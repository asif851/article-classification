
গ্রামীণফোন গত রোববার ঢাকা ক্লাবে ফ্রি বা বিনা মূল্যে ওয়াই-ফাই জোন চালু করেছে। ঢাকা ক্লাবের সভাপতি খায়রুল মজিদ মাহমুদ সেবাটির উদ্বোধন করেন। এ সময় ক্লাবের প্রধান নির্বাহী কর্মকর্তা (সিইও) ও সাধারণ সম্পাদক জহিরুল আলিম এবং গ্রামীণফোনের শেয়ারড সার্ভিসেসের পরিচালক ও ডিরেক্ট সেলসের উপপরিচালক সাজ্জাদ আলম, হেড অব বিজনেস সেলস মোহাম্মদ বাকি বিল্লাহ উপস্থিত ছিলেন। গ্রামীণফোন তার ‘সবার জন্য ইন্টারনেট’ শীর্ষক লক্ষ্যের অধীনে চলতি ২০১৫ সালের মধ্যে সারা দেশে ৩০টি গুরুত্বপূর্ণ স্থানে ওয়াই-ফাই জোন প্রতিষ্ঠা করার উদ্যোগ নিয়েছে। গ্রামীণফোন গ্রাহকেরা প্রথম তিন মাস বিনা মূল্যে এই সেবা ব্যবহার করতে পারবেন।বিজ্ঞপ্তি
