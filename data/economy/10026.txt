
সম্প্রতি বাংলাদেশে থাইল্যান্ড সরকারের পিটিটি লুব্রিকেন্টসের একমাত্র পরিবেশক-বেলমোর লিমিটেডের ডিস্ট্রিবিউটর কনফারেন্স অনুষ্ঠিত হয়। রাজধানী একটি হোটেলে অনুষ্ঠিত এ কনফারেন্সে উপস্থিত ছিলেন বেলমোর লিমিটেডের সম্মানিত চেয়ারম্যান কাজী কুরেনি (ওমর), বেলমোর লিমিটেডের ম্যানেজিং ডিরেক্টর কাজি লিয়ন এবং পিটিটি লুব্রিকেন্টসের আন্তর্জাতিক লুব্রিকেন্টস সেলস অ্যান্ড মার্কেটিং ডিভিশনের নাতাফং কেউট্রা কুলফং এবং তার ইঞ্জিনিয়ার দল। 
এক প্রেস বিজ্ঞপ্তিতে এসব কথা বলা হয়।
প্রেস বিজ্ঞপ্তিতে বলা হয়, কনফারেন্সে উপস্থিত সম্মানিত অতিথিবৃন্দের সঙ্গে বেলমোর লিমিটেডের সম্মানিত ডিস্ট্রিবিউটরদের বিভিন্ন ব্যাপারে মতবিনিময় সভা অনুষ্ঠিত হয়, যেখানে বাংলাদেশে লুব্রিকেন্টস এবং গ্রিজের সঠিক ব্যবহার এবং প্রয়োগ নিয়ে বিস্তারিত আলোচনা হয়। সবশেষে কনফারেন্সে যোগ দেওয়া সব অতিথির প্রতি সম্মান প্রদর্শন, ধন্যবাদ জ্ঞাপন এবং নৈশভোজে অংশগ্রহণের মধ্য দিয়ে সমাপ্ত হয় কনফারেন্সটি।
