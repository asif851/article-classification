
ইউরোপীয় ইউনিয়নের (ইইউ) সঙ্গে বাংলাদেশের বাণিজ্য ও অর্থনৈতিক সহযোগিতাবিষয়ক উপদলের ষষ্ঠ সভা আজ শুক্রবার ঢাকায় রাষ্ট্রীয় অতিথি ভবন পদ্মায় অনুষ্ঠিত হবে।বাণিজ্য মন্ত্রণালয় সূত্র জানায়, বাংলাদেশের সঙ্গে ইইউভুক্ত দেশগুলোর বাণিজ্যিক সম্পর্ক উন্নয়ন, বাণিজ্য বাধা দূর ও সহযোগিতার ক্ষেত্র চিহ্নিত করা হবে এই বৈঠকে। এই উপদলের আগের সভাটি ২০১১ সালে ঢাকায় অনুষ্ঠিত হয়।বৈঠকে বাংলাদেশ দলের নেতৃত্ব দেবেন অতিরিক্ত বাণিজ্যসচিব মনোজ কুমার রায়। ইইউ প্রতিনিধিদলের নেতৃত্ব দেবেন এ জোটের দক্ষিণ ও দক্ষিণ-পূর্ব এশিয়া ইউনিটের উপপ্রধান ডায়না অ্যাকনসিয়া। প্রতিটি দলেই আটজন করে সদস্য থাকবেন।
