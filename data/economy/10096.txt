
সাম্প্রতিক সময়ে রাজনৈতিক অস্থিরতার কারণে যে ক্ষতি হয়েছে, তা পুষিয়ে নিতে সাপ্তাহিক ছুটি দুই দিনের পরিবর্তে এক দিন করার দাবি জানিয়েছেন চট্টগ্রামের ব্যবসায়ীরা।চট্টগ্রাম মেট্রোপলিটন চেম্বারে গতকাল এক মতবিনিময় সভায় এ দাবি জানান ব্যবসায়ীরা। সংগঠনের পঞ্চম প্রতিষ্ঠাবার্ষিকী উপলক্ষে এ অনুষ্ঠানের আয়োজন করা হয়।ব্যবসায়ীরা বলেন, ‘বিশ্বের অধিকাংশ দেশে সাপ্তাহিক ছুটি রোববার। কিন্তু আমাদের শুক্র ও শনিবার দুই দিন ছুটি। ফলে বিশ্ব থেকে তিন দিন পিছিয়ে যাচ্ছি আমরা।’চেম্বারের সভাপতি খলিলুর রহমানের সভাপতিত্বে সভায় বক্তব্য দেন সহসভাপতি এ এম মাহবুব চৌধুরী, পরিচালক মহসিন জিল্লুর করিম ও আবদুল আউয়াল, জাহাঙ্গীর চৌধুরী।
