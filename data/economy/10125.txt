
বিসিএস ট্রেড ক্যাডার অফিসার ওয়েলফেয়ার অ্যাসোসিয়েশনের ১১ সদস্য বিশিষ্ট আহ্বায়ক কমিটি গঠন করা হয়েছে। গতকাল মঙ্গলবার এক সভায় এ কমিটির ঘোষণা দেওয়া হয়। 
আমদানি ও রপ্তানি প্রধান নিয়ন্ত্রক দপ্তরের সম্মেলন কক্ষে গতকাল বিসিএস ট্রেড ক্যাডার এর বর্তমান ও অবসরপ্রাপ্ত অফিসারদের ঈদ পুনর্মিলনী ও সাধারণ সভা অনুষ্ঠিত হয়। সভাপতিত্ব করেন ক্যাডারের জ্যেষ্ঠ সদস্য আবু নাসের ওয়াহিদ। এ সভা থেকেই ১১ সদস্যের আহ্বায়ক কমিটি গঠন করা হয়। কমিটির আহ্বায়ক এ কে এম মাহমুদুল হাসান খান, যুগ্ম আহ্বায়ক মো. শফিকুল ইসলাম ও নন্দন কুমার বণিক, সদস্যসচিব এটিএম মহিউদ্দিন ফারুক। অন্যান্য সদস্যরা হচ্ছেন-মো. হোসেন আলী, নূরুজ্জামান খান, মো. মাসুদুর রহমান, মো. আওলাদ হোসেন, আবু সালেহ মো. ইমরান, শামীমা আখতার এবং মো. মাহমুদুল হক (কোষাধ্যক্ষ)। বিজ্ঞপ্তি।
