
আইপিডিসি অব বাংলাদেশ লিমিটেড ২০১৩ সালে শেয়ারধারীদের জন্য ১৫ শতাংশ লভ্যাংশ অনুমোদন করেছে৷ এর মধ্যে নগদে ৫ শতাংশ ও বোনাস শেয়ারে ১০ শতাংশ লভ্যাংশ দেবে কোম্পানিটি৷গাজীপুরের রাজেন্দ্রপুরে ব্র্যাক-সিসিডিএমের সম্মেলনকক্ষে সম্প্রতি অনুষ্ঠিত কোম্পানির ৩২তম বার্ষিক সাধারণ সভায় এই লভ্যাংশ অনুমোদন করা হয়৷ এক সংবাদ বিজ্ঞপ্তির মাধ্যমে কোম্পানিটি এ তথ্য জানিয়েছে৷কোম্পানির চেয়ারম্যান সুলায়মান আজানীর সভাপতিত্বে অনুষ্ঠিত বার্ষিক সভায় পরিচালক, ব্যবস্থাপনা পরিচালক ও প্রধান নির্বাহী কর্মকর্তা মমিনুল ইসলাম এবং কোম্পানি সচিব সামিউল হাশিম উপস্থিত ছিলেন৷
