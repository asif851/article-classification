
বাংলাদেশের বাইরে অন্য দেশে নিরাপদ উপায়ে দক্ষ শ্রমিক পাঠানোর বিষয়ে যৌথভাবে কাজ করবে আন্তর্জাতিক শ্রম সংস্থা (আইএলও) ও ইন্টারন্যাশনাল অর্গানাইজেশন ফর মাইগ্রেশন (আইওএম)। এ জন্য সংস্থা দুটি গত বুধবার একটি চুক্তি সই করেছে। চুক্তি স্বাক্ষর অনুষ্ঠানে উপস্থিত ছিলেন প্রবাসীকল্যাণ ও বৈদেশিক কর্মসংস্থান মন্ত্রণালয়ের ভারপ্রাপ্ত সচিব বেগম শামছুন নাহার, পররাষ্ট্রসচিব শহীদুল্লাহ হক, জাতিসংঘের আবাসিক সমন্বয়ক আর্জেন্টিনা মাতাভেল পিসসিন, আইএলওর এ দেশীয় পরিচালক শ্রীনিবাস রেড্ডি প্রমুখ।বিজ্ঞপ্তি।
