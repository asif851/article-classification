
সদ্য বিদায়ী ২০১৫-১৬ অর্থবছরের জন্য ইউনিটধারীদের ১০ শতাংশ নগদ লভ্যাংশ দেবে এমটিবি ইউনিট ফান্ড। গত মঙ্গলবার ফান্ডটির ট্রাস্টি বোর্ডের সভায় বছর শেষে ১০ শতাংশ নগদ লভ্যাংশ দেওয়ার সিদ্ধান্ত হয়েছে। ২০১৬ সালের জুন পর্যন্ত যেসব ইউনিটধারীর হাতে ফান্ডটির ইউনিট ছিল, তাঁরা এ লভ্যাংশ পাওয়ার যোগ্য হবেন। এর আগের ২০১৪-১৫ অর্থবছরে ফান্ডটির ইউনিটধারীদের সাড়ে ৯ শতাংশ নগদ লভ্যাংশ দেওয়া হয়েছিল। ফান্ডটির মূল উদ্যোক্তা মিউচুয়াল ট্রাস্ট ব্যাংক (এমটিবি)। বে-মেয়াদি এ তহবিলের সম্পদ ব্যবস্থাপক প্রতিষ্ঠান অ্যালায়েন্স ক্যাপিটাল অ্যাসেট ম্যানেজমেন্ট। বিজ্ঞপ্তি
