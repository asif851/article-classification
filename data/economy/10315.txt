
উৎপাদন পর্যায়ে ভ্যাট প্রত্যাহারের দাবি জানিয়েছে বাংলাদেশ অ্যালুমিনিয়াম ম্যানুফ্যাকচারার্স অ্যাসোসিয়েশন। সংগঠনটি বলছে, অ্যালুমিনিয়াম উৎপাদনের ক্ষেত্রে কাঁচামাল আমদানিতে ১৫ শতাংশ ভ্যাট দিতে হয়। তবে বর্তমানে উৎপাদন পর্যায়ে ভ্যাট অব্যাহতি পায় এই খাত। কিন্তু ১ জুলাই থেকে নতুন আইন কার্যকর হলে উৎপাদন পর্যায়েও ১৫ শতাংশ ভ্যাট দিতে হবে। এমন অবস্থায় এই ভ্যাট প্রত্যাহারের দাবি জানিয়েছে সংগঠনটি।
আজ রোববার রাজধানীর ঢাকা রিপোর্টার্স ইউনিটিতে আয়োজিত এক প্রেস বিফ্রিংয়ে এ দাবি জানান বাংলাদেশ অ্যালুমিনিয়াম ম্যানুফ্যাকচারার্স অ্যাসোসিয়েশনের সভাপতি ওবায়দুর রহমান।
ওবায়দুর রহমান বলেন, বর্তমানে দেশীয় প্রতিষ্ঠানগুলো অ্যালুমিনিয়ামের শতভাগ চাহিদা পূরণ করতে পারছে। তবে উৎপাদন পর্যায়ে ভ্যাট দিতে হলে খরচ অনেক বেড়ে যাবে। অ্যালুমিনিয়াম পণ্য এখন মানুষের নিত্য প্রয়োজনীয় সামগ্রী। এর দাম বেড়ে যাবে। সেই সঙ্গে ভারতের অ্যালুমিনিয়াম পণ্য আমাদের বাজারে ঢুকবে। তাই এই ভ্যাট প্রত্যাহারের দাবি জানান তিনি।
সংবাদ সম্মেলনে আরও উপস্থিত ছিলেন সংগঠনের মহাসচিব মোস্তাফা হিন্দাল, অ্যালুমিনিয়াম ব্যবসায়ী আবদুল মালেক শিকদার প্রমুখ।
২০১৭-১৮ অর্থবছরের প্রস্তাবিত বাজেট অনুযায়ী আগামী ১ জুলাই থেকে নতুন ভ্যাট আইন কার্যকর হওয়ার কথা রয়ে
