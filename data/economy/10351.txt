
আজ সোমবার সূচকের ঊর্ধ্বমুখী প্রবণতা লক্ষ করা যাচ্ছে ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ সপ্তাহের প্রথম কার্যদিবসের প্রথম দুই ঘণ্টায় লেনদেন ৫০০ কোটি টাকা ছাড়িয়েছে ডিএসইতে।
অন্যদিকে, সিএসইতেও দৈনন্দিন লেনদেনও গতি গত কার্যদিবসের চেয়ে বেশি। এ ছাড়া প্রথম দুই ঘণ্টায় বেশির ভাগ শেয়ার ও ইউনিটের দর বেড়েছে দুই পুঁজিবাজারেই।
ডিএসইতে আজ দুপুর সাড়ে ১২টা নাগাদ প্রধান সূচক ডিএসইএক্স ২১ দশমিক ৮৬ পয়েন্ট কমে হয়েছে ৪৯৭৮ পয়েন্ট। দুপুর সাড়ে ১২টা নাগাদ লেনদেনের পরিমাণ প্রায় ৫৩৫ কোটি ১৮ লাখ টাকা। গত কার্যদিবস এই সময় পর্যন্ত লেনদেনের পরিমাণ ছিল ৪৫০ কোটি টাকা। প্রথম দুই ঘণ্টায় ডিএসইতে লেনদেনে অংশ নিয়েছে ৩২০টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ২০৫টির, কমেছে ৮৫টির। দর অপরিবর্তিত রয়েছে ৩০টি কোম্পানির।
সিএসইতে দুপুর সাড়ে ১২টা নাগাদ সার্বিক সূচক বেড়েছে ৫০ পয়েন্ট। মোট লেনদেন সাড়ে ২৮ কোটি টাকা ছাড়িয়েছে। গত কার্যদিবস এই সময় পর্যন্ত লেনদেন হয় ২২ কোটি ৩০ লাখ টাকা। প্রথম দুই ঘণ্টায় লেনদেন হয়েছে ২১২টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৪১টির, কমেছে ৪৮টির। দর অপরিবর্তিত ২৩টির।
