
আর্থিক, মানবসম্পদ ও বিপণন পেশাজীবীদের নিজ নিজ দৃষ্টিভঙ্গি তুলে ধরা এবং পারস্পরিক ধারণা ও জ্ঞান বিনিময়ের লক্ষ্যে ঢাকার বঙ্গবন্ধু আন্তর্জাতিক সম্মেলন কেন্দ্রে এক সম্মেলন অনুষ্ঠিত হয়েছে।ইনস্টিটিউট অব কস্ট অ্যান্ড ম্যানেজমেন্ট অ্যাকাউনট্যান্টস অব বাংলাদেশের (আইসিএমএবি) ঢাকা শাখা কাউন্সিল, বাংলাদেশ সোসাইটি ফর হিউম্যান রিসোর্স ম্যানেজমেন্ট (বিএসএইচআরএম) ও বাংলাদেশ ব্র্যান্ড ফোরাম (বিবিএফ) গত শনিবার সম্মেলনটির আয়োজন করে।সম্মেলনে কোনো সংগঠন বা প্রতিষ্ঠানের অভ্যন্তরে বিদ্যমান সহযোগিতার ঘাটতি ও আমলাতান্ত্রিক জটিলতা, কৌশলের দুর্বলতা ও তা বাস্তবায়নে ধীর গতির কারণগুলো চিহ্নিতকরণে জোর দেওয়া হয়। দিনব্যাপী এই সম্মেলনে প্রধান অতিথি ছিলেন এফবিসিসিআইয়ের সভাপতি আবদুল মাতলুব আহমাদ। এতে প্রবন্ধ উপস্থাপন করেন রবি আজিয়াটার প্রধান পরিচালন কর্মকর্তা মাহতাব উদ্দিন আহমেদ, জিএসকে বাংলাদেশের অর্থ পরিচালক জিনিয়া তানজিনা ও ঢাকা বিশ্ববিদ্যালয়ের আইবিএর অধ্যাপক সৈয়দ ফারহাত আনোয়ার।বিভিন্ন অধিবেশন সঞ্চালনা করেন বিএসএইচআরএমের প্রেসিডেন্ট মুহাম্মদ মুশাররফ হোসেন ও ইউনিভার্সিটি অব লিবারেল আর্টসের উপাচার্য অধ্যাপক ইমরান রহমান।সম্মেলনের গোল্ড স্পনসর ছিল এনার্জিপ্যাক কনফিডেন্স পাওয়ার ভেঞ্চার ও এনার্জিপ্যাক অ্যান্ড কনফিডেন্স গ্রুপ। রবি আজিয়াটা ও ডিবিএল গ্রুপ ছিল সিলভার স্পনসর। সম্মেলনে ইংরেজি দৈনিক দ্য ডেইলি স্টার মিডিয়া পার্টনারের দায়িত্বে ছিল। আর পিআর পার্টনার ছিল মাস্টহেড পিআর। বিজ্ঞপ্তি।
