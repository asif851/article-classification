
পরপর দ্বিতীয়বারের মতো ‘করপোরেট সুশাসনে সেরা’ পুরস্কার পেল সামিট গ্রুপের অঙ্গ প্রতিষ্ঠান সামিট পাওয়ার লিমিটেড। গত মঙ্গলবার সন্ধ্যায় রাজধানীর একটি হোটেলে এক অনুষ্ঠানে অর্থমন্ত্রী আবুল মাল আবদুল মুহিতের কাছ থেকে তেল ও বিদ্যুৎ খাতে সেরার এই সম্মাননা গ্রহণ করেন সামিট গ্রুপের ফিন্যান্স ডিরেক্টর আয়েশা আজিজ খান এবং সামিট পাওয়ারের ব্যবস্থাপনা পরিচালক লে. জে. (অব.) আবদুল ওয়াদুদ। এটি ছিল ইনস্টিটিউট অব চার্টার্ড সেক্রেটারিজ অব বাংলাদেশের দ্বিতীয় জাতীয় পুরস্কার প্রদান অনুষ্ঠান।সামিট গ্রুপের আরেকটি বিদ্যুৎকেন্দ্র সামিট মেঘনাঘাট পাওয়ার কোম্পানি লিমিটেড গত ডিসেম্বরে জাতীয় বিদ্যুৎ সপ্তাহে সেরা বিদ্যুৎ উৎপাদনকারী প্রকল্প হিসেবে রাষ্ট্রপতির কাছ থেকে সম্মাননা পায়। বিজ্ঞপ্তি।
