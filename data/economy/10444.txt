
সরকারি টেলিযোগাযোগ সেবাদাতা প্রতিষ্ঠান বাংলাদেশ টেলিকমিউনিকেশনস কোম্পানি লিমিটেডের (বিটিসিএল) শেরেবাংলা নগর এক্সচেঞ্জের দুই হাজার নম্বর কাল শুক্রবার থেকে পরিবর্তন হতে যাচ্ছে। বিটিসিএলের এক সংবাদ বিজ্ঞপ্তিতে গতকাল বুধবার এ তথ্য জানিয়ে বলা হয়েছে, শেরেবাংলা নগর এক্সচেঞ্জের ‘৮১২’ ও ‘৮১৩’ গ্রুপের প্রায় দুই হাজার টেলিফোন নতুন নম্বর দিয়ে পরিবর্তন করা হচ্ছে। বিটিসিএলের ওয়েবসাইট থেকে গ্রাহকেরা আগের নম্বর ও পরিবর্তিত নতুন নম্বর জানতে পারবেন। এ ছাড়া নম্বর পরিবর্তনের সঙ্গে সঙ্গে টেলিফোন করে গ্রাহকদের বিষয়টি জানানো হবে। নম্বর পরিবর্তন সম্পর্কিত তথ্য জানতে অফিস চলাকালে ৮১৪২০০০, ৯১১৮৯১৯ ও ৯১১০৫০০ নম্বরে যোগাযোগ করতে গ্রাহকদের অনুরোধ করা হয়েছে। 
