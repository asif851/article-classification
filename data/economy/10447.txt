
আর্থিক প্রতিবেদন দাখিলে ব্যর্থ হওয়ায় শেয়ারবাজারে তালিকাভুক্ত বিমা খাতের এক কোম্পানির প্রত্যেক পরিচালককে জরিমানা করা হয়েছে।পুঁজিবাজার নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশনের (বিএসইসি) গত মঙ্গলবারের সভায় এ জরিমানার সিদ্ধান্ত হয়। কোম্পানিটি হলো প্রগ্রেসিভ লাইফ ইনস্যুরেন্স।বিএসইসি জানিয়েছে, কোম্পানিটি ২০১৩ সালের ডিসেম্বরে সমাপ্ত বছরের নিরীক্ষিত আর্থিক প্রতিবেদন ও ২০১৪ সালের জুন সমাপ্ত অর্ধবার্ষিক এবং একই বছরের সেপ্টেম্বর শেষে প্রান্তিক প্রতিবেদন দাখিলে ব্যর্থ হয়। এ কারণে কোম্পানিটির প্রত্যেক পরিচালককে এক লাখ টাকা করে জরিমানা করা হয়েছে।
