
রংপুর ফাউন্ড্রি লিমিটেড (আরএফএল) ২০১২ সালের শেয়ারধারীদের জন্য ২১ শতাংশ নগদ লভ্যাংশ অনুমোদন করেছে।
রাজধানীর একটি কমিউনিটি সেন্টারে গতকাল বৃহস্পতিবার অনুষ্ঠিত কোম্পানির ৩৩তম বার্ষিক সাধারণ সভায় এ লভ্যাংশ অনুমোদন করা হয়।
কোম্পানির চেয়ারম্যান লে. কর্নেল (অব.) মাহতাবউদ্দিন আহেমদ, ব্যবস্থাপনা পরিচালক আহসান খান চৌধুরী, নির্বাহী পরিচালক রথীন্দ্র নাথ পাল, প্রধান অর্থ কর্মকর্তা আতিয়ুর রাসুল, স্বতন্ত্র পরিচালক এম এ মান্নান ও কোম্পানি সচিব উজমা চৌধুরী সভায় উপস্থিত  ছিলেন।
সভায় জানানো হয়, আলোচ্য বছরে কোম্পানির কর-পূর্ব মুনাফা হয়েছে তিন কোটি ৬৯ লাখ ৯০ হাজার টাকা।
একই বছরে আরএফএলের মোট বিক্রির পরিমাণ ৭৫ কোটি ৪০ লাখ ৫০ হাজার টাকায় দাঁড়িয়েছে বলে জানানো হয়। বিজ্ঞপ্তি।:n:
বিডি ফাইন্যান্সের ১০ শতাংশ বোনাস শেয়ার অনুমোদন:h:
বাংলাদেশ ফাইন্যান্স অ্যান্ড ইনভেস্টমেন্ট কোম্পানি লিমিটেড (বিডি ফাইন্যান্স) শেয়ারধারীদের জন্য ১০ শতাংশ বোনাস শেয়ার অনুমোদন করেছে।
ঢাকার কাকরাইলের ইনস্টিটিউট অব ডিপ্লোমা ইঞ্জিনিয়ার্সে সম্প্রতি অনুষ্ঠিত কোম্পানির ১৪তম বার্ষিক সাধারণ সভায় এই বোনাস শেয়ার অনুমোদন করা হয়। এতে সভাপতিত্ব করেন কোম্পানির চেয়ারম্যান মনোয়ার হোসেন।
সভায় কোম্পানির পরিচালক গিয়াস উদ্দিন আহমেদ, মো. ইমতিয়াজ, সৈয়দ তারেক আকবর আলী, হায়দার আহেমদ খান, রাশিদা ইউসুফ ও মাহাম্মদ ফয়েজ, ব্যবস্থাপনা পরিচালক ও প্রধান নির্বাহী মফিজউদ্দিন সরকার এবং কোম্পানি সচিব চৌধুরী খালেদ সাইফুল্লাহ উপস্থিত ছিলেন। বিজ্ঞপ্তি।
