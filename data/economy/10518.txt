
বেসামরিক বিমান পরিবহন ও পর্যটনমন্ত্রী রাশেদ খান মেনন মিয়ানমার হয়ে বাংলাদেশ ও ভিয়েতনামের মধ্যে বিমানচলাচল-সুবিধা সম্প্রসারণের মাধ্যমে দক্ষিণ-পূর্ব এশিয়ায় বাণিজ্য সম্প্রসারণে আগ্রহ প্রকাশ করেছেন। মন্ত্রী গতকাল বৃহস্পতিবার সচিবালয়ে তাঁর দপ্তরে বাংলাদেশে নিযুক্ত ভিয়েতনামের রাষ্ট্রদূত নগুয়েন কোয়ান থোরের সঙ্গে বৈঠককালে এ আগ্রহের কথা ব্যক্ত করেন। খবর বাসসের। রাশেদ খান মেনন বলেন, বাংলাদেশের পর্যটন খাতে লাভজনক বিনিয়োগের সুযোগ সৃষ্টি হয়েছে। ভিয়েতনামএ খাতে বিনিয়োগে এগিয়ে আসতে পারে। অন্যদিকে নগুয়েন কোয়ান বলেন, দুই দেশের মধ্যে সরাসরি বিমান চলাচল হলে উভয় দেশের বাণিজ্য বিকাশে তা সহায়ক হবে।
