
চীনা সরকারের ১০০ শতাংশ স্কলারশিপ নিয়ে দেশটির নেনটং কলেজ অব সায়েন্স অ্যান্ড টেকনোলজিতে যাচ্ছেন নর্দান ইউনিভার্সিটি বাংলাদেশের ১০০ শিক্ষার্থী। এ উপলক্ষে ওই শিক্ষার্থীদের শুভেচ্ছা ও বিদায় জানাতে বিশ্ববিদ্যালয়ে এক অনুষ্ঠানের আয়োজন করা হয়। বিশ্ববিদ্যালয়ের উপাচার্য অধ্যাপক আনোয়ার হোসেনের সভাপতিত্বে অনুষ্ঠানে প্রধান অতিথি ছিলেন নর্দান ইউনিভার্সিটি বাংলাদেশ ট্রাস্টের চেয়ারম্যান ও নর্দান ইউনিভার্সিটি অব বিজনেস অ্যান্ড টেকনোলজি খুলনার উপাচার্য অধ্যাপক আবু ইউসুফ মো. আবদুল্লাহ। গেস্ট অব অনার হিসেবে উপস্থিত ছিলেন বাংলাদেশে নিযুক্ত চীনা দূতাবাসের কালচারাল এটাচি জা মিংগুই। বিজ্ঞপ্তি
