
রাষ্ট্রীয় মালিকানাধীন বেসিক ব্যাংকের অপসারিত ব্যবস্থাপনা পরিচালক (এমডি) কাজী ফখরুল ইসলামের শাস্তি মওকুফের আবেদনটি নাকচ করে দিয়েছে বাংলাদেশ ব্যাংকের পরিচালনা পর্ষদ।সূত্র জানায়, কেন্দ্রীয় ব্যাংকের পর্ষদের এক বৈঠকে গতকাল বৃহস্পতিবার আবেদনটি নাকচ করা হয়।বেসিক ব্যাংকে অন্তত সাড়ে চার হাজার কোটি টাকার বিভিন্ন ঋণ অনিয়ম ও জালিয়াতির ঘটনায় বাংলাদেশ ব্যাংক গত ২৫ মে কাজী ফখরুল ইসলামকে দুই বছরের জন্য ব্যাংক থেকে অপসারণ করে।ফখরুল ইসলাম এ শাস্তি মওকুফের আবেদন করে বাংলাদেশ ব্যাংকের পর্ষদের কাছে আবেদন করেছিলেন।জানা গেছে, ফখরুল ইসলাম বর্তমানে সপরিবারে মালয়েশিয়ায় অবস্থান করছেন।যোগাযোগ করা হলে কেন্দ্রীয় ব্যাংকের ডেপুটি গভর্নর আবু হেনা মোহা. রাজী হাসান তথ্যটি নিশ্চিত করেন। তিনি বলেন, কাজী ফখরুলের আবেদন গ্রহণের কোনো সুযোগ না থাকায় পর্ষদ তা নাকচ করেছে।
