
চলতি ২০১৩-১৪ অর্থবছরের প্রথম ছয় মাসে (জুলাই-ডিসেম্বর) ৮৫ কোটি ৭৬ লাখ টাকা মুনাফা অর্জন করেছে বাংলাদেশ হাউস বিল্ডিং ফাইন্যান্স করপোরেশন (বিএইচবিএফসি)।সংস্থাটি গতকাল বৃহস্পতিবার এক সংবাদ বিজ্ঞপ্তির মাধ্যমে এই তথ্য জানিয়েছে।বিজ্ঞপ্তিতে বলা হয়, গত ছয় মাসে করপোরেশনের মোট আয় হয়েছে ১২২ কোটি চার লাখ টাকা, ব্যয় হয়েছে ৩৬ কোটি ২৮ লাখ টাকা।আগের অর্থবছরের একই সময়ে ১১১ কোটি ৯৭ লাখ টাকা মুনাফা এবং ২৭ কোটি পাঁচ লাখ টাকা ব্যয় হয়েছিল।এ ছাড়া গত ছয় মাসে ঋণ মঞ্জুর করা হয় ২২২ কোটি ২০ লাখ টাকা।তবে আগের মঞ্জুর করা ঋণ পরে বিতরণ হওয়ায় এই সময়ে মোট ঋণ বিতরণ বেড়ে দাঁড়ায় ২২৫ কোটি ৯৭ লাখ টাকা। এই সময়ে ২০০ কোটি ৪৫ লাখ টাকা ঋণ আদায় হয়।একই সময়ে শ্রেণীকৃত ঋণের পরিমাণ ২৩৩ কোটি ১৮ লাখ টাকা, শ্রেণীকৃত ঋণের হার ৭ দশমিক ৯৬ শতাংশ এবং অশ্রেণীকৃত ঋণের হার ৯২ দশমিক ০৪ শতাংশ হয় বলে জানায় বিএইচবিএফসি।
