
চলতি বছরের ৩ নভেম্বর থেকে ইতালির বালোনায় দৈনিক ফ্লাইট বা উড্ডয়ন কার্যক্রম পরিচালনা করবে এমিরেটস এয়ারলাইন। এটি হবে ইতালিতে এমিরেটসের চতুর্থ ও ইউরোপে ৩৮তম গন্তব্য। বালোনায় উড্ডয়ন শুরু হলে ইতালিতে এমিরেটসের সাপ্তাহিক ফ্লাইটসংখ্যা ৫৬টিতে উন্নীত হবে এবং অতিরিক্ত ৫ হাজার ৪০ যাত্রী আসন যোগ হবে। বালোনা হচ্ছে ইতালির একটি ব্যস্ত অর্থনৈতিক ও পর্যটনকেন্দ্র; যেখান থেকে পার্শ্ববর্তী ফ্লোরেন্স, ভেরোনা, পার্মা ও পিসার সঙ্গে সুবিধাজনক যোগাযোগব্যবস্থা রয়েছে। এই পথে এমিরেটস তিন শ্রেণিবিশিষ্ট বোয়িং ৭৭৭-৩০০ ইআর উড়োজাহাজ ব্যবহার করবে। এমিরেটস ১৯৯২ সালে প্রথম রোমে উড্ডয়নের মধ্য দিয়ে ইতালি কার্যক্রম শুরু করে। বর্তমানে রোম ও মিলানে দৈনিক তিনটি এবং ভেনিসে একটি করে ফ্লাইট চলাচল করছে এমিরেটসের। এ ছাড়া মিলান-নিউইয়র্ক পথেও এমিরেটসের ফ্লাইট রয়েছে। এ পথে আজ থেকে সর্বাধুনিক দ্বিতল এয়ারবাস এ৩৮০ চলাচল শুরু করবে।বিজ্ঞপ্তি
