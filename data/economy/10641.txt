
বাংলাদেশ ব্যাংকের রিজার্ভ থেকে চুরি যাওয়া ৮ কোটি ১০ লাখ ডলারের মধ্যে ১ কোটি ৭৭ লাখ ডলার ফেরত পাওয়া যাবে বলে আশা করছেন ফিলিপাইনে নিযুক্ত বাংলাদেশের রাষ্ট্রদূত জন গোমেজ। আগস্টে এই টাকা বাংলাদেশে ফেরত আসতে পারে বলেও আশা প্রকাশ করেন তিনি।ফিলিপাইনের মাকাতি সিটিতে অনুষ্ঠিত এক গোলটেবিল বৈঠকে তিনি এ কথা জানান। এ অর্থ সিনেট শুনানির মাধ্যমে ক্যাসিনো ব্যবসায়ী কিম ওংয়ের কাছ থেকে পাওয়া গিয়েছিল বলেও জানান তিনি।রাষ্ট্রদূত বলেন, ‘বিচার বিভাগ, অ্যান্টি মানি লন্ডারিং কাউন্সিল বাংলাদেশকে এ অর্থ দ্রুত ফেরত দিতে কাজ করছে। আমি আশা করছি, আগামী মাসের মধ্যে নিশ্চিতভাবে এই পরিমাণ অর্থ ফেরত পাওয়া যাবে।’চলতি বছরের ফেব্রুয়ারিতে নিউইয়র্ক ফেডারেল রিজার্ভ থেকে বাংলাদেশ ব্যাংকের ৮ কোটি ১০ লাখ ডলার হ্যাকিংয়ের মাধ্যমে সরিয়ে নেয় সাইবার অপরাধীরা। এই অর্থ ফিলিপাইনের রিজাল কমার্শিয়াল ব্যাংকিং করপোরেশনের জুপিটার শাখার কয়েকটি হিসাব থেকে চলে যায় দেশটির ক্যাসিনোতে। ফিলিপাইন স্টার, জিএমএ নিউজ।
