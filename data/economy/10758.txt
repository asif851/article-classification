
বাংলাদেশে অর্থনীতি বিষয়ে গবেষণা ও চিন্তামূলক লেখালেখিসহ মৌলিক অবদানের স্বীকৃতিস্বরূপ দেশের দুই প্রয়াত অর্থনীতিবিদকে ‘বাংলাদেশ ব্যাংক পুরস্কার-২০১৩’ প্রদানের সিদ্ধান্ত নেওয়া হয়েছে৷ বাংলাদেশ ব্যাংকের গভর্নরের নেতৃত্বে দেশের পাঁচজন অর্থনীতিবিদের সমন্বয়ে গঠিত একটি জুরিবোর্ড এই মনোনয়ন চূড়ান্ত করেছে৷পুরস্কারপ্রাপ্ত ব্যক্তিরা হলেন বিশিষ্ট অর্থনীতিবিদ অধ্যাপক মোজাফ্ফর আহমদ এবং ড. স্বদেশ রঞ্জন বোস৷ তাঁদের দুজনকে যৌথভাবে মরণোত্তর এই পুরস্কার প্রদান করা হবে৷ পুরস্কারের মূল্যমান ১০ লাখ টাকা৷ সঙ্গে স্বর্ণপদক৷ আনুষ্ঠানিকভাবে প্রয়াত দুই অর্থনীতিবিদের পরিবারের সদস্যদের হাতে পুরস্কার তুলে দেওয়া হবে৷অধ্যাপক মোজাফ্ফর আহমদ ঢাকা বিশ্ববিদ্যালয়ের ব্যবসায় প্রশাসন ইনস্টিটিউটে অধ্যাপনা করেছেন৷ তিনি শিল্প, শিক্ষা, আন্তর্জাতিক অর্থনৈতিক সম্পর্ক, রাষ্ট্রীয় প্রতিষ্ঠান, স্বাস্থ্য, নাগরিক অধিকার, শ্রমিক সম্পর্ক, সুশাসন, পল্লি উন্নয়ন, দারিদ্র্য বিমোচন, পরিবেশসহ বহু বিষয়ের ওপর গবেষণা করেছেন৷ ২০০৮ সালে তিনি একুশে পদকে ভূষিত হন৷স্বদেশ রঞ্জন বোস অর্থনীতির বিভিন্ন শাখায় নীতিনির্ধারণী গবেষণা করেছেন৷ স্বাধীনতা-পরবর্তীকালে বাংলাদেশের যুদ্ধবিধ্বস্ত অর্থনীতি পুনর্গঠনে এবং উন্নয়নে তাঁর গবেষণালব্ধ কাজ বিশেষ ভূমিকা েরখেছে৷২০০০ সালে অধ্যাপক রেহমান সোবহান, ২০০৯ সালে ড. নুরূল ইসলাম এবং ২০১১ সালে অধ্যাপক মুশাররফ হোসেনকে বাংলাদেশ ব্যাংক পুরস্কার প্রদান করা হয়েছিল।
