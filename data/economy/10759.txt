
রপ্তানিকারকদের বিভিন্ন ধরনের আর্থিক ঝুঁকি শনাক্ত করা এবং তা ব্যবস্থাপনার ওপর গুরুত্ব দিয়েছেন রপ্তানি উন্নয়ন ব্যুরোর (ইপিবি) ভাইস চেয়ারম্যান মাফরুহা সুলতানা। ইপিবি ও স্ট্যান্ডার্ড চার্টার্ড ব্যাংক (এসসিবি) বাংলাদেশের যৌথ উদ্যোগে আয়োজিত ‘আর্থিক ঝুঁকি ব্যবস্থাপনা ও বর্তমান বৈশ্বিক অর্থনৈতিক দৃষ্টিপাত’ শীর্ষক এক সেমিনারে তিনি এ তাগিদ দেন।ইপিবির কার্যালয়ে সম্প্রতি অনুষ্ঠিত এ সেমিনারে রপ্তানিকারক ও বিভিন্ন ব্যবসায়ী সংগঠনের প্রতিনিধিরা উপস্থিত ছিলেন। এতে মূল প্রবন্ধ পাঠ করেন স্ট্যান্ডার্ড চার্টার্ড ব্যাংক, বাংলাদেশের ফিন্যান্সিয়াল মার্কেটসের ব্যবস্থাপনা পরিচালক আলমগীর মোর্শেদ। বিজ্ঞপ্তি
