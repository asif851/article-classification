
নিত্যপ্রয়োজনীয় গৃহস্থালি পণ্য বিক্রির জন্য রাজধানীর দক্ষিণখানের আশকোনায় নতুন আউটলেট চালু করেছে রিটেইল চেইনশপ ডেইলি শপিং। সম্প্রতি আশকোনার হজ ক্যাম্প রোডে এর উদ্বোধন করেন প্রাণ-আরএফএল গ্রুপের বিজনেস ডেভেলপমেন্ট অ্যান্ড ট্রেড মার্কেটিংয়ের প্রধান খান সালেহ্ মাহমুদ। অনুষ্ঠানে উপস্থিত ছিলেন ডেইলি শপিংয়ের জেনারেল ম্যানেজার সাইফুল ইসলাম, সাইট অ্যাকুইজিশন ম্যানেজার জহিরুল ইসলাম, অপারেশন ম্যানেজার সাইদুর রহমান ও অ্যাসিস্ট্যান্ট ব্র্যান্ড ম্যানেজার মিরাজ সরকার প্রমুখ। চাল, ডাল, চিনি, দুধ, ঘি, মসলা, টয়লেট্রিজ পণ্য, শিশুখাদ্য, বেভারেজ, প্লাস্টিক পণ্যসহ নানা পণ্য পাওয়া যাবে এ চেইনশপে। রাজধানীর মধ্য বাড্ডা, বনশ্রী, নিকুঞ্জ, মিরপুর, উত্তরা, মোহাম্মদপুর, শংকর, ধানমন্ডি, বাসাবো, খিলগাঁও ও মধুবাগে ডেইলি শপিংয়ের ৩০টি আউটলেট চালু রয়েছে। বিজ্ঞপ্তি।
