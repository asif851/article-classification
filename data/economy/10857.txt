
অর্থমন্ত্রী আবুল মাল আবদুল মুহিত এবারের বাজেটে ‘কালো মেঘের আড়ালে সোনালি রেখা’ দেখতে পান৷ গতানুগতিকতা মেনে নিয়ে প্রস্তাবিত এ বাজেটের আকার যেমন বেড়েছে, বেড়েছে বাজেট বক্তৃতার পৃষ্ঠা সংখ্যা, তেমনি বেড়েছে অর্থমন্ত্রীর উচ্চাভিলাসও। তবে কর্মব্যস্ত আশি বছর অতিক্রম করা অর্থমন্ত্রী যতই সোনালী রেখা দেখতে পান, স্বপ্ন দেখানোর ভিত্তিটা যথেষ্ট মজবুত নয়। ছয় বছর ধরে তিনি বিনিয়োগ বাড়ানোর স্বপ্ন দেখছেন, বিনিয়োগ বাড়েনি। তিন অর্থবছর ধরে তিনি ৭ শতাংশের বেশি প্রবৃদ্ধি অর্জনের গল্প বলছেন৷ কিন্তু প্রবৃদ্ধি সেই ৬ শতাংশের ঘরেই আটকে আছে। বরং এবার নতুন করে এক দুশ্চিন্তা যোগ হয়েছে অর্থমন্ত্রীর প্রবৃদ্ধির পরিকল্পনায়। প্রবাসী-আয়ে গত ১০ বছরের মধ্যে এই প্রথম ঋণাত্মক প্রবৃদ্ধি হয়েছে। খানিকটা নড়বড়ে ভিতের আরও কিছু তথ্য অর্থমন্ত্রীর বাজেট বক্তৃতাতেই আছে। যেমন, বিদায়ী ২০১৩-১৪ অর্থবছরের বাজেটে লক্ষ্যমাত্রা মেনে তিনি আয় করতে পারেননি, ব্যয়ও করতে পারছেন না। সীমার মধ্যে থাকলেও বাজেট ঘাটতি বেড়েছে। এমনকি বেসরকারি বিনিয়োগ স্থবিরতার কারণে নতুন কর্মসংস্থান সৃষ্টি কত হলো এর হিসাবও মেলেনি।তারপরও উচ্চ লক্ষ্যমাত্রা নির্ধারণে সাহস দেখিয়েছেন অর্থমন্ত্রী। দুর্বলতাগুলোর কথাও বলেছেন। অর্জন যাই থাকুক, নির্ধারিত সময়ের মধ্যেই
মধ্যআয়ের দেশে পরিণত করার স্বপ্ন দেখিয়েছেন, দারিদ্র্য আরও কমানোর আশ্বাস দিয়েছেন। তবে এম এ মুহিতের সবচেয়ে সাহসী পরিকল্পনা রাজস্ব আদায়ের নতুন হিসাব। বিশেষ করে আয়করকে সবার উপরে রাখার কাঙ্ক্ষিত পদক্ষেপ গ্রহণের প্রচণ্ড সাহস দেখিয়েছেন তিনি। আর এই সাহসটিই বাজেটের সবচেয়ে দুর্বল আর ঝঁুকিপূর্ণ দিক। গতকাল বৃহস্পতিবার জাতীয় সংসদে অর্থমন্ত্রী ২০১৪-১৫ অর্থবছরের যে বাজেটটি পেশ করেছেন, সেটি বড় ব্যয় ও বড় আয়ের বাজেট। এই বড় আয় নির্ভর করছে মূলত আয়কর আদায়ের ওপর, আর বড় ব্যয় নির্ভর করছে পদ্মা সেতুসহ বড় বড় প্রকল্প বাস্তবায়নের ওপর। এই আয়-ব্যয় পরিকল্পনার মধ্যে কতখানি ভারসাম্য রাখতে পারবেন, তার ওপরই নির্ভর করছে অর্থমন্ত্রীর বাজেটের উচ্চাভিলাস। বলা যায় নতুন বাজেট হচ্ছে দুর্বল একটি রাজস্ব কাঠামোর ওপর দাঁড় করানো অতি উচ্চাভিলাসী প্রয়াস।নতুন বাজেটটি আরও কিছু দিক থেকে ব্যতিক্রম। এটি নতুন করে ক্ষমতাসীন সরকারের প্রথম বাজেট। শেষ কবে বিরোধী দলের উপস্থিতিতে অর্থমন্ত্রী সংসদে বাজেট দিতে পেরেছিলেন, সেটি এখন গবেষণার বিষয়। তবে এবার তা পেরেছেন, যদিও এবারের বিরোধী দল সরকারেরই অংশ। তাই অর্থমন্ত্রী হাততালি ও টেবিল চাপড়ানো পেয়েছেনও বেশি। বাজেট বক্তৃতা শুরু হয় বেলা তিনটা ৪০-এর দিকে। এর আগে গতকাল বেলা একটার দিকে অর্থবিল অনুমোদনের জন্য সংসদের ক্যাবিনেট কক্ষে মন্ত্রিপরিষদ বিভাগের বৈঠক অনুষ্ঠিত হয়। প্রধানমন্ত্রী শেখ হাসিনার সভাপতিত্বে অনুষ্ঠিত এ বৈঠকে অর্থমন্ত্রী আবুল মাল আবদুল মুহিতসহ অন্য মন্ত্রীরা উপস্থিত ছিলেন। বিকেল তিনটার দিকে মন্ত্রিপরিষদ বিভাগ অর্থবিল অনুমোদন করে। এরপর সোয়া তিনটার দিকে বিলটি অনুমোদন করে তাতে সই করেন রাষ্ট্রপতি আবদুল হামিদ এবং বিল আকারে সংসদে উত্থাপনের জন্য তা সংসদ সচিবালয়ে পাঠান। গতকাল বিল উত্থাপনের সময় সংসদে বিরোধীদলীয় নেতা রওশন এরশাদ ও এইচ এম এরশাদসহ জাতীয় পার্টির অন্য নেতারা উপস্থিত ছিলেন। সংসদ সচিবালয় সূত্র জানায়, এর আগে নবম সংসদের কোনো বাজেট অধিবেশনে অর্থবিল উত্থাপনের সময় বিরোধী দল বিএনপি সংসদে উপস্থিত ছিল না। তবে অষ্টম সংসদে শুরুর দিকে অর্থবিল উত্থাপনের সময় বিরোধী দল আওয়ামী লীগ সংসদে উপস্থিত ছিল।বাজেট পরিসংখ্যান: নতুন অর্থবছরের জন্য অর্থমন্ত্রী দুই লাখ ৫০ হাজার ৫০৬ কোটি টাকার বাজেট প্রস্তাব করেছেন, যা মোট দেশজ উৎপাদন বা জিডিপির ১৮ দশমিক ৭ শতাংশ। এর মধ্যে বার্ষিক উন্নয়ন কর্মসূচি (এডিপি) ৮০ হাজার ৩১৫ কোটি টাকা, যা জিডিপির ৬ শতাংশ। অন্যদিকে বাজেটের মোট আকারের মধ্যে রাজস্ব প্রাপ্তি ও বৈদেশিক অনুদান মিলিয়ে সরকারের আয় ধরা হয়েছে এক লাখ ৮৯ হাজার ১৬০ কোটি টাকা। এর মধ্যে রাজস্ব প্রাপ্তি এক লাখ ৮২ হাজার ৯৫৪ কোটি টাকা। এই আয় জিডিপির ১৩ দশমিক ৭ শতাংশ। চলতি অর্থবছরে সরকারের মোট আয় ধরা ছিল এক লাখ ৭৪ হাজার ১২৯ কোটি টাকা। তবে তা সংশোধন করে ঠিক করা হয়েছে এক কোটি ৬২ লাখ ৬২৭ কোটি টাকা।সামগ্রিক বাজেট ঘাটতি ধরা হয়েছে ৬৭ হাজার ৫৫২ কোটি টাকা, যা জিডিপির ৫ শতাংশ। এই ঘাটতি অর্থায়নে বৈদেশিক সূত্র থেকে আসবে ২৪ হাজার ২৭৫ কোটি টাকা বা ১ দশমিক ৮ শতাংশ, আর অভ্যন্তরীণ উৎস থেকে নেওয়া হবে ৪৩ হাজার ২৭৭ কোটি টাকা, যা জিডিপির ৩ দশমিক ২ শতাংশ।অর্থমন্ত্রীর ঘাটতি অর্থায়নের পরিকল্পনাটিও যথেষ্ট উচ্চাভিলাসী। কারণ, ২৪ হাজার কোটি টাকা বা ৩০০ কোটি ডলারের বেশি বৈদেশিক সাহায্য পাওয়ার কোনো রেকর্ড বাংলাদেশের নেই। সুতরাং বৈদেশিক উৎস থেকে অর্থ না পেলে সরকারকে ব্যাংক ব্যবস্থা থেকেই নিতে হবে। বাণিজ্যিক ব্যাংক থেকে নিলে বেসরকারি উদ্যোক্তারা কম ঋণ পাবেন৷ আর কেন্দ্রীয় ব্যাংক থেকে নিলে নতুন করে অর্থ ছাপাতে হবে। এতে বাড়বে মূল্যস্ফীতি। যদিও অর্থমন্ত্রী নতুন অর্থবছরের জন্য ৭ শতাংশেরও কম মূল্যস্ফীতির স্বপ্ন দেখিয়েছেন।  প্রবৃদ্ধির স্বপ্ন: প্রতি বাজেটের আগে প্রবৃদ্ধি অর্জন নিয়ে বিতর্ক একটি রাজনৈতিক ঘটনায় পরিণত হয়েছে। এবারও এর ব্যতিক্রম ছিল না। দেখা গেছে, গত চার অর্থবছর ধরেই অর্থমন্ত্রী ৭ শতাংশ প্রবৃদ্ধি অর্জনের কথা বলে আসছেন। কারণ, ২০২১ সালের মধ্যে মধ্য আয়ের দেশে পরিণত হতে হলে প্রয়োজন ৭ থেকে ৮ শতাংশ প্রবৃদ্ধি অর্জন। আর এ কারণে বাস্তবতা যাই থাকুক, লক্ষ্যমাত্রা ৭ শতাংশের নিচে তিনি নামাতে আগ্রহী হননি।২০১১-১২ অর্থবছরে বাজেটে প্রবৃদ্ধির লক্ষ্যমাত্রা ছিল ৭ শতাংশ, অর্জন ৬ দশমিক ২৩ শতাংশ; ১২-১৩ অর্থবছরে ৭ দশমিক ২ শতাংশ লক্ষ্যমাত্রা থাকলেও অর্জন ৬ দশমিক শূন্য ৩ শতাংশ। ১৩-১৪ অর্থবছরেও লক্ষ্যমাত্রা ছিল ৭ দশমিক ২ শতাংশ, কিন্তু এখন পর্যন্ত অর্জন ৬ দশমিক ১২ শতাংশ। যদিও এই অর্জন নিয়েও আছে সংশয়। এ কারণেই হয়তো গত বাজেটে অর্থমন্ত্রী তাঁর পরিকল্পনাকে ‘অশোভনীয় আশাবাদ’ বলেছিলেন।তবে এবারের বাজেট বক্তৃতার শেষ অংশে অর্থমন্ত্রী বলেছেন, ‘অবশ্যি বলতে পারেন, আমাদের কার্যক্রম এবং অর্থায়ন পরিকল্পনা উচ্চাভিলাসী। কিন্তু প্রমাণ করেছি যে উচ্চাভিলাসী কার্যক্রম আমরা বাস্তবায়ন করতে পারি।’রাজস্ব কার্যক্রম: ভারতের নতুন অর্থমন্ত্রী অরুণ জেটলি ব্যক্তিশ্রেণীর করমুক্ত আয়ের সীমা বহুগুণ বাড়ানোর পক্ষে। তাঁর যুক্তি হচ্ছে, এতে মধ্যবিত্তরা বেশি অর্থ
