
টানা দুদিন সূচক কমেছে দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ সোমবার সপ্তাহের দ্বিতীয় কার্যদিবস লেনদেন বেড়েছে ডিএসইতে। অপর দিকে সূচক কমলেও লেনদেন বেড়েছে সিএসইতে।
আজ লেনদেন শেষে ডিএসইএক্স সূচক ২২ দশমিক ২০ পয়েন্ট কমে হয়েছে ৪৬৪৪ পয়েন্ট। গতকাল ডিএসইএক্স সূচক ৯ দশমিক ৯৩ পয়েন্ট কমে হয় ৪৬৬৭ পয়েন্ট। আজ মোট লেনদেন হয়েছে ৬৪৪ কোটি ১১ লাখ টাকা, যা গতদিনের চেয়ে ৮০ কোটি টাকা বেশি। গত কার্যদিবসে লেনদেনের পরিমাণ ছিল ৫৬৪ কোটি টাকা।
ডিএসইতে আজ সবচেয়ে বেশি লেনদেন হওয়া শীর্ষ ১০ কোম্পানি হলো বিবিএস কনফিডেন্স সিমেন্ট, পাওয়ার গ্রিড, ডরিন পাওয়ার, একমি ল্যাবরেটরিজ, ন্যাশনাল টিউবস, শাশা ডেনিমস, গোল্ডেন হারভেস্ট অ্যাগ্রো ইন্ডাস্ট্রিজ লিমিটেড, ইস্টার্ন হাউজিং লিমিটেড ও ফরচুন। ডিএসইতে আজ ৩২১টি কোম্পানি ও মিউচুয়াল ফান্ডের শেয়ারের লেনদেন হয়। এর মধ্যে ৮৪টির শেয়ারের দর বেড়েছে, কমেছে ১৮৯টির। অপরিবর্তিত ৪৮টির দাম।
অপর দিকে চট্টগ্রাম স্টক এক্সচেঞ্জেও আজ সার্বিক সূচক কমেছে ৮৪ পয়েন্ট। আজ মোট লেনদেন হয়েছে ৪১ কোটি ৩৫ লাখ টাকা। আজ হাতবদল হওয়া ২৪২টি কোম্পানি ও মিউচুয়াল ফান্ডের শেয়ারের মধ্যে দর বেড়েছে ৬৬টির, কমেছে ১৩৬টির, অপরিবর্তিত ৪০টির।
