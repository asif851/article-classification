
সরকারের সামাজিক নিরাপত্তা কর্মসূচির অংশ বয়স্ক ভাতা এক দিনের পরিবর্তে কয়েক দিনে বিতরণের জন্য ব্যাংকগুলোকে নির্দেশ দিয়েছে বাংলাদেশ ব্যাংক।সোনালী, জনতা, অগ্রণী ও রূপালী ব্যাংকের মাধ্যমে সরকার এই ভাতা দেয়। সম্প্রতি বাংলাদেশ ব্যাংক এই চার ব্যাংকের প্রধান নির্বাহীদের এক চিঠিতে এ নির্দেশনা দেওয়া হয়েছে। গত জুন মাসের মাঝামাঝি সময়ে সোনালী ব্যাংকের ফেনী সদর উপজেলা শাখা থেকে বয়স্ক ভাতা সংগ্রহের সময় কবীর আহম্মদ নামের এক বৃদ্ধের মৃত্যু হয়। গণমাধ্যমে এ খবর প্রকাশিত হওয়ার পর বাংলাদেশ ব্যাংকের পক্ষ থেকে এ নির্দেশনা দেওয়া হয়।
