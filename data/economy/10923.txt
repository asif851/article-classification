
প্রগতি লাইফ ইনস্যুরেন্স ২০১৪ সালের শেয়ারধারীদের জন্য নগদে ১৭ শতাংশ ও বোনাস শেয়ারে ৫ শতাংশ লভ্যাংশ অনুমোদন করেছে। ঢাকায় গত মঙ্গলবার কোম্পানির ১৫তম বার্ষিক সাধারণ সভায় এই লভ্যাংশ অনুমোদন করা হয়। সভায় কোম্পানির পরিচালক মোহাম্মদ আবদুল আউয়াল সভাপতিত্ব করেন। কোম্পানির পরিচালক সাইদুর রহমান, আবদুল হামিদ, সৈয়দ মোহাম্মদ জান ও মুহাম্মদ জামালউদ্দিন, সিইও জালালুল আজিম উপস্থিত ছিলেন। বিজ্ঞপ্তি।
