
আজ সোমবার দুই পুঁজিবাজারে সূচক ও লেনদেন কমেছে। তবে গতকাল রোববার লেনদেন বেশি ছিল। আগামীকাল শারদীয় দুর্গাপূজার বিজয়া দশমী এবং তার পরদিন আশুরা উপলক্ষে সরকারি ছুটি থাকায় পুঁজিবাজারের কার্যক্রম দুদিন বন্ধ থাকবে। বৃহস্পতিবার আবার স্বাভাবিক লেনদেন শুরু হবে।
আজ সপ্তাহের দ্বিতীয় কার্যদিবসে ঢাকা স্টক এক্সচেঞ্জে (ডিএসই) প্রধান সূচক ডিএসইএক্স ৯ দশমিক ৩১ পয়েন্ট কমে হয়েছে ৪৬৮৯ পয়েন্ট।
ডিএসইতে আজ মোট লেনদেন ছাড়িয়েছে ৪৪৮ কোটি ৪১ লাখ টাকা, যা গত কার্যদিবসের তুলনায় প্রায় ১০১ কোটি টাকা কম। গত কার্যদিবসে লেনদেনের পরিমাণ ছিল ৫৫৯ কোটি ২৯ লাখ টাকা।
আজ সবচেয়ে বেশি লেনদেন হওয়া ১০টি কোম্পানি হলো সামিট পাওয়ার, সিঙ্গার বিডি, ন্যাশনাল ব্যাংক লিমিটেড, পাওয়ার গ্রিড, বাংলাদেশ শিপিং করপোরেশন, একমি ল্যাবরেটরিজ, বাংলাদেশ স্টিল রি-রোলিং মিল অ্যাসোসিয়েশন, স্কয়ার ফার্মা, তিতাস গ্যাস ও ডরিন পাওয়ার লিমিটেড।
ডিএসইতে আজ ৩২১টি কোম্পানি ও মিউচুয়াল ফান্ডের শেয়ারের লেনদেন হয়। এর মধ্যে ৯৫টির শেয়ারের দর বেড়েছে, কমেছে ১৭৭টির। অপরিবর্তিত আছে ৪৯টির দাম।
অপর দিকে, চট্টগ্রাম স্টক এক্সচেঞ্জেও আজ সার্বিক সূচক কমেছে ৩১ দশমিক ৫৩ পয়েন্ট। মোট লেনদেন হয়েছে ২৬ কোটি ৯৭ লাখ টাকা, যা গতকালের চেয়ে ১৮ কোটি টাকা কম। গতকাল মোট লেনদেনের পরিমাণ ছিল ৪৪ কোটি ২৫ লাখ টাকা। আজ হাতবদল হওয়া ২৪১টি কোম্পানি ও মিউচুয়াল ফান্ডের শেয়ারের মধ্যে দর বেড়েছে ৭০টির, কমেছে ১৩৮টির, অপরিবর্তিত আছে ৩৩টির।
