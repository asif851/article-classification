
শেয়ারধারীদের জন্য ১৭ শতাংশ বোনাস লভ্যাংশ ঘোষণা করেছে বারাকাতউল্লাহ ইলেকট্রো ডায়নামিকস।কোম্পানিটির পরিচালনা পর্ষদের সভায় গত মঙ্গলবার এ সিদ্ধান্ত নেওয়া হয়।একই সভায় কোম্পানিটির নাম বদলে বারাকা পাওয়ার লিমিটেড করারও সিদ্ধান্ত হয়েছে।তালিকাভুক্তির নিয়ম অনুযায়ী, গতকাল বুধবার ঢাকা স্টক এক্সচেঞ্জের (ডিএসই) ওয়েবসাইটে এ তথ্য প্রকাশ করা হয়েছে। তাতে বলা হয়েছে, গত জুনে সমাপ্ত আর্থিক বছরের জন্য এ লভ্যাংশ ঘোষণা করা হয়। একই সময়ে কোম্পানিটির শেয়ারপ্রতি আয় বা ইপিএস দাঁড়িয়েছে এক টাকা ৯০ পয়সা। আগের বছর একই সময়ে যার পরিমাণ ছিল এক টাকা ৪৩ পয়সা।গত বছর কোম্পানিটি নগদ ও বোনাস মিলিয়ে শেয়ারধারীদের ১৫ শতাংশ লভ্যাংশ দিয়েছিল।
