
ইস্টার্ন ব্যাংক লিমিটেডের (ইবিএল) ২৩তম বার্ষিক সাধারণ সভায় (এজিএম) ২০ শতাংশ লভ্যাংশ ঘোষণা করা হয়েছে। সম্প্রতি রাজধানীর পান্থপথে একটি কনভেনশন সেন্টারে এই এজিএম অনুষ্ঠিত হয়। বিপুলসংখ্যক শেয়ারধারীর উপস্থিতিতে সভায় সভাপতিত্ব করেন ইবিএল পরিচালনা পর্ষদের চেয়ারম্যান এম গাজিউল হক। অন্যান্যের মধ্যে পরিচালক মীর নাসির হোসেন, মো. শওকত আলী চৌধুরী, আনিস আহমেদ, মিয়া মোহাম্মদ আব্দুর রহীম, মোফাকখারুল ইসলাম খসরু, ওরমান রাফে নিজাম, গাজী মোহাম্মদ সাখাওয়াৎ হোসেন, ব্যবস্থাপনা পরিচালক ও প্রধান নির্বাহী আলী রেজা ইফতেখার এবং কোম্পানি সেক্রেটারি সাফিয়ার রহমান উপস্থিত ছিলেন। বিজ্ঞপ্তি।
