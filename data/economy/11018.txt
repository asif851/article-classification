
পবিত্র ঈদুল আজহা সামনে রেখে রেফ্রিজারেটর ক্রেতাদের জন্য অভূতপূর্ব চমক এনেছে ইলেকট্রনিকস প্রতিষ্ঠান মাইওয়ান ও মিনিস্টার। মিনিস্টার ফ্রিজ ‘উট গিফটি অফার’-এর আওতায় ক্রেতারা ফ্রিজ কিনলেই পাবেন স্ক্র্যাচ কার্ড। আর সেটি ঘষলে পাবেন নিশ্চিত উপহার ও নগদ ছাড়। অফারের সর্বোচ্চ উপহার একটি উট। রাজধানীর বনানীতে প্রতিষ্ঠানটির প্রধান কার্যালয়ে সম্প্রতি আয়োজিত এক সংবাদ সম্মেলনে এ বিষয়ে তথ্য তুলে ধরা হয়। এতে প্রতিষ্ঠানটির চেয়ারম্যান এম এ রাজ্জাক খান, ব্যবস্থাপনা পরিচালক দিলরুবা তনু, জেনারেল ম্যানেজারসহ সর্বস্তরের কর্মকর্তারা উপস্থিত ছিলেন। বিজ্ঞপ্তি।
