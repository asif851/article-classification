
দুবাইভিত্তিক এমিরেটস এয়ারলাইন্স ২০১২-১৩ অর্থবছরে ৬২ কোটি ২০ লাখ মার্কিন ডলার নিট মুনাফা করেছে। এটি তার আগের অর্থবছরের তুলনায় ৫২ শতাংশ বেশি। এমিরেটসের বার্ষিক প্রতিবেদনে বলা হয়, উচ্চ জ্বালানি মূল্য সত্ত্বেও এয়ারলাইন্সের বিভিন্ন রুটে যাত্রীদের ব্যাপক চাহিদা থাকায় এবং প্রথমবারের মতো এয়ারবাস এ৩৮০ চালু করায় তাদের পক্ষে এ মুনাফা করা সম্ভব হয়েছে। গত ৩১ মার্চ শেষ হওয়া অর্থবছরে এমিরেটস বিশ্বের ৩৭ দেশের ১৩৩ গন্তব্যস্থলে তিন কোটি ৯৩ লাখ ৯০ হাজার যাত্রী পরিবহন করে। বাসস।
