
তৈরি পোশাকসহ অন্য শিল্প-কারখানার শ্রমিকদের জুন মাসের বেতন ঈদের আগেই পরিশোধ করতে হবে।এ ছাড়া উৎসব ভাতা ১৫ থেকে ২১ রমজানের মধ্যেই দিতে হবে।ঢাকার সচিবালয়ে গত রোববার অনুষ্ঠিত পোশাকশিল্পসহ অন্য শিল্পকারখানা পরিস্থিতি পর্যালোচনায় গঠিত ক্রাইসিস ম্যানেজমেন্ট-বিষয়ক কোর কমিটির এক সভায় এ সিদ্ধান্ত হয়।সভা শেষে কমিটির আহ্বায়ক শ্রম ও কর্মসংস্থান প্রতিমন্ত্রী মুজিবুল হক সাংবাদিকদের এ কথা বলেন।মুজিবুল হক বলেন, পবিত্র রমজানে যেন কোনো শ্রমিক ছাঁটাই করা না হয়, সভায় সে বিষয়েও সিদ্ধান্ত হয়েছে। এ ছাড়া গত কয়েক বছরের মতো এবারও পোশাকশ্রমিকদের পর্যায়ক্রমে ছুটি দিতে হবে কারখানার মালিকদের। এসব মানার জন্য মালিকদের প্রতি অনুরোধ জানান প্রতিমন্ত্রী।সভায় মালিক, শ্রমিকসহ সরকারের বিভিন্ন পর্যায়ের প্রতিনিধিরা উপস্থিত ছিলেন।
