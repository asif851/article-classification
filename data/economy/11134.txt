
লেখাপড়ার জন্য বিদেশে যাওয়ার সময় একজন শিক্ষার্থী এখন থেকে তাঁর হাতখরচ বাবদ ৫০০ ডলার সঙ্গে নিতে পারবেন, আগে যা ছিল সর্বোচ্চ ২০০ ডলার৷এ ছাড়া আগের নিয়মেই সংশ্লিষ্ট শিক্ষাপ্রতিষ্ঠানের নির্ধারিত ভর্তি ও টিউশন ফি, থাকা-খাওয়াসহ শিক্ষা উপকরণের খরচ ব্যাংকের মাধ্যমে পাঠানো যাবে৷নানা কারণে খরচ বৃদ্ধি বিবেচনায় নিয়ে বিদেশে যাওয়া শিক্ষার্থীর হাতখরচের এই সীমা বাড়ানো হয়েছে৷বাংলাদেশ ব্যাংক গতকাল সোমবার এ-সংক্রান্ত একটি নির্দেশনা বৈদেশিক মুদ্রা লেনদেনকারী ব্যাংকগুলোর প্রধান নির্বাহীদের কাছে পাঠিয়েছে৷ জানা যায়, বিশ্বের বিভিন্ন দেশের শিক্ষাপ্রতিষ্ঠানে বাংলাদেশের ৩০ হাজারের বেশি শিক্ষার্থী লেখাপড়া করছেন৷
