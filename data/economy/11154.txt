
বাংলাদেশ ব্যাংকের রিজার্ভ চুরির মতো আরও একটি দুর্ঘটনা ঘটেছে বলে জানিয়েছে আর্থিক লেনদেনের বার্তা আদান-প্রদানকারী আন্তর্জাতিক মাধ্যম সুইফট। সংস্থাটি গতকাল বৃহস্পতিবার বলেছে, আরেকটি বাণিজ্যিক ব্যাংকে ম্যালওয়্যার হামলা হয়েছে।গত ফেব্রুয়ারি মাসে সাইবারের দুর্বলতাকে কাজে লাগিয়ে নিউইয়র্ক ফেডে রক্ষিত বাংলাদেশ ব্যাংকের রিজার্ভ থেকে ১০ কোটি ১০ লাখ মার্কিন ডলার চুরির ঘটনা ঘটে। এর মধ্যে ২ কোটি ডলার চলে যায় শ্রীলঙ্কায় আর বাকি ৮ কোটি ১০ লাখ ডলার গেছে ফিলিপাইনে।সুইফটের মুখপাত্র নাতাশা দ্য টেরান ওই বাণিজ্যিক ব্যাংকটির নাম প্রকাশ করেননি। দ্বিতীয় হামলায় ব্যাংক থেকে কত টাকা চুরি গেছে তা-ও পরিষ্কার করা হয়নি।এই সতর্কতার সঙ্গে সুইফট বলেছে, বাংলাদেশ ব্যাংকের রিজার্ভ চুরির ঘটনাটি বিচ্ছিন্ন নয়। দ্বিতীয় হামলার পর বোঝা যাচ্ছে, হামলাকারীরা আরও কয়েকটি ব্যাংককে লক্ষ্যবস্তু করতে পারে।সুইফট এক বিবৃতিতে জানায়, হামলাকারীদের ব্যাংকিং পদ্ধতির ব্যাপারে গভীর এবং অত্যাধুনিক ধারণা রয়েছে। যেসব ব্যাংকে ম্যালওয়্যার হামলা হচ্ছে, সেসব ব্যাংকের অভ্যন্তরীণ লোকও এতে জড়িত থাকতে পারে।সুইফট বলছে, বাণিজ্যিক ব্যাংকে ‘ট্রোজান পিডিএফ রিডার’ নামের ম্যালওয়্যার দিয়ে হামলার পরিকল্পনা করা হয়েছে।
