
সিঙ্গাপুরের ব্যবসায়ীদের বাংলাদেশে বিনিয়োগের আহ্বান জানিয়েছেন বাণিজ্যমন্ত্রী তোফায়েল আহমেদ। সিঙ্গাপুরের এসবিএফ মিলনায়তনে গতকাল এক সেমিনারে প্রধান অতিথির বক্তব্যে তিনি এ আহ্বান জানান। বাণিজ্য মন্ত্রণালয় এক বিজ্ঞপ্তিতে গতকাল এ তথ্য জানায়। সেমিনারে বাণিজ্যমন্ত্রী বলেছেন, ১০০টি বিশেষ অর্থনৈতিক অঞ্চল থেকে সিঙ্গাপুরের বিনিয়োগকারীরা এক বা একাধিক অঞ্চল নিতে পারেন।
