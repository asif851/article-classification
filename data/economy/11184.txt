
আজ মঙ্গলবার সূচক ও লেনদেনে ঊর্ধ্বগতির মধ্যে শেষ হয়েছে দেশের শেয়ারবাজারের লেনদেন। দিনের লেনদেন শেষে দুই স্টক এক্সচেঞ্জে সূচক সামান্য বেড়েছে। একই সঙ্গে লেনদেন বেড়েছে দুই বাজারে।প্রধান শেয়ারবাজার ঢাকা স্টক এক্সচেঞ্জ (ডিএসই) সূত্রে জানা যায়, ডিএসইতে আজ ৫১৬ কোটি টাকার শেয়ার লেনদেন হয়েছে, যা গতকাল সোমবারের চেয়ে ৮৯ কোটি টাকা বেশি। গতকাল এই বাজারে ৪২৭ কোটি টাকার লেনদেন হয়েছিল।অন্যদিকে, চট্টগ্রাম স্টক এক্সচেঞ্জের (সিএসই) লেনদেন ৪৩ কোটি টাকায় দাঁড়িয়েছে, যা গতকালের চেয়ে নয় কোটি টাকা বেশি। গতকাল এই বাজারে ৩৪ কোটি টাকার শেয়ার ও মিউচুয়াল ফান্ডের লেনদেন হয়।এদিকে দিনের লেনদেন শেষে ডিএসইর ডিএসইএক্স সূচক ২.৪৭ পয়েন্ট বেড়ে দাঁড়ায় ৪০৭৩.৬৩ পয়েন্টে।এর আগে সকাল সাড়ে ১০টায় সূচকের ঊর্ধ্বমুখী প্রবণতায় ডিএসইতে লেনদেন শুরু হয়। সাড়ে ১১টার দিকে সূচক গতকালের চেয়ে ৪৫ পয়েন্ট বেড়ে যায়। এরপর সূচক বাড়ার হার কমতে শুরু করে।ডিএসইতে আজ ২৯৩টি প্রতিষ্ঠানের শেয়ার ও মিউচুয়াল ফান্ড হাতবদল হয়েছে। এর মধ্যে ১৪০টিরই দাম বেড়েছে। কমেছে ১২২টির আর অপরিবর্তিত রয়েছে ৩১টি প্রতিষ্ঠানের শেয়ার দর।ডিএসইর মতো সিএসইতেও সূচক কমেছে। লেনদেন শেষে সিএসইর সার্বিক মূল্যসূচক গতকালের চেয়ে ১৯ পয়েন্ট বেড়ে অবস্থান করছে ১২ হাজার ৫৭১ পয়েন্টে।
আজ সিএসইতে হাতবদল হওয়া ২২৪ প্রতিষ্ঠানের মধ্যে ৯৯টির দাম বেড়েছে। কমেছে ১০০টির আর অপরিবর্তিত রয়েছে ২৫টি প্রতিষ্ঠানের শেয়ারের দাম।
ডিএসইতে আজ লেনদেনে শীর্ষে ছিল বস্ত্র খাতের কোম্পানি আরএন স্পিনিং। প্রতিষ্ঠানটির ৫০ কোটি টাকার শেয়ার লেনদেন হয়। এ ছাড়া লেনদেনে শীর্ষে থাকা প্রতিষ্ঠানগুলোর মধ্যে রয়েছে বিএসসিসিএল, গ্রামীণফোন, সিভিও পেট্রোকেমিক্যাল, স্কয়ার টেক্সটাইল, তাল্লু স্পিনিং, পদ্মা অয়েল, ইউনাইটেড এয়ার, মেঘনা পেট্রোলিয়াম, অ্যাপেক্স অ্যাডেলচি ফুটওয়্যার প্রভৃতি।
