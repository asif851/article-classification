
লন্ডন গার্মেন্টস এক্সপোতে অংশ নিচ্ছে বাংলাদেশের ১৩ নিট পোশাক প্রস্তুতকারক প্রতিষ্ঠান। যুক্তরাজ্যের রাজধানী লন্ডনের বিজনেস ডিজাইন সেন্টারে আজ সোমবার থেকে তিন দিনব্যাপী এই মেলা শুরু হচ্ছে। এ জন্য নিট পোশাক মালিকদের সমিতি বিকেএমইএর ৪৫ সদস্যের একটি প্রতিনিধিদল গতকাল রোববার লন্ডনের উদ্দেশে যাত্রা করে। প্রতিনিধিদলের নেতৃত্ব দিচ্ছেন সমিতির সহসভাপতি মোহাম্মদ হাতেম।বিকেএমইএ থেকে পাঠানো এক সংবাদ বিজ্ঞপ্তিতে এসব তথ্য জানানো হয়। এতে বলা হয়, নিট পণ্য রপ্তানি বৃদ্ধি ও দেশীয় পোশাকশিল্পে ব্রিটেনের বিনিয়োগকারীদের আকৃষ্ট করতে লন্ডন গার্মেন্টস এক্সপোতে অংশ নিচ্ছে বাংলাদেশ।
