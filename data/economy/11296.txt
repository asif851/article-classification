
এশিয়া ও প্রশান্ত মহাসাগরীয় অঞ্চলের জন্য জাতিসংঘের অর্থনৈতিক ও সামাজিক পরিষদের বিজনেস অ্যাডভাইজরি কাউন্সিলের এবং এশিয়া প্যাসিফিক বিজনেস ফোরামের দুটি সভায় যোগদান করেছেন ইন্টারন্যাশনাল চেম্বার অব কমার্স বাংলাদেশের (আইসিসিবি) সভাপতি মাহবুবুর রহমান।থাইল্যান্ডের রাজধানী ব্যাংককে গত ২৫ ও ২৬ নভেম্বর জাতিসংঘ সম্মেলনকেন্দ্রে এই দুটি সভা অনুষ্ঠিত হয়।ঢাকা চেম্বারের সাবেক সভাপতি আসিফ ইব্রাহীম এবং আইসিসিবির মহাসচিব আতাউর রহমানও এসব সভায় যোগ দেন।আইসিসিবি সভাপতি সামগ্রিক ব্যবসায়িক উন্নয়নের জন্য বাণিজ্য সহজীকরণ, পরিবহন ও অর্থায়নবিষয়ক একটি কর্মঅধিবেশন সঞ্চালনা করেন।অন্যদিকে আসিফ ইব্রাহীম টেকসই ব্যবসা উন্নয়ন বিষয়ে একটি কর্মঅধিবেশনে বক্তব্য দেন।দুটি সভাই বিশ্ব বাণিজ্য ব্যবস্থার জন্য গুরুত্বপূর্ণ। বিজ্ঞপ্তি।
