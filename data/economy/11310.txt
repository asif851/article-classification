
রাজশাহীতে ব্যাটারিচালিত অটোকার তৈরির কারখানা হচ্ছে। এই গাড়ি রপ্তানি হবে ইউরোপ ও আমেরিকায়। এ জন্য কোরিয়ার তিনটি মোটরযান নির্মাতা প্রতিষ্ঠানের সঙ্গে চুক্তি করেছে বাংলাদেশের এনা গ্রুপ।রাজশাহী চেম্বার মিলনায়তনে গতকাল এক মতবিনিময় সভায় এ ঘোষণা দেন এনা গ্রুপের চেয়ারম্যান এনামুল হক। তিনি জানান, রাজশাহীতে অটোকার তৈরির কারখানা স্থাপনের জন্য গত মার্চে দক্ষিণ কোরিয়ার মোটরযান নির্মাতা প্রতিষ্ঠান জিনওয়া, বিএমজি ও কেআরডব্লিউর সঙ্গে এনার চুক্তি হয়েছে।সভায় জানানো হয়, রাজশাহী বিসিক এলাকায় কারখানাটি স্থাপন করা হবে। এতে বিনিয়োগ হচ্ছে ৩০ কোটি মার্কিন ডলার।সভায় বক্তব্য দেন রাজশাহী চেম্বারের সাবেক সভাপতি মোহাম্মদ আলী ও আবু বাক্কার আলী, কোরিয়ার বিএমজির প্রেসিডেন্ট কিম কানুসাব মোর, কেআরডব্লিউর চেয়ারম্যান চিও সুনজওন। এতে সভাপতিত্ব করেন চেম্বারের সভাপতি মনিরুজ্জামান।
