
বাংলাদেশ ২০১৭-১৮ সাল মেয়াদে গ্লোবাল পার্টনারশিপ ফর ইফেক্টিভ ডেভেলপমেন্ট কো-অপারেশনের (জিপিইডিসি) কো-চেয়ার নির্বাচিত হয়েছে। সংস্থাটির কো-চেয়ারের দায়িত্বে আরও রয়েছে জার্মানি ও উগান্ডা। গত ২৮ নভেম্বর থেকে ১ ডিসেম্বর পর্যন্ত কেনিয়ার রাজধানী নাইরোবিতে অনুষ্ঠিত জিপিইডিসির সভায় এ সিদ্ধান্ত নেওয়া হয়। অর্থ ও পরিকল্পনা প্রতিমন্ত্রী মোহাম্মদ আবদুল মান্নানের নেতৃত্বে একটি প্রতিনিধিদল এতে অংশ নেয়। বৈদেশিক সহায়তাকে কার্যকর করার জন্য একটি বৈশ্বিক ফোরাম হিসেবে জিপিইডিসি কাজ করছে। জাতিসংঘের সদস্যরাষ্ট্র ও বিভিন্ন উন্নয়ন প্রতিষ্ঠান এ সংস্থার সদস্য। বিজ্ঞপ্তি।
