
প্রথমবারের মতো বাংলাদেশে শুরু হতে যাচ্ছে ‘স্ট্যার্টআপ কাপ’ প্রতিযোগিতা। এই প্রতিযোগিতার মাধ্যমে ২৫ জন নতুন ও সম্ভাবনাময় উদ্যোক্তাকে সাত মাস ধরে প্রশিক্ষণ দেওয়া হবে। প্রশিক্ষিত এই ২৫ জনের মধ্য থেকে চূড়ান্তভাবে একজন বিজয়ী হবেন।রাজধানীর ধানমন্ডির মাইডাস ভবনের ইএমকে সেন্টারে গতকাল বৃহস্পতিবার আয়োজিত এক সংবাদ সম্মেলনে এসব তথ্য জানান আয়োজকেরা।সামাজিক উদ্যোগ হিসেবে বৈশ্বিক এই প্রতিযোগিতাকে বাংলাদেশে নিয়ে এসেছে বেটার স্টোরিজ ও বিজকিউব নামের প্রতিষ্ঠান। তবে এই আয়োজনে নানাভাবে সহযোগিতা করছে বিশ্বব্যাংক, ব্রিটিশ কাউন্সিল, ইএমকে সেন্টারসহ দেশি-বিদেশি অনেক সংস্থা।সংবাদ সম্মেলনে উপস্থিত ছিলেন বাংলাদেশে নিযুক্ত আমেরিকার দূতাবাসের ডেপুটি চিফ অব মিশন জন ডেনিলুয়িকজ, পররাষ্ট্র মন্ত্রণালয়ের জাতিসংঘবিষয়ক মহাপরিচালক সৈয়দা মুনা তাসনিম, আমেরিকান সেন্টারের পরিচালক বিরাজ এম লিবেইলি। এই প্রতিযোগিতার বিভিন্ন দিকতুলে ধরে বক্তব্য দেন মিনহাজ আনোয়ার।আয়োজকেরা জানান, ১৪ এপ্রিল থেকে প্রতিযোগিতার নিবন্ধন শুরু হয়ে ৭ মে পর্যন্ত চলবে। আগ্রহী ব্যক্তিরা পাঁচটি খাতে তাঁদের নিজ নিজ ব্যবসায়িক পরিকল্পনা তুলে ধরতে পারবেন।www.bangladesh.startupcup.com-এই ওয়েবসাইটে আগ্রহীরা নিবন্ধন করতে পারবেন।
