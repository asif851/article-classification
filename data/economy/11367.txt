
ক্ষুদ্র ও কুটির শিল্প প্রশিক্ষণ ইনস্টিটিউট (স্কিটি) দেশের শিক্ষিত বেকার যুবক ও যুব মহিলাদের জন্য ৭ থেকে ১১ সেপ্টেম্বর পর্যন্ত লাভজনকভাবে ‘ক্ষুদ্র শিল্প স্থাপন/ব্যবসা শুরুর উপায়’ শীর্ষক একটি প্রশিক্ষণ কোর্সের আয়োজন করেছে। দেশের যুবক ও যুব মহিলারা, যাঁরা নিজেই শিল্পপ্রতিষ্ঠান বা কোনো না কোনো ব্যবসা গড়ে তুলতে চান কিন্তু বুঝে উঠতে পারছেন না কীভাবে তা করতে হবে, তাঁদের জন্য আন্তর্জাতিকভাবে স্বীকৃত মডিউল অনুযায়ী এ কোর্সটি প্রণয়ন করা হয়েছে। কোর্স সমাপ্তির পর যোগ্য উদ্যোক্তাদের বাংলাদেশ ব্যাংকের পুনঃঅর্থায়ন তহবিলের আওতায় ঋণ প্রাপ্তিতে স্কিটি কর্তৃক প্রদানকৃত সনদটি সহায়ক হবে। প্রশিক্ষণের কোর্স ফি নির্ধারণ করা হয়েছে এক হাজার টাকা। ন্যূনতম শিক্ষাগত যোগ্যতা এইচএসসি। ৭ সেপ্টেম্বরের মধ্যে আবেদন করতে হবে। যোগাযোগ: শিল্পোদ্যোক্তা উন্নয়ন অনুষদ, স্কিটি, বিসিক, প্লট-২৪/এ, রোড-১৩/এ, সেক্টর-৬, উত্তরা, ঢাকা। ফোন: ৭৯১১৯৪৫ (অধ্যক্ষ), ৮৯৩৩৬৬১, মোবাইল: ০১৯১৫১৬৭০২৪, ০১৭২১৪৮৬৪১১, ০১৭১৮২৮৯৪৮২।
