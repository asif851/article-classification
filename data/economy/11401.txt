
রাজধানীর অফিসার্স ক্লাবে গতকাল সোমবার সাউথইস্ট ব্যাংক লিমিটেডের ২১তম বার্ষিক সাধারণ সভা অনুষ্ঠিত হয়েছে। এতে উপস্থিত শেয়ারহোল্ডারদের সর্বসম্মত ভোটে ১৫% নগদ লভ্যাংশ বিতরণ ও ২০১৫ সালের আর্থিক বিবরণী অনুমোদিত হয়। সভায় শেয়ারহোল্ডাররা পরিচালক নির্বাচন করেন এবং ২০১৬ সালের জন্য বহিঃনিরীক্ষক নিয়োগে অনুমোদন দেন। ব্যাংকের চেয়ারম্যান আলমগীর কবির (এফসিএ) সভায় সভাপতিত্ব করেন। ব্যাংকের ব্যবস্থাপনা পরিচালক সহিদ হোসেনসহ পরিচালক, স্পনসরসহ বিপুলসংখ্যক শেয়ারহোল্ডার এতে অংশ নেন। বিজ্ঞপ্তি
