
দেশ থেকে দিনাজপুরের হিলি চেকপোস্ট দিয়ে ভারতে যাওয়া যাত্রীর সংখ্যা উল্লেখযোগ্য হারে কমে গেছে।হিলি বহির্গমন কার্যালয় সূত্রে জানা গেছে, আগে যেখানে প্রতিদিন ৩০০ থেকে ৪০০ যাত্রী সেই দেশে যেতেন, সেখানে ৯ নভেম্বর থেকে তা কমে ৫০-৬০ জনে নেমে এসেছে।বহির্গমন কার্যালয়ের কর্মকর্তারা জানান, ভারত সরকার গত ৮ নভেম্বর তাদের ৫০০ ও ১০০০ রুপির নোট বাতিল করায় ইতিমধ্যে সেই দেশে যাওয়া বাংলাদেশের রোগী, পর্যটক ও ব্যবসায়ীরা বিপাকে পড়েছেন। কারণ সেখানে এ দুটি নোট ভাঙাতে পারছেন না তাঁরা। এ জন্য নতুন করে বাংলাদেশিদের ভারতে যাওয়া কমেছে। একইভাবে বাংলাদেশে আসা ভারতীয়রাও রয়েছেন চরম সমস্যায়। নোট দুটি ভাঙাতে না পেরে তাঁরা দেশে ফিরতে বাধ্য হচ্ছেন।দুই দেশেই কেউ কেউ আত্মীয়স্বজন ও বন্ধুবান্ধবের কাছে থেকে ধার নিয়ে পরিস্থিতি সামাল দিচ্ছেন বলেও জানা গেছে।
