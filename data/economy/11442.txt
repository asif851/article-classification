
ন্যাশনাল হাউজিং ফাইন্যান্স অ্যান্ড ইনভেস্টমেন্টস লিমিটেড ২০১৪ সালের শেয়ারধারীদের জন্য ১৫ শতাংশ নগদ লভ্যাংশ অনুমোদন করেছে। রাজধানীর লেক শোর হোটেলে গত মঙ্গলবার অনুষ্ঠিত কোম্পানিটির ১৬তম বার্ষিক সাধারণ সভায় (এজিএম) এ লভ্যাংশ অনুমোদন করা হয়।সভায় কোম্পানির চেয়ারম্যান লতিফুর রহমান সভাপতিত্ব করেন। এতে প্রতিষ্ঠানের পরিচালক ও উদ্যোক্তাবৃন্দ, নিরীক্ষা কমিটির চেয়ারম্যান এবং ব্যবস্থাপনা পরিচালক মো. খলিলুর রহমান, কোম্পানি সচিব মো. সরোয়ার কামাল ও বিপুলসংখ্যক শেয়ারহোল্ডার উপস্থিত ছিলেন।ন্যাশনাল হাউজিং ফাইন্যান্স অ্যান্ড ইনভেস্টমেন্টস এক সংবাদ বিজ্ঞপ্তিতে এসব তথ্য জানায়।বার্ষিক সাধারণ সভায় জানানো হয়, গত ডিসেম্বরে সমাপ্ত আর্থিক বছরে কোম্পানিটি ২০ কোটি ৯৬ লাখ টাকা কর-পরবর্তী মুনাফা অর্জন করেছে।
