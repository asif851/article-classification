
বাংলাদেশ ইনস্টিটিউট অব ব্যাংক ম্যানেজমেন্টের (বিআইবিএম) চেয়ার প্রফেসর পদের জন্য ১৮ লাখ টাকার অনুদান দিয়েছে সিটি ব্যাংক। গত সোমবার বাংলাদেশ ব্যাংকের গভর্নর আতিউর রহমানের উপস্থিতিতে সিটি ব্যাংকের ব্যবস্থাপনা পরিচালক ও সিইও সোহেল আর কে হুসেইন বিআইবিএমের মহাপরিচালক তৌফিক আহমেদ চৌধুরীকে চেকটি প্রদান করেন। এ সময় আরও উপস্থিত ছিলেন বাংলাদেশ ব্যাংকের ডেপুটি গভর্নর আবুল কাশেম ও সিটি ব্যাংকের উপব্যবস্থাপনা পরিচালক শেখ মোহাম্মদ মারুফ। বিজ্ঞপ্তি।
