
ঢাকা স্টক এক্সচেঞ্জ (ডিএসই) ও কলকাতা স্টক এক্সচেঞ্জ নিজেদের মধ্যে জ্ঞান ও দক্ষতা বিনিময় চুক্তি করেছে। কলকাতা স্টক এক্সচেঞ্জ কার্যালয়ে সম্প্রতি চুক্তিটি স্বাক্ষরিত হয়। ডিএসইর পক্ষে সংস্থাটির ব্যবস্থাপনা পরিচালক (এমডি) স্বপন কুমার বালা ও কলকাতা স্টক এক্সচেঞ্জের এমডি মাধব রেড্ডি চুক্তিতে সই করেন। এই চুক্তির আওতায় দুই সংস্থা ব্যবসাবিষয়ক অভিজ্ঞতা বিনিময়ের পাশাপাশি জ্ঞান ও তথ্য বিনিময় করবে। এর ফলে উভয় স্টক এক্সচেঞ্জই লাভবান হবে বলে ধারণা করা হচ্ছে। ভবিষ্যতে এ চুক্তির আওতা বৃদ্ধিরও সুযোগ রাখা হয়েছে। চুক্তি স্বাক্ষর অনুষ্ঠানে আরও উপস্থিত ছিলেন কলকাতা স্টক এক্সচেঞ্জের সাবেক পরিচালক সুরেশ কুমার কৌশিক, মহাব্যবস্থাপক এম এ ভি রাজু ও ডিএসইর উপমহাব্যবস্থাপক আসাদুর রহমান প্রমুখ।
