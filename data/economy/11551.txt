
বাজারে নতুন স্বাদের পানীয় নিয়ে এল স্প্রাইট। রাজধানীর সোনারগাঁও হোটেলে গত মঙ্গলবার এক অনুষ্ঠানে নতুন স্প্রাইটের মোড়ক উন্মোচন করা হয়। অনুষ্ঠানে কোকা-কোলা বাংলাদেশের ব্যবস্থাপনা পরিচালক শাদাব আহমেদ খান বলেন, ‘এ বছর নতুন স্বাদের স্প্রাইট নিয়ে আসতে পেরে আমরা অত্যন্ত আনন্দিত। এতে অম্লতার মাত্রা ও খনিজ-জলের গুণমান সঠিক। এটি পান করে ভোক্তারা চনমনে ও সতেজ হয়ে উঠবেন। আমরা আশা করি, নতুন স্বাদের স্প্রাইট এই গ্রীষ্মে ও আসন্ন উৎসবের মৌসুমে বাংলাদেশে কোমল পানীয়ের ভোক্তাদের মন জয় করে নেবে।’ বর্তমান বিশ্বের অন্যতম শীর্ষস্থানীয় লেমন-লাইম ফ্লেভারড কোমল পানীয় স্প্রাইটের পথচলা শুরু হয় ১৯৬১ সালে। এখন তা ১৯০টির বেশি দেশে বাজারজাত হচ্ছে। বিজ্ঞপ্তি।
