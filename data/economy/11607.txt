
মিউচুয়াল ট্রাস্ট ব্যাংক বা এমটিবি ইউনিট ফান্ডের নতুন ক্রয় ও বিক্রয়মূল্য ঘোষণা করা হয়েছে। সপ্তাহ শেষে তহবিলটির প্রকৃত সম্পদমূল্যের ভিত্তিতে তহবিলটির সম্পদ ব্যবস্থাপক প্রতিষ্ঠান অ্যালায়েন্স ক্যাপিটাল অ্যাসেট ম্যানেজমেন্ট নতুন এ দাম নির্ধারণ করে।বেমেয়াদি এ তহবিল শেয়ারবাজারে তালিকাভুক্ত নয়। তাই সম্পদ ব্যবস্থাপকের কার্যালয়সহ শতাধিক বিক্রয় প্রতিনিধির মাধ্যমে এটির ইউনিট কেনাবেচা হয়।গত ৫ ফেব্রুয়ারি লেনদেন শেষে সাপ্তাহিক হিসাব অনুযায়ী, তহবিলটির ১০ টাকা মূল্যের প্রতি ইউনিটের বিপরীতে এটির প্রকৃত সম্পদমূল্য (এনএভি) দাঁড়িয়েছে ৯ টাকা ৯৮ পয়সা। যেসব বিনিয়োগকারীর হাতে বর্তমানে এটির ইউনিট রয়েছে তাঁরা চাইলে ৯ টাকা ৯০ পয়সা দরে তা বিক্রি করতে পারবেন। আর নতুন করে যাঁরা এটি ক্রয় করতে আগ্রহী তাঁদের জন্য ক্রয়মূল্য নির্ধারিতহয়েছে ৯ টাকা ৯৮ পয়সা। আজ রোববার থেকে নতুন এ মূল্য কার্যকর হবে বলে জানিয়েছে সম্পদ ব্যবস্থাপক প্রতিষ্ঠান।
