
সূচক ও লেনদেনে নিম্নমুখী প্রবণতায় আজ বুধবার শেষ হয়েছে দেশের শেয়ারবাজারের লেনদেন। সোমবারের ধারাবাহিকতায় আজও সূচকের পতন হয়েছে দেশের দুই স্টক এক্সচেঞ্জে। পাশাপাশি লেনদেনও কমেছে দুই বাজারে। তবে শুরু থেকে একাধিকবার ওঠানামা করে সূচক।
ডিএসইতে সূচক কমেছে ১৪ পয়েন্টপ্রধান শেয়ারবাজার ঢাকা স্টক এক্সচেঞ্জের (ডিএসই) ডিএসইএক্স সূচক আজ ১৪ পয়েন্ট কমে অবস্থান করছে ৪,৪৬৬ পয়েন্টে।এর আগে সকাল সাড়ে ১০টায় সূচকের ইতিবাচক প্রবণতায় ডিএসইতে লেনদেন শুরু হয়। শুরুতে সূচক ২০ পয়েন্ট বেড়ে যায়। তবে বেলা সোয়া ১১টার দিকে সূচক কমে ১৮ পয়েন্ট। দুপুর সোয়া ১২টার দিকে আবার সূচক বাড়ে ২২ পয়েন্ট। এরপর সূচক আবার নিম্নমুখী হয়। এমনকি লেনদেনের শেষ পর্যন্ত এই প্রবণতা অব্যাহত থাকে।সোমবার ডিএসইতে সূচক কমেছিল ৬ পয়েন্ট।ডিএসইতে আজ ২৯০টি প্রতিষ্ঠানের শেয়ার ও মিউচুয়াল ফান্ডের লেনদেন হয়েছে। এর মধ্যে ৯১টির দাম বেড়েছে, কমেছে ১৬৮টির এবং অপরিবর্তিত রয়েছে ৩১টি প্রতিষ্ঠানের শেয়ারের দাম।ডিএসইতে আজ ২৪৭ কোটি টাকার শেয়ার লেনদেন হয়েছে, যা সোমবারের চেয়ে ১৪০ কোটি টাকা কম। সোমবার এ বাজারে ৩৮৭ কোটি টাকার শেয়ার লেনদেন হয়।
ডিএসইতে লেনদেনে শীর্ষে বেক্সিমকোগতকালের মতো আজও ডিএসইতে লেনদেনে শীর্ষে রয়েছে বেক্সিমকো। আজ এই প্রতিষ্ঠানের ৩১ কোটি টাকার শেয়ার লেনদেন হয়েছে। এ ছাড়া গ্রামীণফোন, ইউনাইটেড এয়ার, লাফার্জ সুরমা সিমেন্ট, স্কয়ার ফার্মা, পদ্মা অয়েল, বিএসসিসিএল, এনবিএল, মেঘনা পেট্রেলিয়াম, প্রিমিয়ার ব্যাংক প্রভৃতি।
সিএসইর সার্বিক মূল্যসূচক কমেছে ১৪ পয়েন্টডিএসইর পাশাপাশি সিএসইতেও সূচক ও লেনদেন কমেছে। লেনদেন শেষে সিএসইর সার্বিক মূল্যসূচক ১৪ পয়েন্ট কমে অবস্থান করছে ১৩ হাজার ৭৫১ পয়েন্টে।সিএসইতে আজ ২০১টি প্রতিষ্ঠানের শেয়ার ও মিউচুয়াল ফান্ডের লেনদেন হয়েছে। এর মধ্যে ৫১টির দাম বেড়েছে। কমেছে ১২৯টির আর অপরিবর্তিত রয়েছে ২১টি প্রতিষ্ঠানের শেয়ারের দাম।সিএসইতে আজ ২০ কোটি টাকার শেয়ার লেনদেন হয়েছে, যা আগের দিনের চেয়ে চার কোটি টাকা কম। আগের দিন অর্থাত্ সোমবার এই বাজারে ২৪ কোটি টাকার শেয়ার লেনদেন হয়।
