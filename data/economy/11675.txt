
বিক্রয় ডটকম থেকে যেকোনো পণ্য ক্রয়ের ক্ষেত্রে ক্রেতারা ইস্টার্ন ব্যাংক লিমিটেডের (ইবিএল) কাছ থেকে ঋণসুবিধা পাবেন। এ ব্যাপারে বিক্রয় ডটকম ও ইবিএলের মধ্যে গত বৃহস্পতিবার একটি চুক্তি হয়েছে। ইবিএলের ব্যবস্থাপনা পরিচালক ও প্রধান নির্বাহী আলী রেজা ইফতেখার এবং বিক্রয় ডটকমের প্রধান মার্টিন ম্যাল্মস্ট্রম নিজ নিজ প্রতিষ্ঠানের পক্ষে চুক্তিতে সই করেন। চুক্তি স্বাক্ষর অনুষ্ঠানে ইবিএলের কনজ্যুমার ব্যাংকিং প্রধান নাজিম এ চৌধুরী, হেড অব অ্যাসেট জুলকারনাইন, হেড অব ডাইরেক্ট বিজনেস এম খোরশেদ আনোয়ারসহ উভয় প্রতিষ্ঠানের ঊর্ধ্বতন কর্মকর্তারা উপস্থিত ছিলেন। চুক্তি অনুযায়ী বিক্রয় ডটকমের ক্রেতাদের ঋণ প্রক্রিয়াকরণে ইবিএল কোনো রকম ফি নেবে না।বিজ্ঞপ্তি
