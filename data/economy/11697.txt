
মেট্রোপলিটন চেম্বার অব কমার্স অ্যান্ড ইন্ডাস্ট্রির (এমসিসিআই) সভাপতি নিহাদ কবির ব্যবসায়ীদের উদ্যোগে গঠিত সংস্থা বিজনেস ইনিশিয়েটিভ লিডিং ডেভেলপমেন্টের (বিল্ড) ট্রাস্টি বোর্ডের চেয়ারম্যানের দায়িত্ব নিয়েছেন। তিনি এক বছরের জন্য এ দায়িত্ব পালন করবেন। নিহাদ কবির পেশায় সুপ্রিম কোর্টের একজন আইনজীবী। এ ছাড়া তিনি কেদারপুর টি কোম্পানির একজন শেয়ারধারী ও পরিচালক। তিনি ব্র্যাক-ইপিএল ইনভেস্টমেন্টসের চেয়ারপারসন হিসেবেও দায়িত্ব পালন করছেন। বিল্ড এমসিসিআই, ঢাকা চেম্বার ও চট্টগ্রাম চেম্বারের উদ্যোগে গঠিত একটি সংস্থা। এটি প্রধানমন্ত্রীর কার্যালয়ের বেসরকারি খাত উন্নয়নবিষয়ক নীতি সমন্বয় কমিটিকে সাচিবিক সহায়তা দিচ্ছে। বিজ্ঞপ্তি
