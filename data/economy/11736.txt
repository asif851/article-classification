
সূচকের ব্যাপক দরপতন লক্ষ করা যাচ্ছে দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জ (সিএসই)। আজ বৃহস্পতিবার সপ্তাহের শেষ কার্যদিবস লেনদেনের গতিও অনেক কম। সেই সঙ্গে বেশির ভাগ প্রতিষ্ঠানের শেয়ারের দর কমেছে দুই পুঁজিবাজারে।
গতকাল বুধবার লেনদেন শেষে ডিএসইএক্স সূচক ৫ দশমিক ৫৫ পয়েন্ট বেড়ে হয় ৫৪৭৩ পয়েন্ট।
ডিএসইতে আজ দুপুর সাড়ে ১২টা নাগাদ ডিএসইএক্স সূচক ৮১ দশমিক ৬৪ পয়েন্ট কমে অবস্থান করছে ৫৩৯২ পয়েন্ট। দুপুর সাড়ে ১২টা পর্যন্ত লেনদেন হয়েছে প্রায় ৩৫৬ কোটি ৫০ লাখ টাকা। গত কার্যদিবস এ সময় পর্যন্ত লেনদেনের পরিমাণ ছিল প্রায় ৪১২ কোটি ৩৪ লাখ টাকা। আজ দুপুর সাড়ে ১২টা নাগাদ ডিএসইতে লেনদেনে অংশ নিয়েছে ৩১৯টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ৫৫টির, কমেছে ২৪৯টির। দর অপরিবর্তিত রয়েছে ১৫টি কোম্পানির।
অন্যদিকে, সিএসইতে আজ দুপুর ১২টা নাগাদ সার্বিক সূচক কমেছে ২২৬ পয়েন্ট। মোট লেনদেনের পরিমাণ প্রায় ১৮ কোটি ৩৮ লাখ টাকা। গত কার্যদিবস দুপুর সাড়ে ১২টা পর্যন্ত লেনদেনের পরিমাণ ছিল ২২ কোটি ৩৮ লাখ টাকা। আজ দুপুর সাড়ে ১২টা নাগাদ সিএসইতে লেনদেনে অংশ নিয়েছে ১৯৮টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ২৫টির, কমেছে ১৬৭টির। দর অপরিবর্তিত রয়েছে ৬টি কোম্পানির।
