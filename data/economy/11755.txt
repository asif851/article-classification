
বাংলাদেশ পেট্রোলিয়াম করপোরেশন (বিপিসি) চলতি বছরের দ্বিতীয়ার্ধের বা চলতি অর্থবছরের প্রথমার্ধের (জুলাই-ডিসেম্বর) জন্য ২০ শতাংশ বেশি জ্বালানি তেল আমদানি করতে যাচ্ছে। বিদ্যুৎ উৎপাদনে ব্যবহৃত জ্বালানি তেলের বর্ধিত চাহিদা মেটানোর জন্যই এমন পরিকল্পনা করা হয়েছে বলে গত মঙ্গলবার সংস্থাটির একজন জ্যেষ্ঠ কর্মকর্তা জানিয়েছেন। সরকারি এ সংস্থাটি বছরের প্রথমার্ধে (জানুয়ারি-জুন) সাড়ে তিন লাখ টন জ্বালানি তেল (১৮০-সিএসটি হাই সালফার ফুয়েল অয়েল) আমদানি করেছে। বিপিসির ওই কর্মকর্তা জানান, সংস্থাটি দ্বিতীয়ার্ধে আমদানির পরিকল্পনা করেছে চার লাখ ২০ হাজার টন তেল। প্রাকৃতিক গ্যাসের অপ্রতুলতার কারণে বাংলাদেশকে বিদ্যুৎ উৎপাদনে চড়া মূল্যের জ্বালানি তেলভিত্তিক বিদ্যুৎকেন্দ্রের দিকে যেতে হয়েছে।রয়টার্স
