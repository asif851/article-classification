
অফিসের দৈনন্দিন কাজে ব্যবহৃত সফটওয়্যার আমদানি করলে ১৫ শতাংশ মূল্য সংযোজন কর (মূসক) দিতে হবে। আমদানি পর্যায়ে এ মূসকের অর্থ কেটে রাখা হবে।গতকাল বৃহস্পতিবার জাতীয় রাজস্ব বোর্ড (এনবিআর) এ-সংক্রান্ত প্রজ্ঞাপন জারি করেছে। মূসক আরোপের ফলে অ্যাপ্লিকেশন সফটওয়্যার আমদানিতে খরচ বাড়বে। মূলত দেশের সফটওয়্যার শিল্প সুরক্ষা দিতে এবং এর বিকাশ ঘটাতেই এ উদ্যোগ নেওয়া হয়েছে বলে এনবিআরের মূসক বিভাগের সংশ্লিষ্ট কর্মকর্তা জানিয়েছেন। এ ধরনের সফটওয়্যার ব্যাংক, করপোরেট প্রতিষ্ঠানের কর্মীদের বেতন-ভাতা, ব্যক্তিগত তথ্যাদি, সেবা পরিচালনা কার্যক্রমে ব্যবহৃত হয়। এনবিআর সূত্রে জানা গেছে, এ ধরনের অ্যাপ্লিকেশন সফটওয়্যার আমদানিতে বর্তমানে ২ শতাংশ আমদানি শুল্ক ও ৪ শতাংশ অগ্রিম ব্যবসা কর (এটিভি) রয়েছে।নিজস্ব প্রতিবেদক
