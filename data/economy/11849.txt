
সূচকের ঊর্ধ্বমুখী প্রবণতা লক্ষ করা যাচ্ছে দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জ (সিএসই)। সপ্তাহের তৃতীয় কার্যদিবস আজ মঙ্গলবার ডিএসইতে সূচক বাড়ার পাশাপাশি গতকাল সোমবারের চেয়ে লেনদেনের ভালো গতি লক্ষ করা যাচ্ছে। অন্যদিকে, গতকালের মতোই লেনদেনের গতি আজ সিএসইতে।
ডিএসইতে আজ দুপুর সাড়ে ১২টা পর্যন্ত প্রধান সূচক ডিএসইএক্স ৪ দশমিক ৮১ পয়েন্ট বেড়ে অবস্থান করছে ৪৫৯৬ পয়েন্টে। দুপুর সাড়ে ১২টা নাগাদ লেনদেনের পরিমাণ ১৯৮ কোটি টাকা। গতকাল এ সময় পর্যন্ত লেনদেনের পরিমাণ ছিল ১৮৪ কোটি ৭২ লাখ টাকা। ডিএসইতে লেনদেনে অংশ নিয়েছে ৩০২টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১২৯টির, কমেছে ১২৬টির। দর অপরিবর্তিত রয়েছে ৪৭টি কোম্পানির।
সিএসইতে দুপুর সাড়ে ১২টা নাগাদ সার্বিক সূচক ৫ দশমিক ১৩ পয়েন্ট বেড়েছে। মোট লেনদেন ছাড়িয়েছে ১২ কোটি ২৩ লাখ টাকা। গতকাল এ সময় পর্যন্ত লেনদেন হয় ১২ কোটি ৪৭ লাখ টাকা। আজ দুপুর সাড়ে ১২টা নাগাদ লেনদেন হয়েছে ১৭৬টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ৭৪টির, কমেছে ৬৯টির। দর অপরিবর্তিত ৩৩টির।
গেল পাঁচ কার্যদিবসে সূচক কমেছে দুই পুঁজিবাজারেই।
