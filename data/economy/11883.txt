
দেশের শীর্ষস্থানীয় ব্র্যান্ড শাহ সিমেন্ট এবারও অর্জন করল ‘শ্রেষ্ঠ সিমেন্ট ব্র্যান্ড ২০১৭’-এর সম্মাননা। বাংলাদেশ ব্র্যান্ড ফোরাম এবং কান্তার মিলওয়ার্ড ব্রাউনের যৌথ উদ্যোগে বাংলাদেশব্যাপী সঞ্চালিত একটি ভোক্তা জরিপের ভিত্তিতে এ সম্মাননা প্রদান করা হয়।
গত শনিবার (২৫ নভেম্বর) রাজধানীর লা মেরিডিয়ান হোটেলে আয়োজিত অনুষ্ঠানে শাহ সিমেন্টের পক্ষে এ সম্মাননা গ্রহণ করেন আবুল খায়ের গ্রুপের ব্র্যান্ড মার্কেটিং পরিচালক নওশাদ চৌধুরী।
তৃতীয়বারের মতো সিমেন্ট ক্যাটাগরিতে শ্রেষ্ঠত্বের স্বীকৃতি শাহ সিমেন্টের জন্য অনন্য অর্জন। বাংলাদেশ ব্র্যান্ড ফোরাম সিমেন্ট ক্যাটাগরিতে সেরা ব্র্যান্ডের পুরস্কার চালু করার প্রথম বছরেই শাহ সিমেন্ট ২০১০ সালে সেরা ব্র্যান্ডের স্বীকৃতি অর্জন করে। এরপর ২০১৬ সালেও দ্বিতীয়বারের মতো শাহ সিমেন্ট অর্জন করে ‘শ্রেষ্ঠ সিমেন্ট ব্র্যান্ডের’ স্বীকৃতি। বিজ্ঞপ্তি
 
