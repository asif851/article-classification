
সপ্তাহের শেষ দিন আজ বৃহস্পতিবার সূচকের ইতিবাচক প্রবণতায় শেষ হয়েছে দেশের পুঁজিবাজারের লেনদেন। গতকালের ধারাবাহিকতায় আজ বৃহস্পতিবার দিনের লেনদেন শেষে দুই স্টক এক্সচেঞ্জে সূচক বেড়েছে। পাশাপাশি প্রধান শেয়ারবাজার ঢাকা স্টক এক্সচেঞ্জে (ডিএসই) লেনদেন বাড়লেও কমেছে চট্টগ্রাম স্টক এক্সচেঞ্জের।
ডিএসইতে ৬৮৫ কোটি টাকার লেনদেন দিনের লেনদেন শেষে ঢাকা স্টক এক্সচেঞ্জের (ডিএসই) ডিএসইএক্স সূচক ১২ পয়েন্ট বেড়ে অবস্থান করছে ৪,৬৭৫ পয়েন্টে। এর আগে সকাল সাড়ে ১০টায় সূচকের ইতিবাচক প্রবণতায় ডিএসইতে লেনদেন শুরু হয়। ইতিবাচক এই প্রবণতা লেনদেনের শেষ পর্যন্ত অব্যাহত ছিল।
আজ ডিএসইতে ৩০০টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১৩৩টির দাম বেড়েছে, কমেছে ১২৭টির এবং অপরিবর্তিত রয়েছে ৪০টি প্রতিষ্ঠানের শেয়ারের দাম।
ডিএসইতে আজ ৬৮৫ কোটি টাকার শেয়ার লেনদেন হয়েছে, যা গতকালের চেয়ে ৪৯ কোটি টাকা বেশি। গতকাল এ বাজারে ৬৩৬ কোটি টাকার শেয়ার লেনদেন হয়। ডিএসইতে লেনদেনে শীর্ষে এসিআই ফমু‌র্লেশন ডিএসইতে আজ লেনদেনে শীর্ষে রয়েছে এসিআই ফর্মুলেশন। আজ এ প্রতিষ্ঠানের ২১ কোটি টাকার শেয়ার লেনদেন হয়েছে। এ ছাড়া লেনদেনে শীর্ষে থাকা অন্য প্রতিষ্ঠানগুলোর মধ্যে রয়েছে বেক্সিমকো, ডেল্টা লাইফ ইনস্যুরেন্স, বিএসআরএম স্টিল, গ্রামীণফোন, বেক্সিমকো ফার্মা, এসিআই, কনফিডেন্স সিমেন্ট, আমরা টেকনোলজিস, বিএসসি প্রভৃতি।সিএসইতে ৪০ কোটি টাকার লেনদেন ডিএসইর পাশাপাশি চট্টগ্রাম স্টক এক্সচেঞ্জেও (সিএসই) সূচক বেড়েছে। লেনদেন শেষে সিএসইর সার্বিক মূল্যসূচক ৩২ পয়েন্ট বেড়ে অবস্থান করছে ১৪ হাজার ৪৫১ পয়েন্টে।
সিএসইতে আজ ২২৫টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ৮৭টির দাম বেড়েছে। কমেছে ১১৩টির আর অপরিবর্তিত রয়েছে ২৫টি প্রতিষ্ঠানের শেয়ারের দাম।সিএসইতে আজ ৪০ কোটি টাকার শেয়ার লেনদেন হয়েছে, যা গতকালের চেয়ে ১৯ কোটি টাকা কম। গতকাল এ বাজারে ৫৯ কোটি টাকার শেয়ার লেনদেন হয়।
