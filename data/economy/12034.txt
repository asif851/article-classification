
ইউনিভার্সিটি অব এশিয়া প্যাসিফিকের (ইউএপি) ফল সেমিস্টারের সপ্তাহব্যাপী ভর্তি মেলা গতকাল বৃহস্পতিবার শুরু হয়েছে। ইউনিভার্সিটির গ্রিন রোডের নিজস্ব ক্যাম্পাসে মেলার উদ্বোধন করেন উপাচার্য জামিলুর রেজা চৌধুরী। উপস্থিত ছিলেন সহ-উপাচার্য এম আর কবীর। মেলা চলাকালে বিভিন্ন বিভাগে ভর্তি-ইচ্ছুক ছাত্রছাত্রীরা বিশেষ ফি মওকুফের সুযোগ পাবেন। এ ছাড়া ভর্তি পরীক্ষায় মেধা তালিকায় প্রথম ২৫ জন শিক্ষার্থী পাবেন সম্পূর্ণ বিনা খরচে পড়ার সুযোগ। ১৪ অক্টোবর পর্যন্ত প্রতিদিন ১০টা থেকে বিকেল পাঁচটা পর্যন্ত মেলা চলবে। বিজ্ঞপ্তি।
