
ইস্টার্ন ব্যাংক লিমিটেড (ইবিএল) সম্প্রতি স্মার্ট কার্ড চালু করেছে। মাইক্রো প্রসেসরসমৃদ্ধ নতুন এই কার্ড অনেক বেশি সুরক্ষিত ও ব্যক্তিকেন্দ্রিক। তাই এটি ব্যবহারে প্রতারিত হওয়ার ঝুঁকিও কম। ইএমভি ‘চিপ অ্যান্ড পিন’ কার্ডগুলো বর্তমানে প্রচলিত ম্যাগনেটিক স্ট্রাইপ কার্ডকে প্রতিস্থাপন করবে। স্মার্ট কার্ডটি প্রচলনে সিস্টেম ইন্টিগ্রেটর ও মাল্টিপারসো সফটওয়্যার উদ্ভাবনকারী প্রতিষ্ঠান এক্স ইনফোটেক সহায়তা দিয়েছে। এ প্রসঙ্গে ইবিএলের ভোক্তা ব্যাংকিং বিভাগের প্রধান এম নাজিম এ চৌধুরী বলেন, ‘এক্স ইনফোটেকের বৈশ্বিক অভিজ্ঞতা ও কারিগরি জ্ঞান থেকে আমরা লাভবান হব বলে আশা করি। আমরা গ্রাহকদের চাহিদা আরও কার্যকরভাবে পূরণ করতে ও উন্নত সেবা প্রদানে সমর্থ হব।’ বিজ্ঞপ্তি।
