
ডিজিটাল কেব্ল সার্ভিসে ২৫০টিরও বেশি চ্যানেল নিয়ে আসছে ‘জাদু ডিজিটাল’। সম্প্রতি প্রতিষ্ঠানটির এক সংবাদ বিজ্ঞপ্তিতে এ তথ্য জানানো হয়। এতে বলা হয়, আসছে এপ্রিল মাস থেকে নিজস্ব সেট টপ বক্সের মাধ্যমে সব গ্রাহকের জন্য আনুষ্ঠানিক সম্প্রচার শুরু করবে জাদু ডিজিটাল। এর আগে এ মাস থেকে শুরু হচ্ছে পরীক্ষামূলক সম্প্রচার।জাদু ডিজিটাল ২০০৭ সালে প্রতিষ্ঠিত ডিজি জাদু ব্রডব্যান্ড লিমিটেডের কনজ্যুমার ব্র্যান্ড। ডিজি জাদু ব্রডব্যান্ড লিমিটেড মোহাম্মদী গ্রুপের একটি অঙ্গপ্রতিষ্ঠান। জাদু ডিজিটালে স্টেট অব দ্য আর্ট প্রযুক্তিসমৃদ্ধ ভিডিও ও ইন্টারনেট সার্ভিস তৈরি করেছে, যা ২৫০টিরও বেশি ডিজিটাল চ্যানেলে বিশ্বের বিভিন্ন দেশের বিনোদন নিয়ে আসবে ঝকঝকে ছবি ও ক্রিস্টাল ক্লিয়ার সাউন্ডসহ ২৪ ঘণ্টা। এর গ্রাহকেরা আরও পাবেন ভিডিও রেকর্ডিং, ভিডিও অন ডিমান্ড, ইলেকট্রনিক প্রোগ্রাম গাইড, হাইস্পিড ইন্টারনেট ও আইপি টেলিফোনির মতো বিভিন্ন ইন্টারনেটভিত্তিক সার্ভিস এবং ২৪ ঘণ্টা কল সেন্টার সাপোর্ট। ভবিষ্যতে সর্বোচ্চ কাভারেজ ও টু-ওয়ে অ্যাড্রেসেবল সিস্টেম সুবিধা পেতে জাদু ডিজিটাল সম্প্রতি বিশ্বের অন্যতম বৃহত্তম টিভি সফটওয়্যার কোম্পানি টিভোর সঙ্গে চুক্তিবদ্ধ হয়েছে। বিজ্ঞপ্তি।
