
ত্বকের শুষ্কতা, ঠোঁট ফাটা, পা ফাটার মতো ছোটখাটো ত্বকের সমস্যাই সুবিধাবঞ্চিত এলাকার মানুষের জন্য হয়ে উঠতে পারে ভয়াবহ। এই ভাবনা থেকেই গত বছর থেকে ইউনিলিভার বাংলাদেশ লিমিটেডের স্কিন কেয়ার ব্র্যান্ড ভ্যাসলিন সুবিধাবঞ্চিত এলাকার মানুষের ত্বকের সুস্থতায় সাহায্য করতে শুরু করেছে ‘ভ্যাসলিন হিলিং প্রোজেক্ট’।
‘ভ্যাসলিন হিলিং প্রোজেক্টে’র মাধ্যমে এ বছরও উত্তরাঞ্চলের সুবিধাবঞ্চিত মানুষের ত্বকের সুস্থতায় সাহায্য করাতে ভ্যাসলিন পেট্রোলিয়াম জেলি ডোনেট করার উদ্যোগ নিয়েছে ভ্যাসলিন। এবারে প্রায় এক লাখ মানুষের কাছে এ সাহায্য পৌঁছে দেওয়ার লক্ষ্যে কাজ করছে ভ্যাসলিন। এ ছাড়া এই প্রোজেক্টের মাধ্যমে সুবিধাবঞ্চিত মানুষকে ত্বক সংক্রান্ত প্রাথমিক চিকিৎসা-সেবা প্রদানের উদ্দেশ্যেই এবার ৩০০ চিকিৎসক এবং ৬০০ সেবিকাকে প্রশিক্ষণ দেওয়া হবে। ভ্যাসলিন আয়োজিত এই সামাজিক সচেতনতা মূলক কার্যক্রমের গুরুত্ব বুঝে প্রথম থেকেই ‘ভ্যাসলিন হিলিং প্রোজেক্টে’র সঙ্গে আছেন জনপ্রিয় অভিনেত্রী ও চিত্রশিল্পী বিপাশা হায়াত।
এই প্রোজেক্টে ইউনিলিভার বাংলাদেশ লিমিটেডের এনজিও পার্টনার হিসেবে আছে টিএমএসএস। ‘ভ্যাসলিন হিলিং প্রোজেক্টে’র কার্যক্রমের অংশ হিসেবে গত ৩০ নভেম্বর বগুড়ায় আয়োজিত হয় এক বিশেষ অনুষ্ঠান। অনুষ্ঠানে প্রধান অতিথি হিসেবে উপস্থিত ছিলেন বিপাশা হায়াত। এ ছাড়াও এ অনুষ্ঠানে ইউনিলিভার বাংলাদেশ লিমিটেডের হেড অব পার্সোনাল কেয়ার নাফিস আনোয়ার এবং অন্যান্য প্রতিনিধিবৃন্দ, টিএমএসএসের পক্ষ থেকে অধ্যাপক রাশেদুল ইসলাম, হেড অব ডিপার্টমেন্ট স্কিন অ্যান্ড ভিনিরিয়লজি, সংশ্লিষ্ট চিকিৎসক ও সেবিকাসহ আরও অনেকে উপস্থিত ছিলেন।
অনুষ্ঠানে ‘ভ্যাসলিন হিলিং প্রোজেক্টে’র প্রচারণায় নির্মিত অডিও ভিজ্যুয়াল প্রদর্শন করা হয়। অনুষ্ঠানের শেষে ভ্যাসলিন এবং টিএমএসএস দলের সঙ্গে বিপাশা হায়াত নিজে কিছু সুবিধাবঞ্চিত এলাকা পরিদর্শন করে সেখানকার মানুষের সঙ্গে কথা বলেন এবং তাদের কাছে পৌঁছে দেন ভ্যাসলিন পেট্রোলিয়াম জেলি।
গত বারের মতো এবারও ‘ভ্যাসলিন হিলিং প্রোজেক্টে’র মডার্ন ট্রেড পার্টনার হিসেবে আছে ইউনিমার্ট। ১৯ নভেম্বর ভ্যাসলিনের প্রতিনিধিদের সঙ্গে বিপাশা হায়াত ঢাকার গুলশান ২-এ অবস্থিত ইউনিমার্টে উপস্থিত হয়ে ‘ভ্যাসলিন হিলিং প্রোজেক্টে’র জন্য বিশেষভাবে স্থাপিত কিয়স্ক উদ্বোধন করেন। সুবিধাবঞ্চিত মানুষকে ভ্যাসলিন পেট্রোলিয়াম জেলি ডোনেট করার জন্য এই কিয়স্ক সর্বসাধারণের জন্য উন্মুক্ত।
‘ভ্যাসলিন হিলিং প্রোজেক্ট’ থেকে সংগৃহীত ভ্যাসলিন পেট্রোলিয়াম জেলি এ প্রোজেক্টের এনজিও পার্টনার টিএমএসএসের সহযোগিতায় পৌঁছে দেওয়া হবে উত্তরাঞ্চলের সুবিধাবঞ্চিত এলাকার মানুষের কাছে। পেট্রোলিয়াম জেলি ভ্যাসলিনের সাধারণ একটি জার সুবিধাবঞ্চিত মানুষের জন্য হয়ে উঠবে অসাধারণ কিছু। বিজ্ঞপ্তি।
