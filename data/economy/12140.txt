
বাংলাদেশের অন্যতম শীর্ষস্থানীয় ব্র্যান্ড ইস্পাহানি মির্জাপুরের উদ্যোগে ও পৃষ্ঠপোষকতায় ‘চ্যানেল আই’-এ দ্বিতীয়বারের মতো শুরু হচ্ছে বাংলা ভাষাভিত্তিক প্রতিযোগিতা ‘ইস্পাহানি মির্জাপুর বাংলাবিদ ২০১৮’। নতুন প্রজন্মের কাছে শুদ্ধ বাংলা, বানান ও ব্যবহার ছড়িয়ে দিতে ইস্পাহানি মির্জাপুর এ প্রতিযোগিতার আয়োজন করেছে।ইতিমধ্যে ‘ইস্পাহানি মির্জাপুর বাংলাবিদ ২০১৮’ প্রতিযোগিতার নাম নিবন্ধন শুরু হয়েছে। নিবন্ধন করতে BANGLABID লিখে স্পেস দিয়ে NAME, তারপর স্পেস দিয়ে AGE, তারপর স্পেস দিয়ে CLASS, তারপর স্পেস দিয়ে DIV লিখে পাঠাতে হবে ৬৯৬৯ নম্বরে। তা ছাড়া অনলাইনের মাধ্যমেও নিবন্ধন করা যাবে। http://www.banglabid.com/signupএ প্রতিযোগিতায় শুদ্ধ বাংলা ভাষার ব্যবহার, বানান চর্চা, শুদ্ধ উচ্চারণ ও ব্যাকরণের সঠিক প্রয়োগের মাধ্যমে ভিন্ন ভিন্ন পর্যায় শেষে চূড়ান্ত বিজয়ী নির্ধারণ করা হবে। দেশসেরা বাংলাবিদ পুরস্কার হিসেবে পাবে ১০ লাখ টাকার মেধাবৃত্তি। দ্বিতীয় ও তৃতীয় স্থান অধিকারী পাবে যথাক্রমে তিন ও দুই লাখ টাকার মেধাবৃত্তি। বাকি ১০ জন প্রতিযোগী পাবেন একটি ল্যাপটপ ও ব্যক্তিগত পাঠাগার গড়ে তোলার জন্য ৫০ হাজার টাকা সমমূল্যের বই ও আলমারি।
দেশের আটটি বিভাগে ষষ্ঠ থেকে দশম শ্রেণির শিক্ষার্থীরা এই প্রতিযোগিতায় অংশ নিতে পারবে। সেখান থেকে বাছাই করা ৮০ শিক্ষার্থী মূল পর্বে অংশ নেবেন। পরে স্টুডিও রাউন্ড পর্বে চূড়ান্ত বিজয়ী নির্বাচন করা হবে। বিস্তারিত জানা যাবে www.banglabid.com। সংবাদ বিজ্ঞপ্তি।
