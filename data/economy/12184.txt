
পুঁজিবাজারে তালিকাভুক্ত কোম্পানি আল আরাফাহ ইসলামী ব্যাংক ও ম্যাকসন স্পিনিংয়ের ঘোষিত বোনাস শেয়ার শেয়ারধারীদের বিও হিসাবে জমা হয়েছে। আজ বৃহস্পতিবার ডিএসইর ওয়েবসাইটে এ তথ্য প্রকাশ করা হয়েছে।
আজ ডিএসইর ওয়েবসাইটে প্রকাশিত সংবাদে বলা হয়, গত ৩১ ডিসেম্বর শেষ হওয়া অর্থবছরের জন্য আল আরাফাহ ইসলামী ব্যাংকের ঘোষিত বোনাস শেয়ার শেয়ারধারীদের বিও হিসাবে ৭ এপ্রিল জমা দেওয়া হয়েছে।
এর আগে গত ২ মার্চ আল আরাফাহ ইসলামী ব্যাংকের পরিচালনা পর্ষদ ১৩.৫০ শতাংশ বোনাস শেয়ার ঘোষণা করে।
অন্যদিকে গত ৩০ সেপ্টেম্বর শেষ হওয়া অর্থবছরের জন্য ম্যাকসন স্পিনিংয়ের ঘোষিত বোনাস শেয়ার শেয়ারধারীদের বিও হিসাবে ৮ এপ্রিল জমা দেওয়া হয়েছে। গত ২৯ জানুয়ারি ম্যাকসন স্পিনিংয়ের পরিচালনা পর্ষদ ৫ শতাংশ বোনাস শেয়ার ঘোষণা করে।
