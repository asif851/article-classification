
সপ্তাহের শেষ দিন আজ বৃহস্পতিবার নিম্নমুখী প্রবণতায় লেনদেন চলছে ঢাকার শেয়ারবাজারে। দুপুর ১২টায় লেনদেনের এক ঘণ্টা শেষে ডিএসইতে বেশির ভাগ কোম্পানির শেয়ারের দাম বেড়েছে। তবে সূচক কমেছে।
ঢাকা স্টক এক্সচেঞ্জের (ডিএসই) ওয়েবসাইট সূত্রে জানা যায়, আজ ডিএসইর প্রধান সূচক ডিএসইএক্স সূচক ২৮ পয়েন্ট কমে দাঁড়িয়েছে ৪২৫৫ পয়েন্টে। তবে ডিএসইর সাধারণ মূল্যসূচক কমেছে ১৪৮ পয়েন্ট।
এর আগে বেলা ১১টায় সূচকের নিম্নমুখী প্রবণতায় ডিএসইতে লেনদেন শুরু হয়, যা এখনো অব্যাহত রয়েছে।
এই সময়ে ডিএসইতে লেনদেন হওয়া ২৬০টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১৭৬টির দাম বেড়েছে; কমেছে ৭২টির আর অপরিবর্তিত রয়েছে ১২টি প্রতিষ্ঠানের শেয়ারের দাম।
আলোচ্য সময়ে ডিএসইতে ৩৮৬ কোটি টাকার শেয়ার লেনদেন হয়েছে।
এই সময়ে লেনদেনে শীর্ষে থাকা প্রতিষ্ঠানগুলোর মধ্যে রয়েছে মেঘনা পেট্রোলিয়াম, তিতাস গ্যাস, পদ্মা অয়েল, গ্রামীণফোন, বিএসসিসিএল, যমুনা অয়েল প্রভৃতি।
