
ইন্টারন্যাশনাল লিজিং অ্যান্ড ফাইন্যান্সিয়াল সার্ভিসেস লিমিটেড ৫ শতাংশ হারে নগদ লভ্যাংশ প্রদান করবে।
সম্প্রতি কোম্পানির পরিচালনা পর্ষদ সভায় ২০১৩ সালের জন্য ৫ শতাংশ নগদ লভ্যাংশের সুপারিশ করা হয়।
এটি কোম্পানির আসন্ন ১৮তম বার্ষিক সাধারণ সভায় অনুমোদিত হওয়ার পর বিতরণ করা হবে। আগামী ২৯ মে বার্ষিক সভা অনুষ্ঠিত হবে।
কোম্পানির পর্ষদ সভায় সভাপতিত্ব করেন কোম্পানির চেয়ারম্যান মাহ্বুব জামিল। এ সময় পর্ষদের অন্যান্য পরিচালক উপস্থিত ছিলেন।  
সভায় জানানো হয়, ইন্টারন্যাশনাল লিজিংয়ের ২০১৩ সালে প্রকৃত মুনাফা ১১ কোটি ৬৭ লাখ টাকা আর শেয়ারপ্রতি আয় হয় ৬৮ পয়সা। আগের বছর অর্থাৎ ২০১২ সালে কোম্পানির প্রকৃত মুনাফা ছিল পাঁচ কোটি ৯২ লাখ টাকা। বিজ্ঞপ্তি।
