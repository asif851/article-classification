
মোবাইল ফোন অপারেটর রবি আজিয়াটা গ্রাহকদের জন্য ওকাপিয়া ব্র্যান্ডের স্মার্টফোন কেনার জন্য বিশেষ ছাড় দিচ্ছে। এ প্রচারের নাম দেওয়া হয়েছে ‘রবি-ওকাপিয়া ইপিআইসি-ভ্যালেন্টাইন ক্যাম্পেইন’। বিশ্ব ভালোবাসা দিবসকে কেন্দ্র করে আয়োজিত এ প্রচারটি চলবে ২৮ ফেব্রুয়ারি পর্যন্ত।
রবির সংবাদ বিজ্ঞপ্তিতে জানানো হয়েছে, এ সুযোগের আওতায় সব রবি গ্রাহক ওকাপিয়া ইপিক স্মার্টফোন কিনলে ১৪ শতাংশ নগদ অর্থ ছাড় পাবেন। নগদ অর্থ ছাড়ের পাশাপাশি কুপনের মাধ্যমে স্মার্টফোনটিতে আরও কমপক্ষে ১ হাজার টাকা থেকে শুরু করে ৫ হাজার টাকা পর্যন্ত ছাড় পাবেন গ্রাহকেরা। এ ছাড়া ৩০ দিন মেয়াদি ৫০০ মেগাবাইট ইন্টারনেট ব্যবহারের সুযোগ পাবেন রবি গ্রাহকেরা। স্মার্টফোনটির খুচরা মূল্য ১৫ হাজার ৯৯০ টাকা।
রবির নতুন ও বর্তমান যেকোনো গ্রাহক ওকাপিয়া ব্র্যান্ডেড শপ অথবা সাধারণ আউটলেট থেকে ওকাপিয়া ইপিক স্মার্টফোন কিনলে এ ছাড় পাবেন।
