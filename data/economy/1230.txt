
অভ্যন্তরীণ গন্তব্যে চট্টগ্রাম ও সিলেট রুটের বিজনেস ক্লাসে বিশেষ অফার ঘোষণা করেছে বিমান বাংলাদেশ এয়ারলাইনস। এই অফারের আওতায় বিজনেস ক্লাসে ঢাকা চট্টগ্রাম, চট্টগ্রাম-ঢাকা রুট সাড়ে পাঁচ হাজার টাকায় এবং ঢাকা-সিলেট ও সিলেট-ঢাকা ওয়ানওয়ে রুটে পাঁচ হাজার টাকায় টিকিট পাবেন গ্রাহকেরা।
বিমান বাংলাদেশ এয়ারলাইনস ২৯ জানুয়ারি এক সংবাদ বিজ্ঞপ্তিতে এ খবর প্রকাশ করেছে।
এ ছাড়া সৈয়দপুর, যশোর ও বরিশাল রুটেও ইকোনমি ক্লাসে বিশেষ ডিসকাউন্টেড অফার ঘোষণা করছে বিমান বাংলাদেশ এয়ারলাইনস। এখন থেকে বরিশাল রুটে ওয়ানওয়ে সর্বনিম্ন ২ হাজার ৭০০ টাকা, যশোর রুটে ওয়ানওয়ে সর্বনিম্ন ২ হাজার ৯০০ টাকা এবং সৈয়দপুর রুট ওয়ানওয়ে সর্বনিম্ন ২ হাজার ৭০০ টাকায় ভ্রমণসুবিধা পাওয়া যাবে। এ বিশেষ অফারটি আগামী ৩১ মার্চ ২০১৭ পর্যন্ত বহাল থাকবে।
বিমানের বর্তমানে শীতকালীন সময়সূচি অনুযায়ী প্রতি সপ্তাহে ঢাকা-চট্টগ্রাম রুটে ২৭টি, সিলেট-ঢাকা রুটে ২১টি, ঢাকা-যশোর রুটে ৫টি, ঢাকা-বরিশাল রুটে ২টি, ঢাকা-সৈয়দপুর রুটে ৫টি ফ্লাইট চলাচল করেছ। যাত্রীরা বিস্তারিত তথ্য নিকটস্থ বিমান অফিস অথবা ৮৯০১৩০৬, ৮৯০১৩৮৪ নম্বরে যোগাযোগ করে নিতে পারবেন। এ ছাড়া বিমানের ওয়েবসাইটে (http://www.biman-airlines.com/) বিস্তারিত তথ্য ও ‍টিকিট কেনার সুবিধা পাওয়া যাবে।
