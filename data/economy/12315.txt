
সজীব গ্রুপের পৃষ্ঠপোষকতায় ১৮টি বিশ্ববিদ্যালয়ের অংশগ্রহণে আগামীকাল শনিবার রাজধানীর ইন্দিরা রোড ক্রীড়াচক্র মাঠে শুরু হচ্ছে টি২০ ক্রিকেট টুর্নামেন্ট ‘সেজান ইউনি টি২০-২০১৬’। এই টুর্নামেন্টটির আয়োজন করেছে স্পোর্টস ম্যানেজমেন্ট কোম্পানি ‘নেক্সট গেম’। গতকাল ধানমন্ডির এক রেস্তোরাঁয় এই টুর্নামেন্টের ট্রফি উন্মোচন এবং এ উপলক্ষে সংবাদ সম্মেলনের আয়োজন করা হয়। বাংলাদেশ জাতীয় ক্রিকেট দলের সাবেক খেলোয়াড় মোহাম্মদ আশরাফুল, মঞ্জুরুল ইসলাম ও হান্নান সরকার, ন্যাশনাল হোটেল অ্যান্ড ট্যুরিজম ট্রেনিং ইনস্টিটিউটের অধ্যক্ষ পারভেজ এ চৌধুরী, সজীব গ্রুপের হেড অব মার্কেটিং রুহুল এফ তালুকদার সুমন অনুষ্ঠানে উপস্থিত ছিলেন। বিজ্ঞপ্তি
