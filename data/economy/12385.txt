
রাষ্ট্রায়ত্ত টেলিযোগাযোগ সেবাদাতা প্রতিষ্ঠান বাংলাদেশ টেলিকমিউনিকেশন কোম্পানি লিমিটেড (বিটিসিএল) ২৪ ঘণ্টার একটি সার্বক্ষণিক কল সেন্টার ‘১৬৪০২’ চালু করেছে। ডাক ও টেলিযোগাযোগ সচিব ফয়জুর রহমান চৌধুরী ঢাকায় বিটিসিএলের প্রধান কার্যালয় টেলিযোগাযোগ ভবনে এ কল সেন্টার চালু করেন। সপ্তাহের সাত দিনই ২৪ ঘণ্টা এ কল সেন্টার চালু থাকবে। কল সেন্টারের মাধ্যমে গ্রাহকেরা টেলিফোন, ইন্টারনেট, খুদে বার্তাসংক্রান্ত অভিযোগ জানাতে পারবেন। গ্রামীণফোন ছাড়া সব মুঠোফোন অপারেটর এবং বিটিসিএলসহ বেসরকারি পিএসটিএনের গ্রাহকেরা কল সেন্টারের এ সুবিধা পাবেন। এ জন্য স্বাভাবিক কল চার্জ প্রযোজ্য হবে।
