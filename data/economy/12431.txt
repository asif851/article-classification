
মিয়ানমার সরকার আগামী ২০১৫ সালে স্টক এক্সচেঞ্জ তথা শেয়ারবাজার চালু করবে।প্রাথমিকভাবে এই স্টক এক্সচেঞ্জের বাজার মূলধন হবে তিন কোটি ২৬ লাখ ৫০ হাজার মার্কিন ডলার, যা স্থানীয় মুদ্রায় তিন হাজার ২০০ কিয়াটের সমান। মিয়ানমারের গণমাধ্যম এরই মধ্যে খবরটি প্রকাশ করেছে। খবর বাসস ও সিনহুয়ার।মিয়ানমারের এই স্টক এক্সচেঞ্জ পরিকল্পিতভাবে পরিচালনায় সহযোগিতা দেবে জাপানের দাইওয়া ও টোকিও স্টক এক্সচেঞ্জ। এতে তাদের হিস্যা থাকবে ৪৯ শতাংশ।চলতি বছরেই এ-সংক্রান্ত চুক্তি সম্পাদন এবং তথ্য ও যোগাযোগ প্রযুক্তি সরবরাহ ও স্থানীয় কোম্পানিগুলোকে কারিগরি প্রশিক্ষণ প্রদানের কাজ সম্পন্ন হবে। চুক্তির খসড়া ইতিমধ্যে দুই দেশের সরকারের অনুমোদনের জন্য পাঠানো হয়েছে।
