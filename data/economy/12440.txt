
ট্রান্সকম বেভারেজেস লিমিটেড গত বছরের মতো এবারও নিয়ে এল আকর্ষণীয় অফার। সেভেনআপ ও পেপসি কিনে প্রতিদিন ১০ হাজার জন পাবেন ২০ টাকার টকটাইম। এ ছাড়া প্রতি ঘণ্টায় ১ জন পাবেন মোবাইল ফোন ও প্রতিদিন ১ জন পাবেন এলইডি টিভি।এই ক্যাম্পেইনের আওতায় সেভেনআপ বা পেপসির ১ অথবা ২ লিটার পেট বোতল কিনলেই হলুদ ক্যাপের নিচে পাওয়া যাবে ৯ ডিজিটের একটি কোড নম্বর। আর সেই কোডটি ৬৯৬৯ নম্বরে এসএমএস করে প্রতিদিন এই পুরস্কার পাবেন। এই কার্যক্রমটি ইতিমধ্যে শুরু হয়েছে, চলবে ২৫ এপ্রিল পর্যন্ত।আজ রোববার বিকেলে ট্রান্সকম বেভারেজেস লিমিটেড এর প্রধান কার্যালয়ে এই কার্যক্রমের উদ্বোধন করেন প্রতিষ্ঠানটির ডেপুটি ম্যানেজিং ডিরেক্টর খুরশিদ ইরফান চৌধুরী। তিনি বলেন, ‘গত বছরের এই ভিন্নমাত্রার কার্যক্রমটি ভোক্তাদের কাছে বিপুল সমাদৃত হয়েছে, তাই এবার আরও বড় আঙ্গিকে এটিকে আমরা ভোক্তাদের জন্য নিয়ে এসেছি। আশা করছি এবারের এই কার্যক্রমটিও ভোক্তাদের মাঝে ব্যাপক উৎসাহ ও উদ্দীপনা সৃষ্টি করবে।’ভোক্তাদের নিয়ে শুরু এই ক্যাম্পেইনটি নিয়ে ট্রান্সকম বেভারেজেস এর মার্কেটিং ম্যানেজার আরিফ হোসেন বলেন, ভোক্তাদের ভালোবাসায় টানা ছয় বার দেশের সেরা বেভারেজ ব্র্যান্ড হিসেবে স্বীকৃতি পেয়েছে সেভেনআপ। আর তাই সারা দেশজুড়ে ভোক্তা সাধারণকে আবারও আকর্ষণীয় উপহারের পাশাপাশি ফ্রি মোবাইল টকটাইমের মাধ্যমে বাড়তি সন্তুষ্টি দিতে পেরে আমরা অত্যন্ত আনন্দিত। এই ক্যাম্পেইনের মাধ্যমে ভোক্তাদের সঙ্গে ব্র্যান্ডের সম্পর্ক আরও দৃঢ় হওয়ার বিষয়ে আমরা আশাবাদী।অনুষ্ঠানে আরও ছিলেন ট্রান্সকম বেভারেজেস লিমিটেডের ইউনিট সেলস ম্যানেজার প্রদীপ কুমার হালদার, কান্ট্রি ম্যানেজার দর্পন ভাসিস্থা, জেনারেল ম্যানেজার সেলস আসরার আলম ও ন্যাশনাল সেলস ম্যানেজার আনিসুর রহমান ।এই অফার সম্পর্কে বিস্তারিত জানতে ভিজিট করুন সেভেনআপ অথবা পেপসির ফেসবুক পেজে এ অথবা কল করুন ০৯৬১২৩৪৬৯৬৯ নম্বরে।
