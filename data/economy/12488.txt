
পুঁজিবাজারে তালিকাভুক্ত বিমা খাতের কোম্পানি পপুলার লাইফ ইনস্যুরেন্স কোম্পানি লিমিটেড শেয়ারধারীদের জন্য লভ্যাংশ ঘোষণা করেছে। প্রতিষ্ঠানটি ৪০ শতাংশ বোনাস লভ্যাংশ দেবে। আজ রোববার ঢাকা স্টক এক্সচেঞ্জ (ডিএসই) সূত্রে এ তথ্য জানা যায়।
আজ ডিএসইর ওয়েবসাইটে প্রকাশিত সংবাদে বলা হয়, পপুলার লাইফ ইনস্যুরেন্সের পরিচালনা পর্ষদ গত ৩১ ডিসেম্বর শেষ হওয়া অর্থবছরের জন্য এই লভ্যাংশ ঘোষণা করেছে। এ-সংক্রান্ত বার্ষিক সাধারণ সভা (এজিএম) ১৮ ডিসেম্বর অনুষ্ঠিত হবে। রেকর্ড ডেট ২৮ অক্টোবর।
প্রতিষ্ঠানটি জানিয়েছে, ৩১ ডিসেম্বর পর্যন্ত তাদের শেয়ারপ্রতি আয় (ইপিএস) হয়েছে ৪ টাকা ১৩ পয়সা।
