
লবণের মাঠ। এই মাঠে খেলা হয় না, লবণ চাষ হয়। চট্টগ্রামের এই লবণ মাঠে শ্রমিকেরা সারা দিন লবণ উৎপাদনে ব্যস্ত থাকেন। পটিয়ার ইন্দ্রপুলে রয়েছে বেশ কয়েকটি লবণ মাঠ। এখানে পলিথিন পদ্ধতিতে লবণ উৎপাদন করা হয়। মিলে প্রতি কেজি লবণের দাম চার থেকে পাঁচ টাকা। বৃষ্টির সময় লবণ উৎপাদন বন্ধ থাকে। তাই এই সময়টিতে সবচেয়ে বেশি কর্মব্যস্ত থাকে লবণ মাঠগুলো। দেশে অন্যতম গুরুত্বপূর্ণ খাত লবণশিল্প। দেশের জাতীয় অর্থনীতিতে লবণশিল্পের অবদান ২ হাজার ৫০০ থেকে ৩ হাজার কোটি টাকা। গত বছর লবণের চাহিদা ছিল ১৭ দশমিক ৭৬ লাখ টন। দেশে উৎপাদিত হয় ১৩ দশমিক ৬৪ লাখ টন। সাম্প্রতিক ছবি।

