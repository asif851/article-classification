
এ দেশ থেকে কয়েক বছর ধরেই বাড়ছিল বিভিন্ন ধরনের ফলের রপ্তানি।কিন্তু গেল বছর তাতে ভাটার টান পড়েছে। কমে গেছে ফল রপ্তানি।সরকারি সংস্থা রপ্তানি উন্নয়ন ব্যুরোর (ইপিবি) তথ্য অনুযায়ী, ২০১২-১৩ অর্থবছরে এ দেশ থেকে যেখানে বিভিন্ন দেশে সাত কোটি ১৮ লাখ ৯২ হাজার ৪০৯ ডলারের ফল রপ্তানি হয়েছিল, সদ্য সমাপ্ত অর্থবছরে রপ্তানি হয়েছে ছয় কোটি ১৮ লাখ ৩৬ হাজার ৩৪৬ ডলারের ফল। আগের বছরের চেয়ে রপ্তানি কমেছে ১৪ শতাংশ।ফল রপ্তানিকারকদের সঙ্গে কথা বলে জানা গেছে, দেশি ফলের মধ্যে বিশ্ববাজারে মৌসুমি ফলের চাহিদাই বেশি। কাঁঠাল, আম, বাতাবি লেবু, আনারস, বাউকুল, কলা, আমড়া, পেয়ারা, লিচু, লটকন, জাম ও ডালিমের মতো মৌসুমি ফল বেশি পছন্দ বিদেশি ক্রেতাদের। তাঁরা জানান, স্বাদ ও মানের কারণে বিশ্ববাজারে বাংলাদেশি ফলের চাহিদা রয়েছে।ইপিবি বলছে, ২০০৮-০৯ অর্থবছরে এ দেশ থেকে ফল রপ্তানি হয়েছে এক কোটি ৬৬ লাখ ৭২ হাজার ৮৫৬ ডলার। পরের বছর ফল রপ্তানি হয়েছে এক কোটি ৭৩ লাখ ৪১ হাজার ৫২৯ ডলারের। ২০১০-১১ অর্থবছরে তিন কোটি ৭৬ লাখ ৭৮ হাজার ৩৮৫ ডলারের ফল রপ্তানি হয়েছে। পরের বছর এ দেশ থেকে ফল রপ্তানি হয়েছে পাঁচ কোটি ৭১ লাখ ৫৭ হাজার ৫২৪ ডলারের।কিন্তু গেল বছর ফলের রপ্তানি কমেছে। রপ্তানিকারকেরা বলছেন, কয়েকটি কারণে এটি হয়েছে। তবে বড় কারণ হলো বিভিন্ন দেশে অবস্থানরত বাংলাদেশি নাগরিকদের মধ্যে এ দেশের ফল সম্পর্কে নেতিবাচক ধারণা। তাঁরা মনে করেন, দেশের প্রায় সব ফলেই এখন ফরমালিন দেওয়া হয়। এ কারণে তাঁরা দেশীয় ফল খাওয়া কমিয়ে দিয়েছেন। এর প্রভাব পড়েছে সামগ্রিক ফল রপ্তানিতে।বাংলাদেশ ফল, সবজি এবং এ-সংক্রান্ত পণ্য রপ্তানিকারক সমিতির (বিএফভিএপিইএ) সভাপতি এস এম জাহাঙ্গীর হোসেন প্রথম আলোকে বলেন, বিভিন্ন ফলে, বিশেষ করে আমে ফরমালিন মেশানোর বিষয়টি এতটা নেতিবাচকভাবে দেশের গণমাধ্যমে উঠে এসেছে যে তা বিদেশে অবস্থানরত বাংলাদেশিদের মধ্যে দেশি আম সম্পর্কে নেতিবাচক বার্তা গেছে।এ কারণে আমের রপ্তানি গত বছর কমেছে। একইভাবে অন্যান্য ফলের রপ্তানিও কমেছে।আরেকজন ফল রপ্তানিকারক নাম প্রকাশ না করার শর্তে প্রথম আলোকে বলেন, ‘রপ্তানিসংক্রান্ত কাজে গত মাসে আমি যুক্তরাজ্যে গিয়েছিলাম।সেখানে বসবাসরত বাঙালিরা ফরমালিনের ভয়ে বাংলাদেশে ফল নিয়ে আতঙ্কে আছেন। তাঁরা ফল খাওয়া অনেকটাই কমিয়ে দিয়েছেন। পরিচিতজনেরা আমাকে পেয়ে রীতিমতো
