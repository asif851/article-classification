
সপ্তাহের শেষ দিন আজ বৃহস্পতিবার সূচকের নিম্নমুখী প্রবণতায় দেশের শেয়ারবাজারের লেনদেন শেষ হয়েছে। দিনের লেনদেন শেষে দুই স্টক এক্সচেঞ্জেই অধিকাংশ কোম্পানির শেয়ারের দাম কমেছে। এতে সূচকের নিম্নমুখী এই প্রবণতা। সূচকের পাশাপাশি লেনদেন কমেছে প্রধান শেয়ারবাজার ঢাকা স্টক এক্সচেঞ্জে (ডিএসই)। তবে চট্টগ্রাম স্টক এক্সচেঞ্জের (সিএসই) লেনদেন আগের দিনের চেয়ে বেড়েছে।
ডিএসইতে ৫১৩ কোটি টাকার লেনদেনদিনের লেনদেন শেষে ডিএসইর ডিএসইএক্স সূচক ৩০ পয়েন্ট কমে দাঁড়িয়েছে ৪,৯৬১ পয়েন্টে।এর আগে আজ দিনের শুরুতে সূচকের নিম্নমুখী প্রবণতায় ডিএসইতে লেনদেন শুরু হয়। সূচকের নিম্নমুখী এই প্রবণতা লেনদেনের শেষ পর্যন্ত অব্যাহত ছিল।আজ ডিএসইতে ৩০৫টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১১০টির দাম বেড়েছে। কমেছে ১৬০টির এবং অপরিবর্তিত রয়েছে ৩৫টি প্রতিষ্ঠানের শেয়ারের দাম।ডিএসইতে আজ ৫১৩ কোটি টাকার শেয়ার লেনদেন হয়েছে, যা গতকালের চেয়ে তিন কোটি টাকা কম। গতকাল এ বাজারে ৫১৬ কোটি টাকার শেয়ার লেনদেন হয়।
সিএসইতে ৪৫ কোটি টাকার লেনদেনডিএসইর পাশাপাশি সিএসইতেও সূচক কমেছে। দিনের লেনদেন শেষে সিএসইর সার্বিক মূল্যসূচক ৭৪ পয়েন্ট কমে অবস্থান করছে ১৫,২৮২ পয়েন্টে।
সিএসইতে আজ ২২১টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ৫৮টির দাম বেড়েছে। কমেছে ১৪১টির আর অপরিবর্তিত রয়েছে ২২টি প্রতিষ্ঠানের শেয়ারের দাম।সিএসইতে আজ ৪৫ কোটি টাকার শেয়ার লেনদেন হয়েছে, যা গতকালের চেয়ে ১০ কোটি টাকা বেশি। গতকাল এ বাজারে ৩৫ কোটি টাকার শেয়ার লেনদেন হয়।
ডিএসইতে লেনদেনে শীর্ষে হামিদ ফেব্রিক্সআজ ডিএসইতে লেনদেনে শীর্ষে রয়েছে হামিদ ফেব্রিক্স। আজ প্রতিষ্ঠানটির ৫০ কোটি টাকার শেয়ার লেনদেন হয়েছে। এ ছাড়া লেনদেনে শীর্ষে থাকা অন্য প্রতিষ্ঠানগুলোর মধ্যে রয়েছে বেক্সিমকো ফার্মা, কেয়া কসমেটিকস, বেক্সিমকো, তিতাস গ্যাস, ওয়েস্টার্ন মেরিন শিপইয়ার্ড, এবি ব্যাংক, গ্রামীণফোন, সামিট অ্যালায়েন্স পোর্ট, যমুনা অয়েল প্রভৃতি।
