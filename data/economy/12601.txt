
পপুলার ডায়াগনস্টিক সেন্টারে আনা হয়েছে জার্মানির সিমেন্স কোম্পানির অত্যাধুনিক আল্ট্রাসনোগ্রাফির প্রযুক্তিসহ এবিভিএস (অটোমেটেড ব্রেস্ট ভলিউম স্ক্যানার)। এই আল্ট্রাসনোগ্রাম মেশিনের মাধ্যমে ব্রেস্ট টিউমারসহ বিভিন্ন রোগ দ্রুত নির্ণয় করা সম্ভব। ইতিমধ্যে পপুলার ডায়াগনস্টিক সেন্টারের শ্যামলী শাখায় এই আল্ট্রাসনোগ্রাফি মেশিনটি দিয়ে কাজ করা শুরু হয়েছে। শিগগিরই ধানমন্ডি প্রধান কার্যালয়েও কাজ শুরু করা হবে। এ উপলক্ষে গত শনিবার রাজধানীর প্যান প্যাসিফিক সোনারগাঁও হোটেলে আন্তর্জাতিক কনফারেন্স ও বৈজ্ঞানিক অধিবেশনের আয়োজন করে পপুলার ডায়াগনস্টিক সেন্টার। এতে প্রধান অতিথি ছিলেন স্বাস্থ্য প্রতিমন্ত্রী জাহিদ মালেক। বিশেষ অতিথি ছিলেন স্বাস্থ্যসেবা অধিদপ্তরের মহাপরিচালক অধ্যাপক আবুল কালাম আজাদ। অনুষ্ঠানে সভাপতিত্ব করেন পপুলার গ্রুপের ব্যবস্থাপনা পরিচালক মোস্তাফিজুর রহমান। বিজ্ঞপ্তি
