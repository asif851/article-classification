
রিকন্ডিশন্ড গাড়ি ব্যবসায়ীদের সংগঠন বাংলাদেশ রিকন্ডিশন্ড ভেহিক্যালস ইমপোর্টার্স অ্যান্ড ডিলারস অ্যাসোসিয়েশনের (বারভিডা) সভাপতি নির্বাচিত হয়েছেন মো. হাবিব উল্লাহ ডন। এ নিয়ে তৃতীয়বারের মতো তিনি সংগঠনটির সভাপতি হলেন। ৪ ফেব্রুয়ারি বারভিডার ২০১৭-১৮ মেয়াদের কার্যনির্বাহী পর্ষদের নির্বাচন অনুষ্ঠিত হয়। এতে ডনের নেতৃত্বে সম্মিলিত পরিষদ নিরঙ্কুশ সংখ্যাগরিষ্ঠতা পায়। পরে কোনো প্রতিদ্বন্দ্বিতা না থাকায় হাবিব উল্লাহ ডন সভাপতি নির্বাচিত হন। এ ছাড়া মহাসচিব পদে মোহাম্মদ হাবিবুর রহমান এবং সহসভাপতি পদে এম হুমায়ূন মাহমুদ, রায়হান আজাদ ও জাফর আহমেদ নির্বাচিত হয়েছেন। এ সংগঠনে মোট ২৫ সদস্যের কার্যনির্বাহী পর্ষদ রয়েছে। বিজ্ঞপ্তি
