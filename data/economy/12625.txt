
সুইজারল্যান্ডের জেনেভায় গত মঙ্গলবার দুষ্প্রাপ্য একটি বার্মিজ চুনি নিলামে রেকর্ড দামে বিক্রি হয়েছে। ২৫ দশমিক ৫৯ ক্যারেটের রক্ত গোলাপি চুনিটির দাম উঠে তিন কোটি তিন লাখ ডলারের বেশি, যা বাংলাদেশি মুদ্রায় ২৩৬ কোটি টাকার বেশি। ‘দ্য সানরাইজ রুবি’ নামের চুনিটির নিলামের আয়োজক ছিল নিলামকারী প্রতিষ্ঠান সদাবি’স। সদাবি’স জানিয়েছে, নিলামটি প্রতিযোগিতামূলক হয়েছে। টেলিফোনের মাধ্যমে দর হেঁকে অজ্ঞাত এক ব্যক্তি চুনিটি কিনে নিয়েছেন। কর্তৃপক্ষ বলছে, চুনিটি মিয়ানমারের। এটি ১ কোটি ২০ লাখ থেকে ১ কোটি ৮০ লাখ ডলারে বিক্রির প্রত্যাশা করা হয়েছিল। এএফপি
