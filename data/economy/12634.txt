
জাহাজদেশে বর্তমানে ছোট-বড় প্রায় ২০০ জাহাজ নির্মাতাপ্রতিষ্ঠান আছে। এর মধ্যে আন্তর্জাতিক মানসম্পন্ন প্রতিষ্ঠান পাঁচ-ছয়টি, যারা বিভিন্ন দেশে জাহাজ রপ্তানি করছে। আর এই জাহাজশিল্পের সঙ্গে সংশ্লিষ্ট দেশীয় উদ্যোক্তাদের বিভিন্ন সুযোগ-সুবিধা দিয়ে আসছে সরকার। আগামী ২০১৪-১৫ অর্থবছরের প্রস্তাবিত বাজেট বক্তৃতায় অর্থমন্ত্রী সেটি উল্লেখ করে বলেন, ‘জাহাজ প্রস্তুত শিল্পের প্রণোদনার জন্য এ শিল্পে ব্যবহার্য বেশ কিছু উপকরণ আমদানিতে বর্তমানে বিশেষ রেয়াতি সুবিধা কার্যকর আছে।’ এ শিল্পের সম্ভাবনা বিচার করে নেভিগেশন লাইট, ব্রডকাস্টিং যন্ত্রপাতি ও অগ্নিনির্বাপণ যন্ত্রপাতি আমদানি শুল্কহার ৫ শতাংশ করার প্রস্তাব করা হয়েছে।ওষুধওষুধশিল্পের ৪০ ধরনের মৌলিক কাঁচামালের ওপর শুল্ক ১০ ও ২৫ শতাংশ থেকে হ্রাস করে ৫ শতাংশ রেয়াতি হারে ধার্য করা হয়েছে। এ ছাড়া শিল্পের অন্যান্য প্রয়োজনীয় কাঁচামালের বিদ্যমান শুল্কহার অপরিবর্তিত থাকবে। এ ছাড়া ২০১৪-১৫ অর্থবছরের প্রস্তাবিত বাজেটে ক্যানসার চিকিৎসায় ব্যবহৃত ওষুধ তৈরির কাঁচামালের বিদ্যমান শুল্কহার মওকুফ করার কথা বলা হয়েছে। একই সঙ্গে থ্যালাসেমিয়া রোগীদের জন্য ইনফিউশন পাম্পের আমদানি শুল্ক শূন্য হবে। অন্যদিকে আয়ুবের্দিক ওষুধশিল্পের ৪১ ধরনের কাঁচামাল আমদানি শুল্ক কমিয়ে ৫ শতাংশ করার প্রস্তাব |ইস্পাতদেশীয় শিল্প হিসেবে সুরক্ষা পাচ্ছে ইস্পাত খাত। এ খাতে বিনিয়োগের পরিমাণ পাঁচ হাজার কোটি টাকার বেশি। খাতটিকে সুরক্ষা দিতে দুটি প্রস্তাব করেছেন অর্থমন্ত্রী। এর একটি হলো—বিলেটের কাঁচামাল, স্পঞ্জ আয়রন ও রিডিউসড আয়রনের আমদানি শুল্কমুক্ত করা। ইস্পাত তৈরির কাঁচামাল হিসেবে বিলেট ব্যবহৃত হয়। আর অন্যটি হচ্ছে প্রতি টন বিলেট আমদানিতে শুল্ক সাড়ে তিন হাজার থেকে বৃদ্ধি করে পাঁচ হাজার টাকা নির্ধারণ। বর্তমানে দেশি প্রতিষ্ঠানগুলো বছরে ২৫ লাখ মেট্রিক টন বিলেট ও ইংগট উৎপাদন করে। বাজেট প্রস্তাব অনুযায়ী, বিলেটের কাঁচামাল আমদানি শুল্কমুক্ত হওয়ায় উদ্যোক্তারা উপকৃত হবেন, কমতে পারে রডের দাম|
‘‘অনেকেই জানেন যে, আমি কর্মব্যস্ত আশি বছর অতিক্রম করেছি। অর্জন ও ব্যর্থতার দোলাচলে আমার যথেষ্ট অভিজ্ঞতা রয়েছে। তবে আমি কখনও আশাবাদ ব্যক্ত করতে ও রাখতে কার্পণ্য করিনি। আমি আগেও বলেছি যে, কালো মেঘের সম্ভাবনায় আড়ালে আমি সোনালি রেখা দেখতে পাই।আবুল মাল আবদুল মুহিতঅর্থমন্ত্রী, ২০১৪-১৫ অর্থবছরের বাজেট বক্তৃতা
