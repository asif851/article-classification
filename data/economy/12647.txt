
ন্যাশনাল ক্রেডিট অ্যান্ড কমার্স (এনসিসি) ব্যাংক লিমিটেড ২০১২ সালের শেয়ারধারীদের জন্য ১০ শতাংশ বোনাস শেয়ার অনুমোদন করেছে।রাজধানীর একটি কনভেনশন সেন্টারে গতকাল সোমবার অনুষ্ঠিত ব্যাংকের ২৮তম বার্ষিক সাধারণ সভায় এই বোনাস শেয়ার অনুমোদন করা হয়। ব্যাংকের চেয়ারম্যান মো. নুরুন নেওয়াজের সভাপতিত্বে অনুষ্ঠিত এই সভায় ভাইস চেয়ারম্যান খায়রুল আলম চাকলাদার, পরিচালক ও উদ্যোক্তারা এবং ব্যবস্থাপনা পরিচালক মোহাম্মদ নূরুল আমিন উপস্থিত ছিলেন।সভায় ব্যাংকের পরিচালকমণ্ডলীর ২০১২ সালের প্রতিবেদন ও নিরীক্ষিত হিসাব অনুমোদন করা হয়। বিজ্ঞপ্তি।
