
বন্ধ থাকা ল্যান্ডফোন পুনরায় সংযোগ নিতে কোনো ফি লাগবে না। গ্রাহক বকেয়া পরিশোধ করে পুনরায় সংযোগের আবেদন করলেই সংযোগ চালু করে দেওয়া হবে। সরকারি টেলিযোগাযোগ সেবাদাতা প্রতিষ্ঠান বাংলাদেশ টেলিকমিউনিকেশনস কোম্পানি লিমিটেড (বিটিসিএল) চলতি ডিসেম্বর মাসের শুরু থেকেই এ সুবিধা দিচ্ছে। সংযোগ বন্ধ হওয়ার ছয় মাসের মধ্যে বকেয়া পরিশোধ করলে সুবিধাটি পাওয়া যাবে। এদিকে আগুনে পুড়ে বিকল হওয়া রমনা এক্সচেঞ্জের ২৪৫টি টেলিফোন সংযোগ চালু করতে কাজ শুরু করেছে বিটিসিএল।
