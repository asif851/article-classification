
টানা দুই দিন সূচক ও লেনদেন বেড়েছে ঢাকা স্টক এক্সচেঞ্জে (ডিএসই)। ডিএসইতে আজও লেনদেন ৬০০ কোটি টাকা ছাড়িয়েছে। অপরদিকে চট্টগ্রাম স্টক এক্সচেঞ্জেও (সিএসই) সূচক ও লেনদেন বেড়েছে। আজ সোমবার সপ্তাহের দ্বিতীয় কার্যদিবস সূচক ও লেনদেন বাড়লেও বেশির ভাগ শেয়ার ও ইউনিটের দর কমেছে দুই পুঁজিবাজারেই।
আজ লেনদেন শেষে ডিএসইএক্স সূচক ১ দশমিক ৮৮ পয়েন্ট বেড়ে হয়েছে ৪৬৯১ পয়েন্ট। গতকাল ডিএসইএক্স সূচক ১৬ দশমিক ৭৮ পয়েন্ট বেড়ে হয় ৪৬৮৯ পয়েন্ট। আজ মোট লেনদেন হয়েছে ৬৪৩ কোটি ৭০ লাখ টাকা, যা গতকালের চেয়ে ১০ কোটি টাকা বেশি। গত কার্যদিবসে লেনদেনের পরিমাণ ছিল ৬৩৩ কোটি ৯১ লাখ টাকা।
ডিএসইতে আজ সবচেয়ে বেশি লেনদেন হওয়া শীর্ষ ১০ কোম্পানি হলো কনফিডেন্স সিমেন্ট, ডরিন পাওয়ার, শাশা ডেনিমস, পাওয়ার গ্রিড, সাইফ পাওয়ার টেক, মোবিল যমুনা বাংলাদেশ লিমিটেড, স্কয়ার ফার্মা, বিবিএস, কাশেম ড্রাইসেল ও আর্গন ডেনিমস লিমিটেড। ডিএসইতে আজ ৩২১টি কোম্পানি ও মিউচুয়াল ফান্ডের শেয়ারের লেনদেন হয়। এর মধ্যে ১১২টির শেয়ারের দর বেড়েছে, কমেছে ১৫১টির। অপরিবর্তিত ৫৮টির দাম।
অপর দিকে চট্টগ্রাম স্টক এক্সচেঞ্জেও আজ সার্বিক সূচক বেড়েছে ২০ দশমিক ২৭ পয়েন্ট। আজ মোট লেনদেন হয়েছে ৩৭ কোটি ১৯ লাখ টাকা, যা গতকালের চেয়ে ৩ কোটি টাকা বেশি। গত কার্যদিবসে মোট লেনদেনের পরিমাণ ছিল ৩৪ কোটি ৫৬ লাখ টাকা। আজ হাতবদল হওয়া ২৫৫টি কোম্পানি ও মিউচুয়াল ফান্ডের শেয়ারের মধ্যে দর বেড়েছে ৯১টির, কমেছে ১২১টির, অপরিবর্তিত ৪৩টির।
