
দেশে নির্মাণকাজের প্রয়োজনীয় রাসায়নিক উৎপাদন ও বাজারজাত করবে বার্জার ফসরক লিমিটেড। বার্জার পেইন্টস বাংলাদেশ ও বিশ্বখ্যাত কনস্ট্রাকশন কেমিক্যাল প্রতিষ্ঠান ফসরক ইন্টারন্যাশনাল বাংলাদেশে বার্জার ফসরক নামের একটি যৌথ বিনিয়োগের কোম্পানি করতে চুক্তি করেছে।
রাজধানীর লা-মেরিডিয়ান হোটেলে গত বুধবার আয়োজিত অনুষ্ঠানে এ-সংক্রান্ত চুক্তি স্বাক্ষরিত হয়। এতে প্রধান অতিথি ছিলেন শিল্পমন্ত্রী আমির হোসেন। বার্জার পেইন্টসের ব্যবস্থাপনা পরিচালক রূপালী চৌধুরী ও ফসরকের পরিচালক ইয়ান ওয়াট নিজ নিজ প্রতিষ্ঠানের পক্ষে চুক্তিতে স্বাক্ষর করেন।
চুক্তি স্বাক্ষর অনুষ্ঠানে ঢাকায় নিযুক্ত ব্রিটিশ হাইকমিশনার অ্যালিসন ব্লেইক, জেএমএইচ গ্রুপের চেয়ারম্যান জেমস মোইর হেই, বার্জার পেইন্টসের চেয়ারম্যান জেরাল্ড কে অ্যাডামস, ফসরক ইন্টারন্যাশনালের চেয়ারম্যান ফিত্রিয়ানি হ্যাসাফ হেই প্রমুখ উপস্থিত ছিলেন। প্রেস বিজ্ঞপ্তি
