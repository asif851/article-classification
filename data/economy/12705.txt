
সপ্তাহের দ্বিতীয় কার্যদিবস আজ সোমবার সূচক কমেছে ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। গত কার্যদিবসের চেয়ে লেনদেনের পরিমাণ কমেছে দুই পুঁজিবাজারেই।
আজ ডিএসইতে লেনদেনের শুরুতেই সূচক বাড়লেও বেলা বাড়ার সঙ্গে সঙ্গে তা কমতে থাকে । একই অবস্থা লক্ষ করা যায় সিএসইতেও।
ডিএসইতে আজ লেনদেন শেষে প্রধান সূচক ডিএসইএক্স ১৬ দশমিক ৬৭ পয়েন্ট কমে ৪৬৯২ পয়েন্ট হয়েছে। মোট লেনদেন ছাড়িয়েছে ৪৫৬ কোটি ৭১ লাখ টাকা, যা গতকালের চেয়ে ২৭ কোটি টাকা কম। গত কার্যদিবসে মোট লেনদেন হয় ৪৮৩ কোটি ৮৩ লাখ টাকা।
আজ সবচেয়ে বেশি লেনদেন হওয়া ১০টি কোম্পানি হলো ডরিন পাওয়ার, বাংলাদেশ স্টিল রি রোলিং মিলস লিমিটেড, ন্যাশনাল ব্যাংক লিমিটেড, স্কয়ার ফার্মা, বাংলাদেশ বিল্ডিং সিস্টেম, ন্যাশনাল হাউজিং ফাইন্যান্স অ্যান্ড ইনভেস্টমেন্ট লিমিটেড, বিডি কম, লাফার্জ সুরমা সিমেন্ট লিমিটেড, উত্তরা ফাইন্যান্স ও তিতাস গ্যাস।
ডিএসইতে আজ ৩২২টি কোম্পানি ও মিউচুয়াল ফান্ডের শেয়ারের লেনদেন হয়। এর মধ্যে ৯৩টির শেয়ারের দর বেড়েছে, কমেছে ১৭৩টির। অপরিবর্তিত ৫৬টির দাম।
চট্টগ্রাম স্টক এক্সচেঞ্জেও আজ সার্বিক সূচক কমেছে ৯৫ দশমিক ২৬ পয়েন্ট। মোট লেনদেন হয়েছে ২৮ কোটি ৬৯ লাখ টাকা, যা গতকালের চেয়ে ৩ কোটি টাকা কম। গত কার্যদিবসে মোট লেনদেনের পরিমাণ ছিল ৩১ কোটি ২১ লাখ টাকা। আজ হাতবদল হওয়া ২৪৭টি কোম্পানি ও মিউচুয়াল ফান্ডের শেয়ারের মধ্যে দর বেড়েছে ৭৪টির, কমেছে ১৪৩টির, অপরিবর্তিত ৩০টির।
