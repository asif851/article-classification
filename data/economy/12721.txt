
ল্যাবএইড গ্রুপ ও যমুনা টিভির মধ্যে সম্প্রতি একটি করপোরেট চুক্তি স্বাক্ষরিত হয়েছে। ল্যাবএইড গ্রুপের হেড অব করপোরেট সার্ভিসেস সাইফুর রহমান লেনিন ও যমুনা টিভির হেড অব এইচআর ও অ্যাডমিন মাহবুবর রহমান ভুঁইয়া নিজ নিজ প্রতিষ্ঠানের পক্ষে সমঝোতা চুক্তিপত্রে স্বাক্ষর করেন। এই চুক্তির ফলে যমুনা টিভির কর্মীরা বিশেষ ছাড়ে ল্যাবএইডের চিকিৎসাসেবা পাবেন। চুক্তি স্বাক্ষর অনুষ্ঠানে আরও উপস্থিত ছিলেন ল্যাবএইডের করপোরেট সার্ভিসেসের অ্যাসিস্ট্যান্ট ম্যানেজার জাহিদুর রহমান, যমুনা টিভির হেড অব নিউজ জাকারিয়া কাজল, হেড অব সেলস অ্যান্ড মার্কেটিং মাহবুব রহিম প্রমুখ। বিজ্ঞপ্তি।
