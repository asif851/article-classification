
৫ ফেব্রুয়ারি ঢাকার গুলশানের ইমানুয়েলস কনভেনশন সেন্টারে (নিউ হল) অনুষ্ঠিত হলো চ্যানেল আই প্রেজেন্টস লাক্স সুপার স্টার-এর অডিশন রাউন্ড। আর এই অডিশন রাউন্ডের মাধ্যমেই যাত্রা শুরু করল লাক্স সুপার স্টারের এবারের মূল কার্যক্রম। 
দেশের বিভিন্ন প্রান্তের ১২ হাজার অংশগ্রহণকারীদের মধ্য থেকে শর্ট লিস্টেট ২৫০ প্রতিযোগী নিয়ে শুরু হয় এই অডিশন রাউন্ড।
২৫০ জন প্রতিযোগীকে ৩টি জাজেস প্যানেলের মুখোমুখি হতে হয়। অডিশন রাউন্ডের জাজেস প্যানেলে ছিলেন অপর্ণা, শানু, স্বর্ণা, সাহেদ আলী, আলিফ এবং শাফায়েত মনসুর রানা। ২৫০ জন প্রতিযোগীর মধ্যে নির্বাচিত ৬০ প্রতিযোগী ৬ ফেব্রুয়ারি প্রধান বিচারকদের সম্মুখীন হন। প্রধান বিচারকদের প্যানেলে নির্বাচিতদের নিয়ে শুরু হয় বুট ক্যাম্প। লাক্স সুপার স্টারের এবারের আয়োজনে প্রধান বিচারকের আসনে উপস্থিত থাকবেন আরিফিন শুভ, সাদিয়া ইসলাম মৌ এবং তাহসান খান।
ইউনিলিভার বাংলাদেশ লিমিটেডের আয়োজনে লাক্স সুপার স্টারের এবারের থিম ‘দেখিয়ে দাও অদেখা তোমায়’। লাক্স বিশ্বাস করে শুধুমাত্র বাহ্যিক সৌন্দর্য-ই নারীকে প্রকাশ করে না। নারীকে প্রকাশ করে তার ভেতরের শক্তি, তার মনের ইচ্ছা, প্যাশন, সাহস, অদেখা সত্তা এবং তার বাধা পেরিয়ে যাওয়ার ক্ষমতা। দেশজুড়ে ছড়িয়ে থাকা এই সব অনন্য নারীদের অদেখা সৌন্দর্যকে সেলিব্রেট করতে চায় লাক্স। খুঁজে বের করতে চায় তাদের সেই সব গুণ যা আমাদের কাছে থেকে যায় অদেখা। বিজ্ঞপ্তি
