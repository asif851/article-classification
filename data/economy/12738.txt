
বাংলাদেশ ব্যান্ড ফোরামের (বিবিএফ) উদ্যোগে গতকাল রোববার ঢাকার একটি হোটেলে চতুর্থ কমওয়ার্ড অনুষ্ঠিত হয়েছে।দেশে ব্যবসা ও বিপণনের ক্ষেত্রে সৃষ্টিশীল যোগাযোগকে উৎসাহিত করতে ও এর স্বীকৃতি দিতে ২০০৯ সাল থেকে এই অনুষ্ঠানের আয়োজন করা হচ্ছে।অনুষ্ঠানে ভারতীয় বিজ্ঞাপনচিত্র নির্মাতা জেনেসিস প্রোডাকশনের প্রতিষ্ঠাতা পরিচালক প্রহলাদ কাক্কার, ফিউচার ব্র্যান্ড ইন্ডিয়ার প্রধান নির্বাহী কর্মকর্তা ও ব্যবস্থাপনা পরিচালক সন্তোষ রমেশ দেশাই, পাবলিসিস সাউথ এশিয়ার পরিচালক পার্থ সিনহা, সিঙ্গাপুরভিত্তিক এড এশিয়া মিডিয়া লিমিটেডের প্রতিষ্ঠাতা-পরিচালক এলিয়ান জি মুর এবং ফিলিপাইনের সেন্টার ফর লার্নিং অ্যান্ড টিচিং স্টাইলসের প্রেসিডেন্ট হেনরি এস টেনেডেরো উপস্থিত ছিলেন।এবারের কমওয়ার্ড উপলক্ষে ২২০ জনকে মনোনয়ন দেওয়া হয়েছে। এর মধ্যে গ্র্যান্ড প্রিক্স, স্বর্ণ ও রৌপ্য পদকসহ মোট ১৬ শ্রেণিতে পুরস্কার দেওয়া হয়েছে। বিজ্ঞপ্তি।
