
আগামী ২৩ মার্চ থেকে প্রথমবারের মতো দেশে বিমা মেলা শুরু হচ্ছে। রাজধানীর বঙ্গবন্ধু আন্তর্জাতিক সম্মেলন কেন্দ্রে এই মেলার আয়োজন করবে বিমা উন্নয়ন ও নিয়ন্ত্রণ কর্তৃপক্ষ (আইডিআরএ)। উদ্বোধনী অনুষ্ঠানে প্রধান অতিথি থাকবেন অর্থমন্ত্রী আবুল মাল আবদুল মুহিত।
আজ মতিঝিলের দিলকুশায় আইডিআরএ কার্যালয়ে সংবাদ সম্মেলনে এ কথা জানানো হয়। মেলা শেষ হবে ২৫ মার্চ।
সংবাদ সম্মেলনে জানানো হয়, প্রতিদিন সকাল ১০টা থেকে রাত আটটা পর্যন্ত মেলা চলবে। নিরাপদ ভবিষ্যতের জন্য বিমা—এই স্লোগানকে মাথায় থেকে জাতীয় অর্থনীতিতে বিমা শিল্পের অবদান বাড়াতে এ মেলার আয়োজন করা হচ্ছে। সরকারি-বেসরকারি প্রতিষ্ঠান মিলিয়ে মেলায় ৫০টি স্টল থাকবে।
