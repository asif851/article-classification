
বায়োমেট্রিক ডেটাবেইস বা তথ্যভান্ডারে যুক্ত না হওয়া ৩ হাজার ৬৯৩ কারখানাকে আজ রোববার থেকে সব ধরনের সেবা দেওয়া বন্ধ রাখবে তৈরি পোশাকশিল্প মালিকদের সংগঠন বিজিএমইএ। বিজিএমইএর সভাপতি সিদ্দিকুর রহমানের সভাপতিত্বে সংগঠনের পরিচালনা পর্ষদের বৈঠকে গতকাল শনিবার এই সিদ্ধান্ত হয়। বিজিএমইএর সহসভাপতি মোহাম্মদ নাছির বলেন, তথ্যভান্ডারে যুক্ত না হওয়া পর্যন্ত কারখানাগুলোর সেবা বন্ধ থাকবে। ফলে ভবিষ্যতে পোশাক রপ্তানি করতে চাইলে তথ্যভান্ডারে যুক্ত না হওয়া ছাড়া কোনো উপায় থাকবে না। জানা যায়, বিজিএমইএর ৪,২৯৬টি কারখানার মধ্যে ৬০৩টি গতকাল পর্যন্ত তথ্যভান্ডারে যুক্ত হয়েছে।
