
বাংলাদেশের আইসিটি উদ্যোক্তাদের জন্য ‘আইডিএলসি উদ্ভাবন’ নামে একটি সেবা চালু করেছে আইডিএলসি ফাইন্যান্স ও বেসিস। আইডিএলসি ফাইন্যান্স হলো নন-ব্যাংকিং আর্থিক প্রতিষ্ঠান। আর বেসিস হলো তথ্য–প্রযুক্তি সেবা খাতের জাতীয় বণিক সংস্থা। সম্প্রতি এই সেবা উদ্বোধন করেন তথ্য ও যোগাযোগ প্রযুক্তি প্রতিমন্ত্রী জুনাইদ আহমেদ পলক, বাংলাদেশ ব্যাংকের ডেপুটি গভর্নর নাজনীন সুলতানা, আইডিএলসি ফাইন্যান্স লিমিটেডের প্রধান নির্বাহী কর্মকর্তা ও ব্যবস্থাপনা পরিচালক সেলিম আর এফ হোসেন, বেসিসের সভাপতি শামীম আহসান প্রমুখ। বিজ্ঞপ্তি।
