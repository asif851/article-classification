
রাজধানীর সোনারগাঁও হোটেলের বলরুমে আগামীকাল বৃহস্পতিবার থেকে শুরু হচ্ছে তিন দিনব্যাপী আন্তর্জাতিক পর্যটন মেলা। ভ্রমণবিষয়ক পাক্ষিক বাংলাদেশ মনিটর দ্বাদশবারের মতো ‘ঢাকা ট্রাভেল মার্ট-২০১৫’ শীর্ষক এই মেলার আয়োজন করছে।স্বাগতিক বাংলাদেশসহ বিভিন্ন দেশের ৫০টির বেশি প্রতিষ্ঠান মেলায় অংশ নিচ্ছে। এর মধ্যে রয়েছে জাতীয় পর্যটন ও বিমান সংস্থা, ট্রাভেল ও ট্যুর অপারেটর, হোটেল-রিসোর্ট এবং স্বাস্থ্যসেবা ও আর্থিক প্রতিষ্ঠান। মেলায় অংশ নেওয়া প্রতিষ্ঠানগুলো দর্শনার্থীদের জন্য মূল্যছাড় দিয়ে বিমানের টিকিট বিক্রি ও ট্যুর প্যাকেজসহ বিভিন্ন সেবা উপস্থাপন করবে।মেলা আয়োজনে সহযোগী হিসেবে রয়েছে বাংলাদেশ ট্যুরিজম বোর্ড, বাংলাদেশ পর্যটন করপোরেশন ও বিমান বাংলাদেশ এয়ারলাইনস।বেসামরিক বিমান চলাচল ও পর্যটনমন্ত্রী রাশেদ খান মেনন প্রধান অতিথি হিসেবে মেলার উদ্বোধন করবেন।মেলা উপলক্ষে সোনারগাঁও হোটেলে গত সোমবার এক সংবাদ সম্মেলনের আয়োজন করা হয়। এতে বক্তব্য দেন আয়োজক কমিটির চেয়ারম্যান ও বাংলাদেশ মনিটর-এর সম্পাদক কাজী ওয়াহিদুল আলম এবং বাংলাদেশ ট্যুরিজম বোর্ডের প্রধান নির্বাহী আখতারুজ্জামান খান কবীর।প্রতিদিন সকাল ১০টা থেকে রাত ৮টা পর্যন্ত চলবে এ মেলা। এতে প্রবেশমূল্য ধরা হয়েছে ২৫ টাকা। প্রবেশ কুপনের ওপর প্রতিদিন সন্ধ্যায় র্যা ফল ড্র অনুষ্ঠিত হবে। মেলার শেষ দিন শনিবার সন্ধ্যায় হবে গ্র্যান্ড র্যা ফল ড্র।
