
সূচকের কিছুটা ঊর্ধ্বমুখী প্রবণতা লক্ষ করা যাচ্ছে দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ রোববার সপ্তাহের প্রথম কার্যদিবস দৈনন্দিন লেনদেনের গতি কিছুটা বেড়েছে। এ ছাড়া বেশির ভাগ প্রতিষ্ঠানের শেয়ারের দর বেড়েছ দুই পুঁজিবাজারে।
ডিএসইতে আজ দুপুর সাড়ে ১২টা নাগাদ প্রধান সূচক ডিএসইএক্স সূচক ৯ পয়েন্ট বেড়ে অবস্থান করছে ৫৭১০ পয়েন্টে। দুপুর সাড়ে ১২টা পর্যন্ত লেনদেন হয়েছে প্রায় ৫২৩ কোটি ৬০ লাখ টাকা। গত কার্যদিবস এই সময় পর্যন্ত লেনদেনর পরিমাণ ছিল ৪৬২ কোটি টাকা। আজ দুপুর সাড়ে ১২টা পর্যন্ত ডিএসইতে লেনদেনে অংশ নিয়েছে ৩২২টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৫১টির, কমেছে ১২৩টির। দর অপরিবর্তিত রয়েছে ৪৮টি কোম্পানির।
গত কার্যদিবস বৃহস্পতিবার ডিএসইএক্স সূচক বেড়ে ৫৭০০ পয়েন্টের ওপরে উঠে আসে। লেনদেন শেষে ডিএসইএক্স ১৭ পয়েন্ট বেড়ে হয় ৫৭০১ পয়েন্ট।
অন্যদিকে, সিএসইতে আজ দুপুর ১২টা নাগাদ সার্বিক সূচক বেড়েছে ৪০ পয়েন্ট। মোট লেনদেনের পরিমাণ ৩১ কোটি ৯৮ লাখ টাকা। গত কার্যদিবস এই সময় পর্যন্ত লেনদেনর পরিমাণ ছিল ২২ কোটি টাকা। আজ দুপুর সাড়ে ১২টা নাগাদ সিএসইতে লেনদেনে অংশ নিয়েছে ২০৩টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ৯১টির, কমেছে ৮৩টির। দর অপরিবর্তিত রয়েছে ২৯টি কোম্পানির।
