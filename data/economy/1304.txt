
ঢাকা থেকে কক্সবাজার ভ্রমণে বিশেষ অফার ঘোষণা দিয়েছে দেশের অন্যতম বেসরকারি বিমান সংস্থা নভোএয়ার। জনপ্রতি সর্বনিম্ন চার হাজার টাকায় কক্সবাজার যাওয়া যাবে। ১৫ জুন পর্যন্ত বহাল থাকা এ অফার একসঙ্গে চারজনের ভ্রমণের জন্য প্রযোজ্য।
‘বাংলাদেশ ট্রাভেল অ্যান্ড ট্যুরিজম মেলা-২০১৭’ উপলক্ষে এ ঘোষণা দিয়েছে নভোএয়ার। আগামীকাল বৃহস্পতিবার রাজধানীর বঙ্গবন্ধু আন্তর্জাতিক সম্মেলন কেন্দ্রে তিন দিনব্যাপী এ মেলা শুরু হচ্ছে।
মেলায় স্মাইলস গ্রাহকদের জন্য অভ্যন্তরীণ সব রুটের টিকিটের মূল্যে ১২ শতাংশ ছাড়ের ঘোষণা দেওয়া হয়েছে। ২ হাজার ৭৭৭ টাকার মাসিক কিস্তিতে ফ্লাইট ও হোটেল ভাড়াসহ কলকাতায় ভ্রমণ ও সর্বনিম্ন ১ হাজার ৯৯৯ টাকায় কক্সবাজার ভ্রমণে নভোএয়ারের আকর্ষণীয় প্যাকেজ রয়েছে। ভ্রমণপিপাসুদের এই সুবিধা দিতে দেশের শীর্ষ ১৫টি বেসরকারি ব্যাংক এবং কলকাতার পাঁচ তারকা হোটেল হিন্দুস্থান ইন্টারন্যাশনাল ও কক্সবাজারের ৭টি অভিজাত হোটেলের সঙ্গে চুক্তি করেছে প্রতিষ্ঠানটি। চুক্তি অনুযায়ী, ব্যাংকগুলোর সম্মানিত গ্রাহকেরা বিনা সুদে ছয় মাসের সহজ কিস্তিতে পরিশোধের মাধ্যমে নভোএয়ারের এই প্যাকেজে ভ্রমণ করতে পারবেন। কলকাতায় যাওয়া-আসার জন্য নভোএয়ারের টিকিট, পাঁচ তারকা হোটেল হিন্দুস্থান ইন্টারন্যাশনালে দুই রাত তিন দিন থাকার সুবিধা এবং বিমানবন্দর থেকে হোটেলে যাওয়া-আসার সুবিধা রয়েছে প্যাকেজের আওতায়।
একইভাবে সর্বনিম্ন ১ হাজার ৯৯৯ টাকা মাসিক কিস্তিতে কক্সবাজারে যাওয়া-আসার জন্য নভোএয়ারের টিকিট, পছন্দ অনুযায়ী হোটেলে দুই রাত তিন দিন থাকার সুবিধা এবং বিমানবন্দর থেকে হোটেলে যাওয়া-আসার সুবিধা রয়েছে কক্সবাজারের প্যাকেজে।
বিস্তারিত জানতে যোগাযোগ করুন ১৩৬০৩ নম্বরে অথবা ওয়েবসাইট (flynovoair.com) ভিজিট করুন।
মেলা সকাল ১০টা থেকে রাত ৮টা পর্যন্ত চলবে। বিজ্ঞপ্তি।
