
পোশাকশিল্পের জন্য দক্ষ জনশক্তি গড়তে পঞ্চগড়ে মাসব্যাপী প্রশিক্ষণ গতকাল শুরু হয়েছে। বিলুপ্ত ছিটমহলের ৩০ জন বেকার যুব ও নারীকে এই প্রশিক্ষণ দেওয়া হচ্ছে। তাঁদের বিনা মূল্যে সোয়েটার নিটিং ও লিংকিং মেশিন অপারেটিং শেখানো হচ্ছে। বিজিএমইএ ও যুব উন্নয়ন অধিদপ্তর প্রশিক্ষণটির আয়োজন করে। পঞ্চগড় যুব উন্নয়ন প্রশিক্ষণ কেন্দ্রে গতকাল এই প্রশিক্ষণের উদ্বোধন করেন সদর উপজেলা পরিষদের চেয়ারম্যান আনোয়ার সাদাত। অধিদপ্তর জানায়, প্রশিক্ষিতদের জন্য পোশাক কারখানায় চাকরির ব্যবস্থা করা হবে।
