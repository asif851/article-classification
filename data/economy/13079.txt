
শেয়ারবাজারে তালিকাভুক্ত বেসরকারি খাতের ব্র্যাক ব্যাংকের মুনাফায় ৭৪ শতাংশ প্রবৃদ্ধি হয়েছে ২০১৬ সালে। বছর শেষে ব্যাংকটির কর-পরবর্তী সমন্বিত মুনাফা হয়েছে ৪০৬ কোটি টাকা, ২০১৫ সালে যা ছিল ২৩৪ কোটি টাকা। গত বছর শেষে ব্র্যাক ব্যাংকের শেয়ারপ্রতি আয় বা ইপিএস দাঁড়িয়েছে ৫ টাকা ৪৭ পয়সা, যা আগের বছর ছিল ৩ টাকা ১৯ পয়সা। গতকাল বৃহস্পতিবার বিকেলে প্রকাশিত ব্যাংকটির আর্থিক বিবরণীতে এসব তথ্য তুলে ধরা হয়। রাজধানীর গুলশানে ব্যাংকটির প্রধান কার্যালয়ে আনুষ্ঠানিকভাবে ২০১৬ সালের আর্থিক ফলাফল প্রকাশ করা হয়। এতে ব্যাংকের ব্যবস্থাপনা পরিচালক সেলিম আর এফ হোসেন ও প্রধান অর্থ কর্মকর্তা আবদুল কাদের জোয়াদ্দার ব্যাংকের আর্থিক ফলাফলের পাওয়ার পয়েন্ট উপস্থাপন করেন এবং বিভিন্ন প্রশ্নের উত্তর দেন। সেলিম আর এফ হোসেন বলেন, প্রযুক্তি, পদ্ধতি, স্থাপনা এবং মানবসম্পদে বিনিয়োগ এ সাফল্যের পেছনে ভূমিকা রেখেছে। বিজ্ঞপ্তি
