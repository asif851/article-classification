
হয়রানি হলেই জাতীয় রাজস্ব বোর্ডে (এনবিআর) ই-মেইল করে জানানো যাবে। এ জন্য চলতি সপ্তাহেই আয়কর, কাস্টমস ও মূল্য সংযোজন কর (মূসক) বিভাগের জন্য তিনটি পৃথক ই-মেইল চালু হচ্ছে। এনবিআর চেয়ারম্যান নজিবুর রহমান গতকাল মঙ্গলবার এক অনুষ্ঠানে এ তথ্য দেন। ই-মেইল ঠিকানাগুলো হলো কাস্টমস বিভাগের জন্য feedbackcustoms@nbr.gov.bd; মূসকের জন্য feedbackvat@nbr.gov.bd এবং আয়করের জন্য feedbacktax@nbr.gov.bd। কাস্টমস, আয়কর ও মূসক নিয়ে কোনো সমস্যা থাকলে; কর্মকর্তা-কর্মচারী হয়রানি করলে কিংবা অভিযোগ, পরামর্শ থাকলে এ তিনটি ই-মেইলে জানাতে পারবেন। এতে তাৎক্ষণিক সমাধান দেওয়া হবে। 
