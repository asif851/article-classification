
মোবাইল ব্যাংকিংয়ে যেকোনো ধরনের সেবার ওপর ১০ শতাংশ হারে উৎসে কর কাটা হবে। কমিশন, মাশুল, রাজস্ব ভাগাভাগি ইত্যাদি এই ধরনের সেবা হিসেবে গণ্য করা হয়েছে। তবে এই উৎসে কর গ্রাহকদের ওপর কোনোভাবেই আরোপ হবে না।জাতীয় রাজস্ব বোর্ড (এনবিআর) গতকাল বুধবার এই ধরনের একটি আদেশ জারি করেছে। এই আদেশে কীভাবে এই কর আদায় করা হবে, সেই বিষয়ে একটি নীতিমালাও দিয়েছে এনবিআর।১৯৮৪ সালের আয়কর অধ্যাদেশের ৫২এএ ধারা অনুযায়ী, এনবিআর যেকোনো সেবার বিপরীতে ১০ শতাংশ হারে উৎসে কর নিতে পারে।মোবাইল নেটওয়ার্ক অপারেটর (এমএনও), কারিগরি সেবা প্রদানকারী প্রতিষ্ঠান, সেবা প্রদানকারী কিংবা অন্য কোনো প্রতিষ্ঠান বা ব্যক্তির কাছ থেকে অর্থের বিনিময়ে সেবা নিলে আয়কর বিভাগের পক্ষে ব্যাংকগুলো বিল পরিশোধের সময় ১০ শতাংশ হারে উৎসে কর কেটে রাখবে। আর এমএনও যদি কোনো সেবা গ্রহণ করে, তাহলেও সেবাপ্রদানকারীর কাছ থেকে একই হারে উৎসে কর কাটবে।
