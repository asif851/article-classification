
ইউনাইটেড কমার্শিয়াল ব্যাংক লিমিটেড (ইউসিবি) ২০১৪ সালের শেয়ারধারীদের জন্য ৩০ শতাংশ লভ্যাংশ অনুমোদন করেছে। এর মধ্যে বোনাস শেয়ারে ২০ শতাংশ ও নগদে ১০ শতাংশ লভ্যাংশ দেওয়া হবে। ব্যাংকের ৩২তম বার্ষিক সাধারণ সভায় (এজিএম) গত মঙ্গলবার ইন্টারন্যাশনাল কনভেনশন সিটি, বসুন্ধরা ঢাকায় এ লভ্যাংশ অনুমোদন করা হয়। এতে সভাপতিত্ব করেন ব্যাংকের চেয়ারম্যান এম এ হাসেম। সভায় ব্যাংকের ভাইস চেয়ারম্যান শরিফ জহির, নির্বাহী কমিটির চেয়ারম্যান আনিসুজ্জামান চৌধুরী, নিরীক্ষা কমিটির চেয়ারম্যান আবু তায়েব মুহাম্মদ জহিরুল আলম ও ঝুঁকি ব্যবস্থাপনা কমিটির চেয়ারম্যান এম এ সবুর, পরিচালক জাহাঙ্গীর আলম খান, হাজি ইউনুস আহমেদ, হাজি এম এ কালাম, আবদুল গাফফার চৌধুরী, আসিফুজ্জামান চৌধুরী, সুলতানা রাজিয়া বেগম, সাব্বির আহমেদ, রুখমিলা জামান, নুরুল ইসলাম চৌধুরী ও সৈয়দ মুহাম্মদ নুরুদ্দিন; ব্যবস্থাপনা পরিচালক মুহাম্মদ আলী উপস্থিত ছিলেন।বিজ্ঞপ্তি।
