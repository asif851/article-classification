
সূচকের ঊর্ধ্বমুখী প্রবণতা লক্ষ করা যাচ্ছে দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ সোমবার সপ্তাহের দ্বিতীয় কার্যদিবস লেনদেনের গতি কিছুটা বেড়েছে। এ ছাড়া বেশির ভাগ প্রতিষ্ঠানের শেয়ারের দর বেড়েছে ডিএসইতে।
গতকাল রোববার সপ্তাহের প্রথম দিনে ডিএসইতে লেনদেন বাড়লেও সূচক সামান্য কমে। ডিএসইএক্স সূচক আগের দিনের চেয়ে ৮ পয়েন্ট কমে দাঁড়ায় ৫ হাজার ৫৮৩ পয়েন্টে। দিন শেষে ডিএসইতে লেনদেনের হয় ১ হাজার ২৩৩ কোটি টাকা।
ডিএসইতে আজ দুপুর সাড়ে ১২টা নাগাদ ডিএসইএক্স সূচক প্রায় ৩১ দশমিক ৪২ পয়েন্ট বেড়ে অবস্থান করছে ৫৬১৬ পয়েন্টে। দুপুর সাড়ে ১২টা পর্যন্ত লেনদেন হয়েছে প্রায় ৭০৯ কোটি টাকা। গত কার্যদিবস এ সময় পর্যন্ত লেনদেনের পরিমাণ ছিল প্রায় ৬৫১ কোটি টাকা। দুপুর সাড়ে ১২টা পর্যন্ত ডিএসইতে লেনদেনে অংশ নিয়েছে ৩২৪টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৪৫টির, কমেছে ১৩০টির। দর অপরিবর্তিত রয়েছে ৪৯টি কোম্পানির।
অন্যদিকে, সিএসইতে আজ দুপুর ১২টা নাগাদ সার্বিক সূচক বেড়েছে ৬৩ দশমিক ২৪ পয়েন্ট। মোট লেনদেনের পরিমাণ প্রায় ৩২ কোটি ৪৪ লাখ টাকা। গত কার্যদিবস এ সময় পর্যন্ত লেনদেনের পরিমাণ ছিল ২৯ কোটি ১৮ লাখ টাকা। আজ দুপুর সাড়ে ১২টা নাগাদ সিএসইতে লেনদেনে অংশ নিয়েছে ২১৯টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ৯৩টির, কমেছে ১০০টির। দর অপরিবর্তিত রয়েছে ২৬টি কোম্পানির।
