
ফ্রান্সে বেকারত্ব ক্রমেই বেড়ে চলেছে। চলতি বছরের নভেম্বর পর্যন্ত দেশটিতে বেকার লোকের সংখ্যা দাঁড়িয়েছে ৩৪ লাখ ৮৮ হাজার ৩০০। বেকারত্বের এই সংখ্যা গত বছরের তুলনায় ৫ দশমিক ৮০ শতাংশ বেশি।ধীরগতির অর্থনৈতিক প্রবৃদ্ধির কারণে বেকারত্ব এতটা বেড়েছে বলে মনে করছেন বিশেষজ্ঞরা। আন্তর্জাতিক শ্রম সংস্থার (আইএলও) হিসাব অনুযায়ী, চলতি বছরের তৃতীয় প্রান্তিক পর্যন্ত (জুলাই-সেপ্টেম্বর) ফ্রান্সে বেকার লোকের সংখ্যা দাঁড়িয়েছে ২৮ লাখ ৪০ হাজার। সেই হিসাবে দেশটির কর্মক্ষম জনগোষ্ঠীর প্রায় ১০ শতাংশই বেকারত্বের শিকার।দেশটির প্রেসিডেন্ট ফ্রান্সিস ওঁলাদ ২০১২ সালে নির্বাচনের সময় বেকারত্ব কমানোকে চ্যালেঞ্জ হিসেবে নিয়েছিলেন। বেকারত্ব কমাতে না পারলে ২০১৭ সালের প্রেসিডেন্ট নির্বাচনে পুনরায় প্রতিদ্বন্দ্বিতা না করার কথাও বলেছেন তিনি।অর্থনীতি পুনরুদ্ধার ও নতুন কর্মসংস্থান বাড়ানোর জন্য চলতি ডিসেম্বরে নতুন কর্মসূচি ঘোষণা করেছে ফ্রান্স সরকার।সূত্র: বিবিসি 
