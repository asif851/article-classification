
কর্ণফুলী ফার্টিলাইজার ফ্যাক্টরির (কাফকো) আদলে বাংলাদেশ, ইরান ও জাপানের যৌথ উদ্যোগে ইরানে একটি ইউরিয়া সার কারখানা স্থাপনের প্রস্তাব দিয়েছেন বাংলাদেশে নিযুক্ত জাপানের রাষ্ট্রদূত মাসাতো ওয়াতানাবে। তিনি বলেছেন, এ বিষয়ে জাপান সরকার সম্মত রয়েছে। কারখানাটি স্থাপিত হলে তিন দেশই আর্থিকভাবে লাভবান হবে। শিল্প মন্ত্রণালয়ে গতকাল শিল্পমন্ত্রী আমির হোসেন আমুর সঙ্গে এক বৈঠকে রাষ্ট্রদূত এ প্রস্তাব দেন। শিল্পমন্ত্রী জাপানের উচ্চপ্রযুক্তির শিল্পকারখানা বাংলাদেশে স্থানান্তরের ওপর গুরুত্ব দেন। তিনি বলেন, মালয়েশিয়ায় সনি করপোরেশনের কারখানা বন্ধ হয়ে যাওয়ায় এটি বাংলাদেশে স্থানান্তরের সুযোগ রয়েছে।
