
শেয়ারধারীদের জন্য ১০ শতাংশ স্টক লভ্যাংশ এবং ২০ শতাংশ নগদ লভ্যাংশ অনুমোদন করেছে উত্তরা ফিন্যান্স অ্যান্ড ইনভেস্টমেন্ট লিমিটেড।রাজধানীর স্পেকট্রা কনভেনশন সেন্টারে গতকাল সোমবার অনুষ্ঠিত প্রতিষ্ঠানের ১৮তম বার্ষিক সাধারণ সভায় এসব লভ্যাংশ অনুমোদন করা হয়।সভায় জানানো হয়, ২০১২ সালে শেষ হওয়া বছরে উত্তরা ফিন্যান্সের মোট ব্যবসার পরিমাণ ছিল ৯২৭ কোটি ৮৯ টাকা। আর এ থেকে আয় হয়েছে ২৯২ কোটি ৩৯ লাখ টাকা। এ সময় কোম্পানির নিট মুনাফা হয় ৮১ কোটি ৪৯ লাখ টাকা।আবার কোম্পানির প্রতিটি ১০ টাকার শেয়ারের বিপরীতে নিট সম্পদ ৪৭ টাকা ৭০ পয়সা, শেয়ারপ্রতি আয় সাত টাকা ৮৮ পয়সা এবং ইকুইটির ওপর আয়ের হার ১৮ শতাংশ।সভায় উত্তরা ফিন্যান্সের চেয়ারম্যান রশিদুল হাসান ও ব্যবস্থাপনা পরিচালক এস এম শামসুল আরেফিন বক্তব্য দেন। উপস্থিত ছিলেন ভাইস চেয়ারম্যান মতিউর রহমান, পরিচালক মজিবুর রহমান ও মেহদাদুর রহমান। বিজ্ঞপ্তি।
