
পটুয়াখালীর কলাপাড়ার পায়রা বন্দরের উন্নয়নে আগ্রহ দেখিয়েছে ভারত। ঢাকায় সচিবালয়ে গতকাল সোমবার নৌপরিবহনমন্ত্রী শাজাহান খানের সঙ্গে এক বৈঠকে এ আগ্রহের কথা জানান বাংলাদেশে নিযুক্ত ভারতীয় হাইকমিশনার হর্ষ বর্ধন শ্রিংলা। এক তথ্য বিবরণীতে এ তথ্য জানানো হয়েছে। এতে বলা হয়, হাইকমিশনার আগামী ১৪-১৬ এপ্রিল ভারতের মুম্বাইতে মেরিটাইম ইন্ডিয়া সামিটে নৌপরিবহন মন্ত্রীকে ভারতের নৌপরিবহন মন্ত্রী নিতিন গাদকারীর আমন্ত্রণের বিষয়ে অবহিত করেন। মন্ত্রী সম্মেলনে অংশ নেবেন বলে জানান।
