
চলতি ২০১৩-১৪ অর্থবছরে মাথাপিছু জাতীয় আয় বেড়ে ১ হাজার ১৯০ মার্কিন ডলার হয়েছে। টাকার অঙ্কে যার পরিমাণ ৯২ হাজার ৫১০।অর্থমন্ত্রী আবুল মাল আবদুল মুহিত আজ বৃহস্পতিবার জাতীয় সংসদে ২০১৪-১৫ অর্থবছরের জাতীয় বাজেট উপস্থাপন করছেন। বাজেট দলিলাদি হিসেবে দেওয়া বাংলাদেশ অর্থনৈতিক সমীক্ষা, ২০১৪-এর উপাত্তে চলতি মূল্যে মাথাপিছু আয়ের এ তথ্য মিলেছে।২০১২-১৩ অর্থবছরে মাথাপিছু আয় ছিল ১ হাজার ৫৪ মার্কিন ডলার বা ৮৪ হাজার ২৮৩ টাকা। এর আগের অর্থাত্ ২০১১-১২ অর্থবছরে মাথাপিছু আয় ছিল ৯৫৫ মার্কিন ডলার বা ৭৫ হাজার ৫০৫ টাকা।অর্থনৈতিক সমীক্ষার তথ্য অনুসারে ২০১৩-১৪ অর্থবছরে চলতি বাজারমূল্যে মোট দেশজ উত্পাদনের (জিডিপি) পরিমাণ গিয়ে দাঁড়িয়েছে ১৩ লাখ ৫০ হাজার ৯২০ টাকা। গত অর্থবছরে এর পরিমাণ ছিল ১১ লাখ ৯৮ হাজার ৯২৩ কোটি টাকা। তার আগের বছর জিডিপি ছিল ১০ লাখ ৫৫ হাজার ২০৪ কোটি টাকা।
