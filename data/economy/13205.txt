
সপ্তাহের শেষ কার্যদিবসেও সূচকের ঊর্ধ্বমুখী প্রবণতা অব্যাহত আছে দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ বৃহস্পতিবার ডিএসইতে প্রথম দুই ঘণ্টায় দৈনন্দিন লেনদেন হয়েছে প্রায় ৭০০ কোটি টাকা। গতকাল বুধবারের এ সময়ের চেয়ে যা প্রায় ৩০০ কোটি টাকা বেশি।
অন্যদিকে, সিএসইতেও দৈনন্দিন লেনদেনের গতি কিছুটা বেশি আজ। এ ছাড়া প্রথম দুই ঘণ্টায় বেশির ভাগ শেয়ার ও ইউনিটের দর বেড়েছে দুই পুঁজিবাজারেই।
ডিএসইতে আজ দুপুর সাড়ে ১২টা নাগাদ প্রধান সূচক ডিএসইএক্স ১৮ দশমিক ৪৫ পয়েন্ট বেড়ে অবস্থান করছে ৪৮৮৯ পয়েন্টে। দুপুর সাড়ে ১২টা নাগাদ লেনদেনের পরিমাণ ৬৯৮ কোটি টাকা। গতকাল এই সময় পর্যন্ত লেনদেনের পরিমাণ ছিল ৪০৮ কোটি টাকা। দুপুর সাড়ে ১২টা নাগাদ ডিএসইতে লেনদেনে অংশ নিয়েছে ৩১৫টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৬৭টির, কমেছে ১০১টির। দর অপরিবর্তিত রয়েছে ৪৭টি কোম্পানির।
সিএসইতে দুপুর সাড়ে ১২টা নাগাদ সার্বিক সূচক বেড়েছে ৪৬ দশমিক ৩৩ পয়েন্ট। মোট লেনদেন ছাড়িয়েছে ২৬ কোটি ৯০ লাখ টাকা। গত কার্যদিবস এই সময় পর্যন্ত লেনদেনের পরিমাণ ছিল ২৫ কোটি ৮৪ লাখ টাকা। প্রথম দুই ঘণ্টায় লেনদেন হয়েছে ২১৩টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১১৯টির, কমেছে ৭০টির। দর অপরিবর্তিত ৭৪টির।
