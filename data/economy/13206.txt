
বাংলাদেশ ব্যাংকের গভর্নর আতিউর রহমানকে অভিনন্দন জানানোর ছবি বা বিজ্ঞাপন সংবাদমাধ্যমে প্রচার না করার অনুরোধ জানানো হয়েছে। গভর্নরের সচিবালয়ের পক্ষে মহাব্যবস্থাপক এ এফ এম আসাদুজ্জামান স্বাক্ষরিত বিজ্ঞপ্তিতে আজ বুধবার এ অনুরোধ জানানো হয়েছে।
বিজ্ঞপ্তিতে বলা হয়েছে, ‘কেন্দ্রীয় ব্যাংকের নানা উদ্ভাবনীমূলক কর্মকাণ্ডের স্বীকৃতি হিসেবে গভর্নর দেশ-বিদেশে বিভিন্ন সম্মাননা ও পুরস্কার পেয়েছেন। সম্প্রতি যুক্তরাজ্যভিত্তিক সাময়িকী ইমার্জিং মার্কেটস গভর্নর আতিউর রহমানকে এশিয়ার শ্রেষ্ঠ গভর্নর হিসেবে স্বীকৃতি দিয়েছে। এ অর্জনে আর্থিক খাতের সঙ্গে সংশ্লিষ্ট বিভিন্ন প্রতিষ্ঠান ও সংস্থা থেকে গভর্নরকে অভিনন্দন জানানো হয়।’ কেন্দ্রীয় ব্যাংকের বিভিন্ন পর্যায়ের কর্মকর্তাদের পক্ষ থেকেও গভর্নরকে সংবর্ধনা দেওয়া হয়।
কিন্তু এখন এসে গভর্নরের সচিবালয়ের পক্ষ থেকে সংবাদ মাধ্যমের কাছে অনুরোধ জানানো হয়েছে, গভর্নরকে অভিনন্দন জানানোর কোনো ছবি সংবাদ বা বিজ্ঞাপন আকারে যেন প্রকাশ না করা হয়। 
