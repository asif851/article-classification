
ঊর্ধ্বমুখী প্রবণতায় শুরু হলেও সপ্তাহের শেষ দিনে আজ বৃহস্পতিবার বেলা পৌনে ১২টার পর থেকে দেশের প্রধান শেয়ারবাজার ডিএসই এর লেনদেন নিম্নমুখী। লেনদেনের শুরু থেকে দেশের উভয় শেয়ারবাজারে অপেক্ষাকৃত বেশির ভাগ প্রতিষ্ঠানের শেয়ারের দাম বাড়লেও বেলা সোয়া একটায় এ প্রতিবেদন লেখা পর্যন্ত বেশির ভাগ শেয়ারের দাম কমতির দিকে। এতে কমছে সূচকও। এ সময় ঢাকা স্টক এক্সচেঞ্জে লেনদেন হয়েছে সাড়ে চার শ কোটি টাকার মতো। এ ছাড়া ১১ দশমিক ৪৭ পয়েন্ট কমে ডিএসই এক্স সূচক দাঁড়িয়েছে চার হাজার ৮৬২ দশমিক ২১ পয়েন্ট। অন্যদিকে, চট্টগ্রাম স্টক এক্সচেঞ্জে (সিএসই) একই সময় লেনদেন হয়েছে ৩২ কোটি ৫৮ লাখ টাকার মতো। ৪৬ দশমিক ৬৬ পয়েন্ট কমে এর সার্বিক সূচক দাঁড়িয়েছে ১৪ হাজার ৯০৩ পয়েন্ট।
