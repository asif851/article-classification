
ডাচ্-বাংলা ব্যাংক লিমিটেড (ডিবিবিএল) ২০১৪ সালের শেয়ারধারী ব্যক্তিদের জন্য ১০ টাকা মূল্যমানের প্রতিটি শেয়ারের বিপরীতে চার টাকা অর্থাৎ ৪০ শতাংশ নগদ লভ্যাংশ ঘোষণা করেছে। ঢাকার একটি হোটেলে গতকাল সোমবার অনুষ্ঠিত ব্যাংকের ১৯তম বার্ষিক সাধারণ সভায় এ লভ্যাংশ অনুমোদন করা হয়েছে।ব্যাংকের চেয়ারম্যান সায়েম আহমেদের সভাপতিত্বে অনুষ্ঠিত এ সভায় পরিচালক আবেদুর রশিদ খান, মো. ফখরুল ইসলাম, মো. নাজিম উদ্দিন ভূইয়া, মো. খোরশেদ আলম, ব্যবস্থাপনা পরিচালক কে এস তাবরেজ ও কোম্পানি সচিব মো. মনিরুল আলম উপস্থিত ছিলেন। এ ছাড়া ব্যাংকের প্রতিষ্ঠাতা ও ডাচ্-বাংলা ব্যাংক ফাউন্ডেশনের চেয়ারম্যান এম সাহাবুদ্দিন আহমেদ সভায় উপস্থিত ছিলেন। বিজ্ঞপ্তি।
