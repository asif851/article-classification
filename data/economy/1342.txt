
কোথায় বিনিয়োগ করব?
কালোটাকা হলে ফ্ল্যাট বা প্লটে।
আর বৈধ অর্থ হলে শেয়ারবাজারে। তবে অর্থমন্ত্রী বলেই দিয়েছেন, পুঁজিবাজার সারা পৃথিবীতেই ঝুঁকিপূর্ণ বাজার
 
বাজেটের ভালো-মন্দ
অনেক প্রতিশ্রুতি আছে, তাই ভালো বাজেট। প্রতিশ্রুতি বাস্তবায়নের সুনির্দিষ্ট পরিকল্পনা নেই, তাই খারাপ বাজেট
 
আয় বাড়বে?
স্থায়ী বেতন কমিশন গঠনের প্রতিশ্রুতি দেওয়ায় বেতন-ভাতা বাড়বে। আবার আয়করে কিছু সুবিধা দেওয়ায় আয়ের কিছু সাশ্রয় হবে, আগের তুলনায় আয়কর কম দিতে হবে
 
ধনীদের বেশিকর
ধনীদের বেশি হারে কর দিতে হবে।
নিট সম্পদ ২ কোটি থেকে ১০ কোটি টাকা পর্যন্ত হলে ১০% সারচার্জ দিতে হবে, আর নিট সম্পদ ১০ কোটি টাকার বেশি হলে দিতে হবে ১৫% সারচার্জ
 
বিনিয়োগে হতাশা
বেসরকারি বিনিয়োগ আরও এক দফা কমেছে। ২০১১-১২ অর্থবছরে ছিল জিডিপির ২০.০৪%, পরের অর্থবছরে তা কমে হয়েছে ১৮.৯৯%। অর্থমন্ত্রী বলেছেন, আগামী ২০১৩-১৪ অর্থবছরে বেসরকারি বিনিয়োগ হয়তো আরও কমবে
 
শেয়ারবাজারে কত লাভ
বেসরকারি খাতের মিউচুয়াল ফান্ডে বিনিয়োগ করলে ১৫% কর রেয়াত থাকবে, আর করমুক্ত লভ্যাংশ আয়ের সীমা ৫ হাজার থেকে বাড়িয়ে ১০ হাজার টাকা করায় শেয়ারবাজার থেকে কিছু সুবিধা পাওয়া যাবে
