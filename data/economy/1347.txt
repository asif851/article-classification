
আগামী ৯-১২ ফেব্রুয়ারি ঢাকার বঙ্গবন্ধু আন্তর্জাতিক সম্মেলন কেন্দ্রে ‘ডিজিটাল ওয়ার্ল্ড ২০১৫’ শীর্ষক প্রদর্শনী অনুষ্ঠিত হবে। এটির উদ্বোধন করবেন প্রধানমন্ত্রী শেখ হাসিনা।সচিবালয়ে গতকাল মঙ্গলবার অনুষ্ঠিত ‘ডিজিটাল ওয়ার্ল্ড ২০১৫’-এর উপদেষ্টা পরিষদের বৈঠকে অর্থমন্ত্রী আবুল মাল আবদুল মুহিত এই তথ্য জানান।বৈঠকে বক্তারা জানান, তথ্যপ্রযুক্তি খাতে আগামী পাঁচ বছরে শতকোটি ডলারের বৈদেশিক বিনিয়োগ আসবে এবং আগামী দিনের অর্থনীতির মূল চালিকাশক্তিই হবে এ খাত।
