
ঈদুল আজহা উপলক্ষে বিমান বাংলাদেশ এয়ারলাইনস অভ্যন্তরীণ রুটের ভাড়ার ওপর মূল্যহ্রাস ঘোষণা করেছে। এই অফার আগামী শনিবার থেকে শুরু হয়ে ২ সেপ্টেম্বর পর্যন্ত চলবে। আজ বৃহস্পতিবার বিমান বাংলাদেশ এয়ারলাইনসের এক বিজ্ঞপ্তিতে এ তথ্য জানানো হয়েছে।
ঈদের এই অফার হিসেবে আগামী ২ সেপ্টেম্বর পর্যন্ত বিমানের রাজশাহী-ঢাকা, সৈয়দপুর-ঢাকা, যশোর-ঢাকা, বরিশাল-ঢাকা রুটে ২০০০ টাকা এবং চট্টগ্রাম-ঢাকা ২৫০০ টাকা ও সিলেট-ঢাকা ২৩০০ টাকা সব ধরনের ট্যাক্স ও সারচার্জসহ সর্বনিম্ন ভাড়া নির্ধারণ করেছে। ফিরতি যাতায়াতের ক্ষেত্রে ভাড়া দ্বিগুণ হবে।
এ ছাড়া আগামী ৩ থেকে ৮ সেপ্টেম্বর পর্যন্ত ঢাকা-রাজশাহী, ঢাকা-সৈয়দপুর, ঢাকা-যশোর এবং ঢাকা-বরিশাল রুটে ২০০০ টাকা এবং ঢাকা-চট্টগ্রাম ২৫০০ টাকা ও ঢাকা-সিলেট রুটে ২৩০০ টাকা ভাড়া নির্ধারণ করেছে। এ ক্ষেত্রেও ফিরতি যাতায়াতের ক্ষেত্রে ভাড়া দ্বিগুণ হবে।
বিমানের সেলস সেন্টার, ট্রাভেল এজেন্ট এবং বিমান ওয়েবসাইট থেকে টিকিট কেনা যাবে।
বিমানের বিজ্ঞপ্তিতে ঈদুল আজহার অফারের বিষয়ে বিস্তারিত জানতে বিমানের ওয়েবসাইট-www.biman-airlines.com অথবা ফোন নম্বর ০২-৯৫৫৯৬২০ ও ৯৫৬০১৫১-৫৯ এক্সটেনশন-১৬১-তে যোগাযোগ করার আহ্বান জানানো হয়েছে।
