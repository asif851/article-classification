
বাংলাদেশের কৃষি খাত নিয়ে নির্মিত ভিডিওচিত্র ‘দ্য বাংলালিংক’-এর জন্য মার্কিন যুক্তরাষ্ট্রের ‘সিলভার টেলি অ্যাওয়ার্ড’ পুরস্কার পেয়েছে মুঠোফোন সেবাদাতাপ্রতিষ্ঠান বাংলালিংক। সম্প্রতি নেদারল্যান্ডসের রাজধানী আমস্টারডামে বাংলালিংকের মূল প্রতিষ্ঠান ভিমপেলকম থেকে এই পুরস্কার গ্রহণ করেন বাংলালিংকের প্রধান জনসংযোগ কর্মকর্তা শরফুদ্দিন আহমেদ চৌধুরী। বাংলালিংকের এক সংবাদ বিজ্ঞপ্তিতে আজ রোববার এ তথ্য জানানো হয়েছে।
সংবাদ বিজ্ঞপ্তিতে বলা হয়, করপোরেট ভিডিওচিত্র ও বিজ্ঞাপন মূল্যায়নে নিউইয়র্কভিত্তিক টেলি অ্যাওয়ার্ড প্রতিযোগিতায় এটিই সর্বোচ্চ পুরস্কার। এখানে বিশ্বের পাঁচটি মহাদেশ থেকে প্রাথমিকভাবে মোট ১২ হাজার ভিডিওচিত্র ও বিজ্ঞাপন প্রতিযোগিতায় অংশ নেয়। আমস্টারডামের বরিশ নামক একটি প্রতিষ্ঠান এ ভিডিওচিত্রটি বাংলালিংকের পক্ষে নির্মাণ করে।
বাংলালিংকের হেড অব পিআর অ্যান্ড কমিউনিকেশন শরফুদ্দিন আহমেদ চৌধুরী বলেন, সামাজিক দায়বদ্ধতার অংশ হিসেবে এ ভিডিওচিত্রে বাংলালিংক কাজ করতে পেরে গর্বিত। এ ভিডিওচিত্র বাংলাদেশের গ্রামাঞ্চলে বাংলালিংকের চলমান কার্যক্রম ‘কৃষি জিজ্ঞাসা’ ও ‘কৃষি বাজার’-এর মতো সেবাকে আলোকপাত করে।
