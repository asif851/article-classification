
সূচকের দর পতন লক্ষ করা যাচ্ছে দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ বুধবার সপ্তাহের চতুর্থ কার্যদিবস দৈনন্দিন লেনদেনের গতি কিছুটা কম দুই পুঁজিবাজারে।
এ ছাড়া বেশির ভাগ প্রতিষ্ঠানের শেয়ারের দর কমেছে দুই পুঁজিবাজারে।
ডিএসইতে আজ দুপুর সাড়ে ১২টা নাগাদ ডিএসইএক্স সূচক ১৩ দশমিক ৬৭ পয়েন্ট কমে অবস্থান করছে ৫৬৯৬ পয়েন্টে। দুপুর ১২টা পর্যন্ত লেনদেন হয়েছে প্রায় ৮১৮ কোটি ৭২ লাখ টাকা। গতকাল এ সময় পর্যন্ত লেনদেনের পরিমাণ ছিল ৯৬৪ কোটি ৪৯ লাখ টাকা। আজ দুপুর সাড়ে ১২টা নাগাদ ডিএসইতে লেনদেনে অংশ নিয়েছে ৩২৫টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৫২ টির, কমেছে ১৫৩ টির। দর অপরিবর্তিত রয়েছে ২০টি কোম্পানির।
অন্যদিকে, সিএসইতে আজ দুপুর ১২টা নাগাদ সার্বিক সূচক কমেছে ১১১ দশমিক ৮২ পয়েন্ট। মোট লেনদেনের পরিমাণ প্রায় ৪৪ কোটি টাকা। গতকাল দুপুর সাড়ে ১২টা পর্যন্ত লেনদেনের পরিমাণ ছিল ৫৪ কোটি ৭৯ লাখ টাকা। আজ দুপুর সাড়ে ১২টা নাগাদ সিএসইতে লেনদেনে অংশ নিয়েছে ২৪৩টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ৮৯ টির, কমেছে ১৩৭ টির। দর অপরিবর্তিত রয়েছে ১৭টি কোম্পানির।
