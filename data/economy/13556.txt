
এইচএসবিসি বাংলাদেশ সম্প্রতি ঢাকায় জিপি হাউসে একটি এটিএম বুথ খুলেছে। এইচএসবিসি বাংলাদেশের প্রধান নির্বাহী ফ্রান্সওঁয়া দ্য মারিকো, গ্রামীণফোনের সিএফও দিলীপ পাল ও মানবসম্পদ পরিচালক এস এম রায়হান রশিদ বুথটির উদ্বোধন করেন। গ্রামীণফোনের কর্মকর্তা-কর্মচারীদের ব্যাংকিং সহায়তা দেওয়ার লক্ষ্যে এই এটিএম স্থাপন করা হয়েছে। এ সময় অন্যান্যের মধ্যে গ্রামীণফোনের করপোরেট ফিন্যান্স ও ট্রেজারি ডিরেক্টর মোস্তফা আলীম আওলাদ এবং এইচএসবিসির হেড অব লার্জ করপোরেট রিয়াজ এ চৌধুরী উপস্থিত ছিলেন। বিজ্ঞপ্তি
