
বাংলাদেশ ক্ষুদ্র ও কুটিরশিল্প সংস্থার (বিসিক) অধীন ক্ষুদ্র ও কুটিরশিল্প প্রশিক্ষণ ইনস্টিটিউট (স্কিটি) দেশের শিক্ষিত বেকার যুবক ও যুব মহিলাদের জন্য ১২ দিনব্যাপী এক প্রশিক্ষণ আয়োজন করছে। প্রশিক্ষণ কোর্সটি শুরু হবে ২২ ফেব্রুয়ারি, চলবে ৫ মার্চ পর্যন্ত। কোর্স ফি নির্ধারণ করা হয়েছে দেড় হাজার টাকা। ন্যূনতম শিক্ষাগত যোগ্যতা উচ্চমাধ্যমিক। আসনসংখ্যা সীমিত। আগ্রহীদের ২২ ফেব্রুয়ারির মধ্যে আবেদন করতে হবে এবং ওই দিনই নির্বাচনী সাক্ষাৎকারের পর প্রশিক্ষণ শুরু হবে। যোগাযোগের ঠিকানা: স্কিটি, বিসিক, প্লট-২৪/এ, রোড-১৩/এ, সেক্টর-৬, উত্তরা, ঢাকা। ফোন: ০১৯১৫১৬৭০২৪।শিক্ষিত বেকারদের প্রশিক্ষণ দেবে স্কিটি
