
সাউথ বাংলা এগ্রিকালচার অ্যান্ড কমার্স (এসবিএসি) ব্যাংকের মাধ্যমে হজের টাকা জমা দেওয়া যাবে। এ জন্য সম্প্রতি সোনালী ব্যাংকের প্রধান কার্যালয়ে ধর্ম মন্ত্রণালয়, লিডিং ব্যাংক হিসেবে সোনালী ব্যাংক ও এসবিএসি ব্যাংকের মধ্যে একটি সমঝোতা স্মারক স্বাক্ষরিত হয়েছে। এ অনুষ্ঠানে উপস্থিত ছিলেন ধর্ম মন্ত্রণালয়ের জ্যেষ্ঠ সহকারী সচিব মো. আবুল হাসান, সোনালী ব্যাংকের অতিরিক্ত উপব্যবস্থাপনা পরিচালক সরদার নূরুল আমিন, এসবিএসি ব্যাংকের অতিরিক্ত ব্যবস্থাপনা পরিচালক মোস্তফা জালাল উদ্দিন আহমেদ এবং ব্যাংকিং অপারেশন বিভাগের প্রধান আবু বায়েজিদ শেখ। বিজ্ঞপ্তি
