
ব্যক্তিশ্রেণির করদাতাদের বার্ষিক আয়কর বিবরণী জমার সুবিধার্থে আজ মঙ্গলবার থেকে ৩০ নভেম্বর পর্যন্ত প্রতিদিন সকাল নয়টা থেকে রাত আটটা পর্যন্ত মাঠপর্যায়ের সব আয়কর কার্যালয় খোলা থাকবে। এ ছাড়া সাপ্তাহিক ছুটির দিন শুক্র ও শনিবার এসব কার্যালয় খোলা থাকবে। গতকাল সোমবার জাতীয় রাজস্ব বোর্ডের (এনবিআর) নীতিনির্ধারকেরা এ সিদ্ধান্ত নেন। উল্লেখ্য, ৩০ নভেম্বর আয়কর বিবরণী জমার সময় শেষ হচ্ছে। 
