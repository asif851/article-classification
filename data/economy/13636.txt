
পুঁজিবাজারে তালিকাভুক্ত ব্যাংকিং খাতের কোম্পানি এবি ব্যাংক লিমিটেডের পরিচালনা পর্ষদের সভা স্থগিত করা হয়েছে। আজ বুধবার ডিএসই সূত্রে এ তথ্য জানা গেছে।
আজ ডিএসইর ওয়েবসাইটে প্রকাশিত এক সংবাদে বলা হয়, অনিবার্য কারণবশত এবি ব্যাংকের পরিচালনা পর্ষদ সভা স্থগিত করা হয়েছে। বেলা তিনটায় এ সভা অনুষ্ঠিত হওয়ার কথা ছিল। সভায় গত ৩১ ডিসেম্বর শেষ হওয়া অর্থবছরের নিরীক্ষিত আর্থিক প্রতিবেদন ও অন্যান্য বিষয় পর্যালোচনা করার কথা ছিল।
পর্ষদ সভার নতুন তারিখ পরে জানিয়ে দেওয়া হবে বলে জানানো হয়েছে।
