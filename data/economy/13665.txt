
আগামী ডিসেম্বর থেকে আন্তর্জাতিক ফ্লাইট শুরু করতে যাচ্ছে বেসরকারি বিমান সংস্থা নভোএয়ার। আজ বুধবার রাজধানীর একটি হোটেলে এক সংবাদ সম্মেলনে প্রতিষ্ঠানটির ব্যবস্থাপনা পরিচালক মফিজুর রহমান এ তথ্য জানান। এ সময় মার্কেটিং ও সেলসের প্রধান সোহেল মজিদসহ ঊর্ধ্বতন কর্মকর্তারা উপস্থিত ছিলেন।সংবাদ সম্মেলনে মফিজুর রহমান বলেন, আন্তর্জাতিক ফ্লাইটের অংশ হিসেবে প্রথম মিয়ানমারের ইয়াঙ্গুনে ফ্লাইট চালু হচ্ছে। ঢাকা-ইয়াঙ্গুন-ঢাকা আকাশপথে সপ্তাহে তিন দিন ‍ (শুক্র, রবি ও মঙ্গলবার) এই ফ্লাইট চলাচল করবে।বর্তমানে সংস্থাটি ঢাকার সঙ্গে চট্টগ্রাম, কক্সবাজার, সিলেট ও যশোরের অভ্যন্তরীণ আকাশপথে ফ্লাইট পরিচালনা করছে।
