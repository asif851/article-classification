
ব্র্যাক ব্যাংক লিমিটেড শেয়ারধারীদের ১০ শতাংশ নগদ ও ১০ শতাংশ স্টক লভ্যাংশ দেবে।গতকাল বৃহস্পতিবার সাভারে ব্র্যাক-সিডিএমে অনুষ্ঠিত ব্যাংকের ১৫তম বার্ষিক সাধারণ সভায় এই লভ্যাংশ ঘোষণা করা হয়।সভায় সভাপতিত্ব করেন ব্র্যাক ব্যাংক লিমিটেডের চেয়ারম্যান স্যার ফজলে হাসান আবেদ। অন্যান্যের মধ্যে উপস্থিত ছিলেন ব্যাংকের পরিচালক মোহাম্মদ এ. (রুমী) আলী, শিব নারায়ণ কৈরী, তামারা হাসান আবেদ, হাফিজ জি এ সিদ্দিকী, জাহিদা ইস্পাহানী এবং ব্যাংকের ব্যবস্থাপনা পরিচালক সৈয়দ মাহবুবুর রহমান ও কোম্পানি সচিব রেইস উদ্দীন আহ্মাদ।বার্ষিক সাধারণ সভায় ব্যাংকের চেয়ারম্যান জানান, ২০১৩ সালে ব্যাংক পরিচালন মুনাফা হিসেবে ৫৯২ কোটি ৫০ লাখ টাকা এবং কর-পরবর্তী মুনাফা হিসেবে ১২৪ কোটি ৬০ লাখ টাকা অর্জন করেছে।বিপুলসংখ্যক শেয়ারধারী এই বার্ষিক সাধারণ সভায় উপস্থিত ছিলেন। বিজ্ঞপ্তি।
