
চার দিন সময় বাড়ল মাসব্যাপী ঢাকা আন্তর্জাতিক বাণিজ্য মেলার। আজ সোমবার রপ্তানি উন্নয়ন ব্যুরোর (ইপিবি) পরিচালনা পর্ষদের বৈঠকে মেলার সময় বাড়ানোর এ সিদ্ধান্ত আসে।বৈঠকে সভাপতিত্ব করেন বাণিজ্যমন্ত্রী তোফায়েল আহমেদ।বাণিজ্য মেলার সদস্যসচিব রেজাউল করিম বৈঠক শেষে প্রথম আলোকে বলেন, মেলায় অংশগ্রহণকারী ব্যবসায়ীরা মেলার সময়সীমা ১০ দিন বাড়ানোর আবেদন করেছিলেন। শেষ পর্যন্ত ইপিবির পরিচালনা পর্যদ চার দিন সময় বাড়ানোর সিদ্ধান্ত নিয়েছে।বাণিজ্য মন্ত্রণালয় ও রপ্তানি উন্নয়ন ব্যুরোর (ইপিবি) আয়োজনে রাজধানীর শেরেবাংলা নগরে ঢাকা আন্তর্জাতিক বাণিজ্য মেলা-২০১৭ (ডিআইটিএফ) শুরু হয় ১ জানুয়ারি। মেলা শেষ হওয়ার কথা ছিল ৩১ জানুয়ারি (মঙ্গলবার)। তবে সময় বাড়ানোয় এখন মেলা শেষ হবে আগামী শনিবার (৪ ফেব্রুয়ারি )। প্রতিদিন সকাল ১০টা থেকে রাত ১০টা পর্যন্ত চলছে মেলা। এ বছর ২১টি দেশ (বাংলাদেশসহ) মেলায় অংশ নিয়েছে।
