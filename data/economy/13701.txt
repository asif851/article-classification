
ব্যবসায় উচ্চতর শিক্ষার জন্য আন্তর্জাতিক যোগ্যতা যাচাই পরীক্ষা হিসেবে খ্যাত জিম্যাট (গ্র্যাজুয়েট ম্যানেজমেন্ট অ্যাডমিশন টেস্ট বা জিএমএটি) এ বছর ফেব্রুয়ারি মাসে ৬০ বছরে পদার্পণ করেছে।১৯৫৪ সালের ৬ ফেব্রুয়ারি জিম্যাটের প্রথম পরীক্ষা অনুষ্ঠিত হয়েছিল। সেই পরীক্ষায় ১০০টির বেশি স্থানে মাত্র এক হাজার ২৯১ জন্য ছাত্র অংশ নিয়েছিলেন। বিশ্বের নামকরা বিশ্ববিদ্যালয়গুলোয় প্রধানত ব্যবসায় অধ্যয়নে উচ্চতর ডিগ্রি (মাস্টার্স ও পিএইচডি) প্রদানের জন্য ছাত্রছাত্রী ভর্তির ক্ষেত্রে জিম্যাট পরীক্ষার নম্বরকে অত্যন্ত গুরুত্বসহকারে বিবেচনা করে। জিম্যাট ছাড়া কোনো আবেদন বিবেচনা করা হয় না।বর্তমানে জিম্যাট পরীক্ষা কম্পিউটারভিত্তিক, যেখানে মূলত ইংরেজি ও গণিতে পরীক্ষার্থীর বিশ্লেষণাত্মক, যুক্তিগত ও পরিমাণগত দক্ষতা যাচাই করা হয়। যুক্তরাষ্ট্রভিত্তিক গ্র্যাজুয়েট ম্যানেজমেন্ট অ্যাডমিশন কাউন্সিল (জিএমএসি) সারা বিশ্বে এই পরীক্ষা পরিচালনা করে। বিশ্বের ১১৩ দেশে প্রায় ৬০০ পরীক্ষা কেন্দ্রে নির্দিষ্ট সময় অন্তর পরীক্ষা অনুষ্ঠিত হয়।যুক্তরাষ্ট্র ও কানাডা দীর্ঘ সময়ে জিম্যাট পরীক্ষার সার্বিক ব্যবস্থাপনা ও তদারক করলেও সম্প্রতি সময়ে এই কাতারে যুক্ত হয়েছে লন্ডন, প্যারিস ও নয়াদিল্লি।যুক্তরাষ্ট্রের নয়টি বিশ্ববিদ্যালয় এই পরীক্ষাপদ্ধতি উদ্ভাবন করেছে। বিশ্ববিদ্যালয়গুলো হলো: কলম্বিয়া, হার্ভার্ড, নর্থ ওয়েস্টার্ন, রুটযারস, সেটন হল, শিকাগো, মিশিগান, পেনসিলভানিয়া ও ওয়াশিংটন ইউনিভার্সিটি (সেন্ট লুইস)।সূত্র: বিজনেস লাইন।
