
চট্টগ্রাম স্টক এক্সচেঞ্জের (সিএসই) লেনদেনের সনদধারী বা ট্রেক (ট্রেডিং রাইট এনটাইটেলমেন্ট সার্টিফিকেট বা টিআরইসি) হোল্ডারদের দিনব্যাপী এক প্রশিক্ষণ কর্মশালা গত শনিবার অনুষ্ঠিত হয়েছে। সিএসইর ঢাকা কার্যালয়ে আয়োজিত মানি লন্ডারিং প্রতিরোধ ও সন্ত্রাসী অর্থায়নবিরোধী এ কর্মশালার উদ্বোধন করেন সংস্থাটির ব্যবস্থাপনা পরিচালক ওয়ালি উল মারুফ মতিন। এ সময় আরও উপস্থিত ছিলেন সিএসই চেয়ারম্যান ও জাতীয় রাজস্ব বোর্ডের (এনবিআর) সাবেক চেয়ারম্যান আবদুল মজিদ। কর্মশালায় মোট তিনটি কর্ম-অধিবেশন অনুষ্ঠিত হয়। এসব অধিবেশনে বক্তব্য দেন বাংলাদেশ ব্যাংকের যুগ্ম পরিচালক হাবিবুর রহমান তালুকদার, বাংলাদেশ সিকিউরিটিজ অ্যান্ড এক্সচেঞ্জ কমিশনের (বিএসইসি) নির্বাহী পরিচালক সাইফুর রহমান ও এম হাসান মাহমুদ।বিজ্ঞপ্তি
