
চাঙাভাবের মধ্যে আজ বুধবার দেশের শেয়ারবাজারের লেনদেন শেষ হয়েছে। দিনের লেনদেন শেষে দুই স্টক এক্সচেঞ্জে অধিকাংশ কোম্পানির শেয়ারের দাম বেড়েছে। ফলে সূচক বেড়েছে। পাশাপাশি প্রধান বাজার ঢাকা স্টক এক্সচেঞ্জে (ডিএসই) লেনদেন বাড়লেও চট্টগ্রাম স্টক এক্সচেঞ্জে (সিএসই) কমেছে।
ডিএসইতে ৯৭৭ কোটি টাকা লেনদেনদিনের লেনদেন শেষে ডিএসইর ডিএসইএক্স সূচক ৭৮ পয়েন্ট বেড়ে অবস্থান করছে ৫,১৫৩ পয়েন্টে। এর আগে আজ সকালে সূচকের ইতিবাচক প্রবণতায় ডিএসইতে লেনদেন শুরু হয়। এক পর্যায়ে সূচক ১০৫ পয়েন্ট বেড়েছে। সূচকের ঊর্ধ্বমুখী এই প্রবণতা লেনদেনের শেষ পর্যন্ত অব্যাহত ছিল।
আজ ডিএসইতে ৩০২টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ২২৯টিরই দাম বেড়েছে, কমেছে ৫২টির এবং অপরিবর্তিত রয়েছে ২১টি প্রতিষ্ঠানের শেয়ারের দাম।
ডিএসইতে আজ ৯৭৭ কোটি টাকার শেয়ার লেনদেন হয়েছে, যা গতকালের চেয়ে ৯৮ কোটি টাকা বেশি। গতকাল এ বাজারে ৮৭৯ কোটি টাকার শেয়ার লেনদেন হয়।
সিএসইতে ৫০ কোটি টাকা লেনদেনডিএসইর পাশাপাশি চট্টগ্রাম স্টক এক্সচেঞ্জেও (সিএসই) সূচক বেড়েছে। লেনদেন শেষে সিএসইর সার্বিক মূল্যসূচক ২৮৫ পয়েন্ট বেড়ে অবস্থান করছে ১৫ হাজার ৯০৮ পয়েন্টে।
সিএসইতে আজ ২২৯টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১৭১টির দাম বেড়েছে। কমেছে ৩৯টির আর অপরিবর্তিত রয়েছে ১৯টি প্রতিষ্ঠানের শেয়ারের দাম।সিএসইতে আজ ৫০ কোটি টাকার শেয়ার লেনদেন হয়েছে, যা গতকালের চেয়ে তিন কোটি টাকা কম। গতকাল সিএসইতে ৫৩ কোটি টাকার লেনদেন হয়।
ডিএসইতে লেনদেনে শীর্ষে তিতাস গ্যাসডিএসইতে আজ লেনদেনে শীর্ষে রয়েছে তিতাস গ্যাস। আজ প্রতিষ্ঠানটির ৯৬ কোটি টাকার শেয়ার লেনদেন হয়েছে। এ ছাড়া লেনদেনে শীর্ষে থাকা অন্য প্রতিষ্ঠানগুলোর মধ্যে রয়েছে গ্রামীণফোন, স্কয়ার ফার্মা, ডেল্টা লাইফ ইনস্যুরেন্স, এমজেএল বিডি, যমুনা অয়েল, অলিম্পিক ইন্ডাস্ট্রিজ, বেক্সিমকো ফার্মা, পদ্মা অয়েল প্রভৃতি।
