
রুগ্‌ণ শিল্প দেখিয়ে সুদ মওকুফের মাধ্যমে ১২ কোটি ২১ লাখ টাকা হাতিয়ে নেওয়ার অভিযোগে জনতা ব্যাংকের চার জ্যেষ্ঠ কর্মকর্তাকে জিজ্ঞাসাবাদ করেছে দুর্নীতি দমন কমিশন (দুদক)।
আজ সোমবার সেগুনবাগিচায় দুদকের প্রধান কার্যালয়ে তাঁদের জিজ্ঞাসাবাদ করেন দুদকের জ্যেষ্ঠ উপপরিচালক মীর জয়নুল আবেদীন শিবলীর নেতৃত্বে পাঁচ সদস্যের অনুসন্ধান দল।যাঁদের জিজ্ঞাসাবাদ করা হয়েছে, তাঁরা হলেন জনতা ব্যাংকের প্রধান কার্যালয়ের মহাব্যবস্থাপক (প্রশাসন) মো. আবদুস সালাম আজাদ, করপোরেট শাখার উপমহাব্যবস্থাপক মো. আজমল হক, সহকারী মহাব্যবস্থাপক অজয় কুমার ঘোষ ও আঞ্চলিক শাখার উপমহাব্যবস্থাপক এস এম আবু হেনা মোস্তফা কামাল।দুদকের উপপরিচালক (জনসংযোগ) প্রণব কুমার ভট্টাচার্য্য এ তথ্য নিশ্চিত করেছেন।
