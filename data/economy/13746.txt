
ইস্টার্ণ ব্যাংক লিমিটেড (ইবিএল) ২০১৫ সালের শেয়ারধারীদের জন্য ৩৫ শতাংশ লভ্যাংশ অনুমোদন করেছে। এর মধ্যে নগদে ২০ ও বোনাস শেয়ারে ১৫ শতাংশ লভ্যাংশ দেওয়া হবে।ব্যাংকের ২৪তম বার্ষিক সাধারণ সভায় এ লভ্যাংশ অনুমোদন করা হয়। ঢাকার একটি কনভেনশন হলে গতকাল বৃহস্পতিবার সভাটি অনুষ্ঠিত হয়।ইবিএলের চেয়ারম্যান এম গাজিউল হকের সভাপতিত্বে অনুষ্ঠিত এ সভায় পরিচালক মীর নাসির হোসেন, এ এম শওকত আলী, মো. শওকত আলী চৌধুরী ও ওরমান রাফে নিজাম; ব্যবস্থাপনা পরিচালক আলী রেজা ইফতেখার এবং কোম্পানি সচিব সাফিয়ার রহমান উপস্থিত ছিলেন। সভায় জানানো হয়, ২০১৫ সালে ইবিএলের কর-পরবর্তী মুনাফা ২২২ কোটি ১০ লাখ টাকা, যা আগের বছরের তুলনায় ৫ দশমিক ৪৩ শতাংশ বেশি। একই সময়ে শেয়ারপ্রতি আয় (ইপিএস) বেড়ে হয়েছে ৩ টাকা ৬৩ পয়সা, যা আগের বছরে ছিল ৩ টাকা ৪৫ পয়সা। বিজ্ঞপ্তি।
