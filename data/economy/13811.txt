
সারা দেশের ৯৪টি ক্যাম্পাসকে হারিয়ে এবার ইউনিলিভার বিজমায়েস্ট্রোস ২০১৭-এর চ্যাম্পিয়ন হয়েছে আইবিএ-ঢাকা বিশ্ববিদ্যালয়ের ওয়াইনট দল। 
বাংলাদেশের অন্যতম একটি প্রতিষ্ঠান ইউনিলিভার বাংলাদেশ এর আয়োজক প্রতিষ্ঠান। বিজমায়েস্ট্রোসের মাধ্যমে ইউনিলিভার বাংলাদেশ নিজেদের ট্যালেন্ট পাইপলাইন তৈরির পাশাপাশি বিজয়ীদের আন্তর্জাতিক পর্যায়ে লন্ডনে অনুষ্ঠেয় গ্লোবাল কম্পিটিশন ‘ইউনিলিভার ফিউচার লিডারস লিগ ২০১৮’-তে অংশগ্রহণের সুযোগ করে দেয়।
বিজমায়েস্ট্রোসের অষ্টম সিজনের শুরুতেই ছয়টি বিশ্ববিদ্যালয় ক্যাম্পাসে রোড-শো করে প্রচার চালায় ইউনিলিভার বাংলাদেশ লিমিটেড। বিশ্ববিদ্যালয়গুলো হলো আইবিএ-ঢাকা ইউনিভার্সিটি, নর্থ সাউথ ইউনিভার্সিটি, ব্র্যাক ইউনিভার্সিটি, বুয়েট এবং বাংলাদেশ ইউনিভার্সিটি অব প্রফেশনালস। প্রতিযোগিতায় চ্যাম্পিয়ন হয় আইবিএর ওয়াইনট দল। আইবিএ থেকে ওয়াচমেন দল জিতে নেয় ফার্স্ট রানার্স-আপের সম্মান এবং একই সঙ্গে বাংলাদেশ ইউনিভার্সিটি অব প্রফেশনালস থেকে সেকেন্ড স্ট্রিং দল হয় সেকেন্ড রানার-আপ।
ওয়াইনট দলের যাত্রা শুধু চ্যাম্পিয়নশিপ টাইটেল অর্জনের মাধ্যমেই শেষ নয়। এখন তারা আন্তর্জাতিক পর্যায়ে লন্ডনে অনুষ্ঠেয় গ্লোবাল কম্পিটিশন, ‘ইউনিলিভার ফিউচার লিডারস লিগ ২০১৮’-তে অংশগ্রহণের মাধ্যমে সারা বিশ্বের ৪০টিরও বেশি দেশের প্রতিযোগীদের সঙ্গে প্রতিদ্বন্দ্বিতা করবে। বিজ্ঞপ্তি।
