
পাবনার আওতাপাড়া গ্রামটি এখন হলুদের রাজ্য হিসেবে পরিচিত। গ্রামে রাতদিন প্রক্রিয়াজাত হচ্ছে হলুদ। খেত থেকে আনা হলুদ ধোয়া, পরিষ্কার করা, সেদ্ধ করা, শুকানো এবং শেষে বাছাইয়ের কাজটি এ গ্রামেই হয়। এ যেন এক মহাযজ্ঞ। এখানে প্রক্রিয়াজাত হওয়া হলুদ চলে যায় দেশের বিভিন্ন হাট ও বাজারে। ছবিগুলো গত বৃহস্পতিবার পাবনার ঈশ্বরদীর সাহাপুর ইউনিয়নের আওতাপাড়া গ্রাম থেকে ক্যামেরাবন্দী করা।

