
পবিত্র ঈদ উল ফিতরে লা রিভের সব আউটলেটের পাশাপাশি অনলাইনের (www. lerevecraze. com) মাধ্যমেও পোশাক কেনা যাবে। এ বারের ঈদে সব বয়সের নারী, পুরুষ ও শিশুদের জন্য বিভিন্ন ডিজাইনের নজরকাড়া পোশাক বাজারে এনেছে প্রতিষ্ঠানটি।
লা রিভের ঈদ পোশাক পরিকল্পনা করা হয়েছে ‘আর্টিস্যানাল’ থিমের ওপর ভিত্তি করে। এবার পোশাকে আধুনিক ধারার শিল্পরীতি ফুটিয়ে তুলতে আকর্ষণীয় সব রঙের ব্যবহার করা হয়েছে। পাশাপাশি ফুলেল নকশা, লেইস, মসৃণ ফ্যাব্রিক ও ভেলভেটও যোগ করা হয়েছে।
নারীদের জন্য পাওয়া যাবে ঘরোয়া ও জমকালো বাহারি পোশাক। কারচুপির টিউনিক ও বিভিন্ন ধরনের পালাজ্জো, সালোয়ার-কামিজের বিশাল সংগ্রহে ক্রেতারা জারদোজিখচিত বিভিন্ন রং ও ডিজাইনে ফুলেল নকশার পোশাক পাবেন। এ ছাড়া বর্ষা মৌসুমের কথা মাথায় রেখে বিশেষ আকর্ষণ হিসেবে থ্রিডি সিলোয়েটখচিত পোশাকও থাকবে।
লা রিভ এবার ছেলেদের ঈদের পোশাকের ক্ষেত্রে জ্যাকোয়ার্ড ও ডবি ফেব্রিকস প্রাধান্য দিয়েছে। আর্টিস্যানাল থিমকে ফুটিয়ে তুলতে লিনেনের কাজ করা হয়েছে পোশাকে। এ ছাড়া উৎসবের আমেজ ফুটিয়ে তুলতে ব্যবহার করা হয়েছে উজ্জ্বল রং, এমব্রয়ডারি, ক্র্যাফটস, অ্যাপ্লিক, এম্বেলিশমেন্ট, এবং থ্রিডি ফ্লোরাল ডিজাইন।
আর বাঙালির উৎসবের প্রধান পোশাক পাঞ্জাবির বিশাল সংগ্রহও আছে লা রিভের ঈদ সংগ্রহে। পাঞ্জাবিতে হাতের কাজের পাশাপাশি কারচুপিসহ অন্যান্য ডিজাইনও রয়েছে। বাচ্চাদের জন্য রয়েছে আকর্ষণীয় রং ও ডিজাইনের বিভিন্ন পোশাক। এ ছাড়া শার্ট, প্যান্ট, টিশার্ট, পাঞ্জাবি, জিন্স, ফ্রকসহ নানা ধরনের পোশাক রয়েছে প্রতিষ্ঠানটির ঈদ আয়োজনে।
