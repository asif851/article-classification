
এখন থেকে সরকারি কর্মকর্তা-কর্মচারীরা অবসর গ্রহণের পর যে টাকা পাবেন, তার ওপর আয়কর দিতে হবে না। ১ জুলাই থেকে এই সিদ্ধান্ত কার্যকর করেছে জাতীয় রাজস্ব বোর্ড (এনবিআর)। এত দিন অবসরের পর পাওয়া অর্থ করের আওতায় ছিল। তবে এখন যেসব সরকারি কর্মকর্তা-কর্মচারী অবসরে যাবেন, তাঁরা পুরো টাকা তুলে নিতে পারবেন না। অর্ধেক পেনশন তুলতে হবে। এর ফলে কর অব্যাহতি পাওয়া গেলেও সুফল তাৎক্ষণিকভাবে মিলবে না।
অন্যদিকে আগের মতোই সরকারি কর্মকর্তা-কর্মচারীদের মূল বেতন, উৎসব ভাতা ও বোনাসের ওপর কর আছে।
