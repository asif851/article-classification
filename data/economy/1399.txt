
এসকেএফ বাংলাদেশ লিমিটেডের বার্ষিক সম্মেলন সম্প্রতি কক্সবাজারে অনুষ্ঠিত হয়েছে। দিনব্যাপী এই সম্মেলনের মধ্য দিয়ে প্রতিষ্ঠানটি তার ২৫ বছর পূর্তি উদ্যাপন করেছে।সম্মেলনের উদ্বোধন করেন ট্রান্সকম গ্রুপ ও এসকেএফ বাংলাদেশ লিমিটেডের চেয়ারম্যান লতিফুর রহমান। এ সময় প্রতিষ্ঠানের ব্যবস্থাপনা পরিচালক ও প্রধান নির্বাহী কর্মকর্তা সিমিন হোসেন, পরিচালক শাহ্নাজ রহমান, সাইফুর রহমান, আতিকুর রহমান, আরশাদ ওয়ালিউর রহমান, শাজরেহ হক ও আহমেদ শাফি চৌধুরী এবং বিপণন মহাব্যবস্থাপক ডা. মোহাম্মদ মুজাহিদুল ইসলাম, বিক্রয় মহাব্যবস্থাপক মীর মোস্তাফিজুর রহমান, টেকনিক্যাল সার্ভিসেস মহ্যবস্থাপক ইখতিয়ার হোসেন উপস্থিত ছিলেন।সম্মেলনে আরও বক্তব্য দেন প্রথম আলোর সম্পাদক মতিউর রহমান ও ইন্টারন্যাশনাল চেম্বার অব কমার্স অ্যান্ড ইন্ডাস্ট্রি, বাংলাদেশের (আইসিসিবি) সভাপতি মাহবুবুর রহমান।লতিফুর রহমান বলেন, ‘এসকেএফের সাফল্যের মূলে রয়েছে এর সার্বিক গুণগত মান রক্ষার দৃঢ় অঙ্গীকার।’
