
সপ্তাহের প্রথম দিন আজ রোববার সূচকের ইতিবাচক প্রবণতায় লেনদেন চলছে ঢাকার শেয়ারবাজারে। দুপুর ১২টায় লেনদেনের দেড় ঘণ্টা শেষে ডিএসইতে অধিকাংশ কোম্পানির শেয়ারের দাম বেড়েছে। এর ফলে সূচকও বেড়েছে।
ঢাকা স্টক এক্সচেঞ্জ (ডিএসই) সূত্রে জানা যায়, দুপুর ১২টায় ডিএসইর ডিএসইএক্স সূচক ১২ পয়েন্ট বেড়ে দাঁড়িয়েছে ৪,২৫৩ পয়েন্টে।
এর আগে সকাল সাড়ে ১০টায় সূচকের ঊর্ধ্বমুখী প্রবণতায় ডিএসইতে লেনদেন শুরু হয়। একপর্যায়ে সূচক সামান্য কমলেও আবারও ঊর্ধ্বমুখী হয় সূচক, যা এখনো অব্যাহত রয়েছে।
এই সময়ে ডিএসইতে ২৫৪ কোম্পানির শেয়ার ও মিউচুয়াল ফান্ডের লেনদেন হয়েছে। হাতবদল হওয়া কোম্পানিগুলোর মধ্যে ১৩১টির দাম বেড়েছে; কমেছে ৮৩টির এবং অপরিবর্তিত রয়েছে ৪৪টি প্রতিষ্ঠানের শেয়ারের দাম।
দেড় ঘণ্টা শেষে ডিএসইতে লেনদেনের পরিমাণ দাঁড়িয়েছে ১৮৫ কোটি টাকা।
আলোচ্য সময়ে ডিএসইতে লেনদেনে শীর্ষে থাকা প্রতিষ্ঠানগুলোর মধ্যে রয়েছে জেনারেশন নেক্সট ফ্যাশন, মেঘনা পেট্রোলিয়াম, বিডি বিল্ডিং, ঢাকা ব্যাংক, সামিট পূর্বাঞ্চল পাওয়ার কোম্পানি, আল আরাফাহ ইসলামী ব্যাংক, গ্রামীণফোন, পদ্মা অয়েল, যমুনা অয়েল, আরএন স্পিনিং প্রভৃতি।
