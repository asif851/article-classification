
বাংলাদেশের অনলাইন মার্কেট প্লেস বিক্রয় ডটকম সম্প্রতি বিক্রয় ডেলিভারস নামে একটি সেবা চালু করেছে। এর আওতায় বিক্রয় ডটকমের প্রতিনিধি বিক্রেতার পণ্য ক্রেতার কাছে পৌঁছে দেবেন।
বিক্রয় ডটকমের এক বিজ্ঞপ্তিতে বলা হয়, কেবল রাজধানী ঢাকার ভেতরে দুই কেজির কম ওজনের পণ্য পৌঁছে দেওয়ার ক্ষেত্রে বিক্রয় ডটকম এ সেবা দেবে। এ জন্য বিশেষ প্রমোশনাল চার্জ নেওয়া হবে ৪৯ টাকা।
বিজ্ঞপ্তিতে আরও বলা হয়, বিক্রয় ডটকম বিক্রেতার অনুরোধে একজন প্রতিনিধি পাঠাবে যিনি বিক্রেতার পণ্যটি সংগ্রহ করে তা ক্রেতার কাছে পৌঁছে দেবেন। একইভাবে পণ্য বিক্রির টাকা আবার বিক্রেতাকে পৌঁছে দেবেন।
সেবাটি পেতে বিক্রেতাকে ০৯৬১৩৭৮৬৭৮৬ নম্বরে ফোন করে অথবা bit.ly/bikroydelivers <https://docs.google.com/forms/d/1ZxylpzVlWevY0cut-3pqEuXIALMuDWADiAuA3mV1_7A/viewform> ভিজিট করে অনুরোধ ফরম জমা দিতে হবে। বিক্রয় ডটকমের কাস্টমার সাপোর্ট টিম ক্রেতা-বিক্রেতা উভয়ের জন্য একটি সুবিধাজনক সময় নির্ধারণে সাহায্য করবেন।
