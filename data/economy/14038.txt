
পবিত্র রমজান উপলক্ষে আগামী রোববার থেকে সারা দেশে বিক্রি শুরু হবে ট্রেডিং করপোরেশন অব বাংলাদেশের (টিসিবি) পণ্য। সংস্থাটি পরিবেশকদের মাধ্যমে প্রতি কেজি ছোলা ৭০ টাকা, চিনি (দেশি) ৪৮ টাকা, মসুর ডাল ৯০ টাকা, সয়াবিন তেল প্রতি লিটার ৮০ এবং খেজুর প্রতি কেজি ৯০ টাকা দরে বিক্রি করবে। 
আজ বৃহস্পতিবার টিসিবির এক বিজ্ঞপ্তিতে এসব কথা জানানো হয়।বিজ্ঞপ্তিতে বলা হয়, জনপ্রতি ক্রেতা সর্বোচ্চ ৪ কেজি চিনি, ২ কেজি মসুর ডাল, ৫ লিটার সয়াবিন তেল, ৫ কেজি ছোলা ও ১ কেজি খেজুর কিনতে পারবেন। সারা দেশে ১৭৯টি ট্রাকে এসব পণ্য বিক্রি করা হবে। এর মধ্যে ঢাকায় ৩২টি, চট্টগ্রামে ১০টি, অন্যান্য বিভাগীয় শহরে ৫টি করে এবং জেলা সদরে ২টি করে টিসিবির ট্রাক থাকবে। টিসিবির পরিবেশক সমিতির সভাপতি ফরিদ উদ্দিন আহমেদ প্রথম আলোকে জানান, আজ বৃহস্পতিবার পরিবেশকেরা টাকা জমা দিয়েছেন।
আরও পড়ুন... 
গরুর কেজি ৪২০, খাসি ৫৭০ টাকা
