
রানা প্লাজা ধসের মতো আর যেন ঘটনা না ঘটে। এমন দায়িত্বজ্ঞানহীন কার্মকাণ্ডের জন্য আর কেউ যেন স্বজনহারা না হয়, সন্তানেরা যেন এতিম না হয়। এমন কথা বারবার ফিরে এল রানা প্লাজা ধসের এক বছর পূর্তি উপলক্ষে আয়োজিত পোশাকশিল্পের মালিকদের সংগঠন বিজিএমইএর স্মরণসভায়।বিজিএমইএ কার্যালয়ের মিলনায়তনে গতকাল বৃহস্পতিবার আয়োজিত এই স্মরণসভায় সরকারের মন্ত্রী থেকে শুরু করে পোশাকশিল্পের মালিকদের সংগঠনের সাবেক ও বর্তমান নেতা, পুলিশের ঊর্ধ্বতন কর্মকর্তা, রানা প্লাজা ধসে আহত শ্রমিক, নিহতদের সন্তান, উদ্ধারকর্মীরা উপস্থিত ছিলেন।স্মরণসভায় বিজিএমইএর উদ্যোগে ওল্ড রাজশাহী ক্যাডেট কলেজ অ্যাসোসিয়েশনের ওরকা হোমসে বিভিন্ন শ্রেণীতে অধ্যয়নরত নিহত শ্রমিকের ১৪ ছেলে ও আঞ্জুমান আজিজুল ইসলাম এতিমখানায় থাকা নিহত শ্রমিকের ১৫ মেয়ে উপস্থিত হয়।এদের মধ্যে এতিমখানায় থাকা আরিফা খাতুন বলে, ‘আমার মা রিনা খাতুন রানা প্লাজার চারতলার কারখানায় হেলপারের কাজ করতেন। মা-ই সংসার চালাতেন। বাবার হাঁপানি। ভবনধসে মা মারা যাওয়ার পর আমরা অসহায় হয়ে পড়ি। এর পরই বিজিএমইএ দায়িত্ব নেয়।’ আরিফা পড়ালেখা করে বড় কর্মকর্তা হতে চায়।নিহত উদ্ধারকর্মী কায়কোবাদের বড় বোন নূরজাহান বলেন, ‘যে কারণে আমার ভাই আজ নেই, যারা এ ঘটনার জন্য দায়ী, তাদের আমি কখনোই ক্ষমা করব না। দেশের আইনকানুনও যেন তাদের ক্ষমা না করে। ভাই হারিয়ে আমি যে কষ্ট পেয়েছি, যারা স্বজন হারিয়েছে, তারা কেবল সেটি বুঝবে...।’এ ছাড়া রানা প্লাজা ধসে আহত নিলয় সর্দার, সাথি আক্তার, নিহত মো. ইসহাকের ছেলে মোস্তফা কামাল, আবু সাঈদের স্ত্রী মমতাজ বেগম, উদ্ধারকর্মী খোঁয়াজ আলী বক্তব্য দেন। তাঁদের বক্তব্য পুরো মিলনায়তন এক আবেগঘন পরিবেশ সৃষ্টি হয়। ভবনধসে নিহতদের স্মরণে এক মিনিট নীরবতার মধ্য দিয়ে স্মরণসভাটি শুরু হয়।বাণিজ্যমন্ত্রী তোফায়েল আহমেদ বলেন, ‘স্বাধীন দেশে এমন ঘটনা দেখব বলে ভাবি নাই। আসুন, আমরা শিক্ষা গ্রহণ করি। আর যেন একটি কারখানায়ও দুর্ঘটনা না ঘটে। গত এক বছরে অনেক উন্নতি হয়েছে। মালিকদের এখন উচিত সব নিয়মকানুন মেনে পোশাক কারখানা কমপ্লায়েন্ট করা।’তোফায়েল আহমেদ বলেন, ‘বিশ্বে পোশাক রপ্তানিতে
