
পবিত্র রমজানে সকাল সাড়ে নয়টা থেকে বেলা আড়াইটা পর্যন্ত ব্যাংকগুলোতে লেনদেন হবে। অফিস চলবে সকাল সাড়ে নয়টা থেকে বিকেল চারটা পর্যন্ত। আজ বৃহস্পতিবার বাংলাদেশ ব্যাংকের এক বিজ্ঞপ্তিতে এ তথ্য জানা যায়।
কেন্দ্রীয় ব্যাংকের অফ-সাইট সুপারভিশন বিভাগের উপমহাব্যবস্থাপক অসীম কুমার মজুমদার স্বাক্ষরিত ওই বিজ্ঞপ্তিতে বলা হয়, পবিত্র রমজান মাসে বাংলাদেশে কার্যরত সব ব্যাংক কোম্পানির অফিস ও লেনদেন এই সময় অনুযায়ী চলবে। রমজান মাসের পর অফিস ও লেনদেন আগের অবস্থায় ফিরে আসবে।
