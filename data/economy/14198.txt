
পুঁজিবাজারে তালিকাভুক্ত ওষুধ খাতের কোম্পানি রেকিট বেনকিজার (বাংলাদেশ) লিমিটেডের পরিচালনা পর্ষদ সভা ৭ এপ্রিল অনুষ্ঠিত হবে। আজ মঙ্গলবার ঢাকা স্টক এক্সচেঞ্জ (ডিএসই) সূত্রে এ তথ্য জানা গেছে।আজ ঢাকা স্টক এক্সচেঞ্জের (ডিএসই) ওয়েবসাইটে প্রকাশিত সংবাদে বলা হয়, ডিএসই তালিকাভুক্তি আইন অনুযায়ী রেকিট বেনকিজারের পর্ষদ সভা ৭ এপ্রিল বিকেল সোয়া চারটায় অনুষ্ঠিত হবে। সভায় অন্যান্য বিষয়ের সঙ্গে গত ৩১ ডিসেম্বর শেষ হওয়া অর্থবছরের আর্থিক প্রতিবেদন পর্যালোচনা করা হবে। একই সঙ্গে গত অর্থবছরের লভ্যাংশ ঘোষণা হতে পারে এই সভায়।
