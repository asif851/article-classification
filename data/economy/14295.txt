
আন্তর্জাতিক বাজারে অপরিশোধিত জ্বালানি তেলের দাম খানিকটা বেড়েছে। তেল রপ্তানিকারক দেশগুলোর জোট ওপেকের বৈঠককে সামনে রেখে বিশ্ববাজারে পণ্যটির দাম বাড়ল।
লন্ডনভিত্তিক ব্রেন্ট ক্রুড জ্বালানি তেলের দাম ব্যারেলপ্রতি শূন্য দশমিক ৪ শতাংশ বেড়ে ৫০ দশমিক ৭৬ মার্কিন ডলারে উঠেছে। অন্যদিকে যুক্তরাষ্ট্রের নিউইয়র্কভিত্তিক ওয়েস্ট টেক্সাস ইন্টারমিডিয়েট ব্র্যান্ডের জ্বালানি তেলের দাম শূন্য দশমিক ৬ শতাংশ বেড়ে ব্যারেলপ্রতি ৪৭ দশমিক ৯৭ ডলারে উন্নীত হয়েছে।
 
