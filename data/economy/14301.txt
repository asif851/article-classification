
সব ব্যাংক ও আর্থিক প্রতিষ্ঠানের প্রধান কার্যালয়সহ আঞ্চলিক পর্যায়ে (যদি থাকে) একটি নারী উদ্যোক্তা উন্নয়ন ইউনিট গঠনের সিদ্ধান্ত নেওয়া হয়েছে। এতে নারী কর্মকর্তা নিয়োজিত করার বিষয়টি অগ্রাধিকারভিত্তিতে বিবেচনা করতে হবে। প্রস্তাবিত ইউনিট শাখা পর্যায়ের নারী উদ্যোক্তা ডেস্ক/হেলপ ডেস্কের কার্যক্রম মনিটরিং করবে।আজ রোববার বাংলাদেশ ব্যাংকের এসএমই অ্যান্ড স্পেশাল প্রোগ্রামস ডিপার্টমেন্ট থেকে জারি করা এক সার্কুলারে এ কথা জানানো হয়েছে। এ সার্কুলারে সই করেছেন বাংলাদেশ ব্যাংকের মহাব্যবস্থাপক স্বপন কুমার রায়। এ সার্কুলার জারির ১৫ দিনের মধ্যে স্ব-স্ব প্রতিষ্ঠানকে নারী উদ্যোক্তা উন্নয়ন ইউনিট গঠন এবং বিভাগকে তা অবহিত করার জন্য অনুরোধ জানানো হয়েছে।
