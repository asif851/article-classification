
সপ্তাহের শেষ দিন আজ বৃহস্পতিবার সূচকের ঊর্ধ্বমুখী প্রবণতায় লেনদেন চলছে ঢাকার শেয়ারবাজারে। দুপুর ১২টায় লেনদেনের দেড় ঘণ্টা শেষে ডিএসইতে অধিকাংশ কোম্পানির শেয়ারের দাম বেড়েছে। এর ফলে সূচক বাড়ায় ডিএসইর সূচক চার হাজার পয়েন্ট ছুঁয়েছে।
ঢাকা স্টক এক্সচেঞ্জ (ডিএসই) সূত্রে জানা যায়, দুপুর ১২টায় ডিএসইর ডিএসইএক্স সূচক ৫৬ পয়েন্ট বেড়ে দাঁড়িয়েছে ৪,০০২ পয়েন্টে। এর আগে সকাল সাড়ে ১০টায় সূচকের ঊর্ধ্বমুখী প্রবণতায় ডিএসইতে লেনদেন শুরু হয়। সূচকের ঊর্ধ্বমুখী এই প্রবণতা এখনো অব্যাহত রয়েছে।
এই সময়ে ডিএসইতে ২৫৫ কোম্পানির শেয়ার ও মিউচুয়াল ফান্ডের লেনদেন হয়েছে। হাতবদল হওয়া কোম্পানিগুলোর মধ্যে ১৬৭টির দাম বেড়েছে; কমেছে ৬৬টির এবং অপরিবর্তিত রয়েছে ২২টি প্রতিষ্ঠানের শেয়ারের দাম।
আলোচ্য সময়ে ডিএসইতে লেনদেনে শীর্ষে থাকা প্রতিষ্ঠানগুলোর মধ্যে রয়েছে বেক্সিমকো, অ্যাপেক্স অ্যাডেলচি ফুটওয়্যার, জেনারেশন নেক্সট ফ্যাশন, ইউসিবিএল, মালেক স্পিনিং, আরগন ডেনিমস, রিপাবলিক ইনস্যুরেন্স, এনভয় টেক্সটাইল, বিএটিবিসি, গোল্ডেনসন প্রভৃতি।
