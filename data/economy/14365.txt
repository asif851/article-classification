
পোশাক কারখানায় কর্মরত শ্রমিকদের ৪০ শতাংশই কর্মক্ষেত্রে নিজেকে নিরাপদ মনে করেন না। বিকল্প কাজ পেলে পোশাক খাতের ৮০ শতাংশ শ্রমিকই কাজ ছেড়ে দেবেন।ঢাকার আশপাশে এবং চট্টগ্রামের গার্মেন্টস শিল্পাঞ্চল এলাকায় তিন দিন ধরে চালানো এক জরিপে এসব তথ্য উঠে এসেছে। জরিপটি করেছে গার্মেন্টস শ্রমিক ঐক্য ফোরাম।রাজধানীর তোপখানা রোডে নির্মল সেন সম্মেলন কক্ষে গতকাল মঙ্গলবার সংবাদ সম্মেলন করে জরিপের ফলাফল তুলে ধরেন গার্মেন্টস শ্রমিক ঐক্য ফোরামের সভাপতি মোশরেফা মিশু।জানানো হয়, ঢাকা, সাভার, আশুলিয়া, গাজীপুর, নারায়ণগঞ্জ ও চট্টগ্রামে গত ১৭, ১৮ ও ১৯ এপ্রিল জরিপটি চালানো হয়। জরিপে শ্রমিকদের তিনটি প্রশ্ন করা হয়।মোশরেফা মিশু বলেন, প্রশ্নের জবাবে অধিকাংশ শ্রমিক জানান বিকল্প কাজ পেলে তাঁরা অন্য পেশায় চলে যেতে চান। আর ২০ শতাংশ নারীশ্রমিক জানিয়েছেন, তাঁরা এমন ছেলেকে বিয়ে করতে চান যিনি তাঁদের পোশাক কারখানায় কাজ করতে দেবেন না।সংবাদ সম্মেলনে বলা হয়, জরিপে অংশ নেওয়া ৯২ শতাংশ শ্রমিকই আন্তর্জাতিক ক্রেতাদের দুই জোট অ্যাকর্ড ও অ্যালায়েন্সের সংস্কারের বিষয়টি জানেন না।রানা প্লাজা ধসের দুই বছর পরও ক্ষতিগ্রস্ত শ্রমিকেরা কোনো ক্ষতিপূরণ পাননি অভিযোগ করে মোশরেফা মিশু বলেন, বিক্ষিপ্তভাবে কিছু সহযোগিতা পেলেও তাঁরা এখনো তাঁদের ন্যায্য ক্ষতিপূরণ পাননি। তবে ক্ষেত্রবিশেষে এলাকাভেদে তদবিরে কিছু শ্রমিক কিছু টাকা পেয়েছেনওই ঘটনায় প্রত্যেক নিহত, নিখোঁজ ও সম্পূর্ণ পঙ্গু শ্রমিককে ৪৮ লাখ টাকা করে ক্ষতিপূরণ দেওয়ার দাবি জানান মিশু। তাঁর অভিযোগ, আদালত থেকে প্রত্যেক শ্রমিককে ১৪ লাখ টাকা করে দেওয়ার নির্দেশনা থাকলেও তা মানা হয়নি।সম্মেলনে উপস্থিত ছিলেন রানা প্লাজা ধসে সম্পূর্ণ পঙ্গু হওয়া কয়েকজন শ্রমিক। তাঁরা জানান, সম্প্রতি রানা প্লাজা ক্লেইম অ্যাডমিনিস্ট্রেশন থেকে তাঁদের একটি চিঠি দেওয়া হয়েছে। ওই চিঠিতে তাঁরা কোনো টাকাপয়সা পাবেন না বলে জানানো হয়েছে। তবে এর আগে তাঁরা ৫০ হাজার টাকা করে পেয়েছিলেন।
