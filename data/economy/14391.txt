
সম্প্রতি সিঙ্গার বাংলাদেশ লিমিটেড এবং ওমনি কোম্পানিজ লিমিটেড বিশ্বখ্যাত ইয়ামাহা মিউজিক্যাল ইনস্ট্রুমেন্ট বাজারজাতকরণের লক্ষ্যে এক চুক্তি স্বাক্ষর করেছে। এই চুক্তি অনুয়ায়ী, প্রাথমিকভাবে ইয়ামাহা ব্র্যান্ডের তিনটি কি-বোর্ড ঢাকার নির্ধারিত সিঙ্গার শপে পাওয়া যাবে। সিঙ্গার বাংলাদেশ লিমিটেডের পক্ষে প্রতিষ্ঠানটির ব্যবস্থাপনা পরিচালক ও প্রধান নির্বাহী কর্মকর্তা এ এম হামিম রাহমাতউল্লাহ্ এবং ওমনি কোম্পানিজ লিমিটেডের পক্ষে প্রতিষ্ঠানটির ব্যবস্থাপনা পরিচালক নিও জি মেন্ডেস গুলশানের সিঙ্গার করপোরেট অফিসে ওই চুক্তিপত্রে স্বাক্ষর করেন। এ সময় অন্যদের মধ্যে সিঙ্গার বাংলাদেশ লিমিটেডের মার্কেটিং ডিরেক্টর এম এইচ এম ফাইরোজ, মার্কেটিং সার্ভিসেস ডিরেক্টর তানিম কারারসহ উভয় প্রতিষ্ঠানের ঊর্ধ্বতন কর্মকর্তারা উপস্থিত ছিলেন। বিজ্ঞপ্তি।
