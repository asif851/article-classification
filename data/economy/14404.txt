
সিলেট চেম্বার অব কমার্স অ্যান্ড ইন্ডাস্ট্রির পরিচালনা পর্ষদের নির্বাচন চার সপ্তাহের জন্য স্থগিত করেছেন উচ্চ আদালত। আজ বুধবার এই নির্বাচন হওয়ার কথা ছিল।পরিচালক পদের দুই প্রার্থী হাফিজুর রহমান খান ও সৈয়দ হাছিন আহমদের দায়ের করা রিট আবেদনের পরিপ্রেক্ষিতে হাইকোর্ট গত সোমবার নির্বাচনের ওপর স্থগিতাদেশ জারি করেন।গতকাল মঙ্গলবার চেম্বারের প্রশাসকের দায়িত্বে থাকা সিলেটের অতিরিক্ত জেলা প্রশাসক (শিক্ষা ও উন্নয়ন) এ জে এম নূরুল হক স্বাক্ষরিত এক সংবাদ বিজ্ঞপ্তিতে এ প্রসঙ্গে বলা হয়, সোমবার হাইকোর্টের আদেশের পরিপ্রেক্ষিতে নির্বাচন স্থগিত করা হয়েছে।চেম্বারের ভারপ্রাপ্ত সচিব গোলাম আক্তার বলেন, উচ্চ আদালত স্থগিতাদেশ জারি করায় নির্বাচনসংক্রান্ত যাবতীয় কার্যক্রম পরবর্তী আদেশ না পাওয়া পর্যন্ত স্থগিত থাকবে।
