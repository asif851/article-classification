
মাস্টারকার্ড ‘অ্যাপল পে’ নামে মোবাইল ফোনের মাধ্যমে পণ্য-সেবার মূল্য পরিশোধের নতুন সুবিধা চালু করেছে। এর ফলে মাস্টারকার্ডধারীদের মধ্যে যাঁরা আইফোন সিক্স, আইফোন সিক্স প্লাস ও অ্যাপল ওয়াচ ব্যবহার করেন, তাঁরা অ্যাপল পের মাধ্যমে দৈনন্দিন প্রয়োজন ও চাহিদামাফিক যখন যেখানে ইচ্ছা, নিরাপদে লেনদেন সারতে পারবেন। এ ক্ষেত্রে তাঁরা মাস্টারকার্ডের জন্য প্রযোজ্য সব সুবিধা, নিরাপত্তা ও নিশ্চয়তা পাবেন। তাঁরা শুধু ফিঙ্গার প্রিন্ট বা পাসকোর্ড দিয়েই লেনদেন করতে পারবেন। মাস্টারকার্ডের চিফ এমার্জিং পেমেন্টস অফিসার এড ম্যাকলফলিন বলেন, ‘আমরা মাস্টারকার্ডধারীদের জন্য এ ধরনের একটি দারুণ সুযোগ আনতে পেরে খুবই রোমাঞ্চিত।’
