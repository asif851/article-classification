
তুলনামূলক কম খরচে বাংলাদেশ থেকে মিসর, তুরস্ক, রাশিয়াসহ বিশ্বের বিভিন্ন গন্তব্যে ভ্রমণের সুযোগ করে দিচ্ছে এয়ার অ্যারাবিয়া।মধ্যপ্রাচ্যভিত্তিক এ বিমান সংস্থা গত বৃহস্পতিবার ঢাকার একটি হোটেলে এ-সংক্রান্ত প্যাকেজ ঘোষণা করে। এর মধ্য ঢাকা থেকে মিসরের কায়রোতে (আসা-যাওয়া) ৬৮ হাজার টাকা, তুরস্কের ইস্তাম্বুলে ৭৫ হাজার টাকা ও রাশিয়ার মস্কোতে ৬০ হাজার টাকা ভাড়া নির্ধারণের তথ্য জানানো হয়।অনুষ্ঠানে বলা হয়, কেবল উপরিউক্ত জায়গুলোতেই নয়, ঢাকা ও চট্টগ্রাম থেকে মধ্যপ্রাচ্য, উত্তর আফ্রিকা, এশিয়া ও ইউরোপের ১০১টি গন্তব্যে তুলনামূলক স্বল্প খরচে ভ্রমণ করা যাবে। বিমান সংস্থাটি বর্তমানে সপ্তাহে ঢাকা থেকে ২৪টি ও চট্টগ্রাম থেকে ১৪টি ফ্লাইট পরিচালনা করছে।এয়ার অ্যারাবিয়ার কান্ট্রি ম্যানেজার বিক্রমজিৎ ঘোষ বলেন, পৃথিবীর বহু দেশের পর্যটকেরা এয়ার অ্যারাবিয়ায় নিয়মিত ভ্রমণ করছেন। বাংলাদেশের পর্যটকদের আকৃষ্ট করতে তাঁরা কাজ করে যাচ্ছেন। তিনি বলেন, বাজেটের সংকুলান না হওয়ায় অনেকেরপক্ষে নানান শখের জায়গায় যাওয়া সম্ভব হয় না। কম বাজেটের মাধ্যমে শখের জায়গাগুলো বেড়িয়ে আসার সুযোগ করে দিচ্ছে এয়ার অ্যারাবিয়া।অনুষ্ঠানে ট্রাভেল এজেন্ট ও আকাশ পরিবহন ব্যবসা-সংশ্লিষ্ট ব্যক্তিরা উপস্থিত ছিলেন। বিজ্ঞপ্তি।
