
লোগো পরিবর্তন করেছে ইউনাইটেড কমার্শিয়াল ব্যাংক (ইউসিবি)। ১৭ সেপ্টেম্বর রাজধানীর বঙ্গবন্ধু আন্তর্জাতিক সম্মেলন কেন্দ্রে একটি বর্ণাঢ্য অনুষ্ঠানের মাধ্যমে নতুন লোগো উন্মোচন করে সংস্থাটি।
অনুষ্ঠানে চিত্রশিল্পী মুস্তফা মনোয়ার ও রফিকুন নবী ইউসিবির চেয়ারম্যান এম এ হাসেম, চেয়ারম্যান (এক্সিকিউটিভ কমিটি) আনিসুজ্জামান চৌধুরী এবং ব্যবস্থাপনা পরিচালক মোহাম্মদ আলীর হাতে নতুন লোগোর স্কেচ তুলে দেন।
প্রতিষ্ঠানটির চেয়ারম্যান এম এ হাসেম তাঁর বক্তৃতায় বলেন, গ্রাহকেরা উন্নত সেবায় ইউসিবির সঙ্গে থাকবেন। নতুন লোগোর গুরুদায়িত্ব ইউসিবি পরিবারের সবার। ব্যাংকের পরিচালকেরাও অনুষ্ঠানে বক্তব্য দেন। এ ছাড়া ব্যাংকের কর্মকর্তা-কর্মচারীরা অনুষ্ঠানে উপস্থিত ছিলেন।
অনুষ্ঠানটি উপস্থাপনা করেন সাবেক ক্রিকেটার আতহার আলী খান। অনুষ্ঠানে সংগীত পরিবেশন করেন রুনা লায়লা ও রেজওয়ানা চৌধুরী বন্যা। (বিজ্ঞপ্তি)
