
এ কে খান অ্যান্ড কোম্পানির ব্যবস্থাপনা পরিচালক সালাউদ্দিন কাশেম খান ২০১৫-১৭ সাল মেয়াদে বাংলাদেশ এমপ্লয়ার্স ফেডারেশনের (বিইএফ) সভাপতি নির্বাচিত হয়েছেন। সালাউদ্দিন কাশেম খান একাধারে এ কে খান পেনফেব্রিক কোম্পানির ভাইস চেয়ারম্যান, এ কে খান জুট মিলস ও কোটস বাংলাদেশের চেয়ারম্যান, বেঙ্গল ফিশারিজের পরিচালক, একটেল বাংলাদেশের (বর্তমানে রবি) সাবেক চেয়ারম্যান। এ ছাড়া তিনি ন্যাশনাল স্কিল ডেভেলপমেন্ট কাউন্সিলের সদস্য। বিইএফের নতুন পর্ষদের সহসভাপতি নির্বাচিত হয়েছেন ব্রিটিশ আমেরিকান টোব্যাকো বাংলাদেশের চেয়ারম্যান গোলাম মইনুদ্দিন। নবনির্বাচিত কমিটিতে সদস্য হিসেবে আছেন শাহ আলম, সৈয়দ তারেক মো. আলী, সুস্মিতা আনিস, ইমতিয়াজ উদ্দিন আহমেদ, আবুল বাশার, এম আজিজুল হক, আসিফ ইব্রাহিম, নুরুল ইসলাম, এম জামাল উদ্দিন, হুমায়ুন কবির, রিয়াজ বিন মাহমুদ, গোলাম মোস্তফা, মাহবুবুর রহমান পাটোয়ারি, আদনান এন রহমান, লুনা শামসুদ্দোহা, সাদাফ সাজ সিদ্দিকী এবং এ এইচ আসলাম সানী। বিজ্ঞপ্তি
