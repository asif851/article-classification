
বাংলাদেশের বেস্ট রিটেইল ব্যাংক অ্যাওয়ার্ড-২০১৭ পেয়েছে ইস্টার্ণ ব্যাংক লিমিটেড (ইবিএল)। ইন্টারন্যাশনাল এক্সিলেন্স ইন রিটেইল ফাইন্যান্সিয়াল সার্ভিসেস ২০১৭ অ্যাওয়ার্ডস অনুষ্ঠানে এই অ্যাওয়ার্ড গ্রহণ করেন ইবিএলের ব্যবস্থাপনা পরিচালক ও সিইও আলী রেজা ইফতেখার এবং হেড অব কনজ্যুমার ব্যাংকিং নাজিম আনোয়ার চৌধুরী। জাপানের টোকিওতে গত শুক্রবার এ উপলক্ষে এক অনুষ্ঠানের আয়োজন করে সিঙ্গাপুরভিত্তিক দ্য এশিয়ান ব্যাংকার। এ নিয়ে টানা পাঁচবার সম্মানজনক এই অ্যাওয়ার্ড লাভ করল ইবিএল। বিজ্ঞপ্তি
