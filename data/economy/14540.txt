
প্রাইম ব্যাংকের উপব্যবস্থাপনা পরিচালক (ডিএমডি) হিসেবে সম্প্রতি যোগদান করেছেন রাহেল আহমেদ। প্রায় ২০ বছর ধরে বহুজাতিক ও আঞ্চলিক বিভিন্ন ব্যাংকে পেশাদারত্বের স্বাক্ষর রাখেন তিনি। এএনজেড গ্রিনলেজ ব্যাংকে ম্যানেজমেন্ট ট্রেইনি হিসেবে তাঁর কর্মজীবন শুরু। পরে প্রতিষ্ঠানটির করপোরেট ব্যাংকিং শাখায় বিভিন্ন পদে দায়িত্ব পালন করেন। তিনি বাংলাদেশে স্ট্যান্ডার্ড চার্টার্ড ব্যাংকের স্থানীয় করপোরেট ও আন্তর্জাতিক করপোরেট বিভাগেরও প্রধান ছিলেন। কাজের স্বীকৃতি হিসেবে স্ট্যান্ডার্ড চার্টার্ড ব্যাংক ও ফার্স্ট গালফ ব্যাংক তাঁকে সিইওর পদকে পুরস্কৃত করে। বিজ্ঞপ্তি।
