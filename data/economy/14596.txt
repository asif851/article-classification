
সূচক ও দৈনন্দিন লেনদেন কমেছে ঢাকা স্টক এক্সচেঞ্জে (ডিএসই)। আজ রোববার সপ্তাহের প্রথম কার্যদিবস লেনদেন ৮০০ কোটি টাকা ছাড়িয়েছে ডিএসইতে।
অপর দিকে চট্টগ্রাম স্টক এক্সচেঞ্জেও (সিএসই) সূচক ও দৈনন্দিন লেনদেনের পরিমাণ কমেছে।
ডিএসইতে আজ প্রধান সূচক ডিএসইএক্স ৩১ দশমিক ৬৯ পয়েন্ট কমে হয় ৪৮৬১ পয়েন্ট। গত কার্যদিবস ডিএসইএক্স সূচক ২১ দশমিক ৫২ পয়েন্ট বেড়ে হয় ৪৮৯২ পয়েন্ট। আজ লেনদেনের পরিমাণ ৮২৩ কোটি ৬৩ লাখ টাকা, যা গত কার্যদিবসের চেয়ে ৩২৬ কোটি টাকা কম। গত কার্যদিবস লেনদেনের পরিমাণ ছিল ১১৪৯ কোটি ৮৩ লাখ টাকা।
ডিএসইতে আজ সবচেয়ে বেশি লেনদেন হওয়া শীর্ষ ১০ কোম্পানি হলো সামিট অ্যালায়েন্স পোর্ট লিমিটেড, এএফসি অ্যাগ্রো বায়োটেক লিমিটেড, মোবিল যমুনা বাংলাদেশ লিমিটেড, শাশা ডেনিম, আরএসআরএম স্টিল, অ্যাপোলো ইস্পাত, সিটি ব্যাংক, অ্যাকটিভ ফাইন্যান্স, ইফাদ অটোজ ও বিডি থাই। ডিএসইতে আজ ৩২৫টি কোম্পানি ও মিউচুয়াল ফান্ডের শেয়ারের লেনদেন হয়েছে। এর মধ্যে ৮১টির শেয়ারের দর বেড়েছে, কমেছে ২০৪টির। অপরিবর্তিত ৪০টির দাম।
চট্টগ্রাম স্টক এক্সচেঞ্জেও আজ সার্বিক সূচক কমেছে ৮৯ দশমিক ৪৩ পয়েন্ট। গত কার্যদিবস সিএসইতে সার্বিক সূচক বাড়ে ৭৪ দশমিক ৯১ পয়েন্ট। আজ লেনদেনের পরিমাণ ৪৭ কোটি ৪১ লাখ টাকা, যা গত কার্যদিবসের চেয়ে ১১ কোটি টাকা কম। গত কার্যদিবস লেনদেনের পরিমাণ ছিল ৫৮ কোটি ৩০ লাখ টাকা। আজ হাতবদল হওয়া ২৫৫টি কোম্পানি ও মিউচুয়াল ফান্ডের শেয়ারের মধ্যে দর বেড়েছে ৫৯টির, কমেছে ১৫৩টির, অপরিবর্তিত ৩৩টির।
