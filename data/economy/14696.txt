
সূচকের উত্থান-পতনের মধ্য দিয়ে লেনদেন হচ্ছে দেশের প্রধান শেয়ারবাজার ঢাকা স্টক এক্সচেঞ্জে (ডিএসই)। আজ রোববার সপ্তাহের প্রথম কার্যদিবস লেনদেনের গতি বেশ কম ডিএসইতে। অন্যদিকে, সূচকের নিম্নমুখী প্রবণতা লক্ষ করা যাচ্ছে অপর শেয়ারবাজার চট্টগ্রাম স্টক এক্সচেঞ্জে (সিএসই)।
ডিএসইতে প্রধান সূচক ডিএসইএক্স দুপুর ১২টা পর্যন্ত কমেছে ২ পয়েন্ট। মোট লেনদেন হয়েছে ২০৫ কোটি ৭২ লাখ টাকা। গত কার্যদিবসে এ সময় পর্যন্ত লেনদেনের পরিমাণ ১৮১ কোটি ৩৩ লাখ টাকা। আজ দুপুর ১২টা পর্যন্ত ডিএসইতে লেনদেনে অংশ নিয়েছে ৩০৭টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৪২টির, কমেছে ১০৯টির। দর অপরিবর্তিত রয়েছে ৫৬টি কোম্পানির।
আজ দুপুর ১২টা পর্যন্ত লেনদেনের শীর্ষে আছে বিডি থাই, ব্র্যাক ব্যাংক লিমিটেড, এবি ব্যাংক লিমিটেড, পদ্মা লাইফ ইনস্যুরেন্স, ন্যাশনাল টিউবস, ফুয়াং ফুড, ইউনাইটেড পাওয়ার জেনারেশন অ্যান্ড ডিস্ট্রিবিউশন কোম্পানি, জেমিনি সি ফুড, স্টান্ডার্ড ব্যাংক লিমিটেড ও সিএমসি কামাল।
ডিএসইর ওয়েবসাইট থেকে পাওয়া কিছু তথ্যপুঁজিবাজারে তালিকাভুক্ত কোম্পানি সোনালি আঁশের পরিচালনা পর্ষদ শেয়ারহোল্ডারদের জন্য ১০ শতাংশ লভ্যাংশ ঘোষণা করেছে। এর পুরোটাই নগদ। ৩০ জুন ২০১৭ সমাপ্ত হিসাব-বছরের আর্থিক প্রতিবেদন পর্যালোচনা করে এ লভ্যাংশ ঘোষণা করা হয়েছে। এ সময় কোম্পানিটির শেয়ারপ্রতি আয় (ইপিএস) হয়েছে ১ টাকা ৬৫ পয়সা। কোম্পানিটির শেয়ারপ্রতি প্রকৃত সম্পদমূল্য বা এনএভি হয়েছে ২২৫ টাকা ১৯ পয়সা। কোম্পানির রেকর্ড ডেট নির্ধারণ করা হয়েছে ২০ ডিসেম্বর। বার্ষিক সাধারণ সভা (এজিএম) অনুষ্ঠিত হবে ৩১ ডিসেম্বর।
পুঁজিবাজারে তালিকাভুক্ত কোম্পানি তসরিফা ইন্ডাস্ট্রিজের ডাইং ইউনিটের বাণিজ্যিক উৎপাদন গত ৩০ নভেম্বর থেকে শুরু হয়েছে।
অন্যদিকে, সিএসইতে আজ দুপুর ১২টা নাগাদ সার্বিক সূচক কমেছে ১৬ দশমিক ৭৮ পয়েন্ট। মোট লেনদেনের পরিমাণ ৬ কোটি ২২ লাখ। গতকাল এ সময় পর্যন্ত লেনদেনের পরিমাণ ছিল ৮ কোটি টাকা। সিএসইতে লেনদেনে অংশ নিয়েছে ১৫৬টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ৬৫টির, কমেছে ৫৬টির। দর অপরিবর্তিত রয়েছে ৩৫টি কোম্পানির।
