
মাস্টারকার্ড ও আল-আরাফাহ্ ইসলামী ব্যাংক লিমিটেড মিলে পাঁচ ধরনের ইসলামি কার্ড চালু করেছে। কার্ডগুলো হচ্ছে ফাস্ট ক্যাশ ডেবিট, প্ল্যাটিনাম, গোল্ড ও ক্লাসিক ক্রেডিট কার্ড এবং লা-রিবা হজ প্রিপেইড কার্ড।ঢাকার একটি হোটেলে গতকাল সোমবার এক অনুষ্ঠানে এশিয়া প্যাসিফিক ইউনিভার্সিটির উপাচার্য প্রফেসর ড. জামিলুর রেজা চৌধুরী প্রধান অতিথি হিসেবে এসব কার্ডের উদ্বোধন করেন। অনুষ্ঠানে উপস্থিত ছিলেন আল-আরাফাহ্ ইসলামী ব্যাংকের চেয়ারম্যান বদিউর রহমান, ব্যবস্থাপনা পরিচালক মো. হাবিবুর রহমান, ভাইস চেয়ারম্যান এস এম শামীম ইকবাল ও এক্সিকিউটিভ ভাইস প্রেসিডেন্ট সৈয়দ মাসুদুল বারি এবং মাস্টারকার্ড বাংলাদেশের কান্ট্রি ম্যানেজার সৈয়দ মোহাম্মদ কামাল ও ভাইস চেয়ারম্যান গীতাংক ডি দত্ত।অনুষ্ঠানে জানানো হয়, এসব কার্ডে প্রথম ৫০ দিন কোনো ফি লাগবে না। সেই সঙ্গে থাকবে ন্যূনতম মাসিক ফি এবং ছয় শতাধিক আউটলেটে বিশেষ ছাড়। কার্ডধারীরা ঢাকা ও চট্টগ্রামের বিভিন্ন রেস্তোরাঁয় একটির সঙ্গে একটি ইফতার ও নৈশভোজ বিনা মূল্যে পাবেন। রমজান মাসে ২০টি রেস্তোরাঁয় ২০ ও শতাধিক লাইফস্টাইল শপে ৪০% মূল্যছাড়ও রয়েছে। বিজ্ঞপ্তি।
