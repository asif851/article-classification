
বাংলাদেশে যাত্রা শুরু করেছে স্পেনের টাইলস নির্মাতা প্রতিষ্ঠান পোর্সেলানোসা। গতকাল মঙ্গলবার রাজধানীর গুলশানে এর শোরুম উদ্বোধন করেন বাংলাদেশে নিযুক্ত স্পেনের রাষ্ট্রদূত ডি লুইস তেজেদা শ্যাকন।পরে এ উপলক্ষে রাজধানীর একটি হোটেলে এক অনুষ্ঠানের আয়োজন করা হয়। এতে অতিথি হিসেবে উপস্থিত ছিলেন বাণিজ্যমন্ত্রী তোফায়েল আহমেদ ও বাংলাদেশে নিযুক্ত স্পেনের রাষ্ট্রদূত ডি লুইস তেজেদা শ্যাকন।অনুষ্ঠানে আরও উপস্থিত ছিলেন বাংলাদেশে পোর্সেলানোসার সহযোগী প্রতিষ্ঠান নুপামি বিডি লিমিটেডের পরিচালক খন্দকার রফিকুল ইসলাম, সাজ্জাদুর রহমান মৃধা ও মো নাসিরউদ্দিন।
পোর্সেলানোসারের এক বিজ্ঞপ্তিতে বলা হয় স্পেনের অন্যতম শীর্ষস্থানীয় এই প্রতিষ্ঠান সিরামিক ও টাইলস সামগ্রী প্রস্তুত ও বিপণন করে থাকে।
