
তথ্যপ্রযুক্তির এই যুগে বিশ্বের সবচেয়ে ধনী বিল গেটসের নাম অনেকেই জানেন। তবে প্রাচীনকালের সম্রাট এবং ঊনবিংশ ও বিংশ শতকের ব্যবসায়ী ও শাসকদের অর্থবিত্তের কথা শুনলে বিল গেটসকে নগণ্যই মনে হবে! প্রভাবশালী মার্কিন সাময়িকী টাইম বিশ্ব ইতিহাসের সবচেয়ে ধনী ১০ ব্যক্তির একটি তালিকা তৈরি করেছে, তাতে এই সময়ের সেরা ধনী বিল গেটস আছেন নয় নম্বরে। লিখেছেন আশরাফুল ইসলাম
১ সম্রাট মানসা মুসা পশ্চিম আফ্রিকার সম্রাট মানসা মুসার সম্পদের পরিমাণ এত বেশি ছিল যে তা নির্দিষ্ট করে নির্ধারণ করা যায়নি! কথিত আছে, পবিত্র হজ পালনের জন্য সৌদি আরব যাওয়ার পথে তিনি মিসরে এত্ত অর্থ খরচ করেছিলেন তাতে দেশটিতে তীব্র মুদ্রাসংকট দেখা দেয়। মিসরের অর্থনীতি স্বাভাবিক হতে সময় লেগেছিল ১২ বছর!জন্ম: ১২৮০, মৃত্যু: ১৩৩৭। ২ অগাস্টাস সিজার রোমান সাম্রাজ্যের প্রতিষ্ঠাতা অগাস্টাস সিজারের মোট সম্পদের পরিমাণ ছিল ৪ দশমিক ৬ ট্রিলিয়ন বা ৪ লাখ ৬০ হাজার কোটি মার্কিন ডলার। বর্তমান বাজারদরে বিশ্বের মোট সম্পদের ২৫ থেকে ৩০ শতাংশের মালিক ছিলেন তিনি। পুরো মিসর তাঁর নিজস্ব সম্পদের তালিকায় ছিল। জন্ম: ৬৩ খ্রিষ্টপূর্বাব্দ, মৃত্যু: ১৪ খ্রিষ্টাব্দ।৩ সম্রাট শেনজেনতৃতীয় স্থানে আছেন চীনের সং সাম্রাজ্যের সম্রাট শেনজেন। তাঁর সাম্রাজ্যের অধীনে থাকা সম্পদের পরিমাণ হবে বর্তমান বিশ্ব জিডিপির ২৫ থেকে ৩০ শতাংশের সমান। ওই যুগে নিত্যনতুন প্রযুক্তি উদ্ভাবন ও বিশাল অঙ্কের কর আদায়ে সফলতা ছিল তাঁর অর্থের মূল উৎস। বিপুল সম্পদের মালিক এ সম্রাট জীবিত ছিলেন মাত্র ৩৭ বছর।জন্ম: ১০৪৮ খ্রিষ্টাব্দ, মৃত্যু: ১০৮৫ খ্রিষ্টাব্দ।৪ সম্রাট আকবরভারতীয় উপমহাদেশের মোগল সাম্রাজ্যের শ্রেষ্ঠ সম্রাট আকবরের আমলকে তুলনা করা হয়েছে রানি এলিজাবেথের আমলের ইংল্যান্ডের সঙ্গে। আকবরের সময়ে মোগল সাম্রাজ্যের অধীনে যে সম্পদ ছিল তা হবে বর্তমান বিশ্ব জিডিপির ২৫ শতাংশের সমান। তাঁর রাজস্ব ব্যবস্থাকে বিশ্বের অন্যতম সেরা মনে করা হয়। জন্ম: ১৫৪২, মৃত্যু: ১৬০৫।৫ জোসেফ স্টালিন সাবেক সোভিয়েত ইউনিয়নের শাসক জোসেফ স্টালিন সরাসরি অর্থ-সম্পদের মালিক না হলেও একচ্ছত্র ক্ষমতার কারণে সর্বোচ্চ ধনীদের তালিকায় স্থান পেয়েছেন। দুই দশকের বেশি সময় দোর্দণ্ড প্রতাপে রাশিয়া শাসন করা স্টালিনের অধীনে সোভিয়েত রাশিয়ার ৭ লাখ ৫০ হাজার কোটি মার্কিন ডলার মূল্যের সম্পদ ছিল।জন্ম: ১৮৭৮, মৃত্যু: ১৯৫৩।৬ অ্যান্ড্রু কার্নেগিস্কটিশ বংশোদ্ভূত মার্কিন নাগরিক অ্যান্ড্রু কার্নেগিকে বলা হয় মার্কিন যুক্তরাষ্ট্রের ইতিহাসের সবচেয়ে বড় ধনী। পেশায় ইস্পাত ব্যবসায়ী কার্নেগি ১৯০১ সালে নিজের মালিকানাধীন ইউএস স্টিল ৪৮ কোটি ডলারে জেপি মরগ্যানের কাছে বিক্রি করেন। বর্তমান বাজারদরে তাঁর সম্পদের পরিমাণ হবে ৩৭ হাজার ২০০ কোটি মার্কিন ডলার। জন্ম: ১৮৩৫, মৃত্যু: ১৯১৯।৭ জন ডি রকফেলারযুক্তরাষ্ট্রের জ্বালানি তেল ব্যবসায়ী জন রকফেলার ১৮৬৩ সালে ব্যবসায়ে বিনিয়োগ করতে শুরু করেন। এরপর থেকে কখনো তাঁকে পেছন ফিরে তাকাতে হয়নি। ১৯১৮ সালে তাঁর মোট সম্পদের পরিমাণ দাঁড়ায় যুক্তরাষ্ট্রের সেই সময়ের জিডিপির ২ শতাংশ। বর্তমান বাজারদরে তাঁর মোট সম্পদের মূল্য ৩৪ হাজার ১০০ কোটি ডলার। জন্ম: ১৮৩৯, মৃত্যু: ১৯৩৭।৮ সম্রাট অ্যালান রুফুসব্রিটিশ সম্রাট রুফুস ছিলেন নরম্যান সাম্রাজ্যের প্রতিষ্ঠাতা সম্রাট উইলিয়ামের ভাগনে। তাঁর মোট সম্পদের পরিমাণ ছিল ১১ হাজার ব্রিটিশ পাউন্ড, যা ছিল তৎকালীন ইংল্যান্ডের মোট জিডিপির শতকরা ৭ ভাগ। এটি বর্তমান সময়ের হিসাবে ১৯ হাজার ৪০০ কোটি ডলার হবে। জন্ম: ১০৪০, মৃত্যু: ১০৯৩।৯ বিল গেটসমাইক্রোসফটের প্রতিষ্ঠাতা বিল গেটসের মোট সম্পদের পরিমাণ ৭ হাজার ৮৯০ কোটি ডলার। টাইম-এর সেরা ১০ ধনীর তালিকায় একমাত্র জীবিত সদস্য তিনি। অর্জিত সম্পদের ৯৫ শতাংশই জনহিতকর কাজের জন্য দান করে দেওয়ার ঘোষণা দিয়েছেন তিনি। ফোর্বস ম্যাগাজিনের তালিকায় তিনি এখন বিশ্বের সেরা ধনী।জন্ম: ১৯৫৫।১০ চেঙ্গিস খান মঙ্গোলীয় সাম্রাজ্যের প্রতিষ্ঠাতা চেঙ্গিস খানকে বলা হয় বিশ্বের অন্যতম শ্রেষ্ঠ সেনাপতি। চীন থেকে ইউরোপ পর্যন্ত বিস্তৃত ছিল তাঁর সাম্রাজ্য। তাঁর অধীনে থাকা সাম্রাজ্যভুক্ত জমিই তাঁর সম্পদের মূল উৎস ছিল। যুদ্ধ জয়ের পর পাওয়া সম্পদ নিজে না নিয়ে সৈনিকদের ভাগ করে দিতেন তিনি। জন্ম: ১১৬২, মৃত্যু: ১২২৭।
