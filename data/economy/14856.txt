
বেসরকারি খাতের সোস্যাল ইসলামী ব্যাংকে বড় পরিবর্তন হয়েছে। ব্যাংকটির চেয়ারম্যান, নির্বাহী কমিটির চেয়ারম্যান ও ব্যবস্থাপনা পরিচালক (এমডি) পদত্যাগ করেছেন।
নতুন চেয়ারম্যান হিসাবে দায়িত্ব নিয়েছেন চট্টগ্রাম বিশ্ববিদ্যালয়ের সাবেক উপাচার্য আনোয়ারুল আজিম আরিফ। নতুন এমডি হয়েছেন ফার্স্ট সিকিউরিটি ইসলামী ব্যাংকের অতিরিক্ত এমডি কাজী ওসমান আলী। এ ছাড়া নির্বাহী কমিটির নতুন চেয়ারম্যান হয়েছেন এনআরবি গ্লোবাল ব্যাংকের ভাইস চেয়ারম্যান বেলাল আহমেদ।
যোগাযোগ করা হলে আনোয়ারুল আজিম আরিফ আজ সোমবার প্রথম আলোকে বলেন, ব্যাংকটির সভায় এসব পরিবর্তন এসেছে। আগের চেয়ারম্যান, নির্বাহী কমিটির চেয়ারম্যান ও এমডি পদত্যাগ করেছেন।
