
সূচকের ঊর্ধ্বমুখী প্রবণতা অব্যাহত আছে দেশের দুই পুঁজিবাজার ঢাকা স্টক এক্সচেঞ্জ (সিএসই) ও চট্টগ্রাম স্টক এক্সচেঞ্জে (সিএসই)। আজ বৃহস্পতিবার সপ্তাহের শেষ কার্যদিবস লেনদেনের গতি বেশ কম ডিএসইতে। তবে বেশির ভাগ প্রতিষ্ঠানের শেয়ারের দর বেড়েছে দুই পুঁজিবাজারেই।
১৮ এপ্রিল থেকে ২৪ এপ্রিল, পাঁচ কার্যদিবসে ডিএসইতে প্রধান সূচক ডিএসইএক্স কমে প্রায় ১৬১ পয়েন্ট। এরপরই বাড়তে থাকে সূচক। গত দুই কার্যদিবসে (মঙ্গলবার ও বুধবার) ডিএসইএক্স সূচক বেড়েছে ৮২ পয়েন্ট। এর মধ্যে গতকাল বুধবার লেনদেন শেষে ডিএসইএক্স সূচক ৪৭ পয়েন্ট বেড়ে অবস্থান করে ৫৫১৭ পয়েন্টে।
ডিএসইতে আজ দুপুর সাড়ে ১২টা নাগাদ ডিএসইএক্স সূচক ৪২ পয়েন্ট বেড়ে অবস্থান করছে ৫৫৫৯ পয়েন্টে। দুপুর সাড়ে ১২টা পর্যন্ত লেনদেন হয়েছে প্রায় ৩৪৮ কোটি ৭৪ লাখ টাকা। লেনদেনে অংশ নিয়েছে ৩১২টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ২০০টির, কমেছে ৭৩টির। দর অপরিবর্তিত রয়েছে ৩৯টি কোম্পানির।
অন্যদিকে, সিএসইতে আজ দুপুর ১২টা নাগাদ সার্বিক সূচক বেড়েছে ১৪১ দশমিক ৮০ পয়েন্ট। মোট লেনদেনের পরিমাণ এখন পর্যন্ত ১৯ কোটি টাকা। আজ দুপুর সাড়ে ১২টা নাগাদ সিএসইতে লেনদেনে অংশ নিয়েছে ১৯০টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১২১টির, কমেছে ৪৬টির। দর অপরিবর্তিত রয়েছে ২৩টি কোম্পানির।
