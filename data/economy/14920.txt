
এয়ার এশিয়া বাংলাদেশ থেকে ফ্লাইট বা উড্ডয়ন কার্যক্রম শুরু করেছে। ফলে কুয়ালালামপুর হয়ে এয়ার এশিয়ার সংযোগ ফ্লাইটের মাধ্যমে বিশ্বের ১২৯টির বেশি গন্তব্যে ভ্রমণ করতে পারবেন বাংলাদেশের যাত্রীরা। ঢাকা-কুয়ালালামপুর-ঢাকা পথে গত ১০ জুলাই থেকে ফ্লাইট চালু করে এয়ার এশিয়া। তবে এ পথে আনুষ্ঠানিকভাবে ফ্লাইটের উদ্বোধন করা হয় গত বৃহস্পতিবার। ঢাকার সোনারগাঁও হোটেলে আয়োজিত উদ্বোধনী অনুষ্ঠানে প্রধান অতিথি ছিলেন শিল্পমন্ত্রী আমির হোসেন। অনুষ্ঠানে উপস্থিত ছিলেন বেসামরিক বিমান ও পর্যটনমন্ত্রী রাশেদ খান মেনন, বাংলাদেশে মালয়েশিয়ার হাইকমিশনার মাদাম নরলিন ওথমেন, এয়ার এশিয়ার প্রধান নির্বাহী আইরিন ওমর, টোটাল এয়ার সার্ভিসের সিইও সাদি আবদুল্লাহ ও চেয়ারম্যান মুজিবুল হক। বিজ্ঞপ্তি।
