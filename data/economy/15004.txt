
আবার ব্যক্তিশ্রেণির বার্ষিক আয়কর বিবরণী জমা দেওয়ার সময়সীমা বাড়ানো হতে পারে। এ সময়সীমা ১৫ দিন থেকে এক মাস বাড়াতে পারে জাতীয় রাজস্ব বোর্ড (এনবিআর)। ইতিমধ্যে বেশ কিছু ব্যবসায়ী সংগঠন সময় বাড়ানোর অনুরোধ করেছে। সময় বাড়ানোর সিদ্ধান্ত হলে আগামী রোববার তা ঘোষণা দেওয়া হবে।এনবিআর সূত্রে জানা গেছে, ইতিমধ্যে সময় বাড়ানোসংক্রান্ত একটি খসড়া নথি প্রস্তুত করেছে এনবিআর। অর্থমন্ত্রী আবুল মাল আবদুল মুহিতের অনুমোদন নেওয়ার পর সময় বাড়ানোর ঘোষণা দেওয়া হবে।উল্লেখ্য, একদফা সময় বাড়ানোর পর আগামী ২ নভেম্বর আয়কর বিবরণী দাখিলের সময় শেষ হচ্ছে। প্রতিবারই এক বা একাধিকবার সময় বাড়ানো হয়। এটা অনেকটা নিয়মে পরিণত হয়েছে।এদিকে বিগত চার মাসে আয়কর বিবরণী জমায় তেমন একটা উৎসাহ নেই করদাতাদের। গত সপ্তাহ পর্যন্ত প্রায় লাখ টাকা কর শনাক্ত নম্বরধারী (টিআইএন) আয়কর বিবরণী জমা দিয়েছেন। এবারই ইলেকট্রনিক কর শনাক্তকরণ নম্বর (টিআইএন) ছাড়া রিটার্ন জমা নিচ্ছে না এনবিআর।সাধারণত প্রতি অর্থবছরের প্রথম তিন মাস অর্থাৎ জুলাই থেকে সেপ্টেম্বর পর্যন্ত আয়কর দেওয়ার সময় থাকে। কিন্তু প্রতিবারই এক বা একাধিকবার সময় বাড়ানো হয়।
