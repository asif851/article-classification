
পুঁজিবাজারে তালিকাভুক্ত খাদ্য খাতের কোম্পানি অ্যাপেক্স ফুডস শেয়ারধারীদের জন্য লভ্যাংশ ঘোষণা করেছে। প্রতিষ্ঠানটি ২০ শতাংশ নগদ লভ্যাংশ দেবে। আজ সোমবার ঢাকা স্টক এক্সচেঞ্জ (ডিএসই) সূত্রে এ তথ্য জানা যায়।
আজ ডিএসইর ওয়েবসাইটে প্রকাশিত সংবাদে বলা হয়, অ্যাপেক্স ফুডসের পরিচালনা পর্ষদ গত ৩০ জুন শেষ হওয়া অর্থবছরের জন্য এই লভ্যাংশ ঘোষণা করেছে। এ-সংক্রান্ত বার্ষিক সাধারণ সভা (এজিএম) ২৮ সেপ্টেম্বর অনুষ্ঠিত হবে। রেকর্ড ডেট ২১ আগস্ট।
প্রতিষ্ঠানটি জানিয়েছে, গত ৩০ জুন পর্যন্ত তাদের কর-পরবর্তী প্রকৃত মুনাফা হয়েছে এক কোটি ৭০ লাখ টাকা, যা আগের অর্থবছরের একই সময়ে ছিল এক কোটি ৪৪ লাখ টাকা।
