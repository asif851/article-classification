
আল-আরাফাহ্ ইসলামী ব্যাংক লিমিটেডের নতুন চেয়ারম্যান নির্বাচিত হয়েছেন আবদুস সামাদ (লাবু)। ব্যাংকের পরিচালনা পর্ষদের এক সভায় গত বুধবার তাঁকে নির্বাচিত করা হয়। তিনি এ ব্যাংকের অন্যতম উদ্যোক্তা পরিচালক। তিনি এস আলম গ্রুপের ভাইস চেয়ারম্যান ও এস আলম কোল্ড রোল্ড স্টিলস লিমিটেডের চেয়ারম্যান। আবদুস সামাদ নর্দার্ন জেনারেল ইনস্যুরেন্স কোম্পানি ও রিলায়েন্স ফাইন্যান্স ইনভেস্টমেন্টের উদ্যোক্তা পরিচালক। তিনি একুশে টেলিভিশনের (ইটিভি) ভাইস চেয়ারম্যান। তিনি বায়তুস-শরফ ফাউন্ডেশন ও চট্টগ্রাম সমিতি ঢাকার নির্বাহী সদস্য। এ ছাড়া তিনি বিভিন্ন সামাজিক সংগঠনের সঙ্গেও জড়িত রয়েছেন। বিজ্ঞপ্তি
