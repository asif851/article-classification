
গুঁড়া দুধ: গুঁড়া দুধ আমদানির ক্ষেত্রে শুল্কহার ৫% থেকে বাড়িয়ে ১০% করায় এর দাম বাড়বে
বৈদ্যুতিক পাখা: আমদানি করা ১২৫ ওয়াট বা এর চেয়ে কমে মোটরযুক্ত টেবিল, ফ্লোর, দেয়াল, সিলিং, জানালা ও ছাদের ফ্যানের দাম বাড়বে
কোমলপানীয়: কোমলপানীয়ের ওপর সম্পূরক শুল্ক ১০০ থেকে বাড়িয়ে ১৫০ শতাংশ করায় দাম বাড়বে
পটেটো চিপস: বাজেটে পটেটো চিপস আমদানির ওপর ৬০ শতাংশ সম্পূরক শুল্ক আরোপ করায় পণ্যটির দাম বাড়বে
এলপিজি সিলিন্ডার: পাঁচ হাজার লিটারের কম ধারণক্ষমতাসম্পন্ন এলপিজি সিলিন্ডারের ওপর আমদানি শুল্ক ৩ শতাংশ থেকে বাড়িয়ে ১০ শতাংশ করায় দাম বাড়বে
সিগারেট ও বিড়ি: বাজেটে সিগারেটের মূল্যস্তরের ভিত্তিমূল্য যথাক্রমে ৩৯, ৫৬, ৫৯ ও ৬১ শতাংশ থেকে বাড়িয়ে যথাক্রমে ৬০.২১, ৭৫.৩২, ৭২.১৩ ও ৭৬.৭ শতাংশ করায় এবং আনম্যানুফেকচারড তামাক আমদানির ওপর সম্পূরক শুল্ক ৬০ থেকে বাড়িয়ে ১০০ শতাংশ করায় এই পণ্যের দাম বাড়বে। করসহ ফিল্টারবিহীন ২৫ শলাকার বিড়ির প্রতি প্যাকেটের দাম যথাক্রমে ৪.৩৬ টাকা ও ৪.৯৩ টাকা থেকে বাড়িয়ে ৫.৮০ টাকা ও ৬.৩০ টাকায় নির্ধারণ করায় এর দাম বাড়বে।
বিদেশি মশার কয়েল: মশার কয়েলের ওপর আমদানি শুল্ক ২০ থেকে বাড়িয়ে ৪৫ শতাংশ করায় এর দাম বাড়বে।
শিশুখাদ্য: ইনফ্যান্ট ফর্মুলা বা শিশুখাদ্যের বাল্কে আমদানির ক্ষেত্রে আমদানি শুল্ক ৫ শতাংশ থেকে বাড়িয়ে ১০ শতাংশে প্রস্তাব করায় এর দাম বাড়তে পারে।
টায়ার-টিউব: বাস-ট্রাক-লরিসহ সব ধরনের যানবাহনের টায়ার ও টিউব, বাস ও লরির টায়ার এবং গাড়ি ও সাইকেলের টিউবের দাম বাড়বে।
পটেটো চিপস: বাজেটে পটেটো চিপস আমদানির ওপর ৬০ শতাংশ সম্পূরক শুল্ক আরোপ করায় পণ্যটির দাম কমবে।
আরও যেসব পণ্যের দাম বাড়বে: সুগন্ধি, প্রসাধনী, টয়লেট পেপার ও টিস্যু পেপার; অ্যান্টিবায়োটিক এজিথ্রোমাইসিন; বিদেশি বিলেট, এমএস বার ও রড, হট-রোল্ড ও নন-অ্যালয় স্টিল; কাঠের ফটোফ্রেম, ফ্লোর কভারিংস ও ম্যাট, ৩ থেকে ৫ হাজার ডিডব্লিউটি আমদানিকৃত জাহাজ; রেলওয়ের স্লিপার; কার্পেট, কাঠের ফাইবার বোর্ড, লেমিনেটেড প্লাস্টিক ও ফাইবার বোর্ড অব উড; গ্লাস টিউব, ফ্লোট গ্লাস ও রপ্তানিমুখী আসবাবশিল্পে ব্যবহূত পার্টিকেল বোর্ড; অপরিশোধিত খনিজ কয়লা ও কয়লা জাতীয় অন্যান্য পণ্য; কোল্ড রোলড আয়রন স্টিল কয়েল, হট রোলড স্টেইনলেস স্টিল, কোল্ড রোলড স্টেইনলেস স্টিল, এলয় স্টিল, স্টোইনলেস স্টিল বার ও রড প্রভৃতি ইস্পাত পণ্য; অ্যালুমিনিয়াম প্লেট; রাবারের সুতা ও দড়ি; হাই স্পিড স্টিল, সেলিকো ম্যাঙ্গানিজ স্টিলসহ বিভিন্ন ধরনের এলয় স্টিলের বার ও রড; রেল ট্র্যাক ও প্লেট তৈরির লোহা ও স্টিল পণ্য; তেল ও গ্যাস পাইপলাইন; প্রিফ্যাব্রিকেটেড বিল্ডিং; স্যাটেলাইট চ্যানেলের সেট টপ বক্স; রাবার ও রাবারের প্রাথমিক পণ্য; ভলকানাইজড রাবার থ্রেড ও কর্ড; সার্জিক্যাল গ্লাভস, ভেনিয়ার শিট ও বিভিন্ন ধরনের কর্ক; বিভিন্ন ধরনের ম্যাট ও স্ক্রিন; পেপার বোর্ডের রোল ও শিট; ক্র্যাফট পেপার, ফ্লোটিং পেপার ও কার্বন পেপার; কাঁচা সিল্ক ও সিল্ক সুতা; সেলাই মেশিনের সুতাসহ বিভিন্ন ধরনের সুতা; সুপারি; গোলাপ ও অর্কিডসহ বিভিন্ন ফুল; স্ট্রবেরি, মালব্যারি প্রভৃতি।
