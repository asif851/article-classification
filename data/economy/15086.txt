
দক্ষিণ কোরিয়ার উলসান শহরে কাল মঙ্গলবার থেকে শুরু হচ্ছে চতুর্থ পরিবেশবান্ধব শিল্প সম্মেলন। কোরীয় সরকারের বাণিজ্য, শিল্প ও জ্বালানি মন্ত্রণালয়; কোরীয় আন্তর্জাতিক সহযোগিতা সংস্থা; জাতিসংঘের শিল্প উন্নয়ন সংস্থা (ইউএনআইডিও) এবং উলসান নগর কর্তৃপক্ষ যৌথভাবে তিন দিনের এ সম্মেলনের আয়োজন করেছে। এতে যোগ দিতে শিল্পমন্ত্রী আমির হোসেন আমু কোরিয়া গেছেন।সম্মেলনের এবারের প্রতিপাদ্য ‘টেকসই শহরের জন্য সবুজ শিল্প’। এতে থাইল্যান্ড, ভিয়েতনাম, ইরান, ইথিওপিয়ার শিল্প ও বাণিজ্যমন্ত্রী, জাতিসংঘসহ বিভিন্ন দেশের সরকার ও শিল্প প্রতিনিধি, নগরবিদ, শিক্ষাবিদ, পরিবেশ বিশেষজ্ঞ ও সুশীল সমাজের প্রায় ৫০০ জন প্রতিনিধি অংশ নিচ্ছেন। তাঁরা শিল্প ও নগরের মধ্যকার পারস্পরিক সম্পর্ক, দক্ষতা সম্পদ, সবুজ প্রযুক্তি এবং ইকো-উদ্ভাবনের বিষয়ে মতবিনিময় করবেন।বিজ্ঞপ্তি
