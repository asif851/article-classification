
জুনিয়র চেম্বার ইন্টারন্যাশনাল (জেসিআই) বাংলাদেশ বিভিন্ন ক্ষেত্রে অবদানের জন্য দেশের ১০ মেধাবী তরুণ-তরুণীকে পুরস্কৃত করেছে।রাজধানীর র্যা ডিসন ব্লু ওয়াটার গার্ডেনে গত শনিবার আয়োজিত এক অনুষ্ঠানে এ পুরস্কার দেওয়া হয়। এতে বিদ্যুৎ, জ্বালানি ও খনিজ সম্পদ প্রতিমন্ত্রী নসরুল হামিদ প্রধান অতিথি এবং পররাষ্ট্র প্রতিমন্ত্রী শাহরিয়ার আলম বিশেষ অতিথি হিসেবে উপস্থিত ছিলেন।এবার বিভিন্ন খাতে অবদানের জন্য যাঁরা জেসিআই পুরস্কার পেলেন তাঁরা হলেন এন্ট্রাপ্রেনিউরিয়াল অ্যাকমপ্লিশমেন্টে হেদায়েতুল্লাহ ও ইমরান করিম; মেডিকেল ইনোভেশনে এস এম সাইফুর রহমান; ব্যক্তিগত অ্যাকমপ্লিশমেন্টে শামিম কবির; কালচারাল এচিভমেন্টে তাহসান রহামান খান; রাজনৈতিক নেতৃত্বে এমপি রাজী মোহাম্মদ ফখরুল; নৈতিক নেতৃত্বে নাফিসা কামাল; প্রযুক্তিগত উন্নয়নে সৈয়দা কামরুন নাহার আহমেদ ও মেহেদি হাসান খান এবং ভলান্টারি নেতৃত্বে জি সুমদানি ডন। এ নিয়ে জেসিআই তৃতীয়বারের মতো ‘টেন আউটস্ট্যান্ডিং ইয়াং পারসন অ্যাওয়ার্ড’ (টিওওয়াইপি) নামের এ পুরস্কার দিল।অনুষ্ঠানে আরও উপস্থিত ছিলেন জেসিআই বাংলাদেশের সভাপতি সাখাওয়াত হোসেন মামুন, ২০১৬ সালের ‘টিওওয়াইপি’র জুরি কমিটির চেয়ারম্যান ওয়াকার চৌধুরী, কোষাধ্যক্ষ ও ও সাংগঠনিক কমিটির চেয়ারম্যান ইরফান ইসলাম প্রমুখ। বিজ্ঞপ্তি।
