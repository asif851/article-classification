
লেনদেনের প্রথম দিনে গতকাল সোমবার ঢাকা স্টক এক্সচেঞ্জে (ডিএসই) তুং হাই নিটিংয়ের প্রতিটি শেয়ারের দাম ১৮ টাকা বা ১৮০ শতাংশ বেড়েছে।১০ টাকা অভিহিত মূল্যের বস্ত্র খাতের এই কোম্পানিটির প্রতিটি শেয়ারের দাম দিন শেষে বেড়ে হয়েছে ২৮ টাকা।গত ১৮ থেকে ৩১ মে পর্যন্ত কোম্পানিটি প্রাথমিক গণপ্রস্তাব বা আইপিওর মাধ্যমে ৩৫ কোটি টাকা মূলধন সংগ্রহ করে। আইপিও-প্রক্রিয়া শেষে গতকাল থেকে শেয়ারবাজারে এটির লেনদেন শুরু হয়।এদিন কোম্পানিটি ত্রৈমাসিক (জানুয়ারি-মার্চ-১৪) অনিরীক্ষিত আর্থিক প্রতিবেদন প্রকাশ করেছে।আইপিওর সাড়ে তিন কোটি শেয়ার বাদ দিয়ে করা হিসাব অনুযায়ী তাতে শেয়ার প্রতি আয় বা ইপিএস দেখানো হয়েছে ২৭ পয়সা। আগের বছর একই সময়ে যার পরিমাণ ছিল ২৬ পয়সা।
