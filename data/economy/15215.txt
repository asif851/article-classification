
ঢাকা বিশ্ববিদ্যালয়ের আর্থ অ্যান্ড এনভায়রনমেন্টাল সায়েন্স অনুষদের ভূতত্ত্ব বিভাগ এবং এসপিই ঢাকা বিশ্ববিদ্যালয় চ্যাপ্টার সম্প্রতি এসপিই ঢাকা বিশ্ববিদ্যালয় চ্যাপ্টার পেট্রোলিয়াম সম্মেলনের আয়োজন করে। এতে প্রধান অতিথি ছিলেন বিশ্ববিদ্যালয়ের সহ-উপাচার্য (প্রশাসন) অধ্যাপক শহীদ আকতার হুসাইন। বিশেষ অতিথি ছিলেন আর্থ অ্যান্ড এনভায়রনমেন্টাল সায়েন্স অনুষদের ডিন অধ্যাপক এ এস এম মাকসুদ কামাল। সম্মেলনের বিভিন্ন আয়োজনে সিলেট শাহজালাল বিজ্ঞান ও প্রযুক্তি বিশ্ববিদ্যালয়, জাহাঙ্গীরনগর বিশ্ববিদ্যালয়, বাংলাদেশ প্রকৌশল ও প্রযুক্তি বিশ্ববিদ্যালয়, চট্টগ্রাম প্রকৌশল ও প্রযুক্তি বিশ্ববিদ্যালয়ের শিক্ষার্থীরা অংশ নেন । বিজ্ঞপ্তি।
