
দেশের নারী উদ্যোক্তাদের জন্য ‘আইডিএলসি পূর্ণতা’ নামে একটি আর্থিক সেবা চালু করল আইডিএলসি ফাইন্যান্স লিমিটেড। এই সেবার আওতায় ঋণ দেওয়ার পাশাপাশি নারী উদ্যোক্তাদের ব্যবসা প্রতিষ্ঠিত করার আনুষঙ্গিক সব ধরনের সহায়তাও দেওয়া হবে।রাজধানীতে গতকাল এক অনুষ্ঠানে সেবাটির উদ্বোধন করা হয়। এতে বাংলাদেশ ব্যাংকের গভর্নর আতিউর রহমান, ডেপুটি গভর্নর আবুল কাশেম, আইডিএলসির চেয়ারম্যান আনোয়ারুল হক, প্রধান নির্বাহী কর্মকর্তা ও ব্যবস্থাপনা পরিচালক সেলিম আর এফ হোসেন উপস্থিত ছিলেন।‘আইডিএলসি পূর্ণতা’ সেবায় থাকছে আকর্ষণীয় হারে ঋণ ও ডিপোজিট সুবিধা, বিমা সুবিধা, বিভিন্ন প্রশিক্ষণ সহায়তা, হেল্পলাইনের মাধ্যমে তথ্যসেবা এবং অন্য উদ্যোক্তাদের সঙ্গে যোগাযোগ স্থাপনের সুযোগ করে দেওয়া।
