
আগামী বছর বাংলাদেশ ব্যাংকসহ দেশের সব তফসিলি ব্যাংকে ২৩ দিন সরকারি ছুটি থাকবে। আজ বৃহস্পতিবার বাংলাদেশ ব্যাংকের এক প্রজ্ঞাপনে সরকারি ছুটির এ তালিকা প্রকাশ করা হয়।
গণপ্রজাতন্ত্রী বাংলাদেশ সরকারের জনপ্রশাসন মন্ত্রণালয়ের বিধি-৪ মোতাবেক বাংলাদেশ ব্যাংকসহ সব তফসিলি ব্যাংকের সরকারি ছুটির এ তালিকা প্রকাশ করা হয়েছে বলে প্রজ্ঞাপনে বলা হয়েছে।
সরকারি ছুটির এ তালিকায় দেখা গেছে ২৩ দিন সরকারি ছুটির মধ্যে ৬ দিন শুক্রবার এবং ৪ দিন শনিবার। সাধারণ নিয়মে শুক্র এবং শনিবার সব ব্যাংকের সাপ্তাহিক ছুটি থাকে। চাঁদ দেখা সাপেক্ষে বরাবরের মতো তালিকায় ঈদ উল ফিতর উপলক্ষে ৩ দিন এবং ঈদ উল আজহা উপলক্ষে ৩ দিন ছুটি থাকছে। এ ছাড়া অন্যান্য উৎসবে বা বিশেষ দিনে এক দিন করে ছুটি থাকছে।
ছুটির তালিকা দেখতে এখানে ক্লিক করুন।
