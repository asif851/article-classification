
ইসলামী ব্যাংকের নতুন চেয়ারম্যান আরাস্তু খান বাংলাদেশ ব্যাংকের গভর্নর ফজলে কবিরের সঙ্গে সাক্ষাৎ করেছেন। গত রোববার ব্যাংকটির দায়িত্ব নেওয়ার পর গতকাল মঙ্গলবার সন্ধ্যায় তিনি প্রথম গভর্নরের কাছে যান।প্রায় দুই ঘণ্টা ধরে চলা এই বৈঠকে ইসলামী ব্যাংকের নেতৃত্ব পরিবর্তনের প্রেক্ষাপট ও পরিকল্পনা তুলে ধরেন আরাস্তু খান।বৈঠক শেষে রাত সাড়ে সাতটায় আরাস্তু খান প্রথম আলোকে বলেন, ‘আমরা দুজনে আগে একসঙ্গে কাজ করেছি। নতুন দায়িত্ব পেয়ে সৌজন্য সাক্ষাতে এসেছিলাম। এর বেশি কিছু নয়। ইসলামী ব্যাংক পরিচালনার ব্যাপারে বাংলাদেশ ব্যাংকের পক্ষ থেকে কোনো নির্দেশনা বা আদেশ দেওয়া হয়নি।’নেতৃত্ব পরিবর্তনের পর রোববার নতুন চেয়ারম্যান হিসেবে আরাস্তু খান ও সোমবার এমডি আবদুল হামিদ মিঞা যোগ দেন।
