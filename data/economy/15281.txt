
চারজন ইনডেনটরকে গতকাল রোববার বেস্ট ইনডেনটরস পদক দেওয়া হয়েছে। পদকপ্রাপ্ত ব্যক্তিরা হলেন দীপক কুমার বড়াল, মো. নূরুজ্জামান, সুনন্দা দেব ও কাজী আবদুস সালাম। বাণিজ্যমন্ত্রী তোফায়েল আহমেদ তাঁদের হাতে পদক তুলে দেন।এ উপলক্ষে রাজধানীর সিরডাপ মিলনায়তনে গতকাল বাংলাদেশ ইনডেনটিং এজেন্ট অ্যাসোসিয়েশন এক অনুষ্ঠানের আয়োজন করে। অ্যাসোসিয়েশনের সভাপতি কে এম এইচ শহিদুল হকের সভাপতিত্বে অনুষ্ঠানে এফবিসিসিআইয়ের সভাপতি কাজী আকরাম উদ্দিন আহ্মদ, এফবিসিসিআইয়ের জ্যেষ্ঠ সহসভাপতি মনোয়ারা হাকিম আলী প্রমুখ বক্তব্য দেন।বাণিজ্য মন্ত্রণালয় থেকে পাঠানো এক বিজ্ঞপ্তিতে এসব তথ্য জানানো হয়।অনুষ্ঠানে প্রধান অতিথির বক্তব্যে বাণিজ্যমন্ত্রী বলেন, বাংলাদেশ সব ক্ষেত্রেই পাকিস্তানের চেয়ে এগিয়ে রয়েছে। অনেক ক্ষেত্রে ভারতের চেয়েও এগিয়ে আছে।
