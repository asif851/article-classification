
দেশের শীর্ষস্থানীয় ওষুধ প্রস্তুতকারী প্রতিষ্ঠান বেক্সিমকো ফার্মা অস্ট্রেলিয়ার বাজারে ওষুধ রপ্তানি শুরু করেছে। সম্প্রতি পেন্টোপ্রাজল নামে গ্যাস্ট্রিকের ওষুধ অস্ট্রেলিয়ার বাজারে রপ্তানি করে কোম্পানিটি। এ উপলক্ষে কারখানা প্রাঙ্গণে একটি বিশেষ অনুষ্ঠানের আয়োজন করা হয়। অনুষ্ঠানে বাংলাদেশে নিযুক্ত অস্ট্রেলিয়ার রাষ্ট্রদূত গ্রেগ উইলকক, অস্ট্রেলিয়া ট্রেড কমিশনের কান্ট্রি ম্যানেজার মিনহাজ চৌধুরী, সিঙ্গাপুর এয়ারলাইনস ও ক্যাপিটাল লজিসটিকসের প্রতিনিধিরা উপস্থিত ছিলেন। বেক্সিমকো ফার্মার চিফ অপারেটিং অফিসার রাব্বুর রেজা টঙ্গীর কারখানা প্রাঙ্গণে তাঁদের স্বাগত জানান। বিজ্ঞপ্তি।
