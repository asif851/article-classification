
লন্ডনে গ্লোবাল ইউনিলিভার আয়োজিত ‘ফিউচার লিডার্স লিগ ২০১৫’ শীর্ষক ব্যবসায়িক প্রতিযোগিতায় প্রথম রানার্সআপ হয়েছে ইউনিলিভার বাংলাদেশ দল। ইউনিলিভার বাংলাদেশের ব্যবসায়িক প্রতিযোগিতা বিজমাএসট্রস ২০১৪ বিজয়ী নুসরাত, আকিব ও উৎসবকে ইউনিলিভারের বৈশ্বিক পরিসরের প্রতিযোগিতায় অংশগ্রহণের জন্য মনোনীত করা হয়। বাংলাদেশের এই দলটি বিশ্বের ৩০টি দেশের ৯০ জন প্রতিযোগীর সঙ্গে প্রতিদ্বন্দ্বিতা করে প্রথম রানার্সআপের স্বীকৃতি অর্জন করে। নুসরাত, আকিব ও উৎসব জাহাঙ্গীরনগর বিশ্ববিদ্যালয়ের আইবিএর শিক্ষার্থী। বিজ্ঞপ্তি।
