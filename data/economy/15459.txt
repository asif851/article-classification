
আড়ং ডেইরির দুদিনব্যাপী বিপণন প্রতিনিধি সম্মেলন গতকাল শনিবার রাজধানীর অদূরে সাভারে অনুষ্ঠিত হয়েছে। ব্র্যাক ডেইরি এ সম্মেলনের আয়োজন করে।
আড়ং ডেইরির এক বিজ্ঞপ্তিতে বলা হয়, আড়ং ডেইরি ও তাদের ব্যবসায়িক অংশীদারদের মধ্যে পারস্পরিক সম্পর্ক আরও নিবিড় করতে এ সম্মেলনের আয়োজন করা হয়। সারা দেশের প্রায় ১৫০ জন বিক্রয় প্রতিনিধি এতে অংশ নন। সম্মেলন চলাকালে বিপণন প্রতিনিধিদের সামনে আড়ং ডেইরির নতুন দুটি পণ্যের বাজারজাত করার কার্যক্রম উদ্বোধন করা হয়।ব্র্যাক ডেইরির পরিচালক তৌফিকুর রহমান, উপ-মহাব্যবস্থাপক সাইফুর রহমান, ব্র্যাক এন্টারপ্রাইজের সহকারী মহাব্যবস্থাপক এইচ ইউ এম মেহেদি সাজ্জাদ, ফ্যাক্টরি ব্যবস্থাপক এন্তাজ আলীসহ আড়ং ডেইরির কর্মকর্তারা সম্মেলনে অংশ নেন।
