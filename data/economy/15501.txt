
সূচকের কিছুটা ঊর্ধ্বমুখী প্রবণতা আজ লক্ষ করা যাচ্ছে দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ সোমবার সপ্তাহের দ্বিতীয় কার্যদিবস দৈনন্দিন লেনদেনের গতি কিছুটা বেড়েছে। এ ছাড়া বেশির ভাগ প্রতিষ্ঠানের শেয়ারের দর বেড়েছে দুই পুঁজিবাজারেই।
ডিএসইতে আজ দুপুর সাড়ে ১২টা নাগাদ প্রধান সূচক ডিএসইএক্স সূচক ১৫ দশমিক ১৩ পয়েন্ট বেড়ে অবস্থান করছে ৫৫৮৮ পয়েন্টে। দুপুর সাড়ে ১২টা পর্যন্ত লেনদেন হয়েছে প্রায় ৪১৪ কোটি ৯২ লাখ টাকা। গত কার্যদিবস এ সময় পর্যন্ত ডিএসইতে লেনদেন হয় ৩২৫ কোটি ৬৪ লাখ টাকা। আজ দুপুর সাড়ে ১২টা পর্যন্ত ডিএসইতে লেনদেনে অংশ নিয়েছে ৩১৪টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৮৩টির, কমেছে ৮৯টির। দর অপরিবর্তিত রয়েছে ৪২টি কোম্পানির।
অন্যদিকে, সিএসইতে আজ দুপুর ১২টা নাগাদ সার্বিক সূচক বেড়েছে ৫৮ পয়েন্ট। মোট লেনদেনের পরিমাণ প্রায় ১৯ কোটি ৭৮ লাখ টাকা। গত কার্যদিবস এ সময় পর্যন্ত লেনদেন হয় ১৯ কোটি ৪২ লাখ টাকা। আজ দুপুর সাড়ে ১২টা নাগাদ সিএসইতে লেনদেনে অংশ নিয়েছে ২০৫টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১২৩টির, কমেছে ৫২টির। দর অপরিবর্তিত রয়েছে ৩০টি কোম্পানির।
