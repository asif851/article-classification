
বাংলাদেশের বৈদেশিক মুদ্রার রিজার্ভ বা মজুত ২৭ বিলিয়ন (দুই হাজার ৭০০ কোটি) ডলার ছাড়িয়েছে। বাংলাদেশ ব্যাংকের নির্বাহী পরিচালক ম. মাহফুজুর রহমান প্রথম আলোকে এ তথ্য নিশ্চিত করেছেন। তবে দিন শেষে রিজার্ভের মোট পরিমাণ কত দাঁড়িয়েছে তার হিসাব চূড়ান্ত করার কাজ চলছে বলে তিনি জানান।
এর আগে চলতি বছরের ১৭ আগস্ট বৈদেশিক মুদ্রার মজুত ২৬ বিলিয়ন (দুই হাজার ৬০০ কোটি) ডলার ছাড়িয়েছিল। আর আজ বৃহস্পতিবার তা নতুন উচ্চতায় উঠেছে।
আন্তর্জাতিক মানদণ্ড অনুযায়ী, একটি দেশে অন্তত তিন মাসের আমদানি ব্যয় মেটানোর মতো বৈদেশিক মুদ্রার মজুত থাকতে হয়। বর্তমানে বাংলাদেশের যে মজুত তা দিয়ে সাত মাসের আমদানি ব্যয় মেটানো সম্ভব।
