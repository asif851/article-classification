
বাঙালি হিন্দুদের বৃহত্তম ধর্মীয় উৎসব শারদীয় দুর্গাপূজা উপলক্ষে ২২ অক্টোবর দেশের সব তফসিলি ব্যাংক বন্ধ থাকবে। বাংলাদেশ ব্যাংক গতকাল বুধবার এক প্রজ্ঞাপনে এ ছুটি নিশ্চিত করেছে। এর আগে সরকারের পক্ষ থেকে ২৩ অক্টোবরের পরিবর্তে ২২ অক্টোবর দুর্গাপূজার সরকারি ছুটি ঘোষণা করা হয়। সাধারণত বিজয়া দশমীর দিনে সরকারি ছুটি থাকে। এবার বিজয়া দশমী অনুষ্ঠিত হবে ২৩ অক্টোবর। দিনটি শুক্রবার হওয়ায় সরকারের পক্ষ থেকে ছুটি এক দিন এগিয়ে ২২ অক্টোবর করা হয়। সরকারি সিদ্ধান্তের পরিপ্রেক্ষিতে বাংলাদেশ ব্যাংকও ওই দিন সব ব্যাংক বন্ধ রাখার নির্দেশ দিয়েছে। 
