
সূচকের বড় ধরনের দরপতনে লেনদেন শেষ হয়েছে দেশের দুই পুঁজিবাজারে। গত দুই কার্যদিবস দেশের প্রধান শেয়ারবাজার ঢাকা স্টক এক্সচেঞ্জে (ডিএসই) সূচক কমেছে ১৫১ পয়েন্ট।
আজ রোববার সপ্তাহের প্রথম কার্যদিবস লেনদেন শেষে ডিএসইর প্রধান সূচক ডিএসইএক্স কমেছে প্রায় ১০০ পয়েন্ট। গত কার্যদিবস ডিএসইএক্স কমে ৫২ পয়েন্ট।
আজ ডিএসইতে লেনদেন হয়েছে গতকালের চেয়ে কম—৪৪০ কোটি টাকার লেনদেন হয়। গত কার্যদিবস লেনদেনের পরিমাণ ছিল ৫১২ কোটি টাকার। আজ হাতবদল হওয়া শেয়ার ও মিউচুয়াল ফান্ডের মধ্যে দর কমেছে ২৭০টির, বেড়েছে ৪৯টির ও অপরিবর্তিত আছে ১৭টির দর।
আজ লেনদেনের শীর্ষে থাকা কোম্পানিগুলো হলো ফুয়াং ফুড, ইউনিক হোটেল অ্যান্ড রিসোর্ট লিমিটেড, লঙ্কা-বাংলা ফাইন্যান্স, ব্র্যাক ব্যাংক লিমিটেড, গ্রামীণফোন, মুন্নু সিরামিক, আনোয়ার গ্যালভানাইজিং, ফুয়াং সিরামিক ইন্ডাস্ট্রিজ, কেয়া কসমেটিকস ও আলিফ ইন্ডাস্ট্রিজ লিমিটেড।
আজ সবচেয়ে দর হারিয়েছে যে কোম্পানিগুলো—বেক্সিমকো সিনথেটিক, ঢাকা ডায়িং, উত্তরা ব্যাংক, প্রাইম ব্যাংক, হাক্কানি পাল্প, আলিফ ইন্ডাস্ট্রিজ লিমিটেড, বঙ্গজ, ইস্টার্ন ব্যাংক লিমিটেড, অল টেক্সটাইল ও খুলনা পাওয়ার কোম্পানি ও ডিস্ট্রিবিউশন লিমিটেড।
দর বাড়ার শীর্ষে ছিল যেসব কোম্পানি, সেগুলো হলো ফাইন ফুড, ইনটেক্স, অ্যাপেক্স ফুড, মেট্রো স্পিনিং, ম্যাকসন স্পিনিং, ইস্টার্ন কেব্‌লস, অ্যাপেক্স স্পিনিং, সিভিও পেট্রোকেমিক্যাল, লিগ্যাসি ফুটওয়্যার ও ফুয়াং ফুড।
অপর দিকে চট্টগ্রাম স্টক এক্সচেঞ্জে (সিএসই) সার্বিক সূচক কমেছে ২৯৮ পয়েন্ট। লেনদেন হয়েছে ৩০ কোটি টাকার।
