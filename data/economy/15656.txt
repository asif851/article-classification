
টানা নয় দিন সূচকের নিম্নমুখী প্রবণতার পর আজ সোমবার ঊর্ধ্বমুখী প্রবণতায় শেষ হয়েছে দেশের শেয়ারবাজারের লেনদেন। দিনের লেনদেন শেষে দুই স্টক এক্সচেঞ্জে অধিকাংশ কোম্পানির শেয়ারের দাম বেড়েছে। এতে সূচক বেড়েছে। পাশাপাশি লেনদেন বেড়েছে দুই বাজারে।
ডিএসই সূচক বেড়েছে ৩২ পয়েন্টপ্রধান শেয়ারবাজার ঢাকা স্টক এক্সচেঞ্জের (ডিএসই) ডিএসইর ডিএসইএক্স সূচক আজ ৩২ পয়েন্ট বেড়ে অবস্থান করছে ৪,৩৭৬ পয়েন্টে।এর আগে সকাল সাড়ে ১০টায় সূচকের ঊর্ধ্বমুখী প্রবণতায় ডিএসইতে লেনদেন শুরু হয়, যা লেনদেনের শেষ পর্যন্ত অব্যাহত ছিল। গতকাল ডিএসইতে সূচক কমেছিল ১৮ পয়েন্ট।আজ ডিএসইতে ২৯১টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১৯৩টির দাম বেড়েছে, কমেছে ৫৬টির এবং অপরিবর্তিত রয়েছে ৪২টি প্রতিষ্ঠানের শেয়ারের দাম।ডিএসইতে আজ ১৮৬ কোটি টাকার লেনদেন হয়েছে, যা গতকালের চেয়ে ৩৬ কোটি টাকা বেশি। গতকাল এ বাজারে ১৫০ কোটি টাকার শেয়ার লেনদেন হয়।
সিএসইতে সূচক বেড়েছে ৯৪ পয়েন্টডিএসইর পাশাপাশি চট্টগ্রাম স্টক এক্সচেঞ্জে (সিএসই) সূচক ও লেনদেন বেড়েছে। দিনের লেনদেন শেষে সিএসইর সার্বিক মূল্যসূচক ৯৪ পয়েন্ট বেড়ে অবস্থান করছে ১৩ হাজার ৪৮৮ পয়েন্টে।সিএসইতে আজ ১৮৯টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১১৩টির দাম বেড়েছে। কমেছে ৫১টির আর অপরিবর্তিত রয়েছে ২৫টি প্রতিষ্ঠানের শেয়ারের দাম।সিএসইতে আজ ১৪ কোটি টাকার শেয়ার লেনদেন হয়েছে, যা গতকালের চেয়ে এক কোটি টাকা বেশি। গতকাল এই বাজারে ১৩ কোটি টাকার শেয়ার লেনদেন হয়।
ডিএসইতে লেনদেনে শীর্ষে বেক্সিমকোডিএসইতে আজ লেনদেনে শীর্ষে রয়েছে বেক্সিমকো। আজ এ প্রতিষ্ঠানের ২২ কোটি টাকার শেয়ার লেনদেন হয়েছে। এ ছাড়া লেনদেনে শীর্ষে থাকা অন্য প্রতিষ্ঠানগুলোর মধ্যে রয়েছে গ্রামীণফোন, স্কয়ার ফার্মা, অলিম্পিক ইন্ডাস্ট্রিজ, অ্যাপোলো ইস্পাত, বেক্সিমকো ফার্মা, লাফার্জ সুরমা সিমেন্ট, ইস্টার্ন হাউজিং, ইউনাইটেড এয়ার, ফার কেমিক্যাল ইন্ডাস্ট্রিজ প্রভৃতি।
