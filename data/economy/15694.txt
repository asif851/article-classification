
স্কয়ার ফুড অ্যান্ড বেভারেজ লিমিটেডের উদ্যোগে দেশের সবচেয়ে বড় রান্নার প্রতিযোগিতা ‘সেরা রাঁধুনি ১৪২২’ শুরু হতে যাচ্ছে। এর মাধ্যমে একজন রন্ধনশিল্পী খুঁজে বের করার চেষ্টা করা হবে। এ ছাড়া প্রথম তিনজনকে ১৫ লাখ, ১০ লাখ এবং ৫ লাখ টাকা পুরস্কৃত করা হবে। এক বিজ্ঞপ্তিতে এসব কথা জানানো হয়েছে। 
বিজ্ঞপ্তিতে বলা হয়েছে, এই প্রতিযোগিতার মাধ্যমে একজনকে বাছাই করা হবে যিনি শুধু সুস্বাদু রান্না পরিবেশনাতেই দক্ষ হবেন না বরং বুদ্ধিদীপ্তভাবে উপস্থাপনের মাধ্যমে তার রেসিপির বিপণনেও পারদর্শী হবেন। মোটকথা একজন উদ্যোক্তা খুঁজে বের করা হবে। অনলাইনে ফরম পূরণ করে রেজিস্ট্রেশন করা যাবে। www.sheraradhuni.com-ওয়েব সাইটে রেজিস্ট্রেশন করা যাবে।
