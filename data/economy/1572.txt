
আগামী কাল বৃহস্পতিবার স্পট মার্কেটে যাচ্ছে শেয়ারবাজারে তালিকাভুক্ত পাঁচটি কোম্পানি। লভ্যাংশ ঘোষণার কারণে তিন দিন স্পট মার্কেটে লেনদেন চলবে এই পাঁচ কোম্পানির শেয়ার। আজ বুধবার ঢাকা স্টক এক্সচেঞ্জ (ডিএসই) সূত্রে এ তথ্য জানা গেছে।কোম্পানি পাঁচটি হলো ইনটেক অনলাইন, নর্দার্ন ইনস্যুরেন্স, যমুনা ব্যাংক, অ্যাপেক্স ফুটওয়্যার ও কন্টিনেন্টাল ইনস্যুরেন্স।আজ ডিএসইর ওয়েবসাইটে প্রকাশিত সংবাদে বলা হয়, ১৬ এপ্রিল এই পাঁচ কোম্পানির লভ্যাংশ ঘোষণা-সংক্রান্ত রেকর্ড ডেট। এর আগের তিন দিন অর্থাত্ ১০, ১৩ ও ১৫ এপ্রিল স্পট মার্কেটে কোম্পানিগুলোর শেয়ার লেনদেন হবে। এ সময় ব্লক বা অড লট শেয়ার লেনদেন করা যাবে। আর রেকর্ড ডেটের কারণে ১৬ এপ্রিল এই পাঁচ কোম্পানির শেয়ার লেনদেন বন্ধ থাকবে।
