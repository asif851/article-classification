
সূচকের অব্যাহত দরপতন হয়েই যাচ্ছে দেশের প্রধান শেয়ারবাজার ঢাকা স্টক এক্সচেঞ্জে। আজ রোববার সপ্তাহের প্রথম কার্যদিবসে ডিএসইতে লেনদেনে অংশ নেওয়া বেশির ভাগ শেয়ারের দরপতন হয়েছে। আজ সূচক কমছে চট্টগ্রাম স্টক এক্সচেঞ্জেও (সিএসই)।
আজ দুপর ১২টা নাগাদ ডিএসইর প্রধান সূচক ডিএসইএক্স কমেছে প্রায় ৫০ পয়েন্ট। লেনদেনের গতিও বেশ কম, হয়েছে ১৭৯ কোটি টাকা। হাতবদল হওয়া শেয়ার ও মিউচুয়াল ফান্ডগুলোর মধ্যে দর কমেছে ২১৪টির, বেড়েছে ৬৫টির এবং অপরিবর্তিত আছে ৩৫টির দর।
গত কার্যদিবস লেনদেন শেষে ডিএসইএক্স সূচক ৫২ দশমিক ১০ পয়েন্ট কমে। লেনদেন হয় ৫১২ কোটি টাকার।
দুপুর ১২টা নাগাদ লেনদেনের শীর্ষে আছে, ফুয়াং ফুড, ইউনিক হোটেল অ্যান্ড রিসোর্ট লিমিটেড, আনোয়ার গ্যালভানাইজিং, ফাইন ফুডস, ফুয়াং সিরামিক ইন্ডাস্ট্রিজ, লিগ্যাসি ফুটওয়্যার, মুন্নু সিরামিক, ইস্টার্ন কেব্‌লস, লঙ্কা-বাংলা ফাইন্যান্স ও আলিফ ইন্ডাস্ট্রিজ লিমিটেড।
অন্যদিকে, সিএসইতে দুপুর ১২টা নাগাদ সার্বিক সূচক কমেছে ৮৭ পয়েন্ট। মোট লেনদেন ৭ কোটি টাকা। হাতবদল হওয়া শেয়ার ও মিউচুয়াল ফান্ডের মধ্যে দর বেড়েছে ২৮টির, কমেছে ৯৩টির এবং অপরিবর্তিত আছে ২৭টির দর।
 
