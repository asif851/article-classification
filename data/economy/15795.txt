
মাস্টারকার্ড ক্রেডিট কার্ডধারীদের জন্য নয় মাসের সুদবিহীন কিস্তিতে আইফোন ৬ ও আইফোন ৬ প্লাস কেনার সুযোগ নিয়ে এসেছে মাস্টারকার্ড বাংলাদেশ। ব্যাংক ও আর্থিক প্রতিষ্ঠান মিলিয়ে সাতটি প্রতিষ্ঠানের মাস্টারকার্ড ক্রেডিট কার্ড ব্যবহারকারীরা আপাতত এই সুবিধা নিতে পারবেন। প্রতিষ্ঠানগুলো হচ্ছে প্রাইম, ব্র্যাক, স্ট্যান্ডার্ড চার্টার্ড, ডাচ্-বাংলা, ইউসিবিএল, ব্যাংক এশিয়া ও লঙ্কা বাংলা ফাইন্যান্স। এই অফার চলবে আগামী ৩০ সেপ্টেম্বর পর্যন্ত। এই সময়ে মাস্টারকার্ড ক্রেডিট কার্ডধারী ক্রেতারা প্রতিটি আইফোন ৬ ও আইফোন ৬ প্লাস ক্রয়ের বিপরীতে ডায়মন্ড ওয়ার্ল্ড এবং ওয়াচ ওয়ার্ল্ডেও ৩০ শতাংশ মূল্যছাড়ের ভাউচার পাবেন। মাস্টারকার্ড বাংলাদেশ সম্প্রতি ঢাকায় এক সংবাদ সম্মেলনে এ অফার ঘোষণা করেছে। এতে উপস্থিত ছিলেন মাস্টারকার্ড বাংলাদেশের কান্ট্রি ম্যানেজার সৈয়দ মোহাম্মদ কামাল ও ভাইস প্রেসিডেন্ট গিতাঙ্ক ডি দত্ত এবং বাংলাদেশে আইফোনের অনুমোদিত পরিবেশক কম্পিউস্টার প্রাইভেট লিমিটেডের প্রধান অর্থ কর্মকর্তা (সিএফও) রাজেশ আগারওয়াল ও প্রধান পরিচালন কর্মকর্তা (সিওও) সঞ্জয় মুখার্জি।বিজ্ঞপ্তি
