
কুমিল্লার ভাষাসৈনিক শহীদ ধীরেন্দ্রনাথ দত্ত স্টেডিয়ামে গতকাল মঙ্গলবার শুরু হয়েছে মাসব্যাপী শিল্প ও বাণিজ্য মেলা-২০১৫। এতে ছোট-বড় মিলিয়ে প্রায় ১০০টি স্টল রয়েছে। সাহিব এন্টারপ্রাইজ নামে একটি প্রতিষ্ঠানের আয়োজিত এ মেলার উদ্বোধন করেন কুমিল্লা-৬ আসনের সাংসদ আ ক ম বাহাউদ্দিন। এ সময় উপস্থিত ছিলেন কুমিল্লা জেলা ক্রীড়া সংস্থার সাধারণ সম্পাদক ইউসুফ জামিল বাবু, জেলা ফুটবল অ্যাসোসিয়েশনের সভাপতি আরফানুল হক রিফাত ও সাহিব এন্টারপ্রাইজের সমন্বয়ক বিল্লাল হোসেন। প্রতিদিন সকাল নয়টা থেকে রাত নয়টা পর্যন্ত মেলা চলবে। মেলার প্রবেশমূল্য ধরা হয়েছে ১০ টাকা।
