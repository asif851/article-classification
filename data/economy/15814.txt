
শেয়ারবাজারে এখন তেজিভাব। তাতে রয়েছে ঝুঁকিও। তাই ঝুঁকি এড়িয়ে চলতে নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশন (বিএসইসি) গতকাল বিনিয়োগকারীদের সতর্ক থাকাসহ বিনিয়োগ কৌশল সম্পর্কে কিছু পরামর্শ দিয়েছে
মৌলভিত্তি দেখে বিনিয়োগ করুন
* প্রাতিষ্ঠানিক সুশাসন * সম্পদের পরিমাণ ও তার ব্যবহার * নিয়মিত লভ্যাংশ প্রদান ও লভ্যাংশের হার * নিয়মিত বার্ষিক সাধারণ সভা ও শেয়ারহোল্ডারদের মতামতের গুরুত্ব * মুনাফা, শেয়ারপ্রতি আয়, শেয়ারপ্রতি নিট সম্পদের পরিমাণ ও এগুলোর ইতিবাচক প্রবৃদ্ধি * যথাসময়ে মূল্য-সংবেদনশীল তথ্য প্রকাশ * সিকিউরিটিজ-সংক্রান্ত আইনকানুন, বিধিবিধান পরিপালন করে কোম্পানি পরিচালনা
বিনিয়োগ সিদ্ধান্তের আগে বিবেচ্য* গত সময়ে মূল্য ওঠানামা পর্যালোচনা * বাজার, খাত ও সিকিউরিটিজের মূল্য–আয় অনুপাত * বিনিয়োগের ক্ষেত্রে স্বল্প, মধ্য ও দীর্ঘমেয়াদে পুঁজিবণ্টনের মাধ্যমে পরিকল্পনা * বিভিন্ন খাতের সিকিউরিটিজে বিনিয়োগের মাধ্যমে ঝুঁকি কমানো * বিনিয়োগসংক্রান্ত বিধিবিধান ও লেনদেন-সংক্রান্ত নিয়মকানুন মেনে চলা
বিনিয়োগকারীদের করণীয়* আশাতিরিক্ত লাভের প্রলোভন থেকে সাবধান থাকুন। আয়-ব্যয়ের সঙ্গে সামঞ্জস্য রেখে ব্যক্তিগত বাজেট ও আর্থিক পরিকল্পনা করুন * বিভিন্ন বিনিয়োগ পণ্য ও খাতের ঝুঁকি সম্পর্কে জানুন * বিনিয়োগের আগে বিচার-বিশ্লেষণ করুন * আপনার হিসাবে রক্ষিত সিকিউরিটিজ ও অর্থের বিষয়ে সচেতন থাকুন * বিনিয়োগ-সংক্রান্ত আইনকানুন মেনে চলুন * কোম্পানির আর্থিক অবস্থা, ব্যবস্থাপনা ও অন্যান্য বিষয়ে ধারণা নিন * বাজার মধ্যস্থতাকারী প্রতিষ্ঠান সম্পর্কে জেনে বিনিয়োগ হিসাব খুলুন * নিজেই বিনিয়োগ সিদ্ধান্ত নিন, প্রয়োজনে পেশাদার বিনিয়োগ বিশ্লেষকের সহায়তা নিন * আর্থিক পরিকল্পনা অনুযায়ী বিভিন্ন মেয়াদে বিনিয়োগ করুন * ঋণ গ্রহণের আগে তা পরিশোধের সংগতি ও ঋণের শর্তগুলো বিবেচনা করুন * আপনার কোনো অভিযোগ থাকলে স্টক এক্সচেঞ্জ বা কমিশনকে অবহিত করবেন * সময়মতো বিনিয়োগ ও বিক্রয় সিদ্ধান্ত গ্রহণ করবেন
বিনিয়োগকারীদের জন্য বর্জনীয়* সঞ্চয়ের পুরোটা একই খাতে বিনিয়োগ নয় * আপনার সংগতির অতিরিক্ত ঋণ গ্রহণ নয় * কারও দ্বারা প্ররোচিত হয়ে বিনিয়োগ নয় * গুজবের ভিত্তিতে বিনিয়োগ নয় * বিনিয়োগ মানে নিশ্চিত লাভ—এই ধারণায় বিনিয়োগ নয় * অনিশ্চিত তথ্য বা চটকদার বিজ্ঞাপনে আকৃষ্ট হয়ে বিনিয়োগ নয় * অযৌক্তিক অতিরিক্ত দরে বিনিয়োগ নয় * প্রতিটি বিনিয়োগে ক্ষতির ঝুঁকি রয়েছে, ঝুঁকি বিশ্লেষণ না করে বিনিয়োগ নয় * জ্ঞাতসারে বেআইনি বা অননুমোদিত কোনো খাতে বিনিয়োগ নয় * অপ্রাতিষ্ঠানিক খাতে বিনিয়োগ নয় * না বুঝে কোনো কাগজে স্বাক্ষর নয় * অনুমোদনহীন দলিল বা ফরমে স্বাক্ষর নয় * প্রয়োজনীয় অনুমোদন ছাড়া ইস্যুকৃত কোনো সিকিউরিটিজ বা চুক্তিপত্রে আয়ের হার অনেক বেশি ও কম ঝুঁকিপূর্ণ বলে প্রতিশ্রুতি দিলেও বিনিয়োগ নয়
 
 
