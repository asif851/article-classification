
সূচকের ইতিবাচক প্রবণতায় আজ মঙ্গলবার শেষ হয়েছে দেশের শেয়ারবাজারের লেনদেন। লেনদেন শেষে দুই স্টক এক্সচেঞ্জে অধিকাংশ কোম্পানির শেয়ারের দাম কমেছে। তবে সূচক বেড়েছে। পাশাপাশি ঢাকা স্টক এক্সচেঞ্জের (ডিএসই) লেনদেন বেড়ে ৭০০ কোটি টাকা ছাড়িয়েছে।
ডিএসইতে সূচক বেড়েছে ২২ পয়েন্টদিনের লেনদেন শেষে প্রধান শেয়ারবাজার ঢাকা স্টক এক্সচেঞ্জের (ডিএসই) ডিএসইএক্স সূচক ২২ পয়েন্ট বেড়ে অবস্থান করছে ৪,৫৭৬ পয়েন্টে। এর আগে সকাল সাড়ে ১০টায় সূচকের ইতিবাচক প্রবণতায় ডিএসইতে লেনদেন শুরু হয়। ইতিবাচক এই প্রবণতা লেনদেনের শেষ পর্যন্ত অব্যাহত ছিল।আজ ডিএসইতে ৩০১টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১০৮টির দাম বেড়েছে, কমেছে ১৭১টির এবং অপরিবর্তিত রয়েছে ২২টি প্রতিষ্ঠানের শেয়ারের দাম।ডিএসইতে আজ ৭৪২ কোটি টাকার শেয়ার লেনদেন হয়েছে, যা গতকালের চেয়ে ১২৭ কোটি টাকা কম। বৃহস্পতিবার এ বাজারে ৬১৫ কোটি টাকার শেয়ার লেনদেন হয়।
ডিএসইতে লেনদেনে শীর্ষে এমজেএল বিডিআজ ডিএসইতে লেনদেনে শীর্ষে রয়েছে এমজেএল বিডি। আজ এ প্রতিষ্ঠানের ৫২ কোটি টাকার শেয়ার লেনদেন হয়েছে। এ ছাড়া লেনদেনে শীর্ষে থাকা অন্য প্রতিষ্ঠানগুলোর মধ্যে রয়েছে বেক্সিমকো, এসিআই, লাফার্জ সুরমা সিমেন্ট, গ্রামীণফোন, বিএসআরএম স্টিল, স্কয়ার ফার্মা, অ্যাপোলো ইস্পাত, খুলনা প্রিন্টিং অ্যান্ড প্যাকেজিং, তিতাস গ্যাস প্রভৃতি।
সিএসইর সার্বিক মূল্যসূচক বেড়েছে ৬৩ পয়েন্টডিএসইর পাশাপাশি চট্টগ্রাম স্টক এক্সচেঞ্জে (সিএসই) সূচক বেড়েছে। লেনদেন শেষে সিএসইর সার্বিক মূল্যসূচক ৬৩ পয়েন্ট বেড়ে অবস্থান করছে ১৪ হাজার ১০০ পয়েন্টে।সিএসইতে আজ ২৩২টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ৭২টির দাম বেড়েছে। কমেছে ১৪০টির আর অপরিবর্তিত রয়েছে ২০টি প্রতিষ্ঠানের শেয়ারের দাম।গতকালের মতো আজও সিএসইতে ৫৪ কোটি টাকার শেয়ার লেনদেন হয়েছে।
