
আগামী ৪ জুলাই সোমবার দেশের সব ব্যাংক বন্ধ রাখার সিদ্ধান্ত নিয়েছে বাংলাদেশ ব্যাংক। তবে ৪ জুলাইয়ের পরিবর্তে আগামী ১৬ জুলাই শনিবার ব্যাংক খোলা থাকবে। আর আগামী ২ ও ৩ জুলাই পোশাক শিল্প এলাকার ব্যাংকগুলো খোলা থাকবে।
আজ রোববার সকালে বাংলাদেশ ব্যাংক এই সিদ্ধান্ত নিয়েছে বলে নিশ্চিত করেছেন বাংলাদেশ ব্যাংকের সহকারী মুখপাত্র আনোয়ারুল ইসলাম।
এর আগে ২২ জুন প্রধানমন্ত্রী শেখ হাসিনা নির্বাহী ক্ষমতাবলে আগামী ৪ জুলাই সরকারি ছুটি ঘোষণা করেন। ৪ জুলাইয়ের পরিবর্তে আগামী ১৬ জুলাই অফিস করতে হবে। ফলে এবারের ঈদে টানা নয় দিনের ছুটির সুযোগ পান সরকারি চাকরিজীবীরা।
আরও পড়ুন: 
ঈদের ছুটি ৯ দিন
