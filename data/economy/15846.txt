
বাংলাদেশকে ১০ লাখ মার্কিন ডলার বা ৮০ কোটি টাকার অনুদান দেবে দক্ষিণ কোরিয়া। ‘কনজারভেশন উইথ অ্যাডভান্সড টেকনিক ফর কালচারাল হেরিটেজ’ (ক্যাচ) নামে একটি প্রকল্পে ওই টাকা দেওয়া হবে। প্রশিক্ষণ ও রক্ষণাবেক্ষণ যন্ত্রপাতি সরবরাহের মাধ্যমে জাতীয় জাদুঘরের সামর্থ্য বাড়াতে দেওয়া হবে এই অর্থ। দক্ষিণ কোরিয়ার আন্তর্জাতিক সহযোগিতা সংস্থা (কইকা) এক বিজ্ঞপ্তিতে এ তথ্য জানিয়েছে। কইকার এ দেশীয় পরিচালক কিম জিহুন এবং অর্থনৈতিক সম্পর্ক বিভাগের (ইআরডি) অতিরিক্ত সচিব আসিফ-উজ-জামান এবং সংস্কৃতি মন্ত্রণালয়ের অতিরিক্ত সচিব গত রোববার ঢাকায় এ-সংক্রান্ত একটি চুক্তিতে সই করেন।
