
সপ্তাহের শেষ দিন আজ বৃহস্পতিবার শুরু থেকে সূচকের কিছুটা বাড়তি প্রবণতায় লেনদেন চলছে ঢাকার শেয়ারবাজারে। দুপুর ১২টায় লেনদেনের দেড় ঘণ্টা শেষে ডিএসইতে অধিকাংশ কোম্পানির শেয়ারের দাম বেড়েছে। ফলে সূচকও বেড়েছে। তবে লেনদেনে ধীর গতি লক্ষ করা যাচ্ছে।
ঢাকা স্টক এক্সচেঞ্জ (ডিএসই) সূত্রে জানা যায়, দুপুর ১২টায় ডিএসইর ডিএসইএক্স সূচক ১০ পয়েন্ট বেড়ে দাঁড়িয়েছে ৩,৮৩১ পয়েন্টে।
এর আগে সকাল সাড়ে ১০টায় সূচকের ঊর্ধ্বমুখী প্রবণতায় ডিএসইতে লেনদেন শুরু হয়, যা এখনো অব্যাহত রয়েছে।
এ সময়ে ডিএসইতে ২৪৫ কোম্পানির শেয়ার ও মিউচুয়াল ফান্ডের লেনদেন হয়েছে। হাতবদল হওয়া কোম্পানিগুলোর মধ্যে ১২৪টির দাম বেড়েছে, কমেছে ৯১টির এবং অপরিবর্তিত রয়েছে ৩০টি প্রতিষ্ঠানের শেয়ারের দাম।
এ সময়ে ডিএসইতে ৫৩ কোটি টাকার শেয়ার ও মিউচুয়াল ফান্ডের লেনদেন হয়েছে।
এখন পর্যন্ত ডিএসইতে লেনদেনে শীর্ষে থাকা প্রতিষ্ঠানগুলোর মধ্যে রয়েছে ডেল্টা লাইফ ইনস্যুরেন্স, হাইডেলবার্গ সিমেন্ট, আরগন ডেনিমস, জেএমআই সিমেন্ট, এমআই সিমেন্ট, সেন্ট্রাল ফার্মা, মেঘনা সিমেন্ট, বাংলাদেশ বিল্ডিং সিস্টেমস, এনভয় টেক্সটাইল প্রভৃতি।
