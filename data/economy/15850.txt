
টানা দুই দিন সূচক কমল দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ বুধবার সপ্তাহের চতুর্থ কার্যদিবস ডিএসইতে সূচক কমার পাশাপাশি ​গতকালের চেয়ে কমেছে লেনদেনের পরিমাণ। অপর দিকে সিএসইতে সূচক কমলেও গতকালের চেয়ে বেড়েছে লেনদেনের পরিমাণ।
এ ছাড়া বেশির ভাগ প্রতিষ্ঠানের শেয়ারের দর কমেছে আজ দুই পুঁজিবাজারেই।
আজ লেনদেন শেষে ডিএসইএক্স সূচক ২৩ দশমিক ৬৫ পয়েন্ট কমে অবস্থান করছে ৪৬৫৮ পয়েন্ট। মোট লেনদেন ছাড়িয়েছে ৫৯১ কোটি ৪৪ লাখ টাকা, যা গতকালের চেয়ে ১৮ কোটি টাকা কম। গত কার্যদিবসে লেনদেনের পরিমাণ ছিল ৬০৯ কোটি টাকা।
আজ সবচেয়ে বেশি লেনদেন হওয়া ১০টি কোম্পানি হলো ডরিন পাওয়ার, কেডিএস এক্সেসরিজ লিমিটেড, ফরচুন, আমান ফিড, তিতাস গ্যাস, লংকা বাংলা ফাইন্যান্স, স্কয়ার ফার্মা, ব্র্যাক ব্যাংক লিমিটেড, জেএমআই সাইরিংস অ্যান্ড মেডিকেল ডিভাইস লিমিটেড ও মিথুন নিটিং। ডিএসইতে আজ ৩২৬টি কোম্পানি ও মিউচুয়াল ফান্ডের শেয়ারের লেনদেন হয়। এর মধ্যে ৭৫টির শেয়ারের দর বেড়েছে, কমেছে ২০৮টির। অপরিবর্তিত ৪৩টির দাম।
অপর দিকে চট্টগ্রাম স্টক এক্সচেঞ্জেও আজ সার্বিক সূচক কমেছে ৯৭ দশমিক ২৪ পয়েন্ট। মোট লেনদেন হয়েছে ৩৮ কোটি ৪৩ লাখ টাকা, যা গতকালের চেয়ে ৪ কোটি টাকা বেশি। গত কার্যদিবসে মোট লেনদেনের পরিমাণ ছিল ৩৪ কোটি ৪২ লাখ টাকা। আজ হাতবদল হওয়া ২৪১টি কোম্পানি ও মিউচুয়াল ফান্ডের শেয়ারের মধ্যে দর বেড়েছে ৫১টির, কমেছে ১৬৬টির, অপরিবর্তিত ২৪টির।
