
বাংলাদেশ টেক্সটাইল মিলস অ্যাসোসিয়েশনের (বিটিএমএ) সভাপতি পদে বিনা প্রতিদ্বন্দ্বিতায় নির্বাচিত হয়েছেন তপন চৌধুরী। আর সহসভাপতি হয়েছেন ফজলুল হক ও শওকত আজিজ রাসেল। সংগঠনটির বার্ষিক সাধারণ সভা গত শনিবার বিটিএমএর রিসার্চ অ্যান্ড ট্রেনিং ইনস্টিটিউটে অনুষ্ঠিত হয়। এতে সভাপতিত্ব করেন বিদায়ী সভাপতি জাহাঙ্গীর আলামিন। সভায় নির্বাচন বোর্ডের চেয়ারম্যান আবু ইউসুফ ২০১৫-১৬ মেয়াদের পরিচালনা পর্ষদের নাম ঘোষণা করেন। অন্য সদস্যরা হলেন আবদুল মান্নান মিয়া, আফরোজা খান, আহমেদ শাহরিয়ার রহমান, আজিজুর আর চৌধুরী, রাজিব হায়দার, মাসুদ রানা, মনির হোসাইন, মোবারক হোসেন, খোরশেদ আলম, সালেউজ্জামান খান, শফিকুল ইসলাম সরকার, শহীদ আলম, তাহরিন আমান, আশরাফ হোসেন বকাউল, এম জামালউদ্দিন, মোজাফ্ফর হোসাইন, আবদুল্লাহ জুবায়ের, মজিবুর রহমান, আফতাব খান, আকতার হোসেন, আবদুল্লাহ আল মাহমুদ, হোসেন মেহমুদ ও শাখাওয়াত হোসেন। উল্লেখ্য, তপন চৌধুরী স্কয়ার গ্রুপের ৩০টি প্রাইভেট লিমিটেড কোম্পানির স্পন্সর ডিরেক্টর। তিনি সাবেক তত্ত্বাবধায়ক সরকারের উপদেষ্টা হিসেবেও দায়িত্ব পালন করেন।বিজ্ঞপ্তি
