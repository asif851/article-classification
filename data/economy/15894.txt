
ব্যাংক হিসাবে আবগারি শুল্ক বৃদ্ধির সমালোচনার পর তা কমানো হলো। কিন্তু আকাশপথে ভ্রমণ বা বিমান টিকিটের ওপর আবগারি শুল্ক কমানো হলো না। এখন থেকে সার্কভুক্ত দেশের বাইরে বিমান টিকিটে এক হাজার টাকার পরিবর্তে দুই হাজার টাকা দিতে হবে। আর ইউরোপ, আমেরিকার দেশে গেলে আবগারি শুল্ক দেড় হাজার টাকা থেকে বাড়িয়ে তিন হাজার টাকা করা হয়েছে।
বাংলাদেশের শ্রমিকেরা সাধারণত মালয়েশিয়া, সিঙ্গাপুরসহ মধ্যপ্রাচ্যের দেশগুলোতেই বেশি যান। তাঁদের বিমান টিকিট কেনার সময় ১ হাজার টাকা বেশি খরচ করতে হবে। তবে অভ্যন্তরীণ ও সার্কভুক্ত দেশের যেকোনো রুটে আগের মতোই ৫০০ টাকা আবগারি শুল্ক দিতে হবে।
 
