
দেশের প্রত্যন্ত ও অনুন্নত অঞ্চলে শিল্পায়নের লক্ষ্যে আসন্ন বাজেটে বিশেষ সুবিধা চায় ব্যবসায়ীদের শীর্ষ সংগঠন বাংলাদেশ শিল্প ও বণিক সমিতি ফেডারেশন (এফবিসিসিআই)।এ জন্য সংগঠনটি এসব অঞ্চলে শিল্প গড়ার ক্ষেত্রে বিদ্যমান করহারের ৫০ শতাংশ বিশেষ রেয়াত সুবিধা দেওয়ার প্রস্তাব করেছে। পাশাপাশি এসব অঞ্চলে নতুন শিল্প প্রতিষ্ঠায় কর অবকাশ সুবিধা সহজ শর্তে পাঁচ বছরের জন্য বহাল রাখার প্রস্তাবও করা হয়েছে। এফবিসিসিআই মনে করে, এই সুবিধা দেশে নতুন শিল্প স্থাপনে উদ্যোক্তাদের আগ্রহী করবে।এ ছাড়া, এফবিসিসিআই শিল্পায়নের স্বার্থে শিল্পের মূলধনি যন্ত্রপাতি এবং মৌলিক কাঁচামাল আমদানির শুল্ক কমিয়ে ১ শতাংশ করার প্রস্তাব করেছে। বর্তমানে মূলধনি যন্ত্রপাতিতে আমদািন শুল্ক ২ শতাংশ ও শিল্পে ব্যবহার্য কঁাচামালে ১০ শতাংশ শুল্ক বিদ্যমান রয়েছে৷অন্যদিকে জীবনযাত্রার ব্যয় ও আয়ের সঙ্গে সংগতিপূর্ণ করতে ব্যক্তিশ্রেণীর করমুক্ত আয়সীমা বাড়িয়ে আড়াই লাখ টাকা করার সুপারিশ করেছে এফবিসিসিআই। বর্তমানে করমুক্ত আয়সীমা দুই লাখ ২০ হাজার টাকা।আসন্ন ২০১৪-১৫ অর্থবছরের বাজেট সামনে রেখে এফবিসিসিআইয়ের তৈরি করা চূড়ান্ত বাজেট প্রস্তাবে এসব বিষয়ের উল্লেখ রয়েছে। প্রস্তাবটি সম্প্রতি জাতীয় রাজস্ব বোর্ডের (এনবিআর) চেয়ারম্যানের কাছে পাঠানো হয়েছে।এফবিসিসিআইয়ের প্রস্তাবে আয়করসংক্রান্ত ১৭৫টি প্রস্তাব, মূল্য সংযোজন করসংক্রান্ত ১৫৫টি এবং আমাদনি শুল্কসংক্রান্ত ২৮৭টি প্রস্তাব ঠাঁই পেয়েছে। চূড়ান্ত প্রস্তাবটি নিয়ে রাজধানীর একটি হোটেলে কাল বৃহস্পতিবার পরামর্শক সভা অনুষ্ঠিত হবে।আয়কর: করমুক্ত আয়সীমার ক্ষেত্রে আড়াই লাখ টাকার পরবর্তী চার লাখ টাকা পর্যন্ত আয়ের ওপর ১০ শতাংশ, পরবর্তী ছয় লাখ টাকার ওপর ১৫ শতাংশ, পরবর্তী সাত লাখ টাকার ওপর ২০ শতাংশ, আর অবশিষ্ট আয়ের ওপর ২৫ শতাংশ। বর্তমানে তিন হাজার টাকা ন্যূনতম কর অব্যাহত রাখার প্রস্তাবও রয়েছে এফবিসিসিআইয়ের।করপোরেট করসংক্রান্ত প্রস্তাবে বলা হয়, শেয়ারবাজারে তালিকাভুক্ত প্রতিষ্ঠানের ক্ষেত্রে কোনো লভ্যাংশ না দিলে ৩৫ শতাংশ (বর্তমানে ৩৭ দশমিক ৫ শতাংশ), ১০ শতাংশের কম লভ্যাংশ দিলে কর ৩০ শতাংশ (৩৭ দশমিক ৫ শতাংশ), লভ্যাংশ ১০ শতাংশের বেশি কিন্তু ২০ শতাংশের কম হলে ২৫ শতাংশ (২৭ দশমিক ৫ শতাংশ); লভ্যাংশ ২০ শতাংশ বা এর বেশি দিলে ২২ দশমিক ৫ শতাংশ (২৪ দশমিক ৭৫ শতাংশ) নির্ধারণ করা প্রয়োজন।তালিকাভুক্ত কিন্তু লভ্যাংশ না দেওয়া ব্যাংক-বিমা-অর্থলগ্নিকারী প্রতিষ্ঠানের কর ৪০ শতাংশ, ১০ শতাংশের কম লভ্যাংশ দিলে ৩৭ দশমিক ৫ শতাংশ, ১০ শতাংশের বেশি কিন্তু ২০ শতাংশের কম লভ্যাংশ দিলে ৩৫ শতাংশ, ২০ শতাংশ বা এর বেশি লভ্যাংশ দিলে ৩২ দশমিক ৫ শতাংশ করারোপের দাবি করেছে। বর্তমানে সবগুলো ক্ষেত্রে ৪২ দশমিক ৫ শতাংশ কর আরোপিত আছে।অন্যদিকে পঁুজিবাজারে তালিকাবহির্ভূত প্রতিষ্ঠানের আয়কর ৩২ দশমিক ৫ শতাংশ এবং অনুৎপাদনশীল প্রতিষ্ঠানের ক্ষেত্রে
