
বাংলাদেশে প্রথমবারের মতো আমেরিকান এক্সপ্রেস বি-টু-বি (বিজনেস-টু-বিজনেস) এক্সপেন্স ম্যানেজমেন্ট সলিউশন বা ব্যয় ব্যবস্থাপনা নিয়ে এ​ল সিটি ব্যাংক।ঢাকায় গতকাল শনিবার এক অনুষ্ঠানে এই নতুন সেবা কার্যক্রমের উদ্বোধন করা হয়। গুলশানের সিটি ব্যাংক কার্যালয়ে অনুষ্ঠিত এই উদ্বোধনী অনুষ্ঠানে উপস্থিত ছিলেন সিটি ব্যাংকের চেয়ারম্যান রুবেল আজিজ, আমেরিকান এক্সপ্রেস গ্লোবাল মার্চেন্ট সার্ভিসেস ও পার্টনার কার্ড সার্ভিসের ভাইস প্রেসিডেন্ট প্রণব ভরতওয়াল, রহিমআফরোজ ডিস্ট্রিবিউশন লিমিটেডের ব্যবস্থাপনা পরিচালক মুদাসসির মুরতাজা মঈন, রেকিট বেনকাইজার বাংলাদেশের পরিচালক (অর্থ) নয়ন রঞ্জন মুখোপাধ্যায়, সিটি ব্যাংকের ব্যবস্থাপনা পরিচালক সোহেল আর কে হুসেইন, উপব্যবস্থাপনা পরিচালক মাসরুর আরেফিনসহ বিভিন্ন প্রতিষ্ঠানের শীর্ষ কর্মকর্তারা।
আমেরিকান এক্সপ্রেস বি-টু-বি ব্যয় ব্যবস্থাপনা বা এক্সপেন্স ম্যানেজমেন্ট​সলিউশন আমেরিকান এক্সপ্রেসের করপোরেট কার্ড প্ল্যাটফর্মের ওপর ভিত্তি করে একটি সেবা। এটি গ্রাহক কোম্পা​িন এবং এর পরিবেশকদের বিতরণ ব্যয় ব্যবস্থাপনাকে সহজ ও দ্রুততর করবে। এই সেবা নিলে পরিবেশকদের ব্যয় পরিশোধের অর্থ স্বয়ংক্রিয়ভাবে কোম্পানির কাছে ​েপৗঁছে যাবে। সমপরিমাণ অর্থ পরিবেশককে ঋণ দেবে সিটি ব্যাংক এবং নির্দিষ্ট সময় পর্যন্ত কোনো সুদ দিতে হবে না। এই সেবাটি সম্পূর্ণ ব্যবস্থাপনাটি কাগজবিহীন, অনলাইন হবে।
ইতিমধ্যে সিটি ব্যাংকের এই সেবার সঙ্গে যুক্ত হয়েছে রহিমআফরোজ ডিস্ট্রিবিউশন লিমিটেড এবং রেকিট বেনকাইজার বাংলাদেশ লিমিটেড।
অনুষ্ঠানে সিটি ব্যাংকের চেয়ারম্যান রুবেল আজিজ বলেন, এই সেবার মাধ্যমে গ্রাহকেরা একটি বিশ্বমানের গ্রাহকবান্ধব ব্যয় ব্যবস্থাপনা পদ্ধতির সুবিধা উপভোগ করতে পারবেন।
