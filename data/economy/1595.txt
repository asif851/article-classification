
সূচক ও লেনদেনে ইতিবাচক প্রবণতায় আজ বুধবার শেষ হয়েছে দেশের শেয়ারবাজারের লেনদেন। লেনদেন শেষে দুই স্টক এক্সচেঞ্জে অধিকাংশ কোম্পানির শেয়ারের দাম কমেছে। তবে সূচক বেড়েছে। সূচকের পাশাপাশি লেনদেনও বেড়েছে দুই বাজারে।
 
ডিএসইতে সূচক বেড়েছে ১৫ পয়েন্টলেনদেন শেষে প্রধান শেয়ারবাজার ঢাকা স্টক এক্সচেঞ্জের (ডিএসই) ডিএসইএক্স সূচক ১৫ পয়েন্ট বেড়ে অবস্থান করছে ৪,৪৩০ পয়েন্টে।এর আগে সকাল সাড়ে ১০টায় সূচকের ইতিবাচক প্রবণতায় ডিএসইতে লেনদেন শুরু হয়, যা লেনদেনের শেষ পর্যন্ত অব্যাহত ছিল।ডিএসইতে আজ ২৯২টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১১৯টির দাম বেড়েছে, কমেছে ১২৭টির এবং অপরিবর্তিত রয়েছে ৪৬টি প্রতিষ্ঠানের শেয়ারের দাম।ডিএসইতে আজ ৩১২ কোটি টাকার শেয়ার লেনদেন হয়েছে, যা গতকালের চেয়ে ৭২ কোটি টাকা বেশি। গতকাল এ বাজারে ২৪০ কোটি টাকার শেয়ার লেনদেন হয়।
ডিএসইতে লেনদেনে শীর্ষে লাফার্জ সুরমা সিমেন্টগতকালের মতো আজও ডিএসইতে লেনদেনে শীর্ষে ছিল লাফার্জ সুরমা সিমেন্ট। আজ এ প্রতিষ্ঠানের ৪১ কোটি টাকার শেয়ার লেনদেন হয়েছে। এ ছাড়া গ্রামীণফোন, ইস্টার্ন হাউজিং, বিএসআরএম স্টিল, মেঘনা পেট্রোলিয়াম, অলিম্পিক ইন্ডাস্ট্রিজ, স্কয়ার ফার্মা, হেইডেলবার্গ সিমেন্ট, এসিআই, ফ্যামিলিটেক্স প্রভৃতি লেনদেনের শীর্ষে ছিল।
সিএসইতে সূচক বেড়েছে ৫২ পয়েন্টডিএসইর পাশাপাশি চট্টগ্রাম স্টক এক্সচেঞ্জে (সিএসইতে) সূচক ও লেনদেন বেড়েছে। লেনদেন শেষে সিএসইর সার্বিক মূল্যসূচক ৫২ পয়েন্ট বেড়ে অবস্থান করছে ১৩ হাজার ৬৮০ পয়েন্টে।সিএসইতে আজ ২০০টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ৭২টির দাম বেড়েছে, কমেছে ৯২টির এবং অপরিবর্তিত রয়েছে ৩৬টি প্রতিষ্ঠানের শেয়ারের দাম।আজ সিএসইতে ২২ কোটি টাকার শেয়ার লেনদেন হয়েছে, যা গতকালের চেয়ে পাঁচ কোটি টাকা বেশি। গতকাল এই বাজারে ১৭ কোটি টাকার লেনদেন হয়।
