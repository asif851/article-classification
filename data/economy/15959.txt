
দেশে পরিবারবিচ্ছিন্নতা বাড়ছে। বৃদ্ধ বয়সে অনেককে পরিবারছাড়া হতে হচ্ছে। শেষ বয়সে ঠিকানা হিসেবে তাই বেছে নিতে হচ্ছে বৃদ্ধাশ্রম। সেই বাস্তবতা থেকে ধীরগতিতে হলেও দেশে প্রবীণ নিবাস বা বৃদ্ধাশ্রমের সংখ্যাও বাড়ছে। অনেকে এখন বাণিজ্যিকভাবে বৃদ্ধাশ্রম পরিচালনা করেন। এ বৃদ্ধাশ্রমগুলো থেকে আয়কে কর অব্যাহতি দেওয়া হয়েছে। পরম মমতায় যেন প্রবীণ নাগরিকেরা আরেকটু ভালো থাকেন, সেটাই সবার প্রত্যাশা।
