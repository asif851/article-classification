

দেশের প্রতিটি বিভাগের একজন করে নারী উদ্যোক্তাকে পুরস্কৃত করেছে বাংলাদেশ উইমেন চেম্বার অব কমার্স অ্যান্ড ইন্ডাস্ট্রিজ। আজ মঙ্গলবার রাজধানীর ডিপ্লোমা ইঞ্জিনিয়ার্স মিলনায়তনে এক অনুষ্ঠানের মাধ্যমে তাঁদের হাতে পুরস্কার তুলে দেওয়া হয়।
ঢাকা বিভাগ থেকে এবার সাবা করিম পলি, চট্টগ্রাম থেকে মিনার বেগম, রাজশাহী থেকে হাসনে আরা সুচি, খুলনা থেকে সুরাইয়া পারভিন, সিলেট থেকে সুফিয়া ইকবাল খান, বরিশাল থেকে সাবিনা ইয়াসমিন, রংপুর থেকে জিনিয়া হাসনাত জুঁই, ময়মনসিংহ থেকে আইনুন নাহার পুরস্কৃত হয়েছেন।
ওমেন চেম্বারের সভাপতি সেলিমা আহমাদের সভাপতিত্বে অনুষ্ঠানে প্রধান অতিথি ছিলেন তথ্যমন্ত্রী হাসানুল হক ইনু। বিশেষ অতিথি ছিলেন অর্থসচিব হেদায়েতুল্লাহ আল মামুন, অগ্রণী ব্যাংকের ব্যবস্থাপনা পরিচালক শামস উল ইসলাম প্রমুখ।
