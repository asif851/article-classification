
 
আগামীকাল সোমবার আনুষ্ঠানিকভাবে যাত্রা শুরু করছে অনলাইন বিজনেস নিউজ পোর্টাল অর্থসূচক ডটকম। আজ রোববার সকালে রাজধানীর সেগুনবাগিচায় ঢাকা রিপোর্টার্স ইউনিটির (ডিআরইউ) সভাকক্ষে আয়োজিত সংবাদ সম্মেলনে এ ঘোষণা দেন অর্থসূচক ডটকমের সম্পাদক জিয়াউর রহমান।
সংবাদ সম্মেলনে জানানো হয়, অর্থনীতির সব খবর নিয়ে পাঠকের সামনে হাজির হচ্ছে অর্থসূচক ডটকম। প্রায় তিন মাস পরীক্ষামূলক সম্প্রচারের পর আগামীকাল এটি আনুষ্ঠানিক যাত্রা শুরু করবে। www.arthosuchak.com অথবা www.asbd.biz ঠিকানায় অর্থসূচকের সব খবর পাওয়া যাবে।
অনুষ্ঠানে উপস্থিত ছিলেন অর্থসূচক ডটকমের কনসাল্টিং এডিটর সুনীতি বিশ্বাস, প্রধান প্রতিবেদক মামুন হোসেন, ব্যবস্থাপনা সম্পাদক কামরুন নাহার শারমিন প্রমুখ।
