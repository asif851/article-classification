
রূপালী ইনস্যুরেন্স কোম্পানি লিমিটেড ২০১৩ সালের শেয়ারধারীদের জন্য প্রতিটি ১০ টাকার শেয়ারের বিপরীতে দুই টাকা করে বা ২০ শতাংশ লভ্যাংশ অনুমোদন করেছে। এর মধ্যে নগদে ১০ শতাংশ ও বোনাস শেয়ারে ১০ শতাংশ লভ্যাংশ প্রদান করা হবে।ঢাকার একটি ক্লাবে সম্প্রতি অনুষ্ঠিত কোম্পানির ২৬তম বার্ষিক সাধারণ সভায় এই লভ্যাংশ অনুমোদন করা হয়। সভায় কোম্পানির চেয়ারম্যান মোস্তফা গোলাম কুদ্দুস সভাপতিত্ব করেন। এতে কোম্পানির পরিচালনা পর্ষদের সদস্যবৃন্দ, ব্যবস্থাপনা পরিচালক পি কে রায় এবং কোম্পানি সচিব এ এস এম রাশেদ উপস্থিত ছিলেন।সভায় জানানো হয়, ২০১৩ সালে রূপালী ইনস্যুরেন্স কোম্পানি ১৬ কোটি ৩৮ লাখ ৫০ হাজার টাকার কর-পূর্ব মুনাফা অর্জন করেছে। বিজ্ঞপ্তি।
