
হল-মার্ক কেলেঙ্কারির ঘটনায় নতুন করে আরও নয়জন ব্যাংক কর্মকর্তাকে আজ সোমবার জিজ্ঞাসাবাদ করবে দুর্নীতি দমন কমিশন (দুদক)।ব্যাংক কর্মকর্তারা হলেন সোনালী ব্যাংকের শফিকুল ইসলাম, সিরাজুল ইসলাম চৌধুরী, আজিজুল হক, সোহরাব হোসেন ও এ কে এম মনসুর রহমান মালিক, চকবাজার শাখার আবুল বাশার, আসাদুজ্জামান, হালিমা আহমেদ ও মোখলেছুর রহমান। তাঁদের সকাল ১০টায় হাজির হতে হবে।গতকাল রোববার একই ঘটনায় নয়জনকে জিজ্ঞাসাবাদ করার কথা থাকলেও তিনজন আসেননি। এরা হলেন জিএম ননী গোপাল নাথ, সাইফুল হাসান ও খুরশীদ আলম।দুদকের উপপরিচালক মীর মোহাম্মদ জয়নুল আবেদীন জানান, সোনালী ব্যাংক রূপসী বাংলা হোটেল শাখা থেকে নন-ফান্ডেড বা এলসি জাতীয় প্রায় ৩৭২ কোটি টাকা আত্মসাতের দায়ে হল-মার্কসহ পাঁচ প্রতিষ্ঠানের বিরুদ্ধে দুদক আরও ২৭টি মামলা করে। মামলা তদন্তের স্বার্থে নতুন করে জিজ্ঞাসাবাদ চলছে।মামলা এবং পরে আরও একটি মামলা করে দুদক। গত ৭ অক্টোবর ফান্ডেড এক হাজার ৫৬৮ কোটি ৩৪ হাজার ৮৭৭ টাকা অত্মসাতের অভিযোগে ২৬ জনের বিরুদ্ধে ১১ মামলার অভিযোগপত্র দেওয়া হয়েছে।
