
সিলেটের গোয়াইনঘাট ও জৈন্তাপুর—এই দুই উপজেলায় চলতি মৌসুমে বরাবরের মতো এবারও তরমুজের ভালো ফলন হয়েছে। এই দুই উপজেলার বিভিন্ন গ্রামের চাষিরা বর্তমানে তরমুজ তোলার কাজে ব্যস্ত সময় পার করছেন। ভালো ফলন, ভালো দাম পেয়ে খুশি কৃষকেরা। জৈন্তাপুরের সারিঘাট এলাকার সড়কের পাশে বসেছে তরমুজের বাজার। আকারভেদে প্রতিটি তরমুজের দাম ৩০ থেকে ১২০ টাকা। অনেক ব্যবসায়ী পাইকারি দরে এখান থেকে তরমুজ কিনে সেগুলো দেশের বিভিন্ন স্থানে নিয়ে যান। ছবিগুলো ২৪ মার্চ শনিবারের।

