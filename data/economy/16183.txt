
ঢাকা স্টক এক্সচেঞ্জের (ডিএসই) প্রধান সূচক ডিএসইএক্স সূচকে অন্তর্ভুক্ত হতে যাচ্ছে সম্প্রতি তালিকাভুক্ত কোম্পানি ফ্যামিলি টেক্স (বিডি) লিমিটেড। গতকাল বুধবার সন্ধ্যায় অনুষ্ঠিত ডিএসইর ‘ইনডেক্স কমিটি’র বৈঠকে এ সিদ্ধান্ত হয়।
ডিএসইর প্রকাশনা ও জনসংযোগ বিভাগের সহকারী মহাব্যবস্থাপক ইশতেয়াখ আহমেদ জানান, এসঅ্যান্ডপি মেথডোলজি অনুযায়ী এই প্রতিষ্ঠানকে ডিএসইর প্রধান সূচক ডিএসইএক্স সূচকে অন্তর্ভুক্ত করার সিদ্ধান্ত নেওয়া হয়েছে। ২০ অক্টোবর থেকে এই সিদ্ধান্ত কার্যকর হবে। এর আগে তালিকাভুক্ত ২০৬টি কোম্পানি নিয়ে ডিএসইএক্স সূচক গণনা করা হয়। নতুন এই কোম্পানি যুক্ত হলে ডিএসইএক্স সূচকভুক্ত কোম্পানির সংখ্যা হবে ২০৭টি।
