
বিদিশ কোনো প্রতিষ্ঠান থেকে সফটওয়্যার কিনতে প্রথম দফায় বৈদেশিক মুদ্রা পাঠাতে বাংলাদেশ ব্যাংকের অনুমতি নিতে হবে৷ কিন্তু, পরে রক্ষণাবেক্ষণের জন্য বিদেশে অর্থ পাঠাতে আর অনুমতির প্রয়োজন হবে না৷ বৈদেশিক মুদ্রা লেনদেনকারী ব্যাংকগুলোই আবেদন যাচাই-বাছাই করে অর্থ পাঠানোর অনুমতি দিতে পারবে৷এত দিন সফটওয়্যার কেনার পর রক্ষণাবেক্ষণ, সার্ভিস চার্জসহ সব পর্যায়ে অর্থ বিদেশে পাঠানোর আগে কেন্দ্রীয় ব্যাংকের অনুমতি নিতে হতো৷বাংলাদেশ ব্যাংক গতকাল সোমবার এ-সংক্রান্ত একটি নির্দেশনা বৈদেশিক লেনদেনকারী ব্যাংকের প্রধান নির্বাহীদের কাছে পাঠিয়েছে৷ বৈদেশিক মুদ্রা লেনদেন সহজ করতে নতুন এই নির্দেশনা দেওয়া হয়েছে বলে জানা যায়৷নির্দেশনায় বিদিশ সফটওয়্যার সরবরাহকারী প্রতিষ্ঠানের সঙ্গে প্রথম পর্যায়ের চুক্তির কাগজপত্র ভালোভাবে যাচাই করে দেখে তা কেন্দ্রীয় ব্যাংকে পাঠাতে বলা হয়েছে৷
