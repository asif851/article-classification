
ন্যাশনাল ব্যাংকের ১৮০তম শাখা কিশোরগঞ্জের ভৈরব বাজারে গত সোমবার উদ্বোধন করা হয়েছে। ব্যাংকের ব্যবস্থাপনা পরিচালক শামসুল হুদা খান প্রধান অতিথি হিসেবে ফিতা কেটে শাখাটির উদ্বোধন করেন। এ উপলক্ষে আলোচনা সভায় বিশেষ অতিথি ছিলেন ব্যাংকের মানবসম্পদ উন্নয়ন বিভাগের প্রধান ও সিনিয়র ভাইস প্রেসিডেন্ট মো. জাহাঙ্গীর বিন হামিদ। অনুষ্ঠানে সভাপতি ছিলেন ব্যাংকের সিস্টেম অ্যান্ড অপারেশনস ডিভিশনের প্রধান ও এক্সিকিউটিভ ভাইস প্রেসিডেন্ট মোহাম্মদ সেলিম। উদ্বোধনী অনুষ্ঠানে বক্তব্য দেন উপজেলা নির্বাহী কর্মকর্তা জেসমিন আক্তার ও ভৈরব চেম্বারের সভাপতি হুমায়ুন কবির। ধন্যবাদ জানান ব্যাংকের ভৈরব শাখার ম্যানেজার মো. আলমগীর হোসেন। বিজ্ঞপ্তি।
