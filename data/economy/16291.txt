
ডেল্টা ব্র্যাক হাউজিং ফাইন্যান্স করপোরেশন (ডিবিএইচ) গত ৩০ জুন সমাপ্ত অর্থবছরের শেয়ারধারীদের জন্য ৩০ শতাংশ নগদ ও ৫ শতাংশ বোনাস মিলিয়ে মোট ৩৫ শতাংশ লভ্যাংশ অনুমোদন করেছে। ঢাকার একটি হোটেলে গতকাল বৃহস্পতিবার অনুষ্ঠিত কোম্পানির ২০তম বার্ষিক সাধারণ সভায় এ লভ্যাংশ অনুমোদন করা হয়েছে।ডিবিএইচের চেয়ারম্যান ফারুক এ চৌধুরীর সভাপতিত্বে অনুষ্ঠিত বার্ষিক সভায় পরিচালকদের মধ্যে নাসির এ চৌধুরী, মেহরীন হাসান, আদিবা রহমান, এ এম আর চৌধুরী, এম আই চৌধুরী ও এ কে এ মুবিন, ব্যবস্থাপনা পরিচালক ও সিইও কিউ এম শরীফুল আলা এবং কোম্পানি সচিব জসিম উদ্দিন উপস্থিত ছিলেন।সভায় জানানো হয়, আলোচ্য অর্থবছরে ডিবিএইচের কর-পরবর্তী মুনাফা ১৫ শতাংশ বেড়ে ৭৮ কোটি ৬০ লাখ টাকায় উন্নীত হয়েছে। বিজ্ঞপ্তি।
