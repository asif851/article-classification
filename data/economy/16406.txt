
ঢাকার রাস্তায় গাড়ি নিয়ে সবচেয়ে বেশি সমস্যায় পড়তে হয় পার্কিংয়ের ব্যাপারে। রাজধানীতে গাড়ির তুলনায় পার্কিংয়ের জায়গা কম, সবাই রাস্তায় গাড়ি রাখে। আর এ প্রচেষ্টার নাম মাই পার্কিং।
জাহাঙ্গীরনগর বিশ্ববিদ্যালয়ের আইবিএর পড়াশোনা শেষে বহুজাতিক প্রতিষ্ঠানে ক্যারিয়ারের উচ্চতর শিখরে পৌঁছে অন্যরকম স্বপ্ন বুনতে শুরু করলেন দুই বন্ধু। তবে এ স্বপ্ন শুধু নিজেদের নিয়ে নয় বরং পুরো দেশকে নিয়ে, দেশের মানুষকে নিয়ে। নিজেদের বিভিন্ন সমস্যা তারা প্রযুক্তির মাধ্যমে সমাধান করতে চান, আর এ জন্যই তাদের প্রতিষ্ঠানের নামটিও একটু ভিন্ন, ডিজিটাল ট্রি। দুজনের নিজের গাড়ি আছে এবং সেই গাড়ি নিজেরাই চালান। এ কারণে মাঝে মধ্যে গাড়ি নিয়ে কিছু সমস্যারও মুখোমুখি হতে হয়। নিজেরাই সেই সমস্যার সমাধানও বের করেন। ঢাকার রাস্তায় গাড়ি নিয়ে সবচেয়ে বেশি সমস্যায় পড়তে হয় পার্কিং নিয়ে। কারণ ঢাকায় গাড়ির তুলনায় পার্কিং কম হওয়ায় সবাই রাস্তায় গাড়ি পার্ক করে রাখে। গাড়িটি রেখেছেন সেখানে কোনো দুর্ঘটনা ঘটতে পারে, যানজটের কারণে পুলিশ জরিমানা করতে পারে। বাংলাদেশে এমন একটি প্ল্যাটফরম হবে যেখানে গাড়ির মালিক ও পার্কিং মালিকের মধ্যে সমন্বয় সাধন করা যাবে। এই লক্ষ্যে ডিজিটাল ট্রি-এর কো-ফাউন্ডার ও চেয়ারম্যান শিকদার আখতার-উজ-জামান ও ম্যানেজিং ডিরেক্টর মির্জা সাফফাত অহিদ ২০১৬ সাল থেকে শুরু করেন তাদের স্বপ্ন বাস্তবায়নের এক প্রচেষ্টা, যার নাম myparking.
শিকদার আখতারুজ্জামান বলেন, আপনি যেমন আপনার গন্তব্যে নিরাপদে আপনার প্রিয় গাড়ি টি পার্ক করতে পারবেন আবার আপনার নিজের বাড়ির পার্কিং যখন ফাঁকা থাকে সেটিকে ভাড়া দিয়ে আয়ও করতে পারেন। অতিরিক্ত টাকা আর এর মাধ্যমে আপনিও অংশ নিতে পারেন যানজট মুক্ত শহর গড়তে। আপনার পছন্দের গাড়ি নিয়ে জরুরি প্রয়োজনে বের হয়েছেন। শুধু পার্কিংয়ের সমস্যা মাটি করে দিতে পারে আপনার সব আনন্দ। এ সমস্যা মেটাতেই আসছে মাই পার্কিং অ্যাপ। হাতের মুঠোয় শহরের পার্কিংয়ের সব খবর পাবেন অ্যাপে। মাই পার্কিং দিয়ে আমরা নতুন শহরের পরিকল্পনা করছি। এ জন্য কোথায় গাড়ি পার্ক করার সুযোগ আছে জানাবে মাই পার্কিং অ্যাপ। আপনার কতক্ষণের জন্য পার্কিং প্রয়োজন জানাতে হবে। অনলাইনেই হয়ে যাবে বিল পেমেন্ট। এই অ্যাপ জীবনযাত্রাকে আরও সহজ করবে।
ডিজিটাল ট্রি-এর কো-ফাউন্ডার ও ম্যানেজিং ডিরেক্টর মির্জা সাফফাত অহিদ বলেন, খুব শিগগির মাই পার্কিং অ্যাপস গুগল প্লে স্টোর এবং আইওএস প্ল্যাটফর্মে পাওয়া যাবে। শুরুতে ঢাকা ও চট্টগ্রামের বিভিন্ন এলাকায় আমাদের সেবা পাওয়া যাবে। আগামী ৬ মাসের মধ্যে আমাদের গ্রাহকেরা বিভিন্ন লোকেশনে প্রায় ১০ হাজার পার্কিং পয়েন্টে তাদের গাড়িটি নিরাপদে রাখতে পারবেন।
মাই পার্কিং নামক অ্যাপটি আপনার স্মার্টফোনে ডাউনলোড করলেই ঢাকা ও চট্টগ্রাম এর বিভিন্ন এলাকায় যে কোনো জায়গায় পার্কিং সম্পর্কিত আপডেট পাবেন। কোথাও যাওয়ার আগেই জানতে পারবেন সেখানে পার্কিংয়ের জায়গা খালি আছে কি না। স্কুল, অফিস, হাসপাতাল, শপিংমল সহ আপনার কাঙ্ক্ষিত জায়গার আসে পাশে আগে থেকেই পার্কিং স্লট বুক করে রাখা যাবে।
‘মাই পার্কিং’ অ্যাপে প্রথমে নিজের গাড়ি এবং মোবাইল নম্বর দিয়ে রেজিস্ট্রেশন করতে হবে। অ্যাপে দেখা যাবে কোথায় কোথায় পার্কিং রয়েছে। চালক প্রয়োজনীয় পার্কিংয়ের জায়গা বেছে নিয়ে তাতে ক্লিক করলে সেই পার্কিং লটে জায়গা ফাঁকা আছে কিনা জানা যাবে। পার্কিং দিতে আগ্রহীরা info@myparking. biz mailto: info@myparking. biz অথবা ০১৯৪০৮৮৮৯৯৯ ঠিকানায় যোগাযোগ করতে পারেন।
 
