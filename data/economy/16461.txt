
সূচকের কিছুটা বাড়তি প্রবণতায় আজ মঙ্গলবার লেনদেন চলছে ঢাকার শেয়ারবাজারে। দুপুর সাড়ে ১২টায় লেনদেনের দুই ঘণ্টা শেষে ডিএসইতে অধিকাংশ কোম্পানির শেয়ারের দাম বেড়েছে। এর ফলে সূচকের ঊর্ধ্বমুখী এই প্রবণতা।ঢাকা স্টক এক্সচেঞ্জ (ডিএসই) সূত্রে জানা যায়, দুপুর সাড়ে ১২টায় ডিএসইর ডিএসইএক্স সূচক ১৪ পয়েন্ট বেড়ে দাঁড়িয়েছে ৪ হাজার ৮৪০ পয়েন্টে।এর আগে সকাল সাড়ে ১০টায় সূচকের ঊর্ধ্বমুখী প্রবণতায় ডিএসইতে লেনদেন শুরু হয়। বেলা সোয়া ১১টার দিকে সূচক ৪৫ পয়েন্ট বেড়ে যায়। এরপর সূচক বাড়ার হার কমতে থাকে, যা এখনো অব্যাহত রয়েছে।প্রথম দুই ঘণ্টায় ডিএসইতে ২৮১টি কোম্পানির শেয়ার ও মিউচুয়াল ফান্ডের লেনদেন হয়েছে। হাতবদল হওয়া কোম্পানিগুলোর মধ্যে ১৩৪টির দাম বেড়েছে, কমেছে ১২৭টির এবং অপরিবর্তিত রয়েছে ২০টি প্রতিষ্ঠানের শেয়ারের দাম। এই সময় পর্যন্ত ডিএসইতে ৩৮২ কোটি টাকার শেয়ার ও মিউচুয়াল ফান্ডের লেনদেন হয়েছে।আলোচ্য সময়ে ডিএসইতে লেনদেনে শীর্ষে থাকা প্রতিষ্ঠানগুলোর মধ্যে রয়েছে মেঘনা পেট্রোলিয়াম, মার্কেন্টাইল ব্যাংক, আইএফআইসি ব্যাংক, ইউসিবিএল, ইউনাইটেড এয়ার, এনবিএল, ওয়ান ব্যাংক, সিটি ব্যাংক, ব্র্যাক ব্যাংক, আরএকে সিরামিকস, পদ্মা অয়েল প্রভৃতি।
