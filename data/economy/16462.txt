
রাজধানীতে নির্মাণ ও আসবাবশিল্পের নতুন প্রযুক্তি ও পণ্যের তিন দিনব্যাপী দুটি আন্তর্জাতিক প্রদর্শনী গতকাল বৃহস্পতিবার শুরু হয়েছে। প্রদর্শনীতে বাংলাদেশসহ ১০টি দেশের শতাধিক প্রতিষ্ঠান অংশ নিয়েছে। বসুন্ধরা কনভেনশন সিটিতে প্রদর্শনী দুটির উদ্বোধন করেন ঢাকায় নিযুক্ত ভারতীয় দূতাবাসের ডেপুটি হাইকমিশনার আদর্শ সোয়ায়কা। ভারতের পিএইচডি চেম্বারের সহায়তায় এএসকে ট্রেড অ্যান্ড এক্সিবিশনস এবং ফিউচারেক্স ট্রেড ফেয়ার অ্যান্ড ইভেন্টস যৌথভাবে এ প্রদর্শনীর আয়োজন করেছে। উদ্বোধনী অনুষ্ঠানে উপস্থিত ছিলেন ইনস্টিটিউট অব আর্কিটেক্টস বাংলাদেশের সভাপতি আবু সায়েম এম আহমেদ, রিহ্যাবের সহসভাপতি মোহাম্মদ সোহেল রানা, পিএইচডি চেম্বারের যুগ্ম সচিব রাজেশ সাংগ্রাই, এএসকে ট্রেডের পরিচালক টিপু সুলতান ভূঁইয়া ও নন্দ গোপাল কে, ফিউচারেক্সের পরিচালক নোমিত গুপ্ত প্রমুখ। প্রদর্শনী দুটি প্রতিদিন বেলা ১১টা থেকে সন্ধ্যা ৭টা পর্যন্ত খোলা। প্রদর্শনীর পর্দা নামবে কাল শনিবার।বিজ্ঞপ্তি।
