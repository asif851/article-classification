
সাড়ে ১০ হাজার সরকারি কর্মকর্তা-কর্মচারীকে গ্রেড ও পদমর্যাদা বাড়ানোর আশ্বাস দিয়েছিল সরকার। সেটা ৫ জানুয়ারির সংসদ নির্বাচনের আগে। কিন্তু নির্বাচনের পর আট মাস পার হলেও জনপ্রশাসন মন্ত্রণালয় এ ব্যাপারে কোনো সিদ্ধান্ত নেয়নি।গত ৩ নভেম্বর অর্থ মন্ত্রণালয়ের অর্থ বিভাগ এই কর্মকর্তাদের গ্রেড ও পদমর্যাদা বৃদ্ধির সুপারিশ-সংবলিত চিঠি দেয় জনপ্রশাসন মন্ত্রণালয়ে।কার্যকর না করায় মহাহিসাব নিরীক্ষক ও নিয়ন্ত্রক (সিঅ্যান্ডএজি) এবং হিসাব মহানিয়ন্ত্রক (সিজিএ)-এ দুই কার্যালয়ের চার পদের কর্মকর্তা-কর্মচারীরা পদমর্যাদা ও গ্রেড উন্নীতকরণ নিয়ে বিপাকে রয়েছেন। আবার দাবি পূরণ না হওয়ায় সম্প্রতি ‘কলমবিরতি’ করে সব সরকারি কর্মকর্তার জুন মাসের বেতন আটকে দিয়েছিলেন।এই চার পদের কর্মকর্তারা হলেন জুনিয়র অডিটর, অডিটর, সাব-অর্ডিনেট অ্যাকাউন্টস সার্ভিস (এসএএস) সুপারিনটেনডেন্ট এবং নিরীক্ষা ও হিসাবরক্ষণ কর্মকর্তা (এঅ্যান্ডএও)।তবে ৮ জুলাই সিঅ্যান্ডএজি মাসুদ আহমেদ প্রধানমন্ত্রীর কার্যালয়ের সচিব আবুল কালাম আজাদের সঙ্গে কথা বলে আশ্বস্ত করে পরিস্থিতির সামাল দেন। মাসুদ আহমেদ গতকাল রোববার প্রথম আলোকে বলেন, ‘দাবির যৌক্তিকতা রয়েছে এবং সুপারিশ বাস্তবায়িত হওয়ার দরকার।’ অবশ্য বিষয়টি একান্তই জনপ্রশাসন মন্ত্রণালয়ের বলে জানান তিনি।জনপ্রশাসন মন্ত্রণালয়ের দায়িত্বশীল কর্মকর্তারা বলছেন, অর্থ বিভাগের এই সুপারিশ আপাতত বাস্তবায়নযোগ্য নয়। এতে গোটা প্রশাসনযন্ত্রে জটিলতা শুরু হতে পারে।অর্থাৎ একই দাবি উঠতে পারে অন্য সব সরকারি দপ্তরেও। জনপ্রশাসন মন্ত্রণালয় মুখে অবশ্য বলছে বিষয়টি প্রক্রিয়াধীন রয়েছে। প্রধানমন্ত্রী শেখ হাসিনা এই মন্ত্রণালয়ের মন্ত্রী।যোগাযোগ করলে জনপ্রশাসন মন্ত্রণালয়ের দায়িত্বপ্রাপ্ত অতিরিক্ত সচিব দিলরুবা প্রথম আলোকে বলেন, ‘সুপারিশ কার্যকরে কিছু প্রশ্নের জবাব ও ব্যাখ্যা চাওয়া হলেও তা পাওয়া যায়নি। জবাব পেলেই আবার বৈঠক হবে।’এদিকে সুপারিশ বাস্তবায়নে জনপ্রশাসন মন্ত্রণালয়কে উল্টো তাগিদ দিয়েছে অর্থ বিভাগ। গত ২৯ জুন এক চিঠিতে অর্থ বিভাগ বলেছে, দীর্ঘ সময় অতিবাহিত হওয়ার পরও এ বিষয়ে এখনো সম্মতি পাওয়া যায়নি। জনপ্রশাসন মন্ত্রণালয়ের কর্মকর্তারা বলছেন, অর্থ বিভাগের সুপারিশ অতটা জোরালো নয়। অর্থ বিভাগের চিঠি বিশ্লেষণেও এই সত্যতা পাওয়া গেছে।২০০০ সাল থেকেই দাবিগুলো উঠছে বলে জানা গেছে। বিভিন্ন আবেদনে অর্থমন্ত্রী আবুল মাল আবদুল মুহিত এবং অর্থ ও পরিকল্পনা প্রতিমন্ত্রী এম এ মান্নানের সুপারিশও রয়েছে। অর্থ বিভাগের অতিরিক্ত সচিব জালাল আহমেদ প্রথম আলোকে বলেন, ‘আমরা সুপারিশ পাঠিয়েছি, কার্যকরের দায়িত্ব এখন জনপ্রশাসন মন্ত্রণালয়ের।’ এর বাইরে কোনো কথা বলতে চাননি তিনি।অডিটরের সমানস্কেলভুক্ত সাব-রেজিস্ট্রার ও উপজেলা সমবায় কর্মকর্তা এখন প্রথম শ্রেণির এবং খাদ্য পরিদর্শক, মন্ত্রণালয়ের হিসাবরক্ষক, স্টেনোগ্রাফার, উচ্চমান সহকারী ও কানুনগো দ্বিতীয় শ্রেণির কর্মকর্তা। অডিটরদের চেয়ে নিম্ন স্কেলে থাকা সচিবালয়ের সহকারী হিসাবরক্ষণ কর্মকর্তা, উপজেলা সহকারী শিক্ষা কর্মকর্তা, উপজেলা সহকারী মৎস্য কর্মকর্তা, ডিপ্লোমা ইঞ্জিনিয়ার, ডিপ্লোমা নার্স, ব্লক সুপারভাইজার, পুলিশের সাব-ইন্সপেক্টর, পরিসংখ্যান সহকারী, সরকারি প্রাথমিক বিদ্যালয়ের প্রধান শিক্ষকেরাও এখন দ্বিতীয় শ্রেণির কর্মকর্তা।জানা গেছে, সুপারিশ পুরোপুরি বাস্তবায়নে ক্যাডার কর্মকর্তাদের সঙ্গে নন-ক্যাডার কর্মকর্তাদের দ্বন্দ্বের সৃষ্টি হতে
