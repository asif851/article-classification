
তৃতীয় লিঙ্গ হিসেবে সরকারের স্বীকৃতি পাওয়া হিজড়া সম্প্রদায়, প্রতিবন্ধী, আদিবাসীসহ সুবিধা বঞ্চিত নারী উদ্যোক্তাদের ঋণ দেওয়ার জন্য বাংলাদেশ ব্যাংকের পক্ষ থেকে নির্দেশ দেওয়া হয়েছে। বাংলাদেশ ব্যাংকের এসএমই অ্যান্ড স্পেশাল প্রোগ্রামস বিভাগ থেকে গতকাল মঙ্গলবার এ সংক্রান্ত এক নির্দেশ জারি করা হয়।
এসএমই অ্যান্ড স্পেশাল প্রোগ্রামস বিভাগের ব্যাংকের মহাব্যবস্থাপক স্বপন কুমার রায়ের সই করা ওই নির্দেশনায় বলা হয়েছে, এ ঋণ বাংলাদেশ ব্যাংকের এসএমই ঋণ নীতিমালা ও কর্মসূচির আওতায় সরাসরি অথবা এনজিওর মাধ্যমে গ্রাহক পর্যায়ে বিতরণ করা যাবে। প্রযোজ্য ক্ষেত্রে বিতরণ করা ঋণ বাংলাদেশ ব্যাংক ফান্ড/নতুন উদ্যোক্তা তহবিল/ইসলামি পুনঃ অর্থায়ন তহবিলের আওতায় পুনঃঅর্থায়ন যোগ্য বলেও বিবেচিত হবে।
