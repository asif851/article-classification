
সিটি ব্যাংক সম্প্রতি দেশে ৫০০ কোটি টাকার কুপন বিয়ারিং সাব-অর্ডিনেটেড বন্ড ইস্যু করেছে।
বন্ডটি ইস্যুর প্রক্রিয়ায় প্রধান আয়োজক হলো আরএসএ ক্যাপিটাল লিমিটেড ও সিটি ব্যাংক ক্যাপিটাল রিসোর্সেস লিমিটেড।
এ বন্ড ইস্যুর মাধ্যমে সিটি ব্যাংকের টায়ার টু ক্যাপিটাল বা দ্বিতীয় স্তর মূলধন বাড়বে। এর ফলে ব্যাংকের মূলধন পর্যাপ্ততার অনুপাতেও উন্নতি হবে।
যেসব ব্যাংক এ বন্ডের গ্রহীতা হয়েছে সেগুলো হচ্ছে ওয়ান, রূপালী, জনতা, সোনালী, পূবালী, মার্কেন্টাইল, উত্তরা, অগ্রণী, ঢাকা ও স্ট্যান্ডার্ড ব্যাংক। এ ছাড়া রয়েছে ঢাকা স্টক এক্সচেঞ্জ (ডিএসই)।
এ উপলক্ষে সিটি ব্যাংকের প্রধান কার্যালয়ে সম্প্রতি এক অনুষ্ঠানের আয়োজন করা হয়।
অনুষ্ঠানে সিটি ব্যাংকের ব্যবস্থাপনা পরিচালক (এমডি) ও প্রধান নির্বাহী সোহেল আর কে হুসেইন বন্ডটির গ্রাহক ও ইস্যু প্রক্রিয়ায় জড়িত সবাইকে ধন্যবাদ জানান। বিজ্ঞপ্তি
