
শনিবার দেশের ১০২টি উপজেলায় সব তফসিলি ব্যাংক খোলা থাকবে। উপজেলা নির্বাচনে প্রার্থীদের জামানত বাবদ ট্রেজারি চালান, ব্যাংক ড্রাফট, পে-অর্ডার কিংবা পোস্টাল অর্ডার গ্রহণের সুবিধার্থে ব্যাংক খোলা রাখার জন্য নির্দেশ দিয়েছে বাংলাদেশ ব্যাংক।
বাংলাদেশ ব্যাংকের গভর্নর সচিবালয়ের মহাব্যবস্থাপক এ এফ এম আসাদুজ্জামানের পাঠানো এক বিজ্ঞপ্তিতে আজ বৃহস্পতিবার এ তথ্য জানানো হয়েছে। এতে বলা হয়, পর্যাপ্ত নিরাপত্তা নিশ্চিত করে ১০২টি নির্বাচনী এলাকায় তফসিলি ব্যাংকগুলোর সব  শাখা খোলা রাখতে বাংলাদেশ ব্যাংকের পক্ষ থেকে  নির্দেশ দেওয়া হয়েছে।
