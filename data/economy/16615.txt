
সাশ্রয়ী মূল্যে কাগজ উৎপাদন ও রাষ্ট্রায়ত্ত চিনিকলের উৎপাদনক্ষমতা বৃদ্ধির ব্যাপারে বাংলাদেশকে সহায়তা করতে চায় চীন।শিল্পমন্ত্রী আমির হোসেন আমুর সঙ্গে গতকাল মঙ্গলবার তাঁর মন্ত্রণালয়ের কার্যালয়ে বৈঠককালে চায়না লাইট ইন্ডাস্ট্রিয়াল করপোরেশন ফর ফরেন ইকোনমিক অ্যান্ড টেকনিক্যাল কো-অপারেশনের (সিএলইটিসি) সফররত প্রতিনিধিদল এই প্রস্তাব দিয়েছে। বৈঠকে শিল্পসচিব মো. মোশাররফ হোসেন ভূঁইয়া, বাংলাদেশ চিনি ও খাদ্যশিল্প সংস্থার (বিএসএফআইসি) চেয়ারম্যান মাহমুদউল হক ভূঁইয়া, বাংলাদেশ রসায়ন শিল্প সংস্থার (বিসিআইসি) চেয়ারম্যান মোহাম্মদ ইকবাল উপস্থিত ছিলেন।বাসস
