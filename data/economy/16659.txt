
তরুণ প্রজন্মের চাহিদা মেটাতে বাংলাদেশের মোটরসাইকেল ইতিহাসে এই প্রথম টিভিএস অটো বাংলাদেশ লিমিটেড ১৬০ সিসি মোটরসাইকেল নিয়ে এল। ১৭ জানুয়ারি রাজধানীর বঙ্গবন্ধু আন্তর্জাতিক সম্মেলন কেন্দ্রে টিভিএস অটো বাংলাদেশ লিমিটেড এ মোটরসাইকেলের উদ্বোধন করা হয়। এক প্রেস বিজ্ঞপ্তিতে এসব কথা বলা হয়।
প্রেস বিজ্ঞপ্তিতে বলা হয়, মোটরসাইকেলের শুভ উদ্বোধন করেন টিভিএস অটো বাংলাদেশ লিমিটেডের ব্যবস্থাপনা পরিচালক জে একরাম হোসেইন। অনুষ্ঠানে আরও উপস্থিত ছিলেন টিভিএস অটো বাংলাদেশের সিইও বিপ্লব কুমার রায়, বিজনেস হেড মৃগেন ব্যানার্জি, এজিএম মার্কেটিং মো. আশরাফুল হাসান, ন্যাশনাল সেলস ম্যানেজার আতিকুর রহমানসহ প্রতিষ্ঠানের ঊর্ধ্বতন কর্মকর্তারা।
রেসিং ট্র্যাক থেকে প্রাপ্ত অভিজ্ঞতা নিয়ে টিভিএস অ্যাপাচি আরটিআর ১৬০-তে উচ্চমানের আর অ্যান্ড ডি-এর নতুন সম্মেলন ঘটানো হয়েছে। মোটরসাইকেলটিতে ১৫৯.৭ সিসি সিঙ্গেল সিলিন্ডার মোটর যুক্ত করা হয়েছে যা ১৫.১ এনএম টর্কে ১৫.২ হর্স পাওয়ার শক্তি উৎপাদন করে। স্কয়ার রেস থেকে অনুপ্রাণিত ইঞ্জিনের শর্ট স্ট্রোক সেটআপ নিশ্চিত করে অধিক পিক আপ এবং দেয় দ্রুতগতি। অধিকতর স্বাচ্ছন্দ্যে চালাতে এ ইঞ্জিনকে একটি ৫-গুণ গতিসমৃদ্ধ গিয়ার বক্সের সঙ্গে যুক্ত করা হয়েছে। অ্যাপাচি আর টি আর ১৬০-এর হেডল্যাম্পে সংযুক্ত আধুনিক এলইডি লাইটের উজ্জ্বল আলোকরশ্মি দূরের বস্তুকে স্পষ্ট করে তোলে যা রাতে ভ্রমণের জন্য খুবই উপকারী এবং নিরাপদ। বাইকটির ব্রেককে আরও আধুনিক করতে এর সামনে ও পেছনে যথাক্রমে ২৭০ মিমি এবং ২০০ মিলিমিটার ডিস্ক ব্রেক ব্যবহার করা হয়েছে। ফলে অ্যাপাচি আর টি আর ১৬০ থামানো এখন আগের চেয়ে আরও বেশি সহজ।
মোটরসাইকেলটির বিক্রয়মূল্য ধরা হয়েছে ১ লাখ ৭৭ হাজার ৯০০ টাকা। শো-রুম ও ডিলার শো-রুমে আকর্ষণীয় তিনটি রং-ম্যাট ব্ল্যাক, ম্যাট ব্লু এবং ম্যাট রেড-এ পাওয়া যাবে মোটরসাইকেলটি।
বিস্তারিত তথ্যের জন্য www.tvsmotor.com এবং www.tvsabl.com-এ ভিজিট করুন।
 
