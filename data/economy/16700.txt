
আন্তর্জাতিক ঋণমান সংস্থা মুডিস ইনভেস্টর সার্ভিসের বার্ষিক পর্যালোচনায় বাংলাদেশ আবারও ‘বিএ৩’ রেটিং অর্জন করেছে। সংস্থাটি বলেছে, যা অর্থনীতির সুষ্ঠু ও জোরালো অগ্রগতির জন্য পরিচায়ক। এর মাধ্যমে স্থিতিশীল অর্থনীতির দেশের স্বীকৃতি পেল বাংলাদেশ। তাৎক্ষণিক ঝুঁকি মোকাবিলায় অর্থনৈতিক ও প্রাতিষ্ঠানিক শক্তির ওপর ভিত্তি করে এ রেটিং নির্ধারণ করেছে মুডিস। গত সোমবার এ ঋণমান প্রকাশ করেছে প্রতিষ্ঠানটি। এক বছর পর পর এই রেটিং করা হয়। প্রতিষ্ঠানটি বলছে, অর্থনীতিতে প্রবৃদ্ধির ধারাবাহিকতা ও স্থিতিশীলতা এবং সহজে নমনীয় ঋণপ্রাপ্তিতে বাংলাদেশ এই রেটিং পেয়েছে।
