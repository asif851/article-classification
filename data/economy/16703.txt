
রেস্তোরাঁয় বসে খাবার খেলেই ১৫ শতাংশ ভ্যাট দিতে হবে। রেস্তোরাঁটি শীতাতপনিয়ন্ত্রিত হোক, আর না হোক, এই ভ্যাটে মাফ নেই। তবে অস্থায়ী রেস্তোরাঁর ক্ষেত্রে ভ্যাট অব্যাহতি দেওয়া হয়েছে। আপনি কি জানেন কোনগুলো অস্থায়ী রেস্তোরাঁ? ভ্যাট আইনের সংজ্ঞা অনুযায়ী, যে রেস্তোরাঁয় কোনো বেষ্টনী নেই; বিদ্যুচ্চালিত পাখা নেই। সাধারণত ফুটপাতের ‘ভাতের হোটেল’কে বোঝানো হয়েছে। অত্যন্ত নিম্ন আয়ের মানুষ সেখানে সস্তায় খাওয়াদাওয়া করেন। ভ্যাট বাঁচাতে ওখানে খেতে যাবেন?
