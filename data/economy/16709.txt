
আজ জাতীয় সংসদে ২০১৪-১৫ অথর্বছরের বাজেট পেশ করতে যাচ্ছেন অথর্মন্ত্রী আবুল মাল আবদুল মুহিত৷ এই বাজেট থেকে সাধারণ মানুষ কী প্রত্যাশা করতে পারে, তা জানতে প্রথম আলো বিভিন্ন শ্রেণী-পেশার কয়েকজন মানুষের মুখোমুখি হয়৷ তাঁদের কাছে জানতে চাওয়া হয়েছিল: ১. বর্তমান অর্থনীতির অবস্থা কেমন মনে হচ্ছে? ২. বাজেটে কোন বিষয়টিকে অগ্রাধিকার দেওয়া উচিত? ৩. বাজেটে কী দেখতে চান না? ৪. আপনি বা আপনার পরিবারের জন্য বাজেটের মাধ্যমে কী চান? ৫. আগামী অর্থবছরটা কেমন যাবে বলে মনে করছেন? এসব প্রশ্নের জবাবে তাঁরা যা বলেছেন এখানে সংক্ষেপে তাঁদের জবানিতে তা তুলে ধরা হলো
আয়-উপার্জন যেন বাড়েআরিফ হোসেনস্বত্বাধিকারী, সাবওয়ে ডিপার্টমেন্টাল স্টোর, বনশ্রী।রাজনৈতিক অস্থিরতার প্রভাব এখনো আছে। যার কাছে টাকা আছে সে টাকা খরচ করছে না, আর যার নেই, তার নেই। আগে যেখানে প্রতিদিনই হরলিকস, ল্যাকটোজেন বিক্রি করতাম, এখন বিক্রি খুবই কম। আমার ছোট ভাই একটা বায়িং হাউসে চাকরি করত। যুক্তরাষ্ট্রের বাজারে জিএসপি স্থগিত হওয়ার কিছু দিন পর সে চাকরি হারায়। চাকরি না থাকায় বউকে সে শ্বশুরবাড়ি পাঠিয়ে দিয়েছে।আমি বুঝি না এক বছরে কেন চারবার গুঁড়া দুধের দাম বাড়বে? বাজেটে কর বাড়ানোর আগে আমাদের মতো মানুষের ওপর তার কী প্রভাব পড়বে, সেটা বিবেচনা করতে হবে। নিত্যপণ্যের দামে বড় প্রভাব পড়ে এমন কোনো কিছু যেন করা না হয়।আমি কর কমানো চাই না, চাই দেশে যেন অস্থিরতা না থাকে। তাহলে বেচাবিক্রি ভালো হবে, পরিবার নিয়েও সুখে থাকতে পারব। সরকারের উচিত সবার আয় বাড়ে—এমন পদক্ষেপ নেওয়া। এটি হলে সবাই ভালো থাকবে। অর্থনীতিও ভালোভাবে চলবে।
চাই ভালো পাবলিক বাসনাসরিন সুলতানাপ্রশাসনিক কর্মকর্তা, বাংলাদেশ ইন্টারন্যাশনাল স্কুল অ্যান্ড কলেজ, মহাখালীদেশের অর্থনীতি মোটামুটি পর্যায়ে আছে। মানুষের আয় কিছুটা বেড়েছে। এ জন্য জিনিসপত্রের দাম বাড়লেও সাধারণ মানুষ কোনো রকমে দিন চালিয়ে নিতে পারছে। তবে দেশে এখনো বৈষম্যমূলক উন্নয়ন হচ্ছে। ধনিক শ্রেণি টাকার পাহাড় গড়ছে। উল্টোদিকে গরিব মানুষের উন্নয়ন হচ্ছে খুব ধীর গতিতে। বাজেটে এ বিষয়গুলোর সুরাহা করার পাশাপাশি কৃষি খাত ও পোশাকশিল্পের শ্রমিকদের দিকে বেশি নজর দেওয়া উচিত। যানজটমুক্ত রাস্তা চাই, চাই ভালো পাবলিক বাস, যেন আমাদের চলাফেরা করতে কষ্ট কম হয়৷ এ জন্য বাজেটে সুনির্দিষ্ট পরিকল্পনা থাকা উচিত। অন্যদিকে উচ্চশিক্ষা পর্যায়ে বেসরকাির বিশ্ববিদ্যালয় ও মেডিকেল কলেজগুলোকে আরও নিয়ন্ত্রণে আনতে পদক্ষেপ দরকার। কারণ এসব প্রতিষ্ঠানে উচ্চবিত্তের সন্তানেরা ছাড়া এখন আর কেউ পড়তে পারে না। বিষয়টির সুরাহা দরকার। আর নিত্যপণ্য যেন ক্রয়সীমার মধ্যে থাকে এবং কোনো ধরনের কর যেন বসানো না হয়।‘হামারঘরের এলাকাত কারখানা হোক’মোক্তার মিয়ারিকশাচালক, আগারগাঁওসারা দিন দুই বেলা ইশকা চলেয়া (রিকশা চালিয়ে) খরচ বাদ দিয়া ৪০০ ট্যাকার মতো থাকে। এনজিও ‘আশা’ থাকি ৩০ হাজার ট্যাকা লোন নিছি, পত্যেক সপ্তায় লোনের ৯০০ ট্যাকা বাড়িত পাঠেয়া (পাঠিয়ে) দেই বিকাশ করি। ২০ ট্যাকার পেরাস্যুট ত্যালের দাম নাগে ২৫ ট্যাকা। আলু, পোটলসহ আনাজের দামও বেশি হচে। এত কসটো করি কামাই করি বাড়িত পাঁচটা লোকের সংসার চলবার পাবার নাগচি না। ইশকায়ালাদের ওপর খুব ওত্যাচার চলবার নাইগচে, হামারঘরেক ভিপি (আমাদের ভিআইপি) রোডোত যাবার দ্যায় না। সরকার অটো-ইশকাআলাদেক পারলে উঠি দেক। এদের জইন্যে খেপ কম হবার নাগচে। দুইটা বেশি ট্যাকার জইন্যে হামরা ঢাকাত পড়ি আছি৷ তা-ও যদি না হয়, কী করি হামরা খামো? হামারঘরের এলাকাত কলকারখানা থাইকলে আর ঢাকা আসা লাগিল না হয়। দ্যাশের অবস্তা ভালো মনে হবার নাগচে না। হামারঘরের ইশকায়ালাদের
