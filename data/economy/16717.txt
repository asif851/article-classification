
আন্তর্জাতিক ‘মা’ দিবসকে সামনে রেখে বাংলাদেশের গর্ভবতী ও প্রসূতি মায়েদের সুষম পুষ্টি নিশ্চিতে আবুল খায়ের গ্রুপ বাজারে নিয়ে এসেছে সম্পূরক পুষ্টি ‘প্রোফম’। আজ শনিবার এক সংবাদ সম্মেলনে আনুষ্ঠানিকভাবে পণ্যটির বাজারজাতকরণের ঘোষণা দেওয়া হয়।সংবাদ সম্মেলনে উপস্থিত ছিলেন আবুল খায়ের গ্রুপের ব্র্যান্ড ডিরেক্টর নওশাদ করিম চৌধুরী, পুষ্টি বিশেষজ্ঞ তামান্না চৌধুরী ও আবুল খায়ের কনজ্যুমার গুডস বিভাগের ব্রান্ড অ্যান্ড রিসার্চ কনসালট্যান্ট তাসনিম এ করিম।আবুল খায়ের গ্রুপের এক সংবাদ বিজ্ঞপ্তিতে বলা হয়, গর্ভকালীন মায়েদের চিন্তায় থাকে তাঁর অনাগত সন্তানের দৈহিক ও মানসিক বিকাশ। এ সুরক্ষা নিশ্চিতে মায়েদের নিজের প্রতি যত্নবান হতে হয়। এমনকি নবজাতকের জন্মের পরও মায়েদের নিজের পুষ্টির জোগানের কথা মাথায় রাখতে হয়। তাই গর্ভকালীন ও এর পরবর্তী সময়ের পুষ্টির জোগান নিশ্চিত করতে প্রোফম বাজারে আনা হয়েছে।গর্ভাবস্থায় নারীর দেহে ক্যালসিয়াম, আয়রন, ভিটামিন, ভিটামিন সি, ওমেগা থ্রি ও জিংকের প্রয়োজন হয়। এক প্রোফমেই মিলবে সব উপাদান। প্রোফম পাওয়া যাবে ৪০০ গ্রাম প্যাক সাইজে, যার বিক্রয় মূল্য ৫৫০ টাকা।
