
মধুমতি ব্যাংক লিমিটেড এবং যমুনা ব্যাংক লিমিটেড সম্প্রতি বৈদেশিক রেমিট্যান্স বিতরণবিষয়ক একটি সমঝোতা স্মারকে সই করেছে। যমুনা ব্যাংকের প্রধান কার্যালয়ে এ চুক্তি স্বাক্ষরিত হয়। মধুমতি ব্যাংকের ব্যবস্থাপনা পরিচালক ও প্রধান নির্বাহী কর্মকর্তা (সিইও) মো. মিজানুর রহমান এবং যমুনা ব্যাংকের ব্যবস্থাপনা পরিচালক ও সিইও শফিকুল আলমের উপস্থিতিতে মধুমতি ব্যাংকের অতিরিক্ত ব্যবস্থাপনা পরিচালক মো. সফিউল আজম এবং যমুনা ব্যাংকের উপব্যবস্থাপনা পরিচালক এ কে এম সাইফুদ্দিন আহমেদ চুক্তিতে স্বাক্ষর ও নথি বিনিময় করেন। এ সময় মধুমতি ব্যাংকের হেড অব আইডি ফাহমিদা সাঈদ সাকীসহ উভয় ব্যাংকের উচ্চপদস্থ কর্মকর্তারা উপস্থিত ছিলেন। বিজ্ঞপ্তি।
