
জাতীয় পরিচয়পত্রের তথ্য অনুসন্ধানের জন্য ডেটাবেইস ব্যবহারে সমঝোতা স্মারক স্বাক্ষর করেছে যমুনা ব্যাংক লিমিটেড এবং নির্বাচন কমিশন। নিজ নিজ প্রতিষ্ঠানের পক্ষে সমঝোতা স্মারকে স্বাক্ষর করেন যমুনা ব্যাংকের উপব্যবস্থাপনা পরিচালক এ কে এম সাইফুদ্দীন আহমেদ এবং নির্বাচন কমিশন সচিবালয়ের জাতীয় পরিচয় নিবন্ধন অনুবিভাগের পরিচালক (অপারেশনস) সৈয়দ মোহাম্মদ মুসা। এ সময় উপস্থিত ছিলেন জাতীয় পরিচয় নিবন্ধন অনুবিভাগের মহাপরিচালক এবং নির্বাচন কমিশন সচিবালয়ের আইডিইএ প্রকল্পের পরিচালক ব্রিগেডিয়ার জেনারেল সুলতানুজ্জামান মো. সালেহ উদ্দিন। বিজ্ঞপ্তি।
