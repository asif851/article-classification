
ব্যবসায়ীদের শীর্ষ সংগঠন ফেডারেশন অব বাংলাদেশ চেম্বার অব কমার্স অ্যান্ড ইন্ডাস্ট্রির (এফবিসিসিআই) একটি বাণিজ্য প্রতিনিধিদল প্রধানমন্ত্রীর সফরসঙ্গী হিসেবে হাঙ্গেরি গেছে। সংগঠনটির সভাপতি আবদুল মাতলুব আহমাদের নেতৃত্বে এ দলটি হাঙ্গেরির রাজধানী বুদাপেস্টের উদ্দেশে গত শুক্রবার ঢাকা ছাড়ে। প্রতিনিধিদলটি হাঙ্গেরি সফরকালে বুদাপেস্ট পানি সম্মেলনে যোগ দেবে এবং হাঙ্গেরির ব্যবসায়ীদের সঙ্গে বৈঠক করবে। প্রতিনিধিদলের সদস্যরা বাংলাদেশের বিশেষ অর্থনৈতিক অঞ্চলে (এসইজেড) হাঙ্গেরির বিনিয়োগ আনা এবং দেশটি যাতে বাংলাদেশ থেকে বেশি পরিমাণে পণ্য আমদানি করে, সে চেষ্টা করবেন। এফবিসিসিআইয়ের প্রথম সহসভাপতি মো. শফিউল ইসলাম, সহসভাপতি মাহবুবুল আলম, পরিচালক জসিম উদ্দিন প্রমুখ প্রতিনিধিদলে রয়েছেন। সফর শেষে ব্যবসায়ী প্রতিনিধিদলের ৩০ নভেম্বর ঢাকায় ফেরার কথা রয়েছে। বিজ্ঞপ্তি
