
দেশের বৈদেশিক মুদ্রার মজুত বা রিজার্ভে নতুন রেকর্ড হয়েছে। আজ বৃহস্পতিবার বিকেল সোয়া চারটার দিকে রিজার্ভ দুই হাজার ২০৫ কোটি ডলারে পৌঁছেছে, যা নতুন মাইলফলকও।বাংলাদেশ ব্যাংক সূত্রে জানা যায়, বাংলাদেশে গত জুলাই মাসে রেকর্ড ১৪৮ কোটি ২০ লাখ ডলার রেমিট্যান্স এসেছে। পাশাপাশি বেসরকারি খাতের বিভিন্ন কোম্পানি বিদেশ থেকে ৩০০ কোটি ডলারের বেশি বৈদেশিক মুদ্রা ঋণ এনেছে। একই সঙ্গে রপ্তানি আয়ে ভালো প্রবৃদ্ধি হয়েছে। এই সময়ে বৈদেশিক মুদ্রা আয়ের তুলনায় ব্যয় কম হওয়ায় রিজার্ভ বেড়েছে।এর আগে গত ১০ জুলাই বাংলাদেশ ব্যাংকের হিসাবে সংরক্ষিত রিজার্ভের পরিমাণ দাঁড়িয়েছিল দুই হাজার ১১১ কোটি ৮০ লাখ ডলারে। এ ছাড়া ১৬ জুন রিজার্ভ প্রথমবারের মতো দু্ই হাজার ১০০ কোটি ডলারের মাইলফলক অতিক্রম করে। ১০ এপ্রিল দুই হাজার কোটি ডলার অতিক্রম করে রিজার্ভ।
রিজার্ভ আবার ২১০০ কোটি ডলার দুই হাজার কোটি ডলার ছাড়াল রিজার্ভ ২১ বিলিয়ন ডলার ছাড়াল বৈদেশিক মুদ্রার রিজার্ভ    
