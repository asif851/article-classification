
আবদুল হালিম চৌধুরী পূবালী ব্যাংকের নতুন ব্যবস্থাপনা পরিচালক (এমডি) হিসেবে সম্প্রতি নিয়োগ পেয়েছেন। এর আগে তিনি এ ব্যাংকের অতিরিক্ত ব্যবস্থাপনা পরিচালক ছিলেন এবং ব্যবস্থাপনা পরিচালক হিসেবে (চলতি দায়িত্ব) কর্মরত ছিলেন। হালিম চৌধুরী ১৯৮৮ সালে প্রিন্সিপাল অফিসার হিসেবে পূবালী ব্যাংকে যোগ দেন। পরবর্তী সময়ে তিনি ব্যাংকের বিভিন্ন করপোরেট শাখার প্রধান, ঢাকা কেন্দ্রীয় অঞ্চলের আঞ্চলিক প্রধান, ঋণ বিভাগের মহাব্যবস্থাপক ও উপব্যবস্থাপনা পরিচালকের (ডিএমডি) দায়িত্ব পালন করেন। হালিম চৌধুরী যুক্তরাষ্ট্র, যুক্তরাজ্য, গ্রিস, মালয়েশিয়া, সৌদি আরব, বাহরাইন, ভারত ও হংকং প্রভৃতি দেশে বিভিন্ন প্রশিক্ষণ ও সেমিনারে অংশ নেন। বিজ্ঞপ্তি
