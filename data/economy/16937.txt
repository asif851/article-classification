
বাংলাদেশে দ্য হংকং অ্যান্ড সাংহাই ব্যাংকিং করপোরেশন (এইচএসবিসি) লিমিটেডের প্রধান নির্বাহী কর্মকর্তা হিসেবে ফ্রাঁসওয়া দ্য ম্যারিকো যোগদান করেছেন। যথাযথ আইনি অনুমোদনসাপেক্ষে আজ ১ অক্টোবর থেকে এ নিয়োগ কার্যকর হচ্ছে। ম্যারিকো ১৯৯৪ সালে এইচএসবিসি গ্রুপে যোগদান করার পর ইউরোপ, এশিয়া, মধ্যপ্রাচ্য ও আফ্রিকার বিভিন্ন দেশে উচ্চপদস্থ কর্মকর্তা হিসেবে কর্মরত ছিলেন। এইচএসবিসি বাংলাদেশে যোগদানের আগে তিনি এইচএসবিসি লেবাননের প্রধান নির্বাহী কর্মকর্তা হিসেবে নিযুক্ত ছিলেন। অ্যান্ড্রু টিল্কের স্থলাভিষিক্ত হলেন ফ্রাঁসওয়া ম্যারিকো। টিল্ক হংকং এ এইচএসবিসির এশিয়া প্যাসিফিক হোলসেল ক্রেডিট ও মার্কেট রিস্ক প্রধান হিসেবে দায়িত্ব নিচ্ছেন। তিনি ২০১২ সালে এইচএসবিসি বাংলাদেশে যোগদান করেছিলেন। এইচএসবিসি এশিয়া প্যাসিফিকের হেড অব ইন্টারন্যাশনাল এবং হেড অব স্ট্র্যাটেজি ও প্ল্যানিং জায়ান্ত রিখে এ নিয়োগ সম্পর্কে বলেন, ‘আমি ফ্রাঁসওয়াকে নতুন এ দায়িত্বে আন্তরিক অভিনন্দন জানাই।’
