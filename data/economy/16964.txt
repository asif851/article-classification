
ইস্টার্ন ইউনিভার্সিটি ও ইউনূস সেন্টারের মধ্যে শিক্ষাবিষয়ক একটি চুক্তি স্বাক্ষরিত হয়েছে। ইস্টার্ন ইউনিভার্সিটির উপাচার্য আবদুর রব ও ইউনূস সেন্টারের নির্বাহী পরিচালক লামিয়া মোর্শেদ সম্প্রতি এই চুক্তিতে স্বাক্ষর করেন। এই উদ্যোগকে স্বাগত জানিয়ে এর সাফল্য কামনা করতে অনুষ্ঠানে উপস্থিত ছিলেন নোবেলজয়ী ড. মুহাম্মদ ইউনূস। চুক্তির আওতায় সামাজিক ব্যবসা শিক্ষার প্রসারে প্রতিষ্ঠান দুটি কাজ করবে। অনুষ্ঠানে উপস্থিত ছিলেন ইউনিভার্সিটির সহ-উপাচার্য আবদুল হান্নান চৌধুরী, ব্যবসায় অনুষদের ডিন নজরুল ইসলামসহ প্রতিষ্ঠান দুটির কর্মকর্তারা। বিজ্ঞপ্তি।
