
বাংলাদেশের মাস্টারকার্ড ব্যবহারকারীরা ১৪টি আন্তর্জাতিক গন্তব্যে মালয়েশিয়া এয়ারলাইনসের বিমান টিকিটে মূল্যছাড় পাবেন। এর মধ্যে বিজনেস শ্রেণিতে সর্বোচ্চ ৩৭% ও ইকনোমি শ্রেণিতে ৩০% পর্যন্ত ছাড় পাওয়া যাবে।যেসব গন্তব্যের বিমান টিকিটে ছাড় পাওয়া যাবে—কুয়ালালামপুর, লঙ্কাউই, পেনাং, দানপাসার, ব্যাংকক, ফুকেট, ক্রাবি, সিঙ্গাপুর, টোকিও, সিউল, জাকার্তা, ম্যানিলা, সিডনি ও মেলবোর্ন। ১৫ এপ্রিল থেকে ১৫ জুলাইয়ের মধ্যে টিকিট ক্রয় ও ৩১ জুলাই পর্যন্ত ভ্রমণের ক্ষেত্রে এই ছাড় দেওয়া হবে।ঢাকায় সম্প্রতি এক সংবাদ সম্মেলনে এসব তথ্য জানানো হয়। এতে বক্তব্য দেন মালয়েশিয়া এয়ারলাইনসের বাংলাদেশ, নেপাল ও ভুটান শাখার ব্যবস্থাপক ওয়েন মোহাম্মদ ইব্রাহিম এবং মাস্টারকার্ড বাংলাদেশের কান্ট্রি ম্যানেজার সৈয়দ মোহাম্মদ কামাল। বিজ্ঞপ্তি।
