
শিক্ষার্থীদের টিফিনের টাকায় পরিচালিত স্বেচ্ছাসেবী সংগঠন লালসবুজ উন্নয়ন সংঘের কুমিল্লা দেবীদ্বার শাখার আয়োজনে গত শনিবার ছোটনা মডেল উচ্চবিদ্যালয় মাঠে জঙ্গিবাদ, মাদক, ইভ টিজিং ও বাল্যবিবাহ প্রতিরোধ সভা অনুষ্ঠিত হয়েছে। অনুষ্ঠানে ছোটনা মডেল উচ্চবিদ্যালয়, বাগমারা আলিম মাদ্রাসা ও মাতৃভূমি মডেল স্কুল অ্যান্ড কলেজের দুই হাজার শিক্ষার্থী জঙ্গিবাদ, মাদক ও ইভ টিজিংকে লাল কার্ড দেখিয়ে শপথ নেয়। অনুষ্ঠানে ছিলেন একুশে পদকপ্রাপ্ত ভাষাসৈনিক ও পরমাণু বিজ্ঞানী জসীম উদ্দিন আহমদ, ঢাকা গ্রুপের ব্যবস্থাপনা পরিচালক আবুল কালাম আজাদ, লালসবুজ উন্নয়ন সংঘের প্রতিষ্ঠাতা ও কেন্দ্রীয় সভাপতি কাওসার আলম সোহেল, সংগঠনের প্রধান উপদেষ্টা সাবিনা ইয়াসমীন প্রমুখ। বিজ্ঞপ্তি
