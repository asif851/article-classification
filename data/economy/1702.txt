
নায়ক-নায়িকাসহ অভিনয়শিল্পীদের সম্মানী নেওয়ার আগেই ১০ শতাংশ উৎসে কর কেটে রাখবে জাতীয় রাজস্ব বোর্ড (এনবিআর)। বাজেট পাসের পর সংশ্লিষ্ট কর অঞ্চলকে এই নির্দেশনা দিয়েছে এনবিআর। তবে ১০ হাজার টাকার বেশি সম্মানী পেলেই এই উৎসে কর কাটা হবে। যে প্রতিষ্ঠান সম্মানী দেবে, সেই প্রতিষ্ঠান উৎসে কর কেটে সরকারি কোষাগারে জমা দেবে। অভিনয়শিল্পীদের মনে রাখতে হবে, উৎসে কর কাটলে ক্ষতি নেই। উৎসে করের টাকা বছর শেষে মোট করের টাকা থেকে বাদ দিতে হবে। উৎসে কর একধরনের অগ্রিম কর। 
