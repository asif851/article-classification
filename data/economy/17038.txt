
বাংলাদেশ সরকার প্লাস্টিক ব্যাগের পরিবর্তে পাটের ব্যাগে রপ্তানিমুখী পণ্য পাঠাতে গত রোববার ভারত সরকারের প্রতি অনুরোধ জানিয়েছে। ভারত সরকারকে দেওয়া এক পত্রে বাংলাদেশ বলেছে, এখন থেকে চাল, গম ও ময়দাসহ যেকোনো পণ্য বাংলাদেশে পাঠাতে প্লাস্টিকের ব্যাগের পরিবর্তে পাটের ব্যাগ ব্যবহার করতে হবে। ভারতের রপ্তানিকারক কোম্পানিগুলোর মধ্যে এ খবরে কিছুটা উৎকণ্ঠার সৃষ্টি হয়েছে। বর্তমানে ভারত থেকে বাংলাদেশে রপ্তানিমুখী পণ্য প্লাস্টিকের ব্যাগে পাঠানো হচ্ছে। আগামী ১ জানুয়ারি থেকে এ ধরনের পণ্যবোঝাই কোনো ট্রাক ছাড় দেওয়া হবে না। স্থল ও নৌবন্দরের চেকপোস্টগুলোতে এ সংক্রান্ত নির্দেশনা পাঠানো হয়েছে। অর্থাৎ ভারত থেকে আমদানিকৃত পণ্য এখন থেকে পাটের বস্তায় আসতে হবে।বাসস
