
আন্তর্জাতিক মা দিবস উপলক্ষে শতাধিক মায়ের এক মিলনমেলা আয়োজন করে সিটি ব্যাংক। এই মায়েদের সবাই সিটি ব্যাংকেই কাজ করেন। প্রতিষ্ঠানটির প্রধান কার্যালয়ে গত রোববার আয়োজিত এ অনুষ্ঠানে প্রধান অতিথি বাংলাদেশ ব্যাংকের ডেপুটি গভর্নর নাজনীন সুলতানাকে ক্রেস্ট দিয়ে সম্মানিত করেন ব্যাংকের ব্যবস্থাপনা পরিচালক ও সিইও সোহেল আর কে হুসেইন। বিশেষ অতিথি ছিলেন মানুষের জন্য ফাউন্ডেশনের এক্সিকিউটিভ ডিরেক্টর শাহীন আনাম ও এশিয়াটিক থ্রি সিক্সটির ম্যানেজিং ডিরেক্টর সারা যাকের। উপস্থিত ছিলেন ব্যাংকের অতিরিক্ত ব্যবস্থাপনা পরিচালক ফারুক এম আহমেদ, উপব্যবস্থাপনা পরিচালক মাসরুর আরেফিন প্রমুখ। বিজ্ঞপ্তি।
