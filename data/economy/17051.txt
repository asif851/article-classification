
সূচক কমেছে দেশের প্রধান শেয়ারবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ রোববার সপ্তাহের প্রথম কার্যদিবস লেনদেন শেষে ডিএসইতে গত কার্যদিবসের চেয়ে কমেছে লেনদেনের পরিমাণ।ডিএসইতে আজ লেনদেন শেষে প্রধান সূচক ডিএসইএক্স কমেছে ১০ দশমিক ৬৬ পয়েন্ট, অবস্থান করছে ৬২৯৬ পয়েন্টে। মোট লেনদেন হয়েছে ৫৭৩ কোটি ৭৬ লাখ টাকা। গত কার্যদিবস লেনদেনের পরিমাণ ছিল ৬২০ কোটি টাকা। আজ হাতবদল হওয়া শেয়ার ও মিউচুয়াল ফান্ডগুলোর মধ্যে দর বেড়েছে ১৩১টির, কমেছে ১৫২টির এবং অপরিবর্তিত আছে ৪৫টির দর।ডিএসইতে আজ দর বৃদ্ধির শীর্ষে থাকা কোম্পানিগুলো হলো ইস্টার্ন কেব্‌লস, জেমিনি সি ফুড, ন্যাশনাল টিউবস, মুন্নু স্টাফলার, ইউনিয়ন ক্যাপিটাল, বিডি থাই, গোল্ডেন হারভেস্ট, লঙ্কা-বাংলা ফিন্যান্স, পদ্মা লাইফ ইনস্যুরেন্স ও ফুয়াং ফুড।
লেনদেনের শীর্ষে থাকা কোম্পানিগুলো হলো বিডি থাই, ব্র্যাক ব্যাংক লিমিটেড, শাহজালাল ইসলামি ব্যাংক লিমিটেড, লঙ্কা-বাংলা ফিন্যান্স, এবি ব্যাংক লিমিটেড, গ্রামীণফোন, সিএমসি কামাল, ইউনাইটেড পাওয়ার জেনারেশন অ্যান্ড ডিস্ট্রিবিউশন কোম্পানি, ফুয়াং ফুড ও ন্যাশনাল টিউবস।
অন্যদিকে সিএসইতে আজ সার্বিক সূচক কমেছে ২৪ দশমিক ৪৬ পয়েন্ট। মোট লেনদেনের পরিমাণ প্রায় ২২ কোটি ৭২ লাখ টাকা। আজ হাতবদল হওয়া শেয়ার ও মিউচুয়াল ফান্ডের মধ্যে দর বেড়েছে ৮৯টির, কমেছে ১১৩টির এবং অপরিবর্তিত আছে ৩৯টির।
