


সুদ পরিশোধে সরকারের খরচ হয়েছিল ৩৩ হাজার ৯৩৮ কোটি টাকা। 
১০-১২% লোকের কাছে বিক্রি হচ্ছে মোট সঞ্চয়পত্রের ৮৫ %।


সুদ পরিশোধেই চলতি ২০১৭-১৮ অর্থবছরে সরকারের খরচ হবে ৩৭ হাজার ৯২০ কোটি টাকা। এ বাবদ গত অর্থবছরের চেয়ে বাড়তি খরচ হবে ৪ হাজার কোটি টাকা বেশি। গত ২০১৬-১৭ অর্থবছরে সুদ পরিশোধ বাবদ সরকারের খরচ হয়েছিল ৩৩ হাজার ৯৩৮ কোটি টাকা।
উচ্চ সুদে অভ্যন্তরীণ উৎস থেকে ঋণ নেওয়া, বিশেষ করে সঞ্চয়পত্রের বিক্রি বাড়ায় এবং নামমাত্র সুদে বিদেশি উৎস থেকে ঋণ নিতে না পারার কারণেই সরকারি কোষাগার থেকে খরচ হবে এই বিপুল অঙ্কের টাকা। অর্থ মন্ত্রণালয়ের অর্থ বিভাগ সূত্রে এ তথ্য জানা গেছে।
চলতি অর্থবছরের ৪ লাখ ২৬৬ কোটি টাকার বাজেটে সুদ পরিশোধে রাখা ছিল মূলত ৪১ হাজার ৪৫৭ কোটি টাকা। এর মধ্যে অভ্যন্তরীণ ঋণের সুদ ৩৯ হাজার ৫১১ কোটি টাকা এবং বৈদেশিক ঋণের সুদ ১ হাজার ৯৪৬ কোটি টাকা।
সম্প্রতি সংশোধিত বাজেটে অর্থ বিভাগ অভ্যন্তরীণ ঋণের সুদ বাবদ বরাদ্দ কমিয়ে ৩৫ হাজার ৪০৪ কোটি টাকা করেছে। তবে বৈদেশিক ঋণের সুদের বরাদ্দ বাড়িয়ে করেছে ২ হাজার ৫১৬ কোটি টাকা।
 
