
দেশের রন্ধনশিল্পী প্রতিভা অন্বেষণে টিভি রিয়্যালিটি শো ‘সেরা রন্ধনশিল্পী-২০১৫’ প্রতিযোগিতার দ্বিতীয় পর্বের কার্যক্রম শুরু হয়েছে। ভ্রমণবিষয়ক পাক্ষিক দ্য বাংলাদেশ মনিটর এবং বেসরকারি টেলিভিশন এটিএন বাংলা এ রিয়্যালিটি শোর আয়োজন করছে।আগামী সেপ্টেম্বর মাস থেকে প্রতি সপ্তাহে একটি করে মোট ১৩টি পর্বে এটিএন বাংলায় এ রিয়েলিটি শো প্রচারিত হবে। এ প্রতিযোগিতায় অংশ নিতে হলে আগামী ২৫ জুলাইয়ের মধ্যে নাম নিবন্ধন করতে হবে। নিবন্ধনের সঙ্গে প্রধান ডিশের একটি রেসিপি ও ছবি, প্রতিযোগীর পাসপোর্ট সাইজ ছবি, প্রতিযোগীর বিভাগের নামসহ পূর্ণ যোগাযোগ ঠিকানা ও তথ্য থাকতে হবে। এ আয়োজনের পৃষ্ঠপোষকতায় রয়েছে মালয়েশিয়ান পাম অয়েল কাউন্সিল এবং টি কে গ্রুপের ফ্যামিলি ব্র্যান্ড পাম অয়েল।ঢাকায় সম্প্রতি এক সংবাদ সম্মেলনে এসব তথ্য জানানো হয়। এতে বক্তব্য দেন বাংলাদেশ মনিটর সম্পাদক কাজী ওয়াহিদুল আলম, মালয়েশিয়ান পাম অয়েল কাউন্সিলের আঞ্চলিক ব্যবস্থাপক এ কে এম ফখরুল আলম, টি কে গ্রুপের প্রধান প্রশাসনিক কর্মকর্তা এ আর গণি ও এটিএন বাংলার উপদেষ্টা নওয়াজিশ আলী খান। বিজ্ঞপ্তি।
