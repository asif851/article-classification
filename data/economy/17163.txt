
ন্যাশনাল ক্রেডিট অ্যান্ড কমার্স ব্যাংক লিমিটেডের ২০১৪ সালের শেয়ারহোল্ডারদের জন্য শতকরা ১০ শতাংশ লভ্যাংশ (বোনাস শেয়ার) অনুমোদন করেছে। গতকাল বুধবার রাজধানীর অফিসার্স ক্লাবে অনুষ্ঠিত ব্যাংকের ৩০তম বার্ষিক সাধারণ সভায় এ লভ্যাংশ অনুমোদন করা হয়। ব্যাংকের চেয়ারম্যান মো. নুরুন নেওয়াজের সভাপতিত্বে অনুষ্ঠিত এ সভায় ব্যাংকের ভাইস চেয়ারম্যান এ এস এম মাঈনউদ্দিন মোনেম, ব্যবস্থাপনা পরিচালক ও প্রধান নির্বাহী গোলাম হাফিজ আহমেদ প্রমুখ এবং ব্যাংকের বিপুলসংখ্যক শেয়ারহোল্ডার উপস্থিত ছিলেন। বিজ্ঞপ্তি।
