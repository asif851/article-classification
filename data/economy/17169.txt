

ভোজ্যতেলের দাম প্রতি লিটারে পাঁচ টাকা করে কমাচ্ছেন পাইকারি ব্যবসায়ীরা। আগামী শনিবার থেকে তেলের নতুন এই দাম কার্যকর হচ্ছে। 
আজ বৃহস্পতিবার দুপুরে বাণিজ্যমন্ত্রী তোফায়েল আহমদের সঙ্গে বাংলাদেশ ভেজিটেবল অয়েল রিফাইনার্স অ্যান্ড বনস্পতি ম্যানুফ্যাকচারার্স অ্যাসোসিয়েশনের নেতারা বৈঠকে এই সিদ্ধান্ত হয়। বাণিজ্য মন্ত্রণালয়ের সম্মেলন কক্ষে বৈঠকটি হয়। বৈঠক শেষে তেলের দাম কমানোর কথা জানান অ্যাসোসিয়েশনের নেতা সিটি গ্রুপের চেয়ারম্যান ফজলুর রহমান। তিনি বলেন, পাইকারি বাজারে দাম কমলে এর প্রভাব খুচরা বাজারেও পড়বে।
