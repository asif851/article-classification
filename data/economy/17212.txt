
প্রবাসীকল্যাণ ব্যাংকের প্রধান শাখায় বাণিজ্যিক কার্যক্রম পরিচালনার অনুমতি দেওয়া হবে।ঢাকায় গতকাল প্রবাসীকল্যাণ ভবনে প্রবাসীকল্যাণ ব্যাংকের প্রধান শাখা ও ‘হেল্পলাইন ডেস্ক’র উদ্বোধন অনুষ্ঠানে প্রধান অতিথির বক্তৃতায় অর্থমন্ত্রী আবুল মাল আবদুল মুহিত এ কথা বলেন। খবর বাসস’র।অর্থমন্ত্রী বলেন, ‘বিশেষায়িত কোনো ব্যাংক পূর্ণাঙ্গ বাণিজ্যিক কার্যক্রম পরিচালনা না করলেও সংশ্লিষ্ট ব্যাংকের প্রধান শাখায় এ ধরনের কার্যক্রম পরিচালনা করা হয়। তাই আমি প্রবাসীকল্যাণ ব্যাংকের প্রধান শাখায় বাণিজ্যিক কার্যক্রম পরিচালনার অনুমতি দিতে কেন্দ্রীয় ব্যাংকে সুপারিশ করেছি।’অনুষ্ঠানে বিশেষ অতিথি ছিলেন প্রবাসীকল্যাণ ও বৈদেশিক কর্মসংস্থানমন্ত্রী ইঞ্জিনিয়ার খন্দকার মোশাররফ হোসেন। আরও উপস্থিত ছিলেন প্রবাসীকল্যাণ ও বৈদেশিক কর্মসংস্থানসচিব জাফর আহমেদ খান ও ব্যাংকটির ব্যবস্থাপনা পরিচালক সি এম কয়েস সামী।
