
গ্রামীণ ব্যাংক ও এর প্রতিষ্ঠাতা ড. মুহাম্মদ ইউনূসকে শান্তিতে নোবেল পুরস্কার দেওয়ার ঘোষণা হয়েছিল ২০০৬ সালের ১৩ অক্টোবর। গতকাল বৃহস্পতিবার এ নোবেল জয়ের এক দশক পূর্ণ হলো।২০০৬ সালের ১৩ অক্টোবর নরওয়ের নোবেল কমিটি শান্তিতে অবদান রাখার জন্য গ্রামীণ ব্যাংক ও এর প্রতিষ্ঠাতা ড. মুহাম্মদ ইউনূসকে নোবেল পুরস্কার দেওয়ার ঘোষণা দেয়। পরে ওই বছরের ১০ ডিসেম্বর নরওয়ের রাজধানী অসলোতে এক জাঁকজমকপূর্ণ অনুষ্ঠানে ড. ইউনূস ও গ্রামীণ ব্যাংকের প্রতিনিধি তাসলিমা বেগম এ পুরস্কার গ্রহণ করেন।
