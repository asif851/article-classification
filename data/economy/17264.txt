
বাংলাদেশ ল্যাম্পস (বিডি ল্যাম্পস) লিমিটেডের শেয়ারধারীরা ১০ টাকা মূল্যের প্রতিটি শেয়ারের জন্য দুই টাকা হারে নগদ লভ্যাংশ পাবেন। এর মানে হলো, প্রতিষ্ঠানটির শেয়ারধারীরা ২০ শতাংশ হারে নগদ লভ্যাংশ পাবেন।প্রতিষ্ঠানের ৫৩তম বার্ষিক সাধারণ সভায় (এজিএম) শেয়ারধারীদের জন্য এমন ঘোষণাই দিয়েছে বাংলাদেশ ল্যাম্পস লিমিটেড। রাজধানীর গুলশানের ইমানুয়েল ব্যানকুয়েট হলে গত মঙ্গলবার এই সভা অনুষ্ঠিত হয়।বাংলাদেশ ল্যাম্পসের চেয়ারম্যান শাহনাজ রহমানের সভাপতিত্বে সভায় উপস্থিত ছিলেন প্রতিষ্ঠানের পরিচালকবৃন্দ লতিফুর রহমান, সাইফুর রহমান, শাহজরেহ হক, সিমিন হোসেন, আরশাদ ওয়ালিউর রহমান, শামসুর রহমান, রোকেয়া আফজাল রহমান, ওবায়দুর রহমান খান, আতিকুর রহমান ও আহমেদ শাফী চৌধুরী৷এছাড়া উপস্থিত ছিলেন কোম্পানির প্রধান আর্থিক কর্মকর্তা এ কে এম মঈনুদ্দিন এবং কোম্পানির সচিব মোহাম্মদ রোহান মিয়া।সভায় ৩১ ডিসেম্বর শেষ হওয়া বছরের জন্য প্রতিষ্ঠানের বার্ষিক প্রতিবেদন এবং হিসাব বিবরণী অনুমোদন করা হয়।পুঁজিবাজারে তালিকাভুক্ত প্রতিষ্ঠান বাংলাদেশ ল্যাম্পস ট্রান্সকম গ্রুপের একটি প্রতিষ্ঠান। ফিলিপস ও ট্রান্সটেক ব্র্যান্ডের বিভিন্ন ইলেকট্রনিক পণ্য বিক্রি করে থাকে। একই সঙ্গে টিউবলাইট, জ্বালানি সাশ্রয়ী বাতিসহ বিভিন্ন পণ্য এ দেশে উৎপাদনও করে থাকে। বিজ্ঞিপ্ত৷
