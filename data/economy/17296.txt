
আজ মঙ্গলবার থেকে নতুন অর্থবছর ২০১৪-১৫ শুরু হলো। শুল্ক ও মূল্য সংযোজন করের (মূসক) পরিবর্তনগুলো ৫ জুন বাজেট ঘোষণার দিনই কার্যকর হয়েছে। আয়করের পরিবর্তনগুলো আজ থেকে কার্যকর হবে।এবার আয়করে বেশ কিছু পরিবর্তন আনা হয়েছে; যা করদাতাদের মানতে হবেবাড়িওয়ালামাসে ২৫ হাজার টাকার বেশি ভাড়া পেলে বাড়িওয়ালাদের পৃথক ব্যাংক হিসাবে নিতে হবে। শিগগিরই এনবিআর এই বিষয়ে একটি নির্দেশিকা তৈরি করবে। নির্দেশিকায় কীভাবে ভাড়া নেওয়া হবে, তার বিস্তারিত থাকবেকালোটাকাবাড়ি বা ফ্ল্যাট কিনে কালোটাকা সাদা করা যাবে। বর্গফুটপ্রতি নির্দিষ্ট পরিমাণ কর দিলেই সেই টাকার উৎস খুঁজবে না এনবিআর। বিনা প্রশ্নে এনবিআর মেনে নেবে। এই সুযোগটি বিদায়ী অর্থবছরেও ছিলসুপারট্যাক্স৪৪ লাখ ২০ হাজার টাকার বেশি আয়ের ওপর ৩০% হারে কর দিতে হবে। এটি সুপারট্যাক্স হিসেবে পরিচিত। এত দিন ব্যক্তিশ্রেিণর সর্বোচ্চ করহার ছিল ২৫ শতাংশ। তবে এবার ব্যক্তিশ্রেিণর আয়ের করমুক্ত সীমা অপরিবর্তিত রয়েছেসারচার্জ২ কোটি টাকার বেশি সম্পদ থাকলে ওই ব্যক্তির আয়ের ওপর ১০ থেকে ২৫ শতাংশ হারে সারচার্জ আরোপ হবে। ধনী ও গরিবের মধ্যকার বৈষম্য কমানোর জন্য এই উদ্যোগ নেওয়া হয়েছেসর্বজনীন পদ্ধতিআগেরবারের চেয়ে ২০% বেশি আয় করলে আয়কর বিবরণী নিরীক্ষা করা হবে না। শুধু সর্বজনীন পদ্ধতিতে দাখিল করলেই এই সুবিধা পাবেন করদাতারাবহুজাতিক কোম্পানিদেশে ব্যবসারত বহুজাতিক কোম্পানিগুলোর টাকা পাচার ঠেকানোর লক্ষে্য আজ থেকে এনবিআরের ট্রান্সফার প্রাইসিং সেল কাজ শুরু করবে
