
ভারতে প্রত্যক্ষ বিদেশি বিনিয়োগ ২০১৩ সালের অক্টোবর মাসে ৩৬ দশমিক ৬০ শতাংশ কমে নেমে এসেছে ১২৩ কোটি ডলারে।আর ২০১২ সালের অক্টোবর মাসে এ বিনিয়োগের পরিমাণ ছিল ১৯৪ কোটি ডলার।এর ফলে চলতি ২০১৩-১৪ অর্থবছরের প্রথম সাত মাসে (এপ্রিল-অক্টোবর) দেশটিতে প্রত্যক্ষ বিদেশি বিনিয়োগের পরিমাণ দাঁড়িয়েছে এক হাজার ২৬০ কোটি ডলার, যা বিগত অর্থবছরের একই সময়ে ছিল এক হাজার ৪৭৯ কোটি ডলার।ভারতের অর্থনৈতিক প্রবৃদ্ধির গতি গত এক দশকের মধ্যে সবচেয়ে শ্লথ হয়ে পড়েছে। আর এটি হয়েছে বড় ধরনের বিনিয়োগ ঘাটতির জন্য। এ অবস্থায় ভারত বিদেশি বিনিয়োগ আকর্ষণের জন্য নানামুখী চেষ্টা চালাচ্ছে।অবশ্য গত বছরের জানুয়ারি-জুলাই সময়কালে ভারতে বিদেশি বিনিয়োগ আগের বছরের একই সময়ের তুলনায় বেড়েছিল ৩৫ শতাংশ। সেই সময় দেশটিতে মোট এক হাজার ৩৬০ কোটি ডলারের বিদেশি বিনিয়োগ আসে।সম্প্রতি সময়ে ভারতে শেয়ারবাজর থেকেও বড় ধরণের বিদেশি বিনিয়োগ প্রত্যাহার করা হয়েছে যা রুপির বিনিময় হারে প্রভাব ফেলে। সূত্র: রয়টার্স।
