
দেশের প্রধান শেয়ারবাজার ঢাকা স্টক এক্সচেঞ্জের (ডিএসই) লেনদেন আজ রোববার নির্ধারিত সময়ের আধা ঘণ্টা পরে শুরু হয়েছে। ফলে সাড়ে ১০টার পরিবর্তে বেলা ১১টায় লেনদেন শুরু হয়।
ডিএসইর জনসংযোগ বিভাগের সহকারী মহাব্যবস্থাপক ইশতিয়াক আহমেদ বিষয়টি নিশ্চিত করেছেন। তিনি প্রথম আলো ডটকমকে বলেন, কিছু কারিগরি ত্রুটির কারণে আজ লেনদেন আধা ঘণ্টা পেছানো হয়েছে। বেলা ১১টায় লেনদেন শুরু হয়েছে। বেলা তিনটা পর্যন্ত লেনদেন চলবে বলে জানান তিনি।
