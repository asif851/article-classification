
পুঁজিবাজারে তালিকাভুক্ত কোম্পানি ন্যাশনাল পলিমার শেয়ারধারীদের জন্য লভ্যাংশ ঘোষণা করেছে। প্রতিষ্ঠানটি ১৮ শতাংশ বোনাস লভ্যাংশ দেবে। আজ রোববার ঢাকা স্টক এক্সচেঞ্জ (ডিএসই) সূত্রে এ তথ্য জানা যায়।
আজ ডিএসইর ওয়েবসাইটে প্রকাশিত সংবাদে বলা হয়, ন্যাশনাল পলিমারের পরিচালনা পর্ষদ গত ৩০ জুন শেষ হওয়া অর্থবছরের জন্য এই লভ্যাংশ ঘোষণা করেছে। এ-সংক্রান্ত বার্ষিক সাধারণ সভা (এজিএম) আগামী ১৮ ডিসেম্বর অনুষ্ঠিত হবে। রেকর্ড ডেট ১৯ নভেম্বর।
প্রতিষ্ঠানটি জানিয়েছে, ৩০ জুন পর্যন্ত তাদের শেয়ারপ্রতি আয় (ইপিএস) হয়েছে ৩ টাকা ৯ পয়সা।
