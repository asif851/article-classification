
বিশ্বকাপ ক্রিকেট ২০১৫ চলাকালে গ্রামীণফোন গ্রাহকেরা বিনা মূল্যে টুইটার ব্যবহার করতে পারবেন। এ ব্যাপারে টুইটারের সঙ্গে গ্রামীণফোন চুক্তি করেছে। এ সুবিধা চালু হয়েছে ১৩ ফেব্রুয়ারি, চলবে ৩১ মার্চ পর্যন্ত। এর আওতায় কোনো ডেটা চার্জ ও টুইটার অ্যাকাউন্ট ছাড়াই গ্রাহকেরা ক্রিকেটের স্কোর ও ধারাবিবরণীর তথ্য জানতে পারবেন twitter.com/i/cricket ঠিকানায় গিয়ে। পাশাপাশি ব্যবহারকারীরা টুইটার টাইমলাইনে খেলোয়াড় ও ধারাভাষ্যকারদের সঙ্গে যোগাযোগ করতে পারবেন। দেখতে পাবেন বিশেষ ছবি ও ভিডিও। এ সম্পর্কে দক্ষিণ এশিয়ায় টুইটারের বিজনেস ডেভেলপমেন্ট প্রধান রবিচন্দ্রন ভাসকরন বলেন, এই সহযোগিতার মাধ্যমে দেশজুড়ে গ্রামীণফোনের গ্রাহকেরা সরাসরি বিনা মূল্যে বিশ্বকাপের সঙ্গে যুক্ত থাকতে পারবেন।নিজস্ব প্রতিবেদক
