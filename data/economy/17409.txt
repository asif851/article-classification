
মেধাবী শিক্ষার্থী ও তরুণ পেশাজীবীদের নিয়ে বেসরকারি টেলিভিশন চ্যানেল আইয়ে শুরু হতে যাচ্ছে প্রতিযোগিতামূলক ‘ইয়াং লিডার্স প্রোগ্রাম’ নামের নতুন একটি অনুষ্ঠান। গত শনিবার রাজধানীর একটি হোটেলে লোগো উন্মোচনের মাধ্যমে এ অনুষ্ঠানের কার্যক্রম শুরু করা হয়। লোগো উন্মোচন অনুষ্ঠানে ছিলেন বাণিজ্যমন্ত্রী তোফায়েল আহমেদ, তথ্যমন্ত্রী হাসানুল হক ইনু, অধ্যাপক আবদুল্লাহ আবু সায়ীদ, ঢাকা বিশ্ববিদ্যালয়ের উপাচার্য আ আ ম স আরেফিন সিদ্দিকী, বিশ্ববিদ্যালয় মঞ্জুরি কমিশনের চেয়ারম্যান অধ্যাপক আবদুল মান্নান, শিক্ষাসচিব মো. সোহরাব হোসেন, চ্যানেল আইয়ের ব্যবস্থাপনা পরিচালক ফরিদুর রেজা সাগর, ইয়াং লিডার্স প্রোগ্রামের প্রকল্প পরিচালক ফারজানা ব্রাউনিয়া প্রমুখ। অনুষ্ঠানে জানানো হয়, যারা এ অনুষ্ঠানের মাধ্যমে তরুণ নেতৃত্ব হিসেবে নির্বাচিত হবে, তারা যুক্তরাজ্য, ফ্রান্স, বেলজিয়াম ও মালয়েশিয়ায় স্কলারশিপে উচ্চতর শিক্ষালাভের সুযোগ পাবে। যারা এ অনুষ্ঠানে অংশ নিতে ইচ্ছুক তাদের ২৫ অক্টোবরের মধ্যে নাম নিবন্ধন করতে হবে। www.ylpchi.com ওয়েবসাইটের মাধ্যমে নিবন্ধন করা যাবে। বিজ্ঞপ্তি।
