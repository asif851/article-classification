
চট্টগ্রাম নগরের জামাল খান প্রেসক্লাব মিলনায়তনে আজ শনিবার সকালে অনুষ্ঠিত হয়েছে এসিসিএ (অ্যাসোসিয়েশন অব চার্টার্ড সার্টিফাইড অ্যাকাউন্ট্যান্টস) মেলা ২০১৪।প্রধান অতিথি হিসেবে দিনব্যাপী এ মেলার উদ্বোধন করেন চট্টগ্রাম স্টক এক্সচেঞ্জের (সিএসই) ব্যবস্থাপনা পরিচালক (সিইও) সৈয়দ সাজিদ হোসাইন।ব্রিটিশ কাউন্সিল ও কিউবির সহযোগিতায় মেলায় এসিসিএ সম্পর্কে ধারণা দেওয়া হয়। পাশাপাশি সিভি রাইটিং সেশন, জব ইন্টারভিউ টিপস ও ব্রিটিশ কাউন্সিল প্রেজেন্টেশনের মাধ্যমে এ পেশায় চাকরির নিয়োগের বিষয়ে বিশদ আলোচনা করা হয়।অনুষ্ঠানে প্রধান অতিথির বক্তব্যে সৈয়দ সাজিদ হোসাইন বাংলাদেশের অর্থনীতিতে এসিসিএ পেশার অবদান তুলে ধরেন।অনুষ্ঠানে এসিসিএর এ দেশীয় ব্যবস্থাপক মহুয়া রশিদ এবং ব্রিটিশ কাউন্সিল চট্টগ্রামের ব্যবস্থাপক নাহিদ খান উপস্থিত ছিলেন।এসিসিএর একটি তথ্যকেন্দ্রসহ মেলায় মোট ছয়টি স্টল ছিল। সকাল সাড়ে ১০টায় শুরু হয়ে মেলা সন্ধ্যা ছয়টা পর্যন্ত চলে।এসিসিএ যুক্তরাজ্য-ভিত্তিক একটি সংস্থা। বাংলাদেশে ২০১০ সালে এটি আনুষ্ঠানিক যাত্রা শুরু করে।
