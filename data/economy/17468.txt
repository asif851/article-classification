
আমেরিকান ডেইরি লিমিটেডের (এডিএল) নিজস্ব অর্থায়নে গাজীপুরের শ্রীপুর উপজেলার ভাংনাহাটি গ্রামে আন্তর্জাতিক মানসম্পন্ন কৃত্রিম প্রজনন প্রশিক্ষণকেন্দ্র প্রতিষ্ঠা করা হয়েছে। গত বুধবার এর আনুষ্ঠানিক উদ্বোধন করা হয়। অনুষ্ঠানে প্রধান অতিথি ছিলেন মৎস্য ও প্রাণিসম্পদ প্রতিমন্ত্রী নারায়ণ চন্দ্র চন্দ। বিশেষ অতিথি ছিলেন গাজীপুর-৩ আসনের সাংসদ মো. রহমত আলী। অনুষ্ঠানে সভাপতিত্ব করেন এডিএলের চেয়ারম্যান ইশতিয়াক আবেদীন। অনুষ্ঠানে প্রাণিসম্পদ অধিদপ্তরের উপপরিচালক (কৃত্রিম প্রজনন ও ঘাস উৎপাদন) হযরত আলী আখন্দসহ ওই অধিদপ্তর ও এডিএলের ঊর্ধ্বতন কর্মকর্তারা এবং বিভিন্ন গণমাধ্যমের প্রতিনিধি ও স্থানীয় গণমান্য ব্যক্তিরা উপস্থিত ছিলেন। বিজ্ঞপ্তি।
