
ইউরোপের বৃহত্তম ও বিশ্বের চতুর্থ বৃহৎ অর্থনীতি জার্মানিতে গত ২০১৩ সালে প্রত্যাশার চেয়ে কম প্রবৃদ্ধি হয়েছে। আলোচ্য বছরে দেশটিতে অর্থনৈতিক প্রবৃদ্ধি হয়েছে শূন্য দশমিক ৪ শতাংশ। আগের বছর ২০১২ সালে প্রবৃদ্ধি হয়েছিল শূন্য দশমিক ৭ শতাংশ।জার্মান স্ট্যাটিসটিকস এজেন্সি এই উপাত্ত প্রকাশ করেছে। এতে বলা হয়েছে, ২০১২ সালের শেষ তিন মাস বা প্রান্তিকে খুবই নগণ্য বা কোনো প্রবৃদ্ধি হয়নি।অধিকাংশ অর্থনীতিবিদ বলছেন, চলতি ২০১৪ সালে জার্মানির অর্থনীতিতে প্রবৃদ্ধি জোরালো হয়ে ২ শতাংশ পর্যন্ত হতে পারে। জার্মান সরকার অবশ্য ১ দশমিক ৭ শতাংশ প্রবৃদ্ধি হবে বলে প্রাক্কলন করছে।কমার্স ব্যাংকের প্রধান অর্থনীতিবিদ জোয়ের্গ ক্র্যামার বলেন, ‘আমরা আশা করছি যে চলতি বছরে জার্মানির অর্থনীতিতে ১ দশমিক ৭ শতাংশ প্রবৃদ্ধি হবে। জার্মান অর্থনীতিতে গত বসন্ত থেকেই প্রবৃদ্ধি বাড়ছে এবং সামনের দিনগুলোতেও বাড়বে।ইউরো অঞ্চলের দেশগুলোর মধ্যে জার্মানির অর্থনীতি তুলনামূলকভাবে ভালো অবস্থা রয়েছে। সূত্র: বিবিসি।
