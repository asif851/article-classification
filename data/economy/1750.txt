
যমুনা ব্যাংক ফাউন্ডেশনের উদ্যোগে ও অর্থায়নে ২০১৭ সালের এসএসসি ও দাখিল পরীক্ষায় জিপিএ-৫ পাওয়া সুবিধাবঞ্চিত দরিদ্র ও প্রতিবন্ধী শিক্ষার্থী এবং ব্যাংকের কর্মকর্তা-কর্মচারীদের সন্তানদের সংবর্ধনা ও বৃত্তি দেওয়া হয়েছে। সম্প্রতি ঢাকার ইনস্টিটিউট অব ডিপ্লোমা ইঞ্জিনিয়ার্সে আয়োজিত অনুষ্ঠানে প্রধান অতিথি ছিলেন যমুনা ব্যাংক ফাউন্ডেশনের চেয়ারম্যান নূর মোহাম্মদ। সভাপতিত্ব করেন ব্যাংকের ব্যবস্থাপনা পরিচালক ও সিইও শফিকুল আলম। বিশেষ অতিথি ছিলেন পরিচালনা পর্ষদের পরিচালক কানুতোষ মজুমদার। আরও উপস্থিত ছিলেন ব্যাংকের অতিরিক্ত ব্যবস্থাপনা পরিচালক মির্জা ইলিয়াস উদ্দিন আহমেদ, উপব্যবস্থাপনা পরিচালক এ কে এম সাইফুদ্দীন আহম্মদ প্রমুখ। বিজ্ঞপ্তি
