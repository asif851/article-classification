
বাংলাদেশ হাউস বিল্ডিং ফিন্যান্স করপোরেশনের (বিএইচবিএফসি) উদ্যোগে আগামী অক্টোবর মাসে অনুষ্ঠিত হবে গৃহায়ণ অর্থায়ন মেলা ২০১৭। রাজধানীর সোনারগাঁও হোটেলে ১৯ থেকে ২১ অক্টোবর তিন দিনব্যাপী এ মেলা চলবে। মেলায় সার্বিক সহায়তা করবে রিয়েল এস্টেট অ্যান্ড হাউজিং অ্যাসোসিয়েশন অব বাংলাদেশ (রিহ্যাব)। সম্প্রতি বিএইচবিএফসির প্রধান কার্যালয়ে এক সংবাদ সম্মেলনে এ তথ্য জানান প্রতিষ্ঠানটির ব্যবস্থাপনা পরিচালক দেবাশীষ চক্রবর্তী। সংবাদ সম্মেলনে রিহ্যাবের ভাইস প্রেসিডেন্ট (প্রথম) লিয়াকত আলী ভূইয়া, বিএইচবিএফসির মহাব্যবস্থাপক দৌলতুন্নহার খানম, মো. জাহিদুল হকসহ অন্য শীর্ষ কর্মকর্তারা উপস্থিত ছিলেন। বিজ্ঞপ্তি
 
