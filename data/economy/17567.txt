
সম্প্রতি পারটেক্স স্টার গ্রুপের অঙ্গপ্রতিষ্ঠান পারটেক্স ফার্নিচার ইন্ডাস্ট্রিজ লিমিটেড এবং এমকে এন্টারপ্রাইজ লিমিটেডের মধ্যে সমঝোতা চুক্তি হয়েছে। এই চুক্তি অনুযায়ী এমকে এন্টারপ্রাইজ লিমিটেডকে পারটেক্স ফায়ার ডোর-এর বিপণন এজেন্সি হিসেবে নিয়োগ দেওয়া হয়। পারটেক্স স্টার গ্রুপের ভাইস চেয়ারম্যান আজিজ আল কায়সার এবং এমকে এন্টারপ্রাইজেস লিমিটেডের ব্যবস্থাপনা পরিচালক মুন্তাছির করিম নিজ নিজ প্রতিষ্ঠানের পক্ষে চুক্তিপত্রে সই করেন। এ সময় পারটেক্স ফার্নিচার ইন্ডাস্ট্রিজ লিমিটেডের সিওও দীপক রঞ্জন দত্ত, পারটেক্স স্টার গ্রুপের (কমপ্লেক্স-১) সিএফও পেয়ার আহমেদ, এমকে এন্টারপ্রাইজেস লিমিটেডের পরিচালক বেগম তাবাসসুম করিম উপস্থিত ছিলেন। বিজ্ঞপ্তি।
