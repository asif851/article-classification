
গবেষণাপ্রতিষ্ঠান উন্নয়ন অন্বেষণের মতে, ঋণ বিতরণ ও প্রবৃদ্ধির হারে নিম্নগতি এবং ঝুঁকি ব্যবস্থাপনায় অপকর্ষ দেশের ব্যাংকিং খাতের মন্দাবস্থাকে নির্দেশ করে।প্রতিষ্ঠানটি আরও মনে করে, ঋণ বিতরণ কমে গিয়ে বিনিয়োগ হ্রাসের মাধ্যমে অর্থনৈতিক প্রবৃদ্ধির হার সংকুচিত হবে।উন্নয়ন অন্বেষণের ডিসেম্বর মাসের অর্থনৈতিক পর্যালোচনা প্রতিবেদনে এসব অভিমত তুলে ধরা হয়েছে, যা গত শনিবার গণমাধ্যমে পাঠানো হয়।এতে বলা হয়, ব্যাংক খাতে নেওয়া উদারীকরণ নীতিসমূহ সুদের হার কমাতে এবং আর্থিক অন্তর্ভুক্তি ত্বরান্বিত করতে পারেিন৷ অন্যদিকে দুর্বল তত্ত্বাবধানব্যবস্থার ফলে খেলাপি ঋণ বেড়ে গেছে। বিভিন্ন কেলেঙ্কাির ঝুঁকি ব্যবস্থাপনাকে অধিক মন্দাবস্থার দিকে ঠেলে দিচ্ছে।ঋণের বিস্তার ও বিনিয়োগ প্রবৃদ্ধির মধ্যে যোগসূত্র নির্দেশ করে উন্নয়ন অন্বেষণ বলছে, ঋণের প্রবৃদ্ধির হারের নিম্নগতি বিনিয়োগ হ্রাস করবে। ফলে মোট দেশজ উত্পাদনের (জিডিপি) প্রবৃদ্ধি হ্রাস পাবে। ২০১৩-১৪ অর্থবছরের জন্য ৭ দশমিক ২ শতাংশ হারে প্রবৃদ্ধির লক্ষ্যমাত্রা অর্জনের জন্য জিডিপির অন্তত ৩২ শতাংশ বিনিয়োগ দরকার।প্রতিষ্ঠানটির প্রতিবেদনে বলা হয়েছে, সরকাির ও বেসরকারি খাতে চলতি অর্থবছরের প্রথম প্রান্তিক শেষে ঋণের প্রবৃদ্ধির হার দাঁড়ায় ১১ দশমিক ৫২ শতাংশ, যা গত বছরের একই সময়ে ছিল ১৭ দশমিক ৭২ শতাংশ।একইভাবে শিল্প খাতে মেয়ািদ ঋণ বিতরণ ২০১২-১৩ অর্থবছরের শেষ প্রান্তিকের নয় হাজার ৭২০ কোটি টাকা থেকে কমে চলতি ২০১৩-১৪ অর্থবছরে প্রথম প্রান্তিকে আট হাজার ৮৮০ কোটি ৭৯ লাখ টাকা দাঁড়ায়, যা গত পাঁচ প্রািন্তকের মধ্যে সবচেয়ে কম। এই প্রবণতা অব্যাহত থাকলে চলতি অর্থবছরের দ্বিতীয় প্রািন্তকে শিল্পঋণপ্রবাহ কমে গিয়ে আট হাজার ৬৫৮ কোটি কোটি টাকায় দাঁড়াতে পারে।প্রতিবেদনে আরও বলা হয়েছে, ঋণ নিয়ে কেলেঙ্কাির বেড়েছে। আবার সম্পদের আয় হার এবং ইক্যুইটির আয় হারের ক্রমাগত অবনতি বিশেষভাবে উল্লেখযোগ্য।২০১২ সালে ব্যাংকিং খাতের সার্বিক সম্পদ আয়ের হার দশমিক ৬০ শতাংশে দাঁড়িয়েছে, যা ২০১০ সালে ছিল ১ দশমিক ৩ শতাংশ ছিল। এ ধারা চলতে থাকলে তা ২০১৩ সালে দশমিক ৫৫ শতাংশে পৌঁছাতে পারে।আর্থিক অন্তর্ভুক্তি বিষয় পর্যালোচনা করতে গিয়ে উন্নয়ন অন্বেষণ বলছে যে গ্রাম এলাকায় ব্যাংকের শাখা ২০০৮ সালের ফেব্রুয়ারি পর্যন্ত ছিল প্রায় ৫৮ শতাংশ ছিল, যা ২০১২ সালের ডিসেম্বরে কমে হয় ৫৭ দশমিক ২০ শতাংশ ৷ আবার একই সময়ে শহর অঞ্চলে ব্যাংকের শাখা ৪২ শতাংশ থেকে বেড়ে ৪২ দশমিক ৮০ শতাংশে দাঁড়িয়েছে। আর বিদেশি ব্যাংকের কোনো শাখা এখন পর্যন্ত গ্রামে স্থাপিত হয়নি।উন্নয়ন অন্বেষণের মতে, সঠিক তত্ত্বাবধান, নিয়ন্ত্রণসক্ষমতা অর্জন এবং বিচক্ষণ নীতিমালা প্রণয়নের মাধ্যমে এ অবস্থা থেকে উত্তরণ সম্ভব।
