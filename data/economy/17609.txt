
কোম্পানি থেকে সরাসরি ভোক্তাদের কাছে অনলাইনে পণ্য বিক্রির মাধ্যম ই-ফ্রেশ স্টোর চালু করেছে মেঘনা গ্রুপ অব ইন্ডাস্ট্রিজের এফএমসিজি ডিভিশন। এখন থেকে ভোক্তারা প্রতিষ্ঠানটির ওয়েবসাইটে ঢুকে ঘরে বসেই ফ্রেশ ব্র্যান্ডের পণ্য কিনতে পারবেন। ই-ফ্রেশ স্টোরের উদ্বোধন উপলক্ষে সম্প্রতি রাজধানীর উত্তরায় মেঘনা গ্রুপের এফএমসিজি কার্যালয়ে এক সংবাদ সম্মেলনের আয়োজন করা হয়। এতে উপস্থিত ছিলেন মেঘনা গ্রুপের পরিচালক তাহমিনা বিনতে মোস্তফা, নির্বাহী পরিচালক (মার্কেটিং) আসিফ ইকবাল, নির্বাহী পরিচালক তাইফ বিন ইউসুফ, সিনিয়র জিএম অ্যান্ড হেড অব অ্যাকাউন্টস মুজিবুর রহমান, জিএম (আইটি) আসাদুল হাশেম প্রমুখ। বিজ্ঞপ্তি।
