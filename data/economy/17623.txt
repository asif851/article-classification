
আগামীকাল সোমবার শেষ হবে জাতীয় আয়কর মেলা-২০১৬। ১ নভেম্বর থেকে শুরু হওয়া এবারের মেলার প্রতিপাদ্য ছিল ‘উদ্ভাবনে বাড়বে কর, দেশ হবে স্বনির্ভর’।
রাজধানীর আগারগাঁওয়ে নির্মাণাধীন জাতীয় রাজস্ব বোর্ডের (এনবিআর) নিজস্ব ভবনে আয়কর মেলা অনুষ্ঠিত হচ্ছে। এবারের আয়কর মেলায় কর দাতারা বেশ কিছু সুবিধা পাচ্ছেন।
মেলায় সুবিধাদি:১. মেলায় আয়কর রিটার্ন জমা দেওয়ার পাশাপাশি রিটার্নের প্রাপ্তি স্বীকারপত্র পাচ্ছেন করদাতারা।২. মেলায় ই-টিন রেজিস্ট্রেশন বুথে প্রয়োজনীয় তথ্য প্রদান সাপেক্ষে নতুন করদাতারা ই-টিন রেজিস্ট্রেশন এবং পুরোনো করদাতারা রি-রেজিস্ট্রেশন করতে পারছেন।৩. অনলাইনে আয়কর রিটার্নে ইউজার আইডি ও পাসওয়ার্ড দেওয়া হচ্ছে।৪. মেলায় ই-পেমেন্ট ওয়েবসাইট ব্যবহার করে নির্বিঘ্নে কর দেওয়া যাচ্ছে।৫. ট্যাক্স ক্যালকুলেটর সফটওয়্যার ব্যবহার করে প্রদেয় করের পরিমাণ জানতে পারছেন করদাতারা।৬. মুক্তিযোদ্ধা প্রতিবন্ধী ও বয়স্ক নাগরিকদের আলাদা বুথ আছে। এ ছাড়া সব করদাতা হেল্প ডেস্কের সুবিধা পাচ্ছেন।৭. মেলায় জনতা ব্যাংক ও সোনালী ব্যাংকের শাখায় সহজে আয়কর জমা দেওয়া যাচ্ছে।৮. করসংক্রান্ত যেকোনো তথ্য পাচ্ছেন করদাতাসহ সব সাধারণও।৯. কর শিক্ষণ ফোরামের আওতায় বিভিন্ন শিক্ষাপ্রতিষ্ঠানের শিক্ষার্থীরা মেলা পরিদর্শন করে দেশের করব্যবস্থা সম্পর্কিত সঠিক ধারণা পাচ্ছে।১০. মেলা প্রাঙ্গণে ফটোকপি ও ফুডকোর্টের ব্যবস্থা আছে।১১. মেলা প্রাঙ্গণে যাতায়াতের জন্য চারটি স্পট থেকে (উত্তরা মাসকট প্লাজা, মিরপুর সনি হল, টিএসসি ঢাকা বিশ্ববিদ্যালয়, অফিসার্স ক্লাব বেইলি রোড) ফ্রি বাস সার্ভিস চালু আছে।
