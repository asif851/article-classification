
ইউএস-বাংলা এয়ারলাইনস আইএসও ৯০০১: ২০০৮ সনদ লাভ করেছে। সঠিক সময়ে ফ্লাইট বা উড্ডয়ন কার্যক্রম পরিচালনা, নিরাপত্তা ও গুণগত মান নিশ্চিত করার সুবাদে বিমান কোম্পানিটি এই সনদ পেল। ইউএস-বাংলা এয়ার গত ১৭ জুলাই উড্ডয়ন কার্যক্রম শুরু করে। বর্তমানে এটি প্রতিদিন ঢাকা-চট্টগ্রাম পথে চারটি এবং ঢাকার-যশোর, ঢাকা-কক্সবাজার, ঢাকা-সিলেট ও ঢাকা-সৈয়দপুর পথে একটি করে ফ্লাইট পরিচালনা করছে। ইউএস-বাংলা এয়ারের বিমানবহরে রয়েছে দুটি অত্যাধুনিক ড্যাশ-৮-কিউ৪০০ এয়ারক্র্যাফট। প্রতিটি এয়ারক্র্যাফটে আছে ৭৬টি আসন। এর মধ্যে ছয়টি বিজনেস শ্রেণির আসন। আগামী বছরের মাঝামাঝি সময়ে এই সংস্থার বহরে দুটি ড্যাশ-৮-কিউ৪০০ ও দুটি বোয়িং ৭৩৮-৮০০ এয়ারক্র্যাফট যোগ হবে।বিজ্ঞপ্তি
