
নতুন ভ্যাট আইনে মৌলিক খাদ্য, জীবন রক্ষাকারী ওষুধ, কৃষিপণ্যসহ ১ হাজারের বেশি পণ্য ও সেবায় ভ্যাট অব্যাহতি দেওয়া হয়েছে। তবু নিত্যপ্রয়োজনীয় অনেক পণ্য ও সেবায় ভ্যাট রয়ে গেছে। এর ফলে ভোক্তার খরচ বাড়বে। নতুন আইনে ভ্যাট হার একটিই, যা ১৫ শতাংশ।
যেসব পণ্য বা সেবায় ১৫ শতাংশ ভ্যাট আছে, সেগুলোর মধ্যে উল্লেখযোগ্য হলো বিদ্যুৎ-গ্যাস, ইন্টারনেট, রেস্তোরাঁর খাবার, দেশি ব্র্যান্ডের পোশাক, আসবাবপত্র, সাবান, টুথপেস্ট, টুথব্রাশ, বোতলজাত পানি, কোমল পানীয়, সোনার গয়না, বাস-রেল-লঞ্চের এসি টিকিট, কুরিয়ার সার্ভিস, ফ্ল্যাট, রড, ইংলিশ মিডিয়াম স্কুল, ভাড়া গাড়ি, বড় দোকান, কমিউনিটি সেন্টার, ডেকোরেটর ও ক্যাটারার্স, মিষ্টির দোকান, সিনেমা হল, বিউটি পারলার, হেলথ ও ফিটনেস ক্লাব, ভিডিও গেমের দোকান। এ ছাড়া আড়াই কেজির বেশি মোড়কজাত বা টিনজাত মাছ-মাংস, শাকসবজি, আলু, ফলের জুস, ফল, ময়দা কিনলেও ১৫ শতাংশ ভ্যাট দিতে হবে।
 
