
পৃথিবীর বিভিন্ন দেশে ভ্রমণের প্যাকেজ ঘোষণা করেছে বিদেশি এয়ারলাইনস এয়ার এরাবিয়া। সংস্থাটির দাবি, এই প্যাকেজে অনেক কম খরচে পৃথিবীর বিভিন্ন বিখ্যাত শহর ভ্রমণ করা যাবে। প্যাকেজটিতে থাকছে রিটার্ন টিকিট, চার তারকা হোটেলে তিন রাত থাকা, সকালের নাশতা, শহর ভ্রমণের ব্যবস্থা এবং হোটেল থেকে এয়ারপোর্টে যাওয়া-আসার সুবিধা।
আজ মঙ্গলবার সংস্থাটির পক্ষ থেকে এক সংবাদ বিজ্ঞপ্তিতে প্যাকেজ সম্পর্কে এ তথ্য জানানো হয়।
এয়ার এরাবিয়া জানায়, প্যাকেজে তুরস্কের ইস্তাম্বুলে ৬০ হাজার ৭০৭ টাকা, রাশিয়ার মস্কো ৭৩ হাজার ৫৬০ টাকা, ইউক্রেনের কিয়েভ ৫৭ হাজার ৪৩৭ টাকা, মিসরের কায়রো ৫৭ হাজার ২৪২ ও আলেকজান্দ্রিয়া ৫৪ হাজার ৮৬৭ টাকা, কেনিয়ার নাইরোবি ১ লাখ ২৩ হাজার ৯৬৮ টাকা, জর্ডানের আম্মামে ৬৩ হাজার ৫৯৩ টাকা, শ্রীলঙ্কার কলম্বোয় ৬৬ হাজার ৩৪৫ টাকা, কাজাখস্তানের আলমাটিতে ৬১ হাজার ৪১৯ টাকা, জর্জিয়ার তিবলিসিতে ৬৩ হাজার ৮২৫ টাকা এবং চীনের উরুমকিতে ৫৯ হাজার ৯১৭ টাকায় ঘুরে আসা যাবে।
