
২০ রমজানের মধ্যে তৈরি পোশাকশ্রমিকদের এক মাসের মূল মজুরির সমপরিমাণ অর্থ ঈদ বোনাস হিসেবে দেওয়ার দাবি করেছে গার্মেন্টস শ্রমিক ট্রেড ইউনিয়ন কেন্দ্রের বাড্ডা-রামপুরা-খিলগাঁও আঞ্চলিক কমিটি। রাজধানীর মালিবাগ চৌধুরীপাড়ায় গত শুক্রবার বিকেলে আয়োজিত সমাবেশে সংগঠনটির নেতারা এই দাবি জানিয়েছেন। শ্রমিকনেতারা আগামী বাজেটে পোশাকশ্রমিকদের জন্য আবাসন, রেশনিং ও স্বাস্থ্য খাতে বরাদ্দের দাবি জানান। সমাবেশে বক্তব্য দেন সংগঠনের কেন্দ্রীয় কমিটির সাধারণ সম্পাদক জলি তালুকদার, কোষাধ্যক্ষ এম এ শাহীন, আঞ্চলিক কমিটির সাধারণ সম্পাদক মঞ্জুর মঈন প্রমুখ। জলি তালুকদার বলেন, প্রতি ঈদেই পোশাকশ্রমিকদের একটি অংশ উৎসব ভাতা থেকে বঞ্চিত হয়। বিজ্ঞপ্তি
 
