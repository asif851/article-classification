
এইচএসসি ও সমমানের পরীক্ষা শুরু আজ বুধবার থেকে শুরু হয়ে গেছে। এই ধাপটি পেরোলেই শিক্ষার্থীদের সামনে থাকছে উচ্চশিক্ষার হাতছানি। প্রায় দুই বছর কলেজে পড়ার পরই এইচএসসি পরীক্ষা দেওয়ার সুযোগ মেলে। আর এই পরীক্ষার ভালো ফলের ওপর ভিত্তি করেই তারা বিশ্ববিদ্যালয় পর্যায়ের শিক্ষার সিঁড়িতে পা রাখবে।
ঢাকা, চট্টগ্রামসহ দেশের বড় বড় শহরগুলোতে ভালো মানের পড়াশোনার পাশাপাশি শিক্ষার্থীদের বিভিন্ন বিষয়ে জানার সুবিধা রয়েছে। তবে যারা দেশের প্রত্যন্ত অঞ্চলে থেকে পরীক্ষা দিচ্ছে তাদের সুযোগসুবিধা অনেক কম। আবার রাজনৈতিক অস্থিরতার কারণে ব্যাহত হয়েছে শিক্ষা কার্যক্রমও।এ সব অসুবিধা এবং সুযোগের স্বল্পতার কথা চিন্তা করেই দেশের শীর্ষ টেলিযোগাযোগ প্রতিষ্ঠান গ্রামীণফোন শিক্ষার্থীদের সুবিধার জন্য চালু করেছে ‘অনলাইন টিচিং এক্সলিলেন্স সেন্টার’ বা ওটেক। দেশজুড়ে অনলাইন স্কুলের সাফল্যের পর শিক্ষার্থীদের জন্য মানসম্মত শিক্ষা উপকরণ এবং শিক্ষকদের উপস্থাপন করাই এই উদ্যোগের প্রধান লক্ষ্য। আর শিক্ষকরাও এ থেকে উপকৃত হতে পারেন। আজ বুধবার এক বিজ্ঞপ্তিতে গ্রামীণফোন এ তথ্য জানিয়েছে।বিজ্ঞপ্তিতে বলা বলা হয়েছে, উদ্যোগটির প্রথম ধাপ হিসেবে এইচএসসি শিক্ষার্থীদের জন্য গ্রামীণফোনের ইউটিউব পেজে আপলোড করা হয়েছে চারটি পরামর্শ ভিত্তিক ভিডিও। ভিডিওগুলোতে গুরুত্বপূর্ণ চারটি বিষয় ইংরেজি, রসায়ন, অঙ্ক এবং হিসাব বিজ্ঞানের প্রতিটির দুটি পত্রের বিভিন্ন উল্লেখযোগ্য অংশ নিয়ে বিশেষ পরামর্শ দিয়েছেন যথাক্রমে মাইলস্টোন কলেজের সহযোগী অধ্যাপক দেওয়ান মো. এমদাদ, প্রভাষক শেখ তারেক রহমান, জ্যেষ্ঠ প্রভাষক খায়রুল ইসলাম এবং ঢাকা কলেজের সহযোগী অধ্যাপক মো. নাসির উদ্দীন। শুধু পরীক্ষার প্রস্তুতিই নয় পরীক্ষা কেন্দ্রে করণীয় নানা দিক নিয়েও আলোচনা করা হয়েছে এখানে। বলা হয়েছে কীভাবে পরীক্ষায় সবচেয়ে ভালোভাবে কেমন করে সময়ের সদ্ব্যবহার করা সম্ভব।গ্রামীণফোন তার ইন্টারনেট ফর অল কর্মসূচির আওতায় বাংলাদেশের মানুষের কাছে ইন্টারনেট সেবা পৌঁছে দেওয়ার পাশাপাশি ইন্টারনেটের নানা সুবিধাও পৌঁছে দিতে চায়। এই বিশেষ উদ্যোগটি বাংলাদেশের শিক্ষা খাতে নতুন সম্ভাবনা সূচনা করবে বলে ধারণা করাই যায়। বর্তমানে আপলোড করা এইচএসসি শিক্ষার্থীদের জন্য ইংরেজি, রসায়ন, অঙ্ক এবং হিসাব বিজ্ঞানের পাঠগুলো দেখার সুযোগ পাওয়া যাবে-
ইংরেজি: https://www.youtube.com/watch?v=W-xCJWjGQEUঅঙ্ক: https://www.youtube.com/watch?v=zYHS3H65VGcরসায়ন: https://www.youtube.com/watch?v=i172Qc_uU9Qহিসাব বিজ্ঞান: https://www.youtube.com/watch?v=djoZAtYrdZw
