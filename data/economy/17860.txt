
ঢাকা ওয়াসা ডিপ্লোমা ইঞ্জিনিয়ার্স অ্যাসোসিয়েশনের নির্বাহী কমিটির নবনির্বাচিত নেতাদের শপথ গ্রহণ অনুষ্ঠান ১ জানুয়ারি কারওয়ান বাজারের ওয়াসা ভবনে অনুষ্ঠিত হয়েছে। নবনির্বাচিত নেতাদের শপথবাক্য পাঠ করান ঢাকা ওয়াসার ব্যবস্থাপনা পরিচালক প্রকৌশলী তাকসিম এ খান। সংগঠনের সভাপতি মো. আবদুল মান্নানের সভাপতিত্বে অনুষ্ঠানে উপস্থিত ছিলেন আইডিইবির সাধারণ সম্পাদক মো. শামসুর রহমান ও ঢাকা ওয়াসা সিবিএর সভাপতি মো. হাফিজ উদ্দিন। উল্লেখ্য, ঢাকা ওয়াসার উপবিভাগীয় প্রকৌশলী মো. আবদুল মান্নান সভাপতি ও সহকারী প্রকৌশলী মো. আরমান ভূইয়া সাধারণ সম্পাদক পদে সম্প্রতি বিনা প্রতিদ্বন্দ্বিতায় পুননির্বাচিত হন। বিজ্ঞপ্তি
