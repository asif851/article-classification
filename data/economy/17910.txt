
খাদ্যশস্য উৎপাদনে বিশ্বের শীর্ষ ১০ দেশের মধ্যে জায়গা করে নিয়েছে বাংলাদেশ।বিশ্ব অর্থনীতির পরিসংখ্যান ও প্রবণতা নিয়ে দ্য ইকোনমিস্ট-এর ‘ওয়ার্ল্ড ইন ফিগার’ ওয়েবসাইটে এসব তথ্য পাওয়া গেছে। ২০১৩ সালের পরিসংখ্যান দিয়ে খাদ্যশস্য উৎপাদনে শীর্ষ ২০ দেশের তালিকাটি করেছে ইকোনমিস্ট।তালিকা অনুযায়ী, ৫ কোটি ৫০ লাখ টন খাদ্যশস্য উৎপাদন করে ‘শীর্ষ খাদ্যশস্য উৎপাদক’ হিসেবে দশম স্থান দখল করে নিয়েছে বাংলাদেশ। শীর্ষে আছে চীন, ৫৫ কোটি ১১ লাখ টন খাদ্যশস্য উৎপাদিত হয় দেশটিতে। দ্বিতীয় অবস্থানে যুক্তরাষ্ট্র, উৎপাদিত হয় ৪৩ কোটি ৬৫ লাখ টন। তৃতীয় ভারত, ২৯ কোটি ৩৯ লাখ টন। সে বছর ১০ কোটি ১০ লাখ টন খাদ্যশস্য উৎপাদন করে ব্রাজিলের অবস্থান হয়েছে চতুর্থ।
