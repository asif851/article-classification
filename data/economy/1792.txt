
নতুন বিধিমালার প্রতিবাদে ভারতে আইটিসি, গডফ্রে ফিলিপসসহ সিগারেট কোম্পানিগুলো গত শুক্রবার থেকে তাদের উৎপাদন কার্যক্রম বন্ধ রেখেছে।ওই বিধিমালায় সিগারেটের প্যাকেটের ওপর বড় আকারের ছবিসংবলিত স্বাস্থ্যসংক্রান্ত সতর্কতার তথ্য বাধ্যতামূলক করা হয়েছে। রাজস্থান সুপ্রিম কোর্টকে গত ২৮ মার্চ ভারতের কেন্দ্রীয় শিল্প মন্ত্রণালয়ের দেওয়া প্রতিশ্রুতি অনুযায়ী নতুন বিধির কার্যকারিতা শুরু হয়েছে ১ এপ্রিল।এদিকে কোম্পানিগুলোর সিগারেট উৎপাদন বন্ধ করে দেওয়ায় ভারত সরকার প্রতিদিন প্রায় ৩৫০ কোটি রুপির সমপরিমাণ রাজস্ব আয় থেকে বঞ্চিত হবে। খবর বিজনেস স্ট্যান্ডার্ড-এর।তামাকচাষি, সিগারেট উৎপাদক ও রপ্তানিকারকদের সংগঠন টোব্যাকো ইনস্টিটিউট অব ইন্ডিয়ার (টিআইআই) সদস্যরা সর্বসম্মতভাবে গত শুক্রবার থেকে তাদের সব কারখানায় উৎপাদন বন্ধ রাখার সিদ্ধান্ত নেয়।টিআইআই বলেছে, নতুন বিধি মেনে সিগারেট উৎপাদন চালিয়ে যেতে কোম্পানিগুলো অক্ষম। কারণ, এতে সিগারেট খাতের অন্তত ৬০ শতাংশ শ্রমিকের ওপর প্রভাব পড়বে, যাঁরা দৈনিক মজুরির ভিত্তিতে কাজ করেন। এ ছাড়া নতুন বিধিমালা বাস্তবায়ন হলে ভারতে সিগারেটের অবৈধ বাণিজ্য বিকশিত হবে।
