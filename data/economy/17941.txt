
ডাচ্-বাংলা ব্যাংক লিমিটেড (ডিবিবিএল) ২০১৩ সালের জন্য ৪০ শতাংশ নগদ লভ্যাংশ অনুমোদন করেছে।ঢাকার একটি ক্লাবে গতকাল রোববার অনুষ্ঠিত কোম্পানির ১৮তম বার্ষিক সাধারণ সভায় এই লভ্যাংশ অনুমোদন করা হয়। এতে কোম্পানির চেয়ারম্যান আবেদুর রশিদ খান সভাপতিত্ব করেন।সভায় ব্যাংকের পরিচালক সায়েম আহমেদ, মো. ফখরুল ইসলাম, ড. ইরশাদ কামাল খান, চৌধুরী এম আশরাফ হোসেন ও মো. ইয়াসিন আলী এবং ব্যবস্থাপনা পরিচালক কে এস তাবরেজ ও কোম্পানি সচিব মো. মনিরুল আলম উপস্থিত ছিলেন। এ ছাড়া সভায় উপস্থিত ছিলেন ব্যাংকের প্রতিষ্ঠাতা ও ডাচ্-বাংলা ব্যাংক ফাউন্ডেশনের চেয়ারম্যান এম সাহাবুদ্দিন আহমেদ।সভায় জানানো হয়, ২০১৩ সালে ডিবিবিএলের আমানতের পরিমাণ ১৪ হাজার ৫২৩ কোটি টাকায় উন্নীত হয়েছে, যা আগের বছরের ১২ হাজার ৫৪৩ কোটি ৩১ লাখ টাকার চেয়ে ১৫.৮ শতাংশ বেশি।আলোচ্য বছরে ডিবিবিএল ২০০ কোটি আট লাখ টাকার কর-পরবর্তী মুনাফা অর্জন করে, যা আগের বছরে ছিল ২৩১ কোটি ৪১ লাখ টাকা। ২০১৩ সালে ব্যাংকের মূলধন পর্যাপ্ততার অনুপাত ছিল ১৩.৭ শতাংশ, যা ২০১২ সালে ছিল ১২ শতাংশ। বিজ্ঞপ্তি।
