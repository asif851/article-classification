
রাষ্ট্রমালিকানাধীন টেলিযোগাযোগ সেবাদাতা প্রতিষ্ঠান বাংলাদেশ টেলিকমিউনিকেশনস কোম্পানি লিমিটেডের (বিটিসিএল) ৩ হাজার ১০০ টেলিফোন সংযোগ বিকল হয়ে পড়েছে।
ঢাকা দক্ষিণ সিটি করপোরেশন এবং ওয়াসার বিভিন্ন উন্নয়ন প্রকল্পের কাজে রাস্তা খুঁড়ে রাখায় এসব টেলিফোন সংযোগ বিকল হয়েছে। এর মধ্যে খিলগাঁও চৌরাস্তা এলাকায় ৫০টি, বনশ্রীতে ৬৫টি, গোড়ান ও নন্দীপাড়ায় ২১০টি, খিলগাঁও বি-ব্লকে ১৫০টি, কাকরাইলে ৭৬০টি, শান্তিনগরে ৬৮০টি, ফকিরাপুলে ৪৮০টি, সিদ্ধেশ্বরীতে ৩০০টি, মগবাজারে ২৯৫টি ও সায়েদাবাদ এলাকায় ১২২টি টেলিফোন ও ইন্টারনেট সংযোগ বিকল রয়েছে। টেলিফোন সংযোগগুলো চালু করতে বিটিসিএল কাজ করছে। বিজ্ঞপ্তি
 
