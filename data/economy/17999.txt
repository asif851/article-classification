
মনের কথা সহজে বলতে এবার এসেছে খাঁটি বাংলা ম্যাসেঞ্জার কময়ো। ইন্টারফেস থেকে শুরু করে কনটেন্ট পর্যন্ত সবকিছুতেই খাঁটি বাঙালিয়ানার ছাপ আছে এতে।আজ বৃহস্পতিবার কময়োর এক বিজ্ঞপ্তিতে বলা হয়, দেশের যুব সমাজের বেশির ভাগই হোয়াটসঅ্যাপ, ভাইবার, লাইন, স্ন্যাপচ্যাটসহ এই ধরনের আরও অনেকগুলো কমিউনিকেশন টুল ব্যবহার করছে প্রতিদিনের যোগাযোগের জন্য। কিন্তু এই অ্যাপসগুলোর বেশির ভাগই তৈরি করা হয়েছে বিদেশি জীবনযাত্রার সঙ্গে মিলিয়ে। তাই বাঙালি স্টাইলে মনের কথা প্রকাশ করা এই অ্যাপগুলোতে সম্ভব নয়। আর তাই বাঙালি স্টাইলে মনের কথা প্রকাশ করতে আনা হয়েছে কময়ো।কময়ো জানায়, কময়োর সব স্টিকার সেট এমনভাবে বানানো হয়েছে, যাতে সবাই প্রতিদিন এই স্টিকার দিয়ে নিজেদের কথা প্রকাশ করতে পারে। এখানে থাকছে বিখ্যাত সব প্রবাদ, ডেইলি হ্যাংআউট ও আঞ্চলিক প্রবচন ইত্যাদি।গুগল প্লে-স্টোর থেকে কময়ো ম্যাসেঞ্জার ফ্রি ডাউনলোড করে এ ম্যাসেঞ্জার ব্যবহার করা যাবে।
