
দেশের দুই স্টক এক্সচেঞ্জেই গতকাল বুধবার শেয়ারের দরপতন হয়েছে। এদিন ঢাকা স্টক এক্সচেঞ্জের (ডিএসই) প্রধান সূচক ১ দশমিক ২৩ শতাংশ এবং চট্টগ্রাম স্টক এক্সচেঞ্জের (সিএসই) সার্বিক মূল্যসূচক ১ দশমিক ১৫ শতাংশ কমেছে।বাজার-সংশ্লিষ্ট ব্যক্তিরা বলছেন, দেশের রাজনৈতিক পরিস্থিতিতে বাজারেও একধরনের অস্থিরতা তৈরি হয়েছে।গতকাল ডিএসইর ডিএসইএক্স সূচক ৫৯ পয়েন্ট কমে অবস্থান করছে ৪ হাজার ৭৪২ পয়েন্টে। একই সঙ্গে ডিএসই শরিয়াহ সূচক ১৩ ও ডিএস৩০ সূচক ২৩ পয়েন্ট কমেছে। আর সিএসইর সার্বিক মূল্যসূচক গতকাল ১৬৮ পয়েন্ট কমে দাঁড়িয়েছে ১৪ হাজার ৪৮৬ পয়েন্টে।আগের কার্যদিবস অর্থাৎ মঙ্গলবার ডিএসইএক্স সূচক কমেছিল ৭ পয়েন্ট। আর সিএসইর সার্বিক মূল্যসূচক কমেছিল ৩৩ পয়েন্ট।ডিএসইতে গতকাল ৩০৮টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ২৪৮টিরই দাম কমেছে। বেড়েছে ৩৬টির এবং অপরিবর্তিত রয়েছে ২৪টি প্রতিষ্ঠানের শেয়ারের দাম।সিএসইতে ২৪৫টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১৮৬টিরই দাম কমেছে। বেড়েছে ৩৫টির আর অপরিবর্তিত ছিল ২৪টি প্রতিষ্ঠানের শেয়ারের দাম।
