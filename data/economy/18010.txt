
আগামী ৫ জানুয়ারি রোববার দশম জাতীয় সংসদ নির্বাচনের দিন দেশের ৫৯টি জেলার সব ব্যাংক বন্ধ থাকবে। ফলে ওই দিন সেসব জেলায় লেনদেনসহ ব্যাংকের সব ধরনের কার্যক্রম বন্ধ থাকবে।তবে জয়পুরহাট, রাজবাড়ী, মাদারীপুর, শরীয়তপুর ও চাঁদপুর জেলায় সবগুলো ব্যাংক খোলা থাকবে। গতকাল বুধবার বাংলাদেশ ব্যাংকের এক বিজ্ঞপ্তিতে এই তথ্য জানানো হয়েছে।কেন্দ্রীয় ব্যাংক জানিয়েছে, নির্বাচন উপলক্ষে ৫ জানুয়ারি ৫৯টি জেলায় সরকার সাধারণ ছুটি ঘোষণা করেছে। এরই পরিপ্রেক্ষিতে ব্যাংকের কর্মকর্তা-কর্মচারীদের ভোটাধিকার প্রয়োগ ও ভোট গ্রহণের সুবিধার্থে এসব জেলায় ব্যাংক বন্ধ রাখার সিদ্ধান্ত নেওয়া হয়েছে।তবে যে পাঁচ জেলায় সব ব্যাংক খোলা থাকবে সেখানে নিকাশ বা ক্লিয়ারিং কার্যক্রম বন্ধ থাকবে।
