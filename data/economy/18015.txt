
শেয়ারবাজারে তালিকাভুক্ত ফাইন ফুডসকে সিকিউরিটিজ আইন ভঙ্গের অভিযোগে এক লাখ টাকা জরিমানা করেছে পুঁজিবাজার নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশন (বিএসইসি)। গতকাল মঙ্গলবার কমিশন সভায় এ সিদ্ধান্ত নেওয়া হয়। এক বিজ্ঞপ্তিতে এ তথ্য জানানো হয়েছে। এতে বলা হয়, কোম্পানিটি ২০১৩ সালের জুনে সমাপ্ত বছরের যে নিরীক্ষিত আর্থিক প্রতিবেদন জমা দিয়েছে, তাতে বেশ কিছু অসংগতি রয়েছে। এতে বাংলাদেশ হিসাব মান (বিএএস), কোম্পানি আইন ও সিকিউরিটিজ আইনের বেশ কয়েকটি সুনির্দিষ্ট ধারার ব্যত্যয় ঘটেছে। সেই সঙ্গে আগামী আর্থিক প্রতিবেদনে এসব অসংগতি দূর করার নির্দেশ দিয়েছে।
