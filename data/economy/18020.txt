
সিমেন্ট উত্পাদনকারী বহুজাতিক কোম্পানি লাফার্জ ও হোলসিম একীভূতিতে সম্মতি দিয়েছে প্রতিষ্ঠান দুটির পরিচালনা পর্ষদ। আজ বুধবার ঢাকা স্টক এক্সচেঞ্জের (ডিএসই) ওয়েবসাইটে এ তথ্য প্রকাশ করা হয়েছে।আজ ডিএসইর ওয়েবসাইটে প্রকাশিত লাফার্জ সুরমা সিমেন্টের এক সংবাদে বলা হয়, ৭ এপ্রিল ফ্রান্সের বহুজাতিক কোম্পানি লাফার্জ ও সুইজারল্যান্ডের কোম্পানি হোলসিমের পরিচালনা পর্ষদ লাফার্জ ও হোলসিম গ্রুপের একীভূত হওয়ার বিষয়টি অনুমোদন দিয়েছে।এর আগে ৬ এপ্রিল এক সংবাদে লাফার্জ সুরমা সিমেন্ট জানায়, লাফার্জ ও হোলসিম একীভূত হওয়ার বিষয়টি দুই প্রতিষ্ঠানের মধ্যে আলোচনা চলছে। এরপর আজ এ সংবাদ প্রকাশ করে প্রতিষ্ঠানটি।
