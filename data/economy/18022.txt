
ফেসবুকের বিনা মূল্যের ‘ফ্রি বেসিকস’ সেবা চালু করেছে মুঠোফোন অপারেটর গ্রামীণফোন। গতকাল বুধবার প্রতিষ্ঠানটির পাঠানো এক সংবাদ বিজ্ঞপ্তিতে এ তথ্য জানানো হয়েছে।এতে বলা হয়েছে, ইন্টারনেট সংযোগ না থাকলেও ফেসবুকের ফ্রি বেসিকস সেবার মাধ্যমে মানুষ এখন তাঁদের মুঠোফোনে সংবাদ, চাকরি, স্বাস্থ্য, শিক্ষা ও স্থানীয় তথ্য-বিষয়ক দরকারি অনেক ইন্টারনেট সেবা বিনা মূল্যে ব্যবহার করতে পারবেন। এর ফলে গ্রামীণফোনের ইজিনেট ব্যবহারকারীরা ফেসবুকের ফ্রি বেসিকস সুবিধার সবটুকু ব্যবহার করতে পারবেন। যাঁরা ইন্টারনেট ব্যবহার করেন না, তাঁদের ইন্টারনেট সম্পর্কে জানা, ফেসবুক ও উইকিপিডিয়ার মতো ওয়েবসাইটগুলো বিনা খরচে ব্যবহার করা এবং ইন্টারনেট প্যাকেজ কেনার একটি ওয়ান-স্টপ সেবা হলো ইজিনেট।গ্রাহকেরা মুঠোফোনে ফ্রি বেসিকস অ্যাপ ডাউনলোড, সরাসরি ইউআরএল ব্যবহার ও ইজিনেটের লিংক ব্যবহার করে এ সেবা নিতে পারবেন।
