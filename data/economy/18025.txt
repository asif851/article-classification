
সাউথ এশিয়ান ফেডারেশন অব এক্সচেঞ্জের (সেফ) নতুন চেয়ারম্যান নির্বাচিত হয়েছেন চট্টগ্রাম স্টক এক্সচেঞ্জের (সিএসই) সভাপতি আল মারুফ খান। ৫ জুলাই ভারতের মুম্বাইয়ে অনুষ্ঠিত সেফের নির্বাহী পরিষদের সভায় নতুন চেয়ারম্যান নির্বাচন করা হয়। আগামী দুই বছর তিনি এই পদে দায়িত্ব পালন করবেন। এর ফলে দীর্ঘ প্রায় এক যুগ পর সেফের মূল নেতৃত্ব ফিরে পেয়েছে বাংলাদেশ। দক্ষিণ এশিয়ার বেশ কয়েকটি দেশের স্টক এক্সচেঞ্জের সমন্বয়ে ২০০০ সালে সেফ গঠিত হয়। সংস্থাটি গঠনের পেছনে বড় ভূমিকা রেখেছে সিএসই। বর্তমানে সেফের সদস্যসংখ্যা ৩৪।
