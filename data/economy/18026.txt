
বিশ্বের বিভিন্ন দেশে বসবাসকারী বাংলাদেশিরা গত মার্চ মাসে ১৩৩ কোটি ডলারের সমপরিমাণ বৈদেশিক মুদ্রা দেশে পাঠিয়েছেন। আগের বছরের একই সময়ে রেমিট্যান্স বা প্রবাসী-আয় এসেছিল ১২৯ কোটি ডলারের সমপরিমাণ। এ নিয়ে চলতি ২০১৪-১৫ অর্থবছরের প্রথম নয় মাস অর্থাৎ জুলাই-মার্চ সময়ে প্রবাসী-আয় এসেছে ১ হাজার ১২৫ কোটি ডলারের সমপরিমাণ অর্থ। আগের অর্থবছরের একই সময়ে এসেছিল ১ হাজার ৪৯ কোটি ডলারের সমপরিমাণ অর্থ। এ হিসাবে নয় মাসে রেমিট্যান্স বেশি এসেছে ৭৬ কোটি ডলার বা প্রবৃদ্ধি ৭ দশমিক ২১ শতাংশ। এর আগে চলতি বছরের ফেব্রুয়ারি মাসে প্রবাসী-আয় আসে ১১৯ কোটি ডলার।
