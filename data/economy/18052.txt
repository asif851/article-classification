
বাংলাদেশ ইন্টারন্যাশনাল আরবিট্রেশন সেন্টার (বিয়াক) ও যুক্তরাজ্যভিত্তিক প্রতিষ্ঠান সিডরের যৌথ উদ্যোগে আন্তর্জাতিক বাণিজ্যে মধ্যস্থতার বিষয়ে তিন দিনব্যাপী এক মেডিয়েশন সার্টিফিকেট কোর্স গত সোমবার শুরু হয়েছে।ঢাকায় সোনারগাঁও হোটেলে আয়োজিত এই কোর্স পরিচালনা করছেন সিডরের প্রশিক্ষক এন্ডি গ্রসম্যান ও জন কুইলটার। উদ্বোধনী অনুষ্ঠানে উপস্থিত ছিলেন বিয়াকের প্রধান নির্বাহী ড. তৌফিক আলী। কোর্সটিতে ১২ জন প্রশিক্ষণার্থী অংশ নিয়েছেন।যেসব প্রশিক্ষণার্থী কোর্সটি সফলতার সঙ্গে সম্পন্ন করবেন ও পরীক্ষায় উত্তীর্ণ হবেন, তাঁরা দেশে প্রথম সনদধারী মধ্যস্থতাকারী হিসেবে স্বীকৃতি পাবেন।উল্লেখ্য, আন্তর্জাতিক বাণিজ্যে বিরোধ নিষ্পত্তির জন্য সালিসির পাশাপাশি মধ্যস্থতাও এখন গুরুত্বপূর্ণ হয়ে উঠেছে। বিজ্ঞপ্তি।
