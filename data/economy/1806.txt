
পুঁজিবাজারে তালিকাভুক্ত কোম্পানি বারাকাতুল্লাহ ইলেক্ট্রো ডাইনামিকস লিমিটেড (বিইডিএল) শেয়ারধারীদের জন্য লভ্যাংশ ঘোষণা করেছে। প্রতিষ্ঠানটি ১৭ শতাংশ বোনাস লভ্যাংশ দেবে। আজ বুধবার ঢাকা স্টক এক্সচেঞ্জ (ডিএসই) সূত্রে এ তথ্য জানা যায়।
আজ ডিএসইর ওয়েবসাইটে প্রকাশিত সংবাদে বলা হয়, বিইডিএলের পরিচালনা পর্ষদ গত ৩০ জুন শেষ হওয়া অর্থবছরের জন্য এই লভ্যাংশ ঘোষণা করেছে। এ-সংক্রান্ত বার্ষিক সাধারণ সভা (এজিএম) ১১ ডিসেম্বর অনুষ্ঠিত হবে। রেকর্ড ডেট ৬ নভেম্বর। একই সঙ্গে বারাকাতুল্লাহ ইলেক্ট্রো ডাইনামিকসের নাম পরিবর্তন করে ‘বারাকা পাওয়ার লিমিটেড’ নাম দিতে চায় পর্ষদ। বিষয়টি এজিএমে শেয়ারহোল্ডারদের অনুমোদন সাপেক্ষে কার্যকর হবে।
প্রতিষ্ঠানটি জানিয়েছে, ৩০ জুন পর্যন্ত তাদের কর-পরবর্তী মুনাফা ২৪ কোটি ৯৩ লাখ টাকা এবং শেয়ারপ্রতি আয় (ইপিএস) হয়েছে ১ টাকা ৯০ পয়সা।
