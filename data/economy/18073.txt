
প্রিমিয়ার ব্যাংক ২০১৪ সালের শেয়ারধারীদের জন্য ১০ শতাংশ বোনাস শেয়ার অনুমোদন করেছে।রাজধানীর একটি কনভেনশন সেন্টারে গতকাল মঙ্গলবার অনুষ্ঠিত ব্যাংকের ষষ্ঠদশ বার্ষিক সাধারণ সভায় (এজিএম) লভ্যাংশ হিসেবে এই বোনাস শেয়ার অনুমোদন করা হয়েছে। এর আগে ব্যাংকের অষ্টম বিশেষ সাধারণ সভা (ইজিএম) অনুষ্ঠিত হয়। এতে নিয়ন্ত্রক সংস্থার অনুমোদন সাপেক্ষে ব্যাংকের অনুমোদিত মূলধন এক হাজার কোটি টাকায় উন্নীত করার প্রস্তাব অনুমোদিত হয়।সভায় ব্যাংকের চেয়ারম্যান ডা. এইচ বি এম ইকবাল, পরিচালক শফিকুর রহমান ও আবদুস সালাম মুর্শেদী, বিকল্প পরিচালক এ এইচ এম ফেরদৌস, উপদেষ্টা মো. এহসান খসরু, ব্যবস্থাপনা পরিচালক খোন্দকার ফজলে রশিদ, কোম্পানি সচিব সৈয়দ আহসান হাবিব প্রমুখ উপস্থিত ছিলেন। বিজ্ঞপ্তি।
