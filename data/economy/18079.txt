
তেল, চিনি ও খাদ্যশস্যের সরবরাহ ভালো থাকায় বিশ্বজুড়ে বিভিন্ন ধরনের খাদ্যপণ্যের দাম এখন বেশ কমেছে।জাতিসংঘের খাদ্য ও কৃষি সংস্থা (এফএও) বলেছে, গত ডিসেম্বরে আগের বছরের একই সময়ের তুলনায় খাদ্য মূল্যসূচক কমেছে ৩ দশমিক ৫ শতাংশ।আগের মাস নভেম্বরেও খাদ্য মূল্যসূচক কম ছিল আগের বছরের চেয়ে ৪ দশমিক ৪ শতাংশ।শুধু তা-ই নয়, খাদ্যের দাম কম ছিল বছরজুড়েই। পুরো বছরের বার্ষিক গড় খাদ্য মূল্যসূচক ছিল ২০৯ দশমিক ৯ শতাংশ, যা আগের বছরের চেয়ে ১ দশমিক ৬ শতাংশ কম।এফএও বলেছে, ২০১৩ সালে খাদ্যশস্যের দাম ৭ দশমিক ২ শতাংশ কমেছে। বিশ্বে গম ও ভুট্টার চাহিদা কমে যাওয়ায় দামে তার প্রভাব পড়েছে। তরিতরকারির দাম গত চার বছরের মধ্যে সর্বনিম্ন ছিল ২০১৩ সালে। চিনির দাম কমেছে ১৮ শতাংশ।তবে ডিসেম্বরে চালের দাম কিছুটা বেড়েছে। একই সঙ্গে দুগ্ধজাত পণ্য এবং মাংসের দাম কয়েক মাস ধরেই বাড়ছে। সূত্র: ইকোনমিক টাইমস।
