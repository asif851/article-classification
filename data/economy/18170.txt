
চলতি ২০১৪-১৫ অর্থবছরের নয় মাস জুলাই থেকে মার্চ পর্যন্ত বার্ষিক উন্নয়ন কর্মসূচির (এডিপি) ৪৩ শতাংশ বাস্তবায়িত হয়েছে। আর টাকার অঙ্কে খরচ হয়েছে ৩৬ হাজার ৯২৩ কোটি টাকা। এই অর্থবছরে মূল এডিপির আকার ৮০ হাজার ৩১৫ কোটি টাকা।জাতীয় অর্থনৈতিক পরিষদের নির্বাহী কমিটির (একনেক) সভা শেষে গতকাল মঙ্গলবার পরিকল্পনামন্ত্রী আ হ ম মুস্তফা কামাল সাংবাদিকদের এ তথ্য জানান। আগের ২০১৩-১৪ অর্থবছরের একই সময়ে (জুলাই-মার্চ) এডিপি বাস্তবায়নের হার ছিল ৪০ শতাংশ। আর তখন ২৯ হাজার ৯৪৫ কোটি টাকা খরচ হয়েছে।
