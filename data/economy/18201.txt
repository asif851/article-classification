
সপ্তাহের শেষ দিন আজ বৃহস্পতিবার সূচকের কিছুটা বাড়তি প্রবণতায় শেষ হয়েছে দেশের শেয়ারবাজারের লেনদেন। দিনের লেনদেন শেষে দুই স্টক এক্সচেঞ্জেই অধিকাংশ কোম্পানির শেয়ারের দাম বেড়েছে। ফলে সূচকও বেড়েছে। এদিকে আজ ডিএসইতে লেনদেন কমলেও সিএসইতে সামান্য বেড়েছে।
প্রধান শেয়ারবাজার ঢাকা স্টক এক্সচেঞ্জ (ডিএসই) সূত্রে জানা যায়, দিনের লেনদেন শেষে ডিএসইর ডিএসইএক্স সূচক ৭ পয়েন্ট বেড়ে দাঁড়ায় ৪০১৩ পয়েন্টে।
এর আগে সকাল সাড়ে ১০টায় ঊর্ধ্বমুখী প্রবণতায় ডিএসইতে লেনদেন শুরু হয়। এরপর কয়েকবার ওঠানামা করে শেষ পর্যন্ত বাড়তি প্রবণতা অব্যাহত থাকে।
ডিএসইতে আজ ২৯১টি প্রতিষ্ঠানের শেয়ার ও মিউচুয়াল ফান্ড হাতবদল হয়েছে। এর মধ্যে ১৭৭টির দাম বেড়েছে। কমেছে ৯৭টির আর অপরিবর্তিত রয়েছে ১৭টি প্রতিষ্ঠানের শেয়ার দর।
ডিএসইতে আজ ৩০৩ কোটি টাকার শেয়ার লেনদেন হয়েছে, যা গতকালের চেয়ে ২১ কোটি টাকা কম। গতকাল এই বাজারে ৩২৪ কোটি টাকার লেনদেন হয়েছিল।
ডিএসইর পাশাপাশি চট্টগ্রাম স্টক এক্সচেঞ্জেও (সিএসই) সূচক বেড়েছে। লেনদেন শেষে সিএসইর সার্বিক মূল্যসূচক ৬০ পয়েন্ট বেড়ে অবস্থান করছে ১২ হাজার ৪১২ পয়েন্টে।
আজ সিএসইতে হাতবদল হওয়া ২১৮টি প্রতিষ্ঠানের মধ্যে ১৩১টিরই দাম বেড়েছে। কমেছে ৭০টির এবং অপরিবর্তিত রয়েছে ১৭টি প্রতিষ্ঠানের শেয়ারের দাম।
সিএসইর লেনদেন আজ ২৭ কোটি টাকায় দাঁড়িয়েছে, যা গতকালের চেয়ে দুই কোটি টাকা বেশি। গতকাল এই বাজারে ২৫ কোটি টাকার শেয়ার ও মিউচুয়াল ফান্ডের লেনদেন হয়।
ডিএসইতে আজ লেনদেনে শীর্ষে ছিল ইউনিক হোটেল। আজ এই প্রতিষ্ঠানের ১৪ কোটি টাকার শেয়ার লেনদেন হয়। এ ছাড়া লেনদেনে শীর্ষে থাকা প্রতিষ্ঠানগুলোর মধ্যে রয়েছে, জেএমআই সিরিঞ্জ, সিএমসি কামাল, আরগন ডেনিমস, জেনারেশন নেক্সট ফ্যাশন, ইউনাইটেড এয়ার, মেঘনা পেট্রোলিয়াম, রহিমা ফুড, গ্রামীণফোন, ডেল্টা লাইফ ইনস্যুরেন্স প্রভৃতি। কর����A(*>। স্টক এক্সচেঞ্জের সেই প্রস্তাবকে বিবেচনায় নেয়নি বিএসইসি।
 
