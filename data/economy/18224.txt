
ব্রাহ্মণবাড়িয়ার কসবা রেলস্টেশন থেকে মাত্র আধা কিলোমিটার দূরে জায়গাটি। জঙ্গলাকীর্ণ ও টিলাময় ভারতের ত্রিপুরা সীমান্তবর্তী জায়গাটিতে মানুষজনের আনাগোনা নেই বললেই চলে। কিন্তু তিন-চার মাস ধরেই এই জায়গাটি নিয়ে কসবাসহ আশপাশের অঞ্চলের মানুষের আগ্রহ বেড়েছে। এখানে সীমান্ত হাট হবে।ভারতের ত্রিপুরা ও বাংলাদেশের সীমান্তসংলগ্ন ওই এলাকার লোকজন এখানে প্রতি বৃহস্পতিবার নিত্যপণ্য বেচাকেনা করবেন। পাশাপাশি নিয়মিত দেখা হবে দেশভাগের ফলে সীমান্তের দুই পারে থাকা আত্মীয়স্বজন-পরিজনদের সঙ্গে।ভারত সরকারের অনুরোধে ২০১৩ সালের মাঝামাঝি কসবায় একটি সীমান্ত হাট নির্মাণে সম্মত হয় বাংলাদেশ। শর্ত ছিল, ভারতই সীমান্ত হাটের সব স্থাপনা নির্মাণ করে দেবে। প্রস্তাবিত হাটটির অবস্থান ব্রাহ্মণবাড়িয়ার কসবা রেলস্টেশন ও ত্রিপুরার সিপাহীজলা জেলার কমলাসাগর এলাকার ২০৩৯ সীমান্ত পিলারসংলগ্ন।নানা প্রশাসনিক প্রক্রিয়া শেষ করে গত ২১ মে ঘটা করে সীমান্ত হাটের ভিত্তিপ্রস্তর স্থাপন করেন ব্রাহ্মণবাড়িয়ার অতিরিক্ত জেলা ম্যাজিস্ট্রেট নাজমা বেগম ও ত্রিপুরার সিপাহীজলার অতিরিক্ত জেলা ম্যাজিস্ট্রেট ডি কে চাকমা। কথা ছিল, আগস্ট মাসের মধ্যে এই সীমান্ত হাটের সব অবকাঠামো নির্মাণ করে বাংলাদেশের অংশটি হস্তান্তর করবে ভারত।কিন্তু গত সপ্তাহে সরেজমিনে দেখা গেছে, ভিত্তিপ্রস্তরের ফলকটি উদ্বোধনের পর কোনো কাজই করেনি ভারত। এর ফলে কসবার সীমান্ত এলাকার মানুষের স্বপ্ন এই প্রস্তরফলকেই চাপা পড়ে আছে।সরেজমিন: গত সোমবার কসবা সীমান্ত হাট এলাকায় সরেজমিনে দেখা গেছে, সীমান্ত হাটের নির্ধারিত স্থানটি বেশ দুর্গম, পাহাড়ি জংলা এলাকা। বাংলাদেশ অংশে মানুষের আগাগোনা নেই বললেই চলে। জনমানবহীন একটি দুর্গম এলাকা যেন। মাঝেমধ্যে সীমান্তের ওপারে চলা গাড়ির শব্দ শোনা যায়।সীমান্ত হাটের নির্ধারিত স্থানটিতে সাদা চুনকাম করা ইটের দেয়ালে কালো ভিত্তিপ্রস্তর ফলকটি রয়েছে। জঙ্গলাকীর্ণ এই স্থানটি বাংলাদেশ অংশে সমতল, আর ভারতের অংশে টিলা আর ছোট ছোট পাহাড়। কাঁটাতার দিয়ে ভারতের সীমান্তরেখা আলাদা করা রয়েছে। আর কাঁটাতারের ওপারে কিছু দূরে কমলাসাগর নামের দিঘিটি। পাশে একটি মন্দির। কিন্তু সীমান্ত হাটে বাংলাদেশ ও ভারতের অংশ থেকে আসার মতো সড়ক তৈরি নেই।কসবা রেলস্টেশন থেকে সীমান্ত হাটে যাওয়ারও কোনো সড়ক নেই। স্টেশনের রেলপথ পেরিয়ে ঘন জঙ্গলের মধ্য দিয়ে সীমান্ত হাটের সেই নির্ধারিত স্থানে যেতে হয়। মধ্যবর্তী স্থানটি পুরোপুরি জঙ্গল। ছোট-বড় গাছগাছালিতে পরিপূর্ণ। তবে সীমান্ত পিলার ঘেঁষে একটি হাঁটা পথ রয়েছে।কথা রাখছে না ভারত: সীমান্ত হাটটি ১৫০ শতাংশ বর্গাকার জমির ওপরে নির্মিত হবে। শূন্যরেখা থেকে ভেতরের দিকে ৭৫ শতাংশ জমি দিয়েছে বাংলাদেশ। আর একইভাবে ভারত দিয়েছে বাকি ৭৫ শতাংশ। সীমান্ত হাটের চারপাশে ২৫ থেকে ৩০ ফুট উচু কাঁটাতারের দেয়াল তৈরি করা হবে। বাংলাদেশ ও ভারতের জন্য কাঁটাতারের ভেতরে ছাউনির মতো ৩০টি করে মোট ৬০টি দোকান তৈরি হবে। পুরোপুরি স্থানটি পাকা করা হবে। এ ছাড়া দুই দেশের দুই অংশে প্রবেশ ও বের হওয়ার জন্য গেট থাকবে। এসব স্থাপনা চলতি আগস্ট মাসের মধ্যে শেষ করার প্রতিশ্রুতি দিয়েছিল ত্রিপুরা সরকার। এ জন্য ত্রিপুরা সরকার বাংলাদেশি টাকায় দুই কোটি ৪৪ লাখ টাকা বরাদ্দ রেখেছে বলে জানা গেছে।কিন্তু মধ্য আগস্টেও অবকাঠামো নির্মাণের কাজ শুরু করেনি ভারত। কবে কাজ শুরু হবে, কবে শেষ হবে, তা সীমান্ত হাট প্রক্রিয়ার সঙ্গে সম্পৃক্ত বাংলাদেশি সরকারি কোনো কর্মকর্তা ও স্থানীয় জনপ্রতিনিধিও জানেন না।এ বিষয়ে জানতে চাইলে সীমান্ত হাট পরিচালনা পর্ষদের সদস্য কসবা পৌরসভার মেয়র মুহাম্মদ ইলিয়াছ প্রথম আলোকে বলেন, ভিত্তিপ্রস্তর স্থাপনের পর
