
পুঁজিবাজারে তালিকাভুক্ত সিমেন্ট খাতের কোম্পানি আরামিট সিমেন্ট শেয়ারধারীদের জন্য লভ্যাংশ ঘোষণা করেছে। প্রতিষ্ঠানটি ১০ শতাংশ শেয়ার লভ্যাংশ দেবে। আরামিট সিমেন্টের পক্ষ থেকে আজ মঙ্গলবার এ ঘোষণা দেওয়া হয়। আজ ঢাকা স্টক এক্সচেঞ্জের (ডিএসই) ওয়েবসাইটে এ তথ্য প্রকাশ করা হয়।ঢাকা স্টক এক্সচেঞ্জের (ডিএসই) ওয়েবসাইটে প্রকাশিত সংবাদে বলা হয়, আরামিট সিমেন্টের পরিচালনা পর্ষদ গত ৩১ ডিসেম্বর শেষ হওয়া অর্থবছরের জন্য এই লভ্যাংশ ঘোষণা করেছে। এ-সংক্রান্ত বার্ষিক সাধারণ সভা (এজিএম) আগামী ১০ এপ্রিল অনুষ্ঠিত হবে। রেকর্ড ডেট ২০ মার্চ।আরামিট সিমেন্ট আরও জানিয়েছে, ৩১ ডিসেম্বর পর্যন্ত প্রতিষ্ঠানটির শেয়ারপ্রতি আয় বা ইপিএস হয়েছে দুই টাকা ৫৬ পয়সা ও শেয়ারপ্রতি প্রকৃত সম্পদমূল্য (এনএভি) হয়েছে ১৬ টাকা ২২ পয়সা।বেলা ১১টায় লেনদেনের আধা ঘণ্টা শেষে ডিএসইতে আরামিট সিমেন্টের শেয়ারের দাম প্রায় পৌনে ৩ শতাংশ বা এক টাকা ৮০ পয়সা কমে ৬১ টাকায় লেনদেন হয়।
