
ভারতের মাহিন্দ্র অ্যান্ড মাহিন্দ্র বাংলাদেশের বাজারে নতুন ট্রাক্টর নিয়ে এসেছে। কর্ণফুলী গ্রুপের উদ্যোগে গত মঙ্গলবার কুমিল্লার টাউন হলে মাহিন্দ্র যুব ৫৭৫ নামের এই ট্রাক্টর বাজারজাত কার্যক্রমের আনুষ্ঠানিক উদ্বোধন করা হয়। অনুষ্ঠানে উপস্থিত ছিলেন মাহিন্দ্র অ্যান্ড মাহিন্দ্রর সিনিয়র ভাইস প্রেসিডেন্ট অরভিন্দ ম্যাথিউ, ভাইস প্রেসিডেন্ট সঞ্জয় যাদব, কান্ট্রি হেড রবিন কুমার দাস, কান্ট্রি ম্যানেজার পার্থ সারথি ব্যানার্জি, কর্ণফুলী লিমিটেডের নির্বাহী পরিচালক এ কে সরকার প্রমুখ। মাহিন্দ্রর এই ট্রাক্টর দিয়ে কৃষকেরা চাহিদা অনুযায়ী জমি চাষ ও পণ্য পরিবহনে ব্যবহার করতে পারবেন বলে প্রতিষ্ঠানটির পক্ষ থেকে জানানো হয়েছে। বিজ্ঞপ্তি
