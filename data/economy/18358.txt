
মহান স্বাধীনতা দিবস উপলক্ষে ইউসেপ বাংলাদেশ, ইউসেপ ঢাকা সাউথ রিজিওন বর্ণাঢ্য অনুষ্ঠানের আয়োজন করে। সোমবার ইউসেপ সিটি পল্লি সিটি করপোরেশন স্কুল প্রাঙ্গণে জাতীয় সংগীত পরিবেশনার মাধ্যমে অনুষ্ঠান শুরু হয়। এ স্কুলে ইউসেপ ঢাকা সাউথ রিজিওন অন্তর্ভুক্ত ইউসেপ নলগোলা স্কুল, নাজির হোসেন থ্রি স্টার ইউসেপ স্কুল, ইউসেপ আর, কে, চৌধুরী স্কুল ও ইউসেপ যাত্রাবাড়ী টেকনিক্যাল স্কুলের শিক্ষার্থীরা নাচ, গান, অভিনয়, রচনা লিখন ও চিত্রাঙ্কন প্রতিযোগিতায় অংশ নেয়।
অনুষ্ঠানে বীর মুক্তিযোদ্ধা ও সাপ্তাহিক রুপালি চিত্রের সম্পাদক মো. মফিজুল ইসলাম প্রধান অতিথি হিসেবে উপস্থিত থেকে শ্রমজীবী শিশুদের পরিবেশনা উপভোগ করেন। পরে তিনি বিজয়ীদের হাতে পুরস্কার তুলে দেন। শিশু পরিষদের সভাপতি রেজাউল করিম মিন্টুর সভাপতিত্বে অনুষ্ঠানে আরও উপস্থিত ছিলেন পরিবেশ অধিদপ্তরের সহকারী পরিচালক সমর কৃষ্ণ দাস, ঢাকা দক্ষিণ সিটি করপোরেশন অঞ্চল-০৫ এর সমাজকল্যাণ কর্মকর্তা আফজালুল আজম রেজা, ইউসেপ ঢাকা সাউথ রিজিওনের ডেপুটি প্রোগ্রাম অফিসার, চাইল্ড অ্যান্ড ওমেন রাইটস অ্যাডভোকেসি মো. আনোয়ারুল ইসলাম, ইউসেপ সিটি পল্লি সিটি করপোরেশন স্কুলের প্রধান শিক্ষক মৌসুমি রায় প্রমুখ। বিজ্ঞপ্তি।
 
