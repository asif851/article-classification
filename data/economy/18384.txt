
বাজেটে পণ্য আমদানির ক্ষেত্রে শুল্কহার, সম্পূরক শুল্ক ও মূল্য সংযোজন করে (মূসক) ছাড় বা অব্যাহতি কিংবা শুল্ক রেয়াতি সুবিধা দেওয়া হলে পণ্যের দাম কমে থাকে। আবার এসব সুবিধার উল্টোটা হলে অর্থাৎ শুল্ক–করসমূহ বাড়ানো হলে পণ্যের দাম বাড়ে। ব্যবসায়ীদের দাবি এবং দেশীয় শিল্পের সুরক্ষায় এসব সিদ্ধান্ত নেওয়া হয়
সিম কার্ড: অর্থমন্ত্রী সিম কার্ড আমদানির ওপর সম্পূরক শুল্কহার ১৫ থেকে বাড়িয়ে ২০ শতাংশ করার প্রস্তাব দিয়েছেন। এতে পণ্যটির দাম বাড়বে।অটোরিকশা/থ্রি-হুইলার: দুই স্ট্রোক এবং চার স্ট্রোকবিশিষ্ট অটোরিকশা/ থ্রি-হুইলারের ইঞ্জিন আমদানিতে সম্পূরক শুল্ক ১৫ থেকে বৃদ্ধি করে ২০ শতাংশ করার প্রস্তাবে এটির দাম বাড়বে।রেজর: রেজর আমদানিতে নতুন করে ২০ শতাংশ সম্পূরক শুল্ক এবং স্টেইনলেস স্টিল ব্লেড আমদানিতে সম্পূরক শুল্ক ১৫ থেকে বাড়িয়ে ২০ শতাংশ করার প্রস্তাবে এর দাম বাড়বে। মোটরগাড়ির টায়ার: মোটরগাড়ির টায়ার আমদানিতে নতুন করে ২০ শতাংশ সম্পূরক শুল্ক আরোপের প্রস্তাবে এটির দাম বাড়বে।চিনি: অপরিশোধিত চিনি আমদানিতে টনপ্রতি কাস্টমস ডিউটি দুই হাজার থেকে চার হাজার টাকা করায় আমদানি করা চিনির দাম বাড়বে। আর পরিশোধিত চিনি আমদানিতে টনপ্রতি কাস্টমস ডিউটি সাড়ে চার হাজার থেকে আট হাজার টাকা করায় এর দাম বাড়বে।এলইডি ও এলসিডি টিভি: বাজেটে এলসিডি ও এলইডি টেলিভিশন তৈরির পূর্ণাঙ্গ প্যানেল এবং অপটিক্যাল ফাইবারের ওপর শুল্ক বৃদ্ধির প্রস্তাব করায় এর দাম বাড়তে পারে।ইলেকট্রিক ব্যাটারিচালিত মোটরগাড়ি: আমদানিতে নতুন করে ২০ শতাংশ সম্পূরক শুল্ক আরোপের কারণে এর দাম বৃদ্ধি পাবে।
আরও যেসব পণ্যের দাম বাড়তে পারেমোটরসাইকেল, রিভলবার ও পিস্তল, অমসৃণ হীরা ও ইমিটেশন জুয়েলারি; সৌন্দর্যচর্চা ও ত্বক-নখ-পায়ের পরিচর্যার প্রসাধনসামগ্রী; চা; মাখনসহ অন্যান্য দুগ্ধজাত চর্বি, তেল ও দই-পনির; তাজা বা ঠান্ডা টমেটো; তাজা বা শুকনা সুপারি, সিরামিকের বাথটাব ও জিকুজি, শাওয়ার, শাওয়ার ট্রে; প্রিন্টিং ইংক; রিরোলিং শিল্পের মধ্যবর্তী পণ্য বিলেট; আর্টিফিশিয়াল ফিলামেন্ট টো; টেম্পারড সেফটি গ্লাস ও ল্যামিনেটেড সেফটি গ্লাস; ফ্রেমবিহীন ও ফ্রেমযুক্ত কাচের আয়না; কাস্ট আয়রনের টিউব পাইপস ও ফাঁপা প্রোফাইল; আয়রন বা স্টিলের তৈরি অন্যান্য টিউব, পাইপ ও ফাঁপা প্রোফাইল, সিমলেস; অয়েল অথবা গ্যাস পাইপলাইনে ব্যবহৃত লাইন পাইপ, রান্নার তৈজসপত্র ও প্লেট গরমকারক; স্টেইনলেস স্টিলের টেবিলওয়্যার, কিচেনওয়্যার, সিঙ্ক, ওয়াশ বেসিন, পানির ট্যাপ ও বাথরুমের ফিটিংস; কপারের তৈরি স্যানিটারিওয়্যার অ্যালুমিনিয়াম স্যানিটারি ওয়্যার ও এর যন্ত্রাংশ; বিভিন্ন ধরনের সাউন্ড রেকর্ডিং বা রিপ্রডিউসিং এপারেটাস (ম্যাগনেটিক, অপটিক্যাল বা সেমিকন্ডাক্টর মিডিয়া ব্যবহারকারী); সম্পূর্ণ তৈরি সাউন্ড রেকর্ডিং বা রিপ্রডিউসিং এপারেটাস; সম্পূর্ণ তৈরি ভিডিও রেকর্ডিং বা রিপ্রডিউসিংয়ের যন্ত্রপাতি; লোডেড প্রিন্টেড সার্কিট বোর্ড; পকেট সাইজ রেডিও ক্যাসেট প্লেয়ার; সালফিউরিক অ্যাসিড; ওলিয়াম; পেইন্টস, ভার্নিশ ও লেকার (এনামেল ও ডিস্টেম্পারসহ)।
