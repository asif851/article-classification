
বিশ্বে চায়ের উৎপাদন বেড়েছে। চলতি বছরের জুলাই পর্যন্ত চায়ের উৎপাদন দাঁড়িয়েছে ৯১ কোটি ৩৩ লাখ কেজি। এটি গত বছরের একই সময়ের ৮৩ কোটি ৫২ লাখ কেজির চেয়ে ৯ শতাংশ বেশি।বাংলাদেশ, শ্রীলঙ্কা ও মালাউইয়ে গত জুলাইয়ে চায়ের (ব্ল্যাক টি) উৎপাদন বাড়ার কারণে এমনটি হয়েছে বলে জানিয়েছেন সাময়িকী গ্লোবাল টি ডাইজেস্ট-এর প্রকাশক রাজেশ গুপ্তা। খবর বিজনেস লাইনের।বাংলাদেশে গত জুলাই মাসে ৯০ লাখ কেজি চা উৎপাদিত হয়। ২০১২ সালের জুলাইয়ে এই উৎপাদনের পরিমাণ ছিল ৮৩ লাখ কেজি। বাংলাদেশে গত সাত মাসে অর্থাৎ জানুয়ারি থেকে জুলাইয়ে চায়ের মোট উৎপাদন দাঁড়িয়েছে দুই কোটি ৪১ লাখ কেজি, যা গত বছরের একই সময়ের দুই কোটি ৩৬ লাখ কেজির চেয়ে পাঁচ লাখ কেজি বেশি।শ্রীলঙ্কায় গত জুলাইতে দুই কোটি ২৬ লাখ কেজি চা উৎপাদিত হয়, যা কিনা বছরের প্রথম ছয় মাসের চেয়ে বেশি, তবে গত বছরের একই সময়ের দুই কোটি ৫০ লাখ কেজির চেয়ে কম। আর গত সাত মাসে মোট ১৯ কোটি ৪৮ লাখ কেজি চা উৎপাদন হয়েছে, যা গত বছরের একই সময়ের ১৮ কোটি ৯২ লাখ কেজির বেশি।এ ছাড়া মালাউইয়ে জুলাই মাসে ১৭ লাখ কেজি চা উৎপাদিত হয়েছে। গত বছর একই সময়ে দেশটিতে চা উৎপাদন হয়েছিল মাত্র ১১ লাখ কেজি। অবশ্য চলতি বছরের প্রথম মাসগুলোতে চায়ের উৎপাদন কম হয়েছে। এ জন্য সাত মাস শেষে মালাউইয়ে চায়ের মোট উৎপাদন দাঁড়িয়েছে তিন কোটি ১৮ লাখ কেজি, যা গত বছরের একই সময়ের চেয়ে তিন কোটি ৩০ লাখ কেজির চেয়ে কম।সাময়িকীটি জানিয়েছে, এখন বৈশ্বিক আবহাওয়া চা চাষের জন্য উপযোগী। অসময়ে বৃষ্টির কারণে চলতি মাসে কেনিয়া, মালাউই, তানজানিয়া ও উগান্ডায় চায়ের উৎপাদন বাড়াতে সাহায্য করবে।
