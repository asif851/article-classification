
এশিয়া ও প্রশান্ত মহাসাগরীয় অঞ্চলের প্রভাবশালী অর্থনৈতিক সাময়িকী ফাইন্যান্স এশিয়া সিটি ব্যাংককে ‘বাংলাদেশের সেরা বাণিজ্যিক ব্যাংক-২০১৪’ পুরস্কার দিয়েছে। সম্প্রতি সিঙ্গাপুরে অনুষ্ঠিত এক অনুষ্ঠানে সিটি ব্যাংকের পরিচালক ও সাবেক চেয়ারম্যান আজিজ আল কায়সার এবং উপব্যবস্থাপনা পরিচালক মাসরুর আরেফিন ফাইন্যান্স এশিয়ার কাছ থেকে পুরস্কারটি গ্রহণ করেন। ওই অনুষ্ঠানে বিশ্বের শীর্ষস্থানীয় ব্যাংকগুলোর ৩০০ প্রতিনিধি উপস্থিত ছিলেন। ফাইন্যান্স এশিয়ার পক্ষ থেকে বলা হয়, ২০১৩ সালে বাংলাদেশে রাজনৈতিক ও অর্থনৈতিক অস্থিতিশীলতা সত্ত্বেও সিটি ব্যাংক সম্পদের গুণগত মান ও তারল্য বৃদ্ধির ক্ষেত্রে যথেষ্ট দূরদর্শিতার পরিচয় দিয়েছে। এর আগে ২০১২ সালে ফাইনান্স এশিয়া সিটি ব্যাংককে ‘বাংলাদেশ সেরা ব্যাংক-২০১২’ পুরস্কার দিয়েছিল। বিজ্ঞপ্তি।
