
জলবায়ু পরিবর্তনের প্রভাব থেকে দেশের উপকূলীয় এলাকা রক্ষা করতে নেওয়া তিনটি প্রকল্পে সহযোগিতা করবে জাতিসংঘ উন্নয়ন কর্মসূচি (ইউএনডিপি), বাংলাদেশ। প্রকল্পগুলো বাস্তবায়নে প্রায় ৮৭ লাখ ৫০ হাজার ডলার ব্যয় হবে।এ ব্যাপারে ঢাকার আগারগাঁওয়ে অর্থনৈতিক সম্পর্ক বিভাগে (ইআরডি) গত বুধবার ত্রিপক্ষীয় চুক্তি হয়েছে। বাংলাদেশে ইউএনডিপির কান্ট্রি ডিরেক্টর পলিন ট্যামেসিস, ইআরডির অতিরিক্ত সচিব আসাদুল ইসলাম এবং পরিবেশ ও বন মন্ত্রণালয়ের অতিরিক্ত সচিব আবদুল্লাহ আল মহসিন চৌধুরী এ চুক্তিতে সই করেন। এই প্রকল্পগুলো বাংলাদেশের জাতীয় পর্যায়ে বৃক্ষনিধনের (আরইডি) কারণে সৃষ্ট পরিবেশ বিপর্যয় রোধ এবং কার্বন নিঃসরণের মাত্রা কমাতে জাতিসংঘের সহায়তা নেওয়া উদ্যোগের অংশ।বিজ্ঞপ্তি
