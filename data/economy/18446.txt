
বাংলাদেশ ব্যাংকের আগামীকাল মঙ্গলবারের পরিচালনা পর্ষদের জরুরি সভা স্থগিত করা হয়েছে। বাংলাদেশ ব্যাংকের মুখপাত্র শুভঙ্কর সাহা এ তথ্য নিশ্চিত করেছেন।যদিও আজ সোমবার দুপুরে শুভঙ্কর সাহা জরুরি এ সভার কথা সংবাদমাধ্যমকে জানিয়েছিলেন। দুপুরে তিনি সাংবাদিকদের জানান, পর্ষদ সভায় নিয়মিত আলোচনার বিষয়বস্তু ছাড়াও রিজার্ভের অর্থ চুরির বিষয়টি নিয়েও আলোচনা হবে। এরপর বিকেলে গভর্নর আতিউর রহমান ভারত থেকে দেশে ফেরার পরই জরুরি এ সভাটি স্থগিতের সিদ্ধান্ত হয়।নিয়ম অনুযায়ী, বাংলাদেশ ব্যাংকের পরিচালনা পর্ষদের সভার চেয়ারম্যান গভর্নর আতিউর রহমান। সব সময় তাঁর সভাপতিত্বে এ সভা অনুষ্ঠিত হয়।
