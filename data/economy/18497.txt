
প্রতি মাসে কমপক্ষে ২০টি অটোমেটেড টেলার মেশিন (এটিএম) নিরীক্ষার জন্য ব্যাংকগুলোকে নির্দেশনা দিয়েছে বাংলাদেশ ব্যাংক। আর যেসব ব্যাংকের ২০টির কম বুথ রয়েছে, তার সব বুথ নিরীক্ষা করতে হবে। বুথ-সংশ্লিষ্ট নিরীক্ষা প্রতিবেদন ব্যাংকগুলোকে নিজস্ব ব্যবস্থাপনায় এক বছর সংরক্ষণ করতে হবে। গতকাল বৃহস্পতিবার কেন্দ্রীয় ব্যাংকের পেমেন্ট সিস্টেম বিভাগের একটি প্রজ্ঞাপনে এ নির্দেশনার কথা জানানো হয়। এর আগে গত বছরের ফেব্রুয়ারিতে প্রতি মাসে দৈবচয়নের ভিত্তিতে বুথ নিরীক্ষার কথা বলা হয়েছিল। এবার বুথ নির্দিষ্ট করে দেওয়া হয়েছে।
 
