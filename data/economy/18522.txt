
অবৈধ ভিওআইপি (ভয়েস ওভার ইন্টারনেট প্রটোকল) প্রযুক্তি ব্যবহারের অভিযোগে ঢাকার মতিঝিল থেকে ৫ হাজার ৪৪৯টি সিম জব্দ করেছে বাংলাদেশ টেলিযোগাযোগ নিয়ন্ত্রণ কমিশন (বিটিআরসি)। গত বুধবার বিকেলে মতিঝিলের কালভার্ট রোড এলাকায় আইনশৃঙ্খলা রক্ষাকারী বাহিনী ও বিটিআরসির এক যৌথ অভিযানে এসব সিম জব্দ করা হয়। এ সময় আটক করা হয় ছয়জনকে। বিটিআরসির এনফোর্সমেন্ট বিভাগের পরিচালক মো. ইয়াকুব আলী প্রথম আলোকে এসব তথ্য জানিয়েছেন। জব্দ করা সিমের মধ্যে টেলিটকের ৪ হাজার ১৮১টি, গ্রামীণফোনের ৪৪১টি, রবির ৫২০টি, এয়ারটেলের ১৮৪টি, বাংলালিংকের ১০৬টি ও সিটিসেলের ২৭টি সিম রয়েছে।নিজস্ব প্রতিবেদক
