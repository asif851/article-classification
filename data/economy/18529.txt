
সপ্তাহের শেষ কার্যদিবসও সূচকের ঊর্ধ্বমুখী প্রবণতা অব্যাহত আছে ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ বৃহস্পতিবার ঊর্ধ্বমুখী প্রবণতার পাশাপাশি দুই পুঁজিবাজারে লেনদেনের ভালো গতি লক্ষ করা যাচ্ছে।
এ ছাড়া বেশির ভাগ প্রতিষ্ঠানের শেয়ারের দর বেড়েছে দুই পুঁজিবাজারে।
ডিএসইতে আজ দুপুর সাড়ে ১২টা নাগাদ ডিএসইএক্স সূচক ২৮ দশমিক ১১ পয়েন্ট বেড়ে অবস্থান করছে ৫১৮৪ পয়েন্টে। এ সময় পর্যন্ত লেনদেন হয়েছে প্রায় ৬৬৮ কোটি ২৮ লাখ টাকা। গতকাল বুধবার এ সময় পর্যন্ত লেনদেনের পরিমাণ ছিল ৬৭৯ কোটি ৯২ লাখ টাকা। আজ দুপুর সাড়ে ১২টা নাগাদ ডিএসইতে লেনদেনে অংশ নিয়েছে ৩২১টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৭৩টির, কমেছে ১০২টির। দর অপরিবর্তিত রয়েছে ৪৬টি কোম্পানির।
অন্যদিকে, সিএসইতে দুপুর ১২টা নাগাদ সার্বিক সূচক বেড়েছে ৮৪ দশমিক ৯৯ পয়েন্ট। মোট লেনদেন প্রায় ৩৩ কোটি ৫৩ লাখ টাকা। গত কার্যদিবসে এই সময় পর্যন্ত লেনদেনের পরিমাণ ছিল ৩৯ কোটি ৫২ লাখ টাকা। আজ দুপুর সাড়ে ১২টা নাগাদ সিএসইতে লেনদেনে অংশ নিয়েছে ২১৯টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১১২টির, কমেছে ৮৪টির। দর অপরিবর্তিত রয়েছে ২৩টি কোম্পানির।
