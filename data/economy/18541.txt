
ডেল বাংলাদেশ লিমিটেড বাজারে নিয়ে এল নতুন দুই ধরনের নোটবুক—ডেল ইন্সপাইরন ৭০০০ ও ইন্সপাইরন ৩০০০। ১৯ ডিসেম্বর রাজধানীর আমেরিকান ক্লাবে এক আড়ম্বরপূর্ণ অনুষ্ঠানের মধ্য দিয়ে উদ্বোধন হয় এই দুই মডেলের ল্যাপটপের।অনুষ্ঠানে উপস্থিত ছিলেন ডেল বাংলাদেশের কান্ট্রি ম্যানেজার সোনিয়া বশির কবির। তিনি তাঁর বক্তৃতায় নতুন এই ল্যাপটপের বিভিন্ন কারিগরি বৈশিষ্ট্য তুলে ধরেন। অনুষ্ঠানে অন্যান্যের মধ্যে ডেলের ডিস্ট্রিবিউশন সহযোগী ও বিভিন্ন গণমাধ্যমের প্রতিনিধিরা উপস্থিত ছিলেন।ডেল ইন্সপাইরন ৭০০০ নতুন প্রজন্মের আলট্রা থিন ল্যাপটপকে বলা হয় ‘সবচেয়ে পাতলা, শক্ত ও সবচেয়ে ভালো ইন্সপাইরনের মধ্যে অন্যতম।’ এটি নতুন প্রজন্মের একটি আলট্রা থিন ও লাইট ল্যাপটপ। ল্যাপটপটি অতিরিক্ত অ্যালুমিনিয়াম শেল দ্বারা সুরক্ষিত। ইন্সপাইরন ১৪ ও ১৫ ৭০০০ সিরিজের ল্যাপটপগুলোতে রয়েছে ডেডিকেটেড ১০ ফিঙ্গার নিউমেরিক কী প্যাড, যা প্রজেক্ট ও স্প্রেডশিটের কাজগুলোকে করে সহজতর। কাজ শেষে আবার এই কী প্যাড ব্যবহার করতে পারেন বিভিন্ন গেম খেলায়ও। মাত্র ০.৬ ইঞ্চি পুরু এ ল্যাপটপটি যেকোনো ব্যাগ অথবা স্লিভে এঁটে যায় অনায়াসে। ল্যাপটপটির ওজন মাত্র ২.৬ কিলোগ্রাম। ডেল ইন্সপাইরন ৭০০০-এর অন্যান্য বৈশিষ্ট্যের মধ্যে রয়েছে-ইন্টেল কোর আই ৩ প্রসেসর৪ গিগাবাইট র্যাম

১৫.৬/১৪ ইঞ্চি স্ক্রিন
৪ সেল বিশিষ্ট ব্যাটারি (আট ঘণ্টা ৫২ মিনিট ব্যাটারি লাইফ)
ডাইমেনশন- ৩৭৯.৪ X ২৫৪.৮ X ২২.২ মিলিমিটার
৫০০ গিগাবাইট হার্ড ডিস্ক ড্রাইভ
এইচ.ডি.এম.আই. পোর্ট, এল.ই.ডি ব্যাকলাইট টাচ ডিসপ্লে

অন্যদিকে ডেল ইন্সপাইরন ৩০০০ সাশ্রয়ী মূল্যের ল্যাপটপ, যা চার্জ ও পাওয়ারের ক্ষেত্রে খুবই কার্যকর। ল্যাপটপটি টানা আট ঘণ্টা ২০ মিনিট সচল থাকতে পারে ও মসৃণ অপারেশনের জন্য রয়েছে সর্বাধুনিক উইন্ডোজ ৮ অপারেটিং সিস্টেম। আলট্রা থিন ল্যাপটপটির ওজন মাত্র ৩.১৫ পাউন্ড, ফলে তা এন্টারটেইনমেন্ট অথবা চলতি পথে কাজ করার জন্য খুবই কার্যকর। ডেল ইন্সপাইরন ৩০০০-এর অন্য আরও কিছু বৈশিষ্ট্যের মাঝে রয়েছে—

চতুর্থ জেনারেশনের ইন্টেল প্রসেসর
টাচস্ক্রিন
র্যাম-৪ গিগাবাইট ডিডিআরথ্রি (১.৪ গিগাহার্টজ)
৫০০ গিগাবাইট হার্ড ডিস্ক ড্রাইভ
স্ক্রিন সাইজ (ডায়াগোনাল)- ১১.৬ ইঞ্চি

 
সূত্র: প্রেস বিজ্ঞপ্তি 
