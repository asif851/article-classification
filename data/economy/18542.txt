
নরসিংদী চেম্বার অব কমার্স অ্যান্ড ইন্ডাস্ট্রির নতুন সভাপতি হয়েছেন আবদুল্লাহ আল মামুন। আবদুল মোমেন মোল্লা জ্যেষ্ঠ সহসভাপতি ও তাজুল ইসলাম সহসভাপতি নির্বাচিত হয়েছেন। বিনা প্রতিদ্বন্দ্বিতায় নির্বাচিত হন তাঁরা। এর আগে গত বুধবার চেম্বারের ১৮টি পরিচালক পদে ভোট গ্রহণ অনুষ্ঠিত হয়। পরে নির্বাচিত পরিচালকদের মধ্য থেকে সভাপতি ও দুই সহসভাপতি নির্বাচিত হন। সাধারণ শ্রেণিতে নির্বাচিত অন্য পরিচালকেরা হলেন নিজাম উদ্দিন ভূঞা, মো. মনিরুজ্জামান, কাজিম উদ্দিন, মোমেন সরকার, মমিনুর রহমান, সঞ্জয় সাহা, শেখ সেলিম, আবদুল বাকির, আলী হোসেন ও সাইফুল ইসলাম। সহযোগী শ্রেণি থেকে নির্বাচিত অন্য পরিচালকেরা হলেন মোবারক হোসেন, ওমর ফারুক মিয়া, নূরে আলম সিদ্দিকী, শফিকুল ইসলাম শেখ ও সফিকুল ইসলাম।
