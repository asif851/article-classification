
মেঘনা ব্যাংকের ব্যবস্থাপনা পরিচালক ও প্রধান নির্বাহী কর্মকর্তা (সিইও) হিসেবে সম্প্রতি যোগ দিয়েছেন মোহাম্মদ নুরুল আমীন।এর আগে নুরুল আমীন ন্যাশনাল ক্রেডিট অ্যান্ড কমার্স ব্যাংকের (এনসিসি ব্যাংক) ব্যবস্থাপনা পরিচালক ও সিইও হিসেবে দায়িত্ব পালন করেন। ২০০৫ সাল থেকে বর্তমান দায়িত্বে যোগ দেওয়ার আগ পর্যন্ত তিনি ওই দায়িত্ব পালন করেন।নুরুল আমীন ঢাকা বিশ্ববিদ্যালয় থেকে ১৯৭৩ সালে অর্থনীতিতে স্নাতক ও ১৯৭৪ সালে স্নাতকোত্তর ডিগ্রি অর্জন করেন। ১৯৭৭ সালে তিনি জ্যেষ্ঠ কর্মকর্তা হিসেবে জনতা ব্যাংকে তাঁর ব্যাংকিং চাকরিজীবন শুরু করেন।
