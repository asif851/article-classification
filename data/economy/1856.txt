
চলতি বছরের তৃতীয় প্রান্তিকে বিশ্বের দ্বিতীয় বৃহত্তম অর্থনীতি চীনের মোট দেশজ উৎপাদনে (জিডিপি) প্রবৃদ্ধির হার ৭ শতাংশের নিচে নেমে গেছে। প্রবৃদ্ধি হয়েছে ৬ দশমিক ৯ শতাংশ, যা দেশটির লক্ষ্যমাত্রার চেয়ে কম। চীনের জিডিপি লক্ষ্যমাত্রা হলো ৭ শতাংশ।২০০৭ সালে শুরু হওয়া বিশ্ব অর্থনৈতিক সংকটের পরে এটিই চীনের জিডিপিতে সর্বনিম্ন প্রবৃদ্ধি। অর্থনীতিতে মন্থরতা রুখতে চীনা নীতিনির্ধারকদের মুদ্রানীতির মাধ্যমে কিছু পদক্ষেপ নিতে হবে বলে মনে করা হচ্ছে।বলা হচ্ছে, চীনের শেয়ারবাজারের সাম্প্রতিক অস্থিরতা এবং এটাকে কেন্দ্র করে বিশ্ববাজারেও উদ্বেগ দেখা দেওয়ায় দেশটির জিডিপি প্রবৃদ্ধি কমেছে।জুলাই-সেপ্টেম্বর প্রান্তিকে দেশটির জিডিপি প্রবৃদ্ধি ৬ দশমিক ৮ শতাংশ হতে পারে বলে অধিকাংশ বিশ্লেষকও আশা করেছিলেন।চীন তার অর্থনীতিকে রপ্তানিনির্ভরতার চেয়ে ভোক্তা ও সেবামুখী করে তোলার চেষ্টা চালিয়ে আসছে।চীন চলতি বছরের জন্য ৭ শতাংশ প্রবৃদ্ধি অর্জনের লক্ষ্যমাত্রা নির্ধারণ করেছে। কিন্তু দেশটির প্রধানমন্ত্রী লি কেকিয়াং বলেছেন, পর্যাপ্ত কর্মসংস্থান না হওয়া পর্যন্ত এর চেয়ে কম প্রবৃদ্ধি হলেও তা গ্রহণযোগ্য হবে।সূত্র: বিবিসি।
