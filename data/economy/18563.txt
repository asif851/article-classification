
তৈরি পোশাকশিল্পে নিজেদের দেশে যৌথ বিনিয়োেগর জন্য বাংলাদেশের ব্যবসায়ীদের আহ্বান জানিয়েছে কেনিয়া। সফররত কেনিয়ার বাণিজ্য িবনিয়োগ প্রতিনিধিদল গতকাল শনিবার বিকেলে তৈরি পোশাকশিল্প মালিকদের সংগঠন বিজিএমইএর নেতাদের সঙ্গে বৈঠকে এ আহ্বান জানায়।কেনিয়ার শিল্প বাণিজ্য ও সমবায় মন্ত্রণালয়ের মুখ্য সচিব জুলিয়াস কোরির নেতৃত্বে দেশটির সরকারি ও বেসরকারি খাতের ১২ সদস্যের বাণিজ্য-বিনিয়োগ সংক্রান্ত প্রতিনিধি গতকাল ঢাকা সফরে আসেন। দুপুরে নিট পোশাকশিল্প মালিকদের সংগঠন বিকেএমইএ ও বিকেলে বিজিএমইএর নেতাদের সঙ্গে বৈঠক করেন।কেনিয়ার প্রতিনিধিদলের সঙ্গে বিকেলে বিজিএমইএর কার্যালয়ে বৈঠকে সংগঠনটির সহসভাপতি মোহাম্মদ নাছির ও পরিচালক মিরান আলী উপস্থিত ছিলেন। পরে জানতে চাইলে মিরান আলী প্রথম আলোকে বলেন, চীন পোশাক ব্যবসা থেকে নিজেদের গুটিয়ে নিচ্ছে। এই সুযোগে কেনিয়া নিজেদের পোশাকশিল্পে বিনিয়োগ বাড়াতে চায়। সে জন্যই বাংলাদেশের অভিজ্ঞতা শুনতে এসেছে। কেনিয়াতে যৌথ বিনিয়োগ করার আহ্বান জানিয়েছেন তাঁরা।এদিকে বিকেএমইএর কার্যালয়ে অনুষ্ঠিত বৈঠকে কেনিয়ার ব্যবসায়ীদের বাংলাদেশের বিভিন্ন খাতে বিনিয়োগের আহ্বান জানিয়েছেন রপ্তানি উন্নয়ন ব্যুরোর (ইপিবি) ভাইস চেয়ারম্যান মাফরূহা সুলতানা। তিনি বলেন, ২০১৫-১৬ অর্থবছর বাংলাদেশ কেনিয়াতে ১ কোটি ৭ লাখ মার্কিন ডলারের পণ্য রপ্তানি করে। তার বিপরীতে কেনিয়া মাত্র ৩০ লাখ ডলারের পণ্য বাংলাদেশে রপ্তানি করতে পেরেছে। উভয় দেশের দ্বিপক্ষীয় বাণিজ্য বৃদ্ধির সুযোগ আছে।বৈঠকে সভাপতিত্ব করেন বিকেএমইএর সহসভাপতি এ এইচ আসলাম সানি। িতনি বলেন, পোশাক রপ্তানিতে কেনিয়ায় ২৫ শতাংশ শুল্ক দিতে হয়। এই শুল্ক বাধা নিরসন করলে বাণিজ্য সম্পর্ক আরও শক্তিশালী হবে।
