
উড়োজাহাজে চড়ে বিদেশ গেলে এখন থেকে আপনাকে বাড়তি কর দিতে হবে। সার্কভুক্ত দেশগুলো বাদে এশিয়ার অন্য দেশে উড়োজাহাজের টিকিটের ওপর ১ হাজার টাকা জায়গায় ২ হাজার টাকা এবং ইউরোপ, যুক্তরাষ্ট্র ও অন্যান্য দেশে গেলে দেড় হাজার টাকার জায়গায় ৩ হাজার টাকা আবগারি শুল্ক দিতে হবে। এ শুল্ক টিকিটের দামের ভেতরে অন্তর্ভুক্ত থাকবে। ফলে উড়োজাহাজের টিকিটের দাম বাড়বে। তবে দেশের ভেতরে যাত্রা ও সার্কের দেশগুলোতে ভ্রমণের ক্ষেত্রে এ কর অপরিবর্তিত থাকবে।
