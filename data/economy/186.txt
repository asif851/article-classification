
সরকারের মালিকানাধীন টেলিযোগাযোগ সেবাদাতা প্রতিষ্ঠান বাংলাদেশ টেলিকমিউনিকেশনস কোম্পানি লিমিটেডের (বিটিসিএল) মগবাজার এক্সচেঞ্জের ১১ হাজার নম্বর পরিবর্তনের কাজ কাল সোমবার থেকে শুরু হবে। বিটিসিএলের পাঠানো এক সংবাদ বিজ্ঞপ্তিতে এ তথ্য জানিয়ে বলা হয়েছে, মগবাজার এক্সচেঞ্জের ৮৩১ ও ৮৩২ গ্রুপের প্রতিটি নম্বরের আগে এখন ‘৪’ সংখ্যাটি যোগ হবে। এতে সাত সংখ্যার টেলিফোন নম্বরগুলো আট সংখ্যার হয়ে যাবে। পুরোনো ও নতুন নম্বরের বিস্তারিত তথ্য বিটিসিএলের ওয়েবসাইটে www.btcl.com.bd পাওয়া যাবে। এ ছাড়া প্রতিটি নম্বর পরিবর্তনের সঙ্গে সঙ্গে গ্রাহককে ফোন করে বিষয়টি জানানো হবে। এ সম্পর্কে কোনো তথ্য জানতে হলে গ্রাহকদের অফিস চলাকালে ৮৩৩১০০০ ও ৯৩৫৮৭৪১ নম্বরে যোগাযোগ করতে অনুরোধ করেছে বিটিসিএল। বিজ্ঞপ্তি
