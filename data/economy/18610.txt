
ইউনাইটেড কমার্শিয়াল ব্যাংক লিমিটেড (ইউসিবি) ও ইন্টারন্যাশনাল ফাইন্যান্স করপোরেশনের (আইএফসি) মধ্যে সম্প্রতি তিনটি চুক্তি স্বাক্ষরিত হয়েছে। ইউসিবির ব্যবস্থাপনা পরিচালক মুহাম্মদ আলী এবং ইন্টারন্যাশনাল ফাইন্যান্স করপোরেশন, দক্ষিণ এশিয়া অঞ্চলের পরিচালক মেঙ্গিতসু আলেমায়েহু গতকাল সোমবার ব্যাংকের করপোরেট অফিসে নিজ নিজ প্রতিষ্ঠানের পক্ষে চুক্তিতে স্বাক্ষর করেন। অনুষ্ঠানে উপস্থিত ছিলেন ইউসিবির অতিরিক্ত ব্যবস্থাপনা পরিচালক এম শহিদুল ইসলাম, মির্জা মাহমুদ রফিকুর রহমান, এ ই আবদুল মুহাইমেন; উপব্যবস্থাপনা পরিচালক মো. তরিকুল আজম, মোহাম্মদ শওকত জামিল, মো. সোহরাব মুস্তাফা গোলাম আউলিয়া প্রমুখ। বিজ্ঞপ্তি।
