
পবিত্র ঈদুল ফিতর উপলক্ষে অভ্যন্তরীণ পাঁচটি রুটে অতিরিক্ত ফ্লাইট পরিচালনা করবে দেশের বেসরকারি বিমান সংস্থা নভোএয়ার। রুটগুলোর মধ্যে রয়েছে সৈয়দপুর, যশোর, কক্সবাজার, রাজশাহী ও বরিশাল। যাত্রী চাহিদার পরিপ্রেক্ষিতে সৈয়দপুর ও যশোর রুটে ১ থেকে ৫ জুলাই পর্যন্ত এবং ৮ থেকে ১১ জুলাই পর্যন্ত এবং কক্সবাজার রুটে ৭ থেকে ১০ জুলাই পর্যন্ত নিয়মিত শিডিউল ফ্লাইটের পাশাপাশি প্রতিদিন অতিরিক্ত ১টি করে ফ্লাইট পরিচালনা করা হবে। ঈদের আগে নিয়মিত শিডিউল ফ্লাইটের পাশাপাশি রাজশাহীতে ২, ৩ ও ৫ জুলাই এবং বরিশালে ৪ জুলাই অতিরিক্ত ফ্লাইট পরিচালনা করা হবে। এ ছাড়া ঈদ উপলক্ষে যাত্রীদের জন্য বিভিন্ন রুটে নভোএয়ার দিয়েছে বিশেষ মূল্যছাড়। বিজ্ঞপ্তি।
