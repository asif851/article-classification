
১৮-দলীয় জোটের ডাকা অবরোধের দ্বিতীয় দিন আজ বুধবারও নিম্নমুখী প্রবণতায় শেষ হয়েছে দেশের শেয়ারবাজারের লেনদেন। লেনদেন শেষে দুই স্টক এক্সচেঞ্জে অধিকাংশ কোম্পানির শেয়ারের দাম কমেছে। ফলে সূচক কমেছে। একই সঙ্গে লেনদেনও কমেছে দুই বাজারে।ব্রোকারেজ হাউসে উপস্থিতি কমঅবরোধের কারণে গতকালের মতো আজও ব্রোকারেজ হাউসে বিনিয়োগকারীদের উপস্থিতি কম লক্ষ করা যায়। তবে হাউসে না এসেও অনেক বিনিয়োগকারী মুঠোফোনে খোঁজখবর নেন এবং লেনদেন সারেন বলে একাধিক হাউস সূত্রে জানা যায়।ডিএসইতে সূচক কমেছে ৯ পয়েন্টপ্রধান শেয়ারবাজার ঢাকা স্টক এক্সচেঞ্জের (ডিএসই) ডিএসইএক্স সূচক আজ ৯ পয়েন্ট কমে দাঁড়িয়েছে চার হাজার ২৬৮ পয়েন্টে।সকাল সাড়ে ১০টায় নির্ধারিত সময়ে ডিএসইতে লেনদেন শুরু হয়। শুরুতে সূচক ঊর্ধ্বমুখী থাকলেও একাধিকবার ওঠানামা করে সূচক। তবে নিম্নমুখী প্রবণতায় শেষ হয় লেনদেন।ডিএসইতে আজ ২৮৭টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১৩৬টিরই দাম কমেছে, বেড়েছে ১১০টির আর অপরিবর্তিত রয়েছে ৪১টি প্রতিষ্ঠানের শেয়ারের দাম।ডিএসইতে আজ ৫৮০ কোটি টাকার লেনদেন হয়েছে, যা গতকালের চেয়ে ১৪৬ কোটি টাকা কম। গতকাল এই বাজারে ৭২৬ কোটি টাকা লেনদেন হয়।
সিএসইর সূচক কমেছে ২১ পয়েন্ট
ডিএসইর পাশাপাশি চট্টগ্রাম স্টক এক্সচেঞ্জেও (সিএসই) সূচক ও লেনদেন কমেছে। দিনের লেনদেন শেষে সিএসইর সার্বিক মূল্যসূচক ২১ পয়েন্ট কমে অবস্থান করছে ১৩ হাজার ২৯১ পয়েন্টে।
সিএসইতে আজ ২১৮টি প্রতিষ্ঠানের শেয়ার ও মিউচুয়াল ফান্ড হাত বদল হয়েছে। এর মধ্যে ১৩২টিরই দাম কমেছে, বেড়েছে ৬৬টির আর অপরিবর্তিত রয়েছে ২০টি প্রতিষ্ঠানের শেয়ারের দাম।
সিএসইতে আজ ৬১ কোটি টাকার শেয়ার লেনদেন হয়েছে, যা গতকালের চেয়ে ১৯ কোটি টাকা কম। গতকাল এই বাজারে ৮০ কোটি টাকার শেয়ার লেনদেন হয়।
লেনদেনে শীর্ষ ১০ কোম্পানি
ডিএসইতে আজ লেনদেনে শীর্ষে ছিল বিমা খাতের কোম্পানি ডেল্টা লাইফ ইনস্যুরেন্স। আজ এ প্রতিষ্ঠানের ৬৪ কোটি টাকার শেয়ার লেনদেন হয়। এ ছাড়া আরএন স্পিনিং, এনভয় টেক্সটাইল, মেঘনা পেট্রোলিয়াম, জেনারেশন নেক্সট ফ্যাশন, প্যারামাউন্ড টেক্সটাইল, সেন্ট্রাল ফার্মা, ওরিয়ন ফার্মা, বেঙ্গল উইন্ডসর, ম্যাকসন স্পিনিং প্রভৃতি লেনদেনের শীর্ষে উঠে আসে।
