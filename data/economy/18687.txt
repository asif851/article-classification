
স্কয়ার টেক্সটাইলস লিমিটেড ২০১৪ সালের শেয়ারধারীদের জন্য ৩০ শতাংশ লভ্যাংশ অনুমোদন করেছে। এর মধ্যে নগদে ২০ শতাংশ ও বোনাস শেয়ারে ১০ শতাংশ লভ্যাংশ দেওয়া হবে।ঢাকার মহাখালী ডিওএইচএসের রাওয়া কনভেনশন হলে গত মঙ্গলবার অনুষ্ঠিত কোম্পানির ২০তম বার্ষিক সাধারণ সভায় এ লভ্যাংশ অনুমোদন করা হয়। স্কয়ার টেক্সটাইলসের চেয়ারম্যান স্যামুয়েল এস চৌধুরীর সভাপতিত্বে অনুষ্ঠিত এ সভায় ভাইস চেয়ারম্যান রত্না পাত্র, ব্যবস্থাপনা পরিচালক তপন চৌধুরী, স্বতন্ত্র পরিচালক এম সেকেন্দার আলী ও সৈয়দ আফজাল হাসান উদ্দিন, অর্থ ও হিসাব পরিচালক মো. কবির রেজা, প্রধান অর্থ কর্মকর্তা (সিএফও) মো. আলমগীর হোসেন এবং কোম্পানি সচিব খন্দকার হাবিবুজ্জামান উপস্থিত ছিলেন। বিজ্ঞপ্তি।
