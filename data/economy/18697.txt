
দেশের প্রধান শেয়ারবাজার ঢাকা স্টক এক্সচেঞ্জে (ডিএসই) আজ সোমবার সূচকের ওঠানামা প্রবণতায় লেনদেন চলছে। দুপুর সাড়ে ১২টায় লেনদেনের দুই ঘণ্টা শেষে ডিএসইতে অধিকাংশ কোম্পানির শেয়ারের দাম বেড়েছে। তবে সূচক সামান্য কমেছে। এর আগে একাধিকবার ওঠানামা করে সূচক।
ডিএসই সূত্রে জানা যায়, দুপুর সাড়ে ১২টায় ডিএসইর ডিএসইএক্স সূচক ৩ পয়েন্ট কমে দাঁড়িয়েছে ৫,১০১ পয়েন্টে। এর আগে সকাল সাড়ে ১০টায় সূচকের ইতিবাচক প্রবণতায় ডিএসইতে লেনদেন শুরু হয়। পাঁচ মিনিটে সূচক ১৫ পয়েন্ট বেড়ে যায়। তবে ২৫ মিনিটে সূচক কমে ১৪ পয়েন্ট। এভাবেই সূচকের ওঠানামায় চলছে লেনদেন।
এই সময়ে ডিএসইতে ২৮৫টি কোম্পানির শেয়ার ও মিউচুয়াল ফান্ডের লেনদেন হয়েছে। হাতবদল হওয়া কোম্পানিগুলোর মধ্যে ১৪৯টির দাম বেড়েছে। কমেছে ৯৩টির এবং অপরিবর্তিত রয়েছে ৪৩টি প্রতিষ্ঠানের শেয়ারের দাম।এই সময় পর্যন্ত ডিএসইতে ৩২৫ কোটি টাকার শেয়ার লেনদেন হয়েছে।
দুই ঘণ্টা শেষে ডিএসইতে লেনদেনে শীর্ষে থাকা প্রতিষ্ঠানগুলোর মধ্যে রয়েছে ওয়েস্টার্ন মেরিন শিপইয়ার্ড, সামিট অ্যালায়েন্স পোর্ট, কেয়া কসমেটিকস, বিডি থাই, কেপিপিএল, কেপিসিএল, আরএকে সিরামিকস, শাহজিবাজার পাওয়ার কোম্পানি, পাওয়ার গ্রিড, সামিট পূর্বাঞ্চল পাওয়ার কোম্পানি প্রভৃতি।
