
বেসরকারি বিশ্ববিদ্যালয় ইউল্যাবের কোষাধ্যক্ষ পদে অধ্যাপক মিলন কুমার ভট্টাচার্য্য যোগ দিয়েছেন। আগামী চার বছরের জন্য তিনি এ পদে নিয়োগ পেয়েছেন।ইউল্যাবের এক বিজ্ঞপ্তিতে জানানো হয়, সম্প্রতি রাষ্ট্রপতি ও বিশ্ববিদ্যালয়ের আচার্য কোষাধ্যক্ষ পদে মিলন কুমারকে নিয়োগের জন্য সম্মতি দেন। ২১ জুন থেকে এ নিয়োগ কার্যকর হয়েছে।বিজ্ঞপ্তিতে আরও বলা হয়, অধ্যাপক মিলন কুমার ভট্টাচার্য্য বর্তমানে ইউল্যাবের স্কুল অব বিজনেসের অ্যাকাউন্টিং অধ্যাপক ও ইন্টার্নশিপ প্রোজেক্ট-এর উপদেষ্টা হিসেবে দায়িত্ব পালন করছেন। তিনি ২০১০ সালের ২ মে ইউল্যাবের হেড অব বিজনেস অ্যাডমিনিস্ট্রেশন হিসেবে যোগ দেন। এর আগে আগে তিনি চট্টগ্রাম বিশ্ববিদ্যালয়ে ১৮ বছর শিক্ষকতা করেন। পরে প্রিমিয়ার ইউনিভার্সিটির স্কুল অব বিজনেসের ডিন হিসেবে দায়িত্ব পালন করেন।
