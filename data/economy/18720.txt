
ঘাটতি অর্থায়ন
বড় বাজেট মানে বড় ঘাটতি৷ অর্থমন্ত্রীকে সেই পথেই হাঁটতে হলো৷ ২০১৪-১৫ অর্থবছরের বাজেটে ঘাটতি অর্থায়ন করতে হবে ৬১ হাজার ৩৪৬ কোটি টাকা৷ মানে এই পরিমাণ অর্থ দেশি ও বিদেশি উৎস থেকে ঋণ নিতে হবে৷ আবার এর অর্ধেকটাই ব্যাংকব্যবস্থা থেকে৷ বিরাট অঙ্কের ব্যাংকঋণ নেওয়ায় বেসরকারি খাতের ঋণ পাওয়ার সুযোগ সংকুচিত হবে৷
টাকা জোগাড়কখনোই পুরো বাজেট বাস্তবায়িত হয় না৷ তাই লক্ষ্যমাত্রার পুরো অর্থ শেষ পর্যন্ত জোগাড় করতে হয় না৷ সম্ভবত মনে মনে এটাই স্বস্তি ভেবে নিয়ে অর্থমন্ত্রী এক লাখ ৫৫ হাজার ২৯২ কোটি টাকার কর আদায়ের লক্ষ্য ধার্য করেছেন৷ এর মধ্যে এনবিআরকে আদায় করতে হবে এক লাখ ৪৯ হাজার ৭২০ কোটি টাকা৷ এই লক্ষ্যমাত্রার এক-তৃতীয়াংশ আসতে হবে আয়কর ও মুনাফার ওপর কর থেকে৷
যেখানে টাকা যাবেঅর্থমন্ত্রী আশা করছেন, তিনি টাকা খরচের যে পরিকল্পনা করেছেন, তা একদিকে প্রবৃদ্ধির সহায়ক হবে, অন্যদিকে মূল্যস্ফীতিকে বশে রাখবে৷ তবে মোট ব্যয়ের ১২ শতাংশের বেশি তাঁকে খরচ করতে হবে সুদ পরিশোধে৷ অঙ্কের হিসাবে শিক্ষা ও প্রযুক্তিতে সর্বোচ্চ ব্যয় বরাদ্দ দেওয়া হলেও এর পুরোটা শেষ পর্যন্ত ব্যয় হবে না, এটা ধরে নেওয়া যায়৷
‘‘আমাদের কার্যক্রম এবং অর্থায়ন পরিকল্পনা উচ্চাভিলাষী। কিন্তু প্রমাণ করেছি যে উচ্চাভিলাষী কার্যক্রম আমরা বাস্তবায়ন করতে পারি। গত পাঁচ বছরে আমাদের বাস্তবায়ন দক্ষতা ব্যাপকভাবে প্রসার লাভ করেছেআবুল মাল আবদুল মুহিতঅর্থমন্ত্রী, ২০১৪-১৫ অর্থবছরের বাজেট বক্তৃতায়
