
২০১৩ সালের এপ্রিল থেকে ডিসেম্বর পর্যন্ত নয় মাসে ভারতে ২২টি নতুন গাড়ি ও ৪০টি গাড়ির মডেল পরিবর্তন করে বাজারে ছাড়া হলেও বিক্রি বাড়েনি। বরং যাত্রীবাহী গাড়ির বিক্রি আগের বছরের অর্থাৎ ২০১২ সালের একই সময়ের তুলনায় ৯ দশমিক ৫৯ শতাংশ কমেছে।ভারতের গাড়ি নির্মাতাদের সংগঠন সোসাইটি ফর ইন্ডিয়ান অটোমোবাইল ম্যানুফ্যাকচারার্সের (সিয়াম) তথ্যমতে, গত ১১ বছরের মধ্যে এটাই হচ্ছে গাড়ি বিক্রিতে সবচেয়ে বড় ধাক্কা। তবে সংগঠনটি আশা করছে, চলতি বছরের মাঝামাঝি সময়ে গাড়িশিল্পের এই মন্দা কেটে যাবে।আলোচ্য নয় মাসে ভারতে যাত্রীবাহী ও বাণিজ্যিক এবং তিন ও দুই চাকার মোটরযান মিলিয়ে মোট ১৭ লাখ ৩৪ হাজার ৫৯৩টি গাড়ি তৈরি হয়েছে; যা আগের বছরের একই সময়ের তুলনায় ২ দশমিক ১৫ শতাংশ বেশি।২০১২ সালের এই সময়ে উৎপাদিত হয়েছিল ১৬ লাখ ৯৮ হাজার ১০৭টি গাড়ি।সিয়ামের মহাপরিচালক বিষ্ণু মাথুর জানান, সর্বশেষ ২০০২ সালে ভারতে গাড়ি বিক্রি কমেছিল।
