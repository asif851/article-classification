
নারায়ণগঞ্জ থেকে চট্টগ্রাম বন্দরে রপ্তানি পণ্যের কনটেইনারবাহী জাহাজের পরীক্ষামূলক যাত্রা শুরুর মধ্য দিয়ে সম্প্রতি সামিট অ্যালায়েন্স পোর্ট লিমিটেডের (এসএপিএল) অঙ্গপ্রতিষ্ঠান এবং দেশের প্রথম বেসরকারি নৌ-কনটেইনার টার্মিনালের কার্যক্রম শুরু হয়েছে। অনানুষ্ঠানিক আয়োজনের মাধ্যমে মার্কস অ্যান্ড স্পেনসারের রপ্তানি পণ্যবাহী কনটেইনার এপিএল লজিস্টিকসের সহায়তায় বিশেষায়িত জাহাজে করে চট্টগ্রাম বন্দরের উদ্দেশ্যে যাত্রা শুরু করে। এ সময় সেখানে উপস্থিত ছিলেন পানগাঁও কাস্টমস হাউসের কমিশনার হোসেইন আহমেদ, মার্কস অ্যান্ড স্পেনসারের সিনিয়র অপারেশন ম্যানেজার আমিন-উর-রাহমান, এপিএল লজিস্টিকসের কাস্টমার সার্ভিস ম্যানেজার ফরিদা ইয়াসমীন রাখী প্রমুখ। বিজ্ঞপ্তি
