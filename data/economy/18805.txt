
সূচকের ঊর্ধ্বমুখী প্রবণতা অব্যাহত আছে দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ বুধবার সপ্তাহের চতুর্থ কার্যদিবস দৈনন্দিন লেনদেনের গতি কিছুটা বেড়েছে। এ ছাড়া বেশির ভাগ প্রতিষ্ঠানের শেয়ারের দর বেড়েছে দুই পুঁজিবাজারে।
ডিএসইতে আজ দুপুর সাড়ে ১২টা নাগাদ প্রধান সূচক ডিএসইএক্স সূচক ২১ পয়েন্ট বেড়ে অবস্থান করছে ৫৭৪৫ পয়েন্টে। দুপুর সাড়ে ১২টা পর্যন্ত লেনদেন হয়েছে প্রায় ৬৫৪ কোটি ৭৮ লাখ টাকা। গতকাল এ সময় পর্যন্ত লেনদেনর পরিমাণ ছিল ৬৪৫ কোটি ৪৩ লাখ টাকা। আজ দুপুর সাড়ে ১২টা পর্যন্ত ডিএসইতে লেনদেনে অংশ নিয়েছে ৩১৭টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৮১টির, কমেছে ৯২টির। দর অপরিবর্তিত রয়েছে ৪৪টি কোম্পানির।
গতকাল মঙ্গলবার লেনদেন শেষে ডিএসইএক্স সূচক ২৯ পয়েন্ট বেড়ে অবস্থান করে ৫৭২৪ পয়েন্টে।
অন্যদিকে, সিএসইতে আজ দুপুর ১২টা নাগাদ সার্বিক সূচক বেড়েছে ৬৪ দশমিক ৪৮ পয়েন্ট। মোট লেনদেনের পরিমাণ ৩৬ কোটি ৮৪ লাখ টাকা। গতকাল এ সময় পর্যন্ত লেনদেনর পরিমাণ ছিল ৪০ কোটি ২৯ লাখ টাকা। আজ দুপুর সাড়ে ১২টা নাগাদ সিএসইতে লেনদেনে অংশ নিয়েছে ২২৯টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১২৬টির, কমেছে ৬৯টির। দর অপরিবর্তিত রয়েছে ৩৪টি কোম্পানির।
