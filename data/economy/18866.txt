
ন্যাশনাল ব্যাংক লিমিটেডের শাখা ব্যবস্থাপকদের বার্ষিক ব্যবসায় পর্যালোচনা সভা ২০১৬ অনুষ্ঠিত হয়েছে। ব্যাংকের ১৯১টি শাখাকে ১৩ গ্রুপে ভাগ করে দেশের ১৩টি এলাকায় একই সঙ্গে এ সম্মেলন হয়। সভায় সভাপতিত্ব করেন যথাক্রমে প্রধান কার্যালয়ের কনফারেন্স রুমে ব্যাংকের উপব্যবস্থাপনা পরিচালক সৈয়দ মুহাম্মদ বারিকুল্লাহ্, ন্যাশনাল ব্যাংক ট্রেনিং ইনস্টিটিউটে উপব্যবস্থাপনা পরিচালক এ এস এম বুলবুল, রাজশাহী আঞ্চলিক কার্যালয়ে উপব্যবস্থাপনা পরিচালক ওয়াসিফ আলী খান, খুলনা আঞ্চলিক কার্যালয়ে এসইভিপি ও হেড অব ক্রেডিট অ্যাডমিনিস্ট্রেশন ডিভিশন মোহাম্মদ নজরুল ইসলাম, সিলেট আঞ্চলিক কার্যালয়ে এসইভিপি ও হেড অব ট্রেজারি ডিভিশন আবদুস সোবহান খান, চট্টগ্রাম আঞ্চলিক কার্যালয়ে এসইভিপি ও হেড অব এইচআরডি শাহ্ সৈয়দ আবদুল বারী, বগুড়ায় ইভিপি ও হেড অব ইন্টারন্যাশনাল ডিভিশন ইফতেখার হোসেন চৌধুরী, কুমিল্লায় ইভিপি ও হেড অব কার্ড ডিভিশন মো. মাহফুজুর রহমান, ময়মনসিংহে ইভিপি ও হেড অব এগ্রিকালচার ডিভিশন মো. আজিম উদ্দিন প্রমুখ। বিজ্ঞপ্তি
