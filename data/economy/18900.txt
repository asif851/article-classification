
সুগন্ধি ধান কিনতে আন্তর্জাতিক ধান গবেষণা ইনস্টিটিউটের (ইরি) সঙ্গে একটি চুক্তি করেছে দেশের শীর্ষস্থানীয় খাদ্যপণ্য উৎপাদক প্রতিষ্ঠান প্রাণ। চুক্তির অধীনে বাংলাদেশের দক্ষিণ এবং দক্ষিণ-পশ্চিমাঞ্চলে ইরির তালিকাভুক্ত প্রান্তিক কৃষকদের কাছ থেকে সরাসরি আড়াই হাজার টন ভালো মানের সুগন্ধি ধান কিনবে কোম্পানিটি। যুক্তরাষ্ট্রের সহযোগিতা সংস্থা ইউএসএআইডির আর্থিক সহায়তায় ইরি যশোর, খুলনা, ফরিদপুর ও বরিশাল অঞ্চলের তালিকাভুক্ত আট হাজার কৃষককে প্রযুক্তিগত সহায়তা ও প্রশিক্ষণ দিচ্ছে। সংশ্লিষ্ট প্রকল্পটির নাম ‘ফিড দ্য ফিউচার বাংলাদেশ রাইস ভ্যালু’। রাজধানীর প্রাণ-আরএফএল সেন্টারে গত শনিবার এক অনুষ্ঠানে প্রাণের পরিচালক ইলিয়াছ মৃধা ও প্রকল্পের চিফ অব পার্টি টিমোথি রাসেল নিজ নিজ প্রতিষ্ঠানের পক্ষে চুক্তিতে স্বাক্ষর করেন।বিজ্ঞপ্তি
