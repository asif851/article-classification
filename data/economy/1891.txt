
শমরিতা হাসপাতাল লিমিটেড শেয়ারহোল্ডারদের জন্য ২০ শতাংশ লভ্যাংশ অনুমোদন করেছে। এর মধ্যে ১০ শতাংশ লভ্যাংশ নগদে ও ১০ শতাংশ বোনাস শেয়ারে দেওয়া হবে। কোম্পানির ৩১তম বার্ষিক সাধারণ সভায় এ লভ্যাংশ অনুমোদন করা হয়েছে।রাজধানীর তেজগাঁওয়ের এম এইচ শমরিতা হাসপাতাল অ্যান্ড মেডিকেল কলেজ মিলনায়তনে গত বৃহস্পতিবার সভাটি অনুষ্ঠিত হয়। কোম্পানির চেয়ারম্যান মকবুল হোসেনের সভাপতিত্বে অনুষ্ঠিত এ সভায় ভাইস চেয়ারম্যান রিয়াজ আহমেদ চৌধুরী, ব্যবস্থাপনা পরিচালক এ বি এম হারুনসহ পরিচালনা পরিষদের সদস্যরা ও কোম্পানি সচিব উপস্থিত ছিলেন। বিজ্ঞপ্তি
