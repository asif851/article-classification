
১৯ শতাংশ পোশাক কারখানায় ত্রুটি থাকতে পারে। এক হাজার ৪৭৫টি কারখানা পরিদর্শন শেষে এ তথ্য জানিয়েছেন কলকারখানা ও প্রতিষ্ঠান পরিদর্শন অধিদপ্তরের মহাপরিদর্শক সৈয়দ আহম্মেদ।
আজ সোমবার দুপুরে রাজধানীর কারওয়ান বাজারে অধিদপ্তরের প্রধান কার্যালয়ে এ কথা বলেন মহাপরিচালক।
২০১৩ সালে রানা প্লাজা ধসের পর জাতীয় কর্মপরিকল্পনার অধীনে কারখানা পরিদর্শন কার্যক্রম করছে সরকার। আন্তর্জাতিক শ্রম সংস্থার (আইএলও) সহায়তায় এ কাজটি বাস্তবায়ন করছে কলকারখানা ও প্রতিষ্ঠান পরিদর্শন অধিদপ্তর (ডিআইএফই)।  সংবাদ সম্মেলনে উপস্থিত ছিলেন আইএলওর কান্ট্রি ডিরেক্টর শ্রীনিবাস রেড্ডি।
