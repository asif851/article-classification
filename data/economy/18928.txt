
সরকারের বিভিন্ন সংস্থা রাস্তায় পণ্য আটক ও তল্লাশি করছে। সে জন্য তৈরি পোশাকশিল্প মালিকদের সংগঠন বিজিএমইএ সদস্যদের প্রতি এক নির্দেশনা জারি করেছে। এতে বলা হয়েছে, তৈরি পোশাকশিল্পের আমদানি করা কাঁচামাল বন্দর থেকে খালাসের পর কারখানায় পরিবহনের সময় ভ্যাট দপ্তর ও আইন প্রয়োগকারী সংস্থার হয়রানি থেকে পরিত্রাণ পেতে আমদানি করা পণ্যের ডেলিভারি চালানের সঙ্গে অবশ্যই বিল অব এন্ট্রির ফটোকপি রাখতে হবে। ৫ নভেম্বর নির্দেশনাটি জারি করেছে সংগঠনটি।
