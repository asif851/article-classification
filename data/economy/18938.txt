
সপ্তাহের শেষ দিন আজ বৃহস্পতিবার সূচকের ইতিবাচক প্রবণতায় লেনদেন চলছে ঢাকার শেয়ারবাজারে। দুপুর ১২টায় লেনদেনের দেড় ঘণ্টা শেষে ডিএসইতে অধিকাংশ কোম্পানির শেয়ারের দাম বেড়েছে। এর ফলে সূচকও বেড়েছে।
ঢাকা স্টক এক্সচেঞ্জ (ডিএসই) সূত্রে জানা যায়, দুপুর ১২টায় ডিএসইর ডিএসইএক্স সূচক ৪৪ পয়েন্ট বেড়ে দাঁড়িয়েছে ৪,২৫৭ পয়েন্টে।
এর আগে সকাল সাড়ে ১০টায় সূচকের ঊর্ধ্বমুখী প্রবণতায় ডিএসইতে লেনদেন শুরু হয়। এ ধারা এখনো অব্যাহত রয়েছে।
এই সময়ে ডিএসইতে ২৬৩ কোম্পানির শেয়ার ও মিউচুয়াল ফান্ডের লেনদেন হয়েছে। হাতবদল হওয়া কোম্পানিগুলোর মধ্যে ১৮২টির দাম বেড়েছে; কমেছে ৫৯টির এবং অপরিবর্তিত রয়েছে ২২টি প্রতিষ্ঠানের শেয়ারের দাম। দেড় ঘণ্টা শেষে ডিএসইতে লেনদেনের পরিমাণ দাঁড়িয়েছে ২১০ কোটি টাকা।
আলোচ্য সময়ে ডিএসইতে লেনদেনে শীর্ষে থাকা প্রতিষ্ঠানগুলোর মধ্যে রয়েছে জেনারেশন নেক্সট ফ্যাশন, মেঘনা পেট্রোলিয়াম, বেঙ্গল উইন্ডসর, মালেক স্পিনিং, সামিট পূর্বাঞ্চল পাওয়ার কোম্পানি, কেয়া কসমেটিকস, তাল্লু স্পিনিং, ডেল্টা লাইফ ইনস্যুরেন্স, আরএন স্পিনিং, আইএফআইসি ব্যাংক প্রভৃতি।
