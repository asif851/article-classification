
ব্যাংকিংয়ের মাধ্যমে নারীর ক্ষমতায়নের লক্ষ্যে গতকাল রোববার রাজধানীর গুলশানের জেড এন টাওয়ারে একটি বিশেষ অনুষ্ঠানের আয়োজন করেছে ইস্টার্ণ ব্যাংক িলমিটেড (ইবিএল)। অনুষ্ঠানের একটি অন্যতম অংশ ছিল নারী গ্রাহকের সঙ্গে ইবিএল কর্মকর্তাদের মতবিনিময় পর্ব। এতে প্রধান অতিথি ছিলেন বাংলাদেশে নিযুক্ত ফরাসি রাষ্ট্রদূত সোফি অবার্ট। বিশেষ অতিথি ছিলেন সেন্টার ফর পলিসি ডায়ালগের (সিপিডি) নির্বাহী পরিচালক ফাহমিদা খাতুন, অ্যাকশনএইড বাংলাদেশের কান্ট্রি ডিরেক্টর ফারাহ কবির, বেসরকারি সংস্থা ‘নিজেরা করি’র সমন্বয়ক খুশী কবির। ব্যাংকের ব্যবস্থাপনা পরিচালক আলী রেজা ইফতেখার, হেড অব কনজ্যুমার ব্যাংকিং এম নাজিম এ চৌধুরী, হেড অব কমিউনিকেশন জিয়াউল করিম এবং নারী ও শিক্ষার্থীবিষয়ক ব্যাংকিং বিভাগের প্রধান নাসরিন জাহান খান কনকসহ অন্যরা নারী গ্রাহকদের সঙ্গে বিভিন্ন বিষয়ে মতবিনিময় করেন। নারীর ক্ষমতায়নের লক্ষ্যে ইবিএল ২০০৮ সাল থেকে নারীদের জন্য উদ্ভাবনী ব্যাংকিং সেবা দিয়ে আসছে। বিজ্ঞপ্তি
