
চীনের বেইজিংয়ে অনুষ্ঠিত হতে যাচ্ছে প্রথম চীন বাংলাদেশ ইনভেস্টমেন্ট ফোরাম। সম্মেলনটি যৌথভাবে পৃষ্ঠপোষকতা করছে সিটি ব্যাংক ও স্ট্যান্ডার্ড চার্টার্ড ব্যাংক বাংলাদেশ। আগামী ২১ আগস্ট বেইজিংয়ের ওয়েস্টিন ফিন্যান্সিয়াল স্ট্রিটে এ সম্মেলন অনুষ্ঠিত হবে।
বিশ্বখ্যাত ফিন্যান্সিয়াল ম্যাগাজিন ইউরোমানির প্রতিষ্ঠান ইউরোমানি ইনস্টিটিউশনাল ইনভেস্টর গ্রুপ এ সম্মেলনের আয়োজন করেছে। আজ সোমবার সকালে রাজধানীর ওয়েস্টিন হোটেলে এক সংবাদ সম্মেলনে এ ঘোষণা দেন সিটি ব্যাংকের ব্যবস্থাপনা পরিচালক সোহেল আর কে হোসেন ও স্ট্যান্ডার্ড চার্টার্ড ব্যাংক বাংলাদেশের প্রধান নির্বাহী কর্মকর্তা আবরার এ আনোয়ার।
এ সময় উপস্থিত ছিলেন বাংলাদেশের চীনা দূতাবাসের অর্থনৈতিক ও ব্যবসায়িক কাউন্সিলর লি গুয়ানজুন এবং চায়নিজ চেম্বার অব কমার্স বাংলাদেশের প্রেসিডেন্ট লিন ওইকিয়াং।
আগস্টে অনুষ্ঠিত ওই সম্মেলনে প্রধান অতিথি হিসেবে অংশ নেবেন অর্থমন্ত্রী আবুল মাল আবদুল মুহিত।
