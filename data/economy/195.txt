
একসঙ্গে সর্বোচ্চসংখ্যক মোটরসাইকেল ইঞ্জিন স্টার্ট নেওয়া, মোটরসাইকেলের বৃহত্তম মানবসৃষ্ট নকশা এবং মোটরসাইকেল দিয়ে তৈরি বৃহত্তম লোগো তৈরির মাধ্যমে বিশ্ব রেকর্ড করতে বিশেষ আয়োজন করছে এসিআই মোটরস। ২৬ মার্চ বসুন্ধরা ইন্টারন্যাশনাল কনভেনশন সিটি এক্সপো জোন প্রাঙ্গণে এ আয়োজন করেছে প্রতিষ্ঠানটি। এ ছাড়া ‘স্বাধীনতার শপথ’ নামের অনুষ্ঠানে নিরাপদে বাহন চালানোর ‘শপথ’ আয়োজন করেছে তারা।
রাজধানীর এসিআই সেন্টারে গতকাল রোববার আয়োজিত এক সংবাদ সম্মেলনে আয়োজকেরা এই উৎসবের মূল কথা এবং উদ্দেশ্য তুলে ধরেন। অনুষ্ঠানে উপস্থিত ছিলেন এসিআই মোটরসের এক্সিকিউটিভ ডিরেক্টর সুব্রত রঞ্জন দাস এবং প্রতিষ্ঠানের অন্য কর্মকর্তারা।
এসিআই মোটরস লিমিটেড বাংলাদেশে ইয়ামাহা মোটরসাইকেলের পরিবেশক। ২৬ মার্চ এই অনুষ্ঠানের পাশাপাশি আরও থাকছে বাইক স্টান্ট শো, মোটরসাইকেল শোভাযাত্রা ও দেশের জনপ্রিয় সংগীত ও নৃত্যশিল্পীদের নিয়ে সাংস্কৃতিক আয়োজন। এ অনুষ্ঠানে অংশগ্রহণ করতে নিবন্ধন করা যাবে http://octopibd.com/yamaha ঠিকানায়।
