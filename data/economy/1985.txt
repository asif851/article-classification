
সপ্তাহের তৃতীয় দিনে আজ মঙ্গলবারও সূচকের নিম্নমুখী প্রবণতায় চলছে শেয়ারবাজারের লেনদেন। বেচাকেনাতেও গতি কম।
লেনদেনের শুরু থেকে দেশের উভয় শেয়ারবাজারেই হাতবদল হওয়া বেশির ভাগ কোম্পানির শেয়ারের দাম কমতির দিকে। বেলা সাড়ে ১১টায় ২৯ পয়েন্টের মতো কমে ঢাকা স্টক এক্সচেঞ্জে ডিএসইএক্স সূচক দাঁড়িয়েছে চার হাজার ৭৪০। এরই মধ্যে লেনদেন হয়েছে ১০৪ কোটি টাকার মতো।
অন্যদিকে, চট্টগ্রাম স্টক এক্সচেঞ্জে (সিএসই) একই সময় ৬৩ দশমিক ৩১ পয়েন্ট কমে সার্বিক সূচক দাঁড়িয়েছে ১৪ হাজার ৫২১। মোট লেনদেন হয়েছে ১৬ কোটি টাকার কিছু বেশি।
