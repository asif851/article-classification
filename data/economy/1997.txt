
সপ্তাহের প্রথম দিন আজ রোববার সূচক ও লেনদেনে ইতিবাচক প্রবণতায় শেষ হয়েছে দেশের শেয়ারবাজারের লেনদেন। দিন শেষে দুই স্টক এক্সচেঞ্জে অধিকাংশ কোম্পানির শেয়ারের দাম বেড়েছে। ফলে সূচক বেড়েছে। একই সঙ্গে লেনদেনেও ইতিবাচক প্রবণতা লক্ষ করা গেছে।
ডিএসইতে ৪৯৯ কোটি টাকা লেনদেনপ্রধান শেয়ারবাজার ঢাকা স্টক এক্সচেঞ্জে (ডিএসই) আজ ৪৯৯ কোটি টাকার লেনদেন হয়েছে, যা গত বৃহস্পতিবারের চেয়ে ১৬ কোটি টাকা কম। গত বৃহস্পতিবার এই বাজারে ৫১৬ কোটি টাকা লেনদেন হয়।লেনদেন কমলেও সূচক বেড়েছে ডিএসইতে। দিনের লেনদেন শেষে ডিএসইর ডিএসইএক্স সূচক ১৪ পয়েন্ট বেড়ে দাঁড়িয়েছে ৪,২৫৬ পয়েন্টে। সকাল সাড়ে ১০টায় সূচকের ঊর্ধ্বমুখী প্রবণতায় ডিএসইতে লেনদেন শুরু হয়। বেলা সাড়ে ১১টার দিকে সূচক সামান্য কমলেও আবার ঊর্ধ্বমুখী হয় সূচক, যা লেনদেনের শেষ পর্যন্ত অব্যাহত ছিল।ডিএসইতে আজ ২৮৫টি প্রতিষ্ঠানের শেয়ার লেনদেন হয়েছে। এর মধ্যে ১৮৪টিরই দাম বেড়েছে। কমেছে ৭৬টির আর অপরিবর্তিত রয়েছে ২৫টি প্রতিষ্ঠানের শেয়ারের দাম।
লেনদেনে শীর্ষ ১০ কোম্পানিএ দিকে ডিএসইতে আজ লেনদেনে শীর্ষে ছিল বস্ত্র খাতের কোম্পানি জেনারেশন নেক্সট ফ্যাশন। আজ এই প্রতিষ্ঠানের ২৯ কোটি টাকার শেয়ার লেনদেন হয়। এ ছাড়া মেঘনা পেট্রলিয়াম, আরএন স্পিনিং, সামিট পূর্বাঞ্চল পাওয়ার কোম্পানি, গ্রামীণফোন, বিডি বিল্ডিং, ঢাকা ব্যাংক, ইউসিবিএল, ইউনাইটেড এয়ার প্রভৃতি লেনদেনের শীর্ষে উঠে আসে।সিএসইর লেনদেন ৫২ কোটি টাকাডিএসইর পাশাপাশি চট্টগ্রাম স্টক এক্সচেঞ্জেও (সিএসই) সূচক বেড়েছে। দিনের লেনদেন শেষে সিএসইর সার্বিক মূল্যসূচক ৮৪ পয়েন্ট বেড়ে অবস্থান করছে ১৩ হাজার ২৩৪ পয়েন্টে।সিএসইতে আজ ২১৭টি প্রতিষ্ঠানের শেয়ার ও মিউচুয়াল ফান্ড হাতবদল হয়েছে। এর মধ্যে ১২৭টিরই দাম বেড়েছে; কমেছে ৬৯টির আর অপরিবর্তিত রয়েছে ২১টি প্রতিষ্ঠানের শেয়ারের দাম।বৃহস্পতিবারের মতো আজও সিএসইতে ৫২ কোটি টাকার শেয়ার লেনদেন হয়েছে।
