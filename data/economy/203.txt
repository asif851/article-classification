
শেয়ারের দাম অস্বাভাবিক বৃদ্ধির পেছনে কোনো মূল্য সংবেদনশীল তথ্য নেই বলে জানিয়েছে পুঁজিবাজারে তালিকাভুক্ত কোম্পানি রহিমা ফুড। আজ মঙ্গলবার চট্টগ্রাম স্টক এক্সচেঞ্জের (সিএসই) ওয়েবসাইটে এ তথ্য প্রকাশ করা হয়েছে।
সিএসই সূত্রে জানা যায়, সম্প্রতি রহিমা ফুডের শেয়ারের দাম ও লেনদেন অস্বাভাবিক বৃদ্ধি পায়। এর পরিপ্রেক্ষিতে গতকাল সোমবার বিষয়টি অনুসন্ধান করে সিএসই কর্তৃপক্ষ। সিএসইর ওই অনুসন্ধানের জবাবে আজ প্রতিষ্ঠানটি জানিয়েছে, শেয়ারের দাম অস্বাভাবিক বৃদ্ধির পেছনে কোনো কার্যক্রম ও মুনাফা-সম্পর্কিত অপ্রকাশিত তথ্য তাদের কাছে নেই।
