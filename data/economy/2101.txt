
চলতি অর্থবছরের প্রথম সাত মাসে (জুলাই-জানুয়ারি) বার্ষিক উন্নয়ন কর্মসূচির (এডিপি) ৩২ শতাংশ বাস্তবায়িত হয়েছে। টাকার অঙ্কে এর পরিমাণ ৩৯ হাজার ৯১৪ কোটি টাকা।গতকাল মঙ্গলবার জাতীয় অর্থনৈতিক পরিষদের নির্বাহী কমিটির (একনেক) সভা শেষে পরিকল্পনামন্ত্রী আ হ ম মুস্তফা কামাল সাংবাদিকদের এসব কথা বলেন। তিনি আরও বলেন, গত বছর একই সময়ে ২৮ শতাংশ বাস্তবায়িত হয়েছিল। টাকার অঙ্কে এর পরিমাণ ছিল ২৮ হাজার ৭৫০ কোটি টাকা।উল্লেখ্য, চলতি অর্থবছরে (২০১৬-১৭) মূল এডিপির আকার ১ লাখ ১০ হাজার ৭০০ কোটি টাকা। স্বায়ত্তশাসিত প্রতিষ্ঠানগুলোর উন্নয়ন ব্যয়সহ এডিপির আকার দাঁড়িয়েছে ১ লাখ ২৩ হাজার ৩৪৬ কোটি টাকা।
