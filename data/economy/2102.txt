
নতুন মূল্য সংযোজন কর (মূসক) আইন বাস্তবায়ন নিয়ে চাঁদপুরে গতকাল বৃহস্পতিবার করদাতা উদ্বুদ্ধকরণবিষয়ক সেমিনার অনুষ্ঠিত হয়েছে। স্থানীয় শিল্পকলা একাডেমী মিলনায়তনে অনুষ্ঠিত এ সেমিনারে প্রধান অতিথি ছিলেন সাংসদ দীপু মনি। কুমিল্লার শুল্ক আবগারি ও মূসক কমিশনারেটের কমিশনার আনোয়ার হোসাইনের সভাপতিত্বে অনুষ্ঠানে বক্তব্য দেন স্থানীয় পৌর মেয়র নাসির উদ্দিন আহমেদ, চেম্বারের সভাপতি জাহাঙ্গীর আখন্দ সেলিম, চাঁদপুর শুল্ক আবগারি ও মূসক বিভাগের সহকারী কমিশনার মিজানুর রহমান প্রমুখ। সেমিনারে প্রায় ৩০০ ব্যবসায়ী ও করদাতা উপস্থিত ছিলেন।
