
ঈদের ছুটিতে গ্রাহকদের আর্থিক লেনদেনে যাতে কোনো ধরনের বিঘ্ন না ঘটে, সে জন্য সবগুলো ব্যাংককে এটিএম (অটোমেটেড টেলার মেশিন) ও পিওএস (পয়েন্ট অব সেল) নেটওয়ার্ক সার্বক্ষণিক চালু রাখার নির্দেশ দিয়েছে বাংলাদেশ ব্যাংক।কেন্দ্রীয় ব্যাংকের পেমেন্ট সিস্টেমস বিভাগ থেকে এ নির্দেশনা জারি করা হয়। এতে বলা হয়, ঈদ উপলক্ষে ইলেকট্রনিক পদ্ধতিতে লেনদেনের পরিমাণ বেড়ে যায়। সে জন্য বুথগুলোতে সার্বক্ষণিক নগদ টাকার সরবরাহ নিশ্চিত করতে হবে। যদি কোনো এটিএম বন্ধ বা অচল থাকে, তাহলে ওই বুথের সামনে নোটিশ ঝোলাতে হবে।এ ছাড়া অনিবার্য কোনো কারণে এটিএম বা পিওএস সেবা বন্ধ থাকলে তাৎক্ষণিকভাবে তা-ও গ্রাহকদের অবহিত করার নির্দেশ দিয়েছে কেন্দ্রীয় ব্যাংক।লেনদেনের ক্ষেত্রে কোনো অবস্থাতেই যেন গ্রাহকেরা হয়রানির শিকার না হন, তা নিশ্চিত করতে ব্যাংকগুলোকে নির্দেশনা দিয়েছে বাংলাদেশ ব্যাংক।এদিকে গত কয়েক দিনে রাজধানীর বেশ কয়েকটি ব্যাংকের এটিএম বুথে নতুন নোট সরবরাহ করা হয়েছে। বুথ থেকে টাকা তুলতে গিয়ে চকচকে নতুন নোট পাওয়া গেছে বলে জানিয়েছেন এটিএম বুথ ব্যবহারকারী একাধিক গ্রাহক।
