
সূচকের নিম্নমুখী প্রবণতায় আজ সোমবার শেষ হয়েছে দেশের শেয়ারবাজারের লেনদেন। লেনদেন শেষে দুই স্টক এক্সচেঞ্জে অধিকাংশ কোম্পানির শেয়ারের দাম কমেছে। ফলে সূচক কমেছে। ঢাকা স্টক এক্সচেঞ্জে (ডিএসই) লেনদেন কমলেও বেড়েছে চট্টগ্রাম স্টক এক্সচেঞ্জে (সিএসই)।
ডিএসইতে সূচক কমেছে দশমিক ৩৬ পয়েন্ট
দিনের লেনদেন শেষে দেশের প্রধান শেয়ারবাজার ঢাকা স্টক এক্সচেঞ্জের (ডিএসই) ডিএসইএক্স সূচক দশমিক ৩৬ পয়েন্ট কমে অবস্থান করছে ৪ হাজার ৫৫৪ দশমিক ১৪ পয়েন্টে। এর আগে সকাল সাড়ে ১০টায় সূচকের ইতিবাচক প্রবণতায় ডিএসইতে লেনদেন শুরু হয়। পাঁচ মিনিটে সূচক ৩০ পয়েন্ট বেড়ে যায়। এরপর সূচক বাড়ার হার কমতে শুরু করে, যা শেষ পর্যন্ত নিম্নমুখী প্রবণতায় যায়।
আজ ডিএসইতে ২৯৯টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১০৭টির দাম বেড়েছে, কমেছে ১৬৪টির এবং অপরিবর্তিত রয়েছে ২৮টি প্রতিষ্ঠানের শেয়ারের দাম।
ডিএসইতে আজ ৬১৫ কোটি টাকার শেয়ার লেনদেন হয়েছে, যা গত বৃহস্পতিবারের চেয়ে ১৭ কোটি টাকা কম। বৃহস্পতিবার এ বাজারে ৬৩২ কোটি টাকার শেয়ার লেনদেন হয়।
ডিএসইতে লেনদেনে শীর্ষে খুলনা প্রিন্টিং অ্যান্ড প্যাকেজিং
ডিএসইতে আজ লেনদেনে শীর্ষে ছিল খুলনা প্রিন্টিং অ্যান্ড প্যাকেজিং। আজ এ প্রতিষ্ঠানের ৫১ কোটি টাকার শেয়ার লেনদেন হয়েছে। এ ছাড়া লেনদেনে শীর্ষে থাকা অন্য প্রতিষ্ঠানগুলোর মধ্যে রয়েছে  লাফার্জ সুরমা সিমেন্ট, বিএসআরএম স্টিল, গ্রামীণফোন, অ্যাপোলো ইস্পাত, এমজেএল বিডি, বেক্সিমকো, মতিন স্পিনিং, স্কয়ার ফার্মা, সেন্ট্রাল ফার্মা প্রভৃতি।
সিএসইর সার্বিক মূল্যসূচক বেড়েছে ১০ পয়েন্ট
ডিএসইর পাশাপাশি চট্টগ্রাম স্টক এক্সচেঞ্জেও (সিএসই) সূচক কমেছে। লেনদেন শেষে সিএসইর সার্বিক মূল্যসূচক ১০ পয়েন্ট কমে অবস্থান করছে ১৪ হাজার ৩৭ পয়েন্টে।
সিএসইতে আজ ২২৩টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ৬৭টির দাম বেড়েছে, কমেছে ১৩৩টির আর অপরিবর্তিত রয়েছে ২৩টি প্রতিষ্ঠানের শেয়ারের দাম।
সিএসইতে আজ ৫৪ কোটি টাকার শেয়ার লেনদেন হয়েছে, যা বৃহস্পতিবারের চেয়ে ১২ কোটি টাকা বেশি। বৃহস্পতিবার এ বাজারে ৪২ কোটি টাকার শেয়ার লেনদেন হয়।
