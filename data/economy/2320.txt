
জাতীয় রাজস্ব বোর্ডের (এনবিআর) ডিজিটাল কর সংগ্রহ পদ্ধতির সঙ্গে ব্যাংকের গ্রাহকদের সেবা দেওয়ার লক্ষ্যে উদ্যোগ নিয়েছে স্টান্ডার্ড চার্টার্ড ব্যাংক। অনলাইন কর সংগ্রহের সুবিধার্থে সোনালী ব্যাংকের সঙ্গে একটি চুক্তি সই করেছে ব্যাংকটি। শিগগিরই স্ট্যান্ডার্ড চার্টার্ড ব্যাংকের করপোরেট গ্রাহকেরা এই সুবিধা উপভোগ করতে পারবেন বলে আজ ব্যাংকটির এক বিজ্ঞপ্তিতে জানানে হয়েছে।এতে বলা হয়, এই প্রথমবারের মতো ব্যাংকের করপোরেট গ্রাহকেরা অনলাইনে কর পরিশোধের সুযোগ পাবেন এবং এনবিআরের ই-পোর্টালের মাধ্যমে ই-চ্যানেল তৈরি করতে সক্ষম হবেন। এই উদ্যোগ দেশের করপোরেট করদাতাদের জন্য ব্যাপক সুবিধা বয়ে আনবে বলে আশা করছে ব্যাংকটি।চুক্তি সই অনুষ্ঠানে ব্যাংক দুটির শীর্ষ কর্মকর্তারা উপস্থিত ছিলেন।
