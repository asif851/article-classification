
জনশক্তি রপ্তানিকারকদের সংগঠন বাংলাদেশ অ্যাসোসিয়েশন অব ইন্টারন্যাশনাল রিক্রুটিং এজেন্সিজের (বায়রা) দ্বিবার্ষিক নির্বাচন ৩ মে শনিবার।এবার ২৭টি কার্যনির্বাহী পদে ৪৮ জন প্রতিদ্বন্দ্বিতা করছেন।বায়রা সচিবালয়ে সকাল নয়টা থেকে বিকেল পাঁচটা পর্যন্ত ভোট গ্রহণ হবে। এবার মোট ভোটার ৯২৪ জন।এবার দুটি প্যানেলে নির্বাচন হচ্ছে। এর মধ্যে সাবেক সভাপতি মোহাম্মদ আবুল বাশার নেতৃত্ব দিচ্ছেন সম্মিলিত সমন্বয় ফ্রন্টের। বর্তমান সভাপতি শাহজালাল মজুমদার গণতান্ত্রিক ঐক্য ফ্রন্টের নেতৃত্ব দিচ্ছেন। এ ছাড়া স্বতন্ত্র পদে লড়ছেন মো. অলিউল্লাহ নামের এক প্রার্থী।
