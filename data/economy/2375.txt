
আজ সোমবার থেকে অর্থসূচক ডট কম (www.arthosuchak.com / www.asbd.biz) নামে নতুন অর্থনীতিবিষয়ক একটি অনলাইন সংবাদমাধ্যমের আনুষ্ঠানিক যাত্রা শুরু হচ্ছে।
ঢাকা রিপোর্টার্স ইউনিটি (ডিআরইউ) মিলনায়তনে গতকাল রোববার সকালে এক সংবাদ সম্মেলনের মাধ্যমে আনুষ্ঠানিক এই যাত্রার ঘোষণা দেন অনলাইন সংবাদমাধ্যমটির সম্পাদক জিয়াউর রহমান। এ সময় আরও উপস্থিত ছিলেন পরামর্শক সম্পাদক সুনীতি কুমার বিশ্বাস, ব্যবস্থাপনা সম্পাদক কামরুন নাহার শরমিন।
সংবাদ সম্মেলনে লিখিত বক্তব্য পাঠ করেন অর্থসূচকের প্রধান প্রতিবেদক মামুন হোসেন। তাতে বলা হয়, অনলাইনটি হবে দেশের ব্যবসা-বাণিজ্য ও অর্থনীতিবিষয়ক বিশেষায়িত সংবাদমাধ্যম।
