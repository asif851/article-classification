
যশোরের কেশবপুরে ইসলামী ব্যাংক বাংলাদেশ লিমিটেডের ৩০৬তম শাখার উদ্বোধন করা হয়েছে। গত সোমবার এক অনুষ্ঠানে নতুন এ শাখার উদ্বোধন করেন ব্যাংকটির নির্বাহী কমিটির চেয়ারম্যান সৈয়দ আহসানুল আলম।
অনুষ্ঠানে সৈয়দ আহসানুল আলম বলেন, গ্রামীণ দারিদ্র্য বিমোচনসহ মানুষের সার্বিক জীবনমান ও আর্থসামাজিক উন্নয়নের মাধ্যমে ধনী-দরিদ্রের ব্যবধান কমাতে কাজ করছে ইসলামী ব্যাংক। উৎপাদন ও বিনিয়োগে বণ্টনমূলক সুবিচার প্রতিষ্ঠায় কাজ করছে ব্যাংকটি।
ব্যবস্থাপনা পরিচালক ও প্রধান নির্বাহী মোহাম্মদ আব্দুল মান্নানের সভাপতিত্বে অনুষ্ঠানে আরও উপস্থিত ছিলেন ব্যাংকের রিস্ক ম্যানেজমেন্ট কমিটির চেয়ারম্যান মোহাম্মদ আব্দুল মাবুদ, পরিচালক মোহাম্মদ জয়নুল আবেদিনসহ স্থানীয় ব্যবসায়ী ও বিশিষ্টজনেরা। বিজ্ঞপ্তি
