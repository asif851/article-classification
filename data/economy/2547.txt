
দেশে আবাসন ব্যবসায়ীদের সংগঠন রিয়েল এস্টেট অ্যান্ড হাউজিং অ্যাসোসিয়েশন অব বাংলাদেশের (রিহ্যাব) সদস্যদের সচেতনতার জন্য করবিষয়ক কর্মশালা আগামী অক্টোবরে অনুষ্ঠিত হবে। জাতীয় রাজস্ব বোর্ড (এনবিআর) ও রিহ্যাব যৌথভাবে কর্মশালাটির আয়োজন করবে। এনবিআর চেয়ারম্যান নজিবুর রহমানের সঙ্গে গত রোববার রিহ্যাব নেতাদের বৈঠকে বিষয়টি চূড়ান্ত হয়েছে। এনবিআর চেয়ারম্যানের সঙ্গে বৈঠকে রিহ্যাবের সহসভাপতি লিয়াকত আলী ভূঁইয়া, পরিচালক কামাল মাহমুদ ও মো. মহিউদ্দিন সরকার উপস্থিত ছিলেন।
 
