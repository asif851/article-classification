
টাঁকশালখ্যাত দ্য সিকিউরিটি প্রিন্টিং করপোরেশন (বাংলাদেশ) লিমিটেডের ব্যবস্থাপনা পরিচালক (এমডি) পদে আবারও চুক্তিভিত্তিক নিয়োগ দেওয়া হয়েছে।টাঁকশালের সাবেক এমডি জিয়াউদ্দিন আহমেদ চুক্তিভিত্তিক এ নিয়োগ পেয়েছেন। এবার তাঁকে ২০১৭ সালের ১৫ ফেব্রুয়ারি পর্যন্ত নিয়োগ দেওয়া হয়েছে। জনপ্রশাসন মন্ত্রণালয়ের এক প্রজ্ঞাপনের পরিপ্রেক্ষিতে গত বুধবার বাংলাদেশ ব্যাংকের মানবসম্পদ বিভাগ এ ব্যাপারে একটি আদেশ জারি করেছে।বাংলাদেশ ব্যাংকে আর চুক্তিভিত্তিক নিয়োগের মেয়াদ বাড়ানো হবে না—অর্থমন্ত্রী আবুল মাল আবদুল মুহিত গত বুধবার এমন বক্তব্য প্রদানের দিনই টাঁকশালের এমডির চুক্তিভিত্তিক নিয়োগ কার্যকর হলো।জিয়াউদ্দিন আহমেদের বয়স ৫৯ বছর পূর্ণ হলে তাঁকে দুই বছরের জন্য চুক্তিভিত্তিক নিয়োগ দেওয়া হয়। ওই মেয়াদ শেষ হয় ২ মাস ১৮ দিন আগে।কেন্দ্রীয় ব্যাংকের আদেশে বলা হয়েছে, প্রতিষ্ঠানটির ভারপ্রাপ্ত এমডির দায়িত্বে নিয়োজিত বাংলাদেশ ব্যাংকের মহাব্যবস্থাপক মো. নাসিরুজ্জামান করপোরেশনের দায়িত্বভার জিয়াউদ্দিন আহমেদের কাছে অর্পণ করে কারেন্সি ম্যানেজমেন্ট বিভাগে যোগ দেবেন।
