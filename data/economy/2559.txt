
পিৎজা হাট ও কেএফসির খাবার কিনতে ১৫ শতাংশ ছাড় পাবেন ক্রেতারা। তবে তা ভিসা ডেবিট বা ক্রেডিট কার্ড ব্যবহার করলে এবং নির্দিষ্ট অঙ্কের (ন্যূনতম ১,০৯০ টাকা) পিজা ও চিকেন ফ্রাইসহ অন্যান্য খাবার কিনলে।ঢাকার গুলশানে পিৎজা হাটের আউটলেটে গতকাল দুপুরে আয়োজিত এক অনুষ্ঠানে এ ঘোষণা দেন বাংলাদেশে পিৎজা হাট ও কেএফসির ফ্র্যাঞ্চাইজি ট্রান্সকম ফুডস লিমিটেডের ব্যবস্থাপনা পরিচালক ও প্রধান নির্বাহী কর্মকর্তা আক্কু চৌধুরী। অতিথি হিসেবে সংগীতশিল্পী তপু, অভিনেত্রী ও উপস্থাপিকা মুনমুনের উপস্থিতিতে এই ছাড়-কার্যক্রমের উদ্বোধন করা হয়।অনুষ্ঠানে জানানো হয়, পিৎজা হাটের ভিসা অফার কম্বো মিলে দুই থেকে চারজনের জন্য রিসোটো, পাস্তা, পিৎজা মিলস, প্যান পিৎজা, বারবিকিউ চিকেন উইংস কিনতে ক্রেতারা এ ছাড় পাবেন। অন্যদিকে, কেএফসিতে এক থেকে চারজনের জন্য কম্বো মিল, ফায়ারি গ্রিল বা হট অ্যান্ড ক্রিসপি চিকেন, স্ন্যাকার, মিক্সড রাইস, রেগুলোর কোলস্লো ও রেগুলার পেপসি কেনার ক্ষেত্রে ক্রেতারা এ ছাড় পাবেন।বর্তমানে বাংলাদেশে কেএফসি ১৩টি ও পিৎজা হাটের আটটি আউটলেটে এ ছাড় পাওয়া যাবে আগামী বছরের ২৪ মার্চ পর্যন্ত।উল্লেখ্য, ২০০৩ সালে বাংলাদেশের প্রথম আন্তর্জাতিক চেইন রেস্টুরেন্ট পিৎজা হাটের ফ্র্যাঞ্চাইজি হিসেবে ট্রান্সকম ফুডস (টিএফএল) যাত্রা শুরু করে। ২০০৬ সালে কেন্টাকি ফ্রায়েড চিকেনের (কেএফসি) ফ্র্যাঞ্চাইজি পায় টিএফএল। পিৎজা হাট ও কেএফসি উভয়ই বিশ্বের বৃহত্তম রেস্টুরেন্ট প্রতিষ্ঠান ইয়াম! ইন্টারন্যাশনাল রেস্টুরেন্টের অঙ্গপ্রতিষ্ঠান।
