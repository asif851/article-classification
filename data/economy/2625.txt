
স্মার্টফোন ব্র্যান্ড লাভার সঙ্গে যৌথভাবে দুটি স্মার্টফোন বাজারে এনেছে মুঠোফোন অপারেটর গ্রামীণফোন। রাজধানীর গুলশানে একটি হোটেলে গতকাল সোমবার এক অনুষ্ঠানের মাধ্যমে গ্রামীণফোন ও লাভার যৌথ ব্র্যান্ডের লাভা আইরিস ৬০৫ ও লাভা আইরিস ৮২১ মডেলের স্মার্টফোন দুটি বাজারজাতের ঘোষণা দেওয়া হয়। গ্রামীণফোনের এক সংবাদ বিজ্ঞপ্তিতে এ তথ্য জানিয়ে বলা হয়েছে, লাভা আইরিস ৬০৫ ফোনটির দাম ৪ হাজার ২৯৯ টাকা ও লাভা আইরিস ৮২১ স্মার্টফোনের দাম পড়বে ৬ হাজার ৯৯৯ টাকা। লাভা আইরিস ৬০৫ ফোনের সঙ্গে গ্রাহকেরা পাবেন বিনা মূল্যে ১ গিগাবাইট (জিবি) ইন্টারনেট ডেটা, ১০০ মিনিট টক টাইম এবং ৪৯ টাকায় ১ জিবি ইন্টারনেট ডেটা কেনার সুযোগ। ফোন দুটির সঙ্গে ১২ মাসের ম্যানুফ্যাকচারার ওয়ারেন্টির পাশাপাশি কোনো ত্রুটি থাকলে গ্রাহককে ১৫ দিনের মধ্যে নতুন ফোন দেওয়া হবে।বিজ্ঞপ্তি
