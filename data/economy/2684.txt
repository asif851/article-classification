
শেয়ারধারীদের জন্য অন্তর্বর্তীকালীন লভ্যাংশ ঘোষণা করেছে শেয়ারবাজারে তালিকাভুক্ত বহুজাতিক কোম্পানি বাটা শু। প্রতিষ্ঠানটি শেয়ারধারীদের জন্য ১৭৫ শতাংশ নগদ লভ্যাংশ ঘোষণা করেছে। নিয়ম অনুযায়ী, গতকাল মঙ্গলবার ঢাকা স্টক এক্সচেঞ্জের (ডিএসই) ওয়েবসাইটে এ তথ্য প্রকাশ করা হয়। চলতি বছরের জানুয়ারি থেকে ৩০ সেপ্টেম্বর পর্যন্ত সময়কালে কোম্পানির কর্মকাণ্ড পর্যালোচনা করে এ সিদ্ধান্ত নেওয়া হয়েছে। অর্থাৎ কোম্পানিটির প্রতিটি শেয়ারের বিপরীতে শেয়ারধারীরা সাড়ে ১৭ টাকা লভ্যাংশ পাবেন। আর রেকর্ড তারিখ ঠিক করা হয়েছে ৪ ডিসেম্বর।
