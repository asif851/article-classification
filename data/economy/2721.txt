
এসিআই লিমিটেড বাজারে নিয়ে এল ব্ল্যাক ফাইটার জাম্বো কয়েল। গত শনিবার রাতে ঢাকার লা মেরিডিয়ান হোটেলে এক অনুষ্ঠানে এই নতুন কয়েলের উদ্বোধন করা হয়।
অনুষ্ঠানে জানানো হয়, এসিআই দীর্ঘ ৪০ বছর ধরে কীটপতঙ্গনাশক পণ্য সরবরাহ করে আসছে। এ ধরনের পণ্যের মধ্যে মশার কয়েল অন্যতম। এরই অংশ হিসেবে দেশের বৃহত্তম কয়েল উৎপাদনকারী প্রতিষ্ঠানটি ব্ল্যাক ফাইটার মশার কয়েলকে আরও আধুনিক ও সমৃদ্ধ করে নতুনভাবে বাজারজাত করছে।
এসিআই কনজ্যুমার ব্র্যান্ডের নির্বাহী পরিচালক সৈয়দ আলমগীর অনুষ্ঠানে প্রধান অতিথি ছিলেন। এ সময় তিনি বলেন, বাংলাদেশে মশার ক্রমবর্ধমান সংক্রমণে ভালো মানের মশার কয়েলের চাহিদা দিন দিন বাড়ছে। এই সুযোগ কাজে লাগিয়ে একশ্রেণির অসৎ ব্যবসায়ী নিম্নমানের ও স্বাস্থ্যের জন্য মারাত্মক ক্ষতিকর কয়েল বাজারজাত করে আসছেন। এতে রয়েছে অত্যন্ত বিষাক্ত ও ক্ষতিকর উপাদান। তিনি বলেন, নতুন ব্ল্যাক ফাইটার জাম্বো কয়েল বিশ্ব স্বাস্থ্য সংস্থার নিরাপত্তাবিষয়ক সব নিয়ম মেনে তৈরি করা হয়েছে।
অনুষ্ঠানে আরও জানানো হয়, ব্ল্যাক ফাইটার জাম্বো কয়েল মশার উপদ্রবের বিরুদ্ধে অধিক কার্যকর। কালো রঙের শক্তিশালী ও উন্নতমানের এই মশার কয়েলটির বিশেষ বৈশিষ্ট্য হলো, দীর্ঘ ১২ ঘণ্টা পর্যন্ত ঘরকে ক্ষতিকর মশার হাত থেকে সুরক্ষা দিতে সক্ষম।
এসিআইয়ের অন্যতম ব্যবসায়ী অংশীদার হিসেবে যুক্তরাষ্ট্রভিত্তিক বহুজাতিক কোম্পানি এস সি জনসন প্রাইভেট লিমিটেডের প্রতিনিধিও এ সময় বক্তব্য দেন। অনুষ্ঠানে এ সময় জানানো হয়, এ দেশের ভোক্তাদের চাহিদা অনুযায়ী এস সি জনসন ও এসিআই একসঙ্গে কাজ করে একটি সর্বাধিক কার্যকরী পণ্য ভোক্তাদের জন্য বাজারে নিয়ে এসেছে।
অনুষ্ঠানে প্রতিষ্ঠানটির বিভিন্ন অঞ্চলের পরিবেশক, ঊর্ধ্বতন কর্মকর্তা এবং মাঠপর্যায়ের কর্মীরা উপস্থিত ছিলেন। সবশেষে ছিল সাংস্কৃতিক অনুষ্ঠান ও নৈশভোজ।
 
