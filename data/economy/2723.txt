
ইনভেস্টমেন্ট করপোরেশন অব বাংলাদেশ (আইসিবি) ২০১৩-১৪ অর্থবছরের শেয়ারধারীদের জন্য ৪৫ শতাংশ নগদ লভ্যাংশ অনুমোদন করেছে। রাজধানীর একটি হোটেলে গত শনিবার অনুষ্ঠিত প্রতিষ্ঠানটির ৩৮তম বার্ষিক সাধারণ সভায় (এজিএম) এই লভ্যাংশ অনুমোদন করা হয়। সভায় জানানো হয়, আইসিবি ২০১৩-১৪ অর্থবছরে এককভাবে ৩১০ কোটি ৫১ লাখ টাকা এবং সহযোগী প্রতিষ্ঠানগুলোসহ সম্মিলিতভাবে ৩৬০ কোটি ৫৮ লাখ টাকা নিট মুনাফা করেছে। প্রতিষ্ঠানের চেয়ারম্যান অধ্যাপক মজিব উদ্দিন আহমেদের সভাপতিত্বে অনুষ্ঠিত বার্ষিক সভায় ব্যবস্থাপনা পরিচালক মো. ফায়েকুজ্জামানসহ পরিচালকেরা উপস্থিত ছিলেন। আইসিবি গত অর্থবছরে পুঁজিবাজারে ৫ হাজার ৭৫৭ কোটি ২৯ লাখ টাকা বিনিয়োগ করেছে।বিজ্ঞপ্তি
