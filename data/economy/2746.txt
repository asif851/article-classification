
ন্যাশনাল হাউজিং ফাইন্যান্স অ্যান্ড ইনভেস্টমেন্টস লিমিটেড ২০১৫ সালের শেয়ারধারীদের জন্য ১৭ শতাংশ নগদ লভ্যাংশ অনুমোদন করেছে। ঢাকার লেকশোর হোটেলে গত রোববার অনুষ্ঠিত কোম্পানির ১৭তম বার্ষিক সাধারণ সভায় এ লভ্যাংশ অনুমোদন করা হয়েছে।কোম্পানির চেয়ারম্যান লতিফুর রহমানের সভাপতিত্বে অনুষ্ঠিত এ সভায় নিরীক্ষা কমিটির চেয়ারম্যান, পরিচালক ও উদ্যোক্তাবৃন্দ, ব্যবস্থাপনা পরিচালক মো. খলিলুর রহমান এবং কোম্পানি সচিব মো. সরোয়ার কামাল উপস্থিত ছিলেন।কোম্পানির উত্তরোত্তর সমৃদ্ধির ধারা বজায় রাখার জন্য শেয়ারধারীরা কোম্পানির চেয়ারম্যান লতিফুর রহমানসহ সংশ্লিষ্ট সবাইকে আন্তরিক ধন্যবাদ জানান।সভায় জানানো হয়, ২০১৫ সালে ন্যাশনাল হাউজিংয়ের কর-পরবর্তী মুনাফার পরিমাণ দাঁড়িয়েছে ২৩ কোটি ৯ লাখ ৬০ হাজার টাকা। আলোচ্য বছরে কোম্পানির মোট শেয়ারহোল্ডার ইকুইটি ১৫৭ কোটি টাকায় উন্নীত হয়েছে। বিজ্ঞপ্তি।
