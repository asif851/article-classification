
সূচকের নিম্নমুখী প্রবণতা অব্যাহত আছে দেশের প্রধান পুঁজিবাজার ঢাকা স্টক এক্সচেঞ্জে (ডিএসই)। আজ সোমবার সপ্তাহের দ্বিতীয় কার্যদিবসে সূচক কমার পাশাপাশি লেনদেনের গতিও কম ডিএসইতে। অন্যদিকে, ব্যাপক দরপতন লক্ষ করা যাচ্ছে চট্টগ্রাম স্টক এক্সচেঞ্জেও (সিএসই)।
এ ছাড়া বেশির ভাগ প্রতিষ্ঠানের শেয়ারের দর কমেছে দুই পুঁজিবাজারে।
ডিএসইতে আজ দুপুর ১২টা নাগাদ ডিএসইএক্স সূচক প্রায় ৩৫ পয়েন্ট কমে অবস্থান করছে ৬১৩০ পয়েন্টে। দুপুর ১২টা পর্যন্ত লেনদেন হয়েছে প্রায় ২৫০ কোটি টাকা। গতকাল এ সময় পর্যন্ত লেনদেনের পরিমাণ ছিল ২৫১ কোটি টাকা। দুপুর ১২টা পর্যন্ত ডিএসইতে লেনদেনে অংশ নিয়েছে ৩০৬টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১২৮টির, কমেছে ১৩৩টির। দর অপরিবর্তিত রয়েছে ৪৫টি কোম্পানির।
অন্যদিকে, সিএসইতে আজ দুপুর ১২টা নাগাদ সার্বিক সূচক কমেছে ১১২ দশমিক ১১ পয়েন্ট। মোট লেনদেনের পরিমাণ প্রায় ৯ কোটি ৯৫ লাখ টাকা। আজ দুপুর ১২টা নাগাদ সিএসইতে লেনদেনে অংশ নিয়েছে ১৬০টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ৬৬টির, কমেছে ৭০টির। দর অপরিবর্তিত রয়েছে ২৪টি কোম্পানির।
