
২০১১ সালে বেসরকারি ড্যাফোডিল ইন্টারন্যাশনাল ইউনিভার্সিটি ক্যাম্পাসে শুরু হয় ক্যাম্পাস টিভি। উদ্দেশ্য ছিল সব শিক্ষার্থীদের শিক্ষামূলক অনুষ্ঠানগুলোকে সবার মাঝে ছড়িয়ে দেওয়া। ‘ক্যাম্পাস ক্যাম্পাস’ আর ‘ইউনিভার্সিটি আড্ডা’র নামে দুইটি অনুষ্ঠানের মাধ্যমে যাত্রা শুরু হয় ক্যাম্পাস টিভির।
২০১৫ সালে শিক্ষার্থীদের ‘অ্যালামনাই নাইট’ অনুষ্ঠান সরাসরি সম্প্রচার করা হয়। সেই অনুষ্ঠান ফেসবুকে সাড়ে ৪ লাখ জনের কাছে পৌঁছায় আর শেয়ার হয় প্রায় দুই লাখের মতো।
এর শিক্ষাপ্রতিষ্ঠানের শিক্ষার্থীরা ক্যাম্পাসের সব কার্যক্রম জানতে পারেন ক্যাম্পাস টিভির মাধ্যমে। উদ্যোক্তা হওয়া, স্বপ্নগুলোকে সত্যিকারভাবে অর্থবহ করে তোলাভিত্তিক অনুষ্ঠান প্রচারিত হয় এ টিভিতে। প্রতিদিন দুপুর ১২টায় শুরু হয়। আধঘণ্টার অনুষ্ঠানগুলো তিন ঘণ্টা পরপর আবার সম্প্রচার করা হয়।
ক্যাম্পাস টিভির অনুষ্ঠানগুলো মধ্যে উল্লেখ্যযোগ্য হলো—নিজেকে একজন সফল উদ্যোক্তা হওয়ার জন্য ‘উদ্যোক্তা উন্নয়নের গল্প’, নৈতিকতা বিষয়ক অনুষ্ঠান ‘আর্ট অব লিভিং’, আত্মনির্ভরশীল বিষয়ক অনুষ্ঠান ‘ইমপ্লয়বিলিটি ৩৬০’, সংস্কৃতি, কৃষ্টি ও ভাববিনিময় বিষয়ক অনুষ্ঠান ‘গ্লোবালাইজেশন’। এ ছাড়া ‘ক্যাম্পাস হিরো’ ‘ক্যাম্পাস পার্লামেন্ট’ অন্যতম।
