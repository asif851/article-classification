
শেয়ারবাজারে তালিকাভুক্ত কোম্পানি রতনপুর স্টিল রি-রোলিং মিলস (আরএসআরএম) শেয়ারধারীদের জন্য ২৫ শতাংশ লভ্যাংশ প্রস্তাব করেছে।এ বছর ৩০ জুন সমাপ্ত আর্থিক বছরের জন্য ঘোষিত লভ্যাংশের মধ্যে রয়েছে ৫ শতাংশ নগদ ও ২০ শতাংশ বোনাস।গত মঙ্গলবার অনুষ্ঠিত কোম্পানিটির পরিচালনা পর্ষদের সভায় লভ্যাংশের এ সিদ্ধান্ত নেওয়া হয়। গতকাল ঢাকা স্টক এক্সচেঞ্জের (ডিএসই) ওয়েবসাইটে এ তথ্য প্রকাশ করা হয়েছে।বার্ষিক সাধারণ সভা বা এজিএমে অনুমোদনের পর ঘোষিত লভ্যাংশ বিতরণ করা হবে।শেয়ারবাজারে গত ২২ সেপ্টেম্বর লেনদেন শুরু হয় আরএসআরএমের। তালিকাভুক্তির পর এবারই প্রথমবারের মতো লভ্যাংশ ঘোষণা করল কোম্পানি।ঘোষিত লভ্যাংশের মালিকানা নির্ধারণের জন্য রেকর্ড তারিখ ঘোষণা করা হয়েছে ৬ নভেম্বর।
