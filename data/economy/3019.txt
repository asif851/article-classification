
আগামী অর্থবছরে বাংলাদেশের মোট দেশজ উৎপাদনের (জিডিপি) প্রবৃদ্ধি ৬ দশমিক ৩ শতাংশ হবে বলে পূর্বাভাস দিয়েছে বিশ্বব্যাংক, যদিও সরকারের লক্ষ্য ৭ শতাংশ প্রবৃদ্ধি অর্জন।সংস্থাটি বলছে, রাজনৈতিক অনিশ্চয়তায় ২০১৫-১৬ অর্থবছরে বাংলাদেশের অর্থনৈতিক প্রবৃদ্ধির গতি শ্লথ হয়ে যাবে।ওয়াশিংটন থেকে গত বৃহস্পতিবার প্রকাশিত বিশ্বব্যাংকের ‘বৈশ্বিক অর্থনীতির সম্ভাবনা’ শীর্ষক প্রতিবেদনে এমন পূর্বাভাস দেওয়া হয়েছে।পূর্বাভাস অনুযায়ী, প্রবৃদ্ধিতে দক্ষিণ এশিয়ায় ভারতের (৭ দশমিক ৫ শতাংশ) চেয়ে বাংলাদেশ পিছিয়ে থাকবে ঠিকই, তবে এগিয়ে থাকবে পাকিস্তানের (৬ শতাংশ) চেয়ে।বিশ্বব্যাংকের প্রতিবেদনের পূর্বাভাস, এ বছর বিশ্ব অর্থনীতিতে গড় প্রবৃদ্ধি হবে ২ দশমিক ৮ শতাংশ। ২০১৬ সালে তা ৩ দশমিক ৩ শতাংশে দাঁড়াতে পারে।আর ২০১৫ সালের জন্য দক্ষিণ এশিয়ার প্রবৃদ্ধি ধরা হয়েছে ৭ দশমিক ১ শতাংশ, যা পরের বছর উন্নীত হবে ৭ দশমিক ৪ শতাংশে।
