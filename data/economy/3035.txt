
বাংলাদেশ অর্থনীতি সমিতির ২০১৫-১৬ কার্যকালের কার্যকরী পরিষদের নির্বাচনে ঢাকা বিশ্ববিদ্যালয়ের অর্থনীতি বিভাগের অধ্যাপক আশরাফ উদ্দিন চৌধুরী সভাপতি নির্বাচিত হয়েছেন।সাধারণ সম্পাদক পদে জামালউদ্দিন আহমেদ বিনা প্রতিদ্বন্দ্বিতায় নির্বাচিত হয়েছেন। আর মোস্তাফিজুর রহমান সরদার কোষাধ্যক্ষ নির্বাচিত হয়েছেন।২৯ সদস্যবিশিষ্ট এই কমিটিতে পাঁচজন সহসভাপতি নির্বাচিত হয়েছেন: এ এফ মুজতাহিদ, মো. হানিফ, মোহাম্মদ মামুন, তোফাজ্জল হোসেন মিয়া ও এ কে মনো-ওয়ার উদ্দীন আহমেদ। যুগ্ম সম্পাদক হয়েছেন লিয়াকত হোসেন মোড়ল ও সৈয়দা নাজমা পারভীন।এ ছাড়া সহসম্পাদক পদে পাঁচজন এবং সদস্যপদে ১৪ জন নির্বাচিত হয়েছেন।সমিতির ১৯তম দ্বিবার্ষিক সম্মেলনের শেষ দিন ১০ জানুয়ারি এ নির্বাচন অনুষ্ঠিত হয়। প্রধান নির্বাচন কমিশনার ছিলেন মো. জয়নাল আবেদীন।উল্লেখ্য, দ্বিবার্ষিক সাধারণ সভায় একটি জাতীয় ঘোষণা গৃহীত হয়। সেটি হলো: ‘অপার সম্ভাবনার স্বাধীন সার্বভৌম বাংলাদেশ এগুচ্ছে–বাংলাদেশ এগুবে–বাস্তবায়িত হবে মুক্তিযুদ্ধের চেতনার সোনার বাংলা, বিনির্মিত হবে বৈষম্যহীন ও অসাম্প্রদায়িক চেতনার বাংলাদেশ।’
