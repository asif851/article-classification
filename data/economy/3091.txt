
স্ট্যান্ডার্ড চার্টার্ড ব্যাংক সম্প্রতি ব্যালান্স শিট বা স্থিতিপত্র ব্যবস্থাপনা ও নিয়ন্ত্রণ উন্নয়ন বিষয়ে এক কর্মসূচির আয়োজন করেছে। এতে দেশের বিভিন্ন বাণিজ্যিক ব্যাংকের ট্রেজারার ও সিনিয়র ট্রেজারাররা অংশ নেন। কর্মসূচিটি উদ্বোধন করেন স্ট্যান্ডার্ড চার্টার্ড ব্যাংক বাংলাদেশের প্রধান নির্বাহী কর্মকর্তা আবরার আনোয়ার। অনুষ্ঠানে বক্তব্য দেন বাংলাদেশ ব্যাংকের যুগ্ম পরিচালক মো. আমিনুর রাহমান চৌধুরী, স্ট্যান্ডার্ড চার্টার্ড ব্যাংকের পরিচালক এম তৌফিক ফাইজুর রহমান এবং ব্যবস্থাপনা পরিচালক ও হেড অব ফিন্যান্সিয়াল মার্কেট আলামগীর মোরশেদ। আবরার আনোয়ার ব্যাংকের স্থিতিপত্রে ঝুঁকিকেন্দ্রিক ব্যবস্থাপনা ও বাসেল-৩ বাস্তবায়নের ওপর গুরুত্ব দেন। তিনি বলেন, নতুন ব্যবস্থায় ব্যাংকগুলোর মূলধন কার্যকারিতার প্রতি সংবেদনশীল থাকতে হবে। আমিনুর রাহমান চৌধুরী দেশের ব্যাংকগুলোর স্থিতিপত্র ব্যবস্থাপনাকে আন্তর্জাতিক মানে উন্নীত করার বিষয়ে জোর দেন।বিজ্ঞপ্তি
