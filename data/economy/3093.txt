
টানা নয় দিন বন্ধ থাকার পর আজ রোববার থেকে আবারও দেশের শেয়ারবাজারে নিয়মিত লেনদেন শুরু হবে। সকাল সাড়ে ১০টায় শুরু হয়ে টানা বেলা আড়াইটা পর্যন্ত লেনদেন চলবে।
ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জ (সিএসই) সূত্রে এই তথ্য জানা গেছে।
শারদীয় দুর্গাপূজা, ঈদুল আজহা উপলক্ষে ১১ অক্টোবর থেকে দেশের শেয়ারবাজারে লেনদেন বন্ধ ছিল। ছুটির আগে ১০ অক্টোবর শেয়ারবাজারে সর্বশেষ লেনদেন হয়। এদিকে লেনদেন বন্ধের পাশাপাশি ১১ অক্টোবর থেকে দুই স্টক এক্সচেঞ্জও বন্ধ ছিল।
