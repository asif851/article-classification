
দেশের অর্থনীতির অন্যতম তিন খাত হলো ব্যাংক, বিমা ও পুঁজিবাজার। ব্যাংক খাতের জন্য বাংলাদেশ ব্যাংক, পুঁজিবাজারের জন্য সিকিউরিটিজ অ্যান্ড এক্সচেঞ্জ কমিশন (বিএসইসি) এবং বিমা খাতের জন্য নিয়ন্ত্রক সংস্থা রয়েছে বীমা উন্নয়ন ও নিয়ন্ত্রণ কর্তৃপক্ষ (আইডিআরএ)।দেশের ৫৭টি ব্যাংকের নিয়ন্ত্রক সংস্থা বাংলাদেশ ব্যাংকের রয়েছে পাঁচ হাজারের মতো কর্মকর্তা-কর্মচারী। তালিকাভুক্ত ৩০০ কোম্পানির জন্য বিএসইসির কর্মকর্তা-কর্মচারী রয়েছে ১৫০ জন। আরও ৪৫০ জন নিয়োগের প্রস্তাব রয়েছে। কিন্তু সাধারণ বীমা করপোরেশন ও জীবন বীমা করপোরেশনসহ ৭৫টি বেসরকারি কোম্পানির নিয়ন্ত্রক আইডিআরএর জনবল মাত্র ৪৮। এই ৪৮ জনের মধ্যে আবার ২৯ জনই অস্থায়ী ভিত্তিতে নিয়োগ পাওয়া।দেশের এত বড় বিমা খাত এবং দেশব্যাপী যে খাতের শাখা ছড়িয়ে রয়েছে, লোকবলের অভাবে এই খাতটিকে ভালোভাবে নজরদারি করতে পারছে না আইডিআরএ। এমন বাস্তবতা বিবেচনায় নিয়ে জনপ্রশাসন মন্ত্রণালয় সম্প্রতি আইডিআরএর ১৯৫ জনবলের একটি কাঠামো অনুমোদন করেছে।অনুমোদিত হলেও নতুন বিপত্তি দেখা দিয়েছে নিয়োগ দেওয়ার বিষয়ে। কারণ, আইডিআরএর কোনো নিয়োগ প্রবিধানমালা নেই। আবার জনপ্রশাসন মন্ত্রণালয়ের অনুমোদনের পরও অনেক কাজ বাকি রয়ে গেছে এখনো। সেগুলোও শুরু হয়নি।নিয়মানুযায়ী অর্থ মন্ত্রণালয়ের ব্যাংক ও আর্থিক প্রতিষ্ঠান বিভাগ থেকে আইডিআরএর অনুমোদিত জনবলকাঠামো যাবে অর্থ বিভাগের দুটি অনুবিভাগে—ব্যয় নিয়ন্ত্রণ অনুবিভাগ ও বাস্তবায়ন অনুবিভাগ। তার পর যাবে প্রশাসনিক উন্নয়নসংক্রান্ত সচিব কমিটিতে। প্রধানমন্ত্রীর কার্যালয় চূড়ান্ত অনুমোদন দিলে ব্যাংক ও আর্থিক প্রতিষ্ঠান বিভাগ প্রজ্ঞাপন জারি করবে।একটি বৈঠক ডেকে এক জায়গা থেকে কাজটি দ্রুততর সময়ের মধ্যে করা যায় কি না, জানতে চাইলে অর্থমন্ত্রী আবুল মাল আবদুল মুহিত গতকাল শনিবার প্রথম আলোকে বলেন, ‘এখন আর বেশি সময় লাগবে না। ছয় মাসের মধ্যে হয়ে যাবে। এটা ঠিক, অনেক দেরিতে জনবলকাঠামোটি অনুমোদিত হলো।’লোকবলের অভাবে যথাযথভাবে কাজ করতে না পারার বিষয়টি স্বীকার করেন আইডিআরএর চেয়ারম্যান এম শেফাক আহমেদও। প্রথম আলোকে তিনি বলেন, ‘কাজ কিছুটা ব্যাহত হচ্ছে। তবে অনুমোদিত জনবলকাঠামো অনুযায়ী নিয়োগ দিতে পারলে আর কোনো সমস্যা হবে না।’শেফাক আহমেদ জানান, প্রবিধানমালা প্রণয়নের কাজ চলছে। ঈদের আগেই খসড়া পাঠানো হবে অর্থ মন্ত্রণালয়ে। তার পর অনুমোদন হয়ে আসতে যত দিন লাগে।বীমা উন্নয়ন ও নিয়ন্ত্রণ কর্তৃপক্ষ আইন, ২০১০ প্রণীত হওয়ার এক বছর পর আইডিআরএ গঠিত হলেও সাড়ে তিন বছর পর গত ১৮ জুন সংস্থাটির জনবলকাঠামো অনুমোদন করে জনপ্রশাসন মন্ত্রণালয়। বীমা উন্নয়ন ও নিয়ন্ত্রণ কর্তৃপক্ষ আইন, ২০১০ অনুযায়ী ২০১১ সালের জানুয়ারি থেকে একজন চেয়ারম্যান ও চারজন সদস্য নিয়ে যাত্রা শুরু করে আইডিআরএ।বর্তমানে আইডিআরএ শুনানি গ্রহণ ছাড়া তেমন কোনো কাজ করতে পারছে না বলে জানা গেছে। পরিদর্শন, তদন্ত ইত্যাদি কাজ
