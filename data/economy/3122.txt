
বিকাশ গ্রাহকেরা স্যামসাং স্টোরে ফোন কেনার মূল্য পরিশোধ করতে পারবেন বিকাশ দিয়েই। সম্প্রতি বিকাশ এবং স্যামসাং ফোনের এ দেশীয় পরিবেশক এক্সেল টেলিকম প্রাইভেট লিমিটেডের সঙ্গে এ-সংক্রান্ত একটি চুক্তি স্বাক্ষরিত হয়। বিকাশের চিফ কমার্শিয়াল অফিসার রেজাউল হোসেন এবং এক্সেল টেলিকমের ডিরেক্টর লে. কর্নেল সৈয়দ সাইয়েদিস সাকলায়েন নিজ নিজ প্রতিষ্ঠানের পক্ষে চুক্তিতে সই করেন। স্যামসাং স্টোর থেকে ফোন কিনতে বিকাশ ব্যবহারকারীকে প্রথমে *২৪৭# এ ডায়াল করে বিকাশ মেন্যুতে গিয়ে ‘৩’ নির্বাচিত করে ‘পেমেন্ট’ পছন্দ করতে হবে। এরপর ইন্টার্যাক্টিভ ধাপগুলো অনুসরণ করে পেমেন্ট করা যাবে। বিজ্ঞপ্তি।
