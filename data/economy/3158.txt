
মোবাইল অপারেটর রবি আজিয়াটার চট্টগ্রাম ও কুমিল্লা অঞ্চলের নেটওয়ার্ক উন্নয়নের কাজ করবে এরিকসন। এ ব্যাপারে উভয় প্রতিষ্ঠানের মধ্যে সম্প্রতি একটি চুক্তি হয়েছে। চুক্তি অনুযায়ী, এই দুটি অঞ্চলে রবির থ্রিজি নেটওয়ার্ক উন্নয়নে এরিকসন নতুন টাওয়ার বসিয়ে দেবে। ডেটা সেবার মান উন্নয়নে গুরুত্ব দিতেই এই উদ্যোগ নেওয়া হয়েছে। রবির নেটওয়ার্ক বিস্তৃত করে উন্নত ডেটা সেবা ও মোবাইল অ্যাপ কাভারেজ নিশ্চিত করতে এরিকসন নেটওয়ার্ক হার্ডওয়্যার, সফটওয়্যার ও ইন্টিগ্রেশন-সংক্রান্ত সেবা দেবে। এরিকসন বাংলাদেশের ব্যবস্থাপনা পরিচালক রাজ বলেন, রবির সঙ্গে চুক্তির মাধ্যমে বাংলাদেশে এরিকসনের প্রযুক্তি ও সেবা কার্যক্রম আরও শক্তিশালী হবে। অনুষ্ঠানে রবির প্রধান নির্বাহী কর্মকর্তা (সিইও) ও ব্যবস্থাপনা পরিচালক সুপুন বীরাসিংহেসহ উভয় প্রতিষ্ঠানের ঊর্ধ্বতন কর্মকর্তারা উপস্থিত ছিলেন।বিজ্ঞপ্তি
