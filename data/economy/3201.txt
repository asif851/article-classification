
বগুড়ার গাবতলী উপজেলায় কাঁচা মরিচের ব্যাপক চাষ হয়। কৃষি সম্প্রসারণ অধিদপ্তরের তথ্য অনুযায়ী, এ বছর এ উপজেলার ৩৩০ হেক্টর জমিতে কাঁচা মরিচের আবাদ হয়েছে, যা লক্ষ্যমাত্রার চেয়ে ৩০ হেক্টর বেশি। ফলন ভালো হওয়ায় সঠিক দামও পাচ্ছেন কৃষকেরা। কাঁচা মরিচ বেচাকেনা হয় উপজেলার কলাকোপা সুবত বাজারে। শুক্রবার ও মঙ্গলবার বাদে সপ্তাহে পাঁচ দিন এ বাজারে কাঁচা মরিচ বিক্রি হয়। এ বাজারে বিক্রির জন্য গাবতলী ছাড়াও ধুনট, শাজাহানপুর ও সারিয়াকান্দি থেকে কৃষকেরা তাঁদের কাঁচা মরিচ নিয়ে আসেন। এখান থেকে মরিচ যায় চট্টগ্রামসহ দেশের বিভিন্ন জেলায়। ছবিগুলো সম্প্রতি ক্যামেরাবন্দী করা।

