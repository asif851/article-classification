
দিনাজপুর গোর এ শহীদ বড় ময়দানে শুরু হয়েছে মাসব্যাপী শিল্প ও বাণিজ্য মেলা। দিনাজপুর চেম্বার এ মেলার আয়োজন করেছে। জাতীয় সংসদের হুইপ দিনাজপুর সদর আসনের সাংসদ ইকবালুর রহিম গত বুধবার মেলাটির উদ্বোধন করেন। চেম্বারের সভাপতি মো. রফিকুল ইসলামের সভাপতিত্বে উদ্বোধনী অনুষ্ঠানে জেলা প্রশাসক আহমদ শামীম আল রাজী, পুলিশ সুপার মো. রুহুল আমিন ও মেলা কমিটির আহ্বায়ক সারওয়ার আসফাক আহমেদ বক্তব্য দেন।ইকবালুর রহিম বলেন, দিনাজপুর কৃষিপ্রধান জেলা। কৃষিভিত্তিক শিল্প এ জেলার প্রধান শিল্প। ইউরোপ, আমেরিকা ও মধ্যপ্রাচ্যের দেশগুলোতে দিনাজপুরের ঐতিহ্যবাহী কাটারি ভোগ চাল, পাঁপড় ও চিড়ার কদর রয়েছে। দিনাজপুরে প্রচুর আম, লিচু, টমেটো, আলু ও সবজির চাষ হয়। কিন্তু ভরা মৌসুমে এসব পণ্যের দাম কমে যায়। যে কারণে কৃষকেরা বিপুল পরিমাণ আর্থিক ক্ষতির মুখে পড়েন।
