
৯ মার্চ প্রথম আলোর বাণিজ্য পাতায় প্রকাশিত ‘খেলাপির তথ্য গোপন করেছে অগ্রণী ব্যাংক’ শীর্ষক সংবাদের বিষয়ে ব্যাখ্যা দিয়েছে ব্যাংকটি। অগ্রণী ব্যাংকের জনসংযোগ বিভাগের পাঠানো এক স্পষ্টীকরণ চিঠিতে বলা হয়েছে, প্রতিবছরের মতো এবারও বাংলাদেশ ব্যাংক, সনদপ্রাপ্ত হিসাববিদদের নিরীক্ষা কার্যক্রম ও এ-সম্পর্কিত ত্রিপক্ষীয় সভার পরই হিসাব বিবরণী চূড়ান্ত হবে। এ প্রক্রিয়া এখনো শেষ হয়নি। ফলে খেলাপির তথ্য গোপন করার খবর কোনোক্রমেই বাস্তব প্রক্রিয়ার সঙ্গে সংগতিপূর্ণ নয়।প্রতিবেদকের ব্যাখ্যা: বাংলাদেশ ব্যাংক নিজস্ব পরিদর্শনে ব্যাংকটির কয়েকটি শাখার খেলাপি ঋণ গোপন করার তথ্য পায়। এর পরিপ্রেক্ষিতে অগ্রণী ব্যাংককে চিঠি দেয় কেন্দ্রীয় ব্যাংক। এ চিঠির সূত্র ধরেই সংবাদটি প্রকাশিত হয়েছে। প্রতিবেদকের ব্যক্তিগত কোনো তথ্য নেই প্রতিবেদনে।
