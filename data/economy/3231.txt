
দেশের শীর্ষস্থানীয় ওষুধ কোম্পানি এরিস্টোফার্মার ২০১৫ সালের বার্ষিক বিক্রয় সম্মেলন গত ৩০ ডিসেম্বর ঢাকার বসুন্ধরা আন্তর্জাতিক কনভেনশন সিটিতে অনুষ্ঠিত হয়েছে। এরিস্টোফার্মা ১৯৮৬ থেকে সফলতার সঙ্গে আন্তর্জাতিক মানের বিভিন্ন ওষুধ উৎপাদন ও বিপণন করে যাচ্ছে। বর্তমানে এই কোম্পানি দেশের সামগ্রিক ওষুধের বাজারে শীর্ষ ১০-এর মধ্যে এবং অফথালমিক মার্কেটে প্রথম অবস্থানে রয়েছে। সম্মেলনে কোম্পানির চেয়ারম্যান ও ব্যবস্থাপনা পরিচালক এম এ হাসান কোম্পানিকে এই অবস্থানে নিয়ে আসার জন্য সব কর্মকর্তা-কর্মচারীকে ধন্যবাদ জানান। সম্মেলনে দেশের বিভিন্ন অঞ্চল থেকে প্রায় দুই হাজার বিপণন প্রতিনিধি অংশ নেন। অনুষ্ঠানে বিভিন্ন ক্যাটাগরিতে সফল কর্মীদের পুরস্কৃত করা হয়। বিজ্ঞপ্তি।
