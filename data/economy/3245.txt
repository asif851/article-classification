
গতকাল সোমবারের ধারাবাহিকতায় আজ মঙ্গলবারও সূচকের ইতিবাচক প্রবণতায় শেষ হয়েছে দেশের শেয়ারবাজারের লেনদেন। দিনের লেনদেন শেষে দুই স্টক এক্সচেঞ্জে অধিকাংশ কোম্পানির শেয়ারের দাম বেড়েছে। ফলে সূচক বেড়েছে। তবে লেনদেন গতকালের চেয়ে কমেছে দুই বাজারে।
ডিএসইতে সূচক বেড়েছে ২৫ পয়েন্টপ্রধান শেয়ারবাজার ঢাকা স্টক এক্সচেঞ্জের (ডিএসই) ডিএসইএক্স সূচক আজ ২৫ পয়েন্ট বেড়ে অবস্থান করছে ৪,৩৯২ পয়েন্টে। সকাল সাড়ে ১০টায় সূচকের ইতিবাচক প্রবণতায় ডিএসইতে লেনদেন শুরু হয়। ইতিবাচক এই প্রবণতা লেনদেনের শেষ পর্যন্ত অব্যাহত ছিল। গতকাল ডিএসইতে সূচক বেড়েছিল ৪৫ পয়েন্ট।
ডিএসইতে আজ ২৯৬টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১৮৩টির দাম বেড়েছে, কমেছে ৭০টির এবং অপরিবর্তিত রয়েছে ৪৩টি প্রতিষ্ঠানের শেয়ারের দাম।
ডিএসইতে আজ ২৮০ কোটি টাকার শেয়ার লেনদেন হয়েছে, যা গতকালের চেয়ে ১৩ কোটি টাকা কম। গতকাল এ বাজারে ২৯৩ কোটি টাকার শেয়ার লেনদেন হয়।
ডিএসইতে লেনদেনে শীর্ষে লাফার্জ সুরমা সিমেন্টডিএসইতে আজ লেনদেনে শীর্ষে রয়েছে লাফার্জ সুরমা সিমেন্ট। আজ এই প্রতিষ্ঠানের ২০ কোটি টাকার শেয়ার লেনদেন হয়েছে। এ ছাড়া বেক্সিমকো, গ্রামীণফোন, স্কয়ার ফার্মা, বেক্সিমকো ফার্মা, ইউনাইটেড এয়ার, ইউসিবিএল, এসিআই, বিএসসিসিএল, ডেল্টা লাইফ ইনস্যুরেন্স কোম্পানি প্রভৃতি লেনদেনের শীর্ষে ছিল।
সিএসইতে সূচক বেড়েছে ৪৪ পয়েন্টডিএসইর পাশাপাশি চট্টগ্রাম স্টক এক্সচেঞ্জেও (সিএসই) সূচক বেড়েছে। লেনদেন শেষে সিএসইর সার্বিক মূল্যসূচক ৪৪ পয়েন্ট বেড়ে অবস্থান করছে ১৩ হাজার ৫৬৯ পয়েন্টে।সিএসইতে আজ ২০৬টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১০৪টির দাম বেড়েছে। কমেছে ৭৫টির আর অপরিবর্তিত রয়েছে ২৭টি প্রতিষ্ঠানের শেয়ারের দাম।সিএসইতে আজ ২২ কোটি টাকার শেয়ার লেনদেন হয়েছে, যা গতকালের চেয়ে দুই কোটি টাকা কম। গতকাল এই বাজারে ২৪ কোটি টাকার শেয়ার লেনদেন হয়।
