
দেশের চিকিৎসাপ্রযুক্তি খাতে সরাসরি বিনিয়োগ করবে জাপান। প্রথম পর্বে চলতি বছরেই ঢাকায় একটি আধুনিক মেডিকেল ইমেজিং ইনস্টিটিউট স্থাপন করবে তারা।ঢাকার একটি হোটেলে সম্প্রতি এক সেমিনারে এ ঘোষণা দেন জাপানের সফররত বিনিয়োগকারী দলের প্রধান নরিয়োশি ফুকুওকা ও মেডিকেল এক্সেলেন্স জাপানের বাংলাদেশ প্রতিনিধি অধ্যাপক ডা. শেখ আলীমুজ্জামান। বিজ্ঞপ্তি।অনুষ্ঠানে স্বাস্থ্যমন্ত্রী আ ফ ম রুহুল হক, প্রধানমন্ত্রীর স্বাস্থ্য ও পরিবারকল্যাণবিষয়ক উপদেষ্টা অধ্যাপক মোদাসেসর আলী, বাংলাদেশে জাপানি রাষ্ট্রদূত শিরো সাদোশিমা, বাংলাদেশ মেডিকেল অ্যাসোসিয়েশনের (বিএমএ) সভাপতি অধ্যাপক মাহমুদ হাসান, স্বাস্থ্যসচিব এম এম নেয়াজ উদ্দীন এবং জাপানের তোশিবা, হিটাচিসহ বিভিন্ন কোম্পানি ও বিনিয়োগকারী প্রতিষ্ঠানের প্রতিনিধিরা বক্তব্য দেন।
