
আবুধাবিভিত্তিক বেসরকারি বিমান সংস্থা রোটানা জেট গত বৃহস্পতিবার থেকে বাংলাদেশে ফ্লাইট বা উড্ডয়ন কার্যক্রম শুরু করেছে।এ উপলক্ষে ঢাকার হজরত শাহজালাল আন্তর্জাতিক বিমানবন্দরে আয়োজিত এক অনুষ্ঠানে উপস্থিত ছিলেন বেসামরিক বিমান চলাচল কর্তৃপক্ষের চেয়ারম্যান এয়ার ভাইস মার্শাল এম সানাউল হক, রোটানা জেটের বিক্রয় প্রধান গিথা রবীন্দ্রনাথ ও বাংলাদেশে জেনারেল সেলস এজেন্ট (জিএসএ) স্পিডি ইন্টারন্যাশনালের প্রধান নির্বাহী শেখ বসির আহমেদ মামুন। সংস্থাটি প্রাথমিকভাবে ঢাকায় ১২০ আসনের এয়ারবাস এ৩১৯ উড়োজাহাজ দিয়ে সপ্তাহে তিনটি ফ্লাইট পরিচালনা করবে মঙ্গল, বৃহস্পতি ও শনিবার। আর আগামী ২ জুলাই থেকে চট্টগ্রামে তিনটি সাপ্তাহিক ফ্লাইট পরিচালনা করবে। ফ্লাইটগুলো হবে প্রতি সোম, বৃহস্পতি ও রোববার। বাংলাদেশি যাত্রীরা আবুধাবি হয়ে বিভিন্ন গন্তব্যে সুবিধাজনক সংযোগ এবং ২০ কেজি করে লাগেজ বহনের সুবিধা পাবেন। বিজ্ঞপ্তি।
