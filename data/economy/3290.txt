
ফারইস্ট ইন্টারন্যাশনাল বিশ্ববিদ্যালয়ে গত মঙ্গলবার ‘কোয়ালিটি এডুকেশন ইন প্রাইভেট ইউনিভার্সিটি: বাংলাদেশ পারসপেকটিভ’ শীর্ষক সেমিনার অনুষ্ঠিত হয়। বিশ্ববিদ্যালয়ের উপাচার্য এম মোজাম্মেল হকের সভাপতিত্বে প্রধান অতিথি হিসেবে উপস্থিত ছিলেন শিক্ষাসচিব মো. নজরুল ইসলাম খান। মূল প্রবন্ধ উপস্থাপন করেন ইংরেজি বিভাগের প্রভাষক ফারিয়া সুলতানা। বক্তব্যে শিক্ষাসচিব বেসরকারি বিশ্ববিদ্যালয়গুলোর শিক্ষার মানোন্নয়নে গবেষণার জন্য তহবিল গঠন, শিক্ষকদের প্রশিক্ষণ এবং ছাত্রছাত্রীদের জন্য বিভিন্ন সুবিধা প্রদানের পরামর্শ দেন। সরকারের সাবেক জ্যেষ্ঠ সচিব ও বিশ্ববিদ্যালয়ের উপদেষ্টা ইকবাল মাহমুদ এ সময় বক্তব্য দেন। বিশ্ববিদ্যালয় বোর্ড অব ট্রাস্টিজের চেয়ারম্যান শেখ কবির হোসেন, সেক্রেটারি মো. আবদুল্লাহ ও সদস্য মোহাম্মদ ইউনুস, মোহাম্মাদ আবদুল আজিজ এবং বিশ্ববিদ্যালয়ের রেজিস্ট্রার অনুষ্ঠানে উপস্থিত ছিলেন। বিজ্ঞপ্তি।
