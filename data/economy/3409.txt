
বিভাগীয় শহর সিলেটে আগামী ৮ থেকে ১০ অক্টোবর অনুষ্ঠিত হবে দ্বিতীয় আন্তর্জাতিক পর্যটন মেলা। ভ্রমণবিষয়ক পাক্ষিক দ্য বাংলাদেশ মনিটর ‘সিলেট ট্রাভেল মার্ট-২০১৫’ শীর্ষক এ মেলার আয়োজন করছে। সিলেট চেম্বার অব কমার্স অ্যান্ড ইন্ডাস্ট্রি এবং এয়ারলাইনস ক্লাব অব সিলেটের সহযোগিতায় নগরের রোজভিউ হোটেলে মেলাটি অনুষ্ঠিত হবে। তিন দিনের এ মেলায় দেশি-বিদেশি জাতীয় পর্যটন কর্তৃপক্ষ, বিমান সংস্থা, ট্যুর অপারেটর বা ভ্রমণ আয়োজনকারী, হোটেল, রিসোর্ট, বিনোদন পার্ক এবং পর্যটন ব্যবসায়ের সঙ্গে সংশ্লি­ষ্ট বিভিন্ন প্রতিষ্ঠান অংশ নেবে। মেলা প্রতিদিন বেলা ১১টা থেকে রাত ৮টা পর্যন্ত সবার জন্য উন্মুক্ত থাকবে। বিজ্ঞপ্তি
