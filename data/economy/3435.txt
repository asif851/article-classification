
অর্থ পাচারের চেষ্টা চালানোর অভিযোগে স্পেনের সাবেক শীর্ষস্থানীয় ব্যাংকার মারিও কন্দে ও তাঁর দুই সন্তানসহ সাতজনকে গ্রেপ্তার করেছে দেশটির পুলিশ। মারিও কন্দের বিরুদ্ধে অভিযোগ হলো, তিনি ব্যাংকের ১ কোটি ৩০ লাখ ইউরো (১ কোটি ৪৮ লাখ মার্কিন ডলারের সমান) আত্মসাৎ করে সুইস ব্যাংকের অ্যাকাউন্ট বা হিসাবে পাচারের চেষ্টা করেছিলেন।এর আগে ২০০২ সালে অর্থ আত্মসাৎ ও প্রতারণার মামলায় মারিও কন্দের ২০ বছরের জেল হয়েছিল। তখন তিনি ছিলেন বানেস্তো ব্যাংকের চেয়ারম্যান। অবশ্য ৩৬ মাস জেল খাটার পরে ২০০৫ সালে তিনি প্যারোলে মুক্তি পান।বিবিসি
