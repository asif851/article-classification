
মিউচুয়াল ট্রাস্ট ব্যাংকের ব্যবস্থাপনা পরিচালক (এমডি) ও প্রধান নির্বাহী আনিস এ খান অ্যাসোসিয়েশন অব ব্যাংকার্স বাংলাদেশের (এবিবি) চেয়ারম্যান নির্বাচিত হয়েছেন। ইসলামী ব্যাংক বাংলাদেশের এমডি মোহাম্মদ আবদুল মান্নান, জনতা ব্যাংকের এমডি ও প্রধান নির্বাহী কর্মকর্তা (সিইও) আব্দুস সালাম এবং ঢাকা ব্যাংকের এমডি সৈয়দ মাহবুবুর রহমান ভাইস চেয়ারম্যান নির্বাচিত হন।সংগঠনের মহাসচিব ও কোষাধ্যক্ষ নির্বাচিত হয়েছেন যথাক্রমে ইউনাইটেড কমার্শিয়াল ব্যাংকের উপব্যবস্থাপনা পরিচালক আরিফ কাদরি ও এক্সিম ব্যাংকের এমডি মোহাম্মদ হায়দার আলী। ঢাকার একটি কনভেনশন সেন্টারে সম্প্রতি অনুষ্ঠিত সংগঠনের ১৮তম বার্ষিক সাধারণ সভায় তাঁদের ২০১৬-১৭ সালের জন্য নির্বাচিত করা হয়।এবিবির ১৭ সদস্যবিশিষ্ট নতুন পরিচালনা পর্ষদের অন্য সদস্যরা হলেন ওয়ান ব্যাংকের এমডি এম ফখরুল আলম, ফার্স্ট সিকিউরিটি ইসলামী ব্যাংকের এমডি সৈয়দ ওয়াসেক মো. আলী, ইবিএলের এমডি ও প্রধান নির্বাহী আলী রেজা ইফতেখার, মেঘনা ব্যাংকের এমডি ও সিইও মো. নূরুল আমীন, দ্য সিটি ব্যাংকের এমডি ও সিইও সোহেল আর কে হোসাইন, ব্যাংক এশিয়ার প্রেসিডেন্ট ও এমডি মেহমুদ হোসেন, প্রাইম ব্যাংকের এমডি আহমেদ কামাল খান চৌধুরী, সাউথইস্ট ব্যাংকের এমডি শহীদ হোসেন, পূবালী ব্যাংকের এমডি ও সিইও আবদুল হালিম চৌধুরী, যমুনা ব্যাংকের উপব্যবস্থাপনা পরিচালক এ কে এম সাইফুদ্দিন আহমেদ, পূবালী ব্যাংকের সাবেক এমডি ও সিইও হেলাল আহমেদ চৌধুরী। বিজ্ঞপ্তি।
