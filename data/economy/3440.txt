
কর্মক্ষেত্রে আরও বেশি দক্ষ সবাই হতে চান। কিন্তু কীভাবে? কাজে দক্ষতা বাড়ানোর উপায় অবশ্যই আছে। বিশ্ব অর্থনৈতিক ফোরাম এ নিয়ে কাজও করছে। তারা বলছে, কর্মক্ষেত্রে দক্ষতা বাড়াতে তিনটি উপায় আছে। এগুলো মেনে চললে জীবন ও কাজে কর্মদক্ষতা যেমন বাড়ে, তেমনি উদ্ভাবনী ক্ষমতাও আরও বেশি কাজে লাগানো যায়।১. মন ও শরীরকে প্রস্তুত রাখুন: নিজের শক্তি ও স্বাস্থ্যকে নিয়মের মধ্যে আনতে হলে সময়কেও নিয়ন্ত্রণের মধ্যে আনতে হবে। এ জন্য কয়েকটি কাজ করতে হবে। যেমন:ক. বেশি ঘুম: ঘুমের অভাব কাজের দক্ষতা কমিয়ে দেয়, কাজের পরিমাণ কমায়, ভুল বাড়ায়, দুর্ঘটনা বৃদ্ধি করে। পাশাপাশি রোগের জন্ম দেয় কম ঘুম।খ. ব্যায়াম: কাজের দক্ষতা বাড়ানোর ক্ষেত্রে ব্যায়ামের একটি ভালো সম্পর্ক আছে। গ. ভিন্নভাবে ভাবুন: নতুন নতুন ধারণা পেতে আপনার কাজের সঙ্গে সম্পর্কহীন এমন একটি ক্ষেত্র বেছে নিন, যেখানে বুদ্ধি ভিত্তিক চিন্তা ও উদ্ভাবনী শক্তিকে কাজে লাগানো যায়। একটা কাজ যেভাবে সাধারণত করেন, সেখান থেকে বেরিয়ে একটু ভিন্নভাবে চিন্তা করলেও তা ভালো কাজ দেয়।ঘ. বিরতি নিন: গবেষণায় বলা হচ্ছে, প্রতি ৯০ মিনিট টানা কাজের মধ্যে ১৫ মিনিট বিরতি নেওয়াটা কাজের জন্য কার্যকরী।ঙ. ভালো খাবার: বিশ্ব স্বাস্থ্য সংস্থা বলেছে, সঠিক ও পুষ্টিকর খাবার ২০ শতাংশ পর্যন্ত কর্মদক্ষতা বাড়ায়।চ. ধ্যান: ধ্যান মগজকে ধারালো করে, দীর্ঘস্থায়ীও করে। ২. সঠিক পরিবেশ তৈরি করুন: অনেকেই মনে করেন, অনেক কিছুর সঙ্গে থাকলে কাজের পরিমাণ বাড়ে। এটা ভুল। বরং কাজের মনোযোগ নষ্ট হয়—এমন সব বিষয় যত কমানো যায় ততটাই ভােলা। এতে চাপও অনেক কমে। ক. যখন কাজ করেন বা চিন্তা করেন, তখন আপনার ওয়াই-ফাই সংযোগটি বন্ধ রাখুন।খ. ঠিক কখন মিটিং করবেন তার সময় নির্ধারণ করুন।গ. যখন কাজ করবেন দরজা বন্ধ রাখবেন।ঘ. কাজের জায়গার পরিবেশটি সহায়ক রাখুন। ৩. তালিকা, পরিকল্পনা, কাজ: পরিকল্পনা করে কাজ করতেই হবে। সঠিক পরিকল্পনা কাজের মান বাড়ায়। কীভাবে তা করবেন:ক. সবকিছু লিখে রাখুন, ছোট বা বড় যা-ই থাকুক। তাতে ভুলে যাওয়ার অভ্যাসটি আর থাকবে না।খ. পরিকল্পনা করুন, কাজটি কীভাবে করবেন, কখন করবেন। ঠিক করে পরিকল্পনাটি সাজান।গ. এখন নিজের মন ঠিক করে কাজটি শুরু করুন। বড় এবং কষ্টসাধ্য কাজটিই আগে ধরুন, সহজ কাজটি সবশেষে।
