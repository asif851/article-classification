
আমিন মোহাম্মদ গ্রুপের সবচেয়ে বড় আবাসিক প্রকল্প গ্রিন মডেল টাউনে একটি ১৩২/৩৩ এবং দুটি ৩৩/১১ কেভি বিদ্যুৎ উপকেন্দ্র স্থাপনের জন্য আমিন মোহাম্মদ গ্রুপ ডিপিডিসিকে ৩৫ কাঠা জমি হস্তান্তরে একটি সমঝোতা চুক্তিপত্র স্বাক্ষর করেছে। গত বুধবার আমিন মোহাম্মদ গ্রুপের পক্ষে চুক্তিপত্রে স্বাক্ষর করেন উপব্যবস্থাপনা পরিচালক রমজানুল হক নিহাদ এবং ডিপিডিসির পক্ষে স্বাক্ষর করেন প্রতিষ্ঠানটির জেনারেল ম্যানেজার মো. হাসনাত চৌধুরী। আমিন মোহাম্মদ গ্রুপের চেয়ারম্যান ও ব্যবস্থাপনা পরিচালক এম এম এনামুল হক ও ডিপিডিসির ব্যবস্থাপনা পরিচালক ব্রিগেডিয়ার জেনারেল (অব.) মো. নজরুল হাসান চুক্তিপত্রটি পরস্পর হস্তান্তর করেন। অনুষ্ঠানে বক্তব্য দেন আমিন মোহাম্মদ গ্রুপের নির্বাহী পরিচালক আমিনুল করিম সিদ্দিকী ও ডিপিডিসির নির্বাহী পরিচালক রমিজ উদ্দিন সরকার। বিজ্ঞপ্তি।
