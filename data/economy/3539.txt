
বাংলাদেশের অন্যতম শীর্ষস্থানীয় জীবনবিমা প্রতিষ্ঠান আমেরিকান লাইফ ইনস্যুরেন্স কোম্পানি তাদের ব্র্যান্ড নাম মেটলাইফ আলিকো থেকে ছোট করে ‘মেটলাইফ’ করেছে।নতুন বছরের প্রথম দিন থেকে বিশ্বব্যাপী এই রিব্র্যান্ডিং কার্যকর করা হয়। এর ফলে বিশ্বের অন্যান্য দেশের মতো বাংলাদেশেও ‘মেটলাইফ’ নামে এটি পরিচিত হবে। তবে কোম্পানির নিবন্ধিত নাম (আমেরিকান লাইফ ইনস্যুরেন্স কোম্পানি) অপরিবর্তিত থাকছে।১ জানুয়ারি বাংলাদেশে কোম্পানিটির প্রধান কার্যালয়ে অনুষ্ঠিত এক সভায় মেটলাইফের রিজিওনাল সিনিয়র ভাইস প্রেসিডেন্ট ও দক্ষিণ এশিয়া প্রধান এম নূরুল ইসলাম আনুষ্ঠানিকভাবে নতুন ব্র্যান্ডনাম চালুর ঘোষণা দেন। মেটলাইফ প্রায় ১৫০ বছর ধরে বিমাশিল্পে বিশ্বজুড়ে কাজ করে আসছে। বিজ্ঞপ্তি।
