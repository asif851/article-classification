
টানা দুই দিন দর বৃদ্ধির পর সূচকের নিম্নমুখী প্রবণতা লক্ষ করা যাচ্ছে দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ বুধবার সপ্তাহের চতুর্থ কার্যদিবসে দৈনন্দিন লেনদেনের গতি কিছুটা বেড়েছে ডিএসইতে। তবে বেশির ভাগ প্রতিষ্ঠানের শেয়ারের দর কমেছে দুই পুঁজিবাজারে।
ডিএসইতে আজ দুপুর সাড়ে ১২টা নাগাদ প্রধান সূচক ডিএসইএক্স সূচক ৪২ পয়েন্ট কমে অবস্থান করছে ৫৭৩৫ পয়েন্টে। দুপুর সাড়ে ১২টা পর্যন্ত লেনদেন হয়েছে প্রায় ৫৩২ কোটি ৩৭ লাখ টাকা। গতকাল এ সময় পর্যন্ত লেনদেনের পরিমাণ ছিল প্রায় ৪৭২ কোটি ২৬ লাখ টাকা। আজ দুপুর সাড়ে ১২টা পর্যন্ত ডিএসইতে লেনদেনে অংশ নিয়েছে ৩১৮টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১১৮টির, কমেছে ১৫৫টির। দর অপরিবর্তিত রয়েছে ৪৫টি কোম্পানির।
গতকাল মঙ্গলবার লেনদেন শেষে ডিএসইএক্স সূচক ৩৭ দশমিক ৭৮ পয়েন্ট বেড়ে অবস্থান করে ৫৭৭৭ পয়েন্টে।
অন্যদিকে, সিএসইতে আজ দুপুর ১২টা নাগাদ সার্বিক সূচক বেড়েছে ১০৬ দশমিক ২৬ পয়েন্ট। মোট লেনদেনের পরিমাণ এখন পর্যন্ত ২৪ কোটি ৩৯ লাখ টাকা। গতকাল এ সময় পর্যন্ত লেনদেন হয় ৩২ কোটি ২৬ লাখ টাকা। আজ দুপুর সাড়ে ১২টা নাগাদ সিএসইতে লেনদেনে অংশ নিয়েছে ২০৩টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ৬৯টির, কমেছে ১০৯টির। দর অপরিবর্তিত রয়েছে ২৫টি কোম্পানির।
