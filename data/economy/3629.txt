
মিডল্যান্ড ব্যাংক লিমিটেডের শেয়ারহোল্ডারদের চতুর্থ বার্ষিক সাধারণ সভা গত বৃহস্পতিবার (২৯ জুন) ঢাকার ওয়েস্টিন হোটেলে অনুষ্ঠিত হয়েছে।
ব্যাংকের পরিচালনা পর্ষদের চেয়ারম্যান এম মনিরুজ্জামান খন্দকারের সভাপতিত্বে সভায় ব্যাংকের পরিচালক ও শেয়ারহোল্ডাররা উপস্থিত ছিলেন। ব্যাংকের ব্যবস্থাপনা পরিচালক ও প্রধান নির্বাহী কর্মকর্তা মো. আহসান-উজ জামান, অতিরিক্ত ব্যবস্থাপনা পরিচালক মাশিউল হক চৌধুরী এবং উপব্যবস্থাপনা পরিচালক খন্দকার নাইমুল কবীর সভায় উপস্থিত ছিলেন।
সভায় ২০১৬ সালে শেয়ারহোল্ডারদের জন্য ১১ শতাংশ লভ্যাংশ (স্টক ডিভিডেন্ড) অনুমোদন করা হয়। এ ছাড়া সভায় গত বছরের ৩১ ডিসেম্বরে ব্যাংকের নিরীক্ষিত হিসাববিবরণীসহ অন্যান্য এজেন্ডাভুক্ত বিষয় সর্বসম্মতিক্রমে অনুমোদিত হয়। বিজ্ঞপ্তি
