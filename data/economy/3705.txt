
সামাজিক সচেতনতামূলক অনুষ্ঠান বিএসআরএম জাগো বাংলাদেশ শুরু হলো। অনুষ্ঠানে তুলে ধরা হয়েছে সমাজের নানা অসংগতি।
মানুষের দ্বারা চারপাশে ঘটে যাওয়া নানান সমস্যাই গল্প-আড্ডায় তুলে ধরা হয়েছে বিএসআরএম জাগো বাংলাদেশ অনুষ্ঠানে। তৃতীয় লিঙ্গ, নারী নির্যাতন, অটিজম, বাল্যবিবাহ, শিশুধর্ষণ, যানজট, সড়ক দুর্ঘটনাসহ বিভিন্ন সামাজিক সমস্যা তুলে ধরা হবে এ আয়োজনে। অনুষ্ঠানটি উপস্থাপনা করেছেন জনপ্রিয় অভিনেতা মোশাররফ করিম। এবারই প্রথম কোনো টেলিভিশন অনুষ্ঠান সঞ্চালনা করলেন তিনি।
যাত্রা শুরুর পর থেকেই সামাজিক সচেতনতামূলক নানা অনুষ্ঠান দর্শকদের সামনে তুলে ধরছে চ্যানেল টোয়েন্টি ফোর। এরই ধারাবাহিকতায় চ্যানেলটির এবারের প্রয়াস জাগো বাংলাদেশ। এক সংবাদ সম্মেলনে অনুষ্ঠানের বিস্তারিত তুলে ধরা হয়। সংবাদ সম্মেলনে উপস্থিত ছিলেন চ্যানেল টোয়েন্টি ফোরের প্রধান নির্বাহী মেজর জেনারেল (অব.) জীবন কানাই দাস, নির্বাহী পরিচালক তালাত মামুন, প্রধান পৃষ্ঠপোষক বিএসআরএমের উপমহাব্যবস্থাপক (বিপণন) আবুল হাসনাত, গ্রুপ এমডি (এমবিএ) নির্বাহী পরিচালক রাহাত সোহেল অনন্যা। বিএসআরএম জাগো বাংলাদেশের সঞ্চালক মোশাররফ করিম।
১৭ মার্চ থেকে প্রতি শনিবার রাত সাড়ে ৮টায় চ্যানেল টোয়েন্টি ফোরে প্রচার হবে বিএসআরএম জাগো বাংলাদেশ। সংবাদ বিজ্ঞপ্তি।
 
 
