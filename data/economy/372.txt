
ব্র্যাক ব্যাংক লিমিটেড ২০১৪ সালের শেয়ারধারীদের জন্য ২০ শতাংশ নগদ লভ্যাংশ অনুমোদন করেছে। সাভারে ব্র্যাক-সিডিএমে গতকাল বৃহস্পতিবার অনুষ্ঠিত ব্যাংকের ১৬তম বার্ষিক সাধারণ সভায় এই লভ্যাংশ অনুমোদন করা হয়। ব্যাংকটি এক সংবাদ বিজ্ঞপ্তিতে এই তথ্য জানায়। সভায় ব্যাংকের চেয়ারম্যান স্যার ফজলে হাসান আবেদ সভাপতিত্ব করেন। সভায় অন্যান্যের মধ্যে উপস্থিত ছিলেন ব্যাংকের পরিচালক মোহাম্মদ এ (রুমী) আলী, শিব নারায়ণ কৈরী, ড. হাফিজ জি এ সিদ্দিকী ও জাহিদা ইস্পাহানী, ব্যবস্থাপনা পরিচালক ও প্রধান নির্বাহী কর্মকর্তা সৈয়দ মাহবুবুর রহমান এবং কোম্পানি সচিব রেইস উদ্দীন আহ্মাদ। স্যার ফজলে হাসান আবেদ জানান, ২০১৪ সালে ব্র্যাক ব্যাংক ৬৭৭ কোটি ৪০ লাখ টাকার পরিচালন মুনাফা ও ২০৯ কোটি ২০ লাখ টাকার কর-পরবর্তী মুনাফা অর্জন করেছে।
