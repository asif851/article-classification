
ব্যক্তিশ্রেণির আয়কর বিবরণী বা রিটার্ন জমার সময় শেষ হচ্ছে আগামীকাল বুধবার। কাল রাত আটটা পর্যন্ত করদাতাদের আয়কর বিবরণী জমা নেবে কর কার্যালয়গুলো। কর পরিশোধের সুবিধার্থে সব বাণিজ্যিক ব্যাংকও রাত আটটা পর্যন্ত খোলা থাকবে। কাল জাতীয় আয়কর দিবস পালন করবে জাতীয় রাজস্ব বোর্ড (এনবিআর)।
আয়কর দিবস উপলক্ষে কাল সকালে সেগুনবাগিচার এনবিআর কার্যালয় থেকে শোভাযাত্রা বের হবে। এতে অর্থমন্ত্রী আবুল মাল আবদুল মুহিত প্রধান অতিথি হিসেবে উপস্থিত থাকবেন।
এদিকে রিটার্ন জমার শেষ সময়ে মাঠপর্যায়ের কর কার্যালয়গুলোতে করদাতারা ভিড় করছেন। এবার কর কার্যালয়ে এক সপ্তাহ ধরে কর মেলার আদলে সেবা দেওয়া হচ্ছে।
