
এ বছর জাতীয় পর্যায়ে নয়টি প্রতিষ্ঠানকে সেরা মূল্য সংযোজন কর (মূসক) পুরস্কার দেওয়া হচ্ছে। উৎপাদন, ব্যবসায় ও সেবা—এ তিনটি ক্যাটাগরি বা শ্রেণিতে তিনটি করে প্রতিষ্ঠান মূসক পুরস্কার পাচ্ছে। ১ ডিসেম্বর এ-সংক্রান্ত প্রজ্ঞাপন জারি করেছে জাতীয় রাজস্ব বোর্ড (এনবিআর)।উৎপাদন শ্রেণিতে পুরস্কারের জন্য মনোনীত হয়েছে স্টার সিরামিকস, বার্জার পেইন্টস বাংলাদেশ ও সুপার পেট্রো কেমিক্যালস। ব্যবসায় পর্যায়ে পুরস্কার পাচ্ছে গ্যালারি অ্যাপেক্স, এম এম ইস্পাহানি (বিক্রয় ও বিপণন বিভাগ) ও ইন্টারন্যাশনাল বেভারেজ। আর সেবা পর্যায়ে ওয়ান ওয়ার্ল্ড অ্যাভিয়েশন লিমিটেড, চৌধুরী টি ওয়্যার হাউস ও মাস্টার মাইন্ড স্কুল পাবে পুরস্কার। এসব প্রতিষ্ঠান ২০১৪-১৫ অর্থবছরের হিসাবের ভিত্তিতে পুরস্কার পাচ্ছে।১০ ডিসেম্বর জাতীয় মূসক দিবস। প্রতিবারের মতো এবারও মূসক দিবস উপলক্ষে পুরস্কারটি দেওয়া হচ্ছে।
