
সম্প্রতি দেশের বৃদ্ধাশ্রম, এতিমখানা ও হাসপাতালের রোগীদের জন্য মশা প্রতিরোধক এসি দিয়েছে এলজি ইলেকট্রনিকস বাংলাদেশ। সামাজিক দায়বদ্ধতা কর্মসূচির অংশ হিসেবে ৩০ হাজার মার্কিন ডলার মূল্যের এসি বিতরণ করেছে প্রতিষ্ঠানটি। বাংলাদেশ প্রবীণ হিতৈষী সংঘ ও জরা বিজ্ঞান প্রতিষ্ঠান, মা ও শিশুদের জন্য পরিচালিত মগবাজারের আদ-দ্বীন হাসপাতাল এবং শিশুযত্ন কেন্দ্র ছোটমনি নিবাসের জন্য এ উদ্যোগ নিয়েছে প্রতিষ্ঠানটি। 
সম্প্রতি রাজধানীর গুলশানে আয়োজিত এক অনুষ্ঠানে এলজি ইলেকট্রনিকস বাংলাদেশের ব্যবস্থাপনা পরিচালক এডওয়ার্ড কিম, এলজি হেডকোয়ার্টারের সিএসআর স্পেশালিস্ট হিয়ুন জিন জিওন, সিএসআর টিম লিডার মিনসিওক কিম ও গুড নেইবার বাংলাদেশের কান্ট্রি ডিরেক্টর জিওং সেক কিম তাদের পণ্য হস্তান্তর করেন। অনুষ্ঠানে অ্যাডওয়ার্ড কিম বলেন, এলজি টেকসই উন্নয়নে বিশ্বাস করে। সুবিধাবঞ্চিত ও অসহায় মানুষ যেন সুস্থ-সবলদের মতই জীবনমান এবং সামাজিক উন্নয়নে অংশ নিতে পারেন, সে লক্ষ্যে এলজি কাজ করছে। এরই অংশ হিসেবে এবার তিনটি প্রতিষ্ঠানে মোট ৩০ হাজার মার্কিন ডলার মূল্যের এসি দেওয়া হয়। বিজ্ঞপ্তি।
