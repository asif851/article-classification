
সূচকের নিম্নগতিতে আজ সোমবার দেশের শেয়ারবাজারের লেনদেন শেষ হয়েছে। লেনদেন শেষে দেশের দুই স্টক এক্সচেঞ্জে অধিকাংশ কোম্পানির শেয়ারের দরপতন হয়েছে। এতে সূচক কমেছে। পাশাপাশি লেনদেন কমেছে ঢাকা স্টক এক্সচেঞ্জে (ডিএসই)। তবে লেনদেন বেড়েছে চট্টগ্রাম স্টক এক্সচেঞ্জে (সিএসই)।
ডিএসইতে ৭০৯ কোটি টাকার লেনদেনদিনের লেনদেন শেষে ডিএসইর ডিএসইএক্স সূচক ২৩ পয়েন্ট কমে অবস্থান করছে দাঁড়িয়েছে ৪,৯১৪ পয়েন্টে।এর আগে আজ সকালে সূচকের ইতিবাচক প্রবণতায় ডিএসইতে লেনদেন শুরু হয়। তবে আধা ঘণ্টায় সূচক কমে যায় ১৮ পয়েন্ট। দুপুর ১২টার দিকে সূচক বাড়ে ৪৮ পয়েন্ট। এরপর আবার নিম্নমুখী প্রবণতায় যায় সূচক, যা লেনদেনের শেষ পর্যন্ত অব্যাহত ছিল।
আজ ডিএসইতে ৩০২টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১২৭টির দাম বেড়েছে, কমেছে ১৪৮টির এবং অপরিবর্তিত রয়েছে ২৭টি প্রতিষ্ঠানের শেয়ারের দাম।
ডিএসইতে আজ ৭০৯ কোটি টাকার শেয়ার লেনদেন হয়েছে, যা গতকালের চেয়ে ৪৮ কোটি টাকা কম। গতকাল এ বাজারে ৮৫৭ কোটি টাকার শেয়ার লেনদেন হয়।
সিএসইতে ৭৩ কোটি টাকার লেনদেনডিএসইর পাশাপাশি সিএসইতেও সূচকের পতন হয়েছে। দিনের লেনদেন শেষে সিএসইর সার্বিক মূল্যসূচক আগের দিনের চেয়ে ৯০ পয়েন্ট কমে অবস্থান করছে ১৫ হাজার ১৬৭ পয়েন্টে।
সিএসইতে আজ ২১৭টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ৬১টির দাম বেড়েছে, কমেছে ১৩৩টির আর অপরিবর্তিত রয়েছে ২৩টি প্রতিষ্ঠানের শেয়ারের দাম।আজ সিএসইতে ৭৩ কোটি টাকার শেয়ার লেনদেন হয়েছে, যা আগের দিনের চেয়ে ছয় কোটি টাকা বেশি। গতকাল এ বাজারে ৬৭ কোটি টাকার শেয়ার লেনদেন হয়।
ডিএসইতে লেনদেনে শীর্ষে ওয়েস্টার্ন মেরিন শিপইয়ার্ডগতকালের মতো আজও ডিএসইতে লেনদেনে শীর্ষে রয়েছে ওয়েস্টার্ন মেরিন শিপইয়ার্ড। আজ প্রতিষ্ঠানটির ৫৬ কোটি টাকার শেয়ার লেনদেন হয়েছে। এ ছাড়া লেনদেনে শীর্ষে থাকা অন্য প্রতিষ্ঠানগুলোর মধ্যে রয়েছে ডেসকো, বারাকাতুল্লাহ ইলেক্ট্ররা ডায়নামিকস, কেয়া কসমেটিকস, লাফার্জ সুরমা সিমেন্ট, সামিট অ্যালায়েন্স পোর্ট, ওরিয়ন ইনফিউশন, বাংলাদেশ বিল্ডিং সিস্টেমস, শাহজিবাজার পাওয়ার কোম্পানি, যমুনা অয়েল প্রভৃতি।
