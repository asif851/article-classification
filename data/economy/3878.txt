
ভিসা প্লাটিনাম ক্রেডিট কার্ড চালু করল ডাচ্-বাংলা ব্যাংক। গত বুধবার ব্যাংকের প্রধান কার্যালয়ে এক অনুষ্ঠানে এই কার্ডের আনুষ্ঠানিক সূচনা করা হয়।এই কার্ডধারীরা ভ্রমণের ক্ষেত্রে বছরে চারবার বিশ্বের ৭০০টির বেশি এয়ারপোর্ট লাউঞ্জ বিনা মূল্যে ব্যবহার করতে পারবেন। এ জন্য তাঁদের অগ্রাধিকার পাস দেওয়া হবে। অনুষ্ঠানে ভিসার দক্ষিণ এশিয়া-বিষয়ক দুই শীর্ষ কর্মকর্তা শেষাদ্রি কুলকার্নি ও অমিতোজ সোহানি এবং ডাচ্-বাংলা ব্যাংকের ব্যবস্থাপনা পরিচালক কে এস তাবরেজ উপস্থিত ছিলেন।ডিবিবিএল ভিসা প্লাটিনাম ক্রেডিট কার্ড ব্যবহারকারীরা নিরাপদে ই-কমার্স লেনদেনের জন্য বিনা মূল্যে ২ এফএ হার্ডওয়্যার টোকেন পাবেন এবং উপহার হিসেবে পাবেন মুঠোফোন চার্জ দেওয়ার পাওয়ার ব্যাংক। এ কার্ডের মাধ্যমে ২০০টির বেশি পার্টনার আউটলেটে আকর্ষণীয় ছাড় এবং ৪০টির বেশি অংশীদার প্রতিষ্ঠানে শূন্য সুদে ক্রয় সেবা পাবেন। এই কার্ডে কেনাকাটা করলে পয়েন্টও জমা হবে, ব্যবহারকারীরা যা পরে ভাঙাতে পারবেন।বিজ্ঞপ্তি
