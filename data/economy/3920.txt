
বেকারি পণ্য উৎপাদনে সয়া ময়দা ব্যবহারে উৎসাহিত করতে বাংলাদেশ অটো বিস্কুট অ্যান্ড ব্রেড ম্যানুফ্যাকচারার্স অ্যাসোসিয়েশন (বিএবিবিএমএ) এবং দ্য ওয়ার্ল্ড ইনিশিয়েটিভ ফর সয়া ইন হিউম্যান হেলথ (ডাব্লিউআইএসএইচএইচ)-এর মধ্যে একটি চুক্তি হয়েছে। সম্প্রতি রাজধানীর পান্থপথে বিএবিবিএমএর কার্যালয়ে অনুষ্ঠিত এ চুক্তিতে স্বাক্ষর করেন বিএবিবিএমএর প্রেসিডেন্ট শফিকুর রহমান এবং ডাব্লিউআইএসএইচএইচের নির্বাহী পরিচালক জিম হার্শে। অনুষ্ঠানে প্রধান অতিথি ছিলেন অ্যাগ্রো ফুড ইন্ডাস্ট্রি স্কিলস কাউন্সিলের চেয়ারম্যান ফখরুল ইসলাম মুন্সী। এ সময় অন্যান্যের মধ্যে উপস্থিত ছিলেন প্রাণ-আরএফএল গ্রুপের উপব্যবস্থাপনা পরিচালক আহসান খান চৌধুরী। বিজ্ঞপ্তি।
