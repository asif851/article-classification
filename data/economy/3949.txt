
পেশাদার বিনিয়োগ বিশ্লেষক বা পরামর্শকদের আন্তর্জাতিক সংগঠন চার্টার্ড ফিন্যান্সিয়াল অ্যানালিস্ট বা সিএফএ ইনস্টিটিউটের অনুমোদন নিয়ে বাংলাদেশেও সংগঠনটির যাত্রা শুরু হয়েছে। সম্প্রতি সিএফএ ইনস্টিটিউট বাংলাদেশ নামে নতুন এ সংগঠনটি আত্মপ্রকাশ করে। পুঁজিবাজার নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশনের (বিএসইসি) কমিশনার আরিফ খানকে সংগঠনটির প্রতিষ্ঠাকালীন স্টিয়ারিং কমিটির সভাপতির দায়িত্ব দেওয়া হয়েছে। এ উপলক্ষে বাংলাদেশ সফর করে গেছেন যুক্তরাষ্ট্রভিত্তিক এই আন্তর্জাতিক সংগঠনের প্রধান নির্বাহী পল স্মিথ। তাঁর উপস্থিতিতে সংগঠনটি ১৬ জন বিনিয়োগ বিশ্লেষককে সনদ ও সংবর্ধনা দিয়েছে। ঢাকার গুলশানের একটি হোটেলে এ সংবর্ধনার আয়োজন করা হয়।বিজ্ঞপ্তি
