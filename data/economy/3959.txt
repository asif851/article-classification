
টানা তৃতীয় দিনের মতো আজ বৃহস্পতিবারও শেয়ারবাজার ঊর্ধ্বমুখী।
লেনদেনের শুরু থেকে দেশের উভয় শেয়ারবাজারেই বেশির ভাগ শেয়ারের দাম বাড়তির দিকে। বেলা সোয়া ১১টায় ঢাকা স্টক এক্সচেঞ্জে ১৪ দশমিক ৪৮ পয়েন্ট বেড়ে ডিএসই এক্স সূচক দাঁড়িয়েছে চার হাজার ৫৭৯। মোট লেনদেন হয়েছে ১১৮ কোটি টাকার বেশি।
অন্যদিকে, চট্টগ্রাম স্টক এক্সচেঞ্জে একই সময় ১৬ দশমিক ৯৫ পয়েন্ট বেড়ে সিএসসি এক্স সূচক দাঁড়িয়েছে আট হাজার ৬১৪। মোট লেনদেন হয়েছে ৬ কোটি টাকার কিছু বেশি।
ডিএসইতে আজও এ সময় পর্যন্ত লেনদেনে শীর্ষ অবস্থানে রয়েছে গ্রামীণ ফোন।
