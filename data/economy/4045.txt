
ইসলামী ব্যাংকের দুই দিনব্যাপী ব্যবসায় উন্নয়ন সম্মেলনের উদ্বোধন শনিবার স্থানীয় একটি হোটেলে অনুষ্ঠিত হয়েছে। ব্যাংকের ভারপ্রাপ্ত চেয়ারম্যান মুস্তাফা আনোয়ার অনুষ্ঠানে প্রধান অতিথি ছিলেন। ম্যানেজিং ডিরেক্টর মোহাম্মদ আবদুল মান্নানের সভাপতিত্বে অনুষ্ঠানে বিশেষ অতিথির বক্তব্য দেন এক্সিকিউটিভ কমিটির চেয়ারম্যান মো. ইসকান্দার আলী খান। পরিচালক মো. আবদুস সালাম, ডেপুটি ম্যানেজিং ডিরেক্টর মোহা. শামসুল হক, ১৪টি জোনের প্রধান, ২৯৪টি শাখার ব্যবস্থাপক এবং ঊর্ধ্বতন কর্মকর্তারা এ সময় উপস্থিত ছিলেন। বিজ্ঞপ্তি।
