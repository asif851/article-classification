
সপ্তাহের শেষ দিন আজ বৃহস্পতিবার সূচক ও লেনদেনে নিম্নমুখী প্রবণতায় শেষ হয়েছে দেশের শেয়ারবাজারের লেনদেন। লেনদেন শেষে দুই স্টক এক্সচেঞ্জে অধিকাংশ কোম্পানির শেয়ারের দাম কমেছে। ফলে সূচকও ছিল নিম্নমুখী। তবে ডিএসইতে লেনদেন বেড়েছে। কমেছে সিএসইতে।
ডিএসইতে সূচক কমেছে ১২ পয়েন্টপ্রধান শেয়ারবাজার ঢাকা স্টক এক্সচেঞ্জের (ডিএসই) ডিএসইএক্স সূচক আজ ১২ পয়েন্ট কমে অবস্থান করছে ৪,৩২৮ পয়েন্টে।সকাল সাড়ে ১০টায় সূচকের ইতিবাচক প্রবণতায় ডিএসইতে লেনদেন শুরু হয়। শুরুতে সূচক ১৬ পয়েন্ট বাড়লেও এরপর কমতে থাকে, যা লেনদেনের শেষ পর্যন্ত অব্যাহত ছিল।ডিএসইতে আজ ২৯৮টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১৩৮টির দাম বেড়েছে, কমেছে ১১৫টির এবং অপরিবর্তিত রয়েছে ৪৫টি প্রতিষ্ঠানের শেয়ারের দাম।ডিএসইতে আজ ২৬৬ কোটি টাকার শেয়ার লেনদেন হয়েছে, যা গতকালের চেয়ে ৩৩ কোটি টাকা বেশি। গতকাল এ বাজারে ২৩৩ কোটি টাকার শেয়ার লেনদেন হয়।
ডিএসইতে লেনদেনে শীর্ষে লাফার্জ সুরমা সিমেন্ট
ডিএসইতে আজ লেনদেনে শীর্ষে রয়েছে লাফার্জ সুরমা সিমেন্ট। আজ এই প্রতিষ্ঠানের ৩১ কোটি টাকার শেয়ার লেনদেন হয়েছে। এ ছাড়া গ্রামীণফোন, এসিআই, বিএসআরএম স্টিল, স্কয়ার ফার্মা, বেক্সিমকো, ইউনাইটেড এয়ার, বিএসসিসিএল, লংকাবাংলা ফিন্যান্স, বিএটিবিসি প্রভৃতি লেনদেনের শীর্ষে উঠে আসে।
সিএসইতে সূচক কমেছে ৩৩ পয়েন্টডিএসইর পাশাপাশি সিএসইতেও সূচক কমেছে। লেনদেন শেষে সিএসইর সার্বিক মূল্যসূচক ৩৩ পয়েন্ট কমে অবস্থান করছে ১৩ হাজার ৩৮১ পয়েন্টে।সিএসইতে আজ ১৯৯টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ৮২টিরই দাম বেড়েছে, কমেছে ৮১টির আর অপরিবর্তিত রয়েছে ৩৬টি প্রতিষ্ঠানের শেয়ারের দাম।সিএসইতে আজ ২০ কোটি টাকা লেনদেন হয়েছে, যা গতকালের চেয়ে ২১ কোটি টাকা কম। গতকাল এই বাজারে ৪১ কোটি টাকার শেয়ার লেনদেন হয়।
