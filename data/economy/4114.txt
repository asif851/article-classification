
আরএফএলের পরিবেশক সম্মেলন সম্প্রতি অনুষ্ঠিত হয়েছে। গাজীপুরে আরএফএল ইন্ডাস্ট্রিয়াল পার্কে অনুষ্ঠিত এ সম্মেলনে প্লাস্টিক, স্টেশনারি, রিগ্যাল ফার্নিচার, গৃহনির্মাণ, ইলেকট্রনিকস, কাস্ট-আয়রন ও স্টিলসহ কোম্পানির বিভিন্ন পণ্যের ১৫ হাজার পরিবেশক যোগ দেন।সম্মেলনে প্রাণ-আরএফএল গ্রুপের উপব্যবস্থাপনা পরিচালক আহসান খান চৌধুরী এবং আরএফএলের পরিচালক আর এন পালসহ আরএফএল প্লাস্টিকস, ডিউরেবল প্লাস্টিকস, বঙ্গ বিল্ডিং ম্যাটেরিয়াল, স্টেশনারি, ইলেকট্রনিকস ও আরএমআইএলের ঊর্ধ্বতন কর্মকর্তারা উপস্থিত ছিলেন। এ ছাড়া আরএফএলের পণ্যদূত মৌসুমী, জাহিদ হাসান, চিত্রনায়ক রিয়াজ ও মিরাক্কেল বিজয়ী আবু হেনা রনি সম্মেলনে উপস্থিত ছিলেন। সম্মেলনে কোম্পানির সেরা পরিবেশকদের পুরস্কৃত করা হয়। বিজ্ঞপ্তি।
