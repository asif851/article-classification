
অর্থমন্ত্রী আবুল মাল আবদুল মুহিত আজ বৃহস্পতিবার বেলা তিনটায় জাতীয় সংসদে ২০১৬–১৭ অর্থবছরে বাজেট উপস্থাপন করবেন। অর্থ মন্ত্রণালয় এক বিজ্ঞপ্তিতে জানায়, বাজেট বক্তৃতা, বাজেটের সংক্ষিপ্ত-সার, সম্পূরক আর্থিক বিবৃতি, প্রজাতন্ত্রের সরকারি হিসাব, সংযুক্ত তহবিলপ্রাপ্তি, মঞ্জুরি ও বরাদ্দের দাবিসমূহ (অনুন্নয়ন ও উন্নয়ন) ওয়েবসাইটে প্রকাশসহ জাতীয় সংসদ থেকে সরবরাহ করা হবে। অর্থ বিভাগের ওয়েবসাইটের www.mof.gov.bd পাশাপাশি www.bangladesh. gov.bd, www.nbr-bd.org , www.plancomm.gov.bd , www.imed.gov.bd, www. bdpressinform.org , www.pmo.gov.bd এবং www. bdnews24.com ঠিকানায় বাজেটের তথ্য পাওয়া যাবে। 
