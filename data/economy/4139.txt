
এমটিবি ইউনিট ফান্ডের নতুন মূল্য ঘোষণা করা হয়েছে। ২৮ মে লেনদেন শেষে তহবিলটির ১০ টাকা মূল্যের প্রতি ইউনিটের বিপরীতে প্রকৃত সম্পদমূল্য দাঁড়িয়েছে ৯ টাকা ৬৪ পয়সা। নতুন করে যাঁরা এটির ইউনিট কিনতে আগ্রহী, তাঁদের জন্য ক্রয়মূল্য ঠিক করা হয়েছে ৯ টাকা ৬৪ পয়সা। আর যাঁদের হাতে এটির ইউনিট রয়েছে, তাঁরা চাইলে ৯ টাকা ৬০ পয়সা দামে তা বিক্রি করতে পারবেন। আজ রোববার থেকে নতুন এ দর কার্যকর হবে। বেমেয়াদি এ তহবিলটি শেয়ারবাজারে তালিকাভুক্ত নয়। তাই সম্পদ ব্যবস্থাপকের কার্যালয়সহ শতাধিক বিক্রয় প্রতিনিধির মাধ্যমে এটির ইউনিট কেনাবেচা হয়।
