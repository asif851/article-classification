
সপ্তাহের দ্বিতীয় দিন আজ সোমবার সূচক ও লেনদেনে ঊর্ধ্বগতির মধ্যে শেষ হয়েছে দেশের শেয়ারবাজারের লেনদেন। লেনদেন শেষে দুই স্টক এক্সচেঞ্জে অধিকাংশ কোম্পানির শেয়ারের দাম বেড়েছে। এর ফলে সূচকের ঊর্ধ্বমুখী প্রবণতা লক্ষ করা গেছে। একই সঙ্গে লেনদেনও বেড়েছে দুই বাজারে।ডিএসইতে ৫৮০ কোটি টাকা লেনদেনপ্রধান শেয়ারবাজার ঢাকা স্টক এক্সচেঞ্জে (ডিএসই) আজ ৫৮০ কোটি টাকা লেনদেন হয়েছে, যা গতকালের চেয়ে ৮১ কোটি টাকা বেশি। গতকাল এই বাজারে ৪৯৯ কোটি টাকা লেনদেন হয়।লেনদেনের পাশাপাশি সূচক বেড়েছে ডিএসইতে। দিনের লেনদেন শেষে ডিএসইর ডিএসইএক্স সূচক ২৩ পয়েন্ট বেড়ে দাঁড়িয়েছে চার হাজার ২৭৯ পয়েন্টে। এর আগে সকাল সাড়ে ১০টায় সূচকের ঊর্ধ্বমুখী প্রবণতায় ডিএসইতে লেনদেন শুরু হয়, যা লেনদেনের শেষ পর্যন্ত অব্যাহত ছিল।
ডিএসইতে আজ ২৮৭টি প্রতিষ্ঠানের শেয়ার লেনদেন হয়েছে। এর মধ্যে ১৯২টিরই দাম বেড়েছে, কমেছে ৭৩টির আর অপরিবর্তিত রয়েছে ২২টি প্রতিষ্ঠানের শেয়ারের দাম।
সিএসইর লেনদেন ৫৯ কোটি টাকাডিএসইর পাশাপাশি চট্টগ্রাম স্টক এক্সচেঞ্জেও (সিএসই) সূচক ও লেনদেন বেড়েছে। দিনের লেনদেন শেষে সিএসইর সার্বিক মূল্যসূচক ৭৮ পয়েন্ট বেড়ে অবস্থান করছে ১৩ হাজার ২৮৩ পয়েন্টে।সিএসইতে আজ ২২৫টি প্রতিষ্ঠানের শেয়ার ও মিউচুয়াল ফান্ড হাত বদল হয়েছে। এর মধ্যে ১৩৪টিরই দাম বেড়েছে, কমেছে ৭০টির আর অপরিবর্তিত রয়েছে ২১টি প্রতিষ্ঠানের শেয়ারের দাম।সিএসইতে আজ ৫৯ কোটি টাকার শেয়ার লেনদেন হয়েছে, যা গতকালের চেয়ে সাত কোটি টাকা বেশি। গতকাল এই বাজারে ৫২ কোটি টাকার শেয়ার লেনদেন হয়।
লেনদেনে শীর্ষ ১০ কোম্পানিএ দিকে গতকালের মতো আজও ডিএসইতে লেনদেনে শীর্ষে ছিল বস্ত্র খাতের কোম্পানি জেনারেশন নেক্সট ফ্যাশন। আজ এই প্রতিষ্ঠানের ৩০ কোটি টাকার শেয়ার লেনদেন হয়। এ ছাড়া মেঘনা পেট্রোলিয়াম, আরএন স্পিনিং, পদ্মা অয়েল, বেঙ্গল উইন্ডসর, সামিট পূর্বাঞ্চল পাওয়ার কোম্পানি, সিএমসি কামাল, বিএসসিসিএল, বেক্সিমকো, গ্রামীণফোন, প্রভৃতি লেনদেনের শীর্ষে উঠে আসে।
