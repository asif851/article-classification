
সূচক কমেছে ঢাকা স্টক এক্সচেঞ্জে। আজ রোববার সপ্তাহের প্রথম কার্যদিবসে লেনদেন শেষে ডিএসইএক্স সূচক কমেছে ১২ দশমিক ৯১২ পয়েন্ট। অবস্থান করছে ৪৫২৫ পয়েন্টে।
তবে সূচক কমলেও গত কার্যদিবসের তুলনায় বেড়েছে লেনদেনের পরিমাণ। আজ মোট লেনদেন হয়েছে ৫০২ কোটি ৯৫ লাখ টাকা। গত কার্যদিবসে মোট লেনদেনের পরিমাণ ছিল ৩৭৫ কোটি ৫৭ লাখ টাকা।
আজ লেনদেনের শুরুতেই সূচক ছিল ঊর্ধ্বমুখী। তবে কিছুক্ষণের মধ্যেই পড়তে শুরু করে সূচক। দুপুর সোয়া ১২টার দিকে একপর্যায়ে ডিএসইএক্স সূচক ১৮ পয়েন্টের মতো কমে।
ডিএসইতে আজ ৩২৫টি কোম্পানি ও মিউচুয়াল ফান্ডের লেনদেন হয়। এর মধ্যে বেড়েছে ১০১টি ও কমেছে ১৭৬টির দর। অপরিবর্তিত আছে ৪৮টির দাম।
