
সিমকার্ড: সিমকার্ড আমদানির ক্ষেত্রে সম্পূরক শুল্ক ৩০ শতাংশ থেকে কমিয়ে ২০ শতাংশ করায় এর দাম কমবে
বৈদ্যুতিক বাতি: পরিবেশবান্ধব এলইডি ল্যাম্প ও যন্ত্রাংশ, রিচার্জেবল এলইডি ল্যাম্প, এলইডি টিউবলাইট বা বাল্ব এবং সোলার ল্যানটার্ন বা সৌরশক্তিচালিত হারিকেন, ফ্লোরোসেন্ট বাল্বের ওপর আমদানি ও সম্পূরক শুল্ক কমানোর ফলে দাম কমবে
রিকন্ডিশন্ড গাড়ি: অবচয় সুবিধা পুনর্বিন্যাসের ফলে রিকন্ডিশন্ড গাড়ির দাম কমবে
পানির ফিল্টার: শুল্ক কমানোয় পানির ফিল্টারিং তথা পিউরিফাইং মেশিন বা ফিল্টারের দাম কমবে
ডিজিটাল ক্যামেরা ও ওয়েবক্যাম: ওয়েবক্যাম ও ডিজিটাল ক্যামেরার ওপর আমদানি শুল্ক কমানোয় দাম কমবে এ দুটি পণ্যের
চা: শুল্ক কমানোয় ব্ল্যাক টি বা চাসহ সব ধরনের চা আমদানির ওপর বর্তমানে আরোপিত ২০ শতাংশ সম্পূরক শুল্ক প্রত্যাহার করায় এর দাম কমতে পারে।
অগ্নিনির্বাপণ যন্ত্র: আগুন নেভানো তথা অগ্নিনির্বাপণ যন্ত্র বা ফায়ার এক্সটিংগুইসারের ওপর আমদানি শুল্ক ১২ শতাংশ থেকে কমিয়ে ৫ শতাংশে প্রস্তাব করায় কমতে পারে এটির দাম।
সার-পোলট্রি-মৎস্য: শুল্ক মওকুফ-সুবিধা দেওয়ায় পোলট্রি ও মৎস্য খাতে ব্যবহার্য মিল্ক ট্যাংকারসহ যন্ত্রপাতিসহ এ-জাতীয় পণ্যের দাম কমবে। পোলট্রি, ডেইরি ও ফিশ ফিড এবং সব ধরনের সারের স্থানীয় পর্যায়ে উৎপাদনের ক্ষেত্রে মূল্য সংযোজন কর (মূসক) অব্যাহতি দেওয়ায় এগুলোর দাম কমবে।
বিদেশি কাপড়: বিভিন্ন ধরনের শার্টিং-শুটিং ওভেন ফ্যাব্রিকস বা কাপড় আমদানিতে বিদ্যমান সম্পূরক শুল্ক ৪৫ থেকে কমিয়ে ২০ শতাংশ করায় এগুলোর দাম কমবে। সোয়েটার তৈরির প্রধান কাঁচামাল অ্যাক্রিলিক সুতার দামও কমবে।
তথ্যপ্রযুক্তিপণ্য: তথ্যপ্রযুক্তি খাতে ব্যবহূত সব ধরনের মেমোরি কার্ড, ফ্ল্যাশ কার্ড, এসডি কার্ড, কম্পিউটার প্রিন্টারের রিবন, কম্পিউটার র‌্যাক, প্রিন্টার সামগ্রী, অপটিক্যাল ফাইবার কেব্ল ইত্যাদির দাম কমবে।
সাদা সিমেন্ট: সাদা সিমেন্টের সম্পূরক শুল্ক ২০ শতাংশ থেকে কমিয়ে ১০ শতাংশে প্রস্তাব করায় এর দাম কমতে পারে।
শিশুখাদ্য: খুচরা মোড়কে ইনফ্যান্ট ফর্মুলা বা শিশুখাদ্য আমদানির ওপর সম্পূরক শুল্ক ২০ থেকে কমিয়ে ১০ শতাংশে প্রস্তাব করায় এর দাম কমতে পারে।
ইনসুলিন পেন ও অন্যান্য: ইনসুলিন পেনের ওপর থেকে আমদানি শুল্ক কমানোয় এবং এটিসহ স্ট্রেপটোকাইনেজ ইনজেকশন, পঙ্গু ও প্রতিবন্ধীদের ব্যবহার্য হুইলচেয়ার, হাসপাতালের শয্যা ও অন্ধদের ঘড়ির স্থানীয় পর্যায়ে উৎপাদনের ক্ষেত্রে মূল্য সংযোজন কর (মূসক) অব্যাহতি দেওয়ায় এগুলোর দাম কমবে।
টেফলন ও সিলিকন টিউব: মেডিকেল যন্ত্রপাতির কাঁচামাল টেফলন টিউব ও সিলিকন টিউবের আমদানি শুল্ক ২০ থেকে কমিয়ে ১০ শতাংশ করায় দাম বাড়বে।
রেশম গুটি: রেশম গুটি আমদানিতে শুল্ক প্রত্যাহার বা কমানোয় দেশে উৎপাদিত চরকা সুতার দাম কমতে পারে।
পর্যটনে ব্যবহার্য ক্রীড়াসামগ্রী: পর্যটনশিল্পের সুইমিং সরঞ্জাম, স্কুবা ডাইভিং ইক্যুইপমেন্ট, সেফটি ক্যাপ, স্কেটিং, বাইকিং, মাউন্টেন ক্লাইম্বিং, হট এয়ার বেলুন, সার্ফিং বোট, হাউস বোট, গ্লাস বটম বোট, বোলিং সরঞ্জাম, পুল টেবিল ইত্যাদির দাম কমবে।
সানফ্লাওয়ার তেল: দেশে অপরিশোধিত সানফ্লাওয়ার তেল আমদানি উৎসাহিত করার লক্ষ্যে আমদানি শুল্ক ১২ থেকে কমিয়ে ৫ শতাংশ করায় এর দাম কমবে। দাম কমবে সয়া প্রোটিনভিত্তিক খাদ্যেরও।
আরও যেসব পণ্যের দাম কমতে পারে: মূলধনি ও মধ্যবর্তী পণ্য; বায়োগ্যাস প্রকল্পের উপকরণ ও ওয়াটার ট্রিটমেন্ট প্ল্যান্ট তৈরির যন্ত্রাংশ; সিরামিক ও গ্লাস; জেনারেটরের যন্ত্রাংশ ও চামড়া শিল্পের উপকরণ; জাহাজের অনুষঙ্গ লাইফ বোট, নোঙর ও নেভিগেশন লাইট; সিগারেটের লাইটার ও অন্যান্য লাইটার; সুপারি; সুগার কনফেকশনারি, মিস্টি বিস্কুট, চকলেট, ওয়েফার ও টোস্টেড ব্রেড; খনিজ ও কৃত্রিম পানি; নন-ওভেন ম্যাটস অব গ্লাস ফাইবার; প্রিন্টিং কালি; পার্টিক্যাল বোর্ড; হেভি ট্রান্সফরমার পাওয়ার হ্যান্ডলিং ক্যাপাসিটি ১০ এমভিএ; লিকুইড এলিভেটর; প্রি-ফ্যাব্রিকেটেড বিল্ডিং; বাইসাইকেল উৎপাদনের এইচআর কয়েল; প্রি প্রিন্টেড স্টিল শিট; টেক্সটাইল মিলসের আর্টিফিশিয়াল ফিলামেন্ট টো; রিফ্লেকটিভ টেপ; গ্রিজ; চিনিযুক্ত পণ্য; ফ্লিন্ট ও গ্রিন্ডিং পেবলস; পটাশিয়াম আয়োডেট, স্লেকড ও হাইড্রোলিক লাইম; ব্যারিয়াম ও ক্রোমিয়াম সালফেট; মিল্ক ট্যাংকার, অ্যালয় স্টিল, কোল্ড রোল্ড (সিআর) কয়েল, এমএস রড তৈরির উপাদান কুইক লাইম, স্ল্যাকড লাইম ও হাইড্রোলিক লাইম; ক্যালসিনেটেড ডলোমাইট ও ডলোমাইট র‌্যামিং মিক্স; কার্টিজ ও কার্বন ফিল্টার ইত্যাদি।
