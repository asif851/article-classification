
পুঁজিবাজারে তালিকাভুক্ত সেবা খাতের কোম্পানি ইস্টার্ন হাউজিংয়ের (ইএইচএল) পরিচালনা পর্ষদ সভা ২১ সেপ্টেম্বর অনুষ্ঠিত হবে। আজ মঙ্গলবার ঢাকা স্টক এক্সচেঞ্জ (ডিএসই) সূত্রে এ তথ্য জানা গেছে।
আজ ডিএসইর ওয়েবসাইটে প্রকাশিত সংবাদে বলা হয়, ডিএসই তালিকাভুক্তি আইন অনুযায়ী ইস্টার্ন হাউজিংয়ের পরিচালনা পর্ষদ সভা ২১ সেপ্টেম্বর বেলা তিনটায় অনুষ্ঠিত হবে।
সভায় অন্যান্য বিষয়ের সঙ্গে গত ৩১ জুলাই শেষ হওয়া অর্থবছরের আর্থিক প্রতিবেদন পর্যালোচনা করা হবে। একই সঙ্গে সভায় শেয়ারধারীদের জন্য লভ্যাংশ ঘোষণা হতে পারে।
