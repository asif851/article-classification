
আন্তর্জাতিক বাজারে দর কিছুটা বাড়ায় দেশের বাজারে সব ধরনের সোনার দাম ভরিতে ১ হাজার ২২৫ টাকা পর্যন্ত বাড়াতে যাচ্ছে বাংলাদেশ জুয়েলার্স সমিতি। সারা দেশে নতুন দর বুধবার থেকে কার্যকর হবে। আজ সোমবার এ কথা জানিয়েছে সমিতি।নতুন দর অনুযায়ী, প্রতি ভরি (১১.৬৬৪ গ্রাম) ভালো মানের, অর্থাৎ, ২২ ক্যারেট সোনার দাম পড়বে ৪২ হাজার ৫১৫ টাকা। ২১ ক্যারেট সোনার দাম ভরি প্রতি ৪০ হাজার ৪১৫ টাকা এবং ১৮ ক্যারেটের দাম হবে ৩৩ হাজার ৭৬৭ টাকা। সনাতন পদ্ধতির সোনার ভরি ২২ হাজার ৬৮৬ টাকায় দাঁড়াবে। ২১ ক্যারেট (ক্যাডমিয়াম) রুপার ভরি হবে ৯৩৩ টাকা।আজ সোমবার ও কাল মঙ্গলবার প্রতি ভরি ২২ ক্যারেট সোনা ৪১ হাজার ২৯০ টাকা, ২১ ক্যারেট ৩৯ হাজার ১৯১ টাকা এবং ১৮ ক্যারেট ৩২ হাজার ৫৪২ টাকায় বিক্রি হবে। সনাতন পদ্ধতির সোনার ভরি ২১ হাজার ৪৬১ টাকায় বিক্রি হবে। রুপা বিক্রি হবে প্রতি ভরি ৮৭৪ টাকায়।বুধবার থেকে কার্যকর হওয়া নতুন দরে প্রতি ভরিতে ২২, ২১ ও ১৮ ক্যারেটে এবং সনাতন পদ্ধতির সোনায় এক হাজার ২২৫ টাকা বাড়ছে। রুপার দাম বাড়বে ভরিতে ৫৯ টাকা।
