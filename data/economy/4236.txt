
দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই) সপ্তাহের দ্বিতীয় কার্যদিবসে সূচকের নিম্নমুখী প্রবণতা দেখা যাচ্ছে। আজ সোমবার লেনদেনের শুরুতে ডিএসইর প্রধান সূচক ডিএসইএক্স বাড়লেও কিছুক্ষণ পর কমতে থাকে সূচক।
ডিএসইতে আজ লেনদেনে অংশ নেওয়া বেশির ভাগ প্রতিষ্ঠানের শেয়ারের দর কমেছে। দুই পুঁজিবাজারে গত কার্যদিবসের মতো লেনদেনের গতি লক্ষ করা যাচ্ছে।
বেলা একটা নাগাদ ডিএসইএক্স সূচক ১৮ দশমিক ৪৫ পয়েন্ট কমে অবস্থান করছে ৪৬৯১ পয়েন্টে। লেনদেন ছাড়িয়েছে ২৪০ কোটি ৯৯ লাখ টাকা। ডিএসইতে লেনদেনে অংশ নিয়েছে ৩১৫টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ৯৩টির, কমেছে ১৬৪টির। দর অপরিবর্তিত রয়েছে ৫৮টি কোম্পানির।
সিএসইতে দুপুর সাড়ে ১২টা নাগাদ সার্বিক সূচক ৯৪ দশমিক ৮৮ পয়েন্ট কমেছে। মোট লেনদেন ছাড়িয়েছে ১৫ কোটি ৯৩ লাখ টাকা। আজ বেলা একটা নাগাদ লেনদেন হয়েছে ২১৪টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ৪৬টির, কমেছে ১৩১টির। দর অপরিবর্তিত রয়েছে ৩৭টির।
