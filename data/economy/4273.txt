
শেয়ারবাজারের ব্যক্তিশ্রেণির সাধারণ বিনিয়োগকারীদের আয়ের করমুক্ত সুবিধার ধারাবাহিকতা বহাল রেখে নতুন আয়কর আদেশ জারি করা হয়েছে। গত বুধবার অভ্যন্তরীণ সম্পদ বিভাগ থেকে এ-সংক্রান্ত আদেশ জারি করা হয়। এর আগে ২০১০ সালের জারি করা এ-সংক্রান্ত আদেশ প্রত্যাহারের ফলে এ ক্ষেত্রে আইনি ঘাটতি দেখা দেয়। নতুন আদেশ জারির মাধ্যমে সেই ঘাটতি পূরণ করার পাশাপাশি সাধারণ বিনিয়োগকারীদের লেনদেনের কর অব্যাহতি সুবিধাটি নিশ্চিত করা হয়। নতুন আদেশে বলা হয়েছে, ব্যাংক ও ব্যাংকবহির্ভূত আর্থিক প্রতিষ্ঠান, বিমা, ব্রোকারেজ হাউস, মার্চেন্ট ব্যাংকের উদ্যোক্তা ও শেয়ারধারীদের আগের নিয়মে শেয়ার লেনদেনের ওপর ৫ শতাংশ কর দিতে হবে। এর বাইরে অন্য কোনো ব্যক্তি তালিকাভুক্ত কোম্পানির ১০ শতাংশের বেশি শেয়ারধারীদেরও আগের নিয়মে ৫ শতাংশ কর অপরিবর্তিত রাখা হয়েছে।
