
অর্থমন্ত্রী আবুল মাল আবদুল মুহিত এশীয় উন্নয়ন ব্যাংকের (এডিবি) ৪৯তম বার্ষিক সম্মেলনে যোগ দিতে আজ রোববার জার্মানি যাচ্ছেন। অর্থ মন্ত্রণালয় সূত্রে এ তথ্য জানা গেছে।জার্মানির ফ্রাঙ্কফুর্টে চার দিনের এ সম্মেলন শুরু হচ্ছে কাল সোমবার। এডিবির এবারের সম্মেলনের প্রতিপাদ্য ‘টেকসই অর্থনীতির জন্য সহযোগিতা’। সদস্যদেশগুলোর অর্থমন্ত্রী, কেন্দ্রীয় ব্যাংকের গভর্নর, অর্থনীতিবিদসহ তিন হাজার প্রতিনিধি এতে অংশ নিচ্ছেন।
