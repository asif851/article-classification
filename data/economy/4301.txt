
ডিজিটাল যোগাযোগপ্রযুক্তির সাহায্যে সামাজিক পরিবর্তন ও সবার জন্য সমান সুযোগ তৈরির লক্ষ্যে উদ্ভাবনী পরিকল্পনা করার জন্য তরুণদের উদ্বুদ্ধ করতে প্রতিযোগিতা শুরু করেছে গ্রামীণফোন। গতকাল বৃহস্পতিবার রাজধানীর একটি হোটেলে এক সংবাদ সম্মেলনে প্রতিযোগিতা শুরুর ঘোষণা দেওয়া হয়।মুঠোফোন-প্রযুক্তির মাধ্যমে সমাজে কীভাবে ইতিবাচক পরিবর্তন আনা যায়, যুবসমাজের কাছ থেকে সেই উদ্ভাবনী ধারণা আহ্বান করছে গ্রামীণফোন। বিজয়ী ধারণাটি আগামী ডিসেম্বরে নরওয়ের অসলোতে অনুষ্ঠেয় ‘টেলিনর যুব সম্মেলন ২০১৪’-এ উপস্থাপন করা হবে।সংবাদ সম্মেলনে বক্তব্য দেন গ্রামীণফোনের মানবসম্পদ বিভাগের প্রধান কাজী মোহাম্মদ শাহেদ এবং গ্রামীণফোনের মুখপাত্র ও করপোরেট কমিউনিকেশনস বিভাগের প্রধান তাহমীদ আজিজুল হক।২০১৩ সালের টেলিনর বিশ্ব যুব সম্মেলনে বাংলাদেশের প্রতিনিধিত্ব করা ঢাকা বিশ্ববিদ্যালয়ের আইবিএর শিক্ষার্থী সাফা তাসনিম ও সামি তাহসিন সংবাদ সম্মেলনে তাঁদের অভিজ্ঞতা তুলে ধরেন।
