
দেশে ট্রান্সটেক বাতি প্রস্তুতকারী প্রতিষ্ঠান বাংলাদেশ ল্যাম্পস লিমিটেড শেয়ারধারীদের জন্য ৩০ শতাংশ নগদ লভ্যাংশ অনুমোদন করেছে।কোম্পানির চেয়ারম্যান শাহনাজ রহমানের সভাপতিত্বে গত মঙ্গলবার রাজধানীর গুলশান-১-এর ইমানুয়্যালস ব্যাংকুয়েট হলে অনুষ্ঠিত কোম্পানির ৫৬তম বার্ষিক সাধারণ সভায় (এজিএম) এই লভ্যাংশ অনুমোদন করা হয়। সভায় ৩০ জুন ২০১৭ সমাপ্ত কোম্পানির ১৮ মাস মেয়াদের আর্থিক বিবরণী ও হিসাব গৃহীত হয়।সভায় কোম্পানির পরিচালক লতিফুর রহমান, সাইফুর রহমান, শাজরে হক, সিমিন হোসেন, আরশাদ ওয়ালিউর রহমান, শামসুর রহমান, ওবায়দুর রহমান খান, আতিকুর রহমান, আনিস-উজ-জামান খান, প্রধান পরিচালন কর্মকর্তা আরশাদ হক, প্রধান অর্থবিষয়ক কর্মকর্তা এ কে এম মঈনউদ্দিন এবং কোম্পানি সচিব মোহাম্মদ রুহান মিঞা উপস্থিত ছিলেন। এতে বিপুলসংখ্যক শেয়ারধারী উপস্থিত ছিলেন। বিজ্ঞপ্তি
