
তালিকাভুক্তির পর প্রথমবারের মতো লভ্যাংশ ঘোষণা করেছে ভ্রমণ ও বিনোদন খাতের কোম্পানি হোটেল পেনিনসুলা।শেয়ারধারীদের জন্য প্রতিষ্ঠানটি ১০% নগদ লভ্যাংশের ঘোষণা দিয়েছে। গত শনিবার অনুষ্ঠিত পরিচালনা পর্ষদের সভা শেষে এ ঘোষণা দেওয়া হয়; যা গতকাল রোববার দেশের দুই স্টক এক্সচেঞ্জের ওয়েবসাইটে প্রকাশ করা হয়েছে।বার্ষিক সাধারণ সভায় অনুমোদনের পর ঘোষিত লভ্যাংশ বিতরণ করা হবে। গত ১৫ জুন শেয়ারবাজারে লেনদেন শুরু হয় এ প্রতিষ্ঠানের। এটি বর্তমান গৃহায়ণ ও গণপূর্তমন্ত্রী ইঞ্জিনিয়ার মোশাররফ হোসেনের পারিবারিক প্রতিষ্ঠান। তিনি প্রতিষ্ঠানটির চেয়ারম্যান।
