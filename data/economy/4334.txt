
বাংলাদেশ ইনস্টিটিউট অব ব্যাংক ম্যানেজমেন্ট (বিআইবিএম) আয়োজিত ‘ব্যাংকিংয়ে নৈতিকতা’ শীর্ষক নুরুল মতিন স্মারক বক্তৃতা গত শুক্রবার অনুষ্ঠিত হয়।ঢাকার মিরপুরে বিআইবিএম মিলনায়তনে এই স্মারক বক্তৃতা দেন রাজশাহী বিশ্ববিদ্যালয়ের অর্থনীতি বিভাগের অধ্যাপক সনত্ কুমার সাহা। তিনি কৃষি ও এসএমই খাতগুলোয় অর্থায়ন প্রবৃদ্ধি বজায় রাখতে নেওয়া সামাজিক দায়বোধপ্রণোদিত বাংলাদেশ ব্যাংকের আর্থিক অন্তর্ভুক্তিকরণ অভিযানের নৈতিক যৌক্তিকতাকে সমর্থন দেন। তবে এসব উদ্যোগের প্রয়োগিক কাঠামোগত দুর্বলতা অভীষ্ট লক্ষ্য অর্জন বিঘ্নিত করতে পারে বলেও সতর্ক করে দেন তিনি।অনুষ্ঠানে সভাপতিত্ব করেন বাংলাদেশ ব্যাংকের গভর্নর আতিউর রহমান। স্বাগত ভাষণ দেন বিআইবিএমের মহাপরিচালক তৌফিক আহমেদ চৌধূরী।সনত্ কুমার সাহা ব্যাংকিংয়ের মাধ্যমে অধিকারবঞ্চিত মানুষের সুযোগ ও সৃষ্টিশীলতার সম্ভাবনা বাড়ানোর প্রয়াসের ওপর জোর দেন।উল্লেখ্য, এটি ছিল ত্রয়োদশ নুরুল মতিন স্মারক বক্তৃতা। স্বাধীন বাংলাদেশের শুরুর বছরগুলোয় দেশের ব্যাংকিং খাতের নতুন কাঠামো রূপায়ণে নুরুল মতিনের গুরুত্বপূর্ণ ভূমিকা স্মরণে বিআইবিএম এই বক্তৃতামালার আয়োজন করে আসছে।
