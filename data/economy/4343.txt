
মোবাইল ফোন অপারেটর এয়ারটেলের থ্রিজি কার্যক্রম শুরু হয়েছে।ডাক ও টেলিযোগাযোগমন্ত্রী সাহারা খাতুন গত বুধবার ঢাকায় এয়ারটেলের করপোরেট অফিসে এয়ারটেল থ্রিজি এক্সপেরিয়েন্স জোন উদ্বোধন করেন।এ সময় ডাক ও টেলিযোগাযোগ মন্ত্রণালয়ের সংসদীয় স্থায়ী কমিটির সভাপতি মো. আবদুস সাত্তার, ডাক ও টেলিযোগাযোগসচিব মো. আবু বকর সিদ্দীক এবং বাংলাদেশ টেলিযোগাযোগ নিয়ন্ত্রণ কমিশনের চেয়ারম্যান সুনীলকান্তি বোস উপস্থিত ছিলেন।থ্রিজির উদ্বোধনী অনুষ্ঠানে আরও উপস্থিত ছিলেন এয়ারটেল বাংলাদেশ লিমিটেডের প্রধান নির্বাহী কর্মকর্তা ক্রিস টবিটসহ এয়ারটেলের অন্য ঊর্ধ্বতন কর্মকর্তারা।মন্ত্রী ও বিশেষ অতিথিরা এ সময় এয়ারটেল বাংলাদেশের কর্মকর্তাদের সহায়তায় এয়ারটেল থ্রিজি এক্সপেরিয়েন্স জোন ঘুরে দেখেন। তাঁরা উচ্চ গতিতে বড় আকারের ফাইল ডাউনলোড, ইউটিউবে ভিডিও স্ট্রিমিং, অ্যাপ্লিকেশন ডাউনলোড, এয়ারটেল বাজ-এ ভিডিও আপলোড এবং দ্রুত ইন্টারনেট ব্রাউজিং দেখেন।টেলিযোগাযোগমন্ত্রী বাংলাদেশের তরুণ প্রজন্মের প্রতিনিধি হিসেবে একজন বিশ্ববিদ্যালয়-শিক্ষার্থীর সঙ্গে ভিডিও কথোপকথন করেন। বিজ্ঞপ্তি।
