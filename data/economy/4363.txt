
হংকং অ্যান্ড সাংহাই ব্যাংকিং করপোরেশন (এইচএসবিসি), বাংলাদেশ এবং ঢাকা বিশ্ববিদ্যালয়ের ব্যবসায় প্রশাসন অনুষদের (আইবিএ) উদ্যোগে ব্যবসায়িক সমস্যা (কেস) সমাধানের প্রতিযোগিতা শুরু হয়েছে।‘এইচএসবিসি-আইবিএ বিজনেস কেস কমপিটিশন’ শীর্ষক এ প্রতিযোগিতায় দেশের যেকোনো বিশ্ববিদ্যালয় বা শিক্ষাপ্রতিষ্ঠানের ব্যবসায় বিভাগের আন্ডার গ্র্যাজুয়েট শিক্ষার্থীরা অংশ নিতে পারবেন।এইচএসবিসি বাংলাদেশের প্রধান নির্বাহী ফ্রান্সওঁয়া দ্য মারিকো এবং আইবিএর পরিচালক অধ্যাপক এ কে এম সাইফুল মজিদ গতকাল মঙ্গলবার প্রতিযোগিতাটির উদ্বোধন করেন।একটি বিশ্ববিদ্যালয় বা শিক্ষাপ্রতিষ্ঠান থেকে সর্বোচ্চ চারটি দল প্রতিযোগিতায় অংশ নিতে পারবে। প্রতিটি দলের সদস্য হবেন চারজন। প্রথম রাউন্ডের রেজিস্ট্রেশন গতকালই শুরু হয়েছে, যা চলবে ২৯ মার্চ পর্যন্ত। এ সম্পর্কে বিস্তারিত জানা যাবে এ ওয়েবসাইটে www.hsbc.com.bd/bcc।প্রতিযোগিতায় বিজয়ী তিনটি দল (চ্যাম্পিয়ন, দ্বিতীয় ও তৃতীয় স্থান অধিকারী) ট্রফিসহ নগদ পুরস্কার পাবে। চ্যাম্পিয়ন দলটি হংকংয়ে আঞ্চলিক ফাইনালে যাবে। বিজ্ঞপ্তি।
