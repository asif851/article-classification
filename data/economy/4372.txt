
ভাবা যায়, মাত্র ১০০ রুপিতে বিমানের টিকিট বিক্রি! ভারতের সরকারি বিমান সংস্থা এয়ার ইন্ডিয়া এমনটাই করেছে। ‘এয়ার ইন্ডিয়া দিবস’ উপলক্ষে সংস্থাটি এই দামে টিকিট ছাড়ে। এর সঙ্গে শুধু কর যোগ হবে। এয়ার ইন্ডিয়া ও ইন্ডিয়ান এয়ারলাইনসের একীভূত হওয়ার দিনকে স্মরণীয় করে রাখতে সাশ্রয়ী দামে টিকিট বিক্রির ঘোষণা দেওয়া হয়। ২০০৭ সালে প্রতিষ্ঠান দুটি একীভূত হয়। গতকাল বুধবার থেকে ১০০ রুপি দামে টিকিট বিক্রি শুরু হয়েছে, যা শেষ হবে ৩১ আগস্ট। এই টিকিটে যাতায়াত করা যাবে আগামী ৩০ সেপ্টম্বর পর্যন্ত। এদিকে যে ওয়েবসাইটের মাধ্যমে টিকিট বিক্রি হচ্ছে, সেটি প্রথম দিনেই ক্র্যাশ করেছে, অর্থাৎ অকার্যকর হয়ে পড়েছে। কারণ, বিপুলসংখ্যক ক্রেতা টিকিট কিনতে হুড়মুড় করে ওয়েবসাইটটিতে ঢোকার চেষ্টা করছিলেন। এতেই বিপত্তিটা ঘটে। কলকাতা প্রতিনিধি
