
বাংলাদেশের তরুণ যুবকদের দক্ষতা উন্নয়নে উন্নত বিশ্বের সঙ্গে তাল মিলিয়ে ট্রিপল-ই অর্থাত্ এলিট ইলেকট্র্রনিক এন্টারপ্রেইনার নামে উদ্যোক্তা প্রশিক্ষণকেন্দ্র স্থাপন করা হবে। দ্রুত সময়ের মধ্যে এই প্রশিক্ষণকেন্দ্রের কার্যক্রম শুরু হবে। আজ সোমবার রাজধানীর একটি হোটেলে আয়োজিত সংবাদ সম্মেলনে এ তথ্য জানানো হয়। সংবাদ সম্মেলনে লিখিত বক্তব্য দেন লুক অ্যাডাম মিচেল। এ সময় আরও উপস্থিত ছিলেন মুকুল চন্দ্র বর্মণ, মুর্শেদ ফারহান, পারভেজ হোসেন প্রমুখ। সংবাদ সম্মেলনে জানানো হয়, সামাজিক যোগাযোগব্যবস্থার সঠিক ব্যবহার করে জিআর৮০ (www.gr80.com) অস্ট্রেলিয়া-বাংলাদেশের যৌথ উদ্যোগে একটি অনলাইন বিজ্ঞাপন প্রতিষ্ঠান উদ্বোধন করতে যাচ্ছে। জিআর৮০ ডটকমের মাধ্যমে বাংলাদেশের মানুষের সঠিক, নৈতিক ও দক্ষতা ব্যবহার করে ট্রিপল-ই স্থাপন করা হবে। দেশে বেকারত্ব দূরীকরণে ও পৃথিবীতে বাংলাদেশি তরুণ যুবকদের দক্ষতা উন্নয়নে জিআর৮০ ও ট্রিপল-ই কাজ করে যাবে।
