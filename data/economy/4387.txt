
বাংলাদেশ ব্যাংক জানুয়ারি থেকে জুন পর্যন্ত ছয় মাসের জন্য যে মুদ্রানীতি ঘোষণা করেছে, তাকে বিনিয়োগ ও উন্নয়ন-সহায়ক বলে উল্লেখ করেছে বাংলাদেশ রপ্তানিকারক সমিতি (ইএবি)। এক বিজ্ঞপ্তিতে সংগঠনটি বলেছে, ‘রপ্তানির ক্ষেত্রে বিশ্বের সার্বিক পরিস্থিতি বিবেচনা করে কেন্দ্রীয় ব্যাংক যে মুদ্রানীতি ঘোষণা করেছে, তা যুক্তিযুক্ত ও সময়োপযোগী।’ তবে বিজ্ঞপ্তির পরের লাইনেই বলা হয়, ‘ইএবির দীর্ঘদিনের প্রত্যাশা ছিল বর্তমান রপ্তানির অবস্থা ও প্রেক্ষাপট বিবেচনা করে রপ্তানি-সহায়ক আরও সংযত মুদ্রানীতি, যার ফলে রপ্তানির প্রবৃদ্ধি ক্রমান্বয়ে বৃদ্ধি পেতে পারে।’
নিজস্ব প্রতিবেদক 
