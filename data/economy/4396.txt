
মোবাইল ফোন অপারেটর রবি আজিয়াটা লিমিটেডের সঙ্গে ন্যাশনাল লাইফ ইনস্যুরেন্স কোম্পানির (এনএলআইসি) একটি করপোরেট চুক্তি সই করেছে।চুক্তি অনুযায়ী রবির কাছ থেকে বিশেষ কল রেট, কল কনফারেন্সিং সুবিধা, ক্লোজ ইউজার গ্রুপ সহায়তা ও ইন্টারনেটসহ বিভিন্ন ভ্যালু অ্যাডেড সার্ভিস বা মূল্য সংযোজিত সেবা পাবে এনএলআইসি।ঢাকায় রবির এক্সিকিউটিভ ভাইস প্রেসিডেন্ট জ্যঁ-মাইকেল আর্নড শানুট ও ন্যাশনাল লাইফ ইনস্যুরেন্স কোম্পানির প্রধান নির্বাহী কর্মকর্তা (সিইও) জামাল মোহাম্মদ আবু নাসের নিজ নিজ প্রতিষ্ঠানের পক্ষে চুক্তিতে সই করেন।চুক্তি স্বাক্ষর অনুষ্ঠানে এনএলআইসির প্রধান অর্থ কর্মকর্তা (সিএফও) প্রবীর চন্দ্র দাস ও সিনিয়র ভাইস প্রেসিডেন্ট এনামুল হক এবং রবির এক্সিকিউটিভ ভাইস প্রেসিডেন্ট আদিল হোসেন, ভাইস প্রেসিডেন্ট এ কে এম নাজমুল ইসলাম, মহাব্যবস্থাপক মুস্তফা কামাল ইউসুফ ও সৈয়দ কামরান মনজুর, ব্যবস্থাপক মো. মনিরুল ইসলাম প্রমুখ উপস্থিত ছিলেন। বিজ্ঞপ্তি।
