
ফার্স্ট সিকিউরিটি ইসলামী ব্যাংকের (এফএসআইবিএল) করপোরেট ক্রিকেট টিম গঠন করতে প্রতিভা অন্বেষণ প্রতিযোগিতা রাজধানীর শ্যামলী ক্লাব মাঠে অনুষ্ঠিত হয়েছে। প্রতিযোগিতার উদ্বোধন করেন ব্যাংকের ব্যবস্থাপনা পরিচালক (চলতি দায়িত্ব) সৈয়দ ওয়াসেক মো. আলী। এ সময় ব্যাংকের গুলশান শাখার ব্যবস্থাপক এবং এসইভিপি মো. মোস্তফা খায়ের, প্রধান কার্যালয়ের আইসিটি ডিভিশনের প্রধান তাহের আহমেদ চৌধুরী, মার্কেটিং অ্যান্ড ডেভেলপমেন্ট ডিভিশনের প্রধান আজম খান ও রিং রোড শাখার ব্যবস্থাপক এম এম মোস্তাফিজুর রহমানসহ প্রধান কার্যালয়ের অন্য কর্মকর্তারা উপস্থিত ছিলেন। ব্যাংকের প্রধান কার্যালয়ের কর্মকর্তারা এই প্রতিযোগিতায় অংশগ্রহণ করেন। বিজ্ঞপ্তি।
