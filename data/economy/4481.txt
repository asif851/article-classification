
আল-আরাফাহ্ ইসলামী ব্যাংক লিমিটেডের সিএসআর কার্যক্রমের আওতায় সুবিধাবঞ্চিত ও প্রত্যন্ত অঞ্চলের জেএসসি ও পিইসি পরীক্ষায় কৃতী ৩২ শিক্ষার্থীকে বৃত্তি দেওয়া হয়েছে। গত বৃহস্পতিবার ব্যাংকের প্রধান কার্যালয়ে আয়োজিত অনুষ্ঠানে গ্রামীণ ক্ষুদ্র বিনিয়োগ গ্রাহকদের মেধাবী সন্তানদের বৃত্তির অর্থ দেন ব্যাংকের চেয়ারম্যান আবদুস সামাদ। এ সময় উপস্থিত ছিলেন ব্যাংকের পরিচালক আবদুল মালেক মোল্লা এবং খন্দকার মেসবাহ উদ্দিন আহমেদ। ব্যবস্থাপনা পরিচালক মো. হাবিবুর রহমান অনুষ্ঠানে সভাপতিত্ব করেন। বিজ্ঞপ্তি
 
