
ইসলামী ব্যাংক বাংলাদেশ লিমিটেড শেয়ারহোল্ডারদের জন্য ২০১৫ সালে ২০ শতাংশ নগদ লভ্যংশ অনুমোদন করেছে। সম্প্রতি রাজধানীর বঙ্গবন্ধু আন্তর্জাতিক সম্মেলনকেন্দ্রে অনুষ্ঠিত ব্যাংকের ৩৩তম বার্ষিক সাধারণ সভায় এ লভ্যাংশ অনুমোদন করা হয়। সভায় ২০১৫ সালের ৩১ ডিসেম্বর সমাপ্ত বছরের নিরীক্ষিত আর্থিক প্রতিবেদন, লাভ-লোকসানের হিসাব ও পরিচালনা পরিষদের প্রতিবেদন অনুমোদন করা হয়। ব্যাংকের চেয়ারম্যান ইঞ্জিনিয়ার মুস্তাফা আনোয়ার এতে সভাপতিত্ব করেন। ব্যবস্থাপনা পরিচালক মোহাম্মদ আবদুল মান্নান, শরিয়াহ সুপারভাইজরি কমিটির চেয়ারম্যান শায়খ মাওলানা মোহাম্মদ কুতুবুদ্দীনসহ দেশি-বিদেশি পরিচালক ও শেয়ারহোল্ডাররা সভায় উপস্থিত ছিলেন। বিজ্ঞপ্তি।
