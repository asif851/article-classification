
আয়কর রিটার্ন দাখিলের সময়সীমা ৩১ অক্টোবর পর্যন্ত বাড়ানোর দাবি জানিয়েছে বাংলাদেশ শিল্প ও বণিক সমিতি ফেডারেশন (এফবিসিসিআই)।এ জন্য ব্যবসায়ীদের শীর্ষ সংগঠনটি ইতিমধ্যে অর্থ মন্ত্রণালয় ও জাতীয় রাজস্ব বোর্ডের (এনবিআর) কাছে সুপারিশও করেছে।এফবিসিসিআই থেকে গতকাল সোমবার পাঠানো এক বিজ্ঞপ্তিতে এ তথ্য জানানো হয়েছে।সংগঠনটি বলেছে, এ বছরের আয়কর রিটার্ন দাখিলের সময়সীমা ৩০ সেপ্টেম্বর শেষ হচ্ছে। তবে ঈদুল আজহার কারণে ব্যবসায়ীসহ সব ধরনের আয়করদাতাদের পক্ষে এই সময়ের মধ্যে আয়কর রিটার্ন দাখিল ও আয়কর পরিশোধ করা সম্ভব হচ্ছে না। সে কারণে সময়সীমা বাড়ানো উচিত।
