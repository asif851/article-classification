
মিডল্যান্ড ব্যাংক লিমিটেড এবং বাংলাদেশ নির্বাচন কমিশনের মধ্যে একটি চুক্তি হয়েছে। ১১ এপ্রিল ঢাকার আগারগাঁওয়ের নির্বাচন কমিশন সচিবালয়ে এ চুক্তি হয়। চুক্তির ফলে এখন থেকে মিডল্যান্ড ব্যাংক লিমিটেড, বাংলাদেশ নির্বাচন কমিশন কর্তৃক প্রস্তুতকৃত ডেটাবেইস ব্যবহার করে গ্রাহকদের দাখিলকৃত জাতীয় পরিচয়পত্রের অনুলিপির সঠিকতা যাচাই করতে পারবে। মিডল্যান্ড ব্যাংক লিমিটেডের ব্যবস্থাপনা পরিচালক ও প্রধান নির্বাহী মো. আহসান-উজ জামান এবং নির্বাচন কমিশন সচিবালয়ের জাতীয় পরিচয় নিবন্ধন অনুবিভাগের পরিচালক (অপারেশনস) সৈয়দ মোহাম্মদ মুসা নিজ নিজ প্রতিষ্ঠানের পক্ষে চুক্তিতে স্বাক্ষর করেন। অনুষ্ঠানে প্রধান অতিথি ছিলেন নির্বাচন কমিশন সচিবালয়ের জাতীয় পরিচয় নিবন্ধন অনুবিভাগের মহাপরিচালক ব্রিগেডিয়ার জেনারেল সুলতানুজ্জামান মো. সালেহউদ্দিন। বিজ্ঞপ্তি।
