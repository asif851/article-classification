
পুঁজিবাজারে তালিকাভুক্ত ব্যাংকিং খাতের কোম্পানি ইস্টার্ন ব্যাংক লিমিটেড (ইবিএল) শেয়ারধারীদের জন্য ১০ শতাংশ শেয়ার লভ্যাংশ ঘোষণা করেছে। ইবিএলের পক্ষ থেকে আজ রোববার এ ঘোষণা দেওয়া হয়।আজ ডিএসইর ওয়েবসাইটে প্রকাশিত সংবাদে বলা হয়, প্রতিষ্ঠানটির পরিচালনা পর্ষদ গত ৩১ ডিসেম্বর শেষ হওয়া অর্থবছরের জন্য এই লভ্যাংশ ঘোষণা করেছে। এ-সংক্রান্ত বার্ষিক সাধারণ সভা (এজিএম) ৩১ মার্চ বঙ্গবন্ধু আন্তর্জাতিক সম্মেলন কেন্দ্রে অনুষ্ঠিত হবে। এজিএমের রেকর্ড ডেট ১১ মার্চ।এদিকে ২০১২ অর্থবছরের চেয়ে ২০১৩ অর্থবছরে ইবিএলের শেয়ারপ্রতি আয় বা ইপিএস ২৪ বেড়েছে। প্রতিষ্ঠানটি জানিয়েছে ৩১ ডিসেম্বর পর্যন্ত তাদের কনসোলিডেটেড ইপিএস হয়েছে চার টাকা ১৫ পয়সা, যা আগের অর্থবছরের চেয়ে ২৪ পয়সা বেশি। ২০১২ সালের একই সময়ে প্রতিষ্ঠানটির কনসোলিডেটেড ইপিএস ছিল ৩ টাকা ৯১ পয়সা।এ দিকে আজ লেনদেন শেষে ইবিএলের শেয়ারের দাম ৬২ শতাংশ বা ২০ পয়সা কমে দাঁড়িয়েছে ৩২ টাকা ২০ পয়সায়।
