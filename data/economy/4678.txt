
ঢাকার মতিঝিলে এনসিসি ব্যাংকের নিজস্ব ২২তলা ভবনের উদ্বোধন হয়েছে। নতুন স্লোগান নিয়েও উন্মোচন করা হয়েছে এনসিসি ব্যাংকের নতুন লোগো বা প্রতীক।পরিকল্পনামন্ত্রী আ হ ম মুস্তফা কামাল গত সোমবার রাতে প্রধান অতিথি থেকে নতুন ভবন উদ্বোধন এবং লোগো উন্মোচন করেন। ব্যাংকের এক প্রেস বিজ্ঞপ্তিতে এ খবর জানানো হয়েছে।ব্যাংকের চেয়ারম্যান মো. নূরুন নেওয়াজ সেলিমের সভাপতিত্বে অনুষ্ঠানে বাংলাদেশ ব্যাংকের ডেপুটি গভর্নর এস কে সুর চৌধুরী বিশেষ অতিথি ছিলেন। এনসিসি ব্যাংকের ব্যবস্থাপনা পরিচালক ও প্রধান নির্বাহী গোলাম হাফিজ আহমেদ স্বাগত বক্তব্য দেন। বক্তব্য দেন বাংলাদেশ শিল্প ও বণিক সমিতি ফেডারেশনের (এফবিসিসিআই) সভাপতি কাজী আকরাম উদ্দিন আহ্মদ, বাংলাদেশ অ্যাসোসিয়েশন অব ব্যাংকসের (বিএবি) চেয়ারম্যান নজরুল ইসলাম মজুমদার, এনসিসি ব্যাংকের ভাইস চেয়ারম্যান এ এস এম মাঈনউদ্দিন মোনেম প্রমুখ।
