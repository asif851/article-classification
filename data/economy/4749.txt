
গ্রামীণফোনের ১৭তম বার্ষিক সাধারণ সভা (এজিএম) সম্প্রতি ঢাকার একটি কনভেনশন সেন্টারে অনুষ্ঠিত হয়েছে। এতে কোম্পানির ২০১৩ সালের শেয়ারধারীদের জন্য শেয়ারপ্রতি ১৪ টাকা বা ১৪০ শতাংশ নগদ লভ্যাংশ অনুমোদন করা হয়।সভায় গ্রামীণফোনের চেয়ারম্যান সিগভে ব্রেক্কে ও প্রধান নির্বাহী কর্মকর্তা বিবেক সুদ, পর্ষদ সদস্য ও কোম্পানি সচিব হোসেন সাদাতসহ ঊর্ধ্বতন কর্মকর্তারা উপস্থিত ছিলেন।এর আগে গ্রামীণফোন প্রথমে ৯০ শতাংশ নগদ অন্তর্বর্তী লভ্যাংশ দেয় এবং পরে কোম্পানির পরিচালনা পর্ষদ আরও ৫০ শতাংশ নগদ চূড়ান্ত লভ্যাংশ প্রদানের সুপারিশ করেন, যা বার্ষিক সভায় অনুমোদিত হয়েছে। ফলে ২০১৩ সালে কোম্পানির মোট লভ্যাংশের পরিমাণ দাঁড়াল ১৪০ শতাংশ।সিগভে ব্রেক্কে কোম্পানির ওপর আস্থা রাখার জন্য শেয়ারধারীদের ধন্যবাদ জানান। তিনি বাংলাদেশের টেলিযোগাযোগ শিল্পের সম্ভাবনা, নিয়ন্ত্রণগত অনিশ্চয়তা এবং সবার কাছে গ্রামীণফোনের ইন্টারনেট পৌঁছে দেওয়া ইত্যাদি বিষয়ে বক্তব্য দেন।বিবেক সুদ কোম্পানির পরিচালনগত ও আর্থিক সাফল্য এবং সফলভাবে থ্রিজি চালু করার কথা উল্লেখ করেন।প্রসঙ্গত, গ্রামীণফোন শেয়ারবাজারে তালিকাভুক্ত হওয়ার পর এটি হলো পঞ্চম এজিএম। বিজ্ঞপ্তি।
 
