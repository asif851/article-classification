
লেনদেন শেষে সূচক আবারও ছয় হাজার পয়েন্টের নিচে নেমে এসেছে আজ ঢাকা স্টক এক্সচেঞ্জে (ডিএসই)। সূচক কমেছে চট্টগ্রাম স্টক এক্সচেঞ্জেও (সিএসই)। আজ রোববার সপ্তাহের প্রথম কার্যদিবসে ডিএসইতে লেনদেন বেড়েছে গত কার্যদিবসের তুলনায়।
ডিএসইতে আজ লেনদেন শেষে ডিএসইএক্স ২২ পয়েন্ট কমে অবস্থান করছে ৫৯৯৫ পয়েন্টে। মোট লেনদেন হয়েছে ৬৪০ কোটি টাকা। হাতবদল হওয়া শেয়ার ও মিউচুয়াল ফান্ডগুলোর মধ্যে দর বেড়েছে ৮২টির, কমেছে ২২৬টির এবং অপরিবর্তিত আছে ২৪টির দর।
ডিএসইতে গত সপ্তাহের শেষ কার্যদিবস বৃহস্পতিবার ডিএসইএক্স ১৬ পয়েন্ট বেড়ে দাঁড়ায় ৬ হাজার ১৮ পয়েন্টে। দিন শেষে ডিএসইতে লেনদেনের পরিমাণ ছিল ৬৬২ কোটি ৯৯ লাখ টাকা।
ডিএসইতে আজ সবচেয়ে বেশি লেনদেন হওয়া ১০টি কোম্পানি হলো সাইফ পাওয়ার টেক, ব্র্যাক ব্যাংক লিমিটেড, সিটি ব্যাংক লিমিটেড, লঙ্কা-বাংলা ফাইন্যান্স, বিবিএস ক্যাবলস, প্রিমিয়ার ব্যাংক লিমিটেড, আইডিএলসি, বিডি কম, শাহজালাল ইসলামি ব্যাংক লিমিটেড ও উত্তরা ব্যাংক লিমিটেড।
চট্টগ্রাম স্টক এক্সচেঞ্জে আজ সার্বিক সূচক কমেছে ৫৬ পয়েন্টের বেশি।
