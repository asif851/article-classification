
জার্মানির ফ্রাঙ্কফুর্টে গৃহস্থালি ও তৈরি পোশাকের সবচেয়ে বড় আন্তর্জাতিক মেলা হেইমটেক্সটাইল গত মঙ্গলবার শুরু হয়েছে। চার দিনের এই মেলায় বাংলাদেশের ২৩টি প্রতিষ্ঠান অংশ নিয়েছে। এর মধ্যে রপ্তানি উন্নয়ন ব্যুরোর (ইপিবি) অধীনে অংশ নিয়েছে ১০টি প্রতিষ্ঠান। হেইমটেক্সটাইলে এবার বিশ্বের ৬৯ দেশের ২ হাজার ৮৮৬টি প্রতিষ্ঠান অংশ নিয়েছে। মেলাটির আয়োজক মেসি ফ্রাঙ্কফুর্ট। মেলায় অংশগ্রহণকারী বাংলাদেশি প্রতিষ্ঠানগুলোর মধ্যে আছে এসিএস টেক্সটাইল, অ্যাপেক্স উইভিং অ্যান্ড ফিনিশিং মিলস, মম টেক্স, নোমান টেরি টাওয়েল মিলস, রিজেন্ট টেক্সটাইলস মিলস, শাবাব ফেব্রিকস, টাওয়েল টেক্স, ইউনিলিয়ান্স টেক্সটাইলস, শামসুদ্দীন টাওয়েলস, হোসেইন ডাইং, জাবের অ্যান্ড জোবায়ের, অনীক কম্পোজিট, আরটিটি টেক্সটাইল ইত্যাদি। বিজ্ঞপ্তি
 
