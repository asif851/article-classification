
টানা দ্বিতীয় দিনের মতো সূচক কমেছে আজ দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ মঙ্গলবার সপ্তাহের তৃতীয় কার্যদিবসে সূচকের সঙ্গে সঙ্গে গতকালের চেয়ে লেনদেনের পরিমাণ কমেছে ডিএসইতে।ডিএসইতে আজ লেনদেন শেষে প্রধান সূচক ডিএসইএক্স কমেছে ২৯ দশমিক ৮৮ পয়েন্ট, অবস্থান করছে ৬২৭২ পয়েন্টে। মোট লেনদেন হয়েছে ৮১৩ কোটি ২০ লাখ টাকা। হাতবদল হওয়া শেয়ার ও মিউচুয়াল ফান্ডগুলোর মধ্যে দর বেড়েছে ১৩৩টির, কমেছে ১৬২টির এবং অপরিবর্তিত আছে ৩৭টির দর।গতকাল লেনদেন শেষে ডিএসইএক্স সূচক কমে ৩৪ পয়েন্ট। লেনদেন হয় ৯২৮ কোটি ৯১ লাখ টাকা।
ডিএসইতে আজ দরবৃদ্ধির শীর্ষে থাকা কোম্পানিগুলো হলো তসরিফা, ওয়াটা কেমিক্যাল, গোল্ডেন হারভেস্ট অ্যান্ড অ্যাগ্রো ইন্ডাস্ট্রিজ লিমিটেড, স্টাইল ক্র্যাফট, সোনালি আঁশ, প্রভাতি ইনস্যুরেন্স, প্রগতি লাইফ ইনস্যুরেন্স, স্ট্যান্ডার্ড ব্যাংক লিমিটেড।
অন্যদিকে সিএসইতে আজ সার্বিক সূচক কমেছে ৯২ দশমিক ১০ পয়েন্ট। মোট লেনদেনের পরিমাণ প্রায় ৪৫ কোটি ৪২ লাখ টাকা। গতকাল লেনদেনের পরিমাণ ছিল সাড়ে ৪৪ কোটি ৮২ লাখ টাকা। আজ হাতবদল হওয়া শেয়ার ও মিউচুয়াল ফান্ডের মধ্যে দর বেড়েছে ৮৫টির, কমেছে ১৪০টির এবং অপরিবর্তিত আছে ২৬টির।
