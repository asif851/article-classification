
সংযুক্ত আরব আমিরাতের রাজধানী আবুধাবিতে অনুষ্ঠেয় বিশ্ব উৎপাদন ও শিল্পায়ন সম্মেলনে যোগ দিচ্ছেন শিল্পমন্ত্রী আমির হোসেন আমু। ২৭ থেকে ৩০ মার্চ আবুধাবির প্যারিস সরবুন বিশ্ববিদ্যালয়ে এ সম্মেলন অনুষ্ঠিত হবে। চার দিনব্যাপী এ সম্মেলনে বর্তমান বিশ্ব প্রেক্ষাপটে শিল্পায়নের ভূমিকা এবং জাতিসংঘ ঘোষিত টেকসই উন্নয়ন লক্ষ্য (এসডিজি) অর্জনের জন্য শিল্প উৎপাদনে চলমান অগ্রগতির বিষয়ে আলোচনা হবে। এতে বিভিন্ন দেশের রাষ্ট্রপ্রধান, অর্থ ও শিল্পমন্ত্রী, ব্যবসায়ী নেতা, আর্থিক ও বাণিজ্যিক প্রতিষ্ঠানের প্রধান নির্বাহী, শিল্প গবেষকেরা যোগ দেবেন। বিজ্ঞপ্তি
