
পুঁজিবাজারে তালিকাভুক্ত ওষুধ খাতের কোম্পানি স্কয়ার ফার্মাসিউটিক্যালস লিমিটেড শেয়ারধারীদের জন্য লভ্যাংশ ঘোষণা করেছে। প্রতিষ্ঠানটি ৩০ শতাংশ নগদ ও ১৫ শতাংশ বোনাস লভ্যাংশ দেবে। আজ রোববার ঢাকা স্টক এক্সচেঞ্জ (ডিএসই) সূত্রে এ তথ্য জানা যায়।আজ ডিএসইর ওয়েবসাইটে প্রকাশিত সংবাদে বলা হয়, স্কয়ার ফার্মার পরিচালনা পর্ষদ গত ৩১ মার্চ শেষ হওয়া অর্থবছরের জন্য এই লভ্যাংশ ঘোষণা করেছে। এ-সংক্রান্ত বার্ষিক সাধারণ সভা (এজিএম) আগামী ২৫ সেপ্টেম্বর অনুষ্ঠিত হবে। রেকর্ড ডেট ২৬ আগস্ট।এদিকে গত ৩১ মার্চ পর্যন্ত স্কয়ার ফার্মার প্রকৃত সম্পদমূল্য (এনএভি) দাঁড়িয়েছে দুই হাজার ২২৭ কোটি টাকায়। একই সময়ে শেয়ারপ্রতি আয় (ইপিএস) হয়েছে আট টাকা ৩৬ পয়সা, যা আগের অর্থবছরে ছিল যথাক্রমে এক হাজার ৮৮৪ কোটি টাকা ও নয় টাকা এক পয়সা।
