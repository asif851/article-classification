
ব্যাংক খাতের কার্যক্রম মূল্যায়নে এই প্রথম একটি কমিশন গঠনের চিন্তাভাবনা চলছে বলে জানালেন অর্থমন্ত্রী আবুল মাল আবদুল মুহিত। অর্থমন্ত্রী বৃহস্পতিবার বাজেট বক্তব্যে বলেন, ব্যাংক খাতের উল্লেখযোগ্য প্রসার হয়েছে। এখন প্রয়োজন এই খাতের সঞ্চয়ন, সুষ্ঠু নীতিমালা ও প্রবৃদ্ধির ধারা নির্ধারণ।অর্থমন্ত্রী বলেন, ‘ব্যাংকিং খাতের প্রচলিত কার্যক্রম এবং এই খাতের সার্বিক অবস্থান মূল্যায়ন ও বিবেচনা করার জন্য একটি ব্যাংকিং কমিশন গঠনের চিন্তাভাবনা আমাদের রয়েছে।’বেসরকারি গবেষণা সংস্থা সিপিডি সম্প্রতি ব্যাংক খাতসহ মোট পাঁচটি কমিশন গঠনের পরামর্শ দেয় সরকারকে।
