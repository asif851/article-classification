
ইরানের ব্যবসায়ীদের বাংলাদেশে তৈরি পোশাক, বস্ত্র, জাহাজ নির্মাণ, পাদুকা, ওষুধ, প্লাস্টিক, সিমেন্ট ও পর্যটন খাতে বিনিয়োগের আহ্বান জানিয়েছেন ঢাকা চেম্বারের সভাপতি হোসেন খালেদ। বাংলাদেশ সফররত ইরানের ব্যবসায়ী প্রতিনিধিদলের সঙ্গে গতকাল বৃহস্পতিবার মতবিনিময়কালে তিনি এ আহ্বান জানান। ইরানি প্রতিনিধিদলটির নেতৃত্বে আছেন সেই দেশের শিল্প, খনি ও বাণিজ্য মন্ত্রণালয়ের উপদেষ্টা মোহাম্মদ রেজা মওদুদী। তিনি ইরান-বাংলাদেশ যৌথ চেম্বার স্থাপনের প্রস্তাব দেন। সভায় আরও উপস্থিত ছিলেন বাংলাদেশে নিযুক্ত ইরানের রাষ্ট্রদূত আব্বাস ভায়েজি, ঢাকা চেম্বারের সহসভাপতি হুমায়ুন রশিদ, খ আতিক-ই-রাব্বানী প্রমুখ।বিজ্ঞপ্তি
