
টানা ছয় মাসের রাজনৈতিক সংঘাত-সংঘর্ষ, হরতাল ও অবরোধে আপনি যে ১০ টাকার রিকশা ভাড়া ৩০ টাকা দিলেন, যে পর্যটক হোটেলে বন্দী থাকায় বাড়তি রুম ভাড়া গুনলেন, যে ব্যবসায়ী পাঁচ হাজার টাকার ট্রাক ভাড়া ১৫ হাজার টাকা দিয়ে বিপুল আর্থিক ক্ষতি মানলেন—তাঁরা কিন্তু অর্থনীতিকে উপকারই করছেন।বাংলাদেশ পরিসংখ্যান ব্যুরো (বিবিএস) বলছে, ঠিক এসব কারণেই সেবা খাতে লেনদেন অনেক বেড়েছে। আর তাতেই মোট দেশজ উৎপাদনে (জিডিপি) প্রবৃদ্ধি ৬ শতাংশের ওপরে। আবার ৬ শতাংশের বেশি প্রবৃদ্ধি অর্জনের জন্য প্রয়োজনীয় ব্যক্তি খাতের বিনিয়োগ হওয়ার তথ্যও অর্থনীতিতে নেই। চলতি অর্থবছরে ৬ দশমিক ১২ শতাংশ প্রবৃদ্ধি হবে বলে সাময়িক হিসাব করেছে বিবিএস। তাদের হিসাবে, শিল্পোৎপাদন, বিদ্যুৎ, গ্যাস ও পানিসম্পদের উৎপাদন এবং সরবরাহ—এই দুটি খাত ছাড়া বাকি ১৩টি খাতে গত অর্থবছরের চেয়ে বেশি প্রবৃদ্ধি অর্জিত হয়েছে। জিডিপি গণনার ১৫টি খাত নির্ধারিত রয়েছে। দেখা গেছে, প্রতিবছর বাংলাদেশে যে পরিমাণ পণ্য উৎপাদন বা সেবা সৃষ্টি হয়, আর্থিক মূল্যে এর ৫৪ শতাংশই আসে সেবা খাত থেকে। এবারের প্রবৃদ্ধি বেড়েছে মূলত এই সেবা খাতের কারণেই। তবে এই প্রবৃদ্ধি নিয়ে এরই মধ্যে বিতর্ক তৈরি হয়েছে। বেসরকারি গবেষণা সংস্থা সেন্টার ফর পলিসি ডায়ালগ (সিপিডি) গত রোববার সংবাদ সম্মেলনে প্রবৃদ্ধি নিয়ে সন্দেহ প্রকাশ করেছে। অর্থনীতি-বিদেরাও প্রবৃদ্ধি অর্জন নিয়ে সন্দিহান। বাজেট ঘোষণার সময় চলতি অর্থবছরের জিডিপি প্রবৃদ্ধি ৭ দশমিক ২ শতাংশ হবে বলে প্রাক্কলন করা হয়েছিল। তবে রাজনৈতিক পরিস্থিতির কারণে বিশ্বব্যাংক বলেছিল, এ অর্থবছরে জিডিপি প্রবৃদ্ধি ৫ দশমিক ৪ শতাংশ হবে। এশীয় উন্নয়ন ব্যাংকের (এডিবি) পূর্বাভাস ছিল ৫ দশমিক ৬ শতাংশ।প্রবৃদ্ধি নিয়ে বিভিন্ন মহলের অব্যাহত সমালোচনার পর বিবিএস একটি ব্যাখ্যা তৈরি করেছে। পরিসংখ্যান মন্ত্রণালয়ের অধীন সরকারি এই সংস্থাটি ব্যাখ্যায় বলেছে হরতাল-অবরোধে পরিবহন ভাড়া বেড়েছে। যানবাহনের অভাবে মানুষ রিকশা-ভ্যানে বেশি ভাড়া গুনে এক স্থান থেকে অন্য স্থানে গেছে। আবার পণ্য পরিবহনের জন্য ট্রাক ভাড়া বেশি দিতে হয়েছে, যা সেবা খাতের বাড়তি মূল্য সংযোজন করেছে। এমনকি অবরোধে পর্যটকেরা হোটেলবন্দী ছিলেন, সেটাও বাড়তি সেবা হিসেবে মনে করছে বিবিএস। বিবিএসের ব্যাখ্যার সঙ্গে দ্বিমত পোষণ করেন বাংলাদেশ উন্নয়ন গবেষণা প্রতিষ্ঠানের (বিআইডিএস) পরিচালক জায়েদ বখত। তিনি বলেন, সেবা খাতের প্রবৃদ্ধি নিয়ে কোনো প্রশ্ন নেই৷ তবে ২০১২-১৩-এর চেয়ে ২০১৩-১৪ অর্থবছরে সেবা খাতে প্রবৃদ্ধি বেশি হলো কীভাবে, এটাই প্রশ্ন। জায়েদ বখত বলেন, পরিবহন, খুচরা ও পাইকারি বেচাকেনা এবং নির্মাণ কাজেই সিংহভাগ সেবা সৃষ্টি হয়। বিবিএস বলছে, কৃষি ও শিল্পপণ্য চলাচলের কারণে সেবা খাতের ওপর পড়ছে। কিন্তু সেই পণ্য কীভাবে চলাচল করল? হরতাল-অবরোধে তো বাস, ট্রাক চলাচল প্রায় বন্ধই ছিল। আবার বিবিএস বলছে, হরতাল-অবরোধে রিকশা, অটোরিকশা, ভ্যান চলাচল বেড়েছে, যা সেবা খাতে প্রবৃদ্ধি বাড়িয়েছে। কিন্তু পরিবহন খাতে মোট মূল্য সংযোজনে রিকশা, অটোরিকশা ও ভ্যান চলাচলের অংশীদারত্ব খুবই নগণ্য। সেবা খাতের প্রবৃদ্ধি বাড়ার পেছনে বিবিএস যেসব কারণ দেখিয়েছে, এর মধ্যে একটি কারণও নেই, যা নির্মাণ খাতের প্রবৃদ্ধি বাড়াতে সহায়তা করেছে।  প্রশ্নবিদ্ধ সেবা খাত: বিবিএসের হিসাবে রাজনৈতিক অনিশ্চয়তা, ভাঙচুর, অবরোধ সত্ত্বেও সেবা খাত চলতি অর্থবছরে স্থির মূল্যে ২২ হাজার ১১৪ কোটি টাকার বেশি সেবা সৃষ্টি হয়েছে। এর মানে হলো আগের বছরের চেয়ে সমপরিমাণ অর্থের বেশি সেবা নিয়েছে ব্যক্তি ও প্রতিষ্ঠান। প্রবৃদ্ধিও হয়েছে আগের চেয়ে দশমিক ৩৩ শতাংশ বেড়ে ৫ দশমিক ৮৩ শতাংশ। সেবা খাতের অন্যতম বড় উপখাত সড়ক ও রেল পরিবহন সেবা। হরতাল-অবরোধে সবচেয়ে
