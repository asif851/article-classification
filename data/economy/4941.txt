
শেয়ারবাজারে তালিকাভুক্ত বহুজাতিক কোম্পানি ম্যারিকো বিনিয়োগকারীদের জন্য ১৫০ শতাংশ অন্তর্বর্তীকালীন লভ্যাংশ ঘোষণা করেছে। গত এপ্রিল-জুন প্রান্তিকের অনিরীক্ষিত প্রতিবেদনের ভিত্তিতে গত মঙ্গলবার এ লভ্যাংশ ঘোষণা করা হয়। কোম্পানিটি একই প্রান্তিকের মুনাফার তথ্যও প্রকাশ করেছে। এসব তথ্য ঢাকা স্টক এক্সচেঞ্জের (ডিএসই) ওয়েবসাইটে প্রকাশ করা হয়। সে অনুযায়ী, এপ্রিল থেকে জুন পর্যন্ত সময়কালে কোম্পানিটির শেয়ারপ্রতি আয় বা ইপিএস বেড়ে হয়েছে ১৪ টাকা ৮২ পয়সা। আগের বছর একই সময়ে এর পরিমাণ ছিল ১৩ টাকা ২৫ পয়সা। নিজস্ব প্রতিবেদক
