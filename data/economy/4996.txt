
ইস্পাহানি মির্জাপুরের উদ্যোগে ও পৃষ্ঠপোষকতায় চ্যানেল আইতে বাংলা ভাষা নিয়ে মেধাভিত্তিক টিভি রিয়েলিটি শো ‘ইস্পাহানি মির্জাপুর বাংলাবিদ-২০১৭’-এ বছর শুরু হতে যাচ্ছে। এ প্রতিযোগিতায় শুদ্ধ বাংলা ভাষার ব্যবহার, বানানচর্চা, শুদ্ধ উচ্চারণ ও ব্যাকরণের সঠিক প্রয়োগের মাধ্যমে চূড়ান্ত বিজয়ী নির্ধারণ করা হবে। দেশসেরা বাংলাবিদ জিতে নেবে ১০ লাখ টাকার মেধাবৃত্তি। সাতটি বিভাগীয় শহরে প্রাথমিক বাছাইপর্বে নির্বাচিত সেরা ছাত্রছাত্রীদের মূল পর্বে নিয়ে আসা হবে এবং বাংলায় তাদের শ্রেষ্ঠত্ব প্রমাণের লড়াই পরবর্তী সময়ে চ্যানেল আইয়ের পর্দায় দেখানো হবে। নিবন্ধনপর্ব চলবে ২৩ মার্চ পর্যন্ত। এ উপলক্ষে আয়োজিত এক সংবাদ সম্মেলনে ছিলেন ভাষাসৈনিক আহমদ রফিক, ইস্পাহানি ফুডস লিমিটেডের ব্যবস্থাপনা পরিচালক সাজিদ ইস্পাহানি এবং চ্যানেল আইয়ের ব্যবস্থাপনা পরিচালক ফরিদুর রেজা সাগর। বিজ্ঞপ্তি
