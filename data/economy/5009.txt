
রাজধানীর বঙ্গবন্ধু আন্তর্জাতিক সম্মেলন কেন্দ্রে ১৮ এপ্রিল থেকে শুরু হবে তিন দিনব্যাপী মোটরগাড়ি প্রদর্শনী।কনফারেন্স অ্যান্ড এক্সিবিশন ম্যানেজমেন্ট সার্ভিসেস (সেমস) গ্লোবাল ও সেমস বাংলাদেশ ‘নবম নিটল-নিলয় ঢাকা মোটর শো ২০১৪’ শীর্ষক এই আন্তর্জাতিক প্রদর্শনীর আয়োজন করবে। প্রদর্শনীটি ২০ এপ্রিল পর্যন্ত প্রতিদিন বেলা ১১টা থেকে রাত নয়টা পর্যন্ত চলবে।ঢাকায় জাতীয় প্রেসক্লাবে গত বৃহস্পতিবার এক সংবাদ সম্মেলনে এসব তথ্য জানানো হয়। এতে সেমসের গ্রুপ ব্যবস্থাপনা পরিচালক মেহেরুন এন ইসলাম ও প্রধান নির্বাহী কর্মকর্তা এস এস সারওয়ার, নিটল-নিলয় গ্রুপের উপদেষ্টা মেজর জেনারেল (অব.) মোহাম্মদ আবদুল মতিন এবং নিটল মটরসের জ্যেষ্ঠ উপমহাব্যবস্থাপক মো. তানভীর শহিদ রতন উপস্থিত ছিলেন। বিজ্ঞপ্তি।
