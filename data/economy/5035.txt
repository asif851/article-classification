
অতি ক্ষুদ্র, ক্ষুদ্র ও মাঝারি পর্যায়ের শিল্প খাতে (এমএসএমই) ব্যাংক ও আর্থিক প্রতিষ্ঠানগুলোকে ২০১৬ সালে ১ লাখ সাড়ে ১৩ হাজার কোটি টাকার ঋণ বিতরণের লক্ষ্যমাত্রা নির্ধারণ করে দিয়েছে বাংলাদেশ ব্যাংক।বাংলাদেশ ব্যাংকের জাহাঙ্গীর আলম সম্মেলনকক্ষে গতকাল বৃহস্পতিবার অনুষ্ঠিত সংবাদ সম্মেলনে কেন্দ্রীয় ব্যাংকের নির্বাহী পরিচালক নির্মল চন্দ্র ভক্ত এ তথ্য জানান।নতুন বছরের এ আকার ২০১৫ সালের লক্ষ্যমাত্রার তুলনায় ৮ দশমিক ৫৩ শতাংশ বেশি, তবে ২০১৫ সালের প্রকৃত বিতরণের চেয়ে কম।সংবাদ সম্মেলনে জানানো হয়, ২০১৫ সালে সিএমএসএমই খাতে বার্ষিক ঋণ বিতরণ লক্ষ্যমাত্রা নির্ধারণ করা হয়েছিল ১ লাখ ৪ হাজার ৫৮৬ কোটি টাকা।এই লক্ষ্যমাত্রার বিপরীতে ৭ লাখ ২৪ হাজার ৯০৩ জন উদ্যোক্তাকে ১ লাখ ১৫ হাজার ৮৭০ কোটি টাকা বিতরণ করা হয়েছে, যা বার্ষিক লক্ষ্যমাত্রার ১০ দশমিক ৭৯ শতাংশ বেশি।আরও জানানো হয়, এ খাতে গত বছর রাষ্ট্রমালিকানাধীন ব্যাংকের ঋণ বিতরণের লক্ষ্যমাত্রা ছিল ১২ হাজার ৫৩ কোটি টাকা। এর বিপরীতে ঋণ বিতরণ করা হয়েছে ১০ হাজার ৬১০ কোটি টাকা।বিশেষায়িত ব্যাংকগুলোর ঋণ বিতরণের লক্ষ্যমাত্রা ছিল ১ হাজার ৬০০ কোটি টাকা। কিন্তু ২০১৫ সালে এসব ব্যাংক লক্ষ্যমাত্রার অর্ধেকও বিতরণ করতে পারেনি। তারা ি্বতরণ করতে পেরেছে ৭১৮ কোটি টাকা।বেসরকারি ব্যাংকগুলো ৪৫ হাজার ৭৬০ কোটি টাকার লক্ষ্যমাত্রার বিপরীতে ঋণ বিতরণ করেছে ৫১ হাজার ৮৯৫ কোটি টাকা। তারা ৬ হাজার ১৩৫ কোটি টাকা বেশি বিতরণ করেছে।এ ছাড়া ব্যাংকবহির্ভূত আর্থিক প্রতিষ্ঠানগুলো মোট ১১ হাজার ১ লাখ ১৫ হাজার ৮৭০ কোটি টাকার ঋণ বিতরণ করেছে, যা লক্ষ্যমাত্রার তুলনায় বেশি।
