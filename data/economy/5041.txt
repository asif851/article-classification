
বিশ্ব অর্থনৈতিক ব্যবস্থাপনায় স্পেশাল ড্রয়িং রাইটসে (এসডিআর) পঞ্চম মুদ্রা হিসেবে চীনা ইউয়ান অন্তর্ভুক্ত হলে এশিয়ার দেশগুলো লাভবান হবে। আর তখন আন্তর্জাতিক বাণিজ্যে মার্কিন ডলার, ব্রিটিশ পাউন্ড স্টার্লিং, ইউরোপের একক মুদ্রা ইউরো ও জাপানি ইয়েনের পাশাপাশি এটিরও ব্যবহার বাড়বে।ইন্টারন্যাশনাল চেম্বার অব কমার্স অ্যান্ড ইন্ডাস্ট্রিজ, বাংলাদেশের (আইসিসিবি) ত্রৈমাসিক নিউজ বুলেটিন-এর সম্পাদকীয়তে এ কথা বলা হয়েছে। এতে বলা হয়, বিশ্ব অর্থনৈতিক ব্যবস্থাপনায় এসডিআর একটি গুরুত্বপূর্ণ ভূমিকা পালন করে। প্রযুক্তিগতভাবে এটি বড় ধরনের ঋণগ্রস্ত দেশগুলোর সঙ্গে বিত্তশালী দেশগুলোর ভারসাম্য বজায় রাখতে সাহায্য করে।আন্তর্জাতিক মুদ্রা তহবিলের (আইএমএফ) ব্যবস্থাপনা পরিচালক ক্রিস্টিন লাগার্দে গত মার্চ মাসে জানান, আগামী ২০১৬ সালের অক্টোবরের মধ্যে এসডিআর মুদ্রার ঝুড়িতে পঞ্চম মুদ্রা হিসেবে চীনা ইউয়ান অন্তর্ভুক্ত হতে যাচ্ছে। বিজ্ঞপ্তি।
