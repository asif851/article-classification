
পার্বত্য এলাকায় তাঁতশিল্প-সংশ্লিষ্ট প্রকল্প নেবে সরকার। এ ছাড়া তাঁতিদের নিজস্ব তথা পারিবারিক পেশায় ধরে রাখতে প্রণোদনামূলক প্রকল্পও নেওয়া হবে। গতকাল বৃহস্পতিবার বস্ত্র ও পাট মন্ত্রণালয়ের বার্ষিক উন্নয়ন প্রকল্প (এডিপি) বাস্তবায়নের অগ্রগতি-সংক্রান্ত এক পর্যালোচনা সভায় এ সিদ্ধান্ত নেওয়া হয়েছে। মন্ত্রণালয়ের সভাকক্ষে অনুষ্ঠিত এ সভায় বস্ত্র ও পাটসচিব ফরিদ উদ্দিন আহম্মদ চৌধুরী সভাপতিত্ব করেন। এতে উপস্থিত ছিলেন বিটিএমসির চেয়ারম্যান ব্রিগেডিয়ার জেনারেল বায়েজিদ সারোয়ার, তাঁত বোর্ডের চেয়ারম্যান এরসাদ হোসেন প্রমুখ। ফরিদ উদ্দিন আহম্মদ চৌধুরী চলতি ২০১৫-১৬ অর্থবছরের এডিপির আওতায় বস্ত্র ও পাট মন্ত্রণালয়ের বিভিন্ন দপ্তর ও সংস্থার ১৩টি প্রকল্পে বরাদ্দকৃত ১৫৫ কোটি টাকার শতভাগ ব্যয়ের নির্দেশ দেন প্রকল্প পরিচালকদের।বিজ্ঞপ্তি
