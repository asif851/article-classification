
পঞ্চগড় চেম্বারের দ্বিবার্ষিক নির্বাচনে আশরাফুল আলম পাটোয়ারীর নেতৃত্বাধীন সমন্বিত ব্যবসায়ী ঐক্য ফোরাম সংখ্যাগরিষ্ঠতা পেয়েছে। ১৫টি পরিচালক পদের মধ্যে এই প্যানেল পেয়েছে ১০টি পদ। আর মেহেদী হাসান খানের নেতৃত্বে গণতান্ত্রিক ব্যবসায়ী ঐক্য ফোরাম পেয়েছে পাঁচটি পদ। সাত বছর পর গত শনিবার অনুষ্ঠিত এই নির্বাচনে ৩৮৪ জন ভোটারের মধ্যে ৩৭৫ জন ভোট দেন। সমন্বিত ব্যবসায়ী ঐক্য ফোরাম থেকে বিজয়ীরা হলেন আশরাফুল আলম পাটোয়ারী, এ টি এম কামরুজ্জামান, খাজিম উদ্দীন, রাওজুল করিম, মোজাফ্ফর হোসেন, আব্দুস সবুর সেলিম, আনোয়ার হোসেন, মোতালেব হোসেন, শহীদুল ইসলাম ও খাদেমুল ইসলাম। আর গণতান্ত্রিক ব্যবসায়ী ঐক্য ফোরাম থেকে নির্বাচিত ব্যক্তিরা হলেন মেহেদী হাসান খান, কুদরত-ই-খুদা, রেজাউল করিম রেজা, ইউনুস শেখ ও রেজাউল করিম। এবারের নির্বাচনে ১৫টি পরিচালক পদের বিপরীতে দুটি প্যানেলে ৩০ জনসহ ৩১ জন প্রার্থী প্রতিদ্বন্দ্বিতা করেন।
