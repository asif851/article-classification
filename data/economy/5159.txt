
আজ সোমবার ঢাকা স্টক এক্সচেঞ্জে (ডিএসই) সূচকের কিছুটা ঊর্ধ্বমুখী প্রবণতা লক্ষ করা যাচ্ছে। আজ সপ্তাহের দ্বিতীয় কার্যদিবস লেনদেনের গতি বেশ কম ডিএসইতে। অন্যদিকে, চট্টগ্রাম স্টক এক্সচেঞ্জেও (সিএসই) সূচক সামান্য বেড়েছে। গতি কম লেনদেন।
এ ছাড়া বেড়েছে বেশির ভাগ প্রতিষ্ঠানের শেয়ারের দর।
গত কার্যদিবস রোববার ডিএসইর প্রধান সূচক ডিএসইএক্স সূচক ৩৫ পয়েন্ট কমে অবস্থান করে ৫৩৬৩ পয়েন্টে।
ডিএসইতে আজ দুপুর সাড়ে ১২টা নাগাদ ডিএসইএক্স সূচক ৪ দশমিক ৬৮ পয়েন্ট বেড়ে অবস্থান করছে ৫৩৬৮ পয়েন্টে। দুপুর সাড়ে ১২টা পর্যন্ত লেনদেন হয়েছে প্রায় ২৭০ কোটি টাকা। গতকাল এ সময় পর্যন্ত লেনদেনের পরিমাণ ছিল ১৯৬ কোটি ২০ লাখ টাকা। লেনদেনে অংশ নিয়েছে ৩০৫টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৩১টির, কমেছে ১১৬টির। দর অপরিবর্তিত রয়েছে ৫৮টি কোম্পানির।
অন্যদিকে, সিএসইতে আজ দুপুর ১২টা নাগাদ সার্বিক সূচক বেড়েছে ৭ দশমিক ৩০ পয়েন্ট। মোট লেনদেনের পরিমাণ এখন পর্যন্ত ১৪ কোটি টাকা। গতকাল এ সময় পর্যন্ত লেনদেনের পরিমাণ ছিল ৮ কোটি ৩৪ লাখ টাকা। আজ দুপুর সাড়ে ১২টা নাগাদ সিএসইতে লেনদেনে অংশ নিয়েছে ১৭৭টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ৮৩টির, কমেছে ৬৭টির। দর অপরিবর্তিত রয়েছে ২৭টি কোম্পানির।
