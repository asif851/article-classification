
নওগাঁর মহাদেবপুরে দৈনিক ২৮৮ মেট্রিক টন ক্ষমতাসম্পন্ন অত্যাধুনিক প্রযুক্তির রাইস মিল স্থাপন করেছে দেশের শীর্ষস্থানীয় ভোগ্যপণ্য বাজারজাতকারী প্রতিষ্ঠান এসিআই ফুডস লিমিটেড। এতে সহায়তা দিয়েছে আন্তর্জাতিক খ্যাতিসম্পন্ন সুইজারল্যান্ড-ভিত্তিক প্রতিষ্ঠান বুলার। সম্প্রতি এক অনুষ্ঠানের মধ্য দিয়ে এসিআই কনজ্যুমার ব্র্যান্ডসের নির্বাহী পরিচালক সৈয়দ আলমগীর ও বিজনেস ডিরেক্টর অনুপ কুমার সাহার উপস্থিতিতে বুলারের কান্ট্রি ম্যানেজার ইমরান উদ্দীন ও অন্য কর্মকর্তারা আনুষ্ঠানিকভাবে প্রকল্পটি হস্তান্তর করে। অনুষ্ঠানে উপস্থিত ছিলেন এসিআই কনজ্যুমার ব্র্যান্ডসের ইনস্টিটিউশন সেলসের মহাব্যবস্থাপক অবন্তি কুমার সরকার, সেলস ম্যানেজার রাহাত আলী পাটোয়ারীসহ কোম্পানির বিভিন্ন বিভাগের ঊর্ধ্বতন কর্মকর্তারা। বিজ্ঞপ্তি।
