
বেসিক ব্যাংকের ৭০ কোটিরও বেশি টাকা আত্মসাতের অভিযোগে করা মামলায় দুই ব্যবসায়ীকে গ্রেপ্তার করেছে দুর্নীতি দমন কমিশন (দুদক)। আজ শনিবার ভোর চারটার দিকে জামালপুর থেকে তাঁদের গ্রেপ্তার করা হয়।গ্রেপ্তার হওয়া ব্যক্তিরা হলেন এমারেল্ড অটোব্রিকস গ্রুপের পরিচালক সারোয়ার জাহান ও শামীম আহমেদ সুজা। জামালপুরের সুজাকান্দা ও স্টেশন রোড এলাকা থেকে দুদকের একটি দল তাঁদের গ্রেপ্তার করে। ওই দলে ছিলেন উপপরিচালক ঋত্বিক সাহা, মো. ইব্রাহিম, শামসুল আলম, এস এম রফিকুল ইসলাম, সহকারী পরিচালক ফজলে হোসেন ও উপসহকারী পরিচালক শহীদুজ্জামান।বেসিক ব্যাংকে জালিয়াতির ঘটনায় গত বছরের ২১, ২২ ও ২৩ সেপ্টেম্বর ৫৬টি মামলা করে দুদক। এর আগে এমারেল্ড গ্রুপের আরেক স্বত্বাধিকারী সৈয়দ হাসিবুল গণিকেও গ্রেপ্তার করা হয়।আসামিদের আজ জামালপুর আদালতে হাজির করে পরবর্তী আইনি ব্যবস্থা নেওয়া হবে।
