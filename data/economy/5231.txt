
টানা চার কার্যদিবসের ধারাবাহিকতায় আজও সূচকের ঊর্ধ্বমুখী প্রবণতা লক্ষ করা যাচ্ছে ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ সোমবার সপ্তাহের দ্বিতীয় কার্যদিবস ডিএসইতে প্রথম দুই ঘণ্টায় লেনদেন ৫০০ কোটি টাকা ছাড়িয়েছে।
অপরদিকে সিএসইতে দৈনন্দিন লেনদেনের গতি কিছুটা কম লক্ষ করা যাচ্ছে আজ। তবে প্রথম দুই ঘণ্টায় বেশির ভাগ শেয়ার ও ইউনিটের দর বেড়েছে দুই পুঁজিবাজারেই।
ডিএসইতে আজ দুপুর সাড়ে ১২টা নাগাদ প্রধান সূচক ডিএসইএক্স ৮ দশমিক ৬৮ পয়েন্ট বেড়ে অবস্থান করছে ৪৯৫১ পয়েন্টে। দুপুর সাড়ে ১২টা নাগাদ লেনদেনের পরিমাণ প্রায় ৫৭০ কোটি ৪৪ লাখ টাকা। প্রথম দুই ঘণ্টায় ডিএসইতে লেনদেনে অংশ নিয়েছে ৩১৭টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৬৫টির, কমেছে ১০৭টির। দর অপরিবর্তিত রয়েছে ৪৫টি কোম্পানির।
সিএসইতে দুপুর সাড়ে ১২টা নাগাদ সার্বিক সূচক বেড়েছে ৩৫ দশমিক ৭৯ পয়েন্ট। মোট লেনদেন ছাড়িয়েছে ২২ কোটি ১৮ লাখ টাকা। প্রথম দুই ঘণ্টায় লেনদেন হয়েছে ২১৫টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১১৫টির, কমেছে ৭৭টির। দর অপরিবর্তিত ২৩টির।
