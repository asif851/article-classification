
মামলা-মোকদ্দমা ব্যবসায়ের স্বার্থের পরিপন্থী। ব্যবসায়ী ও বিনিয়োগকারীদের তাই নিজেদের স্বার্থেই মামলা-মোকদ্দমার পরিবর্তে বিকল্প বিরোধ নিষ্পত্তির পথ বেছে নিতে হবে।বাংলাদেশ ইন্টারন্যাশনাল আরবিট্রেশন সেন্টার (বিয়াক) ও রাজা অ্যান্ড টান সিঙ্গাপুর এলএলপির যৌথ আয়োজনে রাজধানীর একটি হোটেলে গতকাল শনিবার অনুষ্ঠিত ‘এশিয়ায় আন্তর্জাতিক বিরোধ নিষ্পত্তি বৃদ্ধি’ শীর্ষক সেমিনারে এমন অভিমত উঠে আসে।সেমিনারে আইনমন্ত্রী আনিসুল হক প্রধান অতিথি ছিলেন। এতে প্রধান বক্তা ছিলেন রাজা অ্যান্ড টানের ডিসপুট রেজুলেশন বিভাগের আঞ্চলিক প্রধান ফ্রান্সিস জেভিয়ার, ভি বালা সুব্রামানিয়াম এবং আইনজীবী¯সামির সাত্তার।বিয়াক কাউন্সিলের চেয়ারম্যান মাহবুবুর রহমান সেমিনারে সঞ্চালনা করেন। বক্তব্য দেন বিয়াকের প্রধান নির্বাহী তৌফিক আলী।সেমিনারে সাবেক প্রধান বিচারপতি লতিফুর রহমান, কে এম হাসান, সৈয়দ জে আর মুদাসসির হোসেন, মো. তোফাজ্জুল ইসলাম, মোফজলুল করিম, বিচারপতি শাহ আবু নাঈম মমিনুর রহমান, আওলাদ আলী, বিশিষ্ট আইনজীবী ড.¯কামাল হোসেন, রফিক-উল হক ও জিয়াউর রহমান খান, সাবেক তত্ত্বাবধায়ক সরকারের উপদেষ্টা মাহবুব জামিল, আবদুল মুয়ীদ চৌধুরী ও রোকিয়া আফজাল রহমান, সাবেক অ্যাটর্নি জেনারেল এ এফ হাসান আরিফ ও ফিদা এম কামাল, ইন্টারন্যাশনাল চেম্বার অব কমার্স, বাংলাদেশের (আইসিসিবি) সহসভাপতি ও ট্রান্সকম গ্রুপের চেয়ারম্যান লতিফুর রহমান, ঢাকা চেম্বারের সাবেক সভাপতি মোহাম্মদ শাহাজাহান খান প্রমুখ উপস্থিত ছিলেন।
