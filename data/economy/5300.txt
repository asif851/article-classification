
ক্রাউন সিমেন্টের উদ্যোগে সম্প্রতি গুণী শিক্ষকদের সম্মাননা ও শিক্ষানবিশ শিক্ষার্থীদের সনদ বিতরণ করা হয়। টাঙ্গাইলের সরকারি সা’দত কলেজ মিলনায়তনে আয়োজিত অনুষ্ঠানে সম্মাননা পান অবসরপ্রাপ্ত শিক্ষক সরকারি মাওলানা মোহাম্মদ আলী কলেজের তপন কুমার বর্ধন, সরকারী সা’দত কলেজের মীর সোহরাব আলী, মো. গোলাপ হোসেন দেওয়ান, মির্জা মো. এ মোমেন, মো. খলিলুর রহমান ও নাগরপুর সরকারি কলেজের সাবেক শিক্ষক বেগম সামসুন নাহার। অনুষ্ঠানে সরকারি সা’দত কলেজের অধ্যক্ষ মো. রেজাউল করিম, ক্রাউন সিমেন্টের উপদেষ্টা শংকর কুমার রায় ও মেজর জেনারেল (অব.) হামিদ আল হাসান উপস্থিত ছিলেন। বিজ্ঞপ্তি
