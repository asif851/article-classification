
সূচকের ইতিবাচক প্রবণতায় আজ সোমবার লেনদেন চলছে ঢাকার শেয়ারবাজারে। বেলা ১১টায় লেনদেনের আধা ঘণ্টা শেষে ঢাকা স্টক এক্সচেঞ্জে (ডিএসই) অধিকাংশ কোম্পানির শেয়ারের দাম বেড়েছে। ফলে সূচক বেড়েছে।ডিএসই সূত্রে জানা যায়, বেলা ১১টায় ডিএসইর ডিএসইএক্স সূচক ২০ পয়েন্ট বেড়ে দাঁড়িয়েছে ৪,৩৯৫ পয়েন্টে। এর আগে সকাল সাড়ে ১০টায় সূচকের ঊর্ধ্বমুখী প্রবণতায় ডিএসইতে লেনদেন শুরু হয়, যা এখনো অব্যাহত রয়েছে।এই সময়ে ডিএসইতে ১৯৬টি কোম্পানির শেয়ার ও মিউচুয়াল ফান্ডের লেনদেন হয়েছে। হাতবদল হওয়া কোম্পানিগুলোর মধ্যে ১১৭টির দাম বেড়েছে। কমেছে ৪৩টির এবং অপরিবর্তিত রয়েছে ৩৬টি প্রতিষ্ঠানের শেয়ারের দাম।এই সময় পর্যন্ত ডিএসইতে ৬০ কোটি টাকার শেয়ার লেনদেন হয়েছে।আধা ঘণ্টা শেষে ডিএসইতে লেনদেনে শীর্ষে থাকা প্রতিষ্ঠানগুলোর মধ্যে রয়েছে বেক্সিমকো, শাহজিবাজার পাওয়ার কোম্পানি, বিএসসি, দ্য পেনিনসুলা চিটাগং, স্কয়ার ফার্মা, গ্রামীণফোন, বিডি বিল্ডিং, ফার কেমিক্যাল ইন্ডাস্ট্রিজ, ওরিয়ন ফার্মা, এনভয় টেক্সটাইল প্রভৃতি।
