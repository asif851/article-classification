
বিএনপির নেতৃত্বাধীন ২০-দলীয় জোটের গতকাল সোমবার ডাকা সকাল-সন্ধ্যা হরতালে লালমনিরহাটের পাটগ্রাম উপজেলার বুড়িমারী স্থলবন্দর দিয়ে আমদানি-রপ্তানি কার্যক্রমে কোনো প্রভাব পড়েনি।সরেজমিনে বুড়িমারী স্থলবন্দর ঘুরে দেখা গেছে, এই স্থলবন্দর দিয়ে ভারত-ভুটান-বাংলাদেশি পণ্য আমদানি-রপ্তানি কাজ পুরোদমে চলছে। এ ছাড়া ইমিগ্রেশন দিয়ে পাসপোর্টধারী যাত্রী পারাপারও ছিল স্বাভাবিক।বুড়িমারী স্থলবন্দর সিঅ্যান্ডএফ এজেন্ট ও আমদানিকারক শামীম হোসেন বলেন, হরতালে আমদানি-রপ্তানি কার্যক্রমে কোনো প্রভাব পড়েনি। তবে মালামাল পরিবহনে ট্রাকসংকট সৃষ্টি হয়েছিল। দূরপাল্লার কোনো ট্রাক-বাস চলেনি।বুড়িমারী স্থলবন্দর ইমিগ্রেশন পুলিশের ভারপ্রাপ্ত কর্মকর্তা (ওসি) আনোয়ারুল ইসলাম বলেন, ‘পাসপোর্টধারী যাত্রী পারাপার স্বাভাবিক রয়েছে।বুড়িমারী স্থলবন্দর কাস্টমসের সহকারী কমিশনার (এসি) মতিয়ার রহমান বলেন, হরতালে তেমন কোনো প্রভাব পড়েনি। আমদানি-রপ্তানি কার্যক্রম স্বাভাবিক রয়েছে।
