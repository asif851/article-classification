
চট্টগ্রামের পূর্ব নাসিরাবাদের ১ নম্বর শহীদ আব্দুল হালিম সড়কে স্ট্যান্ডার্ড চার্টার্ড ব্যাংকের নতুন ফ্ল্যাগশিপ শাখা চালু হয়েছে। গতকাল বৃহস্পতিবার সকালে ফিতা কেটে এই শাখা উদ্বোধন করেন অতিথিরা। চট্টগ্রামের বড় কয়েকটি শিল্পগোষ্ঠীর কর্ণধারেরা এ সময় উপস্থিত ছিলেন।শাখা উদ্বোধন শেষে নগরের র্যা ডিসন ব্লু বে ভিউ হোটেলে এক সংবাদ সম্মেলনের আয়োজন করে ব্যাংকটি। এতে কর্মকর্তারা ব্যাংকটির সেবা নিয়ে বিস্তারিত অবহিত করেন।সংবাদ সম্মেলনে স্ট্যান্ডার্ড চার্টার্ড ব্যাংক বাংলাদেশের প্রধান নির্বাহী কর্মকর্তা আবরার এ আনোয়ার বলেন, ‘১১২ বছর আগে চট্টগ্রামের সদরঘাটে স্ট্যান্ডার্ড চার্টার্ড ব্যাংকের প্রথম শাখা প্রতিষ্ঠা হয়েছিল। দীর্ঘ সময় ধরে গ্রাহকদের সেবার মাধ্যমে দেশের উন্নয়নের অংশীদার হতে পারা সৌভাগ্যের। নতুন শাখা উদ্বোধনের মাধ্যমে এ দেশের গ্রাহকদের প্রতি আমাদের অব্যাহত আস্থার আরও একটি উদাহরণ।’সংবাদ সম্মেলনে স্ট্যান্ডার্ড চার্টার্ড ব্যাংকের কান্ট্রি হেড অব ব্যাংকিং নাসের এজাজ এবং হেড অব রিটেইল ব্যাংকিং আদিত্য মান্ডলই উপস্থিত ছিলেন।অনুষ্ঠানে জানানো হয়, নতুন এ শাখার অবস্থান চট্টগ্রামের কর্মব্যস্ত এলাকা জিইসি মোড়ের কাছে। গ্রাহকদের সুযোগ-সুবিধার কথা মাথায় রেখে নতুন এই শাখার নকশা করা হয়েছে। সর্বোত্তম ব্যাংকিং সেবার পাশাপাশি এই শাখায় সুপরিসর প্রায়োরিটি স্যুট, কাস্টমারদের লকার সেবা এবং পার্কিং সুবিধা নিশ্চিত হবে।এর আগে উদ্বোধনী অনুষ্ঠানে পিএইচপি ফ্যামিলির চেয়ারম্যান সুফি মিজানুর রহমান, দৈনিক আজাদী পত্রিকার ব্যবস্থাপনা সম্পাদক ওয়াহিদ মালেক, দৈনিক পূর্বকোণ পত্রিকার ব্যবস্থাপনা সম্পাদক জসিম ইউ আহমেদ, চিটাগাং ক্লাবের চেয়ারম্যান মিয়া মোহাম্মাদ আব্দুর রহিম, এম এম ইস্পাহানী লিমিটেডের ব্যবস্থাপনা পরিচালক মির্জা সালমান ইস্পাহানী, বিএসএম গ্রুপের চেয়ারম্যান আবুল বশর চৌধুরী, বিএসআরএম গ্রুপের চেয়ারম্যান আলীহুসেইন আকবারআলী, জেএফ বাংলাদেশ-এর ব্যবস্থাপনা পরিচালক এ কিউ আই চৌধুরী প্রমুখ উপস্থিত ছিলেন।
 
