
গ্রাহকদের জন্য ‘সেকেন্ড-প্রতি আধা পয়সা ও আনলিমিটেড ফেসবুক’ নামে নতুন অফার নিয়ে এসেছে মুঠোফোন অপারেটর রবি আজিয়াটা। আনলিমিটেড বোনাস অফারের গ্রাহক বাদে রবির সব প্রি-পেইড গ্রাহক নতুন এই সুবিধা নিতে পারবেন।এ অফারের আওতায় গ্রাহকেরা ৩১ টাকা রিচার্জ করে রবি নাম্বারে প্রতি সেকেন্ড আধা পয়সা এবং অন্য অপারেটরে প্রতি সেকেন্ড ১ পয়সায় কথা বলতে পারবেন। পাশাপাশি বিনা মূল্যে ২৪ ঘণ্টা আনলিমিটেড বা যত খুশি ফেসবুক ব্যবহার করতে পারবেন গ্রাহকেরা।রবি থেকে রবি নম্বরে প্রতি সেকেন্ড আধা পয়সায় কথা বলার অফারটি রাত ১২টা থেকে বিকেল পাঁচটা পর্যন্ত এবং অন্য অপারেটরে প্রতি সেকেন্ড ১ পয়সা রেটের সুবিধাটি ২৪ ঘণ্টাই উপভোগ করা যাবে।নতুন কলরেট ও বিনা মূল্যের ফেসবুক অফারটির মেয়াদ হবে রিচার্জের দিনসহ মোট পাঁচ দিন। রিচার্জের পরপরই এটির কার্যকারিতা শুরু হবে। গ্রাহক চাইলে আবার ৩১ টাকা রিচার্জ করে অফারটি নিতে পারবেন। সেটি না নিলে গ্রাহকের জন্য আগের কলরেটই প্রযোজ্য হবে। রবি গতকাল রোববার এক সংবাদ বিজ্ঞপ্তিতে এসব তথ্য জানিয়েছে। রবি আজিয়াটার প্রধান পরিচালন কর্মকর্তা মাহতাব উদ্দিন আহমেদ বলেন, ‘অফারটিতে সাশ্রয়ী মূল্যে ভয়েস ও ইন্টারনেট সেবার সমন্বয় নিশ্চিত হয়েছে, যা আমাদের কোম্পানির গ্রাহককেন্দ্রিক দৃষ্টিভঙ্গিকে তুলে ধরেছে।’
