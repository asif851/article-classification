
টানা দরপতনের পর সপ্তাহের চতুর্থ দিনে আজ বুধবার ইতিবাচক ধারায় ফিরে এসেছে শেয়ারবাজার। দিনের শুরু থেকেই ঊর্ধ্বমুখী প্রবণতায় চলছে লেনদেন।
বাজার বিশ্লেষণে দেখা যায়, দেশের উভয় শেয়ারবাজারেই হাতবদল হওয়া বেশির ভাগ কোম্পানির শেয়ারের দাম বাড়তির দিকে। বেলা সাড়ে ১১টায় ২৮ পয়েন্টের মতো বেড়ে ঢাকা স্টক এক্সচেঞ্জে ডিএসইএক্স সূচক দাঁড়িয়েছে চার হাজার ৭৫২। এরই মধ্যে লেনদেন হয়েছে ৭৯ কোটি টাকার মতো।
অন্যদিকে, চট্টগ্রাম স্টক এক্সচেঞ্জে (সিএসই) একই সময় ৭২ দশমিক ৪১ পয়েন্ট বেড়ে সার্বিক সূচক দাঁড়িয়েছে ১৪ হাজার ৫৭১। মোট লেনদেন হয়েছে ৬ কোটি টাকার মতো।
