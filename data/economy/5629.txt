
মুঠোফোন অপারেটর গ্রামীণফোনের ব্র্যান্ড অ্যাম্বাসেডর হলেন ওয়ানডে ও টি-টোয়েন্টিতে বাংলাদেশ জাতীয় ক্রিকেট দলের অধিনায়ক মাশরাফি বিন মুর্তজা।
আজ সোমবার গ্রামীণফোনের পাঠানো এক সংবাদ বিজ্ঞপ্তিতে এ তথ্য জানিয়ে বলা হয়েছে, সামাজিক ক্ষমতায়নে গ্রামীণফোনের সঙ্গে কাজ করবেন মাশরাফি।
বিজ্ঞপ্তিতে বলা হয়, গ্রামীণফোনের সঙ্গে যুক্ত হওয়া প্রসঙ্গে মাশরাফি বলেন, ব্র্যান্ড হিসেবে গ্রামীণফোন সব বাধা পেরিয়ে বহুদূরের যাত্রায় বিশ্বাসী। আমিও ব্যক্তিগত ও পেশাদারি জীবনে সব সময় সীমা ছাড়িয়ে যাওয়া, সমর্থকদের আস্থা ও নিজের শক্তির ওপর বিশ্বাস রেখেছি। গ্রামীণফোনের প্রয়োজনীয় ও উদ্ভাবনী সব সেবার মাধ্যমে বাংলাদেশিদের হৃদয় জয় করার পাশাপাশি, দেশের সামাজিক ক্ষমতায়নে ইতিবাচক পরিবর্তন আনতে উল্লেখযোগ্য অবদান রেখেছে। আশা করি, গ্রামীণফোনের সঙ্গে আমরা সবাই মিলে দেশকে সামনের দিকে এগিয়ে নিয়ে যাব।
মাশরাফি আরও বলেন, প্রতিষ্ঠান হিসেবে গ্রামীণফোন সমাজের প্রতি দায়বদ্ধ এবং প্রতিষ্ঠানটির কাজেও এর প্রতিফলন ঘটেছে। অনলাইন স্কুল, সাধারণ মানুষের জন্য সহজে ইন্টারনেট শিক্ষা, নারীর ক্ষমতায়ন ও অন্যান্য উন্নয়ন উদ্যোগসহ গ্রামীণফোন সমাজের ক্ষমতায়নে বছরজুড়ে নানা সব উদ্যোগ নিয়ে বিশাল পরিসরে কাজ করছে।
