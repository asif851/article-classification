
কাতারে ফুটবল বিশ্বকাপ হবে ২০২২ সালে। সেই বিশ্বকাপকে লক্ষ্য করে নিট পোশাকের রপ্তানি বাড়াতে চায় নিট পোশাকশিল্প মালিকদের সংগঠন বিকেএমইএ। এ জন্য দ্বিপক্ষীয় ও বহুপক্ষীয় বাণিজ্য চুক্তির জন্য গতকাল বৃহস্পতিবার ঢাকায় নিযুক্ত কাতারের রাষ্ট্রদূত আহমেদ মোহাম্মদ আল দেহাইমির সঙ্গে বৈঠক করেন বিকেএমইএর নেতারা। ঢাকায় বিকেএমইএ কার্যালয়ে অনুষ্ঠিত এই বৈঠকে সভাপতিত্ব করেন সংগঠনের সহসভাপতি এ এইচ আসলাম সানি। বৈঠকে উপস্থিত ছিলেন বাংলাদেশ বিনিয়োগ উন্নয়ন কর্তৃপক্ষের (বিডা) নির্বাহী চেয়ারম্যান কাজী এম আমিনুল ইসলাম, রপ্তানি উন্নয়ন ব্যুরোর (ইপিবি) ভাইস চেয়ারম্যান মাফরুহা সুলতানা। বিজ্ঞপ্তি
