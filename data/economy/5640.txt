
সপ্তাহের শেষ দিন আজ বৃহস্পতিবার সূচক ও লেনদেনে ইতিবাচক প্রবণতায় শেষ হয়েছে ঢাকা ও চট্টগ্রাম স্টক এক্সচেঞ্জের (ডিএসই ও সিএসই) লেনদেন। দিনের লেনদেন শেষে দুই স্টক এক্সচেঞ্জে অধিকাংশ কোম্পানির শেয়ারের দাম কমেছে। তবে সূচক বেড়েছে। পাশাপাশি লেনদেন বেড়েছে দুই বাজারে।
 
ডিএসইতে সূচক বেড়েছে ২৫ পয়েন্ট
প্রধান শেয়ারবাজার ঢাকা স্টক এক্সচেঞ্জের (ডিএসই) ডিএসইএক্স সূচক আজ ২৫ পয়েন্ট বেড়ে দাঁড়িয়েছে চার হাজার ৬২১ পয়েন্টে।
এর আগে সকাল সাড়ে ১০টায় সূচকের ইতিবাচক প্রবণতায় ডিএসইতে লেনদেন শুরু হয়, যা লেনদেনের শেষ পর্যন্ত অব্যাহত ছিল।
ডিএসইতে আজ ২৯৫টি প্রতিষ্ঠানের শেয়ার ও মিউচুয়াল ফান্ডের লেনদেন হয়েছে। এর মধ্যে ১২৫টির দাম বেড়েছে, কমেছে ১৩৯টির এবং অপরিবর্তিত রয়েছে ৩১টি প্রতিষ্ঠানের শেয়ারের দাম।
ডিএসইতে আজ ৫১৮ কোটি টাকার শেয়ার লেনদেন হয়েছে, যা গতকালের চেয়ে ১৮ কোটি টাকা বেশি। গতকাল এ বাজারে ৫০০ কোটি টাকার শেয়ার লেনদেন হয়।
 
ডিএসইতে লেনদেনে শীর্ষে লাফার্জ পদ্মা অয়েল
আজ ডিএসইতে লেনদেনে শীর্ষে রয়েছে পদ্মা অয়েল। আজ এ প্রতিষ্ঠানের ৪২ কোটি টাকার শেয়ার লেনদেন হয়েছে। এ ছাড়া হেইডেলবার্গ সিমেন্ট, গ্রামীণফোন, লাফার্জ সুরমা সিমেন্ট, অলিম্পক ইন্ডাস্ট্রিজ, মেঘনা পেট্রোলিয়াম, স্কয়ার ফার্মা, মার্কেন্টাইল ব্যাংক, যমুনা অয়েল, বিএসসিসিএল প্রভৃতি লেনদেনের শীর্ষে উঠে আসে।
 
সিএসইতে সূচক বেড়েছে ৮২ পয়েন্ট
ডিএসইর পাশাপাশি চট্টগ্রাম স্টক এক্সচেঞ্জেও (সিএসই) সূচক ও লেনদেন বেড়েছে। লেনদেন শেষে সিএসইর সার্বিক মূল্যসূচক ৮২ পয়েন্ট বেড়ে অবস্থান করছে ১৪ হাজার ২৪১ পয়েন্টে।
সিএসইতে আজ ২০৯টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ৭৯টির দাম বেড়েছে, কমেছে ১০৬টির এবং অপরিবর্তিত রয়েছে ২৪টি প্রতিষ্ঠানের শেয়ারের দাম। আজ সিএসইতে ৩৭ কোটি টাকা লেনদেন হয়েছে, যা গতকালের চেয়ে দুই কোটি টাকা বেশি। গতকাল এই বাজারে ৩৫ কোটি টাকার শেয়ার লেনদেন হয়।
