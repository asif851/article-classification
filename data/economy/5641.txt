
হাওর এলাকার অসহায় কৃষকদের সহযোগিতার উদ্যোগ হিসেবে ‘এসিআই রিপার’ ব্যবহার করে বড়লেখা, জুড়ী, কুলাউড়া, রাজনগর ও মৌলভীবাজার সদর উপজেলার এক হাজার একর জমির ধান বিনা মূল্যে কাটার কর্মসূচি নিয়েছে এসিআই মোটরস্ লিমিটেড। উক্ত কর্মসূচির অংশ হিসেবে ১১ এপ্রিল জুড়ী ও কুলাউড়া উপজেলার অন্তর্বর্তী শাপলা ব্রিক ফিল্ড-সংলগ্ন নজরুল ইসলামের ধানি জমিতে ধান কাটা কর্মসূচির আয়োজন করা হয়। অনুষ্ঠানে অন্যদের মধ্যে উপস্থিত ছিলেন এসিআই মোটরস্ লিমিটেডের বিজনেস ডিরেক্টর সুব্রত রঞ্জন দাস, উপজেলা নির্বাহী অফিসার নাসির উল্লাহ খান, কৃষি সম্প্রসারণ অধিদপ্তরের অতিরিক্ত পরিচালক কাজী লুৎফুল বারী। উল্লেখ্য, তাৎক্ষণিক বন্যায় ফসলের ক্ষতি মোকাবিলায় কৃষি সম্প্রসারণ অধিদপ্তর কৃষকদের প্রণোদনা প্রদানের লক্ষ্যে ৩০ শতাংশ সরকারি ভর্তুকিতে এসিআই রিপার সরবরাহ করছে। বিজ্ঞপ্তি
