
টানা চার কর্মদিবস ঊর্ধ্বমুখী প্রবণতার পর আজ সোমবার সূচকের নিম্নমুখী প্রবণতায় দেশের শেয়ারবাজারের লেনদেন শেষ হয়েছে। দিনের লেনদেন শেষে দুই স্টক এক্সচেঞ্জে অধিকাংশ কোম্পানির শেয়ারের দাম কমেছে। ফলে সূচক কমেছে। তবে প্রধান শেয়ারবাজার ঢাকা স্টক এক্সচেঞ্জে (ডিএসই) গতকালের চেয়ে লেনদেন বাড়লেও কমেছে চট্টগ্রাম স্টক এক্সচেঞ্জে (সিএসই)।
ডিএসইতে সূচক কমেছে ২৪ পয়েন্টদিনের লেনদেন শেষে ডিএসইর ডিএসইএক্স সূচক ২৪ পয়েন্ট বেড়ে অবস্থান করছে ৫,৩০৯ পয়েন্টে। এর আগে আজ সকালে সূচকের ঊর্ধ্বমুখী প্রবণতায় ডিএসইতে লেনদেন শুরু হয়। ১০ মিনিটে সূচক গতকালের চেয়ে ৩৪ পয়েন্ট বেড়ে যায়। এর পর থেকে নিম্নমুখী প্রবণতায় যায় সূচক। সূচকের নিম্নমুখী এই প্রবণতা লেনদেনের শেষ পর্যন্ত অব্যাহত ছিল।
আজ ডিএসইতে ৩০৫টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১২৮টির দাম বেড়েছে, কমেছে ১৫২টির এবং অপরিবর্তিত রয়েছে ২৫টি প্রতিষ্ঠানের শেয়ারের দাম।
ডিএসইতে আজ ১ হাজার ৭ কোটি টাকার শেয়ার লেনদেন হয়েছে, যা গতকালের চেয়ে ৯২ কোটি টাকা বেশি। গতকাল এ বাজারে ৯১৫ কোটি টাকার শেয়ার লেনদেন হয়।
সিএসইতে সূচক কমেছে ৩৯ পয়েন্টডিএসইর পাশাপাশি সিএসইতেও সূচক কমেছে। লেনদেন শেষে সিএসইর সার্বিক মূল্যসূচক ৩৯ পয়েন্ট কমে অবস্থান করছে ১৬ হাজার ৪০০ পয়েন্টে।
সিএসইতে আজ ২৪০টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১০৭টির দাম বেড়েছে। কমেছে ১২১টির আর অপরিবর্তিত রয়েছে ১২টি প্রতিষ্ঠানের শেয়ারের দাম।
সিএসইতে আজ ৫৯ কোটি টাকার শেয়ার লেনদেন হয়েছে, যা গতকালের চেয়ে তিন কোটি টাকা কম। গতকাল সিএসইতে ৬২ কোটি টাকার লেনদেন হয়।
ডিএসইতে লেনদেনে শীর্ষে এমজেএল বিডিডিএসইতে আজ লেনদেনে শীর্ষে রয়েছে এমজেএল বিডি। আজ প্রতিষ্ঠানটির ৩৯ কোটি টাকার শেয়ার লেনদেন হয়েছে। এ ছাড়া লেনদেনে শীর্ষে থাকা অন্য প্রতিষ্ঠানগুলোর মধ্যে রয়েছে স্কয়ার ফার্মা, গ্রামীণফোন, গোল্ডেন সন, তিতাস গ্যাস, বেক্সিমকো ফার্মা, ডেল্টা লাইফ ইনস্যুরেন্স, ফ্যামিলি টেক্স, পিপলস লিজিং অ্যান্ড ফিন্যান্সিয়াল সার্ভিসেস, লাফার্জ সুরমা সিমেন্ট প্রভৃতি।
