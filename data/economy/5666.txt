
ঘুরে দাঁড়িয়েছে দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জ (সিএসই)। টানা চার কার্যদিবস দরপতনের পর আজ মঙ্গলবার ঊর্ধ্বমুখী প্রবণতা লক্ষ করা যাচ্ছে দুই পুঁজিবাজারে। আজ সপ্তাহের তৃতীয় কার্যদিবস লেনদেনের গতি কিছুটা কম, তবে বেশির ভাগ প্রতিষ্ঠানের শেয়ারের দর বেড়েছে।
ডিএসইতে আজ দুপুর সাড়ে ১২টা নাগাদ ডিএসইএক্স সূচক ৩২ পয়েন্ট বেড়ে অবস্থান করছে ৫৪৫৩ পয়েন্টে। দুপুর সাড়ে ১২টা পর্যন্ত লেনদেন হয়েছে প্রায় ৪৬৮ কোটি ৮৮ লাখ টাকা। গত কার্যদিবস এ সময় পর্যন্ত লেনদেনের পরিমাণ ছিল প্রায় ৫৭৬ কোটি ২৪ লাখ টাকা। আজ দুপুর সাড়ে ১২টা নাগাদ ডিএসইতে লেনদেনে অংশ নিয়েছে ৩২২টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৮৭টির, কমেছে ১০৬টির। দর অপরিবর্তিত রয়েছে ২৯টি কোম্পানির।
অন্যদিকে, সিএসইতে আজ দুপুর ১২টা নাগাদ সার্বিক সূচক বেড়েছে ৯০ পয়েন্ট। মোট লেনদেনের পরিমাণ প্রায় ২১ কোটি ৬৬ লাখ টাকা। গত কার্যদিবস দুপুর সাড়ে ১২টা পর্যন্ত লেনদেনের পরিমাণ ছিল ৩১ কোটি ৮৯ লাখ টাকা। আজ দুপুর সাড়ে ১২টা নাগাদ সিএসইতে লেনদেনে অংশ নিয়েছে ২২৩টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১২৫টির, কমেছে ৭৬টির। দর অপরিবর্তিত রয়েছে ২২টি কোম্পানির।
