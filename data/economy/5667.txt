
আরএফএল আধুনিক প্রযুক্তিতে তৈরি ইলেকট্রনিকস হোম অ্যাপ্লায়েন্স বা গৃহস্থালিতে ব্যবহার্য ইলেকট্রনিক পণ্যের নতুন ব্র্যান্ড ভিগোর উদ্বোধন করেছে।রাজধানীর রাওয়া কনভেনশন হলে গতকাল রোববার আরএফএলের ব্যবস্থাপনা পরিচালক (এমডি) আর এন পাল এ ব্র্যান্ডের আনুষ্ঠানিক উদ্বোধন করেন। উদ্বোধনী অনুষ্ঠানে ডিউরেবল প্লাস্টিকস লিমিটেডের নির্বাহী পরিচালক প্রদীপ কুমার পোদ্দার, জ্যেষ্ঠ বিক্রয় মহাব্যবস্থাপক তৌকিরুল ইসলাম ও বিপণন প্রধান মোহাম্মদ রাশেদ-উল-আলম উপস্থিত ছিলেন।ক্রেতারা ভিগো ব্র্যান্ডের ১৩ রকমের ইলেকট্রনিক পণ্য কিনতে পারবেন। এসব পণ্যের মধ্যে উল্লেখযোগ্য হলো টিভি, রেফ্রিজারেটর, এয়ারকন্ডিশনার, এয়ারকুলার, আয়রন, ব্লেন্ডার, ইন্ডাকশন কুকার, ইলেকট্রিক কেটলি, রাইস কুকার, ওয়াশিং মেশিন।অনুষ্ঠানে আর এন পাল বলেন, ভিগো ব্র্যান্ডের পণ্যসমূহ এখন বেস্ট বাইসহ ইলেকট্রনিক পণ্যের অন্য শোরুমগুলোতে পাওয়া যাচ্ছে। পর্যায়ক্রমে দেশব্যাপী ভিগো আউটলেট স্থাপন ও ডিলার নিয়োগের মাধ্যমে এ ব্র্যান্ডের পণ্য বাজারজাত করা হবে। এসব পণ্যে বিক্রয়োত্তর সেবা নিশ্চিত করা হবে বলে তিনি জানান। বিজ্ঞপ্তি।
