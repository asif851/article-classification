
ঢাকা মেডিকেল কলেজের সব একাডেমিক ও প্রশাসনিক সদস্যদের বিশেষায়িত ভয়েস এবং ডেটা সেবা দেবে এয়ারটেল বাংলাদেশ লিমিটেড। আজ বুধবার দুই প্রতিষ্ঠানের মধ্যে এ বিষয়ে একটি করপোরেট চুক্তি সই হয়েছে।
ঢাকা মেডিকেল কলেজের অধ্যক্ষের সম্মেলন কক্ষে এ চুক্তি সই অনুষ্ঠানে উপস্থিত ছিলেন অধ্যক্ষ মো. ইসমাইল খান, এয়ারটেল বাংলাদেশের ব্যবস্থাপনা পরিচালক ও প্রধান নির্বাহী কর্মকর্তা পি ডি শর্মা, চিফ করপোরেট অ্যাফেয়ার্স অফিসার আশরাফুল হক চৌধুরী, এন্টারপ্রাইজ সলিউশন বিভাগের প্রধান জাফরী শামীম, এসএমই সেলস ম্যানেজার সৌরভ কবীর, কি অ্যাকাউন্ট ম্যানেজার ফয়সাল মাহমুদ এবং ঢাকা মেডিকেল কলেজের মেডিসিন বিভাগের প্রধান এইচ এ এম নাজমুল আহসান।
