
বেসিক ব্যাংকের নতুন ব্যবস্থাপনা পরিচালক (এমডি) হিসেবে নিয়োগ পেয়েছেন মুহাম্মদ আউয়াল খান। তিন বছরের জন্য এ পদে নিয়োগ পেয়েছেন তিনি। গতকাল সোমবার বিকেলে বেসিক ব্যাংকের চেয়ারম্যান আলাউদ্দিন এ মজিদ কাছে এ সংক্রান্ত চিঠি পাঠায় ব্যাংক ও আর্থিক প্রতিষ্ঠান বিভাগ। বেসিক ব্যাংক সূত্রে এই তথ্য জানা গেছে।এ বিষয়ে আলাউদ্দিন এ মজিদ প্রথম আলোকে বলেন, আমরা চিঠি পেয়েছি। বাংলাদেশ ব্যাংকের অনুমোদনের পরই তাঁর নিয়োগ কার্যকর হবে।বেসিক ব্যাংকের বর্তমান এমডি খোন্দকার মো. ইকবালের মেয়াদ শেষ হয় ২৮ সেপ্টেম্বর। ওই পদে নিয়োগে তিন সদস্যের সার্চ কমিটি গঠন করে অর্থ মন্ত্রণালয়। এ কমিটির আহ্বায়ক ছিলেন আলাউদ্দিন এ মজিদ।এর আগে বাংলাদেশ কৃষি ব্যাংকের এমডির দায়িত্ব পালন করেন আউয়াল খান। তিনি ২০১৬ সালের ১৪ নভেম্বর কৃষি ব্যাংকের এমডি পদে যোগ দেন। চলতি বছরের আগস্টে অবসরজনিত ছুটিতে যান।আউয়াল খান রাজশাহী কৃষি উন্নয়ন ব্যাংকেরও এমডি ছিলেন। এর আগে তিনি উপব্যবস্থাপনা পরিচালক (ডিএমডি) হিসেবে অগ্রণী ব্যাংকে কর্মরত ছিলেন।১৯৮২ সালে বাংলাদেশ কৃষি ব্যাংকে যোগদিনের মাধ্যমে ব্যাংকিং ক্যারিয়ার শুরু করেন আউয়াল খান। তিনি সোনালী ব্যাংক, রাজশাহী কৃষি উন্নয়ন ব্যাংক ও বাংলাদেশ কৃষি ব্যাংকে মহাব্যবস্থাপক হিসেবে দায়িত্ব পালন করেন।
