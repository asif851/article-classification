
করের টাকা জমা দেওয়ার সুবিধার্থে আজ বুধবার দেশের সব তফসিলি ব্যাংক রাত আটটা পর্যন্ত খোলা থাকবে। গতকাল মঙ্গলবার বাংলাদেশ ব্যাংকের এক প্রজ্ঞাপনে এ নির্দেশনা দেওয়া হয়েছে। জাতীয় রাজস্ব বোর্ডের (এনবিআর) অনুরোধের পরিপ্রেক্ষিতে বাংলাদেশ ব্যাংক এ নির্দেশনা দিয়েছে।কেন্দ্রীয় ব্যাংকের প্রজ্ঞাপনে বলা হয়, করদাতাদের আয়কর প্রদানের সুবিধার্থে চালান বা পে-অর্ডার সুবিধা চালু রাখার জন্য এ নির্দেশ দেওয়া হয়েছে। এ বিষয়ে প্রয়োজনীয় নিরাপত্তা নিশ্চিত করারও নির্দেশ দেওয়া হয়েছে। ২০১৬-১৭ করবর্ষে ব্যক্তিশ্রেণির করদাতাদের আয়কর রিটার্ন জমা দেওয়ার শেষ দিন আজ ৩০ নভেম্বর। এ জন্য গতকাল মঙ্গলবারও ব্যাংকের শাখা রাত ৮টা পর্যন্ত খোলা রাখা হয়।
