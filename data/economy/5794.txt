
ইন্টারন্যাশনাল বিজনেস ফোরাম অব বাংলাদেশ (আইবিএফবি) ঢাকার তেজগাঁওয়ের কেন্দ্রীয় কার্যালয়ে ‘আন্তদেশীয় বাণিজ্যে অর্থায়ন’ বিষয়ে এক সেমিনারের আয়োজন করেছে। আইবিএফবির সভাপতি হাফিজুর রহমান খানের সভাপতিত্বে গত শনিবার অনুষ্ঠিত এ সেমিনারে মুখ্য আলোচক ছিলেন হংকংভিত্তিক ইন্টারলিঙ্কেজেস কনসালট্যান্সি লিমিটেডের (আইসিএল) প্রতিষ্ঠাতা ও প্রধান নির্বাহী অনিন্দিতা ঘোষ। সেমিনারে অন্যান্যের মধ্যে ট্যারিফ কমিশনের সাবেক চেয়ারম্যান মো. মজিবুর রহমান, আইবিএফবির সহসভাপতি মো. ওমর সাফায়াত কাওসার, ইন্ডাস্ট্রি লিডারশিপ কমিটির চেয়ারম্যান এ কে চৌধুরী, অর্থ কমিটির ভাইস চেয়ারম্যান হেলাল আহমেদ চৌধুরী, সাবেক ব্যাংকার অরুণাংশু দত্ত, প্রকৌশলী নুরুল আমিন প্রমুখ উপস্থিত ছিলেন। বিজ্ঞপ্তি
