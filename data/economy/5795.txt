
রাজস্ব মামলাগুলো দ্রুত নিষ্পত্তির উদ্যোগ নেবে জাতীয় রাজস্ব বোর্ড বা এনবিআর। পরিবর্তিত রাজনৈতিক পরিস্থিতিতে এ কৌশলেই রাজস্ব আদায়ের লক্ষ্যমাত্রা অর্জন করতে চায় সংস্থাটি। এনবিআরের নবনিযুক্ত চেয়ারম্যান নজিবুর রহমান গতকাল বৃহস্পতিবার এ কৌশলটি সাংবাদিকদের জানান।এনবিআর চেয়ারম্যান বলেন, বিপুল পরিমাণ রাজস্ব আদায় মামলার কারণে আটকে রয়েছে। এসব মামলা দ্রুত নিষ্পত্তির উদ্যোগ নেওয়া হবে। রাজধানীর মগবাজারে অবস্থিত এনবিআরের অধীনস্থ শুল্ক গোয়েন্দা ও তদন্ত অধিদপ্তর কার্যালয় পরিদর্শন শেষে সাংবাদিকদের তিনি এসব কথা বলেন।নজিবুর রহমান আরও বলেন, যেসব বেসরকারি হাসপাতালসহ সেবাধর্মী প্রতিষ্ঠান শুল্ক রেয়াত নিয়েছে, সে প্রতিষ্ঠানগুলো শর্ত প্রতিপালন করছে কি না, তা এখন থেকে ভালো করে খতিয়ে দেখা হবে। এ জন্য শুল্ক গোয়েন্দা বিভাগ শিগগিরই অভিযানে নামবে। যারা শর্ত প্রতিপালন করছে না, তাদের বিরুদ্ধে আইনগত ব্যবস্থাও নেওয়া হবে। এ পদক্ষেপেও কিছু রাজস্ব আদায় বাড়বে মনে করেন সংস্থাটির প্রধান।চলতি অর্থবছরে এক লাখ ৪৯ হাজার ৭২০ কোটি টাকার রাজস্ব আদায়েল লক্ষ রয়েছে এনবিআেরর।
