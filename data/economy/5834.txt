
আগামী শনিবার সাপ্তাহিক ছুটির দিনও সব তফসিলি ব্যাংক খোলা থাকবে। দশম জাতীয় সংসদ নির্বাচনে প্রার্থীদের মনোনয়নপত্র জমাদানের সুবিধার্থে আজ বৃহস্পতিবার এ সিদ্ধান্ত নিয়েছে বাংলাদেশ ব্যাংক।
বাংলাদেশ ব্যাংকের গভর্নর সচিবালয়ের মহাব্যবস্থাপক আ ফ ম আসাদুজ্জামান বিষয়টি নিশ্চিত করেছেন। তিনি প্রথম আলো ডটকমকে বলেন, শনিবার বন্ধের দিনও বাংলাদেশ ব্যাংকের তফসিলভুক্ত সব ব্যাংক খোলা রাখার সিদ্ধান্ত নেওয়া হয়েছে।
প্রসঙ্গ, গত সোমবার দশম জাতীয় সংসদ নির্বাচনের তফসিল ঘোষণা করা হয়। তফসিল অনুযায়ী আগামী ২ ডিসেম্বর মনোনয়নপত্র জমা দেওয়ার শেষ তারিখ। এই সময়ের মধ্যে প্রার্থীদের মনোনয়নপত্র জমাদানের সুবিধার্থে শনিবার ব্যাংক খোলা রাখার সিদ্ধান্ত নেয় কেন্দ্রীয় ব্যাংক।
