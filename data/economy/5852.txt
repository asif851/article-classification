
গ্রাহকসংখ্যার দিক থেকে এখন বিশ্বের তৃতীয় বৃহৎ মোবাইল ফোন অপারেটর ভারতী এয়ারটেল। এয়ারটেল বাংলাদেশের এক সংবাদ বিজ্ঞপ্তিতে এ তথ্য জানানো হয়েছে। এতে বলা হয়েছে, ওয়ার্ল্ড সেলুলার ইনফরমেশন সার্ভিসের (ডব্লিউসিআইএস) সর্বশেষ তালিকায় ৩০ কোটি ৩ লাখ গ্রাহক নিয়ে তৃতীয় অবস্থানে আছে এয়ারটেল। এ তালিকার প্রথম ও দ্বিতীয় স্থানে আছে যথাক্রমে চায়না মোবাইল ও ভোডাফোন গ্রুপ। বর্তমানে দক্ষিণ এশিয়া ও আফ্রিকার ২০টি দেশে এয়ারটেলের কার্যক্রম রয়েছে। এটি ১৯৯৫ সালের নভেম্বরে ভারতের রাজধানী নয়াদিল্লিতে যাত্রা শুরু করে। ভারতে এয়ারটেল টুজি, থ্রিজি, ফোরজি, মোবাইল কমার্স ও অন্যান্য ভ্যালু অ্যাডেড সেবা দিয়ে থাকে। প্রতিষ্ঠানটির চেয়ারম্যান সুনীল ভারতী মিত্তাল বলেন, ‘বিশ্বের তৃতীয় বৃহৎ অপারেটর হওয়াটা এয়ারটেলের জন্য একটি মাইলফলক বিশেষ।’বিজ্ঞপ্তি
