
সুবিধাবঞ্চিত মানুষের ত্বকের সুস্থতায় সাহায্য করতে ভ্যাসলিন শুরু করেছে ‘ভ্যাসলিন হিলিং প্রজেক্ট’। এতে সম্পৃক্ত হয়েছেন অভিনেত্রী বিপাশা হায়াত। এই প্রকল্পে মডার্ন ট্রেড পার্টনার হিসেবে আছে ইউনিমার্ট। সম্প্রতি ঢাকার গুলশান–২-এ অবস্থিত ইউনিমার্টে উপস্থিত হয়ে প্রকল্পটির জন্য বিশেষভাবে স্থাপন করা কিয়স্ক উদ্বোধন করেন বিপাশা হায়াত। সুবিধাবঞ্চিত মানুষকে ভ্যাসলিন পেট্রোলিয়াম জেলি দেওয়ার জন্য এসব কিয়স্ক সর্বসাধারণের জন্য উন্মুক্ত রাখা হয়। সংগৃহীত ভ্যাসলিন পেট্রোলিয়াম জেলি এই প্রকল্পের এনজিও পার্টনার টিএমএসএসের সহযোগিতায় পৌঁছে দেওয়া হবে বগুড়ায় বিভিন্ন সুবিধাবঞ্চিত এলাকার মানুষের কাছে। বিজ্ঞপ্তি।
