
জ্বালানি তেলের দাম কমেছে এশিয়ার বাজারে। বিশ্বে অপরিশোধিত তেলের সবচেয়ে বড় ক্রেতা যুক্তরাষ্ট্রের হালের অর্থনৈতিক ডেটা দেখার জন্য ব্যবসায়ীরা যখন উদগ্রীব, এ সময় তেলের বাজারে এই দরপতন ঘটল।আজ বৃহস্পতিবার বার্তা সংস্থা এএফপির খবরে জানানো হয়, দিনের শুরুতে মার্কিন বেঞ্চমার্ক ওয়েস্ট টেক্সাস ইন্টারমিডিয়েটে (ডব্লিউটিআই) তেলের দাম এক সেন্ট কমে দাঁড়িয়েছে ৯৩ দশমিক ৮৭ ডলারে। অন্যদিকে ব্রেন্ট ক্রুড সাত সেন্ট কমে দাঁড়িয়েছে ১০২ দশমিক ৬৫ ডলারে।সিঙ্গাপুরের ইউনাইটেড ওভারসিজ ব্যাংক জানিয়েছে, সার্বিকভাবে চাহিদা কমে যাওয়ায় তেলের দামে কিছুটা পরিবর্তন হয়েছে।গতকাল বুধবার মার্কিন এনার্জি ডিপার্টমেন্টের সাপ্তাহিক প্রতিবেদনে দেখা যায়, সেখানে পরিশোধিত গ্যাসোলিনসহ মোট পেট্রোলিয়াম উদ্ভাবনের পরিমাণ শূন্য দশমিক ৪ শতাংশ বেড়েছে।
