
সম্প্রতি যমুনা ব্যাংক ও এনআরবিসি ব্যাংকের মধ্যে রেমিট্যান্স বিতরণ-বিষয়ক একটি সমঝোতা স্মারক (এমওইউ) স্বাক্ষরিত হয়েছে। এতে যমুনা ব্যাংকের ব্যবস্থাপনা পরিচালক ও প্রধান নির্বাহী কর্মকর্তা শফিকুল আলম ও এনআরবিসি ব্যাংকের ব্যবস্থাপনা পরিচালক ও প্রধান নির্বাহী কর্মকর্তা দেওয়ান মুজিবুর রহমান স্বাক্ষর করেন। এ সময় উপস্থিত ছিলেন যমুনা ব্যাংকের উপব্যবস্থাপনা পরিচালক এ কে এম সাইফুদ্দীন আহমদ, এনআরবিসি ব্যাংকের ইভিপি ও আইডির প্রধান কবির আহমেদ এবং যমুনা ব্যাংকের এনআরবি ব্যাংকিংয়ের বিভাগীয় প্রধান মো. আবদুস সোবহান। বিজ্ঞপ্তি।
