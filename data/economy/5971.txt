
দেশের অন্যতম পর্যটনকেন্দ্র কক্সবাজারে গড়ে তোলা হচ্ছে একটি পরিবেশবান্ধব ডিজিটাল সার্ফিং সিটি। সরকারি-বেসরকারি অংশীদারির মাধ্যমে এটি করা হবে।এ ব্যাপারে তথ্য ও যোগাযোগপ্রযুক্তি মন্ত্রণালয়ের (আইসিটি) আইসিটি বিভাগ, মুঠোফোন সেবাদাতা প্রতিষ্ঠান এয়ারটেল বাংলাদেশ এবং বাংলাদেশ কম্পিউটার কাউন্সিলের মধ্যে গতকাল বৃহস্পতিবার একটি চুক্তি সই হয়েছে।এ উপলক্ষে আইসিটি বিভাগের মিলনায়তনে আয়োজিত এক অনুষ্ঠানে আইসিটি প্রতিমন্ত্রী জুনাইদ আহমেদ, আইসিটি বিভাগের সচিব শ্যাম সুন্দর শিকদার এবং নির্বাহী পরিচালক এস এম আশরাফুল ইসলাম, এয়ারটেল বাংলাদেশের ব্যবস্থাপনা পরিচালক ও প্রধান নির্বাহী পি ডি শর্মা, ঊর্ধ্বতন কর্মকর্তা আশরাফুল হক চৌধুরী, সন্দীপন চক্রবর্তী ও রুবাবা দৌলা উপস্থিত ছিলেন। এয়ারটেল থেকে গতকাল পাঠানো এক বিজ্ঞপ্তিতে এসব তথ্য জানানো হয়।
