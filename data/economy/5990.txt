
পুঁজিবাজারে তালিকাভুক্ত খাদ্য খাতের কোম্পানি ন্যাশনাল টি শেয়ারধারীদের জন্য লভ্যাংশ ঘোষণা করেছে। প্রতিষ্ঠানটি ৩০ শতাংশ নগদ লভ্যাংশ দেবে। আজ রোববার ঢাকা স্টক এক্সচেঞ্জের (ডিএসই) ওয়েবসাইটে এ তথ্য প্রকাশ করা হয়েছে।ডিএসইর ওয়েবসাইটে প্রকাশিত সংবাদে বলা হয়, ন্যাশনাল টির পরিচালনা পর্ষদ গত ৩১ ডিসেম্বর শেষ হওয়া অর্থবছরের জন্য এই লভ্যাংশ ঘোষণা করেছে। এ-সংক্রান্ত বার্ষিক সাধারণ সভা (এজিএম) ২১ জুন অনুষ্ঠিত হবে। রেকর্ড ডেট ১৫ মে।এদিকে প্রতিষ্ঠানটি জানিয়েছে, গত অর্থবছরে তাদের কর পরবর্তী নিট মুনাফা হয়েছে ১৬ কোটি টাকা এবং শেয়ারপ্রতি আয় বা ইপিএস হয়েছে ২৪ টাকা ৪৬ পয়সা।
