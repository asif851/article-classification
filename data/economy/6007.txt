
বিএসআরএমের আয়োজনে ‘ইন্ডাকশন ফারনেসে প্রস্তুত উন্নতমানের কনস্ট্রাকশন স্টিল’ শীর্ষক এক সেমিনার সম্প্রতি অনুষ্ঠিত হয়েছে। রাজধানীর গুলশানে একটি কনভেনশন সেন্টারে এ অনুষ্ঠানে প্রধান অতিথি ছিলেন ইঞ্জিনিয়ার্স ইনস্টিটিউশনের সভাপতি এম শামীম জেড বসুনিয়া। বক্তব্য দেন বুয়েটের এমএমই ডিপার্টমেন্টের অধ্যাপক ফাহমিদা গুলশান এবং ইসলামিক ইউনিভার্সিটি অব টেকনোলজির অধ্যাপক তারেক উদ্দীন। উপস্থিত ছিলেন বিএসআরএমের নির্বাহী পরিচালক তপন সেনগুপ্ত, ঢাকা করপোরেটের হেড কাজী আনোয়ার আহমেদ, মার্কেটিং ও প্রোডাক্ট ডেভেলপমেন্টের হেড এম ফিরোজ, ন্যাশনাল সেলসের হেড শোভন মাহবুব শাহাবুদ্দিন, প্ল্যান্ট হেড বিপিন শর্মা এবং সহকারী মহাব্যবস্থাপক আবুল হাসনাত। বিজ্ঞপ্তি।
