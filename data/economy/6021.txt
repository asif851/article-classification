
আগামী রোববার স্পট মার্কেটে যাচ্ছে শেয়ারবাজারে তালিকাভুক্ত চারটি কোম্পানি। লভ্যাংশ ঘোষণার কারণে তিন দিন স্পট মার্কেটে চলবে এই চার কোম্পানির শেয়ার লেনদেন। আজ বৃহস্পতিবার ঢাকা স্টক এক্সচেঞ্জ (ডিএসই) সূত্রে এ তথ্য জানা গেছে।
কোম্পানি চারটি হলো ফনিক্স ফিন্যান্স, বাংলাদেশ ল্যাম্পস, হেইডেলবার্গ সিমেন্ট ও বিচ হ্যাচারিজ।
আজ ডিএসইর ওয়েবসাইটে প্রকাশিত সংবাদে বলা হয়, ১৭ এপ্রিল এই চার কোম্পানির লভ্যাংশ ঘোষণা-সংক্রান্ত রেকর্ড ডেট। এর আগের তিন দিন অর্থাত্ ১৩, ১৫ ও ১৬ এপ্রিল স্পট মার্কেটে কোম্পানি চারটির শেয়ার লেনদেন হবে। এ সময় ব্লক বা অড লট শেয়ার লেনদেন করা যাবে। আর রেকর্ড ডেটের কারণে ১৭ এপ্রিল কোম্পানিগুলোর শেয়ার লেনদেন বন্ধ থাকবে।
