
দশম জাতীয় সংসদের ৬ষ্ঠ ও বাজেট অধিবেশন আগামী ১ জুন সোমবার বিকেল চারটায় শুরু হবে। এ অধিবেশনেই বাজেট উত্থাপন ও পাস হবে। আজ সোমবার রাষ্ট্রপতি মো. আবদুল হামিদ সংবিধানের ৭২ অনুচ্ছেদের প্রদত্ত ক্ষমতাবলে এ অধিবেশন আহ্বান করেছেন। খবর বাসস।
এর আগে গত ১৯ জানুয়ারি দশম জাতীয় সংসদের পঞ্চম অধিবেশন শুরু হয়ে শেষ হয় গত ২ এপ্রিল।বছরের প্রথম অধিবেশন হিসাবমতে সংবিধান অনুযায়ী রাষ্ট্রপতি মো. আবদুল হামিদ ওই দিন সংসদে ভাষণ দেন। রাষ্ট্রপতির ভাষণের ওপর ৩৭ কার্য দিবসে প্রায় ৬০ ঘণ্টা ৩০ মিনিট আলোচনা অনুষ্ঠিত হয়। এতে সরকারি ও বিরোধী দল মিলিয়ে মোট ২৩৬ জন সংসদ সদস্য আলোচনায় অংশ গ্রহণ করেন। পঞ্চম অধিবেশনে সরকারি বিল জমা পড়েছে ১১ টি। এর মধ্যে ৮টি সরকারি বিল পাস হয়।
