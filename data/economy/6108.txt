
এসিআই কনজ্যুমার ব্র্যান্ডসের বার্ষিক সেলস অ্যান্ড মার্কেটিং কনফারেন্স-২০১৮ গত সোমবার রাজধানীর বসুন্ধরা আন্তর্জাতিক সম্মেলন কেন্দ্রে অনুষ্ঠিত হয়েছে। অনুষ্ঠানের উদ্বোধন করেন গ্রুপ ম্যানেজিং ডিরেক্টর আরিফ দৌলা। এসিআই কনজ্যুমার ব্র্যান্ডসের ম্যানেজিং ডিরেক্টর সৈয়দ আলমগীর সবাইকে স্বাগত জানিয়ে কোম্পানির গত বছরের সাফল্যের কথা তুলে ধরেন। তিনি ২০১৮ সনের কর্মপরিকল্পনাও ঘোষণা করেন।
আরিফ দৌলা ২০১৭ সালের ব্যবসায়িক সাফল্যের জন্য সবাইকে ধন্যবাদ জানান। ২০১৮ সনে আরও ভালো ফলাফলের জন্য সবাইকে উৎসাহিত করেন তিনি।
বিজনেস ডিরেক্টর কামরুল হাসান, অনুপ কুমার সাহা, ফারিয়া ইয়াসমিন, ডিরেক্টর বিজনেস অপারেশনস সামসুজ্জামান, বিজনেস ম্যানেজার ওবায়দুল হক, জামান আসিফ আহমদ, জেনারেল ম্যানেজার সেলস জাকির হোসেন সরকার, জাহিদ হোসেন, ডিজিএম মো. নাহিদ নেওয়াজ এবং বিশ্বব্যাপী নামকরা কোম্পানি এস সি জনসন, কোলগেট পালমলিভ, একজোনোভেল, মালহোত্রা গ্রুপ, টাটা টি’র ঊর্ধ্বতন কর্মকর্তারা অনুষ্ঠানে বক্তব্য দেন।  এসিআই অ্যারোসল, স্যাভলন, এসিআই মশার কয়েল, এসিআই পিউর আটা-ময়দা-সুজি, ফ্রিডম স্যানিটারি ন্যাপকিন, স্মার্ট ওয়াশিং পাউডার, টুইংকেল বেবি ডায়াপার, ওয়ান্ডার ডিশ ওয়াশ বার, নিউট্রিলাইফ রাইস ব্র্যাণ ওয়েল, স্টাইলাস মোবাইল ফোন এবং এসিআই পিউর সল্টের মত স্বনামধন্য ব্র্যান্ডের পণ্য উৎপাদন এবং বাজারজাত করে থাকে এসিআই। বাংলাদেশে কোলগেট, ইকুয়াল/ক্যান্ডেরাল, প্যানাসনিক প্রোডাক্ট, ডিয়োলাক্স পেইন্টস ইত্যাদি পণ্যসমূহের একমাত্র পরিবেশক ও মার্কেটিং পার্টনারও এসিআই। প্রেস বিজ্ঞপ্তি
