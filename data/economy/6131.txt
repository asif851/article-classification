
ইয়ামাহা ও এসিআই মটরসের পৃষ্ঠপোষকতায় রাজধানীর শীতার্তদের মাঝে কম্বল বিতরণ করা হয়। গত সোমবার (১ জানুয়ারি) মাঝরাতে প্রায় ৫০ জনেরও বেশি ইয়ামাহা বাইকার এ কার্যক্রমে অংশ নেন। রাজধানীর হাইকোর্ট মাজার এলাকা থেকে শীতার্তদের মাঝে কম্বল বিতরণের এই কার্যক্রম শুরু হয়। পরে রাজধানীর কমলাপুর, কারওয়ান বাজার, মালিবাগসহ নগরীর বিভিন্ন জায়গায় গরিব ও দুস্থ শীতার্তদের মাঝে কম্বল বিতরণ করা হয়। এক প্রেস বিজ্ঞপ্তিতে এসব কথা জানানো হয়।
এ সময় উপস্থিত ছিলেন এসিআই মটরসের এক্সিকিউটিভ ডিরেক্টর সুব্রত রঞ্জন দাস ও এসিআই মটরসের অন্যান্য কর্মকর্তারা। মোটর বাইকারদের প্রধান দুটি গ্রুপ বাইক বিডি ও কে বি রাইডার্স কার্যক্রমটি আয়োজনে বিশেষভাবে সহযোগিতা করেন।
এসিআই মটরস লিমিটেড বাংলাদেশে ইয়ামাহা মোটরসাইকেল এবং খুচরা যন্ত্রাংশের একমাত্র পরিবেশক। বাংলাদেশের স্বনামধন্য প্রতিষ্ঠান এসিআইয়ের একটি সহযোগী প্রতিষ্ঠান হিসেবে এসিআই মটরস ২০০৭ সালে যাত্রা শুরু করে। ইয়ামাহা বর্তমানে বাংলাদেশের সবচেয়ে জনপ্রিয় মোটর বাইক।
