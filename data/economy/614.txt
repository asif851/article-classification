
কর প্রশাসনে বড় ধরনের পরিবর্তন হয়েছে। কর কমিশনার পদমর্যাদার ১২ জনকে বদলি ও দুজন অতিরিক্ত কর কমিশনারকে কমিশনার (চলতি দায়িত্বে) করা হয়েছে। গতকাল রোববার জাতীয় রাজস্ব বোর্ড (এনবিআর) এ আদেশ জারি করেছে। ঢাকার কর অঞ্চল-১-এর অতিরিক্ত কর কমিশনার জাহিদ হাছান ও কর অঞ্চল-২-এর রেজাউল করিম চৌধুরীকে যথাক্রমে বরিশাল ও কুমিল্লার কমিশনার করা হয়েছে। রাজশাহী কর অঞ্চলের সুনীল কুমার সাহাকে খুলনায়, চট্টগ্রামের কর অঞ্চল-১-এর দবির উদ্দিনকে রাজশাহীতে, কর অঞ্চল-২-এর অপূর্ব কান্তি দাসকে কর অঞ্চল-১-এ, কর অঞ্চল-৪-এর প্রদ্যুৎ কুমার সরকারকে কর অঞ্চল-২-এ, ময়মনসিংহের বেগম হুমায়রা সাইদাকে ঢাকা কর আপিল অঞ্চল-৪-এ, কুমিল্লার মোতাহের হোসেনকে চট্টগ্রামের কর অঞ্চল-৪-এ, খুলনার রাধেশ্যাম রায়কে ঢাকার কর আপিলাত ট্রাইব্যুনালের সদস্য করা হয়েছে। বিসিএস কর একাডেমির মহাপরিচালক রঞ্জন কুমার ভৌমিককে ঢাকার কর আপিলাত ট্রাইব্যুনালের সদস্য, ঢাকার কর আপিলাত ট্রাইব্যুনালের সদস্য সাজ্জাদ হোসেন ভূঁইয়াকে ঢাকার কর অঞ্চল-৩-এ, বরিশালের আবদুল বাতেনকে ঢাকার কর আপিলাত ট্রাইব্যুনালের সদস্য, ঢাকার কর আপিলাত ট্রাইব্যুনালের সদস্য হারুন অর রশীদকে ময়মনসিংহে এবং ঢাকার কর আপিলাত ট্রাইব্যুনালের সদস্য খন্দকার ফেরদৌস আলমকে বিসিএস কর একাডেমির মহাপরিচালক করা হয়েছে।
