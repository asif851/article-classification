
আমেরিকান চেম্বার অব কমার্স ইন বাংলাদেশের (অ্যামচেম) নতুন সভাপতি নির্বাচিত হয়েছেন মেটলাইফের রিজিওনাল সিনিয়র ভাইস প্রেসিডেন্ট এবং বাংলাদেশ, নেপাল ও মিয়ানমার কার্যক্রমের প্রধান মো. নুরুল ইসলাম। সহসভাপতি নির্বাচিত হন ডুপন্ট বাংলাদেশের ব্যবস্থাপনা পরিচালক (এমডি) শওকত আলী সরকার। সম্প্রতি অনুষ্ঠিত অ্যামচেমের ১৯তম বার্ষিক সাধারণ সভায় তাঁদের ২০১৫-১৬ সাল মেয়াদে নির্বাচিত করা হয়। এতে সংগঠনের কোষাধ্যক্ষ নির্বাচিত হন আর-প্যাক (বাংলাদেশ) লিমিটেডের মহাব্যবস্থাপক শফিকুল আজিম। এ ছাড়া অ্যামচেমের নতুন নির্বাহী সদস্যরা হলেন এক্সপেডিটরস (বাংলাদেশ) লিমিটেডের কান্ট্রি ম্যানেজার ও এমডি সৈয়দ এরশাদ আহমেদ, বাংলাদেশে সিটিব্যাংক এনএর এমডি ও সিটি কান্ট্রি অফিসার রাশেদ মাকসুদ, এনএমসিআই (বাংলাদেশ) লিমিটেডের ভাইস প্রেসিডেন্ট ও চিফ অপারেটিং অফিসার (সিওও) সদরুল্লাহ এ মনসুর এবং ন্যাটকো প্যাকেজিং বাংলাদেশের কান্ট্রি ম্যানেজার আল-মামুন এম রাশেল। বিজ্ঞপ্তি।
