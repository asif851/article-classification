
সপ্তাহের প্রথম দিন আজ রোববার সূচক ও লেনদেনে ইতিবাচক প্রবণতায় শেষ হয়েছে দেশের শেয়ারবাজারের লেনদেন। দিনের লেনদেন শেষে দুই স্টক এক্সচেঞ্জে অধিকাংশ কোম্পানির শেয়ারের দাম কমেছে। এতে সূচক বেড়েছে। পাশাপাশি লেনদেনও বেড়েছে দুই বাজারে। আজ ডিএসইর লেনদেন ৭০০ কোটি টাকা ছাড়িয়েছে।ডিএসইতে ৭৬৪ কোটি টাকার লেনদেনদিনের লেনদেন শেষে প্রধান শেয়ারবাজার ঢাকা স্টক এক্সচেঞ্জের (ডিএসই) ডিএসইএক্স সূচক ৪৪ পয়েন্ট বেড়ে অবস্থান করছে ৪,৫৩০ পয়েন্টে। এর আগে সকাল সাড়ে ১০টায় সূচকের ঊর্ধ্বমুখী প্রবণতায় ডিএসইতে লেনদেন শুরু হয়, যা লেনদেনের শেষ পর্যন্ত অব্যাহত ছিল।
আজ ডিএসইতে ২৯৯টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১৬৫টির দাম বেড়েছে, কমেছে ১০০টির এবং অপরিবর্তিত রয়েছে ৩৪টি প্রতিষ্ঠানের শেয়ারের দাম।ডিএসইতে আজ ৭৬৪ কোটি টাকার শেয়ার লেনদেন হয়েছে, যা গত বৃহস্পতিবারের চেয়ে ১৭৬ কোটি টাকা বেশি। বৃহস্পতিবার এ বাজারে ৫৮৮ কোটি টাকার শেয়ার লেনদেন হয়।
সিএসইতে ৭৮ কোটি টাকার লেনদেনডিএসইর পাশাপাশি চট্টগ্রাম স্টক এক্সচেঞ্জেও (সিএসই) সূচক ও লেনদেন বেড়েছে। দিনের লেনদেন শেষে সিএসইর সার্বিক মূল্যসূচক ১৫৩ পয়েন্ট বেড়ে অবস্থান করছে ১৩ হাজার ৯৫২ পয়েন্টে।সিএসইতে আজ ২২৮টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১১৬টির দাম বেড়েছে। কমেছে ৯১টির আর অপরিবর্তিত রয়েছে ২১টি প্রতিষ্ঠানের শেয়ারের দাম।আজ সিএসইতে ৭৮ কোটি টাকার শেয়ার লেনদেন হয়েছে, যা আগের দিনের চেয়ে ৩৭ কোটি টাকা বেশি। বৃহস্পতিবার এ বাজারে ৪১ কোটি টাকার শেয়ার লেনদেন হয়।
ডিএসইতে লেনদেনে শীর্ষে এমজেএল বিডিআজ ডিএসইতে লেনদেনে শীর্ষে রয়েছে এমজেএল বিডি। আজ এ প্রতিষ্ঠানের ৬৮ কোটি টাকার শেয়ার লেনদেন হয়েছে। এ ছাড়া লেনদেনে শীর্ষে থাকা অন্য প্রতিষ্ঠানগুলোর মধ্যে রয়েছে স্কয়ার ফার্মা, গ্রামীণফোন, অ্যাকটিভ ফাইন, বেক্সিমকো, হাওয়েল টেক্সটাইল, লাফার্জ সুরমা সিমেন্ট, এসিআই, পদ্মা অয়েল, সামিট পাওয়ার প্রভৃতি।
