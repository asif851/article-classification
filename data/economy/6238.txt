
নিজেদের নারী কর্মীদের জন্য শিশুযত্ন কেন্দ্র চালু করে আন্তর্জাতিক নারী দিবস পালন করল পণ্যের মান পরীক্ষার সেবাদাতা প্রতিষ্ঠান ইন্টারটেক। গতকাল ইন্টারটেকের ঢাকা কার্যালয়ে আয়োজিত এক অনুষ্ঠানে এ কেন্দ্রের উদ্বোধন করেন পোশাক রপ্তানিকারকদের সংগঠন বিজিএমইএর সহসভাপতি ফারুক হাসান। ঢাকার তেজগাঁওয়ে সংস্থাটির কার্যালয়ে চালু করা এ শিশুযত্ন কেন্দ্রে প্রতিষ্ঠানটির কর্মজীবী মায়েরা তাঁদের সন্তানদের রাখতে পারবেন। ইন্টারটেক মূলত যুক্তরাজ্যভিত্তিক একটি প্রতিষ্ঠান, যাদের কাজ হলো পণ্য, সেবা বা প্রক্রিয়ার মান যাচাই করে সনদ দেওয়া। 
