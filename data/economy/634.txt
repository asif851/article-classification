
হাইডেলবার্গ সিমেন্ট বাংলাদেশ লিমিটেডের ব্র্যান্ড স্ক্যান সিমেন্টের রিটেইল পার্টনারদের নিয়ে সম্প্রতি ‘আপনজন’ শীর্ষক জমকালো এক অনুষ্ঠানের আয়োজন করা হয়। বগুড়ার ‘হোটেল মম ইন’-এ আয়োজিত অনুষ্ঠানে উপস্থিত ছিলেন হাইডেলবার্গ সিমেন্ট বাংলাদেশ লিমিটেডের মার্কেটিং অ্যান্ড সেলস ডিরেক্টর সৈয়দ আবু আবেদ সাহের, স্ক্যান সিমেন্টের ব্যবসায়িক সহযোগী ও ঊর্ধ্বতন কর্মকর্তারা। এতে চলচ্চিত্র তারকা মাহিয়া মাহি ও আরিফিন শুভ নাচ পরিবেশন করেন এবং সংগীত পরিবেশন করেন কুমার বিশ্বজিৎ। দিনব্যাপী এই অনুষ্ঠানে ছিলেন প্রায় দেড় হাজার ডিলার, রিটেইলার ও তাঁদের পরিবারের সদস্যরা। বিজ্ঞপ্তি
