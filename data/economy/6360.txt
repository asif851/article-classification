
ম্যারিকো বাংলাদেশ লিমিটেড (এমবিএল) ২০১৪-১৫ অর্থবছরে শেয়ারধারীদের জন্য আরও ৫০ শতাংশ লভ্যাংশ অনুমোদন করেছে। ঢাকার র্যা ডিসন হোটেলে গতকাল বৃহস্পতিবার অনুষ্ঠিত কোম্পানির ১৫তম বার্ষিক সাধারণ সভায় (এজিএম) এই লভ্যাংশ অনুমোদন করা হয়।এ নিয়ে আলোচ্য অর্থবছরে বিভিন্ন সময়ে ঘোষিত ৩৭৫ শতাংশ অন্তর্বর্তীকালীন লভ্যাংশসহ মোট লভ্যাংশ দাঁড়িয়েছে ৪২৫ শতাংশ।বার্ষিক সভায় সভাপতিত্ব করেন ম্যারিকো বাংলাদেশের চেয়ারম্যান সওগতা গুপ্তা। এ সময় সভায় ম্যারিকো বাংলাদেশের ব্যবস্থাপনা পরিচালক আদিত্য সোম, স্বতন্ত্র পরিচালক রোকিয়া আফজাল রহমান, মাসুদ খানসহ অন্যান্য পরিচালক উপস্থিত ছিলেন।
