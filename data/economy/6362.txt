
বাংলাদেশ প্রফেশনাল গলফারস অ্যাসোসিয়েশনের (বিপিজিএ) আয়োজনে কুর্মিটোলা গলফ কোর্সে অনুষ্ঠিত হচ্ছে পিজিটিআই (প্রফেশনাল গলফ ট্যুর অব ইন্ডিয়া) ট্যুরের মেগা টুর্নামেন্ট বিটিআই ওপেন ২০১৭। গতকাল সোমবার টুর্নামেন্টটি শুরু হয়, চলবে ২ মার্চ পর্যন্ত। চার দিনের এই টুর্নামেন্টের প্রাইজমানি ৪৮ লাখ টাকা। বাংলাদেশে পিজিটিআই ট্যুরের সর্বোচ্চ প্রাইজমানির টুর্নামেন্ট এটি। অংশ নেবেন দক্ষিণ এশিয়ার ১২৬ জন গলফার। বিটিআই হোল্ডিং লিমিটেডের চেয়ারম্যান ও বিপিজিআইয়ের সাবেক প্রেসিডেন্ট আরশি হায়দার বলেন, ‘আবারও একটি আন্তর্জাতিক গলফ টুর্নামেন্টে পৃষ্ঠপোষকতা করার সুযোগ পেয়ে আমরা গর্ববোধ করছি।’ বিজ্ঞপ্তি
