
ইস্টল্যান্ড ইনস্যুরেন্স কোম্পানি শেয়ারধারীদের ১৫ শতাংশ নগদ এবং ১০ শতাংশ বোনাস লভ্যাংশ প্রদান করবে৷ কোম্পানির ২৭তম বার্ষিক সাধারণ সভায় এই লভ্যাংশ ঘোষণা করা হয়৷কোম্পািনর চেয়ারম্যান মাহবুবুর রহমানের সভাপতিত্বে গত রোববার রাজধানীর একটি হোটেল এ সভা অনুষ্ঠিত হয়। সভায় পরিচালকদের প্রতিবেদন এবং ২০১৩ সালের ৩১ ডিসেম্বর সমাপ্ত বছরের নিরীক্ষকের প্রতিবেদনসহ কোম্পানির নিরীক্ষিত হিসাব উপস্থাপন করা হয়।সভায় জানানো হয়, ইস্টল্যান্ড ইনস্যুরেন্স দেশের বিভিন্ন বাণিজ্যিক কেন্দ্রে অবস্থিত ২৪টি শাখার মাধ্যমে ২০১৩ সালে ৭০ কোটি টাকার প্রিমিয়াম আয় করেছে, যা আগের বছরের তুলনায় ৭ দশমিক ৭৩ শতাংশ বেশি। এ ছাড়া কোম্পািন গত ২৭ বছরে অগ্নি, নৌ, মোটর ও বিবিধ বিমা খাতে এ পর্যন্ত মোট ১৪৯ কোটি ৭৫ লাখ টাকার বিমা-দাবি পরিশোধ করেছে। ২০১৩ সালের ৩১ ডিসেম্বর তারিখে কোম্পানির মোট সম্পদের পরিমাণ দাঁড়িয়েছে ১৭১ কোটি ৭৮ লাখ টাকা।সভায় প্রতিকূল বাজার পরিস্থিতির মধ্যেও ব্যবসাবান্ধব নীতি অনুসরণ এবং নিয়ন্ত্রক সংস্থা-প্রণীত নীতিমালা ও ব্যবসায়িক নৈতিকতা যথাযথভাবে পরিপালনের জন্য কোম্পানিকে ধন্যবাদ জানানো হয়। বিজ্ঞপ্তি৷
