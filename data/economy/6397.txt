
ঢাকার হোটেল প্যান প্যাসিফিক সোনারগাঁওয়ে আজ বৃহস্পতিবার শুরু হচ্ছে তিন দিনের ঢাকা ট্রাভেল মার্ট। এ উপলক্ষে অভ্যন্তরীণ ও আন্তর্জাতিক বিভিন্ন রুটে নির্দিষ্ট ভাড়ার ওপর ১৫% মূল্য ছাড় ঘোষণা করেছে ইউএস-বাংলা এয়ারলাইনস কর্তৃপক্ষ। মেলায় এ বিমান সংস্থার প্যাভিলিয়ন থেকে দেশ-বিদেশের বিভিন্ন গন্তব্যে ভ্রমণের জন্য আকর্ষণীয় ট্যুর প্যাকেজ, ফটো বুথে সেলফি কনটেস্টে অংশ নিয়ে প্রতিদিন ঢাকা-সিঙ্গাপুর-ঢাকা কাপল টিকিট জেতার সুযোগ এবং সাধারণ দর্শনার্থীদের প্রবেশ টিকিটের ওপর র্যা ফল ড্রতে ইউএস-বাংলা এয়ারলাইনসের সৌজন্যে ঢাকা-কুয়ালালামপুর-ঢাকা, ঢাকা-কাঠমান্ডু-ঢাকা, ঢাকা-কক্সবাজার-ঢাকা টিকিটসহ নানা আকর্ষণীয় পুরস্কার থাকছে। ঢাকা ট্রাভেল মার্টের টাইটেল স্পনসর ইউএস-বাংলা এয়ারলাইনস। মেলার পৃষ্ঠপোষকতায় রয়েছে ট্রাভেলবিষয়ক পাক্ষিক দ্য বাংলাদেশ মনিটর। বিজ্ঞপ্তি
