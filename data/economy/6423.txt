
সিম কার্ডের ওপর করের হার পুনর্বিন্যাস করা হয়েছে। এত দিন সিম কার্ড কেনার সময় কর হিসেবে ১০০ টাকা দিতে হতো। এখন ১০০ টাকা কর কাটবে, তবে তা সম্পূরক শুল্ক ও ভ্যাট হিসেবে। সিম কার্ডের ওপর ৩৫ শতাংশ সম্পূরক বসানো হয়েছে। আর ১৫ শতাংশ ভ্যাটও আছে। অন্যদিকে সিম কার্ডের ট্যারিফ মূল্য আগের মতোই প্রতি ইউনিটে ১৮১ টাকা বহাল রাখা হয়েছে। এতে দেখা গেছে, সম্পূরক শুল্ক ও ভ্যাট আরোপের পর শুল্ক-করের পরিমাণ দাঁড়ায় ১০০ টাকা। গ্রামীণফোনের প্রধান আর্থিক কর্মকর্তা দিলীপ পাল প্রথম আলোকে বলেন, নতুন সম্পূরক শুল্ক ও ভ্যাটের কারণে সিম কার্ডের দাম বাড়বে না।
 
