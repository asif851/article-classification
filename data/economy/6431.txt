
বিকাশের মাধ্যমে টাকা পরিশোধ করা যাবে ইব্রাহিম কার্ডিয়াক হাসপাতালের। এই হাসপাতালে চিকিত্সা নিতে আসা রোগীরা যাতে সহজে টাকা পরিশোধ করতে পারেন, সে লক্ষ্যেই এ ব্যবস্থা চালু করা হয়েছে। ১০ অক্টোবর থেকে এই সেবা পাওয়া যাবে বলে আশা করা হচ্ছে।
সম্প্রতি বিকাশ লিমিটেড এবং ইব্রাহিম কার্ডিয়াক হাসপাতাল ও রিসার্চ ইনস্টিটিউটের মধ্যে এ-সংক্রান্ত একটি চুক্তি হয়েছে বলে এক বিজ্ঞপ্তিতে জানানো হয়। বিকাশ লিমিটেডের প্রধান নির্বাহী কর্মকর্তা কামাল এস কাদির ও ইব্রাহিম কার্ডিয়াক হাসপাতালের প্রধান নির্বাহী কর্মকর্তা এম এ রশিদ নিজ নিজ প্রতিষ্ঠানের পক্ষে চুক্তি সই করেন।
চুক্তি স্বাক্ষর অনুষ্ঠানে ইব্রাহিম কার্ডিয়াক হাসপাতাল ও বিকাশের ঊর্ধ্বতন কর্মকর্তারা উপস্থিত ছিলেন।
