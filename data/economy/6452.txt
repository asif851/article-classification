
বাংলাদেশ ইনস্যুরেন্স অ্যাসোসিয়েশনের (বিআইএ) সভাপতি পদে শেখ কবির হোসেন এবং সহসভাপতি পদে আহসানুল ইসলাম পুনর্নির্বাচিত হয়েছেন। আজ মঙ্গলবার সর্বসম্মতিক্রমে ২০১৫ ও ২০১৬ সালের জন্য তাঁরা ওই পদে নির্বাচিত হন।
বিআইএর এক বিজ্ঞপ্তিতে বলা হয়, ঢাকায় অ্যাসোসিয়েশনের কার্যালয়ে এ নির্বাচন অনুষ্ঠিত হয়। এতে সভাপতিত্ব করেন নির্বাচন বোর্ডের চেয়ারম্যান নিজাম উদ্দিন আহমেদ।
শেখ কবির হোসেন বর্তমানে সোনার বাংলা ইনস্যুরেন্স কোম্পানির চেয়ারম্যান। তিনি ২০১১-১২, ১৩-১৪ মেয়াদে বিআইএর সভাপতি ছিলেন।আহসানুল ইসলাম সন্ধানী লাইফ ইনস্যুরেন্স কোম্পানির ব্যবস্থাপনা পরিচালক ও মোনা ফিনান্সিয়াল কনসালটেন্সি অ্যান্ড সিকিউরিটিজের চেয়ারম্যান। তিনি গত মেয়াদেও সহসভাপতি ছিলেন।
বিআইএর নির্বাহী কমিটির অন্য সদস্যরা হলেন মাহফুজুর রহমান, আবদুল্লাহ আল মাহমুদ, এ কে এম মনিরুল হক, এম. কামাল উদ্দিন, রুবিনা হামিদ, ফেরদৌস আমিন, তোফাজ্জাল হোসেন, নজরুল ইসলাম, নুরুল আলম চৌধুরী, নাসির উদ্দিন আহমেদ, এ কে এম সরওয়ারদি চৌধুরী, পি কে রায় ও মোহাম্মদ হোসেন খালেদ।
