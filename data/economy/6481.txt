
সূচকের ঊর্ধ্বমুখী প্রবণতা অব্যাহত আছে দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ সোমবার সপ্তাহের এবং চলতি বছরের দ্বিতীয় কার্যদিবস সূচকের পাশাপাশি লেনদেনের বেশ ভালো গতি লক্ষ করা যাচ্ছে।
এ ছাড়া বেশির ভাগ প্রতিষ্ঠানের শেয়ারের দর বাড়ছে দুই পুঁজিবাজারেই।
ডিএসইতে আজ দুপুর সাড়ে ১২টা নাগাদ ডিএসইএক্স সূচক ৩১ দশমিক ০৮ পয়েন্ট বেড়ে অবস্থান করছে ৫১১৪ পয়েন্টে। এ সময় পর্যন্ত লেনদেন হয়েছে প্রায় ৮০৪ কোটি ৭৪ লাখ টাকা। গতকাল এ সময় পর্যন্ত লেনদেনের পরিমাণ ছিল ৪৬৫ কোটি ৮৭ লাখ টাকা। আজ দুপুর সাড়ে ১২টা নাগাদ ডিএসইতে লেনদেনে অংশ নিয়েছে ৩২৩টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৮৩ টির, কমেছে ১০৮ টির। দর অপরিবর্তিত রয়েছে ৩২টি কোম্পানির।
অন্যদিকে, সিএসইতে দুপুর ১২টা নাগাদ সার্বিক সূচক বেড়েছে ১০৩ পয়েন্ট। মোট লেনদেন প্রায় ৪১ কোটি ৫৩ লাখ টাকা। গত কার্যদিবসে এই সময় পর্যন্ত লেনদেনের পরিমাণ ছিল ২৬ কোটি ৯৭ লাখ টাকা। আজ দুপুর সাড়ে ১২টা নাগাদ সিএসইতে লেনদেনে অংশ নিয়েছে ২৪১টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১২৬ টির, কমেছে ৯৩ টির। দর অপরিবর্তিত রয়েছে ২২টি কোম্পানির।
