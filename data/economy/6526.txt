
স্বল্পোন্নত দেশগুলোর (এলডিসি) মন্ত্রী পর্যায়ের ষষ্ঠ সম্মেলন গতকাল বৃহস্পতিবার সকালে অস্ট্রিয়ার রাজধানী ভিয়েনায় শুরু হয়েছে। এতে বাংলাদেশ থেকে যোগ দিয়েছেন শিল্পমন্ত্রী আমির হোসেন আমু। তিনি ‘জাতীয় অর্থনৈতিক নীতি ও কর্মসূচির মূল ধারায় অন্তর্ভুক্তিমূলক ও টেকসই শিল্পায়ন কর্মসূচির প্রতিফলন’ শীর্ষক প্যানেল আলোচনায় অংশ নেবেন। দুই দিনের এ সম্মেলন আজ শেষ হবে। এতে এলডিসিভুক্ত ৪৮টি দেশের শিল্প, পরিকল্পনা ও অর্থমন্ত্রীরা যোগ দিয়েছেন।বিজ্ঞপ্তি
