
বাংলাদেশ ল্যাম্পস লিমিটেড ২০১২ সালের শেয়ারধারীদের জন্য ২০ শতাংশ নগদ লভ্যাংশ অনুমোদন করেছে।
ঢাকার গুলশানে ইমানুয়ালস ব্যাংকোয়েট হলে গত রোববার অনুষ্ঠিত কোম্পানির ৫২তম বার্ষিক সাধারণ সভায় এ লভ্যাংশ অনুমোদন করা হয়। সভায় কোম্পানির সভাপতি শাহনাজ রহমান সভাপতিত্ব করেন। এতে কোম্পানির পরিচালক লতিফুর রহমান, সাইফুর রহমান, আতিকুর রহমান, শামসুর রহমান, ওবায়দুর রহমান খান, আরশাদ ওয়ালিউর রহমান, সিমিন হোসেন, শাজরে হক, আহমদ শফি চৌধুরী ও রোকিয়া এ রহমান এবং প্রধান পরিচালন কর্মকর্তা মো. হাবিবুর রহমান মোল্লাহ্ ও কোম্পানি সচিব আবদুল্লাহ ইসমাইল উপস্থিত ছিলেন।
বাংলাদেশ ল্যাম্পস লিমিটেড হচ্ছে দেশে ফিলিপস ইলেকট্রনিকস এনভি নেদারল্যান্ডসের লাইসেন্সপ্রাপ্ত প্রস্তুতকারক এবং ফিলিপস ও ট্রান্সটেক বাতির প্রস্তুতকারী প্রতিষ্ঠান। বিজ্ঞপ্তি।
