
প্রাণ-আরএফএলের হবিগঞ্জ শিল্পপল্লির কারখানায় গত এক বছরে ১০ হাজার লোকের কর্মসংস্থান হয়েছে। এর মধ্যে ৮০ ভাগই হলেন স্থানীয়।শিল্পপল্লির এই প্রতিষ্ঠানের উৎপাদন কার্যক্রমের এক বছর পূর্তি উপলক্ষে গত মঙ্গলবার এক মতবিনিময় সভায় এ তথ্য জানানো হয়। অনুষ্ঠানে প্রাণের মহাব্যবস্থাপক মঞ্জুরুল হক, প্রাণ-আরএফএল গ্রুপের বিপণন পরিচালক কামরুজ্জামান কামাল ও গণমাধ্যম বিভাগের প্রধান সুজন মাহমুদ, আরএফএল বাইসাইকেল প্রকল্পের মহাব্যবস্থাপক জাফর ইকবাল প্রমুখ উপস্থিত ছিলেন।২০১১ সালে হবিগঞ্জ সদরের অলিপুরে ৬০০ বিঘা জমির ওপর প্রাণের এই শিল্পপল্লি গড়ে তোলা হয়। উৎপাদন কার্যক্রম শুরু হয় গত বছর।
