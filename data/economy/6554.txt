
অনলাইনে গ্রাহকসেবার জন্য একটি পোর্টাল চালু করেছে মোবাইল সেবাদাতা প্রতিষ্ঠান এয়ারটেল৷ গতকাল বৃহস্পতিবার আনুষ্ঠানিকভাবে এর উদ্বোধন করা হয়।এর ফলে এয়ারটেলের গ্রাহকেরা যেকোনো সময় যেকোনো স্থান থেকে এই অনলাইন পোর্টালের সেবা গ্রহণ করতে পারবেন। ‘এয়ারটেল অনলাইন এক্সপেরিয়েন্স সেন্টার’ নামের এই সেবায় গ্রাহকেরা ইন্টারনেটের মাধ্যমে নিজেই নিজের চাহিদামতো সেবা নিতে পারবেন।এই সেবাকেন্দ্রটির উদ্বোধন অনুষ্ঠানে এয়ারটেলের প্রধান পরিচালন কর্মকর্তা (সিওও) রাজনিশ কল এবং প্রধান সেবা কর্মকর্তা (সিএসও) ও এমবাণিজ্যপ্রধান রুবাবা দৌলাসহ এয়ারটেল বাংলাদেশ লিমিটেডের শীর্ষস্থানীয় কর্মকর্তারা উপস্থিত ছিলেন।এয়ারটেল বাংলাদেশ লিমিটেডের ওয়েবসাইট www.bd.airtel.com-এর মাধ্যমে এই সেন্টারে প্রবেশ করা যাবে।অনলাইন এক্সপেরিয়েন্স সেন্টারটি যেকোনো নিয়মিত গ্রাহকসেবাকেন্দ্রের মতোই। নানা ধরনের সেবার পাশাপাশি এর আরেকটি সুবিধা হলো, গ্রাহকেরা গ্রাহকসেবা প্রতিনিধিদের সঙ্গে সরাসরি অনলাইন চ্যাটের মাধ্যমে মতবিনিয়ম ও পরামর্শ আদান-প্রদানও করতে পারবেন।
