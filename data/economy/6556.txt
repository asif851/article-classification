
পুঁজিবাজার সংক্রান্ত বিভিন্ন খবর, তথ্য-উপাত্ত ও পরিসংখ্যান সমৃদ্ধ একটি নতুন ওয়েব পোর্টাল চালু করেছে লংকাবাংলা সিকিউরিটিজ। গতকাল প্রতিষ্ঠানটির করপোরেট কার্যালয়ে আয়োজিত  সংবাদ সম্মেলনে ‘লংকাবাংলা ফিন্যান্সিয়াল পোর্টাল’ নামে নতুন এই পোর্টালটি (<http://lankabangla.duinvest.com>) উদ্বোধন করা হয়।এ সময় জানানো হয়, ওয়েব পোর্টালটি হবে পুঁজিবাজার-সম্পর্কিত বৃহৎ তথ্যভান্ডার। এতে বিগত কয়েক বছরের টেকনিক্যাল নানা তালিকাসহ হালনাগাদ বিভিন্ন তথ্য, বিশ্লেষণ থাকবে।
অনুষ্ঠানে উপস্থিত ছিলেন লংকাবাংলা ফিন্যান্সের ব্যবস্থাপনা পরিচালক মোহাম্মদ নাসিরউদ্দিন চৌধুরী, লংকাবাংলা সিকিউরিটিজের স্বতন্ত্র পরিচালক মাহমুদ ওসমান ইমাম, প্রধান নির্বাহী কর্মকর্তা ওয়ালিউল ইসলাম প্রমুখ।
