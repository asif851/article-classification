
জাঁকজমকের সঙ্গে ৩০তম প্রতিষ্ঠাবার্ষিকী পালন করেছে শেয়ারবাজারে তালিকাভুক্ত বিমা খাতের কোম্পানি ইষ্টল্যান্ড ইনস্যুরেন্স। এ উপলক্ষে গত শনিবার আর্মি গলফ ক্লাবের গলফ গার্ডেনে কোম্পানিটি আলোচনা অনুষ্ঠান ও দেশের খ্যাতনামা শিল্পীদের অংশগ্রহণে মনোজ্ঞ সাংস্কৃতিক অনুষ্ঠানের আয়োজন করে। এতে পানিসম্পদমন্ত্রী আনিসুল ইসলাম মাহমুদসহ বিপুলসংখ্যক ব্যবসায়ী নেতা, কূটনীতিক, অবসরপ্রাপ্ত প্রধান বিচারপতি, রাজনৈতিক ব্যক্তিত্ব, সাংবাদিক, গ্রাহক, শেয়ারহোল্ডার ও কোম্পানির সারা দেশের কর্মকর্তা-কর্মচারীরা উপস্থিত ছিলেন।অনুষ্ঠানে ইষ্টল্যান্ড ইনস্যুরেন্সের চেয়ারম্যান মাহবুবুর রহমান কোম্পানিটির ৩০ বছরের অর্জন তুলে ধরেন। তিনি বলেন, ১৯৮৬ সালে প্রথম প্রজন্মের পঞ্চম ইনস্যুরেন্স কোম্পানি হিসাবে ইষ্টল্যান্ড যাত্রা শুরু করে। তিন দশক সাফল্যের সঙ্গে কাজ করে এটি সাধারণ বিমা খাতের শীর্ষ ১০টি প্রতিষ্ঠানের মধ্যে অন্যতম প্রতিষ্ঠানে পরিণত হয়। আর্থিক সাফল্য, সুদৃঢ় আর্থিক সচ্ছলতা, বিনিয়োগের বহুমুখিতা, পুনঃবিমাকারীর সঙ্গে সর্বোত্তম পুনঃবিমা বন্দোবস্ত করা ও সুদক্ষ ব্যবস্থাপনার জন্য এ প্রতিষ্ঠানটি ডাবল এ প্লাস রেটিং বা মান অর্জন করে।মাহবুবুর রহমান বলেন, ইষ্টল্যান্ডের মোট সম্পদের পরিমাণ ২৩৪ কোটি টাকা ও বিনিয়োগের পরিমাণ ১১৬ কোটি টাকায় উঠেছে। এ পর্যন্ত ইষ্টল্যান্ড প্রায় ২২৮ কোটি টাকার পরিমাণ বিমা দাবি পরিশোধ করেছে। এটি ছয় বছর ধরে বোনাস শেয়ার প্রদানসহ দুই অঙ্কের নগদ লভ্যাংশ দিচ্ছে। বিজ্ঞপ্তি
 
