
সামাজিক দায়বদ্ধতা কার্যক্রমের (সিএসআর) অংশ হিসেবে মিডল্যান্ড ব্যাংক লিমিটেড তার পাঁচ্চর শাখার মাধ্যমে দেশের বন্যাদুর্গত দরিদ্র মানুষের মাঝে নগদ অর্থ ও ত্রাণসামগ্রী বিতরণ করেছে। ব্যাংকের বার্ষিক সিএসআর ফান্ড থেকে এ বাবদ অনুদান দেওয়া হয় ২৫ লাখ টাকা। গত শুক্র ও শনিবার ব্যাংকের স্পনসর শেয়ারহোল্ডার কাজী জাফরউল্লাহ, স্থানীয় জেলা প্রশাসক ও ব্যাংকের পাঁচ্চর শাখার শাখা প্রধানসহ এলাকার গণ্যমান্য ব্যক্তিরা ফরিদপুর জেলার বন্যাদুর্গত বিভিন্ন এলাকায় দরিদ্র মানুষের মধ্যে নগদ অর্থ ও ত্রাণসামগ্রী বিতরণ করেন। তাঁরা বন্যাদুর্গত পরিবারের সদস্যদের জনপ্রতি পাঁচ শ টাকা ও দশ কেজি করে চাল বিতরণ করেন। বিজ্ঞপ্তি।
