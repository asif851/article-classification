
সূচকের ব্যাপক উত্থানে লেনদেন হচ্ছে দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ সোমবার সপ্তাহের দ্বিতীয় কার্যদিবস সূচকের পাশাপাশি লেনদেনের গতিও ভালো দুই পুঁজিবাজারে।
এ ছাড়া বেশির ভাগ প্রতিষ্ঠানের শেয়ারের দর বেড়েছে দুই পুঁজিবাজারে।
ডিএসইতে আজ দুপুর সাড়ে ১২টা নাগাদ ডিএসইএক্স সূচক ৭২ দশমিক ১১ পয়েন্ট বেড়ে অবস্থান করছে ৫৬৭৪ পয়েন্টে। এ সময় পর্যন্ত লেনদেন হয়েছে প্রায় ১,১৭৫ কোটি ৩৯ লাখ টাকা। আজ দুপুর সাড়ে ১২টা নাগাদ ডিএসইতে লেনদেনে অংশ নিয়েছে ৩২৩টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৬৬ টির, কমেছে ১২৫ টির। দর অপরিবর্তিত রয়েছে ৩২টি কোম্পানির।
অন্যদিকে, সিএসইতে আজ দুপুর ১২টা নাগাদ সার্বিক সূচক বেড়েছে ২২১ দশমিক ৮৪ পয়েন্ট। মোট লেনদেনের পরিমাণ প্রায় ৬৩ কোটি ৩০ লাখ টাকা। আজ দুপুর সাড়ে ১২টা নাগাদ সিএসইতে লেনদেনে অংশ নিয়েছে ২৪০টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৩০ টির, কমেছে ৮৬ টির। দর অপরিবর্তিত রয়েছে ২৪টি কোম্পানির।
