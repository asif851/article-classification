
‘উই ক্যান, আই ক্যান’ এই স্লোগান নিয়ে রাজধানীর ইউনাইটেড হসপিটাল ক্যানসার প্রতিরোধে করণীয় ও দেশের সব ক্যানসার রোগীদের সুস্থতা কামনা করে বিশ্ব ক্যানসার দিবস পালন করেছে। বিভিন্ন কর্মসূচির মধ্যে ছিল: হসপিটালের নার্স, ডাক্তার ও কর্মকর্তাদের অংশগ্রহণে শোভাযাত্রা, জনসচেতনতামূলক গোলটেবিল বৈঠক, বিশিষ্ট ক্যানসার বিশেষজ্ঞের সমন্বয়ে বিশেষ বৈজ্ঞানিক সেমিনার। গোলটেবিল বৈঠকে ইকবাল সোবহান চৌধুরী, ইকবাল আর্সলান, এ টি এম সামসুল হুদা, আবদুল মুয়িদ চৌধুরী, কাজী রোজী, সৈয়দ সালাউদ্দিন জাকি, নাসরিন ফাতেমা আউয়াল, সৈয়দ আশিক রহমান প্রমুখ উপস্থিত ছিলেন। বিজ্ঞপ্তি
