
সাশ্রয়ী দামে ভালো পণ্য পৌঁছে দেবার লক্ষ্য নিয়ে কাজ করছে জাপানের ফার্স্ট গ্রোয়িং ডিজাইনার স্টোর মিনিসো। ২০১৩ সালে টোকিওতে যাত্রা শুরু করলেও মিনিসো’র বর্তমানে ৪১টি দেশে তিন হাজারের বেশি স্টোর রয়েছে। বাংলাদেশে দ্রুত বাজার সম্প্রসারণের অংশ হিসাবে এবার যাত্রা শুরু করলো রাজধানীর যমুনা ফিউচার পার্কে। সুপরিচিত জাপানি লাইফস্টাইল ডিজাইনার ব্র্যান্ডটির এ স্টোরটিতে এলিভেশন ফ্র্যাঞ্চাইজি বিনিয়োগ করবে। যমুনা ফিউচার পার্ক ছাড়াও ঢাকায় মিনসোর আরও দুইটি শো-রুম রয়েছে।
গত ১৩ এপ্রিল মডেল-অভিনেত্রী মারিয়া নূরের উপস্থাপনায় আড়ম্বরপূর্ণ আয়োজনের মধ্য দিয়ে চালু হয় নতুন শো-রুমটি। জাপানি ঐতিহ্যবাহী বাদ্যযন্ত্র টাইকো ড্রামিং এর বাজনা দিয়ে শুরু হয় অনুষ্ঠান। এর পরপরই ছিল ফিতা কেটে আনুষ্ঠানিকভাবে যাত্রা শুরু ও পরবর্তী সাংস্কৃতিক আয়োজন। পুরো আয়োজন জুড়ে উপস্থিত ছিলেন মিনিসো’র আন্তর্জাতিক অপারেশন ম্যানেজার অ্যালেন লিও, ফ্র্যাঞ্চাইজি’র চেয়ারম্যান এবং এক্সট্যাসির উদ্যোক্তা তানজীম হক, ব্যবস্থাপনা পরিচালক তাহসিন হক, ক্রিকেটার সাব্বির রহমান, মোটিভেশনাল বক্তা সুলেমান সুখনসহ অনেকেই।
মিনিসো’র যমুনা ফিউচার পার্কের স্টোরটি নিয়ে তানজীম হক জানান, জাপানের ফার্স্ট-ফ্যাশন ডিজাইনার ব্র্যান্ড হিসেবে অল্প সময়েই এটি অনেক দেশেই ক্রেতাদের পছন্দের তালিকায় উঠে এসেছে। মিনিসো’র মূল লক্ষ্য সাশ্রয়ী দামে উচ্চমানের জীবনযাপন করতে ভোক্তাদের সাহায্য করা। আমরা এই ফ্ল্যাগশিপ স্টোরটির সাহায্যে ক্রেতাদের সেই সেবা আরও কাছাকাছি থেকে দিতে পারব বলে আশা করছি।
উল্লেখ্য ক্রিয়েটিভ লাইফস্টাইল পণ্য, স্পোর্টস-ফিটনেস, গেজেটস, আইসিটি পণ্য, স্বাস্থ্য এবং সৌন্দর্য, স্টেশনারি ও উপহার, খেলনাসহ বৈচিত্র্যপূর্ণ জিনিসপত্র পাওয়া যাবে মিনিসোতে। বিজ্ঞপ্তি।
