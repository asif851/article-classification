
সূচকের কিছুটা ঊর্ধ্বমুখী প্রবণতা লক্ষ করা যাচ্ছে আজ দেশের প্রধান পুঁজিবাজার ঢাকা স্টক এক্সচেঞ্জে (ডিএসই)। আজ সোমবার সপ্তাহের প্রথম কার্যদিবসে সূচকের সঙ্গে লেনদেনের গতিও কিছুটা বেড়েছে ডিএসইতে। অন্যদিকে, সূচক বাড়ছে চট্টগ্রাম স্টক এক্সচেঞ্জেও (সিএসই)।
তবে বেশির ভাগ প্রতিষ্ঠানের শেয়ারের দর কমেছে দুই পুঁজিবাজারে।
ডিএসইতে আজ দুপুর সোয়া ১২টা নাগাদ ডিএসইএক্স সূচক প্রায় ৫ দশমিক ৬৯ পয়েন্ট বেড়ে অবস্থান করছে ৬০৯৮ পয়েন্টে। লেনদেন হয়েছে প্রায় ৩৬৭ কোটি ২৫ লাখ টাকা। এ সময় পর্যন্ত ডিএসইতে লেনদেনে অংশ নিয়েছে ৩১১টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ৮১টির, কমেছে ১৮৫টির। দর অপরিবর্তিত রয়েছে ৪৫টি কোম্পানির।
অন্যদিকে, সিএসইতে আজ দুপুর সোয়া ১২টা নাগাদ সার্বিক সূচক বেড়েছে ৩৭ দশমিক ৪৯ পয়েন্ট। মোট লেনদেনের পরিমাণ প্রায় ২১ কোটি ৭৭ লাখ টাকা। আজ দুপুর সোয়া ১২টা নাগাদ সিএসইতে লেনদেনে অংশ নিয়েছে ১৭১টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ৪৯টির, কমেছে ১০৫টির। দর অপরিবর্তিত রয়েছে ১৭টি কোম্পানির।
