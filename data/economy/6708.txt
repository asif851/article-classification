
সপ্তাহের শেষ দিনে আবারও নিম্নমুখী প্রবণতায় চলছে শেয়ারবাজারের লেনদেন। টানা দরপতনের পর গতকাল বুধবার ইতিবাচক ধারায় ফিরে আসলেও একদিন পরই বাজারে আবার নেতিবাচক ধারা লক্ষ করা যাচ্ছে।
বাজার বিশ্লেষণে দেখা যায়, সকালে ঊর্ধ্বমুখী প্রবণতায় লেনদেন শুরু হলেও কয়েক মিনিট পর থেকেই দেশের উভয় শেয়ারবাজারে হাতবদল হওয়া বেশির ভাগ কোম্পানির শেয়ারের দাম কমতে থাকে। বেলা সাড়ে ১১টায় ৬ পয়েন্টের মতো কমে ঢাকা স্টক এক্সচেঞ্জে ডিএসইএক্স সূচক দাঁড়িয়েছে চার হাজার ৭৭০। এরই মধ্যে লেনদেন হয়েছে ১২৮ কোটি টাকার মতো।
অন্যদিকে, চট্টগ্রাম স্টক এক্সচেঞ্জে (সিএসই) একই সময় ১৭ দশমিক ৪৫ পয়েন্ট কমে সার্বিক সূচক দাঁড়িয়েছে ১৪ হাজার ৫৭৬। মোট লেনদেন হয়েছে ৯ কোটি টাকার মতো।
