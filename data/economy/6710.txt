
চলতি অর্থবছরে বিনিয়োগে স্থবিরতাসহ দেশের অর্থনীতির নিম্নগতির জন্য বিএনপির চেয়ারপারসন খালেদা জিয়ার সহিংস রাজনৈতিক কর্মসূচিকে দায়ী করেছেন অর্থমন্ত্রী আবুল মাল আবদুল মুহিত৷মুহিত বলেছেন, চলতি অর্থবছরের প্রথমার্ধে হরতাল-আন্দোলনের নামে সহিংস অবরোধ, বোমাবাজি ও হত্যাকাণ্ড ঘটানো হয়েছে৷ এর ফলে মানুষজন কাজকর্ম ঠিকমতো করতে পারেনি৷ হরতালের মধ্যেও মানুষ নিজের মতো কাজ করার, ব্যবসা পরিচালনার উপায় করে নেয়৷ কিন্তু বোমাবাজি আর হত্যাকাণ্ড চললে তা সম্ভব হয় না৷ ফলে অর্থনৈতিক কর্মকাণ্ড মারাত্মকভাবে ব্যাহত হয়েছে যা অর্থনীতিতে নিম্নগতি তৈরি করেছে৷ মুহিত বলেন. এর জন্য সম্পূর্ণভাবে খালেদা জিয়া দায়ী৷ এর দায় পুরোপুরি তাঁর কাধেই বর্তায়৷ খালেদা জিয়ার নির্বোধ নীতি, হত্যার নীতি এই পরিস্থিতি তৈরি করেছে৷ উল্লেখ্য, নির্বাচনকে কেন্দ্র করে ২০১৩ সালে বছরজুড়ে বিএনপি-জামাতের হরতাল-অবরোধ ও সহিংসতায় অনেকগুলো প্রাণহানির ঘটনা ঘটে৷ ব্যবসা-বাণিজ্য মারাত্মকভাবে বিঘ্নিত হয়৷ স্তিমিত হয়ে পড়ে অর্থনৈতিক কর্মকাণ্ড৷অর্থমন্ত্রী আরও বলেন, ‘অর্থনীতির নিম্নগতির চ্যালেঞ্জ এখন আমাদের মোকাবিলা করতে হচ্ছে৷ আর এটি একটি বিরাট চ্যালেঞ্জ৷’বিশ্বব্যাংকের সহযোগিতায় রাজধানীর একটি হোটেলে ইকোনমিক রিপোর্টার্স ফোরাম আয়োজিত অর্থনৈতিক সাংবাদিকদের দিনব্যাপী কর্মশালা উদ্বোধন অনুষ্ঠানে গতকাল বুধবার সকালে প্রধান অতিথির বক্তব্যে অর্থমন্ত্রী এসব কথা বলেন৷ দেশের বিনিয়োগ মোট দেশজ উৎপাদনের ২৬-২৭ শতাংশে অনেক দিন ধরে স্থবির হয়ে আছে উল্লেখ করে মুহিত বলেন, ‘আমরা চেয়েছিলাম এই হার ৩২ শতাংশে উন্নীত করতে৷ তবে তা সম্ভব হয়নি৷ এখন এটি অবশ্যই বাড়াতে হবে৷’ এ সময় তিনি আরও বলেন সাম্প্রতিক বছরগুলোয় সরকারি বিনিয়োগ ১ শতাংশ করে বাড়লেও বেসরকারি বিনিয়োগ বাড়েনি৷ বিনিয়োগ না বাড়ার বিষয়টি ব্যাখ্যা করতে গিয়ে অর্থমন্ত্রী গত বছরের রাজনৈতিক সহিংসতার বিষয়টি তুলে আনেন৷অনুষ্ঠানে অর্থমন্ত্রী বেসরকারি বিনিয়োগের অন্যতম প্রতিবন্ধকতা বিদ্যুৎ ঘাটতি অনেকটাই কমে এসেছে বলে উল্লেখ করেন৷ তিনি অবশ্য এ-ও বলেন, এখন ১১ হাজার মেগাওয়াট উৎপাদনের সক্ষমতা আছে৷ তবে সরবরাহ হচ্ছে সাত হাজার মেগাওয়াট৷ এই ব্যবধানটা একটা সমস্যা, যা আগামী কয়েক বছরে কমে আসবে বলে তিনি আশাবাদী৷ঢাকা-চট্টগ্রাম মহাসড়ক চার লেনে উন্নীত করার কাজ সম্পন্ন না হওয়ার জন্য মুহিত তদারিকর অভাবকে দায়ী করেন৷ তিনি বলেন, ‘এটি টাকার জন্য আটকে নেই৷ বরং ঠিকাদাররা ব্যর্থ হয়েছেন৷ আর কাজের তদারিকও ভালোভাবে হয়নি৷ আশা করি আগামী কয়েক বছরে এিট শেষ হবে৷’অর্থমন্ত্রী সামাজিক খাতে বাংলাদেশের অনেক অগ্রগতি সাধিত হয়েছে উল্লেখ করে বলেন, শিক্ষার গুণগত মান একটি বড় সমস্যা, যা থেকে বেিড়য়ে আসতে হবে৷ এ সময় তিনি বিদ্যালয়ে এমপিও (মান্থলি পে-অর্ডার) প্রথা বাতিলের আভাস দেন৷ইআরএফ সভাপতি সুলতান মাহমুদের সভাপতিত্বে উদ্বোধনী অনুষ্ঠানে বিশেষ অতিথি ছিলেন বিশ্বব্যাংকের ভারপ্রাপ্ত আবাসিক পরিচালক ক্রিস্টিন কাইমস৷ ধন্যবাদ জ্ঞাপন করেন ইআরএফের সাধারণ সম্পাদক সাজ্জাদুর রহমান৷িদনব্যাপী কর্মশালায় িবভিন্ন কার্য অধিবেশনে বক্তব্য দেন বিশ্বব্যাংকের দুই প্রধান অর্থনীতিবিদ জাহিদ হোসেন ও সালমান জায়েদী, অর্থনৈতিক সম্পর্ক বিভাগের অতিরিক্ত সচিব আরাস্তু খান, ফিনান্সিয়াল এক্সপ্রেস-এর সম্পাদক মোয়াজ্জেম হোসেন, ঢাকা ট্রিবিউন-এর নির্বাহী সম্পাদক শাহরিয়ার করিম ও প্রথম আলোর হেড অব রিপোর্টিং শওকত হোসেন মাসুম৷সমাপনী অনুষ্ঠানে বিশেষ অতিথি হিসেবে উপস্থিত ছিলেন সাবেক তত্ত্বাবধায়ক সরকারের উপদেষ্টা ওয়াহিদউদ্দিন মাহমুদ৷
