
কলকাতা শিল্প ও বাণিজ্য মেলায় এবারে বাংলাদেশের ৮২টি শিল্প-প্রতিষ্ঠান যোগ দিচ্ছে। ১২ ফেব্রুয়ারি বিকেলে কলকাতার সল্টলেকের সেন্ট্রাল পার্কে এ মেলা শুরু হবে। চলবে ২২ ফেব্রুয়ারি পর্যন্ত।কেন্দ্রীয় সরকারের প্রতিষ্ঠান ইন্ডিয়ান ট্রেড প্রমোশন অর্গানাইজেশনের (আইটিপিও) সহায়তায় বেঙ্গল ন্যাশনাল চেম্বার অব কমার্স অ্যান্ড ইন্ডাস্ট্রিজ (বিএনসিসিআই) মেলাটির আয়োজন করছে।ৎমেলায় দেশ-বিদেশের ৪০০টি শিল্প-প্রতিষ্ঠান তাদের উৎপাদিত পণ্য প্রদর্শন করবে। ভারত এবং বাংলাদেশ ছাড়াও মেলায় যোগ দিচ্ছে আরও ১০টি দেশ। এর মধ্যে রয়েছে তুরস্ক, মিসর, নেপাল, পাকিস্তান, আফগানিস্তান, হংকং ও থাইল্যান্ড।মেলা সম্পর্কে বিস্তারিত তথ্য জানাতে গতকাল মঙ্গলবার বিকেলে বিএনসিসিআইয়ের সভাকক্ষে এক সংবাদ সম্মেলনের আয়োজন করা হয়। এতে বক্তব্য দেন সংগঠনের সভাপতি গৌরপদ সরকার। এ সময় কলকাতার শিল্পপতিরা উপস্থিত ছিলেন।
