
‘সিরামিক এক্সপো বাংলাদেশ ২০১৭’-এ গত শনিবার আকিজ সিরামিকসের প্যাভিলিয়ন পরিদর্শন করেছেন জনপ্রিয় অভিনয়শিল্পী নুসরাত ইমরোজ তিশা।
আকিজ সিরামিকস বাংলাদেশের সিরামিক শিল্পে একটি প্রতিষ্ঠিত নাম যারা তাদের ফ্লোর এবং ওয়াল টাইলসের সম্ভারে মিটিয়ে আসছে দেশের চাহিদা। রাজধানীর ইন্টারন্যাশনাল কনভেনশন সেন্টার বসুন্ধরাতে শুরু হওয়া ‘সিরামিক এক্সপো বাংলাদেশ ২০১৭’-এর প্রথম দিন শনিবার আকিজ সিরামিকসের প্যাভিলিয়নে হয় বিপুল পরিমাণ মানুষের সমাগম। এক্সপোতে গোল্ড স্পনসর হিসেবে অংশগ্রহণ করা আকিজ সিরামিকসের প্যাভিলিয়নে বিভিন্ন পণ্য ও তার ডিজাইন প্রদর্শনী হয়।
শনিবার এক্সপোর দ্বিতীয় দিনে আকিজ সিরামিকসের প্যাভিলিয়ন পরিদর্শন করেন তিশা। তিশা আকিজ সিরামিকসের প্যাভিলিয়ন পরিদর্শনের সময় নতুন আসা আন্তর্জাতিকমানের ফ্লোর টাইলস সাব-ব্র্যান্ড ‘ক্যাথেনা’ এবং ইনোভেটিভ স্যানিটারি ওয়্যার ব্র্যান্ড ‘রোসা’সহ জনপ্রিয় সাব-ব্র্যান্ড ‘ভ্যানিটা’ এবং ‘আকিজ টাইলস’-এর বিভিন্ন ডিজাইন দেখেছেন। শুধু তাই নয়, ডিজাইনগুলো বাড়ির অন্দরসজ্জায় কেমন দেখায় তার একটি ভার্চ্যুয়াল রিয়্যালিটি (ভিআর) অভিজ্ঞতাও নিয়েছেন সময়ের সেরা এই অভিনেত্রী। ‘সিরামিক এক্সপো বাংলাদেশ ২০১৭’ শেষ হয় ২ ডিসেম্বর শনিবার সন্ধ্যায়। বিজ্ঞপ্তি।
