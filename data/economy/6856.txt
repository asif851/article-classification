
বিএনপির দাবি, দশম সংসদ ও আ.ী লীগ সরকার—উভয়ই অবৈধ। এ জন্য এই সরকারের দেওয়া ‘অবৈধ ও অনৈতিক’ বাজেটের ওপর আনুষ্ঠানিক কোনো প্রতিক্রিয়া দেবে না দলটি।এর আগে গত পাঁচ বছর ধরে দলীয় নির্দেশে বিএনপির দায়িত্বশীল নেতারা গুলশান কার্যালয়ে বসে টেলিভিশনে বাজেট বক্তৃতা শুনে সংবাদ সম্মেলনের মাধ্যমে তাঁদের প্রতিক্রিয়া ও প্রস্তাব তুলে ধরতেন।বাজেট পেশের আগে প্রেসক্লাবে এক অনুষ্ঠানে বিএনপির ভারপ্রাপ্ত মহাসচিব মির্জা ফখরুল ইসলাম আলমগীর বলেন, ‘এই সরকারের বাজেট দেওয়ার কোনো অধিকার নেই। অবৈধ সরকারের এই বাজেট সম্পূর্ণ অবৈধ ও অনৈতিক। এই অবৈধ সরকার কীভাবে সংসদে বাজেট পেশ করছে?’বিএনপির বাজেট পর্যালোচনা, ছায়া বাজেট প্রণয়নের মতো বিষয়গুলোতে নেতৃত্ব দেন দলটির স্থায়ী কমিটির সদস্য এম কে আনোয়ার। গতকাল তিনি প্রথম আলোকে বলেন, ‘এই অবৈধ সরকারের বাজেট বিএনপি পর্যালোচনা করবে না।’
