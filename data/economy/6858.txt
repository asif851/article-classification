
বর্জ্য ব্যবস্থাপনা প্রক্রিয়ায় তরুণদের অংশগ্রহণ নিশ্চিত করতে এ বিষয়ক সেরা তিনটি প্রস্তাবনাকে পুরস্কৃত করেছে উরি ব্যাংক, কোরিয়া গ্রিন ফাউন্ডেশন, এমআরডিআই ও জাগো ফাউন্ডেশন।উরি ব্যাংকের করপোরেট সামাজিক দায়িত্ব (সিএসআর) তহবিলের আওতায় ‘ইকো লিডারশিপ স্কুল প্রজেক্ট ইন ঢাকা’ নামে একটি প্রকল্পের আওতায় ঢাকার বাংলা ও ইংরেজি মাধ্যমের ৩০টি স্কুলের শিক্ষার্থীদের বর্জ্য ব্যবস্থাপনার বিভিন্ন বিষয়ে প্রশিক্ষণ দেওয়া হয়। পাশাপাশি প্রতিটি স্কুলে একটি করে পরিবেশ ক্লাবও গঠন করা হয়েছে। এসব ক্লাব স্থায়ী বর্জ্য ব্যবস্থাপনার বিষয়ে একটি করে প্রকল্প প্রস্তাবনা জমা দেয়। এর মধ্যে সেরা তিনটি প্রস্তাবনাকে সম্মাননা স্বীকৃতি দেওয়া হয়।বিজয়ীদের হাতে পুরস্কার তুলে দেন উরি ব্যাংক বাংলাদেশের কান্ট্রি ম্যানেজার সুন কিউ কিম, এমআরডিআইয়ের নির্বাহী পরিচালক হাসিবুর রহমান মুকুর, জাগো ফাউন্ডেশনের নির্বাহী পরিচালক করভী রাকশানদ এবং গ্রিন ওয়ার্ল্ড কমিউনিকেশনের ব্যবস্থাপনা পরিচালক হেদায়তুল ইসলাম হেলাল। বিজ্ঞপ্তি।
