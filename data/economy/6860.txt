
চলতি সপ্তাহে টানা চার কার্যদিবস সূচক বেড়েছে ঢাকা স্টক এক্সচেঞ্জে। আজ বৃহস্পতিবার সপ্তাহের শেষ কার্যদিবসে ডিএসই এক্স সূচক দেড় পয়েন্টের মতো বেড়ে দাঁড়িয়েছে ৪ হাজার ৫৭৮ পয়েন্টে।
আজ লেনদেনের শুরু থেকেই ঊর্ধ্বমুখী ছিল সূচক। বেলা সোয়া ১১টার দিকে সূচক ১৩ পয়েন্টের মতো বৃদ্ধি পায়। তবে বেলা একটার দিকে কিছুটা কমতে দেখা যায় ডিএসই এক্স সূচক।
বাজার বিশ্লেষকেরা বলছেন, এটা পুঁজিবাজারের স্বাভাবিক সংশোধন। টানা তিন দিন দর বাড়ার কারণে কিছু বিনিয়োগকারীর মধ্যে মুনাফা তুলে নেওয়ার প্রবণতা ছিল। তাই লেনদেনের একপর্যায়ে সূচক কিছুটা কমতে দেখা যায়। আবার কিছু বড় মূলধনি প্রতিষ্ঠানের মধ্যে ছিল শেয়ার ক্রয়ের প্রবণতা। সব মিলিয়ে সূচক সামান্য বেড়েছে লেনদেনে শেষে।
ডিএসইতে আজ সূচক বাড়লেও কমেছে লেনদেনের পরিমাণ। মোট লেনদেন হয়েছে ৪৪২ কোটি ৪৬ লাখ টাকার। চলতি সপ্তাহের পাঁচ কার্যদিবসে লেনদেন হয়েছে ২২১৬ কোটি ৫১ লাখ টাকার; যা তা আগের সপ্তাহের চেয়ে প্রায় ৩০০ কোটি টাকা বেশি।
হাতবদল হওয়া ৩২৫টি প্রতিষ্ঠানের শেয়ার ও মিউচুয়াল ফান্ডের মধ্যে দর বেড়েছে ১০৯টির। কমেছে ১৬৮টির এবং অপরিবর্তিত আছে ৪৮টির দর। সূত্র : ডিএসই ওয়েবসাইট
