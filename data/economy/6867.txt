
মামুন‐উর‐রশিদ পদোন্নতি পেয়ে স্ট্যান্ডার্ড ব্যাংক লিমিটেডের ব্যবস্থাপনা পরিচালক (এমডি) হয়েছেন। এর আগে তিনি ব্যাংকের অতিরিক্ত ব্যবস্থাপনা পরিচালক ছিলেন (এএমডি)। তিনি ১৯৮৪ সালে ন্যাশনাল ব্যাংকে প্রবেশনারি অফিসার পদে যোগ দিয়ে ব্যাংকিং কর্মজীবন শুরু করেন। এরপর বিভিন্ন ব্যাংকে শাখা ব্যবস্থাপক, আঞ্চলিক ব্যবস্থাপক ও প্রধান কার্যালয়ের দায়িত্ব পালন করেন। মামুন‐উর‐রশিদ ২০১৩ সালে স্ট্যান্ডার্ড ব্যাংকে উপব্যবস্থাপনা পরিচালক (ডিএমডি) হিসেবে যোগ দেন এবং পরবর্তী সময়ে পদোন্নতি পেয়ে এএমডি হন। এ ব্যাংকে যোগদানের আগে ইউসিবিএল ও প্রিমিয়ার ব্যাংকের ডিএমডি ছিলেন। তিনি যুক্তরাষ্ট্র, যুক্তরাজ্য, ফ্রান্স, ইতালি, সিঙ্গাপুর, মালয়েশিয়া, থাইল্যান্ড, চীন, আরব আমিরাত, সৌদি আরব, মিসর, কাতার, মরিশাসসহ বিভিন্ন দেশ ভ্রমণ করেন।বিজ্ঞপ্তি
