
বাংলাদেশের শীর্ষ কেবল প্রস্তুতকারী প্রতিষ্ঠান বিআরবি কেব্ল ইন্ডাস্ট্রিজ লিমিটেডের তিন যুগ পূর্তি উপলক্ষে গতকাল বৃহস্পতিবার কুষ্টিয়ার কুমারগাড়া বিসিক শিল্পনগরে প্রতিষ্ঠানটির কারখানায় মালিক, কর্মকর্তা ও শ্রমিকেরা দিনব্যাপী এক অনুষ্ঠানের আয়োজন করেন। সকালে বিআরবি গ্রুপের চেয়ারম্যান মজিবর রহমান জাতীয় পতাকা ও প্রতিষ্ঠানটির ব্যবস্থাপনা পরিচালক পারভেজ রহমান প্রতিষ্ঠানের পতাকা উত্তোলন করে দিনব্যাপী কর্মসূচির উদ্বোধন করেন। দুপুরে সেখানে মধ্যাহ্নভোজে তথ্যমন্ত্রী হাসানুল হক ইনু, জেলা প্রশাসক সৈয়দ বেলাল হোসেন, পুলিশ সুপার প্রলয় চিসিম, এমআরএসের ব্যবস্থাপনা পরিচালক শামসুর রহমান, কিয়াম মেটালের ব্যবস্থাপনা পরিচালক মেজবার রহমানসহ জেলার বিশিষ্ট ব্যক্তিবর্গ, ব্যবসায়ী ও সাংবাদিকেরা উপস্থিত ছিলেন। ১৯৭৮ সালে কুমারগাড়া বিসিক শিল্পনগরে বিআরবি কেবল ইন্ডাস্ট্রিজ লিমিটেডের যাত্রা শুরু হয়।কুষ্টিয়া অফিস
