
অর্থ পাচার ও সন্ত্রাসী অর্থায়ন রোধে পূর্ণাঙ্গ ও স্বয়ংক্রিয় স্যাংশানস স্ক্রিনিং ব্যবস্থা চালু করেছে সাউথইস্ট ব্যাংক। এ উপলক্ষে রাজধানীর দিলকুশায় ব্যাংকের কার্যালয়ে সম্প্রতি এক অনুষ্ঠানের আয়োজন করা হয়। ব্যাংকটির ব্যবস্থাপনা পরিচালক সহিদ হোসেন বিদেশি প্রতিনিধিদের উপস্থিতিতে এই স্ক্রিনিং ব্যবস্থা উদ্বোধন করেন। এ সময় উপস্থিত ছিলেন ব্যাংকের উপব্যবস্থাপনা পরিচালক ও প্রধান ঝুঁকি কর্মকর্তা এস এম মাইনউদ্দিন চৌধুরী, সিনিয়র ভাইস প্রেসিডেন্ট শামিম আরা খানম, ভাইস প্রেসিডেন্ট ও ডেপুটি আইটি হেড খন্দকার খালেদ হাসান, প্রধান অর্থ কর্মকর্তা মোহাম্মদ আমিনুল হক, সিনিয়র অ্যাসিস্ট্যান্ট ভাইস প্রেসিডেন্ট ও ট্রেজারি প্রধান মোহা. জাহাঙ্গীর কবির। বিজ্ঞপ্তি।
