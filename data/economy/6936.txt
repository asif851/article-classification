
পুঁজিবাজারে তালিকাভুক্ত বিমা খাতের কোম্পানি প্রভাতী ইনস্যুরেন্স কোম্পানি লিমিটেড শেয়ারধারীদের জন্য লভ্যাংশ ঘোষণা করেছে। প্রতিষ্ঠানটি ১২ শতাংশ শেয়ার লভ্যাংশ দেবে। প্রভাতী ইনস্যুরেন্সের পক্ষ থেকে আজ রোববার এ ঘোষণা দেওয়া হয়। ঢাকা স্টক এক্সচেঞ্জ (ডিএসই) সূত্রে এ তথ্য জানা গেছে।আজ ডিএসইর ওয়েবসাইটে প্রকাশিত সংবাদে বলা হয়, প্রভাতী ইনস্যুরেন্সের পরিচালনা পর্ষদ গত ৩১ ডিসেম্বর শেষ শেষ হওয়া অর্থবছরের জন্য এই লভ্যাংশ ঘোষণা করেছে। এ-সংক্রান্ত বার্ষিক সাধারণ সভা (এজিএম) ২২ জুন অনুষ্ঠিত হবে। রেকর্ড ডেট ৪ মে।এদিকে ২০১২ অর্থবছরের চেয়ে ২০১৩ অর্থবছরে প্রভাতী ইনস্যুরেন্সের শেয়ারপ্রতি আয় বা ইপিএস কমেছে। প্রতিষ্ঠানটি জানিয়েছে, ৩১ ডিসেম্বর পর্যন্ত তাদের ইপিএস হয়েছে এক টাকা ৮৩ পয়সা, যা আগের বছরের চেয়ে ৩০ পয়সা কম। ২০১২ সালে প্রতিষ্ঠানটির ইপিএস হয়েছিল দুই টাকা ১৩ পয়সা।
