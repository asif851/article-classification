
প্রাইম ব্যাংকের অ্যান্টি মানি লন্ডারিং ডিপার্টমেন্টের উদ্যোগে সম্প্রতি রাজধানীতে ডেইলি স্টার কনভেনশন সেন্টারে অনুষ্ঠিত হয়েছে ‘মানি লন্ডারিং ও সন্ত্রাসে অর্থায়ন প্রতিরোধ’ শীর্ষক দিনব্যাপী কর্মশালা। এতে প্রধান অতিথি হিসেবে উপস্থিত ছিলেন ব্যাংকের প্রধান মানি লন্ডারিং প্রতিরোধ পরিপালন কর্মকর্তা এসইভিপি মো. আনোয়ারুল ইসলাম। প্রাইম ব্যাংকের রাজধানীর সব শাখাপ্রধান, অপারেশন ম্যানেজার ও জেনারেল ব্যাংকিং কর্মকর্তাদের উপস্থিতিতে এ কর্মশালায় বিশেষ অতিথি ছিলেন ব্যাংকের ইসলামিক ব্যাংকিং শাখা দিলকুশার শাখাপ্রধান এসইভিপি হাসান মহিউদ্দিন ভূঁইয়া। অনুষ্ঠানে সভাপতিত্ব করেন ব্যাংকের উপপ্রধান মানি লন্ডারিং প্রতিরোধ পরিপালন কর্মকর্তা এসভিপি কাজী জিল্লুর রহমান। বিজ্ঞপ্তি।
