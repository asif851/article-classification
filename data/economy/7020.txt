
ইসলামী ব্যাংক বাংলাদেশ লিমিটেড ২০১২ সালের শেয়ারধারীদের জন্য ২৫ শতাংশ লভ্যাংশ অনুমোদন করেছে। এর মধ্যে বোনাস শেয়ারে ১৭ শতাংশ ও নগদে ৮ শতাংশ লভ্যাংশ দেওয়া হবে।ব্যাংকের ৩০তম বার্ষিক সাধারণ সভায় এ লভ্যাংশ অনুমোদন করা হয়। রাজধানীর বঙ্গবন্ধু আন্তর্জাতিক সম্মেলন কেন্দ্রে সম্প্রতি ব্যাংকের চেয়ারম্যান অধ্যাপক আবু নাসের মোহাম্মদ আবদুজ জাহেরের সভাপতিত্ব এ সভা অনুষ্ঠিত হয়।সভায় ব্যাংকের ভাইস চেয়ারম্যান ইউসিফ আবদুল্লাহ আল রাজী, পরিচালক ড. আবদুল হামিদ ফুয়াদ আল-খতিব, ইসলামিক ডেভেলপমেন্ট ব্যাংকের প্রতিনিধি ড. আরিফ সুলেমান ও কুয়েত আওকাফ পাবলিক ফাউন্ডেশনের প্রতিনিধি মোহাম্মদ আবদুল্লাহ আল-জালাহমা বক্তব্য দেন। বিজ্ঞপ্তি।
