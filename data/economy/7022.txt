
ইউএস-বাংলা এয়ারলাইনস আন্তর্জাতিক ফ্লাইটের বিজনেস ক্লাসের যাত্রীদের জন্য নিজস্ব গন্তব্য থেকে বিমানবন্দর কিংবা বিমানবন্দর থেকে নিজস্ব গন্তব্যে পৌঁছানোর জন্য আরামদায়ক ট্রান্সপোর্ট সুবিধা দিয়ে পিক অ্যান্ড ড্রপ সার্ভিস চালু করেছে। এখন থেকে আন্তর্জাতিক রুটের বিজনেস ক্লাসের যাত্রীরা নির্ধারিত বোর্ডিং পাস, ডিপারচার কার্ড, লাউঞ্জ কার্ড হাতে পেয়ে যাবেন বাড়িতে, বিমানবন্দরে যাত্রা শুরুর আগেই। নির্দিষ্ট ফ্লাইট ছাড়ার আগে ঢাকা শহরের নির্দিষ্ট দূরত্ব অনুযায়ী ১ ঘণ্টা ৪০ মিনিট থেকে সাড়ে ৩ ঘণ্টা আগেই এয়ারলাইনসের নিজস্ব ট্রান্সপোর্ট পৌঁছে যাবে বিজনেস ক্লাসের যাত্রীদের নির্দিষ্ট গন্তব্যে। পিক অ্যান্ড ড্রপ সার্ভিস সুবিধা নিতে বিজনেস ক্লাসের যাত্রীদের ৬ ঘণ্টা আগে ইউএস-বাংলা এয়ারলাইনসের রিজার্ভেশনে বুকিং দিতে হবে। বিজ্ঞপ্তি
