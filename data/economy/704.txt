
বগুড়ায় সরকারের দেওয়া ভর্তুকি মূল্যে পাওয়ার টিলার ও পাওয়ার থ্রেচার বিক্রি শুরু হয়েছে। কৃষি মন্ত্রণালয় ৩০ শতাংশ ভর্তুকিতে দেশের কৃষকদের মধ্যে এসব কৃষি উপকরণ বিক্রির সিদ্ধান্ত নিয়েছে। সে অনুযায়ী বগুড়ার কৃষকদের কাছে বিক্রির জন্য ৪৩৫টি পাওয়ার টিলার ও ১০৫টি পাওয়ার থ্রেচার বরাদ্দ আসে। এর মধ্যে গত ২০ মে থেকে গতকাল পর্যন্ত জেলায় ১০০টি পাওয়ার টিলার এবং ১৫টি পাওয়ার থ্রেচার বিক্রি হয়েছে। জেলা কৃষি সম্প্রসারণ অধিদপ্তরের উপপরিচালক চণ্ডীদাস কুণ্ড জানান, এই বিক্রি চলবে ৩০ জুন পর্যন্ত। বাসস
