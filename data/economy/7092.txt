
আগামী বছর ২৪ লাখ ৬০ হাজার টন গ্যাস অয়েল কিনবে বাংলাদেশ পেট্রোলিয়াম করপোরেশন (বিপিসি)। এর মধ্যে রয়েছে দুই হাজার পিপিএম সালফারসমৃদ্ধ গ্যাস অয়েল ও বাকিটা ৫০০ পিপিএম সালফারসমৃদ্ধ গ্যাস অয়েল। এ ছাড়া আগামী জানুয়ারি থেকে জুন মাস সময়েও গ্যাস আমদানিতে কম প্রিমিয়াম দেবে বিপিসি। খবর রয়টার্সের। রয়টার্স আরও বলছে, ২০১৬ সালের প্রথমার্ধে ব্যারেলপ্রতি গড়ে ৪ দশমিক ৪০ ডলার প্রিমিয়াম দেবে। এ বছর একই সময়ে এর পরিমাণ ছিল ৪ দশমিক ৪৯ ডলার। এ জ্বালানি তেল আনতে ১৪টি প্রতিষ্ঠানের চুক্তি প্রয়োজনীয় শর্তাবলি চূড়ান্ত করেছে বিপিসি। দৈনিক ৫৩ হাজার ব্যারেল গড়ে ২০১৫ সালে ২৬ লাখ গ্যাস অয়েল আমদানি করেছে বিপিসি।অন্যদিকে জেট ফুয়েল আমদানির জন্য ব্যারেলপ্রতি ৫ দশমিক ৪০ ডলার প্রিমিয়াম চূড়ান্ত করেছে বিপিসি। আগামী বছর ৩ লাখ ২০ হাজার টন জেট ফুয়েল আমদানি করা হবে।
