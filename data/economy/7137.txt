
উত্তর আমেরিকার ক্রেতাদের জোট অ্যালায়েন্স ফর বাংলাদেশ ওয়ার্কার সেফটি ইন বাংলাদেশের অধীনে থাকা তৈরি পোশাকসহ ১২টি কারখানা সব ধরনের ত্রুটি সংশোধন শেষ করেছে। গত দেড় মাসে এই কারখানাগুলোর সংস্কারকাজ সম্পন্ন হয়। এতে সংস্কারকাজ শেষ হওয়া কারখানার সংখ্যা ৯৫-এ দাঁড়িয়েছে। গত মাসে যে কারখানাগুলো সংস্কারকাজ শেষ করেছে সেগুলো হচ্ছে গাজীপুরের দ্যাটস ইট গার্মেন্টস, মানিকগঞ্জের রাইজিং নিট টেক্সটাইল (ওয়াশিং ডিভিশন), মিরপুরের ইভিন্স গার্মেন্টস, সাভারের বেঙ্গল উইন্ডসর থার্মোপ্লাস্টিক, ইউনিয়ন এক্সেসরিজ ও মেহনাজ স্টাইল অ্যান্ড ক্র্যাফট, চট্টগ্রামের কর্ণফুলী স্পোর্টসওয়্যার, জেএমএস গার্মেন্টস, লালমাই স্পোর্টসওয়্যার, তিতাস স্পোর্টসওয়্যার, মারস স্পোর্টসওয়্যার, টয় উডস (বিডি) কোম্পানি এবং ইয়ঙ্গুন স্পোর্টস শু ইন্ডাস্ট্রিজ।
অ্যালায়েন্সের কান্ট্রি ডিরেক্টর জেমস এফ মরিয়ার্টি গত সোমবার এক বিবৃতিতে বলেন, ‘কারখানার নিরাপদ কর্মপরিবেশ নিশ্চিত করতে আমরা সর্বোচ্চ অগ্রাধিকার দিচ্ছি।’
 
