
সংশোধিত ব্যাংক কোম্পানি আইন অনুযায়ী এখন থেকে ব্যাংকের সম্পদ ও দায়-সম্পর্কিত বিবরণী ছয় মাসের পরিবর্তে ত্রৈমাসিক ভিত্তিতে বাংলাদেশ ব্যাংকে দাখিল করতে হবে। খবর বাসসের। কেন্দ্রীয় ব্যাংকের অবসাইট সুপারভিশন বিভাগ থেকে গতকাল বুধবার এ-সংক্রান্ত নির্দেশনা দিয়ে একটি প্রজ্ঞাপন জারি করা হয়েছে। এতে উল্লেখ করা হয়, বাংলাদেশ ব্যাংকের পরিবীক্ষণের সুবিধার্থে ব্যাংকগুলোর সম্পদ ও দায় এবং লাভ-ক্ষতি সম্পর্কিত বিবরণী ত্রৈমাসিক ভিত্তিতে (প্রতি তিন মাস শেষে পরবর্তী মাসের শেষ কার্যদিবসের মধ্যে) সফট কপিসহ দাখিল করতে হবে।
