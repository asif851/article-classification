
‘অনারিং আওয়ার হিরো’ কার্যক্রমের আওতায় তিনজন মুক্তিযোদ্ধাকে সম্মাননা জানিয়েছে এমআই সিমেন্ট ফ্যাক্টরি (ক্রাউন সিমেন্ট) লিমিটেড। সম্মাননাপ্রাপ্ত মুক্তিযোদ্ধারা হলেন লে. কর্নেল (অব.) আবু ওসমান চৌধুরী, শিব নারায়ণ দাস ও গীতশ্রী চৌধুরী। গত বুধবার ক্রাউন সিমেন্টের নিজস্ব কার্যালয়ে এক অনুষ্ঠানে তাঁদের এই সম্মাননা জানানো হয়। অনুষ্ঠানে মুক্তিযোদ্ধাদের হাতে সম্মানসূচক ক্রেস্ট ও গিফট ভাউচার তুলে দেন ক্রাউন সিমেন্ট গ্রুপের চেয়ারম্যান মোহাম্মদ জাহাঙ্গীর আলম ও ম্যানেজিং ডিরেক্টর মো. খবির উদ্দিন মোল্লা। অনুষ্ঠানে বক্তব্য দেন এমআই সিমেন্ট ফ্যাক্টরির অ্যাডিশনাল ম্যানেজিং ডিরেক্টর মো. আলমগীর কবির ও মোল্লা মো. মজনু এবং ডিরেক্টর মো. মিজানুর রহমান মোল্লা। বিজ্ঞপ্তি।
