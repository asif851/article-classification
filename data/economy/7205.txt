
এক্সিম ব্যাংকের দুই সিনিয়র এক্সিকিউটিভ ভাইস প্রেসিডেন্ট (এসইভিপি) মো. হুমায়ুন কবীর ও শাহ্ মো. আবদুল বারী সম্প্রতি উপব্যবস্থাপনা পরিচালক (ডিএমডি) হিসেবে পদোন্নতি পেয়েছেন। হুমায়ুন কবীর ঢাকা বিশ্ববিদ্যালয়ের ব্যবস্থাপনা বিভাগ থেকে স্নাতকোত্তর ডিগ্রি লাভের পর ১৯৮৪ সালে ন্যাশনাল ব্যাংকে প্রবেশনারি অফিসার হিসেবে যোগ দেন। ১৯৯৯ সালে তিনি এক্সিম ব্যাংকে অ্যাসিস্ট্যান্ট ভাইস প্রেসিডেন্ট হিসেবে যোগ দেন। অন্যদিকে শাহ্ মো. আবদুল বারী ঢাকা বিশ্ববিদ্যালয় থেকে সমাজকল্যাণে স্নাতক ও স্নাতকোত্তর পরীক্ষায় প্রথম শ্রেণিতে প্রথম স্থান অধিকার করেন। ১৯৮৮ সালে ন্যাশনাল ব্যাংকে প্রবেশনারি অফিসার পদে যোগ দেন। এরপর প্রাইম ও মার্কেন্টাইল ব্যাংক হয়ে তিনি ২০০১ সালে এক্সিম ব্যাংকে সিনিয়র অ্যাসিস্ট্যান্ট ভাইস প্রেসিডেন্ট হিসেবে যোগ দেন।বিজ্ঞপ্তি
