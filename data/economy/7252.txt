
গত বৃহস্পতিবার (২৬ জুন) প্রথম আলোর ১৫ পাতায় প্রকাশিত ‘ঋণ কেলেঙ্কাির, শাহ্জালাল ব্যাংকের পরিচালক গ্রেপ্তার’ শীর্ষক প্রতিবেদনের কিছু অংশের প্রতিবাদ জানিয়েছে শাহ্জালাল ব্যাংক।এতে বলা হয়েছে, ব্যাংকের চেয়ারম্যান এ কে আজাদসহ অন্য পরিচালকের আত্মীয়স্বজনকে ভুয়া সনদে চাকির দেওয়া হয়েছে বলে গ্রেপ্তারকৃত পরিচালক মোহাম্মদ সোলায়মানের বরাতে যা ছাপা হয়েছে, তা বানোয়াট ও উদ্দেশ্যপ্রণোদিত।প্রতিবাদলিপিতে আরও বলা হয়, শাহ্জালাল ব্যাংক শক্তিশালী মৌলভিত্তির ওপর অবস্থান করছে। ২৪ জুন অনুযায়ী ব্যাংকের আমানত ৯ হাজার ৯৫৩ কোটি টাকা ও বিনিয়োগ ৮ আট হাজার ১৮৫ কোটি টাকা।১৯ জুন অনুযায়ী আমদানি বাণিজ্য ৪ হাজার ৩৮ কোটি টাকা ও রপ্তানি-বাণিজ্য ৩ হাজার ৬৩১ কোটি টাকা।শক্তিশালী আর্থিক ভিত্তির ব্যাংকটি ক্রমান্বয়ে দুর্বলতর দিকে যাচ্ছে বলে গ্রেপ্তারকৃত পরিচালক যে মন্তব্য করেছেন, তাও সত্য নয়। পর্ষদসভায় ভুয়া বিল উপস্থাপনের বিষয়টিও সম্পূর্ণ মিথ্যা।
