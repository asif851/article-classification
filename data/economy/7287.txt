
সূচকের ঊর্ধ্বমুখী প্রবণতা অব্যাহত আছে দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ মঙ্গলবার সপ্তাহের এবং চলতি বছরের তৃতীয় কার্যদিবস সূচকের পাশাপাশি লেনদেনের বেশ ভালো গতি লক্ষ করা যাচ্ছে।
এ ছাড়া বেশির ভাগ প্রতিষ্ঠানের শেয়ারের দর বাড়ছে ডিএসইতে।
ডিএসইতে আজ দুপুর সাড়ে ১২টা নাগাদ ডিএসইএক্স সূচক ১৬ দশমিক ৩৯ পয়েন্ট বেড়ে অবস্থান করছে ৫১৩৫ পয়েন্টে। এ সময় পর্যন্ত লেনদেন হয়েছে প্রায় ৮০০ কোটি টাকা। গতকাল এ সময় পর্যন্ত লেনদেনের পরিমাণ ছিল ৮০৪ কোটি ৭৪ লাখ টাকা। আজ দুপুর সাড়ে ১২টা নাগাদ ডিএসইতে লেনদেনে অংশ নিয়েছে ৩২৪টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৪৩ টির, কমেছে ১৪২ টির। দর অপরিবর্তিত রয়েছে ৩৯টি কোম্পানির।
অন্যদিকে, সিএসইতে দুপুর ১২টা নাগাদ সার্বিক সূচক বেড়েছে ৩৬ পয়েন্ট। মোট লেনদেন প্রায় ৪৩ কোটি ২৬ লাখ টাকা। গত কার্যদিবসে এই সময় পর্যন্ত লেনদেনের পরিমাণ ছিল ৪১ কোটি ৫৩ লাখ টাকা। আজ দুপুর সাড়ে ১২টা নাগাদ সিএসইতে লেনদেনে অংশ নিয়েছে ২২৫টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ৮৬ টির, কমেছে ১২০ টির। দর অপরিবর্তিত রয়েছে ১৮টি কোম্পানির।
