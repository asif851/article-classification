
ভারতের শীর্ষস্থানীয় অটোমোবাইল বা গাড়ি নির্মাতা কোম্পানি টাটা মোটরস সম্প্রতি ঢাকায় মহাখালীর গ্রিন ডেল্টা এইমস টাওয়ারে একটি শাখা অফিস উদ্বোধন করেছে। বাংলাদেশের সঙ্গে সম্পৃক্ততা ও গ্রাহকদের আস্থা বৃদ্ধির ক্ষেত্রে শাখাটি গুরুত্বপূর্ণ ভূমিকা রাখবে বলে টাটা আশা করছে।শাখাটির উদ্বোধনী অনুষ্ঠানে বক্তব্য দেন টাটা মোটরসের বাণিজ্যিক যানবাহন বিভাগের নির্বাহী পরিচালক রাভি পিশারদি। তিনি বাংলাদেশের সঙ্গে টাটা মোটরসের দীর্ঘমেয়াদি প্রাতিষ্ঠানিক সম্পর্ক উন্নয়নের ব্যাপারে আশাবাদ ব্যক্ত করেন। টাটা মোটরস ১৯৭২ সাল থেকে বাংলাদেশে ব্যবসা পরিচালনা করে আসছে। এ দেশে তাদের একমাত্র পরিবেশক হলো নিটল মোটরস। বর্তমানে টাটা ও নিটল মোটরস যৌথ উদ্যোগে যশোরে সি কে ডি অ্যাসেম্বলিং প্ল্যান্ট নিতা কোম্পানি লিমিটেড প্রতিষ্ঠা করেছে।
