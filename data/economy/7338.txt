
রাজধানীর ইন্টারন্যাশনাল কনভেনশন সিটিতে ১৬ জানুয়ারি থেকে অনুষ্ঠিত হচ্ছে দুই দিনের পঞ্চম এশিয়া এলপিজি সামিট ২০১৮। বাংলাদেশের বিদ্যুৎ ও খনিজ সম্পদ মন্ত্রণালয়ের পৃষ্ঠপোষকতার এ সম্মেলনে দেশ ও বিদেশের বিনিয়োগকারী, সরকারি-বেসরকারি বিভিন্ন প্রতিষ্ঠান অংশ নিচ্ছে। ওমেরা পেট্রোলিয়ামের সহযোগিতায় এ সম্মেলনে ২৫০ বিদেশি প্রতিনিধিসহ ৮০টি স্থানীয় ও আন্তর্জাতিক প্রতিষ্ঠান অংশ নিয়েছে। অংশগ্রহণকারী দেশগুলোর মধ্যে রয়েছে যুক্তরাষ্ট্র, যুক্তরাজ্য, জার্মান, কোরিয়া, চীন, তুরস্ক, ইতালি, মালয়েশিয়া ও ভারত। বিজ্ঞপ্তি।
