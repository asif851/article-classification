
পুঁজিবাজারে তালিকাভুক্ত আইটি খাতের কোম্পানি বিডিকম অনলাইন লিমিটেডের পরিচালনা পর্ষদ শেয়ারহোল্ডারদের জন্য ৫ শতাংশ নগদ ও ৫ শতাংশ বোনাস লভ্যাংশ ঘোষণা করেছে। আজ বৃহস্পতিবার রাজধানীর ধানমন্ডিতে এএমএম কনভেনশন সেন্টারে কোম্পানিটির ২১তম বার্ষিক সাধারণ সভায় এই লভ্যাংশ ঘোষণা করা হয়।
কোম্পানি সূত্রে এ তথ্য জানা গেছে।
সভায় কোম্পানির ২০১৬-১৭ অর্থবছরের নিরীক্ষিত হিসাব পর্যালোচনা করে ৫ শতাংশ হারে নগদ ও ৫ শতাংশ হারে বোনাস লভ্যাংশ ঘোষণা ও অনুমোদন করা হয়।
কোম্পানির চেয়ারম্যান ওয়াহিদুল হক সিদ্দিকীর সভাপতিত্বে অনুষ্ঠিত সভায় প্রতিষ্ঠানের ব্যবস্থাপনা পরিচালক জনাব এস এম গোলাম ফারুক আলমগীর উপস্থিত ছিলেন। এ ছাড়া আরও উপস্থিত ছিলেন পরিচালক, নিরপেক্ষ পরিচালক ও বিপুলসংখ্যক শেয়ারহোল্ডার।
