
এশিয়ার প্রধান ও বিশ্বের দ্বিতীয় বৃহত্তম অর্থনীতি চীনের ম্যানুফেকচারিং বা উৎপাদন খাতে ধীরগতিতে প্রবৃদ্ধি হচ্ছে।সদ্যসমাপ্ত নভেম্বর মাসে দেশটিতে ‘পারচেজিং ম্যানেজারস ইনডেক্স’ বা পিএমআই সূচক দাঁড়িয়েছে ৫১ দশমিক ৪ পয়েন্ট, যা ২০১২ সালের মে মাসের পর থেকে সর্বোচ্চ। জাতীয় পরিসংখ্যান ব্যুরো (এনবিএস) গতকাল রোববার এই তথ্য প্রকাশ করেছে। খবর বাসস/সিনহুয়ার।পিএমআই সূচক ৫০ পয়েন্ট অতিক্রম করলে সেটাকে প্রবৃদ্ধির লক্ষণ বলে বিবেচনা করা হয়।এনবিএসের পরিসংখ্যানবিদ ঝাও কিংগে বলেন, ‘অর্থনীতির পুনর্গঠন ও স্থিতিশীলতা অর্জনের লক্ষ্যে সরকারের নেওয়া বিভিন্ন পদক্ষেপের ফলে ম্যানুফেকচারিং বা শিল্প খাতে আস্থা বেড়েছে। বদৌলতে উৎপাদনও বৃদ্ধি পেয়েছে। আবার উৎপাদন বৃদ্ধি পাওয়ায় কোম্পানিগুলোর কাঁচামাল আমদানির পরিমাণও বেড়েছে।’ঝাও কিংগে আরও জানান, এ নিয়ে টানা পাঁচ মাস ধরে পিএমআই বেড়েছে। তবে এটি ভারসাম্যপূর্ণ ও নিখুঁত নয়।
