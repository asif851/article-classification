
টেকসই অবকাঠামোতে অর্থায়ন নিয়ে যুক্তরাষ্ট্রের নিউইয়র্কে একটি বিশেষজ্ঞ পর্যায়ের সম্মেলনে অংশ নিতে জাতিসংঘের সাধারণ পরিষদের সভাপতি পিটার থমসনের আমন্ত্রণ পেয়েছেন সংস্থাটির পরিবেশ কর্মসূচির পরামর্শক পরিষদের সাবেক সদস্য ও বাংলাদেশ ব্যাংকের সাবেক গভর্নর আতিউর রহমান। আজ সোমবার শুরু হতে যাওয়া তিন দিনের এ সম্মেলনে টেকসই অবকাঠামোতে বিনিয়োগের ক্ষেত্রে অর্থায়নের উপায় নিয়ে আলোচনা হবে। এ সম্মেলনের পর আতিউর রহমান ইউএনডিপির অফিসে ‘অন্তর্ভুক্তিমূলক প্রবৃদ্ধির জন্য আর্থিক অন্তর্ভুক্তি: বাংলাদেশে মুঠোফোনভিত্তিক আর্থিক সেবা’ শীর্ষক এক বিশেষ বক্তৃতা দেবেন। বিজ্ঞপ্তি
 
