
কিস্তিতে পণ্য কেনা আরও সহজ করল ওয়ালটন। এখন থেকে ওয়ালটন পণ্য কেনা যাবে সর্বোচ্চ ৩ বছরের কিস্তিতে। এর আগে সর্বোচ্চ ৩০ মাস অর্থাৎ আড়াই বছরের কিস্তিতে ওয়ালটনের বিভিন্ন পণ্য কেনা যেত। কিস্তির মেয়াদ বাড়ানোর ফলে মাসিক কিস্তির পরিমাণ আরও কমে এসেছে। ১ লা জুন থেকে দেশের সকল ওয়ালটন প্লাজায় মিলছে এই কিস্তির সুবিধা।গতকাল রোববার এক সংবাদ সম্মেলনে ওয়ালটনের পক্ষ থেকে এসব কথা জানানো হয়। মতিঝিলে ওয়ালটনের কনফারেন্স হলে আয়োজিত সংবাদ সম্মেলনে বলা হয়, ন্যূনতম সাড়ে আট হাজার টাকার ওয়ালটনের পণ্য কিনলে কিস্তি প্রযোজ্য হবে। মোবাইল ফোন সেট বাদে ওয়ালটন ব্র্যান্ডের সকল পণ্যের ক্ষেত্রে এই সুবিধা কার্যকর হবে। তবে সেইসঙ্গে কিস্তির ক্ষেত্রে ওয়ালটনের নিজস্ব কিছু নীতিমালা রয়েছে। পরবর্তী সিদ্ধান্ত¯না নেওয়া পর্যন্ত এই সুবিধা বহাল থাকবে।সংবাদ সম্মেলনে উপস্থিত ছিলেন ওয়ালটনের প্লাজা ডেভেলপমেন্ট বিভাগের নির্বাহী পরিচালক ইভা রিজওয়ানা, প্রথম জ্যেষ্ঠ অতিরিক্ত পরিচালক কামাল হোসেন, উপপরিচালক মীর গোলাম ফারুক, প্রথম জ্যেষ্ঠ সহকারী পরিচালক সফিউল্লাহ লিটন ও আল মাহফুজ খান, সহকারী পরিচালক ওবায়দুল মোর্শেদ প্রমূখ।ওয়ালটন ব্র্যান্ডের টিভি, ফ্রিজ, এসি, মোটরসাইকেল, জেনারেটর, হোম ও কিচেন এ্যাপ্লায়েন্সসহ অন্যান্য পণ্য নামমাত্র ডাউন পেমেন্ট দিয়ে এমআরপি মূল্যে ছয় মাসের কিস্তিতে কেনা যায়। এর বাইরে সর্বোচ্চ তিন বছরের সহজ কিস্তিতে পণ্য কেনার সুযোগ থাকছেই।
