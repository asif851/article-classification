
পুঁজিবাজারে তালিকাভুক্ত উত্তরা ফিন্যান্সের ঘোষিত নগদ লভ্যাংশ শেয়ারধারীদের ব্যাংক হিসাবে জমা হয়েছে। আজ বৃহস্পতিবার ঢাকা স্টক এক্সচেঞ্জ (ডিএসই) সূত্রে এ তথ্য জানা গেছে।
আজ ডিএসইর ওয়েবসাইটে প্রকাশিত সংবাদে বলা হয়, গত ৩১ ডিসেম্বর শেষ হওয়া অর্থবছরের জন্য উত্তরা ফিন্যান্সের ঘোষিত নগদ লভ্যাংশ শেয়ারধারীদের ব্যাংক হিসাবে জমা দেওয়া হয়েছে। এ ছাড়া যেসব বিনিয়োগকারীর ব্যাংক হিসাবে অনলাইন সুবিধা নেই, তাঁদের ডিভিডেন্ড ওয়ারেন্ট বিতরণ করা হয়েছে।
এর আগে গত অর্থবছরে উত্তরা ফিন্যান্সের পরিচালনা পর্ষদ বিনিয়োগকারীদের জন্য ৩০ শতাংশ নগদ লভ্যাংশ ঘোষণা করে, যা কোম্পানির বার্ষিক সাধারণ সভায় (এজিএম) অনুমোদন দেওয়া হয়েছে।
