
আন্তর্জাতিক মানের ব্যবস্থাপনা নিশ্চিত করায় বাংলাদেশ স্ট্যান্ডার্ডস অ্যান্ড টেস্টিং ইনস্টিটিউশন (বিএসটিআই) চারটি প্রতিষ্ঠানকে আইএসও সনদ দিয়েছে। এর মধ্যে বিডি ফুডস ও হাশেম ফুডসকে আইএসও ২২০০০:২০০৫ (ফুড সেফটি ম্যানেজমেন্ট সিস্টেম) শ্রেণিতে আইএসও সনদ দেওয়া হয়েছে। আর আইএসও ৯০০১:২০০৮ (কোয়ালিটি ম্যানেজমেন্ট সিস্টেম) শ্রেণিতে সনদ পেয়েছে ক্রিস্টাল টেকনোলজি ও রহমান কেমিক্যালস। রাজধানীর তেজগাঁওয়ে গতকাল বুধবার বিএসটিআইয়ের প্রধান কার্যালয়ে এ চারটি প্রতিষ্ঠানের প্রতিনিধির কাছে সনদ হস্তান্তর করেন প্রতিষ্ঠানটির মহাপরিচালক ইকরামুল হক। 
