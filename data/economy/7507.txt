
জাতীয় রাজস্ব বোর্ডের (এনবিআর) চেয়ারম্যান নজিবুর রহমান বলেছেন, দেশে বর্তমানে উন্নয়নের জোয়ার বইছে। এই জোয়ারের মূলে আছেন ব্যবসায়ীরা, যাঁরা আয়কর ও মূল্য সংযোজন করÜ(মূসক) দিয়ে সরকারের কোষাগারকে সমৃদ্ধ করছেন।গতকাল শনিবার সিলেটে অনলাইন ভ্যাট প্রকল্পবিষয়ক দুই দিনের এক প্রশিক্ষণ কর্মশালার উদ্বোধনী অনুষ্ঠানে তিনি প্রধান অতিথির বক্তব্যে এসব কথা বলেন। প্রশিক্ষণে সিলেট, মৌলভীবাজার, সুনামগঞ্জ ও হবিগঞ্জ চেম্বার এবং বিভিন্ন ব্যবসাপ্রতিষ্ঠানের প্রতিনিধিরা অংশ নেন।সিলেট চেম্বারের সভাপতি সালাহউদ্দিন আলী আহমদের সভাপতিত্বে অনুষ্ঠানে বিশেষ অতিথি ছিলেন অনলাইন ভ্যাট প্রকল্পের পরিচালক রেজাউল হাসান, এনবিআরের সদস্য কালিপদ হালদার, জাহাঙ্গীর হোসেন, আবদুর রাজ্জাক, পারভেজ ইকবাল প্রমুখ।
