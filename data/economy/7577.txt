
ঢাকা আন্তর্জাতিক বাণিজ্যমেলায় শ্রেষ্ঠ ভ্যাটদাতা এবং সেরা প্রিমিয়ার প্যাভিলিয়নের পুরস্কার পেয়েছে দেশীয় প্রতিষ্ঠান ওয়ালটন। মেলার আয়োজক রপ্তানি উন্নয়ন ব্যুরো (ইপিবি) ও বাণিজ্য মন্ত্রণালয় গত রোববার মেলা প্রাঙ্গণে আয়োজিত সমাপনী অনুষ্ঠানে ওয়ালটনকে পুরস্কৃত করে। পুরস্কার তুলে দেন অনুষ্ঠানের প্রধান অতিথি বাণিজ্যমন্ত্রী তোফায়েল আহমেদ। শ্রেষ্ঠ প্যাভিলিয়নের পুরস্কার গ্রহণ করেন ওয়ালটন হাই-টেক ইন্ডাস্ট্রিজের নির্বাহী পরিচালক মো. হুমায়ুন কবীর ও শ্রেষ্ঠ করদাতার পুরস্কার গ্রহণ করেন ওয়ালটনের নির্বাহী পরিচালক ও প্রধান বিপণন কর্মকর্তা মো. এমদাদুল হক সরকার। বিজ্ঞপ্তি
