
সূচক কিছুটা ঊর্ধ্বমুখী দেশের দুই পুঁজিবাজার ঢাকা স্টক এক্সচেঞ্জ (ডিএসই) ও চট্টগ্রাম স্টক এক্সচেঞ্জে (সিএসই)। আজ সোমবার সপ্তাহের দ্বিতীয় কার্যদিবস দৈনন্দিন লেনদেনের গতি কিছুটা কম। তবে বেশির ভাগ প্রতিষ্ঠানের শেয়ারের দর বেড়েছে দুই পুঁজিবাজারে।
ডিএসইতে আজ দুপুর সাড়ে ১২টা নাগাদ প্রধান সূচক ডিএসইএক্স সূচক ৬ দশমিক ৭৩ পয়েন্ট বেড়ে অবস্থান করছে ৫৬৮২ পয়েন্টে। দুপুর সাড়ে ১২টা পর্যন্ত লেনদেন হয়েছে প্রায় ৫২৯ কোটি টাকা। আজ দুপুর সাড়ে ১২টা পর্যন্ত ডিএসইতে লেনদেনে অংশ নিয়েছে ৩২২টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৫২টির, কমেছে ১১৪টির। দর অপরিবর্তিত রয়েছে ৫৬টি কোম্পানির।
গতকাল রোববার লেনদেন শেষে ডিএসইএক্স সূচক ৪ দশমিক ৬৩ পয়েন্ট বেড়ে অবস্থান করে ৫৬৭৬ পয়েন্টে।
অন্যদিকে, সিএসইতে আজ দুপুর ১২টা নাগাদ সার্বিক সূচক বেড়েছে ১৫ দশমিক ৩৮ পয়েন্ট। মোট লেনদেনের পরিমাণ প্রায় ৩০ কোটি ৪৯ লাখ টাকা। আজ দুপুর সাড়ে ১২টা নাগাদ সিএসইতে লেনদেনে অংশ নিয়েছে ২১৫টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ৯৭টির, কমেছে ৮৮টির। দর অপরিবর্তিত রয়েছে ৩০টি কোম্পানির।
