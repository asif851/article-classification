
ট্রান্সটেক বাতি প্রস্তুতকারী প্রতিষ্ঠান বাংলাদেশ ল্যাম্পস লিমিটেড ২০১৪ সালের শেয়ারধারীদের জন্য ২০ শতাংশ নগদ লভ্যাংশ অনুমোদন করেছে। ঢাকার গুলশানের ইমানুয়্যালস্ ব্যাংকুয়েট হলে গতকাল মঙ্গলবার অনুষ্ঠিত কোম্পানির ৫৪তম বার্ষিক সাধারণ সভায় (এজিএম) এই লভ্যাংশ অনুমোদন করা হয়।কোম্পানির সভাপতি শাহনাজ রহমানের সভাপতিত্বে অনুষ্ঠিত এ সভায় পরিচালক সাইফুর রহমান, শাজরে হক, সিমিন হোসেন, আরশাদ ওয়ালিউর রহমান, শামসুর রহমান, লতিফুর রহমান, ওবায়দুর রহমান খান, আতিকুর রহমান ও আনিস-উজ-জামান খান এবং প্রধান পরিচালন কর্মকর্তা আরশাদ হক, প্রধান অর্থ কর্মকর্তা এ কে এম মঈনউদ্দিন ও কোম্পানি সচিব (চলতি দায়িত্ব) মোহাম্মদ রুহান মিঞা উপস্থিত ছিলেন। কোম্পানির এক সংবাদ বিজ্ঞপ্তিতে এ তথ্য জানানো হয়েছে।
