
‘নেসলে হেলদি কিডস’ কর্মসূচি পরিচালনার জন্য নেসলে বাংলাদেশ লিমিটেড গতকাল রোববার ঢাকা বিশ্ববিদ্যালয়ের খাদ্য ও পুষ্টিবিজ্ঞান ইনস্টিটিউটের অধ্যাপক মো. নজরুল ইসলাম খানের সঙ্গে সমঝোতা স্মারক সই করেছে। নেসলের পক্ষে সমঝোতা স্মারকে স্বাক্ষর করেন নেসলে বাংলাদেশ লিমিটেডের ব্যবস্থাপনা পরিচালক স্টেফান নর্দে। এ অনুষ্ঠানে আরও উপস্থিত ছিলেন নেসলে বাংলাদেশ লিমিটেডের করপোরেট অ্যাফেয়ার্স ডিরেক্টর নকীব খান ও করপোরেট অ্যাফেয়ার্সের সিনিয়র ম্যানেজার মির্জা গোলাম হোসেন। বাংলাদেশে নেসলে হেলদি কিডস কর্মসূচিটি নেসলের বিশ্বব্যাপী নেসলে হেলদি কিডস কর্মসূচির অংশ।নেসলে বাংলাদেশ লিমিটেডের সঙ্গে যৌথভাবে এ প্রশিক্ষণ কর্মসূচির মডিউল তৈরি করেন মো. নজরুল ইসলাম খান। গাজীপুরের ২২টি বিদ্যালয়ের তিন হাজার শিক্ষার্থীকে এ কর্মসূচির অধীনে নিয়ে আসা হবে।নেসলের ‘ক্রিয়েটিং শেয়ারড ভ্যালুর’ (সিএসভি) অধীনে স্বাস্থ্য ও পুষ্টি বিশেষজ্ঞদের মাধ্যমে সাধারণ মানুষের মধ্যে পুষ্টিবিষয়ক জ্ঞানের বিস্তারে নেসলে বাংলাদেশ লিমিটেড সক্রিয় ভূমিকা পালন করছে। এ কর্মসূচি ছাড়াও প্রতিষ্ঠানটি আরও একাধিক সিএসভি উদ্যোগ নিয়ে কাজ করছে। এসব উদ্যোগের মধ্যে রয়েছে দেশের প্রত্যন্ত অঞ্চলে বিদ্যালয়গুলোতে নিরাপদ খাওয়ার পানি সরবরাহ ও ছাত্রীদের পয়োনিষ্কাশনের সুব্যবস্থা নিশ্চিতকরণ কর্মসূচি। বিজ্ঞপ্তি।
