
সনদ জালিয়াতির কারণে রাষ্ট্রমালিকানাধীন বেসিক ব্যাংকের সাত কর্মকর্তার নিয়োগ বাতিল করেছে ব্যাংক কর্তৃপক্ষ। গত মঙ্গলবার এক নির্দেশে তাঁদের নিয়োগ বাতিল করা হয়। একই সঙ্গে আরও তিন কর্মকর্তার চুক্তিভিত্তিক নিয়োগও বাতিল করা হয়। সনদ জালিয়াতির কারণে বাতিল হওয়া সাতজন হলেন বেসিক ব্যাংকের ঢাকা মিরপুর বাজার শাখার সুহেল আহমেদ ও আরাফাত হোসেন, শান্তিনগর শাখার আসলিমা পারভীন, নরসিংদীর চৌমোহনা শাখার মো. আলমগীর, মঠবাড়িয়া শাখার সৈয়দ শামসুল আরেফীন, নারায়ণগঞ্জের টানবাজার শাখার উৎপল বিশ্বাস এবং কুষ্টিয়া শাখার আবদুল্লাহ আল মামুন। যাঁদের চুক্তিভিত্তিক নিয়োগ বাতিল হয়েছে ব্যাংকের ডিজিএম মো.আজিজুল হক, দুই নিরাপত্তারক্ষী আবু সাঈদ মোল্লা ও রুহুল আমিন। নিজস্ব প্রতিবেদক
