
দেশের বেসরকারি বিমান সংস্থা ইউনাইটেড এয়ারওয়েজ গ্রীষ্ম মৌসুম উপলক্ষে অভ্যন্তরীণ বিভিন্ন গন্তব্যে মূল্যছাড় ঘোষণা করেছে। এসব গন্তব্যে একমুখী ভাড়া নির্ধারণ করা হয়েছে ঢাকা-চট্টগ্রাম ৩,৮০০ টাকা, ঢাকা-কক্সবাজার ৫,০০০, ঢাকা-সিলেট ৩,৭৫০, ঢাকা-যশোর ৩,৫০০ এবং ঢাকা-সৈয়দপুর ৪,৫০০ টাকা। আর দ্বিমুখী ভাড়া হচ্ছে যথাক্রমে ঢাকা-চট্টগ্রাম ৭,০০০ টাকা, ঢাকা-কক্সবাজার ১০,০০০, ঢাকা-সিলেট ৭,৫০০, ঢাকা-যশোর ৭,০০০ এবং ঢাকা-সৈয়দপুর ৯,০০০ টাকা। ভাড়ার সঙ্গেই সব ধরনের কর ও সারচার্জ অন্তর্ভুক্ত। গতকাল মঙ্গলবার থেকে সংস্থার নতুন ভাড়া কার্যকর হয়েছে। ইউনাইটেড এয়ার বর্তমানে ঢাকা থেকে জেদ্দা, দুবাই, মাসকাট, দোহা, কুয়ালালামপুর, সিঙ্গাপুর, ব্যাংকক, কাঠমান্ডু ও কলকাতা এবং চট্টগ্রাম থেকে কলকাতা প্রভৃতি আন্তর্জাতিক গন্তব্যে ফ্লাইট বা উড্ডয়ন কার্যক্রম পরিচালনা করছে। এ সংস্থার বহরে এখন মোট ১১টি এয়ারক্রাফট রয়েছে।বিজ্ঞপ্তি
