
অলিম্পিক এক্সেসরিজ লিমিটেডকে প্রাথমিক গণপ্রস্তাবের (আইপিও) মাধ্যমে টাকা উত্তোলনের অনুমোদন দিয়েছে বাংলাদেশ সিকিউরিটিজ অ্যান্ড এক্সচেঞ্জ কমিশন (বিএসইসি)। আজ বুধবার কমিশনের নিয়মিত সভায় এ অনুমোদন দেওয়া হয়।বিএসইসির নির্বাহী পরিচালক ও মুখপাত্র মো. সাইফুর রহমান স্বাক্ষরিত এক বিজ্ঞপ্তিতে এ তথ্য প্রকাশ করা হয়েছে।বিজ্ঞপ্তিতে বলা হয়, আইপিওর মাধ্যমে অলিম্পিক এক্সেসরিজ লিমিটেড ১০ টাকা মূল্যে দুই কোটি সাধারণ শেয়ার ছেড়ে ১২০ কোটি টাকা উত্তোলন করবে। উত্তোলিত ওই টাকা দিয়ে নতুন ফ্যাক্টরি ভবন তৈরি, মেশিনারিজ ক্রয় ও আইপিও খাতে ব্যয় করবে।গত ৩০ জুন শেষ হওয়া অর্থবছরের হিসাব অনুযায়ী প্রতিষ্ঠানটির শেয়ারপ্রতি আয় (ইপিএস) হয়েছে ১.৪৩ টাকা।প্রতিষ্ঠানটির ইস্যু ব্যবস্থাপনার দায়িত্বে রয়েছে পিএলএফএস ইনভেস্টমেন্ট লিমিটেড ও সিএপিএম অ্যাডভাইজরি লিমিটেড।
