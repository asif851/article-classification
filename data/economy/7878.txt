
যানজটের কারণে ঢাকার শিক্ষার্থী ও তরুণ চাকরিজীবীদের কাছে দ্রুত জনপ্রিয় হয়ে ওঠা মোটরবাইকের বিক্রি দিন দিন বেড়েই চলেছে। পছন্দের ও প্রয়োজনে বাইক কিনতে আগে দোকানে ঢুঁ মারলেও এখন তাঁরা অনলাইন মার্কেট প্লেসে খুঁজে নিচ্ছেন মোটরবাইক। বাংলাদেশের সবচেয়ে বড় মার্কেটপ্লেস বিক্রয় ডট কম-এ খুব দ্রুত যে কেউ তাঁর সাধ্যের মধ্যে ব্যবহৃত একটি মোটরবাইক খুঁজে নিতে পারেন। এক সংবাদ বিজ্ঞপ্তিতে এ কথা জানানো হয়েছে।দেশে বর্তমানে ১১ লাখেরও বেশি নিবন্ধন করা মোটরবাইক আছে। এর বাইরেও ক্রমবর্ধমান একটি জনগোষ্ঠী মোটরবাইককে যানজটের নগরে সহজ সাধ্য যোগাযোগ উপযোগী বাহন হিসেবে দেখেন। গ্রামাঞ্চলেও মোটরবাইক অনেকের কাছে উপযোগী যাতায়াত মাধ্যম। এ ছাড়া বৈদেশিক আয় বাড়ায় শহরের বাইরেও মোটরবাইক বিক্রির হার অনেক বেড়েছে।মানুষের আয় এবং ইন্টারনেট ব্যবহারকারীর সংখ্যা বৃদ্ধি পাওয়ায় ঢাকা শহরে চলাচলকারী মোটরবাইকের সংখ্যা সবচেয়ে বেশি। এটি সারা দেশের মোট মোটরবাইক ব্যবহারকারীর ৩৩ শতাংশ। শহরের বাইরে ২৪ শতাংশ মোটরবাইক চলে, যা থেকে বোঝা যায় গ্রামাঞ্চলেও মোটরবাইকের চাহিদা রয়েছে।
বিক্রয় ডট কমে বিক্রি হওয়া বাইকের মধ্যে জনপ্রিয় ব্র্যান্ড ভারতের বাজাজ, যা মোট বাইকের ২৯ শতাংশ। এরপরেই হিরো, ওয়ালটন, ইয়ামাহা এবং টিভিএস মোটরবাইকের অবস্থান। ভালো ব্র্যান্ড যেমন সুজুকি’র অবস্থান এ ক্ষেত্রে শীর্ষ পাঁচে নেই। বিক্রির এই ধারা থেকে বোঝা যায় বাংলাদেশের ক্রেতাদের দামের দিক থেকে সাশ্রয়ী ব্র্যান্ডের প্রতিই আকর্ষণ বেশি।অনলাইন ক্লাসিফাইড সাইটগুলোতে ৩০ থেকে ৬০ হাজার কিলোমিটার মাইলেজ সম্পন্ন মোটরবাইকগুলোই সবচেয়ে বেশি জনপ্রিয়। ৪৬ শতাংশ মোটরবাইক আছে এ রেঞ্জের মধ্যে, যা থেকে বোঝা যায় ব্যবহারকারীরা ব্যবহারের কয়েক বছর পরই বাইক বিক্রি করেন। এটি মোটরবাইকের হাতবদল প্রবণতার বহিঃপ্রকাশ। তরুণেরা নিত্য নতুন মডেলের বাইক পছন্দ করেন এবং কয়েক বছর পর পরই বাইক পরিবর্তন করেন।বিক্রয় ডট কমে প্রকাশিত বিজ্ঞাপনে দেখা যায়, এখানে ১৫ হাজার থেকে শুরু করে পাঁচ লাখ টাকা মূল্যের বাইক রয়েছে। কিন্তু সবচেয়ে বেশি বাইক আছে এক লাখ থেকে দেড় লাখ টাকার ভেতরে, যা মোট বিজ্ঞাপনের ৩৩ শতাংশ। ৫০ হাজার টাকা থেকে এক লাখ টাকার বাইক রয়েছে দ্বিতীয় অবস্থানে, যা বিজ্ঞাপনের ২৭ শতাংশ। বাংলাদেশের ক্রেতারা বাইকের মূল্যের ব্যাপারে সচেতন এবং খুব কমই দেড় লাখ টাকার বেশি মূল্যের বাইক কিনে থাকেন।
