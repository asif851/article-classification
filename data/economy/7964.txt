
বঙ্গবন্ধু শেখ মুজিব মেডিকেল বিশ্ববিদ্যালয়ের (বিএসএমএমইউ) নার্সিং অনুষদের সক্ষমতা বৃদ্ধি প্রকল্পে সহায়তা দিয়েছে প্রাইম ব্যাংক। ব্যাংকের ব্যবস্থাপনা পরিচালক আহমেদ কামাল খান চৌধুরী সম্প্রতি বিশ্ববিদ্যালয়ের উপাচার্য কামরুল হাসান খানের কাছে সক্ষমতা বৃদ্ধি প্রকল্পে সহায়তা দিতে ত্রিপক্ষীয় চুক্তিপত্র হস্তান্তর করেন। এ সময় বঙ্গবন্ধু শেখ মুজিব মেডিকেল বিশ্ববিদ্যালয়ের সহ-উপাচার্য (প্রশাসন) অধ্যাপক মো. শারফুদ্দিন আহমেদ, রেজিস্ট্রার অধ্যাপক এ বি এম আব্দুল হান্নান, নার্সিং ডেভেলপমেন্ট কমিটির সদস্যসচিব এ কে এম শরীফুল ইসলাম এবং প্রাইম ব্যাংক ফাউন্ডেশনের প্রধান নির্বাহী ইকবাল আনোয়ার উপস্থিত ছিলেন।
