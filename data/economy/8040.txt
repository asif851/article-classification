
সপ্তাহের শেষ দিন আজ বৃহস্পতিবার সূচক ও লেনদেনে ইতিবাচক প্রবণতায় দেশের শেয়ারবাজারের লেনদেন শেষ হয়েছে। দিনের লেনদেন শেষে দুই স্টক এক্সচেঞ্জে অধিকাংশ কোম্পানির শেয়ারের দাম বেড়েছে। ফলে সূচক বেড়েছে। পাশাপাশি লেনদেন বেড়েছে দুই বাজারে। এদিকে প্রধান শেয়ারবাজার ঢাকা স্টক এক্সচেঞ্জের লেনদেন পাঁচ দিন পর আবারও ৭০০ কোটি টাকা ছাড়িয়েছে।
ডিএসইতে ৭২৪ কোটি টাকার লেনদেন দিনের লেনদেন শেষে প্রধান শেয়ারবাজার ঢাকা স্টক এক্সচেঞ্জের (ডিএসই) ডিএসইএক্স সূচক ৭২৪ পয়েন্ট বেড়ে দাঁড়িয়েছে ৫,১৭৩ পয়েন্টে। এর আগে সকালে সূচকের ঊর্ধ্বগতিতে ডিএসইতে লেনদেন শুরু হয়। ইতিবাচক এই প্রবণতা লেনদেনের শেষ পর্যন্ত অব্যাহত থাকে।
আজ ডিএসইতে ৩১১টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ২১৩টির দাম বেড়েছে। কমেছে ৭৭টির এবং অপরিবর্তিত রয়েছে ২১টি প্রতিষ্ঠানের শেয়ারের দাম।
ডিএসইতে আজ ৭২৪ কোটি টাকার শেয়ার লেনদেন হয়েছে, যা গতকালের চেয়ে কোটি ১৭৯ টাকা বেশি। গতকাল এ বাজারে ৫৪৫ কোটি টাকার শেয়ার লেনদেন হয়। সিএসইতে ৫৪ কোটি টাকার লেনদেন ডিএসইর পাশাপাশি চট্টগ্রাম স্টক এক্সচেঞ্জেও (সিএসই) সূচক ও লেনদেন বেড়েছে। লেনদেন শেষে সিএসইর সার্বিক মূল্যসূচক আগের দিনের চেয়ে ২১১ পয়েন্ট বেড়ে অবস্থান করছে ১৫ হাজার ৯৬০ পয়েন্টে।
সিএসইতে আজ ২৩৪টি প্রতিষ্ঠানের শেয়ার ও মিউচুয়াল ফান্ডের লেনদেন হয়েছে। এর মধ্যে ১৪৮টির দাম বেড়েছে, কমেছে ৬২টির আর অপরিবর্তিত রয়েছে ২৪টি প্রতিষ্ঠানের শেয়ারের দাম।আজ সিএসইতে ৫৪ কোটি টাকার শেয়ার লেনদেন হয়েছে, যা গতকালের চেয়ে ১১ কোটি টাকা বেশি। গতকাল এ বাজারে ৪৩ কোটি টাকার শেয়ার লেনদেন হয়।
ডিএসইতে লেনদেনে শীর্ষে তিতাস গ্যাস আজ ডিএসইতে লেনদেনে শীর্ষে রয়েছে তিতাস গ্যাস। এ ছাড়া লেনদেনে শীর্ষে থাকা অন্য প্রতিষ্ঠানগুলোর মধ্যে রয়েছে সামিট পূর্বাঞ্চল পাওয়ার কোম্পানি, কেপিপিএল, এবি ব্যাংক, খুলনা পাওয়ার কোম্পানি, গ্রামীণফোন, অলিম্পিক ইন্ডাস্ট্রিজ, বেক্সিমকো, কেয়া কসমেটিকস, এমজেএল বিডি প্রভৃতি।
