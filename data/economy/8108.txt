
সিম নিবন্ধন করছেন মাশরাফি বিন মতু‌র্জাবাংলাদেশ জাতীয় ক্রিকেট দলের ওয়ানডে ও টি-টোয়েন্টি অধিনায়ক মাশরাফি বিন মতু‌র্জা সম্প্রতি তার রবি সিমটি আঙুলের ছাপ (বায়োমেট্রিক) পদ্ধতিতে নিবন্ধন করেছেন। মুঠোফোন অপারেটর রবির পাঠানো এক সংবাদ বিজ্ঞপ্তিতে এ তথ্য জানানো হয়েছে।বিজ্ঞপ্তিতে মাশরাফিকে উদ্ধৃত করে বলা হয়, অনিবন্ধিত সিম দেশের জন্য হুমকিস্বরূপ। দেশের সব নাগরিককে এ পদ্ধতিতে সিম নিবন্ধন করা উচিত।সিম নিবন্ধন কার্যক্রম জোরদার করতে রবি সেবা কেন্দ্র সকাল ৯টা থেকে রাত ১০টা পর্যন্ত খোলা রাখার সিদ্ধান্তের বিষয়টিও সংবাদ বিজ্ঞপ্তিতে জানানো হয়। আগামী ৩০ এপ্রিলের মধ্যে সব সিম বায়োমেট্রিক পদ্ধতিতে নিবন্ধন করার জন্য সরকার সময় বেঁধে দিয়েছে।
