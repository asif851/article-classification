
ভারতে হোলি উৎসবের কারণে আজ রোববার সকাল থেকে যশোরের বেনাপোল স্থলবন্দর দিয়ে ভারত ও বাংলাদেশের মধ্যে আমদানি-রপ্তানি বাণিজ্য বন্ধ রয়েছে। তবে বেনাপোল বন্দরের অভ্যন্তরে পণ্য ওঠানো-নামানোর কাজ সচল রয়েছে। স্বাভাবিক রয়েছে দুই দেশের মধ্যে যাত্রী পারাপারও।
বেনাপোল স্থলবন্দর কর্তৃপক্ষের উপপরিচালক (প্রশাসন) রেজাউল হক প্রথম আলোকে বলেন, ভারতে হোলি উৎসবের কারণে দুই দেশের মধ্যে আমদানি-রপ্তানি বাণিজ্য বন্ধ রয়েছে। আগামীকাল সোমবার সকাল থেকে আমদানি-রপ্তানি বাণিজ্য যথারীতি শুরু হবে। দোলযাত্রা বা দোল পূর্ণিমা একটি বৈষ্ণব উৎসব। বসন্তের এই উৎসবটি ‘হোলি’ নামে পরিচিত। অশুভ শক্তির বিনাশ হিসেবে ‘হোলি উৎসব’ হয়ে থাকে। বন্দর ব্যবহারকারীরা জানান, এ উৎসবের কারণে আমদানি-রপ্তানিসংক্রান্ত কাজকর্মের সঙ্গে সম্পৃক্ত সিঅ্যান্ডএফ মালিক, কর্মচারী, হ্যান্ডলিং শ্রমিক ও ট্রাকচালকেরা নিজ নিজ এলাকায় গেছেন। ফলে শনিবার দুপুরের পর থেকেই সব কাজে ভাটা পড়ে। আর রোববার সকাল থেকে বাণিজ্য বন্ধ হয়ে যায়।
