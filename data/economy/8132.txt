
সূচকের ইতিবাচক প্রবণতায় আজ মঙ্গলবার লেনদেন চলছে ঢাকা স্টক এক্সচেঞ্জে (ডিএসই)। বেলা ১১টায় লেনদেনের আধা ঘণ্টা শেষে ডিএসইতে অধিকাংশ কোম্পানির শেয়ারের দাম বেড়েছে। ফলে সূচকে ইতিবাচক এই প্রবণতা।
ডিএসই সূত্রে জানা যায়, বেলা ১১টায় ডিএসইর ডিএসইএক্স সূচক ৩৬ পয়েন্ট বেড়ে দাঁড়িয়েছে ৫,১৯৩ পয়েন্টে। এর আগে সকাল সাড়ে ১০টায় সূচকের ইতিবাচক প্রবণতায় ডিএসইতে লেনদেন শুরু হয়। ইতিবাচক এই প্রবণতা এখনো অব্যাহত রয়েছে।
এই সময়ে ডিএসইতে ২৮৬টি কোম্পানির শেয়ার ও মিউচুয়াল ফান্ডের লেনদেন হয়েছে। হাতবদল হওয়া কোম্পানিগুলোর মধ্যে ১৩১টির দাম বেড়েছে। কমেছে ৩০টির এবং অপরিবর্তিত রয়েছে ২৫টি প্রতিষ্ঠানের শেয়ারের দাম।
এই সময় পর্যন্ত ডিএসইতে ৭২ কোটি টাকার শেয়ার লেনদেন হয়েছে।
আধা ঘণ্টা শেষে ডিএসইতে লেনদেনে শীর্ষে থাকা প্রতিষ্ঠানগুলোর মধ্যে রয়েছে ব্র্যাক ব্যাংক, খুলনা প্রিন্টিং অ্যান্ড প্যাকেজিং, সিভিও পেট্রোকেমিক্যাল, লংকাবাংলা ফিন্যান্স, গ্রামীণফোন, সাইফ পাওয়ারটেক, ডেল্টা লাইফ ইনস্যুরেন্স, সামিট পূর্বাঞ্চল পাওয়ার কোম্পানি, বেক্সিমকো, কেয়া কসমেটিকস প্রভৃতি।
