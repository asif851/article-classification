
বাংলাদেশের ব্যবসায়ীরা কানাডার কাছ থেকে ৫০ হাজার টন গম কিনেছেন, যা আগামী এপ্রিল মাসে দেশে আসতে পারে। গতকাল বৃহস্পতিবার বার্তা সংস্থা রয়টার্সের এক খবরে এ তথ্য জানানো হয়েছে। এতে বলা হয়, প্রতি টন গমের দাম (সিঅ্যান্ডএফ) পড়েছে ২৭৫ ডলার। এ গমে আমিষের মাত্রা সাড়ে ১৩ শতাংশ। কানাডার গম দিয়ে বাংলাদেশে সাধারণত ময়দা তৈরি করা হয়। সম্প্রতি দেশে কানাডীয় গমের সংকটের কারণে ময়দার দাম অনেক বেড়ে গেছে।
