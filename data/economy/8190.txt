
আগামী ২০১৬-১৭ অর্থবছরের প্রস্তাবিত বাজেটে পর্যটন খাতে ১০০ কোটি টাকা বরাদ্দ দেওয়া হয়েছে। এর অংশ হিসেবে আন্তর্জাতিক ক্ষেত্রে পর্যটনশিল্পের প্রচার ও বিপণন, স্থানীয় পর্যায়ে পর্যটনশিল্প সম্পর্কে সচেতনতা তৈরি ও পর্যটন স্পটগুলোর উন্নয়নে প্রকল্প গ্রহণের পরিকল্পনার কথা জানান অর্থমন্ত্রী আবুল মাল আবদুল মুহিত।
আজ বৃহস্পতিবার অর্থমন্ত্রী দশমবারের মতো বাজেট উপস্থাপন করছেন।
প্রস্তাবিত বাজেট বক্তৃতায় অর্থমন্ত্রী সরকারি-বেসরকারি অংশীদারির (পিপিপি) আওতায় কক্সবাজার পর্যটন ও বিনোদন ভিলেজ, আন্তর্জাতিক মানের টুরিজম কমপ্লেক্স ও সিলেটে পাঁচ তারকা মানের হোটেলসহ অন্যান্য সুবিধা নির্মাণের উদ্যোগ গ্রহণ করা হয়েছে বলে উল্লেখ করেন।
