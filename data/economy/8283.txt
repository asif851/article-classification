
এজেন্ট ব্যাংকিংয়ের মাধ্যমে মোট ৩০০ কোটি টাকার কৃষিঋণ বিতরণ করবে রাষ্ট্রমালিকানাধীন রূপালী ব্যাংক। একটি পরীক্ষামূলক প্রকল্পের আওতায় প্রাথমিকভাবে ঢাকা ও এর আশপাশের এলাকায় বিতরণ করা হবে এ ঋণ। পরে সারা দেশকে ঋণ বিতরণের আওতায় আনা হবে। রূপালী ব্যাংকের ব্যবস্থাপনা পরিচালক (অতিরিক্ত দায়িত্ব) দেবাশীষ চক্রবর্তী সম্প্রতি ব্যাংকের এক অনুষ্ঠানে এসব তথ্য জানান। তিনি বলেন, কৃষিঋণ বিতরণে আনসার ভিডিপি উন্নয়ন ও কর্মসংস্থান ব্যাংকের সহায়তা নেবে রূপালী ব্যাংক।
 
 
