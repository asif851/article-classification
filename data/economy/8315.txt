
আজ মঙ্গলবার এবং আগামীকাল বুধবার দেশের সব তফসিলি ব্যাংক রাত ৮টা পর্যন্ত খোলা রাখার নির্দেশ দিয়েছে বাংলাদেশ ব্যাংক। করদাতাদের আয়কর প্রদানের সুবিধার্থে এ নির্দেশনা দেওয়া হয়েছে। আজ মঙ্গলবার বাংলাদেশ ব্যাংকের পক্ষ থেকে এক প্রজ্ঞাপনে এ তথ্য জানানো হয়।
প্রজ্ঞাপনে বলা হয়, করদাতাদের আয়কর প্রদানের সুবিধার্থে চালান বা পে-অর্ডার সুবিধা চালু রাখার জন্য নির্দেশ দেওয়া হয়েছে। এ বিষয়ে প্রয়োজনীয় নিরাপত্তা সাপেক্ষে ওই দুই তারিখ রাত আটটা পর্যন্ত সব তফসিলি ব্যাংকের শাখা খোলা রাখার নির্দেশ দেওয়া হয়েছে।
২০১৬-১৭ করবর্ষে ব্যক্তিশ্রেণির করদাতাদের আয়কর প্রদানের শেষ দিন আগামীকাল ৩০ নভেম্বর।
