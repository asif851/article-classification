
রোটারি ক্লাব অব ঢাকা কসমোপলিটন গরিবদের চিকিৎসাসেবা দিতে শিগগির একটি হাসপাতালের নির্মাণকাজ শুরু করছে। গত রোববার ঢাকায় ক্লাবের অভিষেক অনুষ্ঠানে এ কথা জানানো হয়। অনুষ্ঠানে বক্তব্য দেন তত্ত্বাবধায়ক সরকারের সাবেক উপদেষ্টা রাশেদা কে চৌধূরী, গভর্নর এস এ এম শওকত হোসেন, আগামী বছরের জন্য নির্বাচিত গভর্নর মোহাম্মদ আইয়ুব, সহকারী গভর্নর আবুল খায়ের চৌধুরী, ক্লাব প্রেসিডেন্ট সাইফুর রহমান, সেক্রেটারি স্বদেশ দেবনাথ প্রমুখ। উপস্থিত ছিলেন সাবেক গভর্নর সাফিনা রহমানসহ কর্মকর্তারা। বিজ্ঞপ্তি।
