
ঢাকায় শুরু হয়েছে ১২তম মোটর শো, বাইক শো, কমার্শিয়াল অটোমোটিভ শো এবং অটো পার্টস শো-২০১৭। সেমস্ গ্লোবালের আয়োজনে এই মেলা চলবে কাল শনিবার পর্যন্ত।ঢাকার আন্তর্জাতিক কনভেনশন সিটি বসুন্ধরায় আয়োজিত এই মেলার উদ্বোধন করেন প্রধানমন্ত্রীর রাজনৈতিক উপদেষ্টা এইচ টি ইমাম। এ সময় বিশেষ অতিথি ছিলেন বাংলাদেশ মোটরসাইকেল অ্যাসেমব্লার অ্যান্ড ম্যানুফ্যাকচারার্স অ্যাসোসিয়েশনের সভাপতি মতিউর রহমান, র্যানকন মোটরবাইকস লিমিটেডের প্রধান নির্বাহী কর্মকর্তা সর্দার মো. খালেদ বিন হাসান এবং বিক্রয়ডটকমের বিপণন পরিচালক মিসা আলী। জাপান, কোরিয়া, চীন, যুক্তরাষ্ট্র, ইতালি, ভিয়েতনাম, সৌদি আরব, ভারত ও বাংলাদেশের অটোমোটিভ, কার, বাইক ও অটো যন্ত্রাংশ শিল্পের ১৮০টি প্রতিষ্ঠান মেলায় ৩৬০টি স্টল দিয়েছে। মেলায় থাকছে ব্র্যান্ড নিউ গাড়ি, মোটরবাইক, বাস, ট্রাক, বাণিজ্যিক পরিবহন, লুব্রিক্যান্ট, সিএনজি রূপান্তরসহ গাড়ির যন্ত্রাংশ। মেলা প্রতিদিন সকাল সাড়ে ১০টা থেকে রাত সাড়ে ৮টা পর্যন্ত সবার জন্য উন্মুক্ত থাকবে। বিজ্ঞপ্তি
