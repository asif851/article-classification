
দেশের ভোজ্যতেলের বাজারে বিশুদ্ধ ও পুষ্টিকর খাবার তেল সরবরাহের লক্ষ্যে নতুন একটি প্রকল্প হাতে নিয়েছে সেনাকল্যাণ সংস্থা। সেনাকল্যাণ এডিবল ওয়েল ইন্ডাস্ট্রিজ চালু করতে যাচ্ছে তারা। 
এ উপলক্ষে ৭ ফেব্রুয়ারি সংস্থার বোর্ডরুমে একটি বহুপাক্ষিক চুক্তি সই হয়। সেনাকল্যাণ সংস্থার সঙ্গে এ চুক্তিতে সই করে সিঙ্গাপুরের লিপিকো টেকনোলজিস প্রাইভেট লিমিটেড, চীনের সিএনবিএম ইন্টারন্যাশনাল ইঞ্জিনিয়ারিং কোম্পানি লিমিটেড এবং বাংলাদেশের অলীক সার্ভিসেস অ্যান্ড অনকোসিস ইন্টারন্যাশনাল। সেনাকল্যাণ এডিবল ওয়েল ইন্ডাস্ট্রিজের প্রকল্প পরিচালক কর্ণেল মামুন আল মাহমুদের সভাপতিত্বে ওই অনুষ্ঠানে উপস্থিত ছিলেন লিপিকো টেকনোলজিস প্রাইভেট লিমিটেডের পরিচালক মারগারেট এ এন জি এ ডব্লিউ, সিএনবিএম ইন্টারন্যাশনাল ইঞ্জিনিয়ারিং কোম্পানির সেলস সুপারভাইজার ঝাং ঝি, অলীক সার্ভিসেস অ্যান্ড অনকোসিস ইন্টারন্যাশনালের স্বত্বাধিকারী মাহরাব আনোয়ার ও ইমরোজ চৌধুরী এবং সেনাকল্যাণ সংস্থার পরিচালকমণ্ডলীর সদস্য ছাড়াও সেনা, নৌ ও বিমানবাহিনীর ঊর্ধ্বতন কর্মকর্তারা উপস্থিত ছিলেন। অনুষ্ঠানে প্রধান অতিথির বক্তব্যে সেনাকল্যাণ সংস্থার চেয়ারম্যান মেজর জেনারেল ফিরোজ হাসান বলেন, সাবেক সেনা কর্মকর্তা এবং কর্মচারীদের কল্যাণের কল্যাণের লক্ষ্যে সেনাকল্যাণ সংস্থা অবিরত কাজ করে যাচ্ছে। সংস্থার উৎপাদিত পণ্যের মান নিয়ে তাঁরা আপসহীন।
