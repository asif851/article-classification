
বাংলাদেশ ইনস্টিটিউট অব ক্যাপিটাল মার্কেটের (বিআইসিএম) নির্বাহী প্রেসিডেন্ট হিসেবে আবারও যোগ দিয়েছেন মোহাম্মদ আবদুল হান্নান জোয়ারদার। এর আগে তিনি পাঁচ বছর বিআইসিএমে একই পদে দায়িত্ব পালন করে পুরোনো কর্মস্থল বাংলাদেশ সিকিউরিটিজ অ্যান্ড এক্সচেঞ্জ কমিশনে (বিএসইসি) ফিরে যান। এবার বিএসইসির চাকরি ছেড়ে তিনি বিআইসিএমে যোগ দিলেন। আবদুল হান্নান ১৯৯৮ সালের ১৫ জুলাই বিএসইসির নির্বাহী পরিচালক পদে যোগ দেন এবং ২০১০ সালের মার্চ পর্যন্ত সংস্থার বিভিন্ন বিভাগের প্রধানের দায়িত্ব পালন করেন। জনাব হান্নান ঢাকা বিশ্ববিদ্যালয়ের ব্যবসায় প্রশাসন ইনস্টিটিউট (আইবিএ) থেকে এমবিএ ডিগ্রি অর্জন করেন। বিজ্ঞপ্তি।
