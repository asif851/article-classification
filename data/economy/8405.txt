
বিশ্বকাপ ক্রিকেট চলাকালে বিনা মূল্যে টুইটার ব্যবহার করতে পারবেন গ্রামীণফোন গ্রাহকেরা। এ জন্য গ্রামীণফোন ও টুইটারের মধ্যে একটি সহযোগিতা চুক্তি হয়েছে। ১৩ ফেব্রুয়ারি থেকে আগামী ৩১ মার্চ পর্যন্ত এ সুযোগ পাওয়া যাবে। গ্রামীণফোনের এক বিজ্ঞপ্তিতে এ তথ্য জানা যায়।
বিজ্ঞপ্তিতে বলা হয়, কোনো ডেটা চার্জ ও টুইটার অ্যাকাউন্ট ছাড়াই গ্রাহকেরা ক্রিকেটের স্কোর, ধারাবিবরণীসহ ক্রিকেটের তথ্য জানতে পারবেন twitter.com/i/cricket ঠিকানায় গিয়ে। পাশাপাশি টুইটার টাইমলাইন ব্যবহারকারীরা তারকা খেলোয়াড় ও ধারাভাষ্যকারদের সঙ্গে যোগাযোগ করতে পারবেন, বিশেষ ছবি ও ভিডিও দেখতে পারবেন।
এ বিষয়ে টুইটারের দক্ষিণ এশীয় বিজনেস ডেভেলপমেন্ট প্রধান রবিচন্দ্রন ভাসকরন বলেন, এই সহযোগিতার মাধ্যমে দেশজুড়ে গ্রামীণফোনের গ্রাহকেরা সরাসরি বিনা মূল্যে বিশ্বকাপে যুক্ত থাকতে পারবেন।
