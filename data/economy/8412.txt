
এমিরেটস এয়ারলাইন বাংলাদেশ থেকে যুক্তরাষ্ট্র, ইউরোপ, আফ্রিকা ও মধ্যপ্রাচ্যের বিভিন্ন গন্তব্যে বিলাস (বিজনেস) ও সাশ্রয়ী (ইকোনমি) উভয় শ্রেণির যাত্রীদের জন্য বিশেষ হ্রাসকৃত ভাড়ার সুযোগ দিয়েছে। তবে, এই সুবিধা পেতে হলে যাত্রীদের ৩১ আগস্টের মধ্যে টিকিট কিনতে হবে। এমিরেটস ঘোষিত গ্লোবাল সেলে উত্তর আমেরিকা ভ্রমণের ক্ষেত্রে প্রযোজ্য ট্যাক্সসহ সাশ্রয়ী ও বিলাস শ্রেণির সর্বনিম্ন ভাড়া হবে যথাক্রমে এক হাজার ২৭৮ ও তিন হাজার ৩৯২ ডলার। অন্যদিকে, ইউরোপের ক্ষেত্রে সাশ্রয়ী ও বিলাস শ্রেণির সর্বনিম্ন ভাড়া রাখা হয়েছে যথাক্রমে এক হাজার সাত ও দুই হাজার ৩৯৩ ডলার। যাত্রীদের এ বছরের ১১ সেপ্টেম্বর থেকে আগামী বছরের ১৫ মার্চের মধ্যে ভ্রমণ শেষ করতে হবে। এমিরেটসের ঢাকা, চট্টগ্রাম, সিলেট অফিস অথবা যেকোনো ট্রাভেল এজেন্সি থেকে টিকিট কেনা যাবে। যাত্রীরা ইচ্ছা করলে  www.emirates.com/bd -এর মাধ্যমে অনলাইনে বুকিং দিতে পারবেন।
