
চলতি বছরের জুলাই মাসে দেশে এযাবৎকালের মধ্যে মাসওয়ারি ভিত্তিতে সবচেয়ে বেশি পরিমাণ প্রবাসী-আয় (রেমিট্যান্স) এসেছে।জানতে চাইলে বাংলাদেশ ব্যাংকের ফরেক্স রিজার্ভ অ্যান্ড ট্রেজারি ব্যবস্থাপনা বিভাগের মহাব্যবস্থাপক কাজী সাইদুর রহমান গতকাল সোমবার প্রথম আলোকে জানান, জুলাইয়ে রেকর্ড পরিমাণ রেমিট্যান্স এসেছে বাংলাদেশে।এক মাসের হিসাবে এই পরিমাণ রেমিট্যান্স আগে কখনো আসেনি বলেও জানান তিনি।এ মাসে আসা মোট প্রবাসী-আয়ের পরিমাণ ১৪৮ কোটি ২০ লাখ ডলার, যা এক মাসের হিসাবে এযাবৎকালের মধ্যে সর্বাধিক।এর আগে ২০১৩ সালের অক্টোবর মাসে দেশে ১৪৫ কোটি ৩০ লাখ ডলারের প্রবাসী-আয় আসার রেকর্ড হয়েছিল।এদিকে, ২০১৩-১৪ অর্থবছরে প্রবাসী-আয়ের পরিমাণ আগের বছরের চেয়ে কমে যায়।সেটি ছিল প্রথমবারের মতো ঋণাত্মক প্রবৃদ্ধি। এর পরিমাণ ছিল এক হাজার ৪২২ কোটি ডলার।তবে চলতি ২০১৪-১৫ অর্থবছরের প্রথম মাসে ঈদুল ফিতর সামনে রেখে প্রবাসীরা বেশি পরিমাণ বৈদেশিক মুদ্রা দেশে পািঠয়েছেন।গত ২০১৩–১৪ অর্থবছরের প্রথম মাস জুনে ১২৮ কোটি ৬৩ লাখ ডলারের প্রবাসী-আয় দেশে এসেছিল। সে হিসেবে জুলাই মাসে প্রবাসী-আয় বেড়েছে ১৫ শতাংশ।এদিকে গতকাল বাংলাদেশ ব্যাংকে বৈদেশিক মুদ্রার রিজার্ভ বা মজুদ বেড়ে দাঁড়িয়েছে দুই হাজার ১৪০ কোটি ডলার।
