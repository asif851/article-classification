
২০১৬ সালের তৃতীয় প্রান্তিকে আগের বছরের একই সময়ের তুলনায় ব্র্যাক ব্যাংক লিমিটেডের মুনাফা প্রবৃদ্ধি হয়েছে ৭২ শতাংশ। কনসোলিডেটেড ভিত্তিতে জুলাই-সেপ্টেম্বর ’১৬ সময়ে কর-পরবর্তী মুনাফা হয়েছে ৯০ দশমিক ৮০ কোটি টাকা, যা আগের বছরের একই সময়ে ছিল ৫৪ দশমিক ৫০ কোটি টাকা। ব্যাংকের প্রধান কার্যালয়ে গত মঙ্গলবার তৃতীয় প্রান্তিকের আর্থিক প্রতিবেদন প্রকাশ করা হয়। অনুষ্ঠানে ব্যাংকের ব্যবস্থাপনা পরিচালনা ও প্রধান নির্বাহী কর্মকর্তা সেলিম আর এফ হোসেন, বিনিয়োগ ও পুঁজিবাজার বিশেষজ্ঞরা উপস্থিত ছিলেন। বিজ্ঞপ্তি
