
দুই হাজার নতুন উদ্যোক্তা তৈরির কর্মসূচির অংশ হিসেবে ওই উদ্যোক্তাদের ব্যবসায়িক কর্মকাণ্ড পরিচালনার প্রক্রিয়া সহজতর করতে একটি বই প্রকাশ করেছে ঢাকা চেম্বার অব কমার্স অ্যান্ড ইন্ডাস্ট্রি (ডিসিসিআই)। বইটির নাম হ্যান্ডবুক অব এন্ট্রাপ্রেনিউরশিপ ডেভেলপমেন্ট।রাজধানীর একটি হোটেলে গত বুধবার ঢাকা চেম্বারের নতুন উদ্যোক্তা তৈরির এ কার্যক্রম উদ্বোধন করেন রাষ্ট্রপতি মো. আবদুল হামিদ। ওই দিনই বইটির মোড়ক উন্মোচন করেন রাষ্ট্রপতি।অনুষ্ঠানে উপস্থিত ছিলেন বাংলাদেশ ব্যাংকের গভর্নর আতিউর রহমান, এফবিসিসিআইয়ের সভাপতি কাজী আকরাম উদ্দিন আহ্মদ এবং অ্যামচেমের সভাপতি আফতাব-উল ইসলাম।প্রকাশিত বইটির মূল প্রতিপাদ্য হলো, ‘আমরা চাকরি খুঁজব না, চাকরি দেব।’তরুণ উদ্যোক্তাদের জন্য বিশেষ তথ্যসংবলিত এ বইটিতে আছে সফল উদ্যোক্তা হওয়ার জন্য প্রাথমিক প্রয়োজনীয় তথ্যাবলি। বইতে ৩৭টি ব্যাংক ও নন-ব্যাংকিং আর্থিক প্রতিষ্ঠানের এসএমই উদ্যোক্তাদের ঋণদান প্রক্রিয়া ও এসএমই পণ্য অন্তর্ভুক্ত করা হয়েছে। বিজ্ঞপ্তি।
