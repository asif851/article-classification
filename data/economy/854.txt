
ইনস্টিটিউট অব চার্টার্ড অ্যাকাউন্ট্যান্টস অব বাংলাদেশের (আইসিএবি) কাউন্সিল ও ঢাকা আঞ্চলিক কমিটির নির্বাচন গত শনিবার ঢাকা ও চট্টগ্রামে অনুষ্ঠিত হয়েছে।এতে আগামী তিন বছরের জন্য (২০১৬-১৮ সাল) ঢাকা থেকে ১৮ জন ও চট্টগ্রাম থেকে ২ জন কাউন্সিলর নির্বাচিত হন। পাশাপাশি আইসিএবির ঢাকা আঞ্চলিক কমিটির ৯ জন সদস্যও নির্বাচিত করা হয়। এ বছর চট্টগ্রাম আঞ্চলিক কমিটির পাঁচটি পদে কেবল পাঁচজন প্রতিদ্বন্দ্বী থাকায় তাঁরা সবাই বিনা প্রতিদ্বন্দ্বিতায় নির্বাচিত হন।প্রধান নির্বাচন কমিশনার এসি নাথ নির্বাচিত কাউন্সিলরদের নাম আনুষ্ঠানিকভাবে ঘোষণা করেন। নির্বাচিত কাউন্সিলররা হলেন এ এস এম নাঈম, দেওয়ান নূরুল ইসলাম, আদিব হোসেন খান, আখতার সোহেল কাসেম, মাহমুদুল হাসান খসরু, পারভীন মাহমুদ, আনোয়ারউদ্দিন চৌধুরী, কামরুল আবেদিন, মুহাম্মদ ফারুক, গোপাল চন্দ্র ঘোষ, নাসির উদ্দিন আহমেদ, মো. মাহামুদ হোসেন, মো. হুমায়ুন কবির, মুহাম্মদ ফরহাদ হোসেন, মোস্তফা কামাল, মো. শাহাদাৎ হোসেন, এ এফ নেছারউদ্দিন, জামসেদ সানিয়াত আহমেদ চৌধুরী, সাইফুর রহমান মজুমদার ও মোদ্দাছার আহমেদ সিদ্দিকি।ঢাকা আঞ্চলিক কমিটিতে নির্বাচিত সদস্যরা হলেন মোহাম্মদ আমিনুল হক, মোহাম্মদ মহিউদ্দিন আহমেদ, মো. জসিম উদ্দিন, মো. আলী আক্তার রিজভী, মো. সারওয়ার হোসেন, মো. আশরাফুল আজিম, মো. সেলিম রেজা, মো. আল-আমিন সিদ্দীকি ও আবদুল মান্নান। বিজ্ঞপ্তি।
