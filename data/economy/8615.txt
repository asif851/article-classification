
সিটি ফাউন্ডেশন আয়োজিত ১১তম সিটি ক্ষুদ্র উদ্যোক্তা পুরস্কার পেতে আগ্রহীদের কাছ থেকে আবেদনপত্র আহ্বান করা হয়েছে। আবেদনপত্র বাছাই ও মূল্যায়নপ্রক্রিয়া শেষে আগামী এপ্রিল নাগাদ পুরস্কার বিজয়ীদের নাম ঘোষণা করা হবে।মোট পাঁচটি বিভাগে (২টি প্রতিষ্ঠান ও ৬ জন উদ্যোক্তা) এ পুরস্কার দেওয়া হবে। এর মধ্যে বছরের শ্রেষ্ঠ ক্ষুদ্র উদ্যোক্তা সাড়ে চার লাখ টাকা, বছরের শ্রেষ্ঠ সৃজনশীল ক্ষুদ্রঋণ প্রদানকারী সংস্থা চার লাখ টাকা, বছরের শ্রেষ্ঠ কৃষি ক্ষুদ্র উদ্যোক্তা ও বছরের শ্রেষ্ঠ মহিলা ক্ষুদ্র উদ্যোক্তা সাড়ে তিন লাখ টাকা করে, বছরের শ্রেষ্ঠÿক্ষুদ্রঋণ প্রদানকারী সংস্থা তিন লাখ টাকা পাবেন।এ ছাড়া বছরের শ্রেষ্ঠÿক্ষুদ্র উদ্যোক্তা, শ্রেষ্ঠ মহিলাÿক্ষুদ্র উদ্যোক্তা এবং শ্রেষ্ঠ কৃষি ক্ষুদ্র উদ্যোক্তা বিভাগের প্রত্যেক রানারআপ পাবেন এক লাখ টাকা করে।এই পুরস্কার দেওয়ার দায়িত্বে আছে সিটিব্যাংক এনএ, বাংলাদেশ; ক্ষুদ্র অর্থায়নকারী প্রতিষ্ঠান সাজেদা ফাউন্ডেশন এবং ক্ষুদ্রঋণ প্রদানকারী সংস্থাসমূহের নেটওয়ার্কিং সংস্থা ক্রেডিট অ্যান্ড ডেভেলপমেন্ট ফোরাম (সিডিএফ)। সহযোগী হিসেবে রয়েছে দ্য ডেইলি স্টার ও চ্যানেল আই।পুরস্কার পাওয়ার জন্য ক্ষুদ্রঋণ প্রদানকারী প্রতিষ্ঠানের পাশাপাশি এবার ব্যাংক ও অন্যান্য আর্থিক প্রতিষ্ঠান থেকে ঋণগ্রহণকারী গ্রাহকেরাও আবেদন করতে পারবেন। বিজ্ঞপ্তি।
