
ইসলামিক ফাইন্যান্স অ্যান্ড ইনভেস্টমেন্ট লিমিটেড (আইএফআইএল) ২০১৪ সালের শেয়ারধারীদের জন্য ১২ শতাংশ লভ্যাংশ অনুমোদন করেছে। এর মধ্যে নগদে ৮ শতাংশ ও বোনাস শেয়ারে ৪ শতাংশ লভ্যাংশ দেওয়া হবে।ঢাকায় গতকাল বৃহস্পতিবার অনুষ্ঠিত কোম্পানির ১৪তম বার্ষিক সাধারণ সভায় এ লভ্যাংশ অনুমোদন করা হয়। কোম্পানির চেয়ারম্যান কে বি এম মঈন উদ্দিন চিশতীর সভাপতিত্বে অনুষ্ঠিত এ সভায় ভাইস চেয়ারম্যান আনোয়ার হোসেন চৌধুরী, নিরীক্ষা কমিটির চেয়ারম্যান অধ্যাপক গাজী আহসানুল কবীর, ব্যবস্থাপনা পরিচালক রবিউল ইসলাম প্রমুখ উপস্থিত ছিলেন। বিজ্ঞপ্তি।
