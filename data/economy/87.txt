
কল্লোল গ্রুপ অব কোম্পানিজের পক্ষ থেকে ১৯ ফেব্রুয়ারি রাজধানীর সোনারগাঁও হোটেলে ক্যাসিও ঘড়ির ‘ডিলার মিট’-এর আয়োজন করা হয়। অনুষ্ঠানে ক্যাসিও, জাপানের পক্ষ থেকে প্রতিষ্ঠানটির মহাব্যবস্থাপক আতসুসি ইয়ামাওকা ও কল্লোল গ্রুপ অব কোম্পানিজের পক্ষ থেকে প্রতিষ্ঠানটির ব্যবস্থাপনা পরিচালক গোলাম মোস্তফাসহ উভয় প্রতিষ্ঠানের ঊর্ধ্বতন কর্মকর্তারা উপস্থিত ছিলেন। এখন থেকে কল্লোল গ্রুপ অব কোম্পানিজ ক্যাসিও কোম্পানি ও শিন ব্র্যান্ডের বিভিন্ন মডেলের ঘড়ির একমাত্র বৈধ আমদানিকারক। ক্রেতারা প্রতিষ্ঠানের নিজস্ব শোরুম ‘টাইম জোন’ এবং প্রতিষ্ঠানটির মনোনীত ডিলারদের কাছ থেকে এসব পণ্য কিনতে পারবেন। বিজ্ঞপ্তি।
