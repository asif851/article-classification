
পুঁজিবাজারে তালিকাভুক্ত ওষুধ খাতের কোম্পানি ওরিয়ন ফার্মা শেয়ারধারীদের জন্য লভ্যাংশ ঘোষণা করেছে। প্রতিষ্ঠানটি ১৫ শতাংশ নগদ লভ্যাংশ দেবে। আজ রোববার ঢাকা স্টক এক্সচেঞ্জ (ডিএসই) সূত্রে এ তথ্য জানা যায়।আজ ডিএসইর ওয়েবসাইটে প্রকাশিত সংবাদে বলা হয়, ওরিয়ন ফার্মার পরিচালনা পর্ষদ গত ৩১ ডিসেম্বর শেষ হওয়া অর্থবছরের জন্য এই লভ্যাংশ ঘোষণা করেছে। এ-সংক্রান্ত বার্ষিক সাধারণ সভা (এজিএম) আগামী ২২ জুন অনুষ্ঠিত হবে। রেকর্ড ডেট ২১ মে।এদিকে ২০১২ অর্থবছরের চেয়ে ২০১৩ অর্থবছরে ওরিয়ন ফার্মার শেয়ারপ্রতি আয় (ইপিএস) কমেছে। প্রতিষ্ঠানটি জানিয়েছে, গত ৩১ ডিসেম্বর পর্যন্ত তাদের কনসোলিডেটেড ইপিএস হয়েছে চার টাকা ছয় পয়সা, যা আগের বছরের চেয়ে এক টাকা ৯৬ পয়সা কম। ২০১২ সালে প্রতিষ্ঠানটির ইপিএস হয়েছিল ছয় টাকা দুই পয়সা।
