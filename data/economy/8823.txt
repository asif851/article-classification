
২০১৪-১৫ অর্থবছরে কৃষিঋণ বিতরণে বিশেষ অবদানের জন্য বাংলাদেশ ব্যাংকের অভিনন্দনপত্র পেয়েছেন ব্যাংক এশিয়ার অতিরিক্ত ব্যবস্থাপনা পরিচালক আমিনুল ইসলাম। কেন্দ্রীয় ব্যাংকের প্রধান কার্যালয়ে আয়োজিত ডেপুটি গভর্নর এস কে সুর চৌধুরী এ অভিনন্দনপত্র হস্তান্তর করেন। বাংলাদেশ ব্যাংকের নির্বাহী পরিচালক শুভংকর সাহা ও মহাব্যবস্থাপক প্রভাষ চন্দ্র মল্লিক এ সময় উপস্থিত ছিলেন। বিজ্ঞপ্তি
