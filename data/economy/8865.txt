
কাঁচা পাট রপ্তানিকারকদের সমস্যা সমাধানে ঋণগ্রহীতার হিসাব ব্লক সুবিধা প্রদান করা হয়। এতে রপ্তানিকারকেরা ঋণ পরিশোধে ১০ বছর সময় পান। এ নিয়ে নতুন এক প্রজ্ঞাপনে বলা হয়েছে, নতুন পরিশোধসূচির জন্য নির্ধারিত কিস্তি গ্রহণ এবং নতুন ঋণ মঞ্জুরির ক্ষেত্রে ন্যূনতম জমার পরিমাণ এখন ব্যাংকার-গ্রাহক সম্পর্কের ভিত্তিতে ব্যাংক নির্ধারণ করতে পারবে। অর্থ মন্ত্রণালয়ের আর্থিক প্রতিষ্ঠান বিভাগের এক নির্দেশনার আলোকে বাংলাদেশ ব্যাংক গতকাল এই প্রজ্ঞাপন জারি করেছে।
এর আগে গত মে মাসে কাঁচা পাট রপ্তানিকারক ঋণগ্রহীতাদের ঋণ হিসাব ব্লক সুবিধা দেওয়া হয়। নির্দেশনায় বলা হয়েছিল, কাঁচা পাট রপ্তানিকারকদের ২০১৭ সালের ৩১ মার্চ ভিত্তিক ঋণ হিসাবের স্থিতি নিরূপণপূর্বক দুই বছরের বাড়তি সময়ের সুবিধাসহ ১০ বছরের পরিশোধ সূচি প্রদান করে ব্লক হিসেবে স্থানান্তর হবে। এ ছাড়া হালনাগাদ লেজার বকেয়া এ সুবিধার আওতাভুক্ত হবে।
