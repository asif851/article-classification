
গ্রাহকদের জন্য কার্ড পণ্য ও সেবার সর্বোত্তম ব্যবহার নিশ্চিত করতে ইস্টার্ন ব্যাংক লিমিটেড (ইবিএল) পেমেন্ট সিস্টেম সমাধান প্রদানকারী প্রতিষ্ঠান মাস্টারকার্ডের সঙ্গে একটি অংশীদারি চুক্তি সম্পাদন করেছে।রাজধানীর একটি হোটেলে গতকাল বুধবার আয়োজিত এক সংবাদ সম্মেলনে ইবিএল-মাস্টারকার্ড অংশীদারি চুক্তির আনুষ্ঠানিক ঘোষণা প্রদান করা হয়। অনুষ্ঠানে ইবিএলের ব্যবস্থাপনা পরিচালক ও প্রধান নির্বাহী আলী রেজা ইফতেখার, উপব্যবস্থাপনা পরিচালক হাসান ও রশিদ এবং বিজনেস-কনজিউমার ব্যাংকিং প্রধান নাজিম আনোয়ার চৌধুরী, মাস্টারকার্ডের দক্ষিণ এশিয়া বিভাগের প্রধান এরি সরকার ও প্রধান মানবসম্পদ কর্মকর্তা রন গ্যারেট উপস্থিত ছিলেন।চুক্তির ফলে ইবিএলের গ্রাহকেরা দেশে-বিদেশে ইলেকট্রনিক পেমেন্টের আওতায় নানা ধরনের সেবা গ্রহণ করতে পারবেন।
