
ইলেকট্রনিক কর শনাক্তকরণ নম্বর (ই-টিআইএন) না থাকলে যেকোনো আমানতের সুদ বা মুনাফার ওপরে ১৫ শতাংশ হারে উৎসে কর কাটবে জাতীয় রাজস্ব বোর্ড (এনবিআর)। আর ই-টিআইএন থাকলে ১০ শতাংশ হারে উৎসে কর দিতে হবে। সম্প্রতি এনবিআর এই আদেশ দিয়েছে। আদেশের অনুলিপি বাংলাদেশ ব্যাংকে পাঠিয়েছে আয়কর বিভাগ। এরপর গত রোববার এনবিআরের আদেশের অনুলিপি ব্যাংকসহ সব আর্থিক প্রতিষ্ঠানের ব্যবস্থাপনা পরিচালক ও প্রধান নির্বাহী কর্মকর্তাদের জানিয়ে দিয়েছে বাংলাদেশ ব্যাংক। নিজস্ব প্রতিবেদক
