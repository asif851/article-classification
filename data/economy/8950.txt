
গত সপ্তাহের শেষ দিনের ধারাবাহিকতায় আজ রোববারও ঢাকা শেয়ারবাজারে ঊর্ধ্বমুখী প্রবণতা অব্যাহত রয়েছে।
বাজার বিশ্লেষণে দেখা যায়, বেলা ১টা অবধি দেশের উভয় শেয়ারবাজারেই হাতবদল হওয়া বেশির ভাগ কোম্পানির শেয়ারের দাম বাড়তির দিকে। এ সময় ১ পয়েন্টের মতো বেড়ে ঢাকা স্টক এক্সচেঞ্জে ডিএসইএক্স সূচক দাঁড়িয়েছে চার হাজার ৭৬৭। এরই মধ্যে লেনদেন হয়েছে ২৪৬ কোটি টাকার কিছু বেশি।
অন্যদিকে, চট্টগ্রাম স্টক এক্সচেঞ্জে (সিএসই) একই সময় ১০ দশমিক ১২ পয়েন্ট কমে সার্বিক সূচক দাঁড়িয়েছে ১৪ হাজার ৫৯১। মোট লেনদেন হয়েছে ৬ কোটি টাকার মতো।
