
আগামীকাল বৃহস্পতিবার স্পট মার্কেটে যাচ্ছে শেয়ারবাজারে তালিকাভুক্ত দুটি কোম্পানি। লভ্যাংশ ঘোষণার কারণে তিন দিন স্পট মার্কেটে লেনদেন চলবে এই দুই কোম্পানির। আজ বৃহস্পতিবার ঢাকা স্টক এক্সচেঞ্জ (ডিএসই) সূত্রে এ তথ্য জানা গেছে।কোম্পানি দুটি হলো ব্র্যাক ব্যাংকের সাব-অর্ডিনেট কনভারটেবল বন্ড ও ট্রাস্ট ব্যাংক লিমিটেড।আজ ডিএসইর ওয়েবসাইটে প্রকাশিত সংবাদে বলা হয়, ৮ এপ্রিল এই দুই কোম্পানির লভ্যাংশ ঘোষণাসংক্রান্ত রেকর্ড ডেট। এর আগের তিন দিন অর্থাত্ ৩, ৬ ও ৭ এপ্রিল স্পট মার্কেটে কোম্পানি দুটির শেয়ার লেনদেন হবে। এ সময় ব্লক বা অড লট শেয়ার লেনদেন করা যাবে। আর রেকর্ড ডেটের কারণে ৮ এপ্রিল এই দুই কোম্পানির শেয়ার লেনদেন বন্ধ থাকবে।
