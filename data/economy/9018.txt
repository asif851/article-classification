
সপ্তাহের শেষ দিন আজ বৃহস্পতিবার সূচকের ওঠানামা প্রবণতায় লেনদেন চলছে ঢাকার শেয়ারবাজারে। দুপুর ১২টায় লেনদেনের দেড় ঘণ্টা শেষে ডিএসইতে ১০৪ কোটি টাকার শেয়ার লেনদেন হয়েছে। এ সময় ডিএসইতে অধিকাংশ কোম্পানির শেয়ারের দাম বেড়েছে। ফলে সূচকও বেড়েছে।ঢাকা স্টক এক্সচেঞ্জ (ডিএসই) সূত্রে জানা যায়, দুপুর ১২টায় ডিএসইর ডিএসইএক্স সূচক ১৫ পয়েন্ট বেড়ে দাঁড়িয়েছে ৪০২১ পয়েন্টে।এর আগে সকাল সাড়ে ১০টায় সূচকের কিছুটা বাড়তি প্রবণতায় লেনদেন শুরু হয়। এরপর একাধিকবার ওঠানামা করে সূচক।এই সময়ে ডিএসইতে ২৭৪ কোম্পানির শেয়ার ও মিউচুয়াল ফান্ডের লেনদেন হয়েছে। হাতবদল হওয়া কোম্পানিগুলোর মধ্যে দাম বেড়েছে ১৪৯টির, কমেছে ৯৪টির এবং অপরিবর্তিত রয়েছে ৩১টি প্রতিষ্ঠানের শেয়ারের দাম।আলোচ্য সময়ে ডিএসইতে লেনদেনে শীর্ষে থাকা প্রতিষ্ঠানগুলোর মধ্যে রয়েছে জেএমআই সিরিঞ্জ, ইউনিক হোটেল, আরগন ডেনিমস, সিএমসি কামাল, জেনারেশন নেক্সট, রহিমা ফুড, কেপিসিএল, ডেল্টা লাইফ ইনস্যুরেন্স, বিডিকম, ইউনাইটেড এয়ার প্রভৃতি।
