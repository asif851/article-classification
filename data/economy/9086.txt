
ক্ষুদ্র ও কুটির শিল্প প্রশিক্ষণ ইনস্টিটিউট (স্কিটি) দেশের শিক্ষিত যুবতীদের জন্য ‘নারী উদ্যোক্তা উন্নয়ন’ শীর্ষক একটি প্রশিক্ষণ কোর্সের আয়োজন করেছে। আগামী ৪ ডিসেম্বর থেকে এটি শুরু হবে। যারা নিজেই শিল্প বা ব্যবসাপ্রতিষ্ঠান গড়ে তুলতে চান, তাঁদের জন্য এ কোর্স প্রণয়ন করা হয়েছে। প্রশিক্ষণের কোর্স ফি নির্ধারণ করা হয়েছে ৭৫০ টাকা। ন্যূনতম শিক্ষাগত যোগ্যতা এসএসসি। আসনসংখ্যা সীমিত। আগ্রহীদের আগামী ৪ ডিসেম্বরের মধ্যে আবেদন করতে হবে এবং ওই দিনই নির্বাচনী সাক্ষাৎকারের পর প্রশিক্ষণ শুরু হবে। স্কিটি ১৯৮৫ সাল থেকে এ পর্যন্ত ৪৪ হাজারের বেশি উদ্যোক্তাকে প্রশিক্ষণ দিয়েছে। স্কিটি শিল্প মন্ত্রণালয়ের অধীন ক্ষুদ্র ও কুটির শিল্প করপোরেশনের (বিসিক) একটি সংস্থা।
বিজ্ঞপ্তি
