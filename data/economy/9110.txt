
গ্লাক্সোস্মিথক্লাইন (জিএসকে) বাংলাদেশ লিমিটেড ২০১৩ সালের শেয়ারধারীদের জন্য প্রতিটি ১০ টাকার শেয়ারের বিপরীতে ৩০ টাকা করে অর্থাৎ ৩০০ শতাংশ লভ্যাংশ অনুমোদন করেছে।
চট্টগ্রামের আগ্রাবাদের একটি হোটেলে সম্প্রতি অনুষ্ঠিত কোম্পানির ৪১তম বার্ষিক সাধারণ সভায় এই লভ্যাংশ অনুমোদন করা হয়। এতে সভাপতিত্ব করেন কোম্পানির চেয়ারম্যান রডরিগো বেকার। সভায় কোম্পানির ব্যবস্থাপনা পরিচালক এম আজিজুল হক, পরিচালক সরওয়ার আজম খান, রাজীব বড়ুয়া, মোহাম্মদ ফায়েকুজ্জামান, মাসুদ খান উপস্থিত ছিলেন।
সভায় জানানো হয়, ২০১৩ সালে গ্লাক্সোস্মিথক্লাইন বাংলাদেশের সার্বিক বিক্রয় ২০১২ সালের তুলনায় ২২ শতাংশ ও নিট মুনাফা ১২৪ শতাংশ বেড়েছে। আলোচ্য বছরে এ কোম্পানি সরকারি কোষাগারে ১৯ কোটি ৫০ লাখ টাকা জমা দিয়েছে। বিজ্ঞপ্তি।
