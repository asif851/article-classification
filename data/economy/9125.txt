
ফার্স্ট সিকিউরিটি ইসলামী ব্যাংক লিমিটেডের (এফএসআইবিএল) ব্যবস্থাপনা পরিচালক (এমডি) হিসেবে নিয়োগ পেয়েছেন সৈয়দ ওয়াসেক মো. আলী। এর আগে তিনি একই পদে চলতি দায়িত্বে নিয়োজিত ছিলেন। তিনি ১৯৮৩ সালে আইএফআইসি ব্যাংকে অফিসার হিসেবে যোগ দিয়ে ব্যাংকিং কর্মজীবন শুরু করেন। ওই ব্যাংকে ১৯৯৬ সাল পর্যন্ত থাকার পরে তিনি ডাচ্-বাংলা ব্যাংকে যোগ দিয়ে এক দশকের বেশি সময় কর্মরত ছিলেন। ২০০৮ সালে তিনি সিনিয়র এক্সিকিউটিভ ভাইস প্রেসিডেন্ট (এসইভিপি) হিসেবে এফএসআইবিএলে যোগ দেন এবং ২০১১ সালে উপব্যবস্থাপনা পরিচালক হিসেবে পদোন্নতি পান। সৈয়দ ওয়াসেক তাঁর দীর্ঘ কর্মজীবনে দেশে-বিদেশে বিভিন্ন সেমিনার ও কর্মশালায় অংশ নেন।বিজ্ঞপ্তি
