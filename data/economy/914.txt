
বাংলাদেশী রোগীদের ডায়বেটিস সেবা ও প্রতিষেধক পৌছে দেয়ার লক্ষ্যে যুক্তরাষ্ট্র-ভিত্তিক জোসলিন ডায়বেটিক সেন্টারের সঙ্গে কাজ করার ঘোষণা দিয়েছে স্বাস্থ্যসেবা দাতা প্রতিষ্ঠান প্রাভা হেলথ। 
জোসিলিন হার্ভার্ড মেডিকেল স্কুলের অধিভুক্ত একটি অলাভজনক প্রতিষ্ঠান যা বিশ্বের সবচেয়ে বড় ডায়াবেটিস গবেষণা কেন্দ্র ও ডায়াবেটিস শিক্ষা প্রদানকারী প্রতিষ্ঠান। সম্প্রতি জোসলিন ডায়াবেটিস সেন্টারের সঙ্গে একটি চুক্তি করেছে প্রাভা কর্তৃপক্ষ। এতে বাংলাদেশে বিশ্বমানের ডায়াবেটিস সেবা দেওয়া সম্ভব হবে বলে মনে করছে কর্তৃপক্ষ। প্রাভার প্রতিষ্ঠাতা মিস সিলভান বলেন, ডায়বেটিস নিয়ন্ত্রণ করা সম্ভব। প্রাভা হেলথ জোসলিন ডায়বেটিস সেন্টারের সঙ্গে কাজ করবে। এতে বাংলাদেশের ৮৪ লাখ ডায়বেটিস রোগী সেবা পাবেন। বিজ্ঞপ্তি।
