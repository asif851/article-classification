
বেসরকারি মুঠোফোন অপারেটর বাংলালিংকের একটি নম্বর ডায়াল করে কৃষকেরা তাঁদের নিজ নিজ এলাকার মাঠপর্যায়ের কৃষি সম্প্রসারণ কর্মকর্তার সঙ্গে যোগাযোগ করতে পারবেন। সম্প্রতি বাংলালিংক ও কৃষি সম্প্রসারণ বিভাগের (ডিএএই) সঙ্গে এ বিষয়ে একটি সমঝোতা চুক্তি হয়েছে।বাংলালিংকের এক সংবাদ বিজ্ঞপ্তিতে বলা হয়, বাংলালিংক কৃষি খাতের সঙ্গে যুক্ত মানুষদের বিভিন্ন সুবিধা দিতে নতুন সেবা আনতে কাজ করছে। বাংলালিংক কৃষি জিজ্ঞাসা, বাংলালিংক কৃষি বাজার ও বাংলালিংক চ্যানেল প্রবর্তনের মাধ্যমে কৃষি খাতকে ডিজিটালাইজড করতে কাজ করছে প্রতিষ্ঠানটি। বাংলাদেশের কৃষি খাতকে ই-কৃষি ধারণার অধীনে প্রযুক্তিগত বৈপ্লবিক সুবিধার আওতায় নিয়ে আসাই এ উদ্যোগের উদ্দেশ্য।চুক্তি স্বাক্ষর অনুষ্ঠানে বাংলালিংক ও কৃষি সম্প্রসারণ অধিদপ্তরের ঊর্ধ্বতন কর্মকর্তারা উপস্থিত ছিলেন।
