
বিশ্বে ২০১৩ সালে প্রত্যক্ষ বিদেশি বিনিয়োগ (এফডিআই) ১১ শতাংশ বেড়েছে। এই বছরে মোট বিনিয়োগ হয়েছে ১.৪৬ ট্রিলিয়ন বা এক লাখ ৪৬ হাজার কোটি মার্কিন ডলার।২০০৮ সালে শুরু হওয়া বিশ্ব অর্থনৈতিক মন্দার পর থেকে এফডিআই এতটা বাড়েনি। ২০১৩ সালেই সংকটপূর্ব সময়ের পর্যায়ে পৌঁছেছে বৈশ্বিক এফডিআই। তবে এর অর্ধেকেরও বেশি পেয়েছে উন্নয়নশীল দেশগুলো। জাতিসংঘের বাণিজ্য ও উন্নয়ন সংস্থা—আঙ্কটাড গত মঙ্গলবার এই তথ্য প্রকাশ করেছে। খবর সিনহুয়ার।আলোচ্য বছরে উন্নয়নশীল অর্থনীতিগুলোতে মোট এফডিআই প্রবাহের পরিমাণ আগের বছরের চেয়ে ৫২ শতাংশ বেড়ে দাঁড়িয়েছে ৭৫ হাজার ৯০০ কোটি ডলার, যা তাদের জন্য এ যাবৎকালের সর্বোচ্চ।এদিকে উত্তরণের পর্যায়ে থাকা অর্থনীতিগুলোতেও ২০১৩ সালে রেকর্ড পরিমাণ এফডিআই গেছে। এর পরিমাণ ১২ হাজার ৬০০ কোটি ডলার, যা আগের বছরের চেয়ে ৪৫ শতাংশ বেশি এবং বৈশ্বিক এফডিআইয়ের ৯ শতাংশ।উন্নত দেশগুলোতে বৈশ্বিক এফডিআইয়ের ৩৯ শতাংশ বা ৫৭ হাজার ৬০০ কোটি ডলার গেছে। এফডিআই। উন্নয়নশীল বিশ্বের মোট এফডিআইয়ের অর্ধেকেরও বেশি বা ৪০ হাজার ৬০০ কোটি ডলার পেয়েছে দক্ষিণ এশিয়া, পূর্ব এশিয়া ও দক্ষিণ-পূর্ব এশিয়া।
