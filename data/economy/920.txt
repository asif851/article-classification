
ট্রান্সটেক বাতি প্রস্তুতকারী প্রতিষ্ঠান বাংলাদেশ ল্যাম্পস লিমিটেড ২০১৫ সালের শেয়ারধারীদের জন্য ২০ শতাংশ নগদ লভ্যাংশ অনুমোদন করেছে। রাজধানীর গুলশান-১-এর ইমানুয়্যালস ব্যাংকুয়েট হলে গত শনিবার অনুষ্ঠিত কোম্পানির ৫৫তম বার্ষিক সাধারণ সভায় (এজিএম) এই লভ্যাংশ অনুমোদন করা হয়।কোম্পানির চেয়ারম্যান শাহনাজ রহমানের সভাপতিত্বে অনুষ্ঠিত এ সভায় পরিচালক লতিফুর রহমান, আতিকুর রহমান, শামসুর রহমান, ওবায়দুর রহমান খান, আরশাদ ওয়ালিউর রহমান, সিমিন হোসেন, রোকিয়া আফজাল রহমান ও আনিস-উজ-জামান খান এবং প্রধান পরিচালন কর্মকর্তা আরশাদ হক, প্রধান অর্থ কর্মকর্তা এ কে এম মঈনউদ্দিন ও কোম্পানি সচিব মোহাম্মদ রুহান মিঞা উপস্থিত ছিলেন।সভায় কোম্পানির ২০১৫ সালের বার্ষিক বিবরণী ও হিসাব অনুমোদিত হয়। বিজ্ঞপ্তি।
