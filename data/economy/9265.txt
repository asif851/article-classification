
আজ রোববার আন্তর্জাতিক কাস্টমস দিবস। বাংলাদেশসহ ওয়ার্ল্ড কাস্টমস অর্গানাইজেশনের সদস্যভুক্ত ১৭৯টি দেশে নানা কর্মসূচির মধ্য দিয়ে দিবসটি পালন করা হবে। এবারের প্রতিপাদ্য হচ্ছে ‘যোগাযোগ: অধিকতর সহযোগিতার জন্য তথ্য বিনিময়’। দিবসটি উপলক্ষে জাতীয় রাজস্ব বোর্ড (এনবিআর) ঢাকা অফিসার্স ক্লাবে সেমিনারের আয়োজন করবে। এতে উপস্থিত থাকবেন অর্থমন্ত্রী আবুল মাল আবদুল মুহিত ও সংস্থাটির চেয়ারম্যান গোলাম হোসেন। এ ছাড়া দেশের কাস্টমস হাউস ও শুল্ক স্টেশনে আলোচনা ও শোভাযাত্রার আয়োজন করা হয়েছে। এ ছাড়া বিভিন্ন জাতীয় দৈনিকে বিশেষ ক্রোড়পত্র প্রকাশের উদ্যোগ নেওয়া হয়েছে।
 
