
কোরবানিতে জবাই হওয়া পশুর চামড়া কেনার দাম নির্ধারণ করেছে এ খাতসংশ্লিষ্ট তিনটি ব্যবসায়ী সংগঠন।নির্ধারিত দাম অনুযায়ী ঢাকায় লবণযুক্ত গরুর চামড়া প্রতি বর্গফুট ৮৫-৯০ টাকা। আর ঢাকার বাইরে ৭৫-৮০ টাকা। খাসির চাড়মা প্রতি বর্গফুট ৫০-৫৫ টাকা। বকরির চামড়া ৪০-৪৫ টাকা। এ ছাড়া মহিষের চামড়ার দাম নির্ধারণ করা হয়েছে প্রতি বর্গফুট ৪০-৪৫ টাকা।আজ শনিবার রাজধানীর ধানমন্ডিতে খাতসংশ্লিষ্ট একটি সংগঠনের কার্যালয়ে যৌথ সংবাদ সম্মেলনে এ তথ্য জানানো হয়।সংবাদ সম্মেলনে বাংলাদেশ ফিনিশড লেদার, লেদার গুডস অ্যান্ড ফুটওয়্যার এক্সপোর্টার্স অ্যাসোসিয়েশনের সভাপতি বেলাল হোসেন বলেন, চামড়া যাতে পার্শ্ববর্তী দেশে পাচার না হয়, সে জন্য এবার বেশি দাম নির্ধারণ করা হয়েছে।
 
