
খাদ্যসামগ্রী উৎপাদনকারী প্রতিষ্ঠান ওয়েল ফুড চট্টগ্রামের স্কুল ও কলেজের শিক্ষার্থী এবং করপোরেট গ্রাহকদের জন্য পৃথক দুটি মূল্যছাড় প্যাকেজ চালু করেছে। প্যাকেজ দুটির প্রচারণা ও বিপণনের দায়িত্বে রয়েছে অ্যাপ্রোচ পিআর গ্লোবাল লিমিটেড।চট্টগ্রামের ওয়েল পার্ক রেসিডেন্সে গতকাল রোববার এক সংবাদ সম্মেলনে এই তথ্য জানানো হয়। এতে বক্তব্য দেন ওয়েল গ্রুপ অব ইন্ডাস্ট্রিজের ব্যবস্থাপনা পরিচালক (এমডি) সৈয়দ সিরাজুল ইসলাম, পরিচালক সৈয়দ আসিফ হাসান, অ্যাপ্রোচ পিআরের ভাইস চেয়ারম্যান সায়লা আবেদীন ও এমডি ফারহানুল কে চৌধুরী।ফারহানুল কে চৌধুরী জানান, ‘ছুটে যাওয়া আলোকে এবং বেছে নাও ভালোকে’ শীর্ষক প্যাকেজের আওতায় স্কুল-কলেজের শিক্ষার্থীরা প্রতিদিন বেলা ১১টা থেকে তিনটা পর্যন্ত ডিসকাউন্ট কুপনের মাধ্যমে মূল্যছাড় পাবে।আর ‘অ্যাট নো কস্ট রিও’ প্যাকেজের অধীনে করপোরেট গ্রাহকেরা প্রতি রোববার রিও ক্যাফেতে বিনা মূল্যে কফি পানের সুবিধা পাবেন। দুই প্যাকেজে নিবন্ধনের জন্য স্কুল-কলেজ ও করপোরেট প্রতিষ্ঠানগুলোতে কুপন পাঠানো হচ্ছে। ১ এপ্রিল পর্যন্ত এই অফার চলবে।সংবাদ সম্মেলনের পর উভয় প্রতিষ্ঠানের মধ্যে একটি সমঝোতা স্মারক সই হয়। এতে নিজ নিজ প্রতিষ্ঠানের পক্ষে সৈয়দ সিরাজুল ইসলাম ও সায়লা আবেদীন স্বাক্ষর করেন।
