
রিলায়েন্স ইনস্যুরেন্স লিমিটেড ২০১৩ সালের শেয়ারধারীদের জন্য ৩০ শতাংশ লভ্যাংশ অনুমোদন করেছে। এর মধ্যে বোনাস শেয়ার আকারে ১৫% ও নগদে ১৫% লভ্যাংশ দেওয়া হবে।ঢাকায় গুলশানের হোটেল লেক শোরে গতকাল রোববার অনুষ্ঠিত কোম্পানির ২৬তম বার্ষিক সাধারণ সভায় (এজিএম) এই লভ্যাংশ অনুমোদন করা হয়। এতে কোম্পানির চেয়ারম্যান শাহ্নাজ রহমান সভাপতিত্ব করেন।সাধারণ সভার পরে পরিচালকমণ্ডলীর সভায় হাবিবুল্লাহ খানকে কোম্পানির চেয়ারম্যান ও জাকিয়া রউফ চৌধুরীকে ভাইস চেয়ারম্যান নির্বাচিত করা হয়।কোম্পানির নবনির্বাচিত পরিচালকেরা হলেন শাহ্নাজ রহমান, শামসুর রহমান, মো. খলিলুর রহমান চৌধুরী, রাজিব প্রসাদ সাহা, ফারাহ্ হক, আরশাদ ওয়ালিউর রহমান, ইমরান ফয়েজ রহমান, আমানুল্লাহ চৌধুরী, রোমানা রউফ চৌধুরী, ফায়েজা রহমান, আতিকুর রহমান, ইফতেখার আরশাদ হোসেন, আনিস-উজ-জামান খান, তৌফিক আলী এবং ব্যবস্থাপনা পরিচালক ও প্রধান নির্বাহী কর্মকর্তা (ভারপ্রাপ্ত) মো. খালেদ মামুন। বিজ্ঞপ্তি।
