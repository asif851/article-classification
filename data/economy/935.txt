
নিরাপত্তা বাড়াতে প্রবেশাধিকারে আধুনিক নিয়ন্ত্রণব্যবস্থা চালু করেছে বাংলাদেশ ব্যাংক। প্রাথমিকভাবে গভর্নর ভবন ও এর পাশের ভবনে এটি চালু করা হয়েছে। পর্যায়ক্রমে ৩০ তলা ভবনেও এটি কার্যকর করা হবে।কেন্দ্রীয় ব্যাংকের গভর্নর আতিউর রহমান গতকাল বৃহস্পতিবার এ কার্যক্রমের উদ্বোধন করেন। এ উপলক্ষে আয়োজিত এক অনুষ্ঠানে ডেপুটি গভর্নর আবুল কাশেম, আবু হেনা মোহা. রাজী হাসান, নাজনীন সুলতানাসহ শীর্ষ পর্যায়ের কর্মকর্তারা উপস্থিত ছিলেন।গভর্নর বলেন, কেপিআই প্রতিষ্ঠান হিসেবে কেন্দ্রীয় ব্যাংকের নিরাপত্তা জোরদারে নতুন এ পদ্ধতি চালু করা হলো। এর মাধ্যমে সর্বসাধারণের যাতায়াত নিয়ন্ত্রণ করা হবে। সব পর্যায়ের কর্মীদের যাতায়াতের রেকর্ডও স্বয়ংক্রিয় ব্যবস্থায় সংরক্ষণ ও তদারক করা হবে।
