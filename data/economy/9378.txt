
যাত্রী সুরক্ষা পরীক্ষায় ভারতের বিভিন্ন মোটরগাড়ি কোম্পানির পাঁচটি ছোট গাড়ি অনুত্তীর্ণ হয়েছে।এগুলো হলো টাটা ন্যানো, মারুতি অল্টো-৮০০, হুন্ডাই-আই টেন, ফোর্ড-ফিগো ও ভোক্সওয়াগন-পোলো।সম্প্রতি লন্ডনে আন্তর্জাতিক গাড়ি নজরদারি সংস্থা এনসিএপি বা নিউ কার অ্যাসেসমেন্ট পোগ্রাম ভারতীয় মডেলের এসব গাড়ি পরীক্ষা করে।পরীক্ষা শেষে বলা হয়, গাড়িগুলো যাত্রী সুরক্ষার দিক থেকে তত উন্নত নয়। তবে পরীক্ষাস্থলে নির্মাতা প্রতিষ্ঠানের কর্মকর্তারা জানান, তাঁরা নিরাপত্তা আরও উন্নত করার উদ্যোগ নেবেন।
