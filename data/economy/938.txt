
বাজেটে পণ্য আমদানির ক্ষেত্রে শুল্কহার, সম্পূরক শুল্ক ও মূল্য সংযোজন করে (মূসক) ছাড় বা অব্যাহতি কিংবা শুল্ক রেয়াতি সুবিধা দেওয়া হলে পণ্যের দাম কমে থাকে। আবার এসব সুবিধার উল্টোটা হলে অর্থাৎ শুল্ক–করসমূহ বাড়ানো হলে পণ্যের দাম বাড়ে। ব্যবসায়ীদের দাবি এবং দেশীয় শিল্পের সুরক্ষায় এসব সিদ্ধান্ত নেওয়া হয়
পেঁয়াজ: বাজেটে পেঁয়াজের ওপর আরোপিত আমদানির ওপর শুল্কহার সম্পূর্ণ প্রত্যাহার করার প্রস্তাব দেওয়া হয়েছে। এতে আমদানি করা পেঁয়াজের দাম কমবে।ওষুধ: হেপাটাইটিস-সি ভাইরাসজনিত বা লিভার-সংক্রান্ত জটিল রোগের ওষুধের ওপর উৎপাদন ও ব্যবসায়ী পর্যায়ে মূসক অব্যাহতি এবং আরও বেশ কিছু ওষুধের কাঁচামাল আমদানিতে শুল্ক রেয়াতি সুবিধা প্রদানের প্রস্তাব থাকায় বিভিন্ন ধরনের ওষুধের দাম কমবে।মশার কয়েল: মশার কয়েল ও অ্যারোসল আমদানির ওপর সম্পূরক শুল্ক ৩০ থেকে কমিয়ে ২০ শতাংশ প্রস্তাব করায় এর দাম কমবে।টুথব্রাশ: ডেন্টাল প্লেট ব্রাশসহ সব ধরনের টুথব্রাশ আমদানিতে সম্পূরক শুল্ক কমানোর ফলে এর দাম কমবেটিস্যু পেপার: টিস্যু পেপার, টয়লেট পেপার, টাওয়েল বা ন্যাপকিন পেপার ও সমজাতীয় পণ্য, গৃহস্থালি, স্যানিটারি বা অনুরূপ কাজে ব্যবহৃত এ ধরনের পণ্য আমদানিতে সম্পূরক শুল্ক ৪৫ থেকে কমিয়ে ৩০ শতাংশ করার প্রস্তাবে এগুলোর দাম কমবেতৈরি পোশাক: পুরুষ, মহিলা ও শিশুদের জন্য আমদানি করা সব ধরনের তৈরি পোশাকের দাম কমতে পারে। এসব পণ্যে সম্পূরক শুল্ক ৬০ থেকে কমিয়ে ৪০ শতাংশ করা হয়েছেদেশি খেলনা: বিভিন্ন শর্তে খেলনা শিল্পের যন্ত্রপাতি ও উপকরণ আমদানিতে শুল্ক হ্রাসের প্রস্তাব করায় এটির দাম কমবে
আরও যেসব পণ্য ও সেবার দাম কমবেদেশলাই; ছেলেদের স্যুট, জ্যাকেট, ব্লেজার, ট্রাউজার; মেয়েদের স্যুট, জ্যাকেট, ব্লেজার, ড্রেস, স্কার্ট, ট্রাউজার, ব্লাউজ, শার্ট, শার্ট-ব্লাউজ; ছেলেদের আন্ডারপ্যান্ট, নাইটশার্ট, পায়জামা, বাথরোব, ড্রেসিং গাউন, স্লিপ, পেটিকোট, ব্রিফ, প্যান্টি, নাইটড্রেস, পায়জামা, নেগলেজি, বাথরোব, টি-শার্ট, পুলওভার, কার্ডিগান, ওয়েস্টকোট; শিশুদের গার্মেন্টস; গ্লাভস, মিটেনস ও মিটস; পুরুষ, মহিলা ও শিশুদের ট্র্যাকস্যুট ও সমজাতীয় পণ্য; কৃত্রিম ফুল, ফল; কাস্ট অথবা রোল গ্লাস; ড্রন গ্লাস ও বোন গ্লাসশিট; খেলার তাস; ডাম্পার ট্রাক; কোকাযুক্ত চকলেট ও অন্যান্য খাদ্য প্রিপারেশন; কোকাযুক্ত নয় এমন সুগার কনফেকশনারি (সাদা চকলেটসহ); তৈরি চকলেট; জ্যাম-জেলি, মারমালেডস; ফল বা বাদামযুক্ত পিউরি, ফল বা বাদামের পেস্ট; গ্রিজ (খনিজ); প্লাস্টিকের তৈরি দরজা, জানালা, বাক্স, কেইস, টেবিলওয়্যার বা কিচেনওয়্যার, সেলফ এডহেসিভ প্লেট, শিট, ফিল্ম, ফয়েল, টেপ, স্ট্রিপ, কার্বয়, বোতল, ফ্লাস্ক ও প্যালেটস; সব ধরনের পার্টিক্যাল বোর্ড, ফাইবার বোর্ড, হার্ডবোর্ড, প্লাইউড, ভিনিয়ার্ড প্যানেলস ও সমজাতীয় লেমিনেটেড পণ্য, দরজা, জানালা, প্যারকিট প্যানেল ও শাটারিং; পেপার ও পেপার বোর্ড; কার্টন, বক্স, কেস, করোগেটেড পেপার ও পেপার বোর্ড; স্যাকস্ ও ব্যাগস্; মুদ্রিত বই, ব্রশিউর ও লিফলেট; ছাপানো ছবি, ফটোগ্রাফসহ অন্যান্য ছাপানো পণ্যসামগ্রী; মিস্টি বিস্কুট, ওয়াফলস ওয়েফার; পশুখাদ্যের পুষ্টি প্রিমিক্স; হিমাগারসেবার বিদ্যুৎ বিল; পলিস্টার সুতার কাঁচামাল পেটচিপস; আয়রণ অক্সাইড; প্লাস্টিক দানা; বাসবার ট্রাংকিং সিস্টেম ও ফ্লাক্স ফাইবার প্রভৃতি।
