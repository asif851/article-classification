
চলতি ২০১৬-১৭ অর্থবছরের প্রথম চার মাসে (জুলাই-অক্টোবর)ð বার্ষিক উন্নয়ন কর্মসূচির (এডিপি) মাত্র ১৪ শতাংশ বাস্তবায়িত হয়েছে। গতকাল বৃহস্পতিবার জাতীয় অর্থনৈতিক পরিষদের নির্বাহী কমিটির (একনেক) সভা শেষে পরিকল্পনামন্ত্রী আ হ ম মুস্তফা কামাল সাংবাদিকদের এ তথ্য জানান। পরিকল্পনামন্ত্রী আরও জানান, এ সময়ে ১৬ হাজার ৭৭২ কোটি টাকা খরচ হয়েছে। গতবার একই সময়ে সাড়ে ১১ হাজার কোটি টাকা খরচ হয়েছিল। উল্লেখ্য, চলতি অর্থবছরে (২০১৬-১৭) মূল এডিপির আকার ১ লাখ ১০ হাজার ৭০০ কোটি টাকার। স্বায়ত্তশাসিত প্রতিষ্ঠানগুলোর উন্নয়ন ব্যয়সহ এডিপির আকার দাঁড়িয়েছে ১ লাখ ২৩ হাজার ৩৪৬ কোটি টাকা।
