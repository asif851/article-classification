
সূচকের ঊর্ধ্বমুখী প্রবণতা অব্যাহত আছে ঢাকার পুঁজিবাজারে। আজ মঙ্গলবার চলতি সপ্তাহের দ্বিতীয় কার্যদিবসে সূচকের পাশাপাশি বেড়েছে লেনদেনের পরিমাণও।
গতকাল সোমবার ১৫ আগস্ট জাতীয় শোক দিবস উপলক্ষে ছুটি থাকায় পুঁজিবাজারে কার্যক্রম বন্ধ ছিল। সেই হিসেবে আজ চলতি সপ্তাহের দ্বিতীয় কার্যদিবস।
ডিএসইতে আজ লেনদেনের শুরুতেই ঊর্ধ্বমুখী প্রবণতা লক্ষ করা গেছে। দুপুর ১২টার দিকে ডিএসইএক্স সূচক আগের কার্যদিবসের চেয়ে কিছুটা কমলেও পরে ঘুরে দাঁড়ায়। লেনদেন শেষে ডিএসইএক্স সূচক ৯ দশমিক ১৭ পয়েন্ট বেড়ে হয় ৪৫৮৬ পয়েন্ট। মোট লেনদেন হয়েছে ৪২৫ কোটি ৪৭ লাখ টাকার। গত কার্যদিবসে মোট লেনদেন হয় ৩৩৫ কোটি ৯২ লাখ টাকার।
সবচেয়ে বেশি লেনদেন হওয়া ১০টি কোম্পানি হলো বাংলাদেশ স্টিল রি-রোলিং মিলস লিমিটেড, বাংলাদেশ সাবমেরিন ক্যাবল কোম্পানি লিমিটেড, অ্যাপেক্স ট্যানারি, ন্যাশনাল পলিমার, মোবিল যমুনা বাংলাদেশ লিমিটেড, বেক্সিমকো ফার্মা, শাহজিবাজার পাওয়ার কোম্পানি লিমিটেড, এসিআই ফরমুলেশন, ইবনে সিনা ও এনভয় টেক্সটাইল লিমিটেড।
ডিএসইতে আজ ৩২৩টি কোম্পানি ও মিউচুয়াল ফান্ডের শেয়ারের লেনদেন হয়। এর মধ্যে ১৪৭টির শেয়ারের দর বেড়েছে, কমেছে ১২৮টির। অপরিবর্তিত আছে ৪৮টির।
সূত্র : ডিএসই ওয়েবসাইট
