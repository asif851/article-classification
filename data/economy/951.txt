
ঢাকার একটি কনভেনশন সেন্টারে গতকাল মিউচুয়াল ট্রাস্ট ব্যাংকের (এমটিবি) ১৬তম বার্ষিক সাধারণ সভা (এজিএম) ও ১৫তম বিশেষ সাধারণ সভা (ইজিএম) অনুষ্ঠিত হয়েছে। এর মধ্যে এজিএমে ২০১৪ সালের শেয়ারধারী ব্যক্তিদের জন্য ২০% বোনাস শেয়ার অনুমোদন করা হয়। ইজিএমে ৩০০ কোটি টাকা মূল্যের অপরিবর্তনীয় কিন্তু বিনিময়যোগ্য সাব-অর্ডিনেট বন্ড ইস্যুর সিদ্ধান্ত নেওয়া হয়। এমটিবির গ্রুপ চেয়ারম্যান রাশেদ আহমেদ চৌধুরীর সভাপতিত্বে অনুষ্ঠানে উপস্থিত ছিলেন প্রতিষ্ঠানের ভাইস চেয়ারম্যান এম এ রউফ, পরিচালক ড. আরিফ দৌলা, আবদুল মালেক, মো. ওয়াকিল উদ্দিন, খাজা নারগিস হোসেন, কিউ এ এফ এম সিরাজুল ইসলাম, স্বতন্ত্র পরিচালক আনোয়ারুল আমিন, সুলতান হাফিজ রহমান, ব্যবস্থাপনা পরিচালক আনিস এ খান, অতিরিক্ত এমডি হাসেম চৌধুরী, কোম্পানি সচিব কামরুল ইসলাম চৌধুরী। বিজ্ঞপ্তি
