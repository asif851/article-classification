
২০১৪-২০১৫ অর্থবছরের প্রস্তাবিত জাতীয় বাজেটের পক্ষে রাজধানীতে মিছিল করেছে আওয়ামী লীগ এবং এর সহযোগী ও সমর্থিত কয়েকটি সংগঠন৷ এ সময় এই বাজেটকে কৃষকের ও শ্রমিকের বাজেট বলে উল্লেখ করা হয়৷সংসদে বাজেট পেশের পর এর পক্ষে সন্ধ্যায় বঙ্গবন্ধু অ্যাভিনিউয়ে মিছিল বের হয়। সন্ধ্যা পৌনে ছয়টায় মিছিল বের করে ঢাকা মহানগর আওয়ামী লীগ৷ মিছিলটি বঙ্গবন্ধু অ্যাভিনিউ থেকে শুরু হয়ে পল্টন মোড় হয়ে আবার বঙ্গবন্ধু অ্যাভিনিউয়ে দলীয় কার্যালয়ের সামনে গিয়ে শেষ হয়। মিছিলে নেতা-কর্মীরা বাজেটের পক্ষে বিভিন্ন স্লোগান দেন৷ এর মধ্যে একটি ছিল ‘এই বাজেট কৃষকের, এই বাজেট শ্রমিকের’৷
