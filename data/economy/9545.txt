
দেশের প্রধান পুঁজিবাজার ঢাকা স্টক এক্সচেঞ্জে (ডিএসই) চারজন নতুন পরিচালক নির্বাচিত হয়েছেন। তাঁরা হলেন শরীফ আনোয়ার হোসাইন, আজিজুল হক, খুজিস্তা নূর-ই নাহরিন ও শাহেদ আবদুল খালেক।আজ সোমবার সকাল ১০টা থেকে রাত আটটা পর্যন্ত ডিএসইর পরিচালনা পর্ষদের নির্বাচন অনুষ্ঠিত হয়। মোট চারটি পরিচালক পদের বিপরীতে আটজন প্রার্থী নির্বাচনে অংশ নেন। রাত নয়টার দিকে ফল ঘোষণা করেন নির্বাচন কমিশনার এম এ হাসেম।নির্বাচনে অংশ নিয়ে শরীফ আনোয়ার হোসাইন পেয়েছেন ১৪৬ ভোট, আজিজুল হক  ১৪৪, খুজিস্তা নূর-ই নাহরিন  ১২৯, শাহেদ আবদুল খালেক  ১০২, শামীম আফজাল ৩৩, লুত্ফর রহমান বাদল  ৮২, মঞ্জুর উদ্দিন আহমেদ ৮৮ ও দস্তগীর মোহাম্মাদ আদিল  ৬৪ ভোট পেয়েছেন।
