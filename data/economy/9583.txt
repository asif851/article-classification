
গত দুই দিনের শিলাবৃষ্টি ও ঝড়ে সিলেটের ফেঞ্চুগঞ্জ উপজেলায় দামরিয়ার হাওর এলাকায় অনেক বোরো খেত ক্ষতিগ্রস্ত হয়েছে। নষ্ট হয়ে গেছে আধা পাকা বোরো ধান। বৃষ্টির কারণে বেড়েছে হাওরের পানি। এ কারণে নিচু এলাকার বোরো খেত পানিতে তলিয়ে গেছে। আগেও এভাবে খেত তলিয়েছে। তাই গত দুই মৌসুমেও কৃষকেরা পাকা ধান ঘরে তুলতে পারেননি। আরও ক্ষতির আশঙ্কা থাকায় এখন কৃষকেরা যত দ্রুত সম্ভব আধা পাকা ধানই কাটা শুরু করে দিয়েছেন। ছবিগুলো শনিবারের।

