
বাংলাদেশ ব্র্যান্ড ফোরাম (বিবিএফ) ও ব্র্যান্ড গবেষণা প্রতিষ্ঠান মিলওয়ার্ড ব্রাউন, বাংলাদেশ আগামীকাল শনিবার যৌথভাবে সেরা ব্র্যান্ড পুরস্কার দেবে। দেশব্যাপী ৩৫টি ক্যাটাগরি বা শ্রেণিতে পরিচালিত গ্রাহক গবেষণার ভিত্তিতে নেতৃস্থানীয় ব্র্যান্ডগুলোকে ‘সপ্তম বেস্ট ব্র্যান্ড অ্যাওয়ার্ড ২০১৫’ শীর্ষক এ পুরস্কার দেওয়া হচ্ছে। প্রত্যেক শ্রেণিতে সেরা ব্র্যান্ড ছাড়াও সার্বিকভাবে ১০টি শীর্ষ ব্র্যান্ড এবং স্থানীয় শীর্ষ ১০টি ব্র্যান্ডকেও সম্মানিত করা হবে। এবার পুরস্কারের জন্য নতুন পাঁচটি শ্রেণি যোগ করা হয়েছে—ফ্যাশন-বুটিক, ফুড জয়েন্ট, এফএম রেডিও, সুপারস্টোর ও ফার্নিচার। পুরস্কার বিতরণ অনুষ্ঠানের আয়োজন করা হবে ঢাকার র্যাডিসন হোটেলে।বিজ্ঞপ্তি
