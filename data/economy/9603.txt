
মিশ্র প্রবণতায় আজ মঙ্গলবার শেষ হয়েছে দেশের শেয়ারবাজারের লেনদেন। দিনের লেনদেন শেষে প্রধান বাজার ঢাকা স্টক এক্সচেঞ্জে (ডিএসই) সূচক বাড়লেও চট্টগ্রাম স্টক এক্সচেঞ্জে (সিএসই) কমেছে। তবে লেনদেন কমেছে দুই বাজারে।
ডিএসইতে সূচক বেড়েছে ২৩ পয়েন্ট দিনের লেনদেন শেষে ডিএসইর ডিএসইএক্স সূচক ২৩ পয়েন্ট বেড়ে অবস্থান করছে ৫,০৭৪ পয়েন্টে। এর আগে আজ সকালে সূচকের ইতিবাচক প্রবণতায় ডিএসইতে লেনদেন শুরু হয়। এরপর ১৫ মিনিটে সূচক সামান্য কমলেও আবারও ইতিবাচক প্রবণতায় যায় সূচক, যা লেনদেনের শেষ পর্যন্ত অব্যাহত ছিল।
আজ ডিএসইতে ৩০০টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১৩৭টির দাম বেড়েছে, কমেছে ১২৩টির এবং অপরিবর্তিত রয়েছে ৪০টি প্রতিষ্ঠানের শেয়ারের দাম।
ডিএসইতে আজ ৮৭৯ কোটি টাকার শেয়ার লেনদেন হয়েছে, যা গতকালের চেয়ে ৪৭ কোটি টাকা কম। গতকাল এ বাজারে ৯২৬ কোটি টাকার শেয়ার লেনদেন হয়। সিএসইতে সূচক কমেছে ১৬ পয়েন্ট ডিএসইতে সূচক বাড়লেও কমেছে সিএসইতে। লেনদেন শেষে সিএসইর সার্বিক মূল্যসূচক ১৬ পয়েন্ট কমে অবস্থান করছে ১৫ হাজার ৬২০ পয়েন্টে।
সিএসইতে আজ ২২৩টি প্রতিষ্ঠানের শেয়ার ও মিউচুয়াল ফান্ড লেনদেন হয়েছে। এর মধ্যে ১০৬টির দাম কমেছে। বেড়েছে ৯২টির আর অপরিবর্তিত রয়েছে ২৫টি প্রতিষ্ঠানের শেয়ারের দাম।সিএসইতে আজ ৫৩ কোটি টাকার শেয়ার লেনদেন হয়েছে, যা গতকালের চেয়ে ১২ কোটি টাকা কম। গতকাল সিএসইতে ৬৫ কোটি টাকার লেনদেন হয়।ডিএসইতে লেনদেনে শীর্ষে গ্রামীণফোন ডিএসইতে আজ লেনদেনে শীর্ষে রয়েছে গ্রামীণফোন। আজ প্রতিষ্ঠানটির ৭৫ কোটি টাকার শেয়ার লেনদেন হয়েছে। এ ছাড়া লেনদেনে শীর্ষে থাকা অন্য প্রতিষ্ঠানগুলোর মধ্যে রয়েছে তিতাস গ্যাস, এমজেএল বিডি, যমুনা অয়েল, অলিম্পিক ইন্ডাস্ট্রিজ, গোল্ডেন সন, বেক্সিমকো, স্কয়ার ফার্মা, বেক্সিমকো ফার্মা, ডেল্টা লাইফ ইনস্যুরেন্স প্রভৃতি।
