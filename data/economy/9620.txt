
ড্যাফোডিল ইন্টারন্যাশনাল ইউনিভার্সিটির (ডিআইইউ) ৩৮ শিক্ষার্থী ও পাঁচ শিক্ষক আন্তর্জাতিক বৃত্তি পেয়েছেন। এরই মধ্যে বিভিন্ন বিভাগের আট শিক্ষার্থী তুরস্কের কারাবুক ইউনিভার্সিটির বৃত্তি পেয়ে তুরস্কে গেছেন। দুজন পেয়েছেন ইংল্যান্ডের স্ট্যাফোর্ডশায়ার ইউনিভার্সিটির শতভাগ বৃত্তি ‘ইরাসমাস প্লাস স্কলারশিপ ২০১৭’। পুষ্টি ও খাদ্য প্রকৌশল বিভাগের ছয় শিক্ষার্থী থাইল্যান্ডের কাসেটসার্ট ইউনিভার্সিটিতে এক সেমিস্টারের জন্য ‘এক্সচেঞ্জ রিসার্চার’ হিসেবে অধ্যয়ন করছেন। ‘এক্সচেঞ্জ স্টুডেন্ট’ প্রকল্পের অধীনে কম্পিউটার সায়েন্স অ্যান্ড ইঞ্জিনিয়ারিং ও ইলেকট্রিক্যাল অ্যান্ড ইলেকট্রনিকস বিভাগের পাঁচ শিক্ষার্থী বৃত্তি নিয়ে ভারতের ভিআইটি ইউনিভার্সিটিতে পড়ছেন। তিন শিক্ষার্থী গেছেন চীনের সিয়াস ইন্টারন্যাশনাল ইউনিভার্সিটিতে। ১১ শিক্ষক, শিক্ষার্থী ও কর্মকর্তা শ্রীলঙ্কা সরকারের জাতীয় যুব পরিষদের সহযোগিতায় ‘ইয়ুথ এক্সচেঞ্জ’ প্রোগ্রামে অংশ নেবেন। বিজ্ঞপ্তি
