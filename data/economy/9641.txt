
সিআরটি (ক্যাথড রে টিউব) টেলিভিশনের সমান দামে এলইডি (লাইট এমিটিং ডায়ড) টেলিভিশন বিক্রি করছে ওয়ালটন।
ওয়ালটনের এক বিজ্ঞপ্তিতে জানানো হয়, ওয়ালটনের ১৯ ইঞ্চি এলইডি টিভি বিক্রি করা হচ্ছে মাত্র ১৩ হাজার ৯০০ টাকায়। বর্তমান বাজারে যেখানে সিআরটি টিভির দামও এর চেয়ে বেশি।ওয়ালটন জানায়, কারখানায় উৎপাদন বৃদ্ধি পাওয়ায় ওভারহেড কস্ট কমে যাওয়া, উৎপাদনে অত্যাধুনিক প্রযুক্তির সংযুক্তি ও দেশে তৈরি হওয়ায় ওয়ালটন টেলিভিশনের দাম অনেক কমে গেছে।ওয়ালটনের অপারেটিভ ডিরেক্টর উদয় হাকিম এ বিষয়ে বলেন, এলইডি টেলিভিশনের দাম আরও কমানোর চেষ্টা করছে ওয়ালটন। নিজস্ব কারখানায় প্যানেল উৎপাদনের মাধ্যমে দাম কমানোর এই চেষ্টা চলছে। আগামী কয়েক মাসের মধ্যে ওয়ালটন এলইডি টিভির দাম আরও কমিয়ে আনা যাবে বলে তিনি আশা করেন।
