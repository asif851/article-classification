
শেয়ারবাজারে তালিকাভুক্ত সরকারি মালিকানাধীন বিদ্যুৎ খাতের কোম্পানি ডেসকো শেয়ারধারীদের জন্য ১৫ শতাংশ লভ্যাংশ ঘোষণা করেছে। এর মধ্যে ১০ শতাংশ নগদ আর ৫ শতাংশ বোনাস লভ্যাংশ। চলতি বছরের ৩০ জুন সমাপ্ত আর্থিক বছরের জন্য এ লভ্যাংশ ঘোষণা করা হয়। সম্প্রতি অনুষ্ঠিত কোম্পানিটির পরিচালনা পর্ষদের সভায় এ লভ্যাংশ প্রস্তাব করা হয়। গত বছরও কোম্পানিটি শেয়ারধারীদের ১৫ শতাংশ লভ্যাংশ দিয়েছিল। যার মধ্যে ৫ শতাংশ ছিল নগদ আর ১০ শতাংশ ছিল বোনাস।
