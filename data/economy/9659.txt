
চট্টগ্রাম কাস্টম হাউসে আগামীকাল বৃহস্পতিবার রাত ১২টা থেকে পরবর্তী ২৪ ঘণ্টা শুল্কায়ন কার্যক্রমে স্বয়ংক্রিয় পদ্ধতি ‘অ্যাসাইকুডা ওয়ার্ল্ড’ বন্ধ থাকবে।এ কারণে এ সময়ে অনলাইনে আমদানি-রপ্তানি পণ্যের দলিলাদি জমা, পণ্য শুল্কায়ন, বন্দর চত্বর থেকে পণ্য খালাস অর্থাৎ আমদানি-রপ্তানি কাজের প্রিক্রয়া সম্পন্ন করা যাবে না।কাস্টম হাউসের যুগ্ম কমিশনার আবদুল হাকিম প্রথম আলোকে জানান, কাস্টম হাউসের ‘অ্যাসাইকুডা ওয়ার্ল্ড’-এর সার্ভার ‘ওরাকল’ভিত্তিক৷ নিজের কাজের সুবিধার পরিধি বাড়াতে বেশ কিছু কার্যক্রম হাতে নিয়েছে ওরাকল। তাই এই সাময়িক বন্ধ থাকবে৷
