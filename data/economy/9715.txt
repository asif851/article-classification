
গ্রাহকদের জন্য ভিন্ন ধরনের চমক নিয়ে বছরের শুরুতেই হাজির হলো দেশের অন্যতম শীর্ষ মুঠোফোন অপারেটর রবি আজিয়াটা লিমিটেড। নতুন বছরের উপহার হিসেবে ইস্টার্ন ব্যাংক লিমিটেডের (ইবিএল) সঙ্গে একটি যৌথ ব্র্যান্ডের ভিসা ক্রেডিট কার্ড এনেছে অপারেটরটি। আজ মঙ্গলবার এক বিজ্ঞপ্তিতে রবি জানায়, দেশের টেলিকম খাতের ইতিহাসে এ ধরনের যৌথ ব্র্যান্ডের কার্ড এই প্রথম।বিবৃতিতে জানানো হয়, রবি উদয় পোস্ট পেইডের গ্রাহকেরা এ সেবা উপভোগ করতে পারবেন, যা গ্রাহক, ইবিএল ও রবির মধ্যে একটি সেতুবন্ধন তৈরি করবে। গ্রাহকদের সুবিধা দেওয়ার জন্য রবির উদ্যোগের পাশে দাঁড়িয়েছে ইবিএল।গ্রাহকেরা প্লাটিনাম ও গোল্ড—এ দুই ধরনের রবি-ইবিএল যৌথ ব্র্যান্ডের ভিসা কার্ড ব্যবহারের সুযোগ পাবেন। এই কার্ড ব্যবহারকারীরা লোকাল ভয়েস কলের পোস্টপেইডের মাসিক বিলে ৫ শতাংশ ছাড় ও বিনা মূল্যে আন্তর্জাতিক রোমিং সেবা উপভোগ করতে পারবেন। রবি-ইবিএল কার্ডের কোনো ইস্যু ফি নেই ও গ্রাহকরা বছরে ১৮টি ট্রানজেকশনের মাধ্যমে বার্ষিক ফি মওকুফের সুযোগ পাবেন।রবি-ইবিএল প্লাটিনাম কার্ড ব্যবহারকারীরা হজরত শাহজালাল আন্তর্জাতিক বিমানবন্দরের বলাকা লাউঞ্জে প্রবেশের অনুমতি পাবেন এবং শিগগিরই বিমানবন্দরটিতে ইবিএল স্কাই লাউঞ্জ চালু করা হবে। এ ছাড়া তাঁরা বিনা মূল্যে ইবিএল স্কাই মাইলস প্রোগ্রামে যোগ দেওয়ার সুযোগ পাবেন।
বিজ্ঞপ্তিতে বলা হয়, কার্ডের নতুন গ্রাহকদের বিনা মূল্যে একটি রবি উদয় পোস্ট পেইড সংযোগ দেওয়া হবে। এ ছাড়া তাঁরা দেশের ১০০টিরও বেশি শীর্ষস্থানীয় আউটলেটে এবং বিশ্বজুড়ে ২০০টি গলফ ক্লাব ও ৩ হাজার ৫০০টি হোটেলে মূল্য ছাড় উপভোগ করতে পারবেন। এ ছাড়া রবি-ইবিএল কার্ড ব্যবহারকারীরা বৃহত্তম অনলাইন হোটেল বুকিং সাইট অ্যাগোডাতে অনলাইনে বুকিং দেওয়ার সুযোগ গ্রহণ ও মূল্য ছাড় উপভোগ করতে পারবেন।
