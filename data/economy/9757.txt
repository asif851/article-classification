
গত বছরের তুলনায় ২০১৭ সালে ব্র্যাক ব্যাংকের বাৎসরিক সমন্বিত (কনসলিডেটেড) নিট মুনাফা রেকর্ড প্রায় ৩৫ শতাংশ বৃদ্ধি পেয়েছে। ২০১৭ সালে ব্র্যাক ব্যাংকের সমন্বিত নিট মুনাফা (কর পরিশোধের পর) দাঁড়ায় ৫ হাজার ৪৯৮ মিলিয়ন টাকা। ২০১৬ তা ছিল ৪ হাজার ৭৬ মিলিয়ন টাকা। এ ছাড়া ২০১৬ সালে সমন্বিত অপারেটিং মুনাফা ছিল ৮ হাজার ৬১১ মিলিয়ন টাকা, যা ২০১৭ সালে বৃদ্ধি পেয়ে ৯ হাজার ৪২২ মিলিয়ন টাকায় উন্নীত হয়েছে।
২০১৭ সালে সমন্বিত আর্নিংস পার শেয়ার (ইপিএস) বেড়ে দাঁড়ায় ৬.০৭ টাকা, যা ২০১৬ সালে ছিল ৪.৫৫ টাকা। ২০১৭ সালে সলো ভিত্তিতে আর্নিংস পার শেয়ার (ইপিএস) বৃদ্ধি পেয়ে দাঁড়ায় ৬.১৪ টাকা, যা ২০১৬ সালে ছিল ৫.২৩ টাকা। ২০১৭ সালের ডিসেম্বরে প্রতি শেয়ারে নিট অ্যাসেট ভ্যালু (এনএভি) সমন্বিতভাবে দাঁড়ায় ৩১.১০ টাকা, যা ২০১৬ সালের ডিসেম্বরে ছিল ২৫.৯০৮ টাকা। সলোভিত্তিতে নিট অ্যাসেট ভ্যালু (এনএভি) ২০১৭ সালের ডিসেম্বর শেষে দাঁড়ায় ৩০.৩৯ টাকা, যা ২০১৬ সালের ডিসেম্বর শেষে ছিল ২৫.০৭ টাকা। স্থানীয় ও বিদেশি বিনিয়োগ বিশ্লেষক এবং পুঁজিবাজার বিশেষজ্ঞরা এ অনুষ্ঠানে অংশগ্রহণ করেন, যা বিদেশের স্টেকহোল্ডারদের জন্য ইন্টারনেটে সরাসরি সম্প্রচারিত হয়। ব্র্যাক ব্যাংক লিমিটেডের ব্যবস্থাপনা পরিচালক ও প্রধান নির্বাহী সেলিম আর. এফ. হোসেন ব্যাংকের আর্থিক ফলাফল উপস্থাপন করেন এবং প্রশ্নোত্তর পর্বে বিভিন্ন প্রশ্নের উত্তর দেন। এ ছাড়া ব্র্যাক ব্যাংকের উপব্যবস্থাপনা পরিচালক ও চিফ ফাইন্যান্সিয়াল অফিসার এ. কে. জোয়াদ্দার, উপব্যবস্থাপনা পরিচালক ও সিআরও চৌধুরী আখতার আসিফ এবং ঊর্ধ্বতন কর্মকর্তাবৃন্দ অনুষ্ঠানে উপস্থিত ছিলেন।
সেলিম আর. এফ. হোসেন বলেন যে, তাঁর দায়িত্ব পালনকালে গত দুই বছরে ব্যাংকটির অসামান্য অর্জনে তিনি গর্বিত। তিনি বলেন, ‘২০১৭ ব্র্যাক ব্যাংকের জন্য মাইলফলক অর্জনের বছর ছিল। প্রযুক্তিতে ও মানবসম্পদের উন্নয়নকল্পে ব্র্যাক ব্যাংক উল্লেখযোগ্য বিনিয়োগ করেছে, যা দেশের সেরা ব্যাংক হওয়ার পথে এক ধাপ এগিয়ে নিয়েছে। মূল্যবোধ বিষয়ে আমরা সব সময় আপসহীন এবং সুনির্দিষ্ট পরিকল্পনা ও কর্মীদের কঠোর পরিশ্রমের মাধ্যমে আমরা ক্রমশ সেরা ব্যাংক হওয়ার পথে এগিয়ে যাচ্ছি। প্রেস বিজ্ঞপ্তি
