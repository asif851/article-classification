
বাজারে এল পেপসির নতুন ২৫০ এমএল ক্যান। গতকাল শনিবার থেকেই বাজারে কিনতে পাওয়া যাচ্ছে এই নতুন ক্যান।পেপসিকো ও ট্রান্সকম বেভারেজেস লিমিটেড গতকাল এক সংবাদ সম্মেলনে নতুন এ ক্যান বাজারজাতের ঘোষণা দিয়েছে। বাংলাদেশে পেপসিকোর একমাত্র ফ্যাঞ্চাইজি ট্রান্সকম বেভারেজেসের নির্বাহী পরিচালক খুরশীদ ইরফান চৌধুরী, পেপসিকো বাংলাদেশের কান্ট্রি ম্যানেজার দর্পণ ভাসিস্থা সংবাদ সম্মেলনে বক্তব্য দেন।সংবাদ সম্মেলনে জানানো হয়, স্লিম ক্যানে পেপসি ছাড়াও সেভেন আপ, মিরিন্ডা, মাউন্টেন ডিউ ও পেপসি ডায়েট পাওয়া যাবে। নতুন এ ক্যানের দাম পড়বে ৩৫ টাকা।খুরশীদ ইরফান চৌধুরী বলেন, ‘তারুণ্যের স্টাইলের বহিঃপ্রকাশ হিসেবে বিবেচিত ২৫০ এমএল স্লিম ক্যান নতুন প্রজন্মের কাছে পেপসিকে আরও জনপ্রিয় করে তুলবে। বাংলাদেশের কোমল পানীয় বাজারে কয়েক বছর ধরেই শীর্ষে আছে ট্রান্সকম বেভারেজেস, নতুন এ ক্যানের মাধ্যমে বাজারে আমাদের অবস্থান আরও দৃঢ় হবে।’দর্পণ ভাসিস্থা বলেন, পেপসির সঙ্গে তারুণ্যের একটি নিবিড় সম্পর্ক রয়েছে। এ ক্যানের মূল বৈশিষ্ট্য হচ্ছে এর স্টাইলিশ, অন-দ্য-গো অপশন, যা তারুণ্যের ব্যক্তিত্বকে তুলে ধরে।পেপসির নতুন এ ক্যানের ব্র্যান্ড অ্যাম্বাসেডর হয়েছেন ক্রিকেটার সৌম্য সরকার ও তাসকিন আহমেদ। তাঁদের নিয়ে নির্মিত পেপসির একটি বিজ্ঞাপন চিত্রও দেখানো হয় অনুষ্ঠানে, যা গতকাল থেকেই বিভিন্ন গণমাধ্যমে প্রচার শুরু হয়েছে।উল্লেখ্য, ট্রান্সকম গ্রুপের সহযোগী প্রতিষ্ঠান ট্রান্সকম বেভারেজেসই বাংলাদেশে পেপসির একমাত্র অংশীদার বা ফ্রাঞ্চাইজি। এ গ্রুপের জনপ্রিয় ব্র্যান্ডগুলোর মধ্যে আছে পেপসি, সেভেন আপ, মিরিন্ডা, মাউন্টেন ডিউ, পেপসি ডায়েট, সেভেন আপ লাইট, স্লাইস ও অ্যাকুয়াফিনা। ট্রান্সকম বেভারেজেসের ব্র্যান্ড সেভেন আপ পাঁচ বছর বাংলাদেশে সেরা কোমল পানীয় ব্র্যান্ডের স্বীকৃতি পেয়েছে। ট্রান্সকম বেভারেজেস ২০০৯ সালে পেপসিকোর সবচেয়ে সম্মানজনক পুরস্কার ‘বটলার অব দ্য ইয়ার’ অর্জন করেছে।
