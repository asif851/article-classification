
বাংলাদেশে সিঙ্গাপুর এয়ারলাইনসের মহাব্যবস্থাপক (জিএম) হিসেবে নিয়োগ পেয়েছেন গ্যাব্রিয়াল পং। তিনি এ দেশে ২০১৪ সালের ডিসেম্বর থেকে দায়িত্বপ্রাপ্ত লাম ইয়াং সাঙ্গ-এর স্থলাভিষিক্ত হলেন। তিনি সিঙ্গাপুরের নানইয়াং টেকনোলজি বিশ্ববিদ্যালয় থেকে স্নাতক ডিগ্রি লাভ করেন। গ্যাব্রিয়াল পং ২০০৮ সালের অক্টোবরে সিঙ্গাপুর এয়ারলাইনসে যোগ দেন। এরপরে তিনি ব্যবস্থাপকসহ বিভিন্ন পদে দায়িত্ব পালন করেন। নতুন দায়িত্ব প্রসঙ্গে গ্যাব্রিয়াল পং বলেন, ‘বাংলাদেশে আমাদের কার্যক্রম পরিচালনার ৩০ বছর উদ্যাপন উপলক্ষে নানা পরিকল্পনা গ্রহণ করেছি। আমরা দৃঢ়ভাবে বিশ্বাস করি, বাংলাদেশের বাজারে প্রবৃদ্ধির সম্ভাবনা রয়েছে। আমরা ক্রমবর্ধমান ও উন্নয়নশীল বাজারের সঙ্গে সামঞ্জস্য রেখে বিমান সেবাকে আরও সমৃদ্ধ ও উন্নতির দিকে এগিয়ে নিতে চাই।’ বিজ্ঞপ্তি
