
সিমেন্ট খাতের কোম্পানি হোলসিম বাংলাদেশকে কিনে নেওয়ার চূড়ান্ত সিদ্ধান্ত নিয়েছে লাফার্জ সুরমা সিমেন্ট। আজ বুধবার লাফার্জ সুরমার পরিচালনা পর্ষদের বিশেষ সভায় এ সিদ্ধান্ত নেওয়া হয়।
পরিচালনা পর্ষদের বিশেষ সভা শেষে এক সংবাদ বিজ্ঞপ্তির মাধ্যমে লাফার্জ সুরমা সিমেন্ট এ তথ্য জানিয়েছে।
সভার সিদ্ধান্ত অনুযায়ী, আন্তর্জাতিকভাবে একীভূত হওয়া লাফার্জ হোলসিম গ্রুপ থেকে হোলসিমের শতভাগ শেয়ার কিনে নেবে লাফার্জ সুরমা। তবে এ বিষয়ে বিস্তারিত কোনো তথ্য লাফার্জের পক্ষ থেকে জানানো হয়নি।
