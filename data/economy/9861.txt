
রাজধানীর লেকশোর হোটেলে গতকাল শনিবার রেনাটা লিমিটেডের ৪৩তম বার্ষিক সাধারণ সভা (এজিএম) অনুষ্ঠিত হয়েছে। প্রতিষ্ঠানের চেয়ারম্যান সারওয়ার আলীর সভাপতিত্বে এতে আরও উপস্থিত ছিলেন প্রধান নির্বাহী কর্মকর্তা ও ব্যবস্থাপনা পরিচালক কায়সার কবির, পরিচালক জাহিদা ফিজ্জা কবির, এ হাসানাত খান, মনজুর হাসান, মো. ইফতেখারুজ্জামান, তানিয়া তাজিন করিম, কোম্পানি সচিব মো. জোবায়ের আলম প্রমুখ। সভায় জানানো হয়, ২০১৫ সালে রেনাটার মোট বিক্রয় ও নিট মুনাফার প্রবৃদ্ধি হয়েছে যথাক্রমে ১৬ ও ১৭ শতাংশ। এ সভায় লভ্যাংশ হিসেবে ৮৫ শতাংশ নগদ ১৫ শতাংশ বোনাস শেয়ারের অনুমোদন করা হয়। বিজ্ঞপ্তি।
