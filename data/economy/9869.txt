
এটিএম বুথে ভিন্ন ব্যাংকের গ্রাহকের জন্য প্রযোজ্য/ধার্যযোগ্য ফি দৃশ্যমান স্থানে প্রদর্শনের ব্যবস্থা নিতে বলেছে বাংলাদেশ ব্যাংক।আজ সোমবার ব্যাংকের মহাব্যবস্থাপক কে এম আবদুল ওয়াদুদের সই করা এক সার্কুলারে সব তফসিলি ব্যাংকের জন্য এ নির্দেশনা দেওয়া হয়েছে।সার্কুলারে বলা হয়েছে, ন্যাশনাল পেমেন্ট সুইচ বাংলাদেশে অংশগ্রহণকারী ব্যাংকগুলোর আন্তব্যাংক এটিএম–সেবা গ্রহণ বিষয়ে অর্থাৎ ব্যাংকের গ্রাহক ভিন্ন ব্যাংকের এটিএম বুথ থেকে সেবা গ্রহণের ক্ষেত্রে প্রযোজ্য/ধার্যযোগ্য সার্ভিস চার্জ সম্পর্কে অবহিত না থাকায় গ্রাহক অনেক ক্ষেত্রেই বিভ্রান্তির শিকার হন।
