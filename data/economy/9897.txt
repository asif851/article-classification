
সপ্তাহের শেষ দিন আজ বৃহস্পতিবার শুরু থেকে সূচকের ইতিবাচক প্রবণতায় লেনদেন চলছে ঢাকার শেয়ারবাজারে। দুপুর ১২টায় দেড় ঘণ্টা শেষে ডিএসইতে ১৫০ কোটি টাকার শেয়ার লেনদেন হয়েছে। এ সময় ডিএসইতে অধিকাংশ কোম্পানির শেয়ারের দাম বেড়েছে। ফলে সূচকও বেড়েছে।
ঢাকা স্টক এক্সচেঞ্জ (ডিএসই) সূত্রে জানা যায়, দুপুর ১২টায় ডিএসইর ডিএসইএক্স সূচক ৮.৩৯ পয়েন্ট বেড়ে দাঁড়িয়েছে ৪১৩৬.৫৭ পয়েন্টে।
এর আগে সকাল সাড়ে ১০টায় সূচকের ঊর্ধ্বমুখী প্রবণতায় ডিএসইতে লেনদেন শুরু হয়, যা এখনো অব্যাহত রয়েছে।
এ সময়ে ডিএসইতে ২৬২ কোম্পানির শেয়ার ও মিউচুয়াল ফান্ডের লেনদেন হয়েছে। হাতবদল হওয়া কোম্পানিরগুলোর মধ্যে দর বেড়েছে ১৩২টির, কমেছে ৯৯টির আর অপরিবর্তিত রয়েছে ৩১টি প্রতিষ্ঠানের শেয়ারের দাম।
আলোচ্য সময়ে ডিএসইতে লেনদেনে শীর্ষে থাকা প্রতিষ্ঠানগুলোর মধ্যে রয়েছে আরএন স্পিনিং, অ্যাকটিভ ফাইন বেক্সিমকো, স্কয়ার ফার্মা, গ্রামীণফোন, বিএসসিসিএল, তাল্লু স্পিনিং, হেইডেলবার্গ সিমেন্ট, রংপুর ফাউন্ড্রি, ইউনাইটেড এয়ার প্রভৃতি।
