
বিডিকম অনলাইন লিমিটেডের ২০তম বার্ষিক সাধারণ সভা (এজিএম) গতকাল রোববার অনুষ্ঠিত হয়েছে। এতে সভাপতিত্ব করেন কোম্পানির চেয়ারম্যান ওয়াহিদুল হক সিদ্দিকী। সভায় প্রতিষ্ঠানের ব্যবস্থাপনা পরিচালক এস এম গোলাম ফারুক আলমগীরসহ পরিচালক ও শেয়ারহোল্ডাররা উপস্থিত ছিলেন। এ সময় ২০১৫-১৬ অর্থবছরের নিরীক্ষিত হিসাব এবং এ সম্পর্কে পরিচালনা পর্ষদ ও নিরীক্ষকের প্রতিবেদন গ্রহণ এবং অনুমোদন করা হয়। এ ছাড়া সভায় নগদ ৫ শতাংশ ও বোনাস ৭ শতাংশ হারে লভ্যাংশ ঘোষণা ও অনুমোদন করা হয়। বিজ্ঞপ্তি
