
পাঁচ তারকা চেইন হোটেল ওয়েস্টিন ঢাকার স্বত্বাধিকারী ইউনিক হোটেল অ্যান্ড রিসোর্ট লিমিটেডকে সাড়ে তিন কোটি মার্কিন ডলারের ঋণ দিয়েছে স্ট্যান্ডার্ড চার্টার্ড ব্যাংক। এ ব্যাপারে উভয় প্রতিষ্ঠানের মধ্যে সম্প্রতি একটি চুক্তি হয়েছে। চুক্তি স্বাক্ষর অনুষ্ঠানে ইউনিক হোটেলের ব্যবস্থাপনা পরিচালক মো. নূর আলী এবং স্ট্যান্ডার্ড চার্টার্ড ব্যাংকের প্রধান নির্বাহী কর্মকর্তা আবরার এ আনোয়ার উপস্থিত ছিলেন। ওয়েস্টিন হোটেল রাজধানীর গুলশান ও বনানীতে আরও দুটি পাঁচ তারকা হোটেল প্রতিষ্ঠার পরিকল্পনা করছে। আবরার এ আনোয়ার অনুষ্ঠানে বলেন, ‘স্ট্যান্ডার্ড চার্টার্ড ব্যাংক গ্রাহকদের সব সময় উদ্ভাবনীমূলক সেবা দিতে প্রত্যয়ী।’ বিজ্ঞপ্তি।
