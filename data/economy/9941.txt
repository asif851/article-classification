
এগ্রিকালচারাল মার্কেটিং কোম্পানি লিমিটেড (এএমসিএল-প্রাণ) ২০১২-১৩ সালের শেয়ারধারীদের জন্য ৩১ শতাংশ লভ্যাংশ অনুমোদন করেছে।রাজধানীর একটি কমিউনিটি সেন্টারে সম্প্রতি অনুষ্ঠিত কোম্পানির ২৮তম বার্ষিক সাধারণ সভায় এ লভ্যাংশ অনুমোদন করা হয়। সভায় কোম্পানির চেয়ারম্যান লে. কর্নেল (অব.) মাহ্তাবউদ্দিন আহ্মেদ, ব্যবস্হাপনা পরিচালক মেজর জেনারেল (অব.) আমজাদ খান চৌধুরী, উপব্যবস্হাপনা পরিচালক আহসান খান চৌধুরী, পরিচালক সাবিহা আমজাদ, স্বতন্ত্র পরিচালক এম এ মান্নান, অর্থ পরিচালক উজমা চৌধুরী, নির্বাহী পরিচালক মো. ইলিয়াস মৃধা, প্রধান অর্থ কর্মকর্তা আতিয়ুর রাসুল, বিপণন পরিচালক কামারুজ্জামান কামাল ও কোম্পানি সচিব মোহাম্মদ আমিনুর রহমান উপস্হিত ছিলেন।সভায় জানানো হয়, আলোচ্য বছরে এএমসিএল-প্রাণের করপূর্ব মুনাফা হয়েছে ছয় কোটি ৭৬ লাখ ৫০ হাজার টাকা। মোট বিক্রয় ১৭৬ কোটি ৩৪ লাখ টাকায় উন্নীত হয়েছে এবং রপ্তানি হয়েছে ১৫ কোটি ১৯ লাখ ৩০ হাজার টাকার পণ্য। বিজ্ঞপ্তি।
