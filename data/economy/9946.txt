
অলিম্পিক এক্সেসরিজ লিমিটেডকে প্রাথমিক গণপ্রস্তাবের (আইপিও) মাধ্যমে টাকা উত্তোলনের অনুমোদন দিয়েছে বাংলাদেশ সিকিউরিটিজ অ্যান্ড এক্সচেঞ্জ কমিশন (বিএসইসি)। গতকাল বুধবার কমিশনের নিয়মিত সভায় এ অনুমোদন দেওয়া হয়।বিএসইসির এক বিজ্ঞপ্তিতে এ তথ্য জানানো হয়েছে। এতে বলা হয়, আইপিওর মাধ্যমে অলিম্পিক এক্সেসরিজ লিমিটেড ১০ টাকা মূল্যের দুই কোটি সাধারণ শেয়ার ছেড়ে বিনিয়োগকারীদের কাছ থেকে ১২০ কোটি টাকা উত্তোলন করতে পারবে। কোম্পানি এ টাকা দিয়ে নতুন কারখানা ভবন তৈরি, মেশিনারিজ ক্রয় ও আইপিও খাতে ব্যয় করবে।গত ৩০ জুন শেষ হওয়া অর্থবছরের হিসাব অনুযায়ী প্রতিষ্ঠানটির শেয়ারপ্রতি আয় (ইপিএস) হয়েছে ১ টাকা ৪৩ পয়সা।
