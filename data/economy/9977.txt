
প্রথম দুই ঘণ্টায় লেনদেন ৪০০ কোটি টাকা ছাড়িয়েছে ঢাকা স্টক এক্সচেঞ্জ (ডিএসই)। আজ মঙ্গলবার সপ্তাহের তৃতীয় কার্যদিবস সূচকের ঊর্ধ্বমুখী প্রবণতা লাখ করা যাচ্ছে ডিএসইতে। লেনদেনের একপর্যায়ে ডিএসইএক্স সূচক ৪৮০০ পয়েন্টের ওপরে উঠে আসে।
অপরদিকে চট্টগ্রাম স্টক এক্সচেঞ্জেও (সিএসই) সূচকের ঊর্ধ্বমুখী প্রবণতা আছে। দৈনন্দিন লেনদেনের গতিও ভালো।
এ ছাড়া প্রথম দুই ঘণ্টায় বেশির ভাগ শেয়ার ও ইউনিটের দর বেড়েছে দুই পুঁজিবাজারেই।
ডিএসইতে আজ দুপুর সাড়ে ১২টা নাগাদ প্রধান সূচক ডিএসইএক্স ১২ পয়েন্ট বেড়ে অবস্থান করছে ৪৮১০ পয়েন্টে অবস্থান করছে। দুপুর সাড়ে ১২টা নাগাদ লেনদেনের পরিমাণ প্রায় ৪৪০ কোটি টাকা। গত কার্যদিবস এ সময় পর্যন্ত লেনদেনের পরিমাণ ছিল ৩৫৪ কোটি ২৮ লাখ টাকা। দুপুর সাড়ে ১২টা নাগাদ ডিএসইতে লেনদেনে অংশ নিয়েছে ৩১৯টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১৮১টির, কমেছে ৮৭টির। দর অপরিবর্তিত রয়েছে ৫১টি কোম্পানির।
সিএসইতে দুপুর সাড়ে ১২টা নাগাদ সার্বিক সূচক বেড়েছে ২৭ দশমিক ২৪ পয়েন্ট। মোট লেনদেন ছাড়িয়েছে ২৩ কোটি ৪৭ লাখ টাকা। গতকাল এ সময় পর্যন্ত লেনদেনের পরিমাণ ছিল ১৮ কোটি ৮৫ লাখ টাকা। প্রথম দুই ঘণ্টায় লেনদেন হয়েছে ২২৪টি কোম্পানি ও মিউচুয়াল ফান্ডের শেয়ার। এর মধ্যে দর বেড়েছে ১২৫টির, কমেছে ৭০টির। দর অপরিবর্তিত ২৯টির।
