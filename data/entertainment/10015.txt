
প্রিয় সালমান খানআপনার সঙ্গে যোগাযোগের এটাই আমার শেষ উপায়। আমি টেক্সট ও ফোন কলের মাধ্যমে বলার চেষ্টা করেছি যে, আমি আপনাকে অপমান করেছি ভেবে আপনি ভুল করছেন। আমি কখনোই তেমনটা করিনি। সেই রাতের অনুষ্ঠানে যা ঘটেছিল সেটা একটা ভুল বোঝাবুঝি মাত্র। তাতে আপনি অপমান বোধ করেছেন বলে আমি অত্যন্ত দুঃখিত। আমি ও আমার পরিবার দীর্ঘদিন ধরে আপনার ভক্ত। আমি বহুবার বোঝাতে চেয়েছি কিন্তু আপনি সেটা বোঝেননি। আমি ক্ষমা চেয়েছি তবু আপনি গ্রহণ করেননি। ক্ষমা চেয়ে আমি কতবার আপনাকে টেক্সট পাঠিয়েছি তা আপনি জানেন। নেতাজির ওখানে আমি আবারও গিয়েছিলাম শুধুমাত্র আপনার কাছে ক্ষমা চাইতে। কিন্তু আপনি তা শোনেননি।কোনো সমস্যা নেই, এখানে সবার সামনে আবারও ক্ষমা চাইলাম এবং অনুরোধ করছি—‘সুলতান’ ছবিতে আপনার জন্য গাওয়া আমার গানটি বাদ দেবেন না। আপনার যাকে দিয়ে ইচ্ছে গানটি গাওয়াতে পারেন। তারপরেও গানটির অন্তত একটি সংস্করণ ছবিতে রাখুন। আমি বহু গান গেয়েছি। কিন্তু অবসরে যাওয়ার আগে আমার গানের তালিকায় আপনার জন্য গাওয়া একটা গান অন্তত থাকুক। এই অনুভূতিটুকুকে অন্তত উপেক্ষা করবেন না।আমি আপনার ভক্ত থাকব ভাইজান...
এভাবেই বলিউড সুপারস্টার সালমান খানের কাছে ক্ষমা চেয়ে ফেসবুকে এই পোস্টটি দিয়েছিলেন বলিউডের জনপ্রিয় গায়ক অরিজিৎ সিং। তবে দীর্ঘ এ পোস্টটি পরে মুছে দেন এই গায়ক। জানা গেছে, কয়েক দিন আগে কোনো এক পার্টিতে সালমান খানকে সবার সামনে অপমান করেন গায়ক অরিজিৎ সিং। এরপরেই একাধিক মাধ্যমে গায়ক নিজের ব্যবহারের জন্য ক্ষমা চাইলেও ব্যাপারটিতে পাত্তা দেননি সালমান।ঘটনাটি ঘটেছিল মাসখানেক আগে। এক অনুষ্ঠানমঞ্চে সেরা গায়কের সম্মাননা পেয়েছিলেন অরিজিৎ। সেখানে তাঁর ‘তুম হি হো’ গানটি নিয়ে একটু মজা করেন সালমান। জবাবে অরিজিৎ বলেন, সালমান ও রীতেশের উপস্থাপনায় তাঁর ঘুম পেয়েছে। কথাটা হয়ত ভালোভাবে নেননি সালমান। ইন্ডিয়ান এক্সপ্রেস
