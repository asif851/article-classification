
বলিউডের তারকা অভিনেত্রী ক্যাটরিনা কাইফকে শিগগিরই দেখা যাবে অভিষেক কাপুরের ‘ফিতুর’ ছবিতে। প্রখ্যাত লেখক চার্লস ডিকেন্সের ‘গ্রেট এক্সপেক্টেশনস’ উপন্যাসের কাহিনি অবলম্বনে নির্মিত এই বলিউডের ছবিতে আরও আছেন আদিত্য রায় কাপুর ও টাবু। সম্প্রতি ‘ফিতুর’ ছবি প্রসঙ্গে বলতে গিয়ে ক্যাটরিনা বলেছেন, ‘ছবির কথা যদি বলি তাহলে বলব, “লাভ স্টোরি” বা “প্রেম কাহিনি” আমার প্রিয় বিষয়।’ কিন্তু ক্যাটরিনা কেন রোমান্টিক কাহিনির ছবি পছন্দ করেন?
ক্যাটরিনা কাইফ বলেন, ‘আমার মনে হয়, এটি সবচেয়ে সুন্দর বিষয়। কারণ এটি ছবির জন্য চিত্তাকর্ষক বিষয় হিসেবে দর্শককে ধরে রাখে।’ তিনি বলেন, ‘হতে পারে এটা ওপরে টেনে তোলার বিষয়, হতে পারে বিষণ্ন কোনো কাহিনি কিংবা উৎসাহিত হওয়ার মতো—কিন্তু প্রেম কাহিনি সংযোগ তৈরি করে। দর্শকের সঙ্গে ছবির সংযোগ ঘটায়।’কিন্তু প্রেমকাহিনির ছবি কেন পছন্দ ক্যাটরিনার?এ প্রসঙ্গে ক্যাটরিনা কাইফ জানিয়েছেন, প্রেমকাহিনির ছবি হলে এর সঙ্গে নিজেকে তিনি সহজে যুক্ত করতে পারেন।ভাষা হিসেবে হিন্দি এখনো তেমন সড়গড় হয়নি বলিউডের এই তারকা অভিনেত্রীর। এ প্রসঙ্গেও কথা বলেছেন তিনি।ক্যাটরিনা বলেন, ‘সব সময়, প্রতি মুহূর্তেই আমি হিন্দি ভালোভাবে রপ্ত করার চেষ্টা করে আসছি।’ তিনি বলেন, ‘আমাদের নিজেদের দুর্বল ও শক্তিশালী দিকগুলোর বিষয়ে স্পষ্ট করে বলা উচিত।’ তিনি আরও জানান, যেহেতু ইংরেজিই তাঁর প্রথম ভাষা, সংগত কারণেই ভাবনায়; আবেগের প্রকাশে ইংরেজিই সামনে চলে আসে।‘ফিতুর’ ছবিটি মুক্তি পেতে যাচ্ছে এ বছরের ১২ ফেব্রুয়ারি। ইন্দো-এশিয়ান নিউজ।
