
বলিউড অভিনেত্রী বিদ্যা বালানের ক্যারিয়ারের শুরু বাংলা ছবি দিয়ে। ‘ভালো থেকো’ নামের একটি ছবিতে প্রথম অভিনয় করেছিলেন তিনি। বলিউডে তাঁর প্রথম ছবি ‘পরিণীতা’—সেখানেও তিনি অভিনয় করেছিলেন এক বাঙালি মেয়ের চরিত্রে। এরপর ‘কাহানি’ ও ‘তিন’ ছবিতেও বাঙালির চরিত্রে অভিনয় করেছেন। 
আর বাংলায় খুব সুন্দর কথাও বলতে পারেন তিনি। তিনি বাঙালি নন। বিদ্যার বাড়ি ভারতের কেরালায়। এমনকি তাঁর পরিবারের কেউই পশ্চিমবঙ্গের লোকও নন। তবুও বাংলার প্রতি বিদ্যার রয়েছে এক আলাদা টান।সম্প্রতি এক সাক্ষাৎ​কারে এই অভিনেত্রী বলেছেন, বাংলাকে নাকি তাঁর কাছে খুব আপন মনে হয়। বিদ্যা বলেন, ‘আমি বোধ হয় আগের জন্মে বাঙালি ছিলাম।’বিদ্যা এখন সৃজিত মুখার্জির ‘বেগমজান’ ছবির শুটিংয়ে ব্যস্ত। আইএএনএস
