
পয়লা বৈশাখে চ্যানেল আইয়ে ওয়ার্ল্ড প্রিমিয়ারসহ সারা দেশের বিভিন্ন প্রেক্ষাগৃহে মুক্তি পাচ্ছে ইমপ্রেস টেলিফিল্মের নতুন ছবি ‘জোনাকির আলো’।ছবিটির কাহিনি, চিত্রগ্রহণ, সম্পাদনা ও পরিচালনা করেছেন খালিদ মাহমুদ মিঠু। ‘জোনাকির আলো’র মুক্তি উপলক্ষে ১২ এপ্রিল শনিবার প্রিমিয়ার শোয়ের আয়োজন করা হয়েছিল শ্যামলী কমপ্লেক্স সিনেমা হলে।প্রিমিয়ার শোতে স্বাগত বক্তব্য দেন চ্যানেল আইয়ের ব্যবস্থাপনা পরিচালক ফরিদুর রেজা সাগর। শুভেচ্ছা বক্তব্য দেন শ্যামলী সিনেমার ব্যবস্থাপনা পরিচালক আবদুল হাফিজ ও ছবির পরিচালক খালিদ মাহমুদ মিঠু। অনুষ্ঠানে উপস্থিত ছিলেন মাসুদ আলী খান, আনিস, মিতা চৌধুরী, গাজী রাকায়েত, কল্যাণ, সংগীতশিল্পী ইবরার টিপু, কনা, আগুন প্রমুখ।‘জোনাকির আলো’ ছবিতে অভিনয় করেছেন ইমন, বিদ্যা সিনহা মিম, কল্যাণ, দিতি, তারিক আনাম খান, মিতা চৌধুরী, মাসুদ আলী খান, আনিস, শামস সুমন, পুতুল, গাজী রাকায়েত, মৃণাল দত্ত প্রমুখ। সংগীত পরিচালনা করেছেন ইমন সাহা, শাহরিয়ার সাজ, ইবরার টিপু ও হায়দার হোসেন। ছবির গানে কণ্ঠ দিয়েছেন ন্যান্সি, বাপ্পা মজুমদার, কনা, ইবরার টিপু, পড়শী, আগুন, মৃণাল দত্ত ও হায়দার হোসেন। ‘জোনাকির আলো’ ছবিটি চ্যানেল আইয়ে প্রচারিত হবে ১৪ এপ্রিল বেলা ৩.০৫ মিনিটে।  
