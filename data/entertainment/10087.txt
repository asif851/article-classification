
বাবা বিখ্যাত ব্যাডমিন্টন খেলোয়াড়। প্রকাশ পাড়ুকোনের মেয়ে শেষ পর্যন্ত বলিউডের বাসিন্দা হলেও রক্তে তো তাঁর মিশেই আছে খেলাটি। দীপিকা নিজেও খেলাটি ভীষণ ভালোবাসেন। ব্যস্ততার কারণে ব্যাডমিন্টনের সঙ্গে দীর্ঘ বিচ্ছেদ নিতে হয়েছিল। অবশেষে কিছুদিনের ছুটি মিলেছে। এবার চুটিয়ে ব্যাডমিন্টন খেলবেন দীপিকা পাড়ুকোন।শরীর ফিট রাখার পাশাপাশি ব্যাডমিন্টন মনকেও চাঙা রাখে বলে মনে করেন দীপিকা। তাঁর ঘনিষ্ঠ একটি সূত্র বলেছে, ও ছোটবেলা থেকেই খেলাটির সঙ্গে পরিচিত। জাতীয় পর্যায়ের খেলোয়াড়ও ছিল। র‌্যাকেট হাতে নিয়ে কোর্টে ঝাঁপিয়ে পড়তে ওর তর সইছে না। টিএনএন।
