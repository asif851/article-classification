
কয়েক দিন আগে বাজারে এসেছে সারাংশে তুমি অ্যালবামটি। এতে গান গেয়েছেন সংগীতশিল্পী কুমার বিশ্বজিৎ, ন্যান্সি, সামিনা চৌধুরী ও শুভ মিতা ব্যানার্জি। এবার এই অ্যালবামটি নিয়ে একটি মিউজিক্যাল ফিল্ম নির্মাণ করা হলো। আটটি আলাদা ভিডিওর মাধ্যমে এই মিউজিক্যাল ফিল্মটি একটি রোমান্টিক গল্প উপহার দেবে।
গতকাল বুধবার এই ভিডিওটির উদ্বোধন করা হয় বাংলালিংক কার্যালয়ে। এ সময় সংগীতশিল্পী কুমার বিশ্বজিৎসহ বাংলালিংকের কর্মকর্তারা উপস্থিত ছিলেন। অনুষ্ঠানে জানানো হয়, পয়লা বৈশাখ উপলক্ষেই বানানো হয়েছে সারাংশে তুমি অ্যালবাম নির্ভর এই ফিল্মটি।তবে আপাতত এক মাস এই ফিল্মটি উপভোগ করতে পারবেন মুঠোফোন সেবাদাতা প্রতিষ্ঠান বাংলালিংক এর গ্রাহকেরা। তারা বাংলালিংক মিউজিক এক্সপ্রেস স্টোর (http://xpress7050.com) -এর দেখতে পাবেন । পরে সবার জন্য উন্মুক্ত করে দেওয়া হবে ভিডিওগুলো।
