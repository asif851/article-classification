
সংগীত পরিচালক শেখ সাদী খানের সুর ও সংগীত পরিচালনায় এবারই প্রথম কণ্ঠ দিলেন আসিফ আকবর। ইরানী বিশ্বাসের প্রথম চলচ্চিত্র ‘লাভ ইউ লাভ ইউ’-এর একটি গানে ১২ জুন কণ্ঠ দিয়েছেন আসিফ আকবর। গানটিতে তাঁর সঙ্গে আরও গেয়েছেন দিনাত জাহান মুন্নী।দ্বৈত গানটির কথা লিখেছেন প্রখ্যাত গীতিকার শহীদুল্লাহ ফরায়েজী এবং সুর ও সংগীত পরিচালনা করেছেন শেখ সাদী খান।এ প্রসঙ্গে আসিফ বলেন, ‘এত বছর ধরে অনেক গান করেছি, অনেক পরিচালকের সঙ্গে কাজ করেছি। কিন্তু শেখ সাদী খানের সঙ্গে এবারই প্রথম গান করার সৌভাগ্য হয়েছে। এ জন্য নিজেকে অনেক ভাগ্যবান মনে হচ্ছে। গানের কথা, সুর ও মিউজিক সব মিলিয়ে অসাধারণ একটি গান হয়েছে। আশা করছি, এই গানটি চলচ্চিত্রের অন্যতম চমক হিসেবে বিবেচিত হবে।’
