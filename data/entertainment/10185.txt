
মুক্তির অপেক্ষায় বলিউডের নতুন ছবি ‘হেট স্টোরি ৩’। এতে একটু খোলামেলা আর সাহসী চরিত্রে দেখা যাবে ডেইজি শাহকে। বুধবার সন্ধ্যায় সংবাদমাধ্যমকে দেওয়া এক সাক্ষাৎকারে ছবিটিতে অভিনয় করা তাঁর চরিত্র নিয়ে কথা বললেন এই অভিনেত্রী। বললেন, তিনি ছবিতে শুধুই এক ‘বিশেষ আকর্ষণ’ নন।ডেইজি শাহ বলেন, ‘আমার চরিত্রটি শুধুই বিনোদনের জন্য নয়। এই ছবিতে আমি শুধু একটি ‘শো পিস’ নই। এই ধরণের একটি চরিত্রে অভিনয় করা কঠিন কাজ। চরিত্রটি যদি অতটা গুরুত্বপূর্ণ না হতো তাহলে ছবির পোস্টারে আমাকে এতটা জায়গা দেওয়া হতো না।’ সাংবাদিকদের সঙ্গে এক নিবিড় আলাপচারিতায় কথাগুলো বলেন এই অভিনেত্রী।‘তু ইস্ক মেরা’ গানে ইতিমধ্যে সংবেদনশীল ডেইজিকে দেখেছেন সিনেমাপ্রেমী দর্শকেরা। কথা ছিল এই একটি গানেই থাকবেন ডেইজি। কিন্তু বিশাল তাঁকে আরও একটি গানে নিয়েছেন। আর কে না জানে, বলিউড ছবির গানগুলোইতো এর প্রাণ।‘জয় হো’ ছবিতে সালমান খানের বিপরীতে অভিনয় প্রসঙ্গে ডেইজি বলেন, ‘প্রভাবশালী ব্যবসায়ী এক নারীচরিত্র কেয়া শর্মার ভূমিকায় অভিনয় করেছি। ব্যবসাকে এগিয়ে নিতে কেয়া যে কোনও কিছু করতে প্রস্তুত।’তিনি আরও বলেন, ‘আমার ভালো লাগছে যে, দর্শকেরা ছবির ট্রেলার এবং গান পছন্দ করেছেন। বোঝা যাচ্ছে, ছবিটি জনপ্রিয়তা পাবে।’ট্রেলার দেখার পর সালমান খানের প্রতিক্রিয়া নিয়ে তিনি বলেন, ‘ট্রেলার দেখে তিনিও পছন্দ করেছেন। তিনিইতো আমাকে আর জারিনকে ছবিতে কাজ করার ‍সুযোগ দিয়েছেন।’প্রেম, কামনা আর প্রতিশোধের গল্প নিয়ে ছবি ‘হেট স্টোরি ৩’ পরিচালনা করেছেন বিশাল পান্ডে। প্রধান চরিত্রগুলোতে অভিনয় করেছেন জারিন খান, ডেইজি শাহ, করন সিং, শারমান জোসি এবং একটি গুরুত্বপূর্ণ চরিত্রে প্রিয়াংসু চ্যাটার্জি।২০১৪ সালের ছবি ‘হেট স্টোরি ২’ এর সিকুয়েল ‘হেট স্টোরি ৩’-এর চিত্রনাট্য লিখেছেন বিক্রম ভাট এবং মাধুরী ব্যানার্জী। গুঞ্জন শোনা যাচ্ছে, ডিসেম্বরের ৪ তারিখে মুক্তি পাবে ছবিটি। ইন্ডিয়ান এক্সপ্রেস
