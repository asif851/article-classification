



শুধু পুরস্কার নয়, অস্কারভোজ ঘিরেও উত্তেজনা হয় প্রচুর।
মনোনয়ন পাওয়া শিল্পী, পরিচালক ও কলাকুশলীরা একসঙ্গে খান দুপুরের খাবার।
সবাই আনুষ্ঠানিক পোশাক পরেই অস্কারভোজে অংশ নেন।


শুধু পুরস্কার নয়, অস্কারভোজ ঘিরেও উত্তেজনা হয় প্রচুর। আগামী ৩ মার্চ দেওয়া হবে অস্কার পুরস্কার। তার আগে ৫ ফেব্রুয়ারি দুপুরে চলতি বছর মনোনয়ন পাওয়া শিল্পী, পরিচালক ও কলাকুশলীরা একসঙ্গে খান দুপুরের খাবার। যুক্তরাষ্ট্রের বেভারলি হিলসের একটি হোটেলে আয়োজিত হয় এই ‘অস্কার লাঞ্চন’।
শুরু থেকেই জল্পনা ছিল, নারীদের প্রতি যৌন হয়রানির বিরুদ্ধে গড়ে ওঠা ‘মি টু’ আর ‘টাইমস আপ’ আন্দোলনের এই সময়ে এই ঘরোয়া আয়োজনেও কালো পোশাক আর সাদা গোলাপ এসে পড়ে কি না। কিন্তু না, শেষমেশ তা হয়নি। একাডেমি অব মোশন পিকচার আর্টস অ্যান্ড সায়েন্সের অনুরোধে সবাই আনুষ্ঠানিক (ফরমাল) পোশাক পরেই অস্কারভোজে শামিল হন।
এবারের অস্কারভোজে মনোনয়নপ্রাপ্ত ১৭০ জন শিল্পী, পরিচালক, প্রযোজক ও কলাকুশলীরা অংশ নিয়েছিলেন। তাঁদের মধ্যে আছেন পরিচালক স্টিভেন স্পিলবার্গ, গিয়েরমো দেল তোরো, ক্রিস্টোফার নোলান, গ্রেটা গারউইগ, অভিনেত্রী মেরিল স্ট্রিপ, সেওরশা রোনান, অক্টেভিও স্পেনসার, অভিনেতা জর্ডান পিয়েল, তিমোতি শালামে, গায়িকা মেরি জে ব্লাইজ। ৮৯ বছর বয়সী নির্মাতা আগনেস ভার্দা অসুস্থ ছিলেন বলে আসতে পারেননি, তবে তাঁর সহকর্মী জেআর ভার্দার একটি বিশালাকার প্রতিকৃতি নিয়ে হাজির হয়েছিলেন। তাই অস্কারভোজের পর তোলা ছবিতে ভার্দাকেও দেখা যাচ্ছে। ভ্যানিটি ফেয়ার
