
ক থো প ক থ ন: স্বাগতা। অভিনয়শিল্পী, সংগীতশিল্পী, উপস্থাপনাও করেন। আজ রাতে গাজী টিভিতে প্রচারিত হবে তাঁর অভিনীত নাটক নায়িকা সংবাদ‘নায়িকা সংবাদ’...গ্রামীণ পটভূমিতে নাটকটির গল্প। এই নাটকে একই গ্রামের অনেকেই নায়িকা হওয়ার জন্য উঠেপড়ে লাগে। আমিও তাতে যোগ দিই। কিন্তু নায়িকা হওয়া যে খুব সহজ নয়, শেষ পর্যন্ত তা-ই দেখা যায়।অভিনয়শিল্পী হতে চেয়েছি, কারণ...আমি ছোটবেলা থেকেই অভিনয়ের সঙ্গে জড়িত। শিশুশিল্পী হিসেবে কয়েকটি চলচ্চিত্রে অভিনয় করেছি। পরে নির্মাতা হতে চেয়েছিলাম। তাও আবার চলচ্চিত্র-নির্মাতা। কিন্তু ভাগ্যে লেখা ছিল, তাই অভিনয়শিল্পী হয়েছি।ভালো লাগার জন্ম দিয়েছে...শিশুশিল্পীর ভাবমূর্তি ছেড়ে আবদুল্লাহ আল মামুনের এক জনমে ধারাবাহিকে অভিনয় করি। ওই সময় মামুন আঙ্কেল আমাকে নাটকে নিয়মিত হওয়ার জন্য উৎসাহ দেন। তাঁর উৎসাহে নিয়মিত অভিনয় শুরু করি।নিজেকে পর্দায় দেখার পর ভাবি...ভুলগুলো বোঝার চেষ্টা করি। পরের নাটকে সেই ভুলগুলো শোধরানোর চেষ্টা করি।যে চরিত্রে নিজেকে দেখে ভালো লেগেছিল...আমি অনেক নিরীক্ষাধর্মী নাটকে অভিনয় করেছি। কখনো মারমেইড হয়েছি, আবার কখনো সুন্দর ভূতও হয়েছি। তবে সম্প্রতি বদরুল আনাম সৌদের তিন ভুবন নাটকে বিধবা চরিত্রে অভিনয় করে বেশি ভালো লেগেছে। এই নাটকে সাদা শাড়ি পরে বৃষ্টিতে ভেজার দৃশ্যটি কখনো ভুলব না।এখন যা করছি...কয়েকটি ধারাবাহিকের শুটিং করছি। এগুলো নিয়মিত প্রচারিত হচ্ছে। এর মধ্যে আছে অপরাজিতা, চুপকথা, কেবলই স্বপন করেছি বপন, সত্য পাহাড় ধারাবাহিক নাটক। শিগগিরই শুরু করব মাতিয়া বানু শুকুর ধন্যি মেয়ে নাটকের শুটিং। এই নাটকে আমি ‘ধন্যি মেয়ে’ চরিত্রে অভিনয় করব।
