
আরটিভিতে ঈদের দিন থেকে ঈদের ষষ্ঠ দিন পর্যন্ত প্রতি রাত ৯টা ৪৪ মিনিটে প্রচারিত হবে ধারাবাহিক নাটক চুপ! ভাই কিছু ভাবছে। সাগর জাহানের রচনা ও পরিচালনায় এ নাটকের বিভিন্ন চরিত্রে অভিনয় করেছেন মোশাররফ করিম, তারিন জাহান, ফারুক আহমেদ, শামীমা নাজনীন, আ খ ম হাসান, আনিসুল হক, তারিক স্বপন, তৌসিফ মাহবুব, আজমেরী আশা, মাসুদ হারুন, শাহনেওয়াজ রিপন, রিমু খন্দকার ও রবিন। সরল ভাই তাঁর মহল্লায় কোনো খারাপ কাজ হতে দেন না। তাঁর সঙ্গে থাকেন একজন ডাক্তারসহ ছয়জন। সরল ভাই একজন গানপাগল মানুষ। সুখে-দুঃখে সব সময় তিনি গান শোনেন। তাঁকে গান শোনানের জন্য একজন সব সময় তাঁর সঙ্গে টেপরেকর্ডার নিয়ে থাকেন। তিনি যে মহল্লায় থাকেন সেখানেই থাকে মায়া। হঠাৎ মায়া বোন ও বাবাসহ নিখোঁজ হয়ে যায়। মায়ার খোঁজে মায়ার গ্রামে যান সরল। শুরু হয় সেখানে নানা কাণ্ড।
