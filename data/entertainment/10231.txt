
‘ম্যাঙ্গোলী চ্যানেল আই সেরা নাচিয়ে ২০১৫’ প্রতিযোগিতার সেরার মুকুট উঠেছে মাগুরার প্রতিযোগী হৃদি শেখের মাথায়। গত শুক্রবার রাতে বঙ্গবন্ধু আন্তর্জাতিক সম্মেলন কেন্দ্রে আয়োজিত মহোৎসব অনুষ্ঠানের মাধ্যমে তাঁর হাতে তুলে দেওয়া হয় একটি গাড়ির চাবি ও মুকুট। প্রায় ৪৫ হাজার প্রতিযোগীর মধ্যে সেরা হওয়ার অনুভূতি জানিয়েছেন হৃদি।
এত প্রতিযোগীর মধ্যে সেরা হয়ে কেমন লাগছে?খুব ভালো লাগছে। এটা আসলে এককথায় বলা কঠিন আমার জন্য। আমি জন্মেছি রাশিয়ায়। বড় হয়েছি সেখানেই। কিন্তু বাংলাদেশের একটি প্রতিযোগিতায় সেরা হওয়াটা সত্যিই আনন্দের। আমি কিন্তু এই প্রতিযোগিতায় অংশ নিতেই দেশে এসেছিলাম। আমার আসাটা সার্থক হয়েছে।জন্ম থেকেই যখন দেশের বাইরে, তখন বাংলাদেশের সংস্কৃতির সঙ্গে যোগাযোগটা কীভাবে হলো?জন্ম বাইরে হলে কী হবে, আমার ভেতরে বাংলাদেশি রক্ত। আমার মা-বাবা সব সময় বাংলাদেশি সংস্কৃতির চর্চা করেন। তাঁরা সেভাবেই আমাকে গড়ে তুলেছেন। আমি ওখানেও নাচের বিভিন্ন অনুষ্ঠানে অংশ নিতাম। এমনকি কোরিওগ্রাফিও করেছি।পড়াশোনা তো শেষ?আমি মস্কোর প্লেখানভ রািশয়ান ইউনিভার্সিটি অব ইকোনমিকস থেকে ইন্টারন্যাশনাল ইকোনমিকস রিলেশনের ওপর অনার্স করেছি। এখন মাস্টার্স করব।ভবিষ্যৎ পরিকল্পনা কী? দেশে থাকবেন, না রাশিয়ায় ফেরত যাবেন?আমার দেশেই থাকার ইচ্ছে। এখানে থেকেই নিয়মিত কাজ করতে চাই। নিয়মিত নাচ করার পাশাপাশি বাংলা চলচ্চিত্রেও অভিনয় করার ইচ্ছে আছে। তবে পরিবেশ যদি অনুকূলে না থাকে, তাহলে যাওয়া-আসার ওপরে থাকব।সম্প্রতি কোনো বাংলা চলচ্চিত্র দেখেছেন?কিছুদিন আগে কৃষ্ণপক্ষ চলচ্চিত্রটি দেখেছি। আমার কাছে দারুণ লেগেছে। এমন সুন্দর গল্পের চলচ্চিত্রে অভিনয় করার ইচ্ছে আছে।সাক্ষাৎকার: হাবিবুল্লাহ সিদ্দিক
