
একবার এক ট্রাভেল ম্যাগাজিনকে দেওয়া সাক্ষাৎকারে প্রিয়াঙ্কা চোপড়া বলেছিলেন, ‘আমার কোনো শিকড় নেই, আছে শুধু পাখা।’ এ জন্যই এই অভিনেত্রী সব সময় এক দেশ থেকে আরেক দেশে ঘুরে বেড়ান। আর এই ভ্রমণের স্বভাব তিনি পেয়েছেন উত্তরাধিকার সূত্রে। ছোটবেলা থেকেই মা-বাবার সঙ্গে দেশ-বিদেশের অনেক জায়গায় ঘুরেছেন। এখনো সেই ঘোরাঘুরি অব্যাহত আছে। ভ্রমণপ্রিয় এই নায়িকার মতে, ‘ভ্রমণ মানুষের মধ্যে সৃজনশীলতা, অভিজ্ঞতা ও জীবনীশক্তি বাড়ায়।’ 
প্রিয়াঙ্কা যখন যেখানে যান, সেখানকার ছবি তুলে ইনস্টাগ্রামে প্রকাশ করতে দেরি করেন না। ভারতীয় এই তারকার বেড়ানোর ছবিগুলো দেখে যে কারওরই ভ্রমণবিলাসী হতে মন চাইবে। ছবিগুলো তাঁর ইনস্টাগ্রাম থেকে নেওয়া।
