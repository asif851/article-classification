
জি বাংলার জনপ্রিয় রিয়েলিটি অনুষ্ঠান ‘মীরাক্কেল আক্কেল চ্যালেঞ্জার ৬’-এর চ্যাম্পিয়ন আবু হেনা রনির বই এসেছে বাংলা একাডেমির অমর একুশে গ্রন্থমেলায়। বইয়ের নাম ‘খাটই বন্ধু...’।
রনি বলেন, ‘আমার জীবনের কিছু মজার ঘটনা রয়েছে এই বইয়ে। আমি যার সঙ্গেই ঘনিষ্ঠ হতে চেয়েছি, বেশির ভাগ ক্ষেত্রেই দেখা গেছে, সেখানে বিপত্তি ঘটেছে।’‘খাটই বন্ধু...’ বইটি প্রকাশ করেছে রূপ প্রকাশন। এর আগে একই প্রতিষ্ঠান থেকে আবু হেনা রনির আরও দুটি বই বেরিয়েছে, ‘ল্যাও ঠ্যালা’ ও ‘আনন্দ তাই মাটি’।এবার বাংলা একাডেমির অমর একুশে গ্রন্থমেলায় তাঁর আরেকটি বই আসছে। তাঁর এই বইটি ছোটদের জন্য। নাম ‘বুদ্ধির প্রশ্ন মজার উত্তর’। বের করছে পাঞ্জেরি। রনি বলেন, ‘আমি নিশ্চিত, আমার এবারের দুটি বই পড়েই সবাই দারুণ মজা পাবেন।’
