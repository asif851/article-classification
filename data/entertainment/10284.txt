
দুই প্রজন্মের দুই শিল্পী। একজন কুমার বিশ্বজিৎ, অন্যজন জয় শাহরিয়ার। এই দুজন এবার এক অ্যালবামে গান করলেন। নাম স্বপ্ন সমুদ্দুর। মোট ছয়টি গান নিয়ে দ্বৈত সাজানো হয়েছে অ্যালবামটি। সবগুলো গানেরই সুর সংগীত করেছেন জয়। গানগুলো লিখেছেন জয় শাহরিয়ার, মাহমুদ মানজুর, সোমেশ্বর অলি ও ফারহান হাবিব।অ্যালবামটির প্রসঙ্গে বলতে গিয়ে জয় শাহরিয়ারের কাজে সন্তুষ্টির কথা জানালেন কুমার বিশ্বজিৎ। তিনি বলেন, ‘অ্যালবামটির কাজ আমার জন্য সংগীতের নতুন জার্নি মনে হয়েছে। জয়ের চেষ্টা গতানুগতিক নয়।’কুমার বিশ্বজিতের সঙ্গে দ্বৈত অ্যালবামে গান গাওয়া নতুন অভিজ্ঞতা জয় শাহরিয়ারের কাছে। জয় শাহরিয়ার বলেন, ‘ছোটবেলা থেকে কুমার বিশ্বজিতের গান শুনে বড় হয়েছি। তাঁর গান শুনেই সংগীতশিল্পী হওয়ার অনুপ্রেরণা পেয়েছি। তাঁর সঙ্গে একই অ্যালবামে গান করতে পারা আমার সংগীতজীবনের বড় অর্জন।’জয় শাহরিয়ার জানান, আজব রেকর্ডসের ব্যানারে এ মাসের শেষের দিকে অ্যালবামটি সিডি আকারে বাজারে আসার কথা।
