
মণিপুররাজের ভক্তিতে তুষ্ট হয়ে শিব বর দিয়েছিলেন যে, তাঁর বংশে শুধু ছেলে সন্তানই জন্ম নেবে। তারপরেও জন্ম হলো চিত্রাঙ্গদার। কবিগুরু রবীন্দ্রনাথ ঠাকুরের অমর এ নৃত্যনাট্যের কাহিনি প্রায় সবারই জানা। বগুড়ার ‘আমরা কজন শিল্পীগোষ্ঠী’ মঞ্চে আনছে এ নৃত্যনাট্যটি।আজ শুক্রবার সন্ধ্যা ৭টায় বগুড়ার শহীদ টিটু মিলনায়তনে মঞ্চস্থ হবে দলটির দশম এ প্রযোজনাটি। এর আগে তবলাশিল্পী এনামুল হককে দেওয়া হবে সংবর্ধনা। অনুষ্ঠানে প্রধান অতিথি থাকবেন বগুড়ার জেলা প্রশাসক মো. আশরাফ উদ্দিন।নৃত্যনাট্য ‘চিত্রাঙ্গদা’ নৃত্য নির্দেশনা দিয়েছেন আব্দুস সামাদ ও নাট্য নির্দেশনা দিয়েছেন লায়ন আব্দুল মোবিন।
