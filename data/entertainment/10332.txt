
গান, নাচ, আলোচনা ও নৃত্যনাট্য পরিবেশনের মধ্য দিয়ে রবীন্দ্রনাথ ঠাকুরের ১৫৪তম জন্মজয়ন্তী উদ্যাপন করছে বাংলাদেশ শিল্পকলা একাডেমী। এ উপলক্ষে দুই দিনব্যাপী অনুষ্ঠানের আয়োজন করা হয়। অনুষ্ঠানের প্রথম দিনে গতকাল জাতীয় নাট্যশালার মূল হলে সন্ধ্যায় একাডেমীর মহাপরিচালক লিয়াকত আলীর সভাপতিত্বে অনুষ্ঠানে আলোচক হিসেবে উপস্থিত ছিলেন অধ্যাপক নূরুল আনোয়ার ও সৌমিত্র শেখর।অনুষ্ঠানে একক গান করেন শিল্পী অনিমা রায়, চঞ্চল খান, নার্গিস চৌধুরী, সাইদা হোসেন, সাজেদ আকবর, অনিরুদ্ধ সেন গুপ্ত ও ইলোরা আহমেদ। আবৃত্তি করেন হাসান ইমাম, কৃষ্টি হেফাজ, নায়লা তারান্নুম। সবশেষে কবিরুল ইসলামের পরিচালনায় রবীন্দ্রনাথ ঠাকুরের নৃত্যনাট্য শ্যামা পরিবেশন করে নৃত্যালোক সাংস্কৃতিক কেন্দ্র। নৃত্যনাট্যটিতে অভিনয় করেন কবিরুল ইসলাম, সাদিয়া ইসলাম মৌ ও নৃত্যালোকের শিল্পীবৃন্দ।
