
স্থপতি ও চলচ্চিত্র নির্মাতা এনামুল করিম নির্ঝরের কথা ও সুরে বের হলো মা দিবসের একটি গান। এটি গেয়েছেন তরুণ সংগীতশিল্পী মৈত্রী ইসলাম এবং সংগীতায়োজন করেছেন লিমন। ‘মা ছাড়া প্রথম’ শিরোনামের গানটি আজ মুক্তি পাচ্ছে এবিসি রেডিও, ইউটিউব ও বিভিন্ন টিভি চ্যানেলে। গানটি প্রকাশ করছে মিউজিক লেবেল গানশালা। এই প্রতিষ্ঠান থেকেই এনামুল করিম নির্ঝরের ১০১টি গান নিয়ে এক নির্ঝরের গান শিরোনামের একটি অ্যালবাম প্রকাশ হওয়ার কথা রয়েছে। গানগুলোয় কণ্ঠ দেবেন দেশের স্বনামধন্য সংগীতশিল্পীরা। সেই অ্যালবামের প্রথম গানই হলো ‘মা ছাড়া প্রথম’।এর আগে নির্ঝরের লেখা ‘লুকোচুরি গল্প’ শিরোনামের গানটি বেশ আলোচিত হয়েছিল।
