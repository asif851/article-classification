
কারিনা কাপুর খানকে সম্প্রতি ‘একঘেয়ে’ বলে মন্তব্য করেছেন ‘বজরঙ্গি ভাইজান’ ছবিতে তাঁর সহ-অভিনেতা সালমান খান। কিন্তু কারিনার চোখে সালমানই বলিউডের সবচেয়ে বড় সুপারস্টার। সম্প্রতি টাইমস অব ইন্ডিয়ায় দেওয়া এক সাক্ষাৎকারে এ দুজন ছবিতে কাজের অভিজ্ঞতাসহ ব্যক্তিগত আরও নানা বিষয় নিয়ে খোলামেলা কথা বলেছেন।কারিনার সঙ্গে কাজের অভিজ্ঞতা কেমন জানতে চাইলে সালমান বলেন, ‘সে একঘেয়ে। কিন্তু একঘেয়ে মানুষই আমার ভালো লাগে।’ অন্যদিক কারিনা মন্তব্য করেন, সালমানই বলিউডের সবচেয়ে বড় সুপারস্টার। কারিনা জানান, মাত্র নয় বছর বয়সে তিনি সালমানকে বলেছিলেন, একদিন তিনি সালমানের সঙ্গে কাজ করবেন এবং বড় সুপারস্টার হবেন।কারিনা সম্পর্কে সালমান আরও বলেন, ‘তিনি চমৎকার। সব সময় তাঁকে আমি লোলোর (কারিশমা কাপুর) ছোট বোন বলেই জেনে এসেছি। আর এখন আমি তাঁকে দেখছি একজন তরুণী হিসেবে। তাঁর মধ্যে কোনো রকম জটিলতা নেই। তিনি নিজের কাজ নিয়ে অনেক আত্মবিশ্বাসী। তাঁর সঙ্গে কাজের অভিজ্ঞতা দারুণ। কারিনার যখন নয় বছর বয়স তখন থেকেই আমি তাঁকে চিনি। তাই আমাদের বোঝাপড়াটা বেশ ভালো।’কারিনার স্বামী বলিউডের অভিনেতা ও পতৌদির নবাব সাইফ আলী খান সম্পর্কেও মন্তব্য করেছেন সালমান। তিনি বলেন, ‘আমরা একসঙ্গে কাজ করেছি, ঘুরে বেড়িয়েছি। কিন্তু সাইফকে আমি খুব ভালোভাবে চিনি না। তিনি আমার বন্ধু নন। পরিচিত নিপাট ভদ্রলোক, খুবই সম্মানিত এবং শ্রদ্ধাশীল একজন মানুষ।’এদিকে, সালমান সম্পর্কে জানতে চাইলে কারিনা বলেন, ‘সালমানই একমাত্র সুপারস্টার যিনি তাঁর সাফল্য কিংবা ব্যর্থতা নিয়ে মাথা ঘামান না। আর এটা তাঁকে সবচেয়ে বড় সুপারস্টারে পরিণত করেছে। তিনি সব সময় সবচেয়ে বড় সুপারস্টার। সালমানের তারকাখ্যাতি এখন বলিউডকে ছাপিয়ে গেছে।’২০১১ সালে মুক্তি পাওয়া ‘বডিগার্ড’ ছবিতে সালমান-কারিনা জুটির রসায়ন দেখে মুগ্ধ হন অগণিত দর্শক। ছবিটির দারুণ সাফল্যের পর আবারও জুটি বেঁধেছেন তাঁরা। আসছে ঈদে মুক্তি পাচ্ছে এই জুটির নতুন ছবি ‘বজরঙ্গি ভাইজান’।‘বজরঙ্গি ভাইজান’ ছবির ট্রেলার দেখতে ক্লিক করুনআরও পড়ুন:‘বজরঙ্গি ভাইজান’ ছবির ট্রেলার প্রকাশিত
