



পারিশ্রমিকের জন্য মামলা করেছেন প্রিয়াঙ্কা চোপড়া। 
প্রতিষ্ঠানটির কর্তৃপক্ষ এখন আর ধরা দিচ্ছে না। 
কর্তৃপক্ষের আচরণ দেখে সবাই অবাক!


পারিশ্রমিকের জন্য মামলা করেছেন বলিউড তারকা প্রিয়াঙ্কা চোপড়া। শিল্পপতি নীরব মোদির বিরুদ্ধে তাঁর অভিযোগ, কাজ শেষ হলেও চুক্তি অনুযায়ী কোনো পারিশ্রমিক পাননি। আর এ ব্যাপারে প্রতিষ্ঠানটির কর্তৃপক্ষ এখন আর ধরা দিচ্ছে না।
প্রিয়াঙ্কার মা মধু চোপড়া জানান, শিল্পপতি নীরব মোদির গয়না বিক্রির প্রতিষ্ঠানের গ্লোবাল ব্র্যান্ড অ্যাম্বাসেডর হিসেবে কাজ করেছেন প্রিয়াঙ্কা চোপড়া। প্রতিষ্ঠানটির বিজ্ঞাপনচিত্রেও অভিনয় করেছেন। কিন্তু কর্তৃপক্ষের আচরণ দেখে সবাই অবাক! চুক্তি শেষ হলেও তারা কোনো সহযোগিতাই করেনি। এটা খুবই অন্যায়।
মধু চোপড়ার মতে, প্রিয়াঙ্কা চোপড়া অনেক দিন আগে এই প্রতিষ্ঠানের সঙ্গে চুক্তিবদ্ধ হয়েছিলেন। কিন্তু চুক্তি অনুযায়ী প্রিয়াঙ্কা চোপড়া কোনো পারিশ্রমিক পাননি। কর্তৃপক্ষের অসহযোগিতার কারণেই এত দিন পর আইনের আশ্রয় নিতে হলো। পুরো বিষয়টি এখন আইনজীবীর হাতে চলে গেছে। তিনিই আইন অনুযায়ী ব্যবস্থা নিচ্ছেন।
জানা গেছে, প্রিয়াঙ্কা চোপড়া নিজেও নাকি পুরো ব্যাপারটি নিয়ে খুবই বিব্রত। পারিশ্রমিকের জন্য মামলা করতে হচ্ছে, তা তিনি ভাবতেই পারছেন না। কারণ এর আগে এ ধরনের ঘটনার মুখোমুখি হননি তিনি।
