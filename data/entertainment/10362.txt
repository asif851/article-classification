
উডি অ্যালেন পরিচালিত একটি নতুন ছবিতে ক্রিস্টেন স্টুয়ার্ট জুটি বেঁধেছেন জেসি এইজেনবার্গের সঙ্গে। ক্যালিফোর্নিয়ায় ছবির শুটিংয়ের প্রথম দিনেই ধারণ করা হলো দুজনের একটি ‘ঘনিষ্ঠ’ দৃশ্য। আহা, স্টুয়ার্ট-জেসির যে চুম্বনচিত্র সংবাদমাধ্যমগুলোতে ছড়িয়ে পড়েছে, ছবিটা দেখে রবার্ট প্যাটিনসনের বুকে কি সূক্ষ্ম ব্যথা খেলা করে যাবে না? টোয়ালাইট অভিনেত্রীর সাবেক প্রেমিক প্যাটিনসন কে এফ এ টুইগসের সঙ্গে জুটি বেঁধেছেন ঠিক; কিন্তু দুজনের বিয়ের তারিখটা কোনো এক রহস্যময় কারণে বারবার পেছাচ্ছে। গুজব আছে, স্টুয়ার্টকে নিয়ে সন্দেহ এখনো দানা বেঁধে আছে টুইগসের মনে।ওদিকে ক্রিস্টেন স্টুয়ার্ট কিন্তু বেশ ফুরফুরে মেজাজে আছেন বলেই মনে হচ্ছে। ১৯২০ সালের পটভূমি নিয়ে তৈরি ছবির সেটে সেকেলে সাজে হাসিমুখে ঘুরে বেড়াচ্ছেন তিনি। ডেইলিমেইল।
