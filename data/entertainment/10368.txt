
টানা চার ম্যাচে সেঞ্চুরি! এমনই অবিশ্বাস্য কীর্তিই যেন গড়েছেন দীপিকা পাড়ুকোন। পর পর চারটি সুপারহিট ছবি উপহার দেওয়ার পর বলা হচ্ছে, দীপিকা বলিউডের রানী নন, সত্যিকারের রাজা! পুরুষতান্ত্রিক বলিউডে একজন নায়িকার এটি পাল্টা জবাব।বলিউডে সিংহভাগ ক্ষেত্রেই নায়িকাদের ব্যবহার করা হয়েছে পর্দার সৌন্দর্য বাড়াতে। বলিউড শাসন করে এসেছেন হিরোরাই। বিদ্যা বালানদের আঘাতে সেই ধারা বদলানো শুরু হয়েছিল। সেটাই যেন চূড়ান্ত পর্যায়ে নিয়ে গেলেন দীপিকা। দীপিকার এখন যা কদর, সেটা শুধু খান সাহেবরাই পেয়ে এসেছেন এত দিন।এ বছর দীপিকার করা রেস টু, ইয়ে জওয়ানি হ্যায় দিওয়ানি, চেন্নাই এক্সপ্রেস ছবির পর সর্বশেষ মুক্তি পাওয়া রাম-লীলাও বাজার মাত করে দিয়েছে। সব ছবিই কমপক্ষে ১০০ কোটি রুপি আয় করেছে। টিএনএন।
