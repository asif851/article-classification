
দেশের ২৪ জন প্রতিযোগীকে পেছনে ফেলে মিস ইন্ডিয়া ২০১৪-এর মুকুট পরলেন কোয়েল রানা। আজ শনিবার রাতে এক জমকালো অনুষ্ঠানে কোয়েলকে সেরা সুন্দরী নির্বাচিত করা হয়।ইন্টারন্যাশনাল বিজনেস টাইমস-এর খবরে বলা হয়, রাতে গত বছরের মিস ইন্ডিয়া নবনীত কৌর ধিঁলো ও মিস ওয়ার্ল্ড ২০১৩ জয়ী মেগান ইয়ং বিজয়ীর মুকট পরিয়ে দেন কোয়েলকে।এবারের প্রতিযোগিতায় প্রথম রানার আপ হয়েছেন ঝাটালেকা মালহোত্রা। দ্বিতীয় রানার আপ হয়েছেন গেইল নিকোল দা সিলভা। মিস ইন্ডিয়ার মুকুট জেতায় কোয়েল চলতি বছরে অনুষ্ঠেয় সুন্দরী প্রতিযোগিতা মিস ওয়ার্ল্ড-এ ভারতের প্রতিনিধিত্ব করবেন।প্রতিযোগিতার চূড়ান্ত পর্বের শীর্ষ পাঁচজন হলেন গেইল নিকোল দা সিলভা, ঝাটালেকা মালহোত্রা, কোয়েল রানা, লোপামুদ্রা রাউত ও নিখিল নন্দগোপাল।
এবারের প্রতিযোগিতায় বিচারক হিসেবে ছিলেন ভারতের চলচ্চিত্র তারকা অভয় দেওল, জ্যাকুলিন ফার্নান্দেজ, বিদ্যুত্ জামওয়াল, অদিতি রাও হায়দারি, মালাইকা অরোরা খান, ফ্যাশন ডিজাইনার মনীষ মালহোত্রা, র‌্যাপার ইয়ো ইয়ো হানি সিং, মিস ওয়ার্ল্ড ২০১৩ জয়ী মেগান ইয়ং ও বক্সার বিজেন্দর সিং।
প্রতিযোগিতা অনুষ্ঠানের অফিসিয়াল টুইটার পেজে বলা হয়েছে, আজকের অনুষ্ঠানটি কালারস টেলিভিশন ১৩ এপ্রিল সন্ধ্যায় সম্প্রচার করা হবে।
চূড়ান্ত পর্বে বিভিন্ন বিভাগে সেরা প্রতিযোগীরা:
মিস মাল্টিমিডিয়া: ইরশিকা মেহরোত্রা
মিস বিউটি উইথ পারপাস: কোয়েল রানা
মিস ফ্যাশন আইকন: জানতি হাজারিকা
মিস ভিভাশাস: টেন্নেতি জোগা ভানু
মিস হেলদি স্কিন: কোয়েল রানা
মিস টাইমলেস বিউটি: গেইল দা সিলভা
মিস অ্যাডভেঞ্চারাস: ইয়োশিকি সিন্ধার
মিস বিউটিফুল হেয়ার: নিখিলা নন্দগোপাল
মিস কনজেনিয়ালিটি: অর্পিতা কৌর
মিস অ্যাকটিভ: নিখিলা নন্দগোপাল
মিস লাইফস্টাইল: সাথিয়া জগ্ননাথান
মিস ট্যালেন্টেড: দীপ্তি সাথি
মিস বডি বিউটিফুল: লোপামুদ্রা রাউত
মিস র‌্যাম্পওয়াক: বর্ষা গোপাল
মিস ফটোজেনিক: জানতি হাজারিকা
মিস বিউটিফুল স্মাইল: ইরশিকা মেহরোত্রা
মিস ওয়াটারবেবি: মানসি গ্রেওয়াল
মিস আইরন মেইডেন: দীপ্তি সাতি
মিস সুডোকো: মালতি চাহার
মিস ন্যাশনাল কস্টিউম: ঝাটালেকা মালহোত্রা
