
অস্ট্রেলীয় অভিনেতাদের সঙ্গে অভিনয় করতেই সবচে বেশি স্বাচ্ছন্দ্যবোধ করেন বলে জানালেন অস্কারজয়ী হলিউডের অভিনেত্রী নাটালি পোর্টম্যান। সম্প্রতি তাঁদের বিপরীতে কাজের অভিজ্ঞতাকেই সবচে চমত্কার বলে বর্ণনা করেছেন ইসরায়েলি বংশোদ্ভূত মার্কিন এ অভিনেত্রী।   এ প্রসঙ্গে ৩২ বছর বয়সী এ তারকার ভাষ্য, ‘মার্কিন অভিনেতাদের চেয়ে অস্ট্রেলিয়ার অভিনেতারা অনেক বেশি আন্তরিক ও খোলা মনের অধিকারী। তাঁদের অনেক বেশি আকর্ষণীয় মনে হয় আমার কাছে। অস্ট্রেলিয়ার অনেক কাজ করেছি আমি। বাস্তব অভিজ্ঞতা থেকে আমি নির্দ্বিধায় বলতে পারি, অস্ট্রেলীয় অভিনেতারা অনেক বেশি বন্ধুত্বপূর্ণ। তাঁদের সঙ্গে কাজ করার মজাই আলাদা। এক কথায়, আমি তাঁদের কাজে মুগ্ধ। আমি তাঁদের অনেক পছন্দ করি।’ জানিয়েছে সান অনলাইন। 
‘স্টার ওয়ারস’ ও ‘দ্য আদার বলিন গার্ল’ ছবিগুলোতে অস্ট্রেলীয় অভিনেতা জোয়েল এজারটন ও এরিক বানার সঙ্গে পর্দায় দেখা গেছে নাটালি পোর্টম্যানকে।
