
অর্পিতা খান। বলিউড সুপারস্টার সালমান খানের বোন। আজ মঙ্গলবার তাঁর বিয়ে। সাল্লুর বোনের বিয়েতে বলিউড বাদশাহ শাহরুখ খানসহ অনেকেই অর্পিতার বিয়েতে হাজির হচ্ছেন বলে খবর। এ মুহূর্তে বলিউডে সবচেয়ে আলোচিত বিষয় এটি।বিয়েতে বোনকে সাল্লু ১৬ কোটি রুপির একটি ফ্ল্যাট দিয়েছেন। অর্পিতার বিয়ে হচ্ছে দিল্লির ব্যবসায়ী আয়ুশ শর্মার সঙ্গে।এই বিয়ের খবর ভারতের গণমাধ্যমে হেডলাইন হয়েছে। তবে অর্পিতা সম্পর্কে অজানা কয়েকটি তথ্য জানিয়েছে জিনিউজ ও টাইমস অব ইন্ডিয়া। আসুন তা জেনে নেওয়া যাক-* অর্পিতা খান সেলিম খানের (সালমানের বাবা) দত্তক নেওয়া সন্তান। একদিন মুম্বাইয়ের একটি ফুটপাতের পাশ দিয়ে হেলেন ও সেলিম খান গাড়ি চালিয়ে যাচ্ছিলেন। তখন ফুটপাতে মায়ের কোলে কাঁদছিলেন আজকের অর্পিতা। কান্নারত দেখে অর্পিতাকে বাসায় নেন তাঁরা। পরে দত্তক নেন। ফুটপাতের সেই শিশুই আজকের অর্পিতা।
* বয়স যখন ১৮, তখন বনি কাপুরের ছেলে অজু‌র্ন কাপুরের সঙ্গে সম্পর্ক হয় অর্পিতার। দু বছর টিকেছিল সে সম্পর্ক। গুন্ডে ও টু স্টেটস খ্যাত অর্জুনের ওজন তখন ছিল ১৪০ কেজি। সাল্লুর পরামর্শেই নাকি ওজন কমান অজু‌র্ন কাপুর।
* ২৫ বছর বয়সী অর্পিতা লন্ডনের একটি ফ্যাশন কলেজে পড়েছেন। ফ্যাশন মার্কেটিং অ্যান্ড ম্যানেজমেন্টে স্নাতক অর্পিতা। এখন কাজ করছেন মুম্বাইয়ের একটি ইন্টেরিয়র ডিজাইনিং ফার্মে। কিছুদিনের মধ্যে নিজের একটি ফ্যাশন হাউস খুলবেন বলে ধারণা করা হচ্ছে।* অর্পিতার হবু বর আয়ুশ শর্মা অভিনয় জগতে প্রতিষ্ঠিত হওয়ার চেষ্টা করছেন। আর সালমান পরিবারের যখন আত্মীয় তখন আর চিন্তা কী?
* অর্পিতা ও আয়ুশ বিয়ে উপলক্ষে সোশ্যাল মিডিয়া সাইট ইন্সটাগ্রামে একটি অ্যাকাউন্ট খুলেছেন। সেখানে প্রতি মুহূর্তে বিয়ের নানা ছবি পোস্ট করছেন, তাতে হইচই ফেলছে।
আরও পড়ুন:
কাঁদলেন শাহরুখ-সালমান
