
বেঙ্গল গ্যালারি অব ফাইন আর্টসের আয়োজনে গতকাল ‘ক্যালকাটা পেইন্টার্স’ গ্রুপের সদস্য গোপাল ঘোষের একক চিত্রকলা প্রদর্শনী শুরু হয়েছে। এ আয়োজনের সহযোগী কলকাতার আকার প্রকার গ্যালারি। প্রদর্শনী আগামী ১৮ অক্টোবর পর্যন্ত চলবে।শুক্রবার বিকেলে এর উদ্বোধন করেন চিত্রশিল্পী মুস্তাফা মনোয়ার ও সাংস্কৃতিক ব্যক্তিত্ব রামেন্দু মজুমদার। অনুষ্ঠানে বক্তব্য দেন আকার প্রকার গ্যালারির পরিচালক রীনা লাথ এবং বেঙ্গল ফাউন্ডেশনের মহাপরিচালক লুভা নাহিদ চৌধুরী।
