
বাংলাদেশ টেলিভিশনআনন্দমেলাঈদের দিন বিটিভিতে রাত ১০টার ইংরেজি সংবাদের পর দেখানো হবে ম্যাগাজিন অনুষ্ঠান ‘আনন্দমেলা’। তারকায় ভরা জমজমাট এ আয়োজনটি এবার উপস্থাপনা করছেন সজল ও নাবিলা। অনুষ্ঠান প্রযোজনা ও পরিচালনা করেছেন নূর আনোয়ার ও মাহফুজার রহমান।এবারের আনন্দমেলায় আরও অভিনেত্রী নুসরাত ফারিয়ার নাচের পরিবেশনা, জাদুশিল্পী জুয়েল আইচ ও সংগীতশিল্পী কনার জাদু এবং বাংলাদেশের বিভিন্ন অঞ্চল থেকে আসা ৪০ জন নারী বাদ্যযন্ত্রী অর্কেস্ট্রাসহ কিছু ব্যতিক্রম পরিবেশনা।আনন্দমেলার টাইটেল গানে অংশ নিয়েছেন সংগীতশিল্পী মেহরীন, আঁখি আলমগীর, রাফাত ও তানভীর তারেক। এ ছাড়া দুই ধারার জনপ্রিয় দুই শিল্পী কুদ্দুস বয়াতি এবং পথিক নবীকে আনন্দমেলায় অদলবদল ভূমিকায় দেখা যাবে। এ ছাড়া অনুষ্ঠানে সংগীত পরিবেশন করেছেন কুমার বিশ্বজিৎ, হাবিব ওয়াহিদ, আরেফিন রুমি ও চন্দন সিনহা। ঐতিহ্যবাহী জব্বারের বলীখেলার চার বলী খেলোয়াড়কে নিয়ে আয়োজন করা হয়েছে একটি বিশেষ গেম শো। এ ছাড়া সমাজের সাম্প্রতিক নানা বিচ্যুতি, সামাজিক অবস্থাকে ছোট ছোট নাটিকার মাধ্যমে তুলে ধরা হয়েছে এ অনুষ্ঠানে।প্রিয় শিল্পীদের প্রিয় গানঈদের দিন সন্ধ্যা সাতটায় বাংলাদেশ টেলিভিশনে দেখানো হবে ‘প্রিয় শিল্পীদের প্রিয় গান’ অনুষ্ঠানটি। এটি উপস্থাপনা করেছেন কণ্ঠশিল্পী দিনাত জাহান মুন্নী। প্রযোজনা করেছেন মাহবুবা ফেরদৌস।পুরোনো কিছু জনপ্রিয় প্রেমের গান নিয়ে অনুষ্ঠানটি তৈরি করেছে বাংলাদেশ টেলিভিশন। এতে গাইবেন সুবীর নন্দী, রফিকুল আলম, খুরশিদ আলম, আবিদা সুলতানা, ফাহমিদা নবী ও রুমানা ইসলাম। তাঁদের সঙ্গে দ্বৈত কণ্ঠে ‘একটু যদি তাকাও তুমি’, ‘ওই রাত ডাকে’, ‘চুপি চুপি বলো কেউ জেনে যাবে’, ‘সব সখিরে পার করিতে’ গানগুলো গাইবেন নতুন সময়ের শিল্পীরা। তাঁরা হলেন অপু, ইউসুফ, আরিফ, প্রিয়াঙ্কা, খেয়া ও নন্দিতা।জল চিরকুটঈদের দিন বিকেল পাঁচটায় বাংলাদেশ টেলিভিশনে প্রচারিত হবে সংগীতানুষ্ঠান ‘জল চিরকুট’। এতে অংশ নেবে গানের দল জলের গান ও চিরকুট ব্যান্ড। অনুষ্ঠানে দল দুটো একে অপরের গানের সঙ্গে বাদ্যযন্ত্র বাজিয়েছে। অনুষ্ঠানটি পুনঃপ্রচার হবে ঈদের তৃতীয় দিন সকাল সোয়া আটটায়। এটি প্রযোজনা করেছেন ফজলে আজিম।অ্যাকটিভ বয়েজঈদের দিন রাত আটটার বাংলা সংবাদের পর বিটিভিতে দেখানো হবে নাটক অ্যাকটিভ বয়েজ বয়েজ। মাসউদুল হকের রচনায় ও আউয়াল চৌধুরীর নির্দেশনা ও প্রযোজনায় এ নাটকে অভিনয় করেছেন সিদ্দিকুর রহমান, সাব্বির আহমেদ, আবুল হায়াত, চিত্রলেখা গুহ, প্রাণ রায়, আফজাল শরীফ, এস এম মোহসিন এবং একটি বিশেষ চরিত্রে চেলসিয়া।বাংলাদেশের তরুণ যুবক পলাশের ফেসবুক বন্ধু ভিনদেশি তরুণী ইসাবেলা। পলাশের ডাকে ইসাবেলা বার্সেলোনা থেকে ছুটে আসে বাংলাদেশে। এ ঘটনা মিডিয়া এবং চারপাশের মানুষের মধ্যে সৃষ্টি করে নানা প্রতিক্রিয়া। ঘটতে থাকে মজার মজার ঘটনা। ভার্চ্যুয়াল জীবন এবং বাস্তব জীবনের সংঘাত নিয়ে সমসাময়িক বাস্তবতার সাহসী এক স্যাটায়ার ‘অ্যাকটিভ বয়েজ’।
এটিএন বাংলাভুলে ভেসে কূলে আসাঈদের দিন রাত ৮টা ৫০ মিনিটে এটিএন বাংলায় দেখানো হবে হানিফ সংকেত পরিচালিত নাটক ভুলে ভেসে কূলে আসা। এতে অভিনয় করেছেন এ টি এম শামসুজ্জামান, দিলারা জামান, আহমেদ রুবেল, মীর সাব্বির, অপূর্ব, তানিয়া আহমেদ, জাকিয়া বারী মম, সারিকা, আফজাল শরীফ ও নজরুল ইসলাম।প্রতি ঈদেই ‘ইত্যাদি’র পাশাপাশি বরেণ্য নির্মাতা হানিফ সংকেত একটি নাটক নির্মাণ করেন। এবারের নাটকের গল্পে দেখা যাবে কৃপণ ও লোভী প্রকৃতির এক ব্যক্তি আলী সাহেব লোভের বশবর্তী হয়ে তাঁর দুই সন্তানকে বিত্তশালী পরিবারে বিয়ে দিয়েছেন। বিয়ের পর দুই পুত্রবধূর কারণে আলী সাহেবের দুই ছেলের মধ্যে দূরত্ব বাড়তে থাকে। এই বাড়িতে প্রায়শই আগমন ঘটে দুই পরিবারের দুজন মানুষের। একজন ফুফু আর একজন মামা। এদের কারণেই আলী সাহেবের পরিবারে ঘটতে থাকে নানান ঘটনা। এই সব ঘটনা নিয়েই রচিত হয়েছে হানিফ সংকেতের এবারের ঈদের নাটক ভুলে ভেসে কূলে আসা।শ্রেয়া ঘোষাল মেলোডি নাইট ইন ঢাকাঈদের দ্বিতীয় দিন রাত ১০টা ৩০ মিনিটে প্রচারিত হবে ভারতীয় কণ্ঠশিল্পী শ্রেয়া ঘোষালের একক সংগীতানুষ্ঠান। এ বছরের শুরুর দিকে ঢাকায় একটি কনসার্টে গান করেন ভারতের জনপ্রিয় এই বাঙালি শিল্পী। ‘শ্রেয়া ঘোষাল মেলোডি নাইট লাইভ ইন ঢাকা’ নামের সেই কনসার্টের ধারণকৃত গানগুলো দিয়েই সাজানো হয়েছে ঈদের অনুষ্ঠানটি। দেবাশীষ বিশ্বাস ও আমব্রিন উপস্থাপনা করেছেন অনুষ্ঠানটি।মনের স্মৃতি থেকে নেওয়াএটিএন বাংলায় ঈদের দিন রাত ১০টা ৪০ মিনিটে প্রচারিত হবে কণ্ঠশিল্পী ইভা রহমানের একক সংগীতানুষ্ঠান ‘মনের স্মৃতি থেকে নেওয়া’। শিল্পীর বিভিন্ন একক অ্যালবামের জনপ্রিয় গান দিয়ে সাজানো হয়েছে অনুষ্ঠানটি। দেশের ও দেশের বাইরের বেশ কয়েকটি দর্শনীয় স্থানে গানগুলোর ভিডিওর চিত্রায়ণ করা হয়েছে।ব্লাইন্ডনেসএটিএন বাংলায় ঈদের দ্বিতীয় দিন রাত ৮টা ৫০ মিনিটে প্রচারিত হবে নাটক ব্লাইন্ডনেস। শাহ্ মো নাঈমূল করিমের রচনায় নাটকটি পরিচালনা করেছেন সকাল আহমেদ। এতে অভিনয় করেছেন মাহফুজ আহমেদ, নাদিয়া, সাঈদ বাবু, আলিউল হক।নাটকের গল্পে দেখা যাবে চট্টগ্রামে বেড়াতে এসেছে দৃষ্টিপ্রতিবন্ধী সাদাত। তবে চট্টগ্রামের কক্সবাজার সমুদ্রসৈকত কিংবা রাঙামাটির সৌন্দর্য দর্শন করতে নয়। চোখ হারানোর জন্য সে বেড়াতে এসেছে চোখ জুড়ানোর চমত্কার শহর চট্টগ্রামে! পালিয়ে বেড়াতে এসেছে। চোখ হারানোর পর থেকে সে এখন পালিয়ে থাকতে চায় তার নিকটজন থেকে। তাদের করুণা থেকে। বাড়ি-গাড়ি-টাকাপয়সা-হ্যান্ডসাম চেহারা সব আছে সাদাতের। চট্টগ্রাম এসে তার এই অন্ধকার জীবনটা হঠাৎ পাল্টে গেল। তার পরিচয় হলো সারার সঙ্গে। শুরু হলো সাদাত-সারার গল্প।স্টার ক্যানভাসপ্রিয় তারকাদের নিয়ে কমবেশি আগ্রহ থাকে সবার। সেটা চলচ্চিত্র হোক, কিংবা টেলিভিশন। তারকাদের সেই সব অজানা কথা নিয়ে এটিএন বাংলা এবারের ঈদে ৫ পর্বের সেলিব্রেটি শো ‘স্টার ক্যানভাস’ সাজিয়েছে। ঈদের দ্বিতীয় দিন থেকে ষষ্ঠ দিন পর্যন্ত প্রতিদিন বেলা ২টা ৩০ মিনিটে দেখানো হবে এ আয়োজন। রুমানা মালিক মুনমুনের উপস্থাপনায় এর বিভিন্ন পর্বে অংশ নেবেন চিত্রনায়ক ফারুক, চিত্রনায়িকা রোজিনা, ফেরদৌস, পরীমনি, জাহিদ হাসান, সংগীতশিল্পী বাদশা বুলবুল ও ডলি সায়ন্তনী।
মাছরাঙা টেলিভিশনঢাকায় টাকা ওড়েঢাকায় টাকা ওড়ে নাটকের দৃশ্যে অর্ষা। ফখরুল হাসান রচিত ও পরিচালিত এ নাটকটি দেখানো হবে মাছরাঙা টেলিভিশনে ঈদের দিন রাত ৯টায়। এতে আরও অভিনয় করেছেন সাজু খাদেম ও ফারুক আহমেদ। নাটকে হাড্ডি ও কালু দুই বন্ধু। ক্ষুধা আর অভাবের তাড়নায় তাঁরা গ্রাম ছেড়ে শহরে আসেন ভাগ্যবদলের আশায়; ভেবেছিলেন ঢাকার চারদিকে সত্যিই টাকা উড়ে বেড়ায়। কিন্তু এখানে এসে দেখেন চিত্র ভিন্ন। তাই নানা ধরনের ফন্দিফিকির আর খেয়ে না খেয়ে দিন কাটাতে হয় তাঁদের। একদিন কাজল নামের এক মেয়ের সঙ্গে পরিচয় হয় তাঁদের। কাজল ফুটপাথে রুটি বানান রিকশাওয়ালাদের জন্য। একসময় তাঁরা সবাই কিডন্যাপ হন সন্ত্রাসী এক গ্রুপের হাতে। গল্পে আসে নতুন মোড়।কনফিউজডমাছরাঙা টেলিভিশনে ঈদের দ্বিতীয় দিন রাত ৯টায় প্রচারিত হবে একক নাটক কনফিউজড। আসাদুজ্জামান আরিয়ানের রচনা ও পরিচালনায় এতে অভিনয় করেছেন জোভান, তাসনুভা তিশা প্রমুখ। নাটকটি শিক্ষিত বেকার ছেলে সুমন ও তাঁর প্রেমিকা মালার গল্প নিয়ে। মালার মা-বাবা কেউই পছন্দ করেন না সুমনকে। মালা পরিবারের কথা অমান্য করে সুমনকেই ভালোবেসে যান। একটা সময় এমন হয় যে মালা নিজে থেকেই সুমনের কাছ থেকে দূরে থাকতে চান। এদিকে একটা কাজের জন্য সুমন হণ্যে হয়ে ঘুরছেন। ছোটখাটো যে কাজই পান, তা-ই করেন। কিন্তু পাশে এখন মালা নেই। তাই একাকি এই সময়ের সুযোগে সুমনও কর্মক্ষেত্রে যে মেয়েকেই দেখেন, তাঁরই প্রেমে পড়ে যান। কিন্তু কেউ তাঁকে গ্রহণ করেন না। তাই মনের দুঃখে তিনি একদিন আত্মহত্যা করতে যান। আর ঠিক তখনই সুমনের পাশে এসে দাঁড়ান মালা।মার্গারেট ও চন্ডিকথকঈদের তৃতীয় দিন মাছরাঙা টেলিভিশনে রাত ৯টায় দেখানো হবে একক নাটক মার্গারেট ও চন্ডিকথক। দয়াল সাহার রচনা ও এম আই জুয়েলের পরিচালনায় নাটকটিতে অভিনয় করেছেন মোশাররফ করিম, বৃষ্টি প্রমুখ।হোমিওপ্যাথি চিকিত্সক চন্ডি গ্রামের সহজ-সরল মানুষ। আপন বলতে এক বিধবা পিসি আর সহকারী নিপেন। গরিব মানুষের কাছ থেকে টাকা নিতে কষ্ট হয় তাঁর। এভাবেই একদিন এক খ্রিষ্টান পরিবারে চিকিত্সা করতে গিয়ে পরিচয় হয় মার্গারেটের সঙ্গে। কলেজপড়ুয়া মার্গারেট বাবার আহ্লাদের কারণে একটু একরোখা, জেদি আর অভিমানী। মাঝেমধ্যেই পথে দেখা হয় চন্ডি আর মার্গারেটের। একসময় ভাববিনিময় হয় দুজনের। ভালোবেসে ফেলে একে অন্যকে। পরিবার আর সমাজের ভয়ে তাঁরা পালিয়ে যাওয়ার সিদ্ধান্ত নেন। গভীর রাতে মার্গারেট চন্ডির জন্য অপেক্ষা করতে থাকেন। কিন্তু চন্ডি ভাবেন তাঁর রোগীদের কথা, নিপেন আর পিসির কথা। যখন নিজের জীবনের কথা ভেবে পালিয়ে যাওয়ার সিদ্ধান্ত নেন, ঠিক তখনই নিপেন এসে জানান, পিসি অসুস্থ।মন্দবাসিঈদের দিন মাছরাঙা টেলিভিশনে রাত ১১টা ৩০ মিনিটে দেখানো হবে টেলিছবি মন্দবাসি। রুম্মান রশিদ খানের রচনা ও নুজহাত আলভী আহমেদের পরিচালনায় এ টেলিছবিতে অভিনয় করেছেন সজল, মম, তানজিকা প্রমুখ।তিথি ও তুহেলের তিন বছরের সংসার। হঠাৎ করেই দানিসা নামের এক মেয়ে এসে হাজির হন। জানা যায় এই মেয়ের সঙ্গে বিশ্ববিদ্যালয়ে পড়ার সময় তুহেলের প্রেম ছিল। সামান্য ঝামেলা আর জেদের কারণে দুজনেই আলাদা হয়ে যান এবং দুজনেই বিয়ে করে ফেলেন। দুজনেই যাঁর যাঁর জায়গায় ভালো আছেন, তবু মন পড়ে থাকে পুরোনো ভালোবাসার কাছে। তিথি বুঝতে পারেন, তুহেল এখনো দানিসাকে ভালোবাসেন।
একুশে টিভিযা দেখবেন সজল...একুশে টিভির একটি রাত টেলিছবিতে অভিনয় করেছেন সজল। রাকেশ বসু রচিত ও পরিচালিত এ টেলিছবি দেখানো হবে ঈদের দিন বেলা ১১টায়। সজল ঈদে এই টেলিছবিটি সবাইকে দেখার অনুরোধ করেছেন। সেই সঙ্গে একই নির্মাতার আরেকটি টেলিছবি অন্তরালে নিয়েও রয়েছে সজলের অনেক উচ্ছ্বাস। তিনি নিজে ঈদের ষষ্ঠ দিন বিকেল ৫টায় সময় বের করে চ্যানেল নাইনে দেখবেন এই টেলিছবি।তা ছাড়া সজল এই ঈদে টিভিতে তাঁর উপস্থাপনার আনন্দমেলা (বিটিভি) ও নুজহাত আলভী পরিচালিত রোজ অ্যান্ড রোজেস (চ্যানেল নাইন) নাটকটি দেখবেন। নিজের কাজের বাইরে যে দুটি কাজ দেখার জন্য সজল অধীর হয়ে আছেন সেটা হলো সুমন আনোয়ারের বাদাবন (বাংলাভিশন) ও অনিমেষ আইচের মায়াবতী (বাংলাভিশন)।ছবিয়াল ঈদ রি-ইউনিয়নএবার ঈদের আলোচিত টিভি আয়োজনগুলোর একটি ছবিয়াল ঈদ রি-ইউনিয়ন। একুশে টেলিভিশনে বিশেষ এই আয়োজনের ৮টি নাটক প্রচারিত হবে। প্রতিদিন রাত সাড়ে ৯টায় এই নাটকগুলো একটি করে প্রচারিত হবে। নির্মাতা মোস্তফা সরোয়ার ফারুকীর তত্ত্বাবধানে ও নির্দেশনায় এই নাটকগুলো পরিচালনা করেছেন মোস্তফা কামাল রাজ (২৬ দিন মাত্র), আদনান আল রাজীব (বিকেল বেলার পাখি), আশফাক নিপুণ (ছেলেটা কিন্তু ভালো ছিল), হুমায়ুন সাধু (চিকন পিনের চার্জার), শরাফ আহমেদ জীবন (আবার তোরা সাহেব হ), রেদোয়ান রনি (মি. জনি), ইফতেখার আহমেদ ফাহমি (নোঙ্গর ফেলি ঘাটে ঘাটে) এবং আশুতোষ সুজন (পুতুলের সংসার)। নাটকগুলোর বিভিন্ন পর্বে অভিনয় করেছেন আমজাদ হোসেন, দিলারা জামান, মাহফুজ আহমেদ. সুমাইয়া শিমু, নুসরাত ইমরোজ তিশা, মিথিলা, সাফা কবির, ফজলুর রহমান বাবু, ইরেশ যাকেরসহ অনেকে।আমার ছবি, আমার গানতিন চলচ্চিত্রশিল্পী অপু বিশ্বাস, ইমন ও অনন্ত জলিল উপস্থাপকের ভূমিকায় অবতীর্ণ হয়েছেন। তাঁরা নিজেদের সিনেমার গান নিয়ে তৈরি অনুষ্ঠানে অংশ নিয়েছেন। একুশে টেলিভিশনে ঈদের প্রথম তিন দিন রাত ৮টায় এই তিন শিল্পীকে দেখা যাবে। প্রথম দিন ইমন, দ্বিতীয় দিন অপু আর তৃতীয় দিন থাকবে অনন্ত জলিল অভিনীত সিনেমার গানগুলো।পাশাপাশিসাগর জাহানের রচনা এবং পরিচালনায় নির্মিত হয়েছে টেলিছবি পাশাপাশি। ঈদের দ্বিতীয় দিন বেলা ১১টায় একুশে টেলিভিশনে এটি দেখানো হবে।এ টেলিছবিতে রহমান গ্রুপের চেয়ারম্যান রহমান সাহেবের একমাত্র ছেলে অর্ণব দুই বছর ধরে রহমান গ্রুপে এমডি হয়ে কাজ করছে। যদিও নাগরিক জীবন সম্পর্কে অর্ণবের ধারণা নেই বললেই চলে। মধ্যবিত্ত পরিবারের মেয়ে লোপা স্বভাবে বেশ চঞ্চল, হাসিখুশি। সে অর্ণবের পিএস। অর্ণব একদিন লোপার কাছে জীবনের মানে জানতে চায়। লোপা তার মধ্যবিত্ত জীবনটা দেখায় অর্ণবকে। তারা নীলক্ষেতে বিরিয়ানি খেতে যায় লোকাল বাসে চড়ে, ঝুম বৃষ্টিতে ভিজে। এরই মধ্যে লোপা একদিন অর্ণবের কাছে আসে একটি দাওয়াতপত্র নিয়ে। সেটা ছিল লোপার বিয়ের দাওয়াত। কিন্তু অর্ণব যে লোপাকে ভালোবাসতে শুরু করেছে।
চ্যানেল আইযা দেখবেন মিম...এ বছর বিদ্যা সিনহা মিমের কোনো নতুন ছবি মুক্তি পাচ্ছে না প্রেক্ষাগৃহে। তবে ছোট পর্দায় সরব এ অভিনেত্রী। মিমকে দেখা যাবে তাহসানের বিপরীতে মাবরুর রশীদ পরিচালিত টেলিছবি সে সময়ে তুমি আমিতে। ঈদের তৃতীয় দিন চ্যানেল আইয়ে বিকেল ৪টা ৩০ মিনিটে দেখানো হবে এটি। এর বাইরে মিমকে দেখা যাবে বেশ কিছু টক শো ও নাচের অনুষ্ঠানে। মিম বলেন, যেহেতু হাতের কাজ সেরে দেশে ফিরেছেন তিনি, তাই অবসর সময়ে নিজের করা ঈদের কাজগুলোই সময় করে দেখবেন। দেশে ফিরে বিভিন্ন চ্যানেলের ঈদ অনুষ্ঠানের প্রোমো দেখা শুরু করেছেন, তবে নিজের কাজের বাইরে আর কোনো অনুষ্ঠান তা এখনো ঠিক করতে পারেননি।মহারানীচ্যানেল আইয়ে ঈদের দিন রাত ৯টা ৩৫ মিনিটে প্রচারিত হবে নাটক মহারানী। আজাদ, শশী, শর্মীমালা, রাজিব সালেহীন অভিনীত এ নাটক পরিচালনা করেছেন সালাউদ্দিন লাভলু।নাটকে দেখা যাবে তাঁতিপাড়া থেকে মহাজনের টাকা দিয়ে শাড়ি কিনে গঞ্জের দোকানে বিক্রি করে তাজুল। মহাজনের খুব বিশ্বস্ত কর্মচারী সে। ওদিকে পাশের গ্রামের পরি প্রতিদিন বাড়ি থেকে বড় ভাইয়ের জন্য খাবার নিয়ে আসে, দেখা হয় তাজুলের সঙ্গে। শুধু নামেই নয়, পরি দেখতেও পরির মতো। তাই তাজুল তার প্রেমে পড়ে যায়। কিন্তু তাদের প্রেমের পথে আসতে থাকে অনেক বাধা।ভালোবাসার বাংলাদেশঈদের দিন এবং ঈদের দ্বিতীয় দিন রাত ১২টায় দুই পর্বে প্রচারিত হবে রাজনীতিবিদ ও তাঁদের পরিবারের সদস্য এবং বিশিষ্টজনদের অংশগ্রহণে ম্যাগাজিন অনুষ্ঠান ‘ভালোবাসার বাংলাদেশ’। গান, কবিতা, নাটিকাসহ অনেক কিছু দিয়ে সাজানো মনোজ্ঞ এ অনুষ্ঠানের এবারের পর্বে অংশ নিয়েছেন হুসেইন মুহম্মদ এরশাদ, ব্যারিস্টার নাজমুল হুদা, নূরে আলম সিদ্দিকী, ইসরাফিল আলম, নাজমা আক্তার, অপু উকিল, ব্যারিস্টার রুমিন ফারহান, আসিফা আশরাফি পাপিয়া, আলী নেওয়াজ মাহমুদ খৈয়ম, ডিউক চৌধুরী, গোলাম সরয়ার মিলন, জুনাইদ আহমেদ পলকসহ বিভিন্ন রাজনীতিক দলের সদস্যরা। অনুষ্ঠানটি উপস্থাপনা ও পরিচালনা করেছেন জিল্লুর রহমান।রেজওয়ানা চৌধুরী বন্যার একক সংগীতানুষ্ঠানঈদের দিন বিকেল ৫টা ৪০ মিনিটে প্রচারিত হবে মালয়েশিয়ায় চিত্রায়িত রেজওয়ানা চৌধুরী বন্যার একক সংগীতানুষ্ঠান। এ অনুষ্ঠানে তিনি গেয়েছেন ‘ওরে মন তোর বিজনে’, ‘ডেকোনা আমায় ডেকোনা’, ‘কী পাইনি তারই হিসাব মিলাতে’, ‘তোমায় যত শুনিয়ে ছিলেম গান’, ‘চাহি অতৃপ্ত নয়নে তোর মুখপ্রাণে’, ‘কে তুমি বসে নদীকূলে একলা’, ‘ওহে সুন্দর মরি মরি’, ‘তুমি আমার অন্তস্তলের খবর জানো’, ‘মধু তোমায় করব ঋণী’ এবং ‘সখি প্রতিদিন হায় এসে ফিরে যাই’।প্রিয়ন্তীর জন্য একটু ভালোবাসাকথাসাহিত্যিক রাবেয়া খাতুনের লেখা একমাত্র নাটক প্রিয়ন্তীর জন্য একটু ভালোবাসা চ্যানেল আইয়ে দেখানো হবে ঈদের দ্বিতীয় দিন সন্ধ্যা ৭টা ৫০ মিনিটে। এর চিত্রনাট্য ও পরিচালনা করেছেন আবুল হায়াত। নাটকে অভিনয় করেছেন তৌকীর আহমেদ, অ্যালেন শুভ্র, সুষমা, শাহনাজ সুমী, আবুল হায়াত, শিরিন আলম, সৈয়দ হাসান ইমাম প্রমুখ।
দীপ্ত টিভিযা দেখবেন শবনম ফারিয়া...শবনম ফারিয়া বললেন, এই ঈদে তিনি ১০টির মতো কাজ করেছেন। প্রতিটি কাজ করেই তিনি দারুণ তৃপ্ত। সেই ১০টি কাজের একটি হলো আরেকটি বিড়াল বিড়ম্বনা। দীপ্ত টিভিতে ঈদের প্রথম তিন দিন রাত ১১টায় ৩ পর্বের এই নাটক দেখানো হবে। ঈদের ছুটির রাতে তাই সময় করে এ নাটক দেখার ইচ্ছা আছে ফারিয়ার। ১০টি নাটক নিয়েই আশাবাদী ফারিয়া। তবে দর্শক হিসেবে নিজের দুটি কাজ দেখার জন্য অনেক অধীর হয়ে আছেন তিনি। এর মধ্যে একটি হলো বদরুল আনাম সৌদের তোমার দিকে আসছি (এনটিভি) ও শিহাব শাহীনের এক্স-ফ্যাক্টর রিলোডেড (গাজী টিভি, ঈদের চতুর্থ দিন রাত ১১টা ৫০ মিনিটে)।এবাড়ি ওবাড়িদীপ্ত টিভিতে ঈদের দিন থেকে তৃতীয় দিন পর্যন্ত রাত ৯টা ৩০ মিনিটে প্রচারিত হবে নাটক এবাড়ি ওবাড়ি। এটি রচনা ও পরিচালনা করেছেন রাকেশ বাসু। এতে অভিনয় করেছেন এফ এস নাঈম, মৌসুমী হামিদ, মনোজ কুমার, নাফিসা কামাল ঝুমুর।দুটি সামনাসামনি বাড়ি—খান ভিলা আর খান মহলকে ঘিরে নাটকের গল্প। নামবিভ্রাটে দুই বাড়ির জিনিস বদল নিয়মিত ঘটনা। বড় বিপদ ঘটে যখন খান ভিলার নতুন টিচার রাজন আর খান মহলে পাত্রী দেখতে আসা প্রবাসী সজল বাড়ি বদল করে।পলাতক প্রেমদীপ্ত টিভিতে ঈদের দিন সন্ধ্যা ৬টায় প্রচারিত হবে টেলিছবি পলাতক প্রেম। এটি রচনা করেছেন মাসুম শাহরিয়ার ও পরিচালনা করেছেন হিমেল আশরাফ। এতে অভিনয় করেছেন ইরেশ জাকের, প্রভা, সাইদ বাবু।বিয়ের রাতে প্রেমিকা অনুকে তার বাড়ি থেকে নিয়ে পালায় রঞ্জন। বাবা অসুস্থ হয়ে পড়ায় অনুকে বন্ধু আনন্দর বাড়ি রেখে যায় সে। অনু আর আনন্দের বন্ধুত্ব জমে ওঠে। রঞ্জন ফিরে ওদের সম্পর্কের গভীরতা দেখে অনুকে অবিশ্বাস শুরু করে।ফটিক বাবুদীপ্ত টিভিতে ঈদের দ্বিতীয় দিন সন্ধ্যা ৬টায় প্রচারিত হবে টেলিছবি ফটিক বাবু। টেলিছবিটি রচনা ও পরিচালনা করেছেন মীর সাব্বির এবং অভিনয় করেছেন মীর সাব্বির, অপর্ণা, স্বাগতা।কাহিনি সংক্ষেপ: কলকাতা থেকে ফটিক তার বাপ-দাদার বাড়ির খোঁজে বাংলাদেশে আসে। মৃধা বাড়ির খোঁজ করতে করতে একটি গ্রামের মতলব মৃধার বাড়িতে ওঠে ফটিক। গ্রামবাসীদের নানান মিথ্যা কথায় ভুলিয়ে মন জয় করে নেয় সে। মতলব ভয় পেতে শুরু করে হাসিখুশি ফটিকের আসল উদ্দেশ্য কী!
চ্যানেল নাইনযা দেখবেন সিয়াম...ঈদের দিন বিকেল ৫টায় চ্যানেল নাইনে প্রচারিত হবে টেলিছবি তোমার আমার প্রেম। মিজানুর আরিয়ানের পরিচালনায় এ টেলিছবিতে অভিনয় করেছেন সিয়াম ও অগ্নিলা। এবার সিয়াম তাঁর অভিনয় দিয়ে সরব থাকবেন বিভিন্ন টিভি চ্যানেলে। পাশাপাশি দর্শক সিয়ামও ঈদের ছুটির সময়টায় থাকবেন সজাগ। তাঁর খুব ইচ্ছা একেবারে ঘড়ি ধরে ধরে ছবিয়াল ঈদ রি-ইউনিয়ন ও আয়নাবাজি অরিজিনাল সিরিজের সব কটি নাটক দেখা। ছবিয়ালের নাটকগুলোয় কাজ না করলেও দর্শক হিসেবে একুশে টিভিতে সেই নাটকগুলো দেখার খুব আগ্রহ তাঁর। আর আয়নাবাজি অরিজিনাল সিরিজের কে? কেন? কিভাবে? নাটকে তো তিনি নিজেই অভিনয় করেছেন। তানিম রহমানের পরিচালনায় সেই নাটক ঈদের চতুর্থ দিন দেখানো হবে।মুদ্রার এপিঠ ওপিঠঈদের িদ্বতীয় দিন বিকেল পাঁচটায় চ্যানেল নাইনে প্রচারিত হবে টেলিছবি মুদ্রার এপিঠ ওপিঠ। এটি রচনা করেছেন শ্রাবণী ফেরদৌস, পরিচালনা করেছেন শুভ্র খান। অভিনয় করেছেন তারিক আনাম খান, জেনী, শ্যামল মওলাসহ অনেকে।পলাশ সাহেব অনেক ধনী মানুষ। ঈদে তাঁর ইচ্ছা ছিল বিদেশ গিয়ে শপিং করবেন। কিন্তু বউয়ের পীড়াপীড়িতে তা সম্ভব হয়নি। কারণ বউ ‘দেশি পণ্য কিনে হন ধন্য’ মতে বিশ্বাসী। রিমা কলকাতার মেয়ে একটু কৃপণ। তারা একটা সুন্দর শপিং মলে যায় কেনাকাটা করার জন্য। সিফাত সাহেব হঠাৎ আবিষ্কার করেন একটা লোক তাকে ফলো করছে। তিনি ভীষণ ভয় পেয়ে যান। তার মনে হতে থাকে এই লোক তার কোনো ক্ষতি করতে পারে। যা তার এই সুন্দর ও সুখী পরিবার ধবংস করে দেবে।
বৈশাখী টিভিসেলিব্রেটি বুয়াসেলিব্রেটি বুয়া ঈদের তৃতীয় দিন রাত ১০টা ৩৫ মিনিটে দেখা যাবে বৈশাখী টিভিতে। কবির হোসেইন রচিত ও তুহিন হোসেন পরিচালিত এ নাটকে অভিনয় করেছেন তাশনুভা তিশা, নওশাবা, আফরান নিশো, নাঈম।প্রতিদিন মোশাররফ করিমকমবেশি প্রতিটি চ্যানেলেই মোশাররফ করিমের ঈদ নাটক থাকছে। এর মধ্যে বৈশাখী টেলিভিশনে ঈদের প্রথম পাঁচ দিন রাত ৮টা ৪৫ মিনিটে এ অভিনেতা অভিনীত পাঁচটি খণ্ড নাটক দেখা যাবে। এর মধ্য ঈদের দিন থাকছে দয়াল শাহর রচনা ও শামস করিমের পরিচালনায় বুলির বেলকনি, দ্বিতীয় দিন জিয়াউর রহমানের রচনা ও পরিচালনায় চোর ও চুড়ি, তৃতীয় দিন কচি খন্দকারের রচনা ও পরিচালনায় মানুষ-অমানুষ, চতুর্থ দিন মুসাফির সৈয়দের রচনা ও পরিচালনায় শেখ সাদীর সেইসব দিনরাত্রি ও পঞ্চম দিন মোরসালিন শুভর রচনা ও পরিচালনায় নাটক অভিনন্দন। ব্যস্ত এ অভিনেতার কাছে জানতে চাওয়া হয়, ঈদ বিনোদনে কার নাটকের দিকে চোখ রাখবেন। তিনি বলেন, ‘সত্যি কথা বলতে কি আমি ঈদের সময় টিভি দেখি না। খুব ভয়ে থাকি। নিজের কাজ দেখতে খুব ভয় পাই। কারণ, দেখলে মনে হয় আরও হয়তো ভালো করা যেত।’বউ যদি এমন হয়একক নাটক বউ যদি এমন হয়-এর কেন্দ্রিয় চরিত্রে অভিনয় করেছেন মীর সাব্বির। সম্রাট জাহাঙ্গীরের রচনায় নাটকটি পরিচালনা করেছেন নিলয় মাসুদ। মীর সাব্বির ছাড়াও এতে অভিনয় করেছেন ইভানা, আবদুল্লাহ রানাসহ আরও অনেকে। নাটকটি প্রচারিত হবে ঈদের দিন সন্ধ্যা ৭টা ৩৫ মিনিটে বৈশাখী টেলিভিশনে।
এনটিভিডালিমকুমারঈদের দিন থেকে পরের ছয় দিন এনটিভিতে সন্ধ্যা ৬টা ১০ মিনিটে প্রচারিত হবে ৭ পর্বের বিশেষ ধারাবাহিক নাটক ডালিমকুমার। এস এম সালাহউদ্দিনের চিত্রনাট্য ও পরিকল্পনায় নাটকটি পরিচালনা করেছেন এ আর বেলাল ও পর্ব পরিচালনা করেছেন এটিএম মাকসুদুল হক। অভিনয় করেছেন তানভির খান, তানজিন তিশা, অভিক রায়হান, এস ডি তন্ময়, সায়েদা শিলা, পলাশ, তানিয়া প্রমুখ। এ ছাড়া ৭০ জন উপচরিত্র, ৫ জন শিশুচরিত্র এবং ১০টির বেশি থ্রিডি চরিত্র এই ধারাবাহিকে আছে।এক দুখী রাজার দেশ নিয়ে ডালিমকুমার-এর গল্প। তার কোনো সন্তান ছিল না। এই কষ্টে বনে-জঙ্গলে ঘুরে বেড়াত। একদিন এক কচ্ছপকে ফাঁদ থেকে বাঁচায় রাজা। আসলে এটা কচ্ছপ ছিল না। ছিল পরির রানি। জীবের প্রতি রাজার এই মহানুভবতা দেখে পরি রানি তাকে একটা ফল উপহার দিয়ে তিন রানিকে তিন অংশ খাওয়াতে বলে। তারপর ছোট রানির কোলজুড়ে আসে এক ফুটফুটে কন্যাসন্তান। কিন্তু নিঝুম বাংলায় এই সুখ বেশি দিন স্থায়ী হলো না। ধবল রাজ্যের রাজা দানবরাজের চোখ পড়ে সেই রাজকন্যার ওপর। এভাবেই এগিয়ে যায় গল্প।যা দেখবেন অপূর্ব...ঈদের তৃতীয় দিন বেলা ২টা ২০ মিনিটে প্রচারিত হবে টেলিছবি ব্যাচ ২৭। মিজানুর আরিয়ান ও জাহেদুল আলমের যৌথ গল্পভাবনায় টেলিফিল্মটির চিত্রনাট্য রচনা ও পরিচালনা করেছেন আরিয়ান। এ টেলিছবিতে বৈমানিক চরিত্রে অভিনয় করেছেন অপূর্ব। তাঁকে বসতে হয়েছে উড়োজাহাজের ককপিটে। টেলিছবিটি নিয়ে অপূর্বের উচ্ছ্বাসের শেষ নেই। তিনি বলেন, ‘এবার ব্যাচ ২৭ দেখতেই হবে। শুটিংয়ের সময় এর যে রোমাঞ্চ অনুভব করেছি, সেই থেকে এটা দেখার ইচ্ছা।’ আর নিজের কাজের বাইরে কোনো কাজ দেখার ইচ্ছা অপূর্বর? এ প্রশ্নের জবাবে তিনি বলেন, ‘আয়নাবাজি অরিজিনাল সিরিজের মার্চ মাসে শুটিং নাটকে অভিনয় করেছি আমি। সেটা তো দেখবই, পাশাপাশি এই সিরিজের অন্য নির্মাতাদের সব নাটক দেখার ইচ্ছা আছে।’নোটসঈদের দ্বিতীয় দিন বেলা ২টা ২০ মিনিটে প্রচারিত হবে টেলিছবি নোটস। মাসুদ হাসান উজ্জ্বলের রচনা ও পরিচালনায় এই টেলিফিল্মে অভিনয় করেছেন তিশা, ইরেশ যাকের, কনা, তানভীর আলম সজীব, সাদমান মাতিস, জয় শাহরিয়ার, আদনান প্রমুখ।ব্যস্ত ও প্রতিষ্ঠিত সংগীত পরিচালক তনয়া বিতস্তা। দেশের একমাত্র পেশাদার নারী সংগীত পরিচালক সে। দেশের খ্যাতিমান সংগীতশিল্পী জনের সঙ্গে তার একটা সম্পর্ক রয়েছে। একদিন পরিচিত অনেককে ফোন দিয়ে বিতস্তা জানায়, তার একজন ভালো গিটারিস্ট দরকার। বিতস্তার এক বন্ধু রেশাদ একজন গিটারিস্টের সন্ধান দেয়, নাম মাতিস। মাতিসের গিটার বাজানো দেখে মুগ্ধ হয়ে যায় বিতস্তা। মাতিসও বিতস্তার সৌন্দর্যে এমনই মুগ্ধ যে বিতস্তা কী কম্পোজ করে, তার প্রতিভা কতখানি, তা নিয়ে কোনো মাথাব্যথা নেই মাতিসের। জন এই ব্যাপারটা মোটেও ভালো চোখে দেখছে না। সে সরাসরি বিতস্তাকে জানায় মাতিসের সঙ্গ ত্যাগ করতে। অসম্ভব চটে যায় বিতস্তা।তোমার দিকে আসছিঈদের দ্বিতীয় দিন রাত ৮টা ৫ মিনিটে এনটিভিতে দেখানো হবে নাটক তোমার দিকে আসছি। হুমায়ুন আজাদের কবিতা অবলম্বনে এ নাটকের নাট্যরূপ দিয়েছেন ও পরিচালনা করেছেন বদরুল আনাম সৌদ। এতে অভিনয় করেছেন জিতু আহসান, ফারহানা মিলি প্রমুখ।নীতার বিয়ে হয়েছিল বছর পাঁচেক আগে। এমন নয় যে তাকে আমি বিয়ের পর থেকে চিনি। পরিচয় তার সঙ্গে আরও বহু বছর আগেই। কিন্তু তাকে বিয়ের প্রস্তাব দেওয়া বা পছন্দের কথা বলা তো দূরে থাক, কখনো খুব বেশি কাছে যাওয়ার সাহসও করে উঠতে পারিনি। মনে হতো কাছে যাওয়ার চেষ্টা করলেই দৃষ্টির বাইরে চলে যাবে সে। কথাগুলো নীতার স্বামীর। তাদের নিয়েই এ নাটক।
গাজী টিভিভালোবেসেছিলেগাজী টিভিতে ঈদের দ্বিতীয় দিন রাত ৯টা ৩০ মিনিটে প্রচারিত হবে নাটক ভালোবেসেছিলে। মাসুম শাহরিয়ারের রচনায় নাটকটি পরিচালনা করেছেন চয়নিকা চৌধুরী। এতে অভিনয় করেছেন আফসানা মিমি, সিয়াম, সায়লা সাবি প্রমুখ।এসআর সিস্টার্সের ব্যবস্থাপনা পরিচালক সুচিত্রা। সুচিত্রার বাবা এখন আর ব্যবসাতে অতটা সময় দেন না। ব্যবসার দায়িত্ব নিতে গিয়ে সুচিত্রার বিয়ে করা হয়ে ওঠেনি। তাঁর ছোট বোন রূপা এমবিএ করছে। কথা হচ্ছে রূপার বিয়ের। এদিকে অফিসে সুচিত্রার সঙ্গে দেখা করার জন্য অপেক্ষা করছে অতনু। অতনু ফাইন আর্টস থেকে পাস করা ছেলে। চাকরি করে না। দুই বন্ধু মিলে একটা ছোট বিজ্ঞাপনী সংস্থা দাঁড় করানোর চেষ্টা করছে। সে বিষয়েই সে সুচিত্রার সঙ্গে দেখা করতে চায়। অতনুর কথায় সুচিত্রা মুগ্ধ। অতনু স্মার্ট ছেলে। এক মাঝরাতে সুচিত্রার বাসায় হাজির হয় জন্মদিনে উইশ করতে।উসিলাঈদের দ্বিতীয় দিন সন্ধ্যা ৬টায় গাজী টিভিতে প্রচারিত হবে নাটক উসিলা। বৃন্দাবন দাসের রচনা ও দীপু হাজরার পরিচালনায় নির্মিত এ নাটকে অভিনয় করেছেন চঞ্চল চৌধুরী, শাহনাজ খুশী, ইভানা, জামিল হোসেন, মাসুদ রানা, আশরাফ রবি প্রমুখ।নাটকের গল্পে দেখা যায় বাদশা গ্রামের বেশ ধনাঢ্য এক ব্যক্তি। বিয়ে করেছেন প্রায় ১০ বছর আগে। কিন্তু কোনো সন্তান হয় না। আর এই সন্তান না হওয়ার দোষ চাপানো হয় তার স্ত্রী হামিদার ওপর। সন্তান না হওয়ার উসিলায় একই গ্রামের সুন্দরী মেয়ে ছবির সঙ্গে প্রেম করতে শুরু করে বাদশা। কিন্তু তাদের বিয়েতে বাদ সাধেন ছবির বাবা। ছবির বাবা ঘোষণা দেন—সতিনের ঘরে তাঁর মেয়েকে বিয়ে দেবেন না। তবে বাদশা যদি তাঁর মেয়ের নামে সব সম্পত্তি লিখে দেয়, তাহলে তিনি ভেবে দেখবেন। এভাবেই এগিয়ে চলে উসিলা নাটকের গল্প।যা দেখবেন নিশো...ঈদের দ্বিতীয় দিন রাত ১১টা ৫০ মিনিটে গাজী টিভিতে দেখানো হবে গোলাম সোহরাব দোদুলের রচনা ও পরিচালনায় নাটক লাভ লেটার বক্স। এতে অভিনয় করেছেন আফরান নিশো। এই নাটকের জের ধরেই নিশোর সঙ্গে কথা হলে তিনি জানান, ঈদের প্রতিটি কাজই তাড়ার মধ্যে করা হলেও তাতে যত্নের কোনো ঘাটতি নেই। তিনি জানান, একটানা কাজের কারণে ক্লান্ত প্রাণ তাঁর ঈদে একটু বিশ্রাম নেবেন। আর সময় হলে বাংলাভিশনে ঈদের চতুর্থ দিন দেখবেন সুমন আনোয়ার পরিচালিত বাদাবন নাটকটি। আর তা ছাড়া ঈদের পর আলোচিত নির্মাতা ও তাঁদের নাটকগুলো দেখে নেবেন ইউটিউবে।
বাংলাভিশনবাইক ড্রাইভারবাংলাভিশনে ঈদের দিন সন্ধ্যা ৭টা ৫০ মিনিটে দেখানো হবে নাটক বাইক ড্রাইভার। ইশতিয়াক আহমেদের রচনা ও পরিচালনায় এ নাটকে অভিনয় করেছেন সালাহউদ্দিন লাভলু, প্রভা, উর্মিলা, কচি খন্দকার প্রমুখ। নাটকের গল্পে দেখা যাবে নন্দনপুর গ্রামের সঙ্গে শহরের যোগাযোগের একমাত্র রাস্তাটি অচল হয়ে আছে বেশ কদিন হলো। পাশের নদীটিও প্রায় মরে মরে অবস্থা। ঝক্কি-ঝামেলায় ভরা গ্রামের এই রাস্তা পাড়ি দিতে মোটরবাইক দিনে দিনে ব্যাপক জনপ্রিয় হয়ে উঠেছে। এই রুটে চলাচলকারী কিছুসংখ্যক বাইক ড্রাইভারের মধ্যে লাভলু একজন। তিনিই এ নাটকের ‘বাইক ড্রাইভার’। তাঁর গল্পই দেখা যাবে এই একক নাটকে।জুয়েল আইচের সাথেজাদুশিল্পী জুয়েল আইচ, চিত্রনায়িকা চম্পা, নৃত্যশিল্পী শামীম আরা নীপা, সংগীতশিল্পী দিনাত জাহান মুন্নীর অংশগ্রহণে এবং মৌটুসী বিশ্বাসের উপস্থাপনায় বিশেষ অনুষ্ঠান ‘জুয়েল আইচের সাথে’ প্রচারিত হবে বাংলাভিশনের ঈদ আয়োজনে। ঈদের তৃতীয় দিন বিকেল ৫টা ১৫ মিনিটে এটি দেখানো হবে। অনুষ্ঠানে তারকাশিল্পীদের আড্ডায় উঠে এসেছে মজার মজার গল্প। অনুষ্ঠানে জুয়েল আইচ পরিবেশন করেছেন কয়েকটি জাদু। তা ছাড়া তারকারা তাঁদের ব্যক্তিজীবনের নানা মজার ঘটনা তুলে ধরার পাশাপাশি জানিয়েছেন স্ব-স্ব ক্ষেত্রে কাজের অভিজ্ঞতার কথা।যা দেখবেন জাহিদ হাসান...ঈদের দিন রাত ৮টা ৪০ মিনিটে বাংলাভিশনে দেখানো হবে স্বল্পবিরতির নাটক গোয়েন্দা ঘটক। মেজবাহ উদ্দিনের রচনায় ও সৈয়দ শাকিলের পরিচালনায় এ নাটকে অভিনয় করেছেন জাহিদ হাসান ও মৌসুমী হামিদ। এবারের ঈদে এমন আরও কয়েকটি নাটক ও টেলিছবিতে দেখা যাবে জাহিদ হাসানকে। তিনি নিজের কোন কাজটি দেখবেন? অভিনেতাকে এমন প্রশ্ন করা হলে তিনি জানান, চেষ্টা করবেন প্রায় সবগুলোই দেখার। আর এর ফাঁকে অন্য িশল্পীদের কাজও দেখার ইচ্ছা আছে তাঁর।যা দেখবেন মিথিলা...গৃহপালিত স্বামী নাটকের দৃশ্যে জন ও মিথিলা। ইফতেখার আহমেদ ফাহমির রচনা ও পরিচালনায় এ নাটক দেখানো হবে বাংলাভিশনে ঈদের দ্বিতীয় দিন রাত ৮টা ৪০ মিনিটে। ফাহমির সঙ্গে এই ঈদে মিথিলা আরেকটি নাটকে অভিনয় করেছেন। সেটি হলো ‘আয়নাবাজি অরিজিনাল সিরিজ’-এর নোঙর ফেলি ঘাটে ঘাটে। পরের নাটকটি নিয়ে মিথিলা বলেন, ‘এবারের ঈদে আমার খুব পছন্দের কাজ এটা। কারণ, এখানে আমি আমার সব প্রিয় সহশিল্পীদের সঙ্গে কাজ করেছি। মাহফুজ আহমেদ, সুমাইয়া শিমু, ইরেশ যাকের।’ নোঙর ফেলি ঘাটে ঘাটে দেখানো হবে ‘ছবিয়াল রিইউনিয়ন’-এ ঈদের সাত দিনের অনুষ্ঠানমালায় একুশে টিভিতে।তবে মিথিলা এই ঈদে সবচেয়ে বেশি অপেক্ষা করবেন একটি অন্য নাটকের জন্য। তাতে তিনি অভিনয় করেননি। অভিনয় করেছেন তাঁর বোন যাকিয়া রশীদ। সেই নাটকের নাম রাতুল বনাম রাতুল (মাছরাঙা, আরটিভি, গাজী টিভি)। তা ছাড়া ঈদের ছুটির ব্যস্ত দিনগুলোয় মিথিলা আরও দেখবেন মিজানুর আরিয়ানের ফরএভার নাটকটি। সেটাও তাঁর খুব পছন্দের কাজের একটি। এই নাটকটি ঈদের পঞ্চম দিন রাত ১১টায় আরটিভিতে দেখবেন মিথিলা।স্বপ্নের মানুষঈদের তৃতীয় দিন রাত ৮টা ৪০ মিনিটে বাংলাভিশনে শিহাব শাহীন ও ওসমান সজীবের রচনায় এবং শিহাব শাহীনের পরিচালনায় নাটক স্বপ্নের মানুষ প্রচারিত হবে। নাটকে অভিনয় করেছেন সজল, কেয়া, রুজলান প্রমুখ। বনির সঙ্গে মিশে মুন বুঝতে পারে বাস্তব জীবনে ‘স্বপ্নের মানুষ’ অনেক আলাদা হয়। স্বপ্নের মানুষকে বাস্তবে মুনের ভালো লাগে না। বনির প্রতি তার ফ্যান্টাসি কেটে যায়। এর মধ্যেই জন নামের একজন বনি ও মুনকে ফলো করে। কিন্তু সব ওলট-পালট হয়ে যায় যেদিন বনি মুনকে বিয়ের প্রস্তাব দিয়ে বসে।আবার এলো যে সন্ধ্যাসদ্য প্রয়াত সংগীত পরিচালক লাকী আখান্দের জনপ্রিয় কয়েকটি গানের ভিন্নধর্মী পরিবেশনা নিয়ে অনুষ্ঠান ‘আবার এলো যে সন্ধ্যা’ প্রচারিত হবে বাংলাভিশনে ঈদের দ্বিতীয় দিন বিকেল ৫টা ১৫ মিনিটে। অনুষ্ঠানে গানগুলো গেয়েছেন বাপ্পা মজুমদার, বালাম, পান্থ কানাই ও কণা। অনুষ্ঠানটি উপস্থাপনা করেছেন বাপ্পা মজুমদার।
দেশ টিভিলজ্জাবতী লায়লা এবার অভিনেত্রী লায়লাঈদের দিন থেকে টানা সাত দিন দেশ টিভিতে সন্ধ্যা ৬টা ১৫ মিনিটে দেখা যাবে ধারবাহিক নাটক লজ্জাবতী লায়লা এবার অভিনেত্রী লায়লা। মাসুম শাহরীয়ারের রচনা ও আবু হায়াত মাহমুদের পরিচালনায় এ নাটকে অভিনয় করেছেন তিশা, চঞ্চল চৌধুরী, সুজাত শিমুল, শাহেদ আলী সুজন, রাশেদ মামুন অপু, নীলা ইসরাফিল, তানজিকা, ইভানা শহীদুল্লাহ সবুজ ও অন্যান্য।এ নাটকে লায়লার স্বামী সুহাস। সুহাসের এক বন্ধু টিভিতে নাটক বানান, নাম মুনতাসির। লায়লার অতি লজ্জা পাওয়ার ঘটনা তিনি জানতে পেরেছেন নিউজ দেখে। কিন্তু পরিচিত হয়ে তিনি বুঝতে পারেন, লায়লার মধ্যে এখন বাড়াবাড়ি লজ্জা ব্যাপারটি তো নেই-ই, বরং সে খুবই সাবলিল। আর মুখের ওপর উচিত কথাটি বলতে যেন তিনি মুখিয়ে থাকেন। নাটকের একটি চরিত্রের জন্যে মুনতাসিরের লায়লাকে পছন্দ হয়ে যায়। মুনতাসির তাঁর বন্ধুকে অনুরোধ করে বলেন, লায়লা ভাবিকে দিয়ে অভিনয় করাতে চান। প্রস্তাব শুনে লায়লা খুবই অবাক হন। তাহলে শেষমেশ লায়লা কি লজ্জা কাটিয়ে অভিনেত্রী হয়ে উঠতে পারবেন? দেখা যাবে ৭ পর্বের এই ধারাবাহিক নাটকে।নিকট অজানাদেশ টিভিতে ঈদের তৃতীয় দিন সন্ধ্যা ৭টা ৩৫ মিনিটে দেখানো হবে নাটক নিকট অজানা। সোহাগ হাবিবের রচনা ও তানহা জাফরিনের পরিচালনায় এ নাটকে অভিনয় করেছেন মুস্তাফা মনোয়ার, রওনক হাসান, মৌসুমী হামিদ প্রমুখ।নাটক শুরু হয় আধা গ্রাম্যজীবনে বেড়ে ওঠা যুবক মুসাকে ঘিরে। তিনি মনে করেন জীবন হতে হবে সৎ ও আদর্শের এক উজ্জ্বল মূর্তি। পেশায় মুরগি ব্যবসায়ী মুসা নিজেকে একজন আদর্শবাদী মুরগি ব্যবসায়ী মনে করেন। কারণ, এই ব্রয়লার মুরগির যুগেও তিনি দেশি মুরগির ব্যবসায়ী। এই ব্যবসায় দেশপ্রেমের সঙ্গে রয়েছে দেশি মুরগির প্রতি অগাধ ভালোবাসার প্রশ্ন! এ গল্পে আরও আছেন জাদুকর পি সি চঞ্চল, বোবা মফিজ ও রত্না।অনুসিদ্ধান্তদেশ টিভিতে ঈদের দ্বিতীয় দিন সন্ধ্যা ৭টা ৩৫ মিনিটে হাসানাত বিন মাতিন রচনা ও তানিম পারভেজের পরিচালনায় নাটক অনুসিদ্ধান্ত-এ অভিনয় করেছেন অ্যালেন শুভ্র, রাজীব সালেহীন, শর্মী মালা, তাসনুভা তিশা।নাটকে দেখা যাবে দবির সাহেবকে। তিনি একজন দ্বিতীয় শ্রেণির কর্মচারী। রিটায়ার্ড করেছেন। থাকেন কলোনির একটি ভাড়া বাসায়। তাঁর তিন ছেলেমেয়ে এবং বড় ছেলের বউ নিয়ে সংসার। চাকরি শেষে দবির সাহেব ২০ লাখ টাকা পেয়েছেন। কিন্তু সেটা দিয়ে তিনি কিছুই করতে পারেননি। ছেলেমেয়েদের ওই টাকার ওপর লোভ আছে। এই পরিবারে একদিন অদ্ভুত ঘটনা ঘটা শুরু হলো। দবির সাহেব রাতে কোথায় যেন চলে যান। এ নিয়েই শুরু হলো নানা কাণ্ড।নেতা ভার্সেস অভিনেতাঈদের দ্বিতীয় দিন রাত ৮টা ৪৫ মিনিটে দেশ টিভিতে দেখানো হবে নাটক নেতা ভার্সেস অভিনেতা। এটি রচনা ও পরিচালনা করেছেন গোলাম সোহরাব দোদুল। এতে অভিনয় করেছেন নিলয়, শতাব্দী ওয়াদুদ, সাদিয়া জাহান প্রভা প্রমুখ।গল্পের শুরুতেই এমন এক ব্যক্তির দেখা পাওয়া যায়, যিনি কিনা তাঁর এলাকার একচ্ছত্র সাংস্কৃতিক ব্যক্তিত্ব হিসেবে নিজেকে প্রতিষ্ঠা করেছেন। তাঁকে সর্বদা ঘিরে থাকে বেশ কিছু তেলবাজ ছেলেমেয়ে। ঘটনা, তথা অঘটনের মূল সূত্রপাত ঘটে বর্ষা উত্সবকে কেন্দ্র করে সংঘটিত এক সাংস্কৃতিক অনুষ্ঠানে। সেখানে হেকমত মিয়া তাঁর পছন্দের এক অষ্টাদশী তরুণীকে গান গাওয়ার সুযোগ করে দেন। কারণ হেকমত মিয়া বয়স্ক মেয়েদের একটু বেশিই পছন্দ করেন। হেকমত মিয়ার শিষ্যদের মধ্যে দুটি দল তৈরি হয়ে যায়। একদল হেকমত মিয়ার পক্ষে, আরেক দল বিপক্ষে অবস্থান নেয়। এরই মধ্যে হেকমত মিয়ার বিপক্ষে প্রথম একটি গ্রুপ মাথা উঁচু করে দাঁড়ায়, যার নেতা আকিব নামের এক যুবক। অন্যদিকে হেকমত মিয়ার পক্ষে অবস্থান নেওয়া দলের প্রধান সামি। দুই দলই দুই দলকে দেখে নেওয়ার হুমকি দেয়।
আর টিভিছোটলোকঈদের দিন থেকে সপ্তম দিন পর্যন্ত আরটিভিতে সন্ধ্যা ৭টা ১০ মিনিটে প্রচারিত হবে সাত পর্বের ধারাবাহিক নাটক ছোটলোক। মাসুদ সেজানের রচনা ও পরিচালনায় নাটকে অভিনয় করেছেন চঞ্চল চৌধুরী, ভাবনা, এজাজুল ইসলাম, রিফাত চৌধুরী, সাজ্জাদ রেজা, নাবিলা ইসলাম প্রমুখ।বড়লোক ও ছোটলোক নিয়ে আমাদের প্রচলিত সামাজিক ধ্যানধারণার বিপরীতে একটি নতুন সময়কে নিয়ে নির্মিত হয়েছে এই ধারাবাহিক। নাটকে দেখা যাবে, আফজাল একটা ‘ছোটলোক’, লোকে তা-ই বলে। ছোট চাকরি করে। মাসের বেতনে দিয়ে চলতে না পারলে এর-ওর কাছে টাকা ধার করে। তবে আফজালের মন অনেক বড়। অন্যদিকে, মকবুল সাহেব ‘বড়লোক’। তার যে কত টাকাপয়সা আছে, সে নিজেও জানে না। তবে মকবুলের মন ভীষণ ছোট। বাইরের মানুষ দূরের কথা, থাকুক নিজের আত্মীয় কিংবা কর্মচারীদেরও কোনো বিপদে সাহায্য করে না।যা দেখবেন চঞ্চল...গত বছর চঞ্চলের সাড়াজাগানো সিনেমা আয়নাবাজি এবার ঈদে আরটিভিতে দেখানো হবে। সেই সঙ্গে এবার ঈদে অনেকগুলো নাটকে দেখা যাবে এ অভিনেতাকে। এর মধ্যে চঞ্চল নিজে সময় বের করে কিছু নাটক দেখতে চান। যেমন মোস্তফা কামাল রাজের একটি পারিবারিক প্রেম কাহিনী (এনটিভি), নসু ভিলেন (এটিএন বাংলা), বিবেক মজিদ (এটিএন বাংলা), পোস্টমর্টেম (একুশে টিভি), ছোটলোক (আরটিভি)।যমজ ৭ঈদের তৃতীয় দিন রাত ৮টা ৩৫ মিনিটে আরটিভিতে দেখানো হবে অনিমেষ আইচের রচনা ও আজাদ কালামের পরিচালনায় নাটক যমজ ৭। এতে অভিনয় করেছেন মোশাররফ করিম, প্রভা প্রমুখ।ইউরোপ থেকে একমাত্র শ্যালক রানা দেশে এসেছে। দুলাভাই কদু আজাদকে নিয়ে কক্সবাজার বেড়াতে যাবে রানা। সঙ্গে নিয়েছে রানার বোকা ও চালাক দুই ভাগনে এক্কা ও নিক্কাকে। কক্সবাজার গিয়ে পরিচয় হয় একটা শুটিং ইউনিটের সঙ্গে। পরিচালকের কাছ থেকে প্রস্তাব পায় অভিনয়ের। শুটিং করতে গিয়ে কদু আজাদ ও তার দুই ছেলের নানা কাণ্ড ঘটতে থাকে।ঘাউরা মজিদ এখন শ্বশুরবাড়িঈদের দিন রাত ৮টা ৩৫ মিনিটে আরটিভিতে দেখানো হবে একক নাটক ঘাউরা মজিদ এখন শ্বশুরবাড়ি। আকাশ রঞ্জনের রচনা ও শামীম জামানের পরিচালনায় নাটকে অভিনয় করেছেন মোশাররফ করিম, মম, রোবেনা রেজা জুঁই, শামীম জামান প্রমুখ। মজিদ এবারের নাটকে গেছে শ্বশুড়বাড়ি। মজিদের মাথা গরম থাকে সারাক্ষণ। কথায় কথায় রাগ করে। শ্বশুড়বাড়িতে গিয়েও ঘটিয়েছে অঘটন। সেই অঘটন নিয়ে নির্মিত হয়েছে সিক্যুয়াল নাটক ঘাউরা মজিদ এখন শ্বশুরবাড়ি।অপুর সাতকাহনচিত্রনায়িকা অপু বিশ্বাস কথা বলেছেন সংসার, বিয়ে, গোপনীয়তা, শাকিবের সঙ্গে মানসিক নানা দ্বন্দ্বসহ বিভিন্ন বিষয়ে আরটিভির ঈদের অনুষ্ঠান ‘অপুর সাতকাহন’-এ। ঊর্মিলা শ্রাবন্তী করের উপস্থাপনায় অনুষ্ঠানটি প্রচারিত হবে ঈদের তৃতীয় দিন বিকেল ৫টা ৩০ মিনিটে।
এশিয়ান টিভিছাওয়ালএকক নাটক ছাওয়াল দেখানো হবে ঈদের দ্বিতীয় দিন রাত আটটায় এশিয়ান টিভিতে। দেলোয়ার হোসেন দিলু পরিচালিত এ নাটকে অভিনয় করেছেন আ খ ম হাসান, তানিয়া বৃষ্টি, শফিক খান দিলুসহ আরও অনেকে।এশিয়ান মিউজিকপ্রতিবারের মতো এশিয়ান টিভি এবারও তাঁদের সাত দিনের ঈদ অনুষ্ঠানমালার প্রতিদিনই রাখছে ‘এশিয়ান মিউজিক’ অনুষ্ঠানটি। এতে অংশ নিচ্ছেন জনপ্রিয় সংগীতশিল্পী ও গানের দল। প্রতিদিন রাত ১১টায় শুরু হবে সরাসরি এ গানের আয়োজন। চলবে রাত দুইটা পর্যন্ত। ঈদের দিন অনুষ্ঠানে গাইবেন আঁখি আলমগীর, দ্বিতীয় দিন বাদশা বুলবুল ও ডলি সায়ন্তনী, তৃতীয় দিন গানের দল জলের গান, চতুর্থ দিন ন্যান্সি ও প্রতীক হাসান, পঞ্চম দিন ফাহমিদা নবী, ষষ্ঠ দিন শফি মণ্ডল ও শাহনাজ বেলী এবং সপ্তম দিন গাইবেন মুহিন ও লিজা।লাস্ট ডেট অব সুইসাইডএশিয়ান টিভিতে ঈদের তৃতীয় দিন রাত আটটায় দেখানো হবে একক নাটক লাস্ট ডেট অব সুইসাইড। হাসান ফুয়াদের পরিচালনায় এ নাটকে অভিনয় করেছেন সজল, মমসহ আরও অনেকে।ড্যান্স ফিউশননাচ নিয়ে ঈদের বিশেষ অনুষ্ঠান ‘ড্যান্স ফিউশন’ দেখানো হবে ঈদের তৃতীয় দিন এশিয়ান টিভিতে সন্ধ্যা ৬টা ৩০ মিনিটে। তারকাদের নিয়ে করা নাচের অনুষ্ঠানে দেখা যাবে চাঁদনী, মেহ্জাবীন, সুপ্রিয়া, তানহা তাসনিয়া, মিমো, ইমন ও তমা মির্জাকে।
এসএটিভিস্কাল্পচারঈদের দ্বিতীয় দিন রাত ৮টা ৫০ মিনিটে এসএটিভিতে দেখানো হবে একক নাটক স্কাল্পচার। এতে অভিনয় করেছেন জাহিদ হাসান, প্রভা, সাবেরী আলম, আশরাফুল আশীষ, শহীদুল্লাহ সবুজ, এমিলা প্রমুখ। নাটকটি রচনা করেছেন জিয়াউর রহমান এবং পরিচালনা করেছেন শাহনেওয়াজ রিপন।নাটকটি অর্ক ও নোরাকে নিয়ে। তাঁদের মধ্যে ঝগড়া, খুনসুটি লেগেই আছে। এই ঝগড়ার আড়াল থেকেও তাঁদের ভালোবাসা-শ্রদ্ধাবোধ উঁকি দেয়। এভাবেই স্বপ্নের মতো কেটে যায় তাঁদের চার বছরের প্রেম। এরপর শুরু হয় সংসার। আবার সেই একই ঝগড়া, খুনসুটি। কিন্তু সংসার শুরু হওয়ার বছরখানেক পর অর্ককে দেখা যায় মানসিক চিকিৎসকের নিবিড় পরিচর্যায়। কিন্তু কেন?বসন্ত মেঘঈদের দ্বিতীয় দিনে এসটিভিতে বেলা ২টা ২০ মিনিটে দেখানো হবে টেলিছবি বসন্ত মেঘ। এতে অভিনয় করেছেন তৌকীর আহমেদ, মৌসুমী, জুলফিকার চঞ্চল, রাশেদ শাওন, দিলরুবা তুশি প্রমুখ। এটি রচনা ও পরিচালনা করেছেন সাজিন আহমেদ।আতিফ ও কানিজ স্বামী-স্ত্রী। তারা একই প্রাইভেট ফার্মে চাকরি করে। ধীরে ধীরে তাদের সংসারে নামে অশান্তি। দুজনের মধ্যেই অবিশ্বাস বাসা বাঁধে। বাড়তে থাকে সন্দেহ। এই নিয়ে চলে প্রতিনিয়ত ঝগড়াঝাঁটি। একপর্যায়ে তারা বিচ্ছেদের সিদ্ধান্ত নেয়। উকিলকে সব খুলে বলে। উকিল তাদের বোঝানোর চেষ্টা করে। আরেকটু ভাবতে বলে। কিন্তু তারা তাদের সিদ্ধান্তে অনড়।পরদিন তারা অফিসে গেলে দুজনকেই এমডি তার রুমে ডেকে অফিসের কাজে দুজনকেই কক্সবাজার যাওয়ার নির্দেশ দেন। তারা দুজনই পড়ে যায় বিপাকে। কক্সবাজারে গিয়ে আতিফ-কানিজের দেখা হয় ওই উকিলের সঙ্গে। তারা চমকে ওঠে।যা দেখবেন নিপুণ...চিত্রনায়িকা নিপুণ এবার টিভিতে একেবারে অল্পকিছু কাজ করেছেন। এরই মধ্যে একটি সকাল আহমেদ পরিচালিত টেলিছবি অভিনেত্রী। এটি দেখানো হবে এসএ টিভিতে ঈদের তৃতীয় দিন বেলা ২টা ২০ মিনিটে। টেলিছবিতে অভিনেত্রী নিপুণকে ‘অভিনেত্রী’ হিসেবেই দেখা যাবে। নিপুণও নিজেকে এমন চরিত্রে দেখতেই ভালোবাসেন। তাই ঈদের সময় তিনি টিভি পর্দায় চোখ রাখবেন এই টেলিছবি দেখার জন্য। পাশাপাশি নিপুণ চরিত্র: ভোটার নামে মাসুদ সেজানের ঈদ ধারাবাহিকেও অভিনয় করেছেন। ঈদের প্রথম সাত দিন সুযোগ পেলেই নিপুণ রাত ৯টা ৪০ মিনিটে বাংলাভিশনে সেই ধারাবাহিকটি দেখতে চান। আর দেখবেন চলচ্চিত্রবিষয়ক ঈদের অনুষ্ঠানগুলো।
