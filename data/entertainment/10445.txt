
১ জানুয়ারি দেশব্যাপী মুক্তি পাচ্ছে সায়মন তারেক পরিচালিত পূর্ণদৈর্ঘ্য ছবি ‘মাটির পরী’। এতে একটি বিশেষ চরিত্রে অভিনয় করেছিলেন প্রয়াত চলচ্চিত্র নির্মাতা চাষী নজরুল ইসলাম। মৃত্যুর এক বছর পর মুক্তি পাওয়া এ ছবিতে আবারও দেখা মিলবে জাতীয় পুরস্কারজয়ী এ নির্মাতার। এ ছবিতে অভিনেত্রীর বাবার চরিত্রে অভিনয় করেছন বলে নির্মাতা তারেক জানান।‘মাটির পরী’ ছবিটির শুটিং শুরু হয় ২০১৪ সালে। এরপর থেমে থেমে লম্বা সময় ধরে চলে এ ছবির কাজ। ছবিতে আরও অভিনয় করেছেন সায়মন সাদিক, মৌমিতা মৌ, লামিয়া, আলেকজেন্ডার বো, আফজাল শরীফ, সুব্রত, ‘মিরাক্কেল খ্যাত’ সজল ও চিত্রনির্মাতা কাজী হায়াৎ​। উল্লেখ্য, এ বছরের ১১ জানুয়ারি মারা যান প্রখ্যাত নির্মাতা চাষী নজরুল ইসলাম।
