


• বলিউডের বরেণ্য অভিনেত্রী শ্রীদেবী আর নেই। • গতকাল শনিবার দুবাইয়ে হৃদ্‌রোগে আক্রান্ত হয়ে মৃত্যুবরণ করেন তিনি। • টুইটারে অনেকেই শোক বার্তা দিয়েছেন।

বলিউডের বরেণ্য অভিনেত্রী শ্রীদেবী আর নেই। গতকাল শনিবার রাত সাড়ে ১১টা নাগাদ দুবাইয়ে হৃদ্‌রোগে আক্রান্ত হয়ে মৃত্যুবরণ করেন তিনি। তাঁর বয়স হয়েছিল মাত্র ৫৪ বছর। তাঁর মৃত্যুর খবর দ্রুত ছড়িয়ে পড়ে ভারতসহ সারা বিশ্বে। শোকে স্তব্ধ বলিউড। সামাজিক যোগাযোগমাধ্যম টুইটারে অনেকেই শোক বার্তা দিয়েছেন। অভিনেত্রীর পরিবারের প্রতি সমবেদনা জানিয়েছেন অসংখ্য তারকা।
অমিতাভ বচ্চনজানি না কেন এত অসহায় লাগছে।
প্রিয়াঙ্কা চোপড়াআমার বলার কোনো ভাষা নেই। শ্রীদেবীকে যাঁরা ভালোবাসতেন, সবার প্রতি সমবেদনা। আজ একটা কালো দিন।
প্রীতি জিনতাআমার অল টাইম ফেবারিট শ্রীদেবী নেই শুনে আমি শকড। তাঁর আত্মার শান্তি কামনা করি। তাঁর পরিবার শক্তি পাক।
বোমান ইরানিঘুম ভাঙল এই শকিং খবরটা শুনে। আমাদের শ্রীদেবী আর নেই। বনি আর তাঁর পরিবারের প্রতি সমবেদনা।
নেহা ধুপিয়াশ্রীদেবী ম্যাম নেই! আমরা আমাদের সবচেয়ে সূক্ষ্ম অভিনেত্রীকে হারালাম।
জ্যাকুলিন ফার্নান্দেজশ্রীদেবী, আমরা একজন আইকনকে এত তাড়াতাড়ি হারালাম!
সিদ্ধার্থ মালহোত্রাশ্রীদেবী ম্যাম নেই শুনে সত্যিই শকড।
আদনান সামিশেষ রাতে শ্রীদেবীর খবরটা শুনে আমি আর কথা বলার মতো অবস্থায় নেই। অসাধারণ প্রতিভা। রেস্ট ইন পিস।
সুস্মিতা সেনআমি শুনলাম শ্রীদেবী ম্যাম চলে গেছেন। কান্না থামাতে পারছি না।
রাভিনা টেন্ডনশকিং একটা খবরে ঘুম ভাঙল। কেন এমন হলো? এত তাড়াতাড়ি চলে গেল শ্রী!
এ আর রহমানআমি মর্মাহত। তাঁর পরিবারের সবার প্রতি সমবেদনা জানাচ্ছি।
রাজকুমার রাওভাবতেই পারছি না! শ্রীদেবী নেই! কী করে সম্ভব! আমাদের জন্য বিরাট ক্ষতি হয়ে গেল।
আনুশকা শর্মাআমি শোকাহত। কী বলব, কোনো ভাষা খুঁজে পাচ্ছি না। তাঁর পরিবারের প্রতি সমবেদনা জানাচ্ছি।
রিতেশ দেশমুখভয়ানক খবর! খবরটা শুনে শোকে স্তব্ধ হয়ে গেছি।
