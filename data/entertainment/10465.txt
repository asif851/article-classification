
এখন তাঁদের দর্শন মিলছে জুটিতে, তাও আবার নয়নাভিরাম সব পর্যটনকেন্দ্রগুলোতে। কখনো স্পেনে কখনো শ্রীলঙ্কার সমুদ্র সৈকতে। স্পেনের পর এবারে রণবীর আর ক্যাটরিনা গেছেন শ্রীলঙ্কায়, সমুদ্র সৈকতে; অভিসারে।সম্প্রতি শ্রীলঙ্কার সমুদ্র সৈকতে একসঙ্গে ছুটি কাটাতে দেখা গেছে রণবীর কাপুর-ক্যাটরিনা কাইফকে। এক খবরে এ তথ্য জানিয়েছে এনডিটিভি।যদিও বর্তমানের এ অন্তরঙ্গ সম্পর্ক বা প্রেমের বিষয়টি অস্বীকারই করছেন দীপিকার সাবেক প্রেমিক রণবীর ও সালমান খানের সাবেক প্রেমিকা ক্যাটরিনা। কিন্তু দুজনের ঘনিষ্ঠতার ছবি স্টারডাস্ট ম্যাগাজিনে প্রকাশ হওয়ায় সম্পর্কের গল্প এখন অন্যদিকেই মোড় নিচ্ছে বলে সবার ধারণা। এর আগে বলিউডের নতুন রোমিও জুলিয়েট রণবীর কাপুর ও ক্যাটরিনা কাইফকে স্পেনের ইবিজায় ডেটিং করতে দেখা গেছে।চুপিসারে চালানো এ জুটির প্রেম ‘আজব প্রেমকি গজব কাহিনী’ চলচ্চিত্রে একসঙ্গে কাজ করার সময় গড়ে উঠেছিল বলে ধারণা করা হয়। ক্যাট-রণবীরের ভাষায় ‘শুধু বন্ধুত্ব’ এখন একটু বেশি মাত্রায় ঘনিষ্ঠতার কারণে সবার নজর কেড়েছে, তবে এ সম্পর্কের পরিণতির দিকেই তাকিয়ে আছেন অনেকেই।
