
তিনি ক্যাটরিনা কাইফ। গাড়িতে উঠে বসার পর নিজ হাতে দরজা বন্ধ করার কাজটা নিশ্চয়ই তাঁকে কদাচিৎই করতে হয়। তাই তো অনভ্যাসবশত এবার শুটিংয়ের সময় গাড়ির দরজা বন্ধ করতে ভুলে গিয়েছিলেন তিনি। আর তাতেই ঘটে ছোট দুর্ঘটনা। ভাগ্যিস, চোটটা গাড়ির ওপর দিয়ে গেছে। ক্যাটরিনা আর তাঁর সহশিল্পী আদিত্য রায় কাপুর অক্ষতই আছেন।অভিষেক কাপুর পরিচালিত ফিতুর ছবির শুটিং হচ্ছিল দিল্লিতে। গাড়ি চালানোর একটি দৃশ্য ধারণ করার সময় দরজা বন্ধ করতে ভুলে যান ক্যাটরিনা। ফলে দেয়ালের সঙ্গে সংঘর্ষে গাড়ির দরজা দুমড়ে-মুচড়ে যায়।ক্যাটরিনা বলেন, ‘গাড়িটা খুব সুন্দর ছিল! ভাবতে পারেন, এমন অবস্থায়ও আদি (আদিত্য রায় কাপুর) ঠিকই অভিনয় করেছে! যদি পরিচালক এই দৃশ্যটাও ছবিতে রাখতে চান, সে কথা ভেবে।’ টাইমস অব ইন্ডিয়া
