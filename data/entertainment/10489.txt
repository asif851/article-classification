
গানের ভিডিওতে লিজাকে শেষবার দেখা গিয়েছিল বছর দেড় আগে। ‘পাগলি সুরাইয়া’ গানটিতে শিল্পী নিজেই হয়েছিলেন মডেল। দীর্ঘ সময় পর নতুন ভিডিও মুক্তি পেল এই ক্লোজআপ তারকার। গানের শিরোনাম ‘মন বড় অবুঝ’। গত মঙ্গলবার রাতে জিসান মাল্টিমিডিয়ার ইউটিউব চ্যানেলে ভিডিওটি আপলোড করা হয়।
‘মন বড় অবুঝ’ গানের সুর ও সংগীত করেছেন রেজওয়ান শেখ, লিখেছেন জিয়াউদ্দিন আলম। ভিডিও পরিচালনা করেছেন শেখ মাহি। নতুন গান ও এর ভিডিও নিয়ে লিজা বলেন, ‘গানের কথাগুলো সহজ ও সাধারণ। ভিডিওটিও নির্মাণ করা হয়েছে সেভাবেই। আসছে ঈদুল আজহায় নতুন আরও একটি গানের ভিডিও প্রকাশ করবেন লিজা। ইশতিয়াক আহমেদের লেখা ও বেলাল খানের সংগীতে ‘ভালোবাসি বলা হয়ে যাক’ গানটি প্রসঙ্গে লিজা বলেন, ‘গান প্রস্তুত। ভিডিও ধারণের পরিকল্পনাও শেষ। এখন শুটিংয়ে যাব।’
শিল্পী বলেন, বড় বাজেটে তৈরি হবে নতুন গানের ভিডিও। ঈদের আগে ইউটিউবে তুলবেন সেটি।
 
