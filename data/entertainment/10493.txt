
অপরাধজগতের এক ভয়ংকর নাম ‘মালা খালা’। খুন, গুম, চাঁদাবাজিসহ বিভিন্ন অপরাধের নেপথ্যের রানি তিনি। এমন এক নারী চরিত্র এবং তার চারপাশের নানা গল্প নিয়েই তৈরি হচ্ছে ধারাবাহিক নাটক চেহারা। নাটকটি পরিচালনা করছেন জিয়াউদ্দিন রাজু। নাটকে মালা খালার চরিত্রে অভিনয় করছেন শম্পা রেজা। কথা হলো তাঁর সঙ্গে।‘মালা খালা’র একটি সংলাপ শুনতে চাই প্রথমে।ওরে বাবা! আবার সেই সংলাপ বলা? খুব কঠিন একটি কাজ। ‘এই! গুলিটা তাগো মাথা ফুটা কইরা বাইর অয় নাই ক্যালা? কারও পরিচয় জাইন্যা আমার কুনো লাভ নাইক্যা। আমি বুঝি শুধু—গিভ অ্যান্ড টেক!’সংলাপগুলো কি খুব কঠিন ছিল?শুধু সংলাপ নয়। নাটকের চরিত্র ও ভাষা—দুটিই ছিল আমার জন্য একেবারেই নতুন এক অভিজ্ঞতা। কারণ, পুরান ঢাকার ভাষায় আমি কথা বলতে অভ্যস্ত নই। এই প্রথম আমাকে ঢাকাইয়া ভাষায় অভিনয় করতে হয়েছে। নাটকের পরিচালক আমার ভাষা ঠিকঠাক করার জন্য পুরান ঢাকার ভাষায় কথা বলেন এমন একজন প্রশিক্ষকও ঠিক করে দিয়েছিলেন।চরিত্রটি করতে গিয়ে কি কাউকে অনুসরণ করেছেন?অনুসরণ তো অবশ্যই করতে হয়। আমি আমাদের প্রতিবেশী রাষ্ট্রের এক নারী চরিত্রকে অনুসরণ করেছি। কিন্তু সেই নামটি এখন বলা যাবে না।এ ধরনের চরিত্রে অভিনয়ে শিল্পীর আনন্দ কোথায়?চরিত্রটিকে ঠিকমতো ফুটিয়ে তুলতে পারলে তবেই শিল্পীর আনন্দ। আর এ জন্য দরকার নিষ্ঠা ও অধ্যবসায়ের।দশর্কের জন্য কি কিছু বলবেন?দর্শকদের প্রতি খুব বেশি কিছু বলার নেই। কারণ দর্শককে যা-ই দেখানো হবে, তাঁরা তা-ই দেখবেন। এ ক্ষেত্রে দায়িত্বটা টেলিভিশন চ্যানেলের। অনুষ্ঠান নির্বাচন ও প্রচারের সময় নির্বাচনে আরও যত্নবান হতে হবে। তা না হলে দর্শকেরা বিরক্ত হয়ে একসময় টিভি চ্যানেল থেকেই মুখ ফিরিয়ে নেবেন।
