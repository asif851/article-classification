
বলিউডের তারকাদের নিয়ে তাঁদের ভক্তদের মধ্যে রয়েছে ব্যাপক আগ্রহ। পছন্দের তারকা সম্পর্কে নিত্যনতুন খবর জানার জন্য সব সময় মুখিয়ে থাকেন ভক্তেরা। সম্প্রতি বলিউডের শীর্ষস্থানীয় বেশ কয়েকজন তারকা সম্পর্কে চাঞ্চল্যকর কিছু তথ্য প্রকাশ করেছে ওয়ান ইন্ডিয়া।তোতলা ছিলেন হৃতিক রোশনশৈশবে তোতলামির সমস্যা ছিল বলিউডের অন্যতম জনপ্রিয় অভিনেতা হৃতিক রোশনের। এ সমস্যা থেকে মুক্তি পেতে স্পিচ থেরাপিও নিতে হয়েছিল তাঁকে।আন্না কারিনা কাপুর খান!রাশিয়ান লেখক লিও তলস্তয়ের বিখ্যাত ‘আন্না কারেনিনা’ উপন্যাসের কারেনিনা চরিত্রের সঙ্গে মিলিয়েই কারিনার নাম রাখা হয়েছিল। অন্তঃসত্ত্বা অবস্থায় উপন্যাসটি পড়েছিলেন কারিনার মা ও বলিউডের সাবেক অভিনেত্রী ববিতা। অবশ্য পরিবারের সদস্য ও কাছের বন্ধুরা কারিনাকে বেবো বলেই ডাকে।মখমলপ্রিয় সালমান খাননাকের সর্দি ঝাড়তে সব সময় মখমল কাপড় ব্যবহার করেন ‘দাবাং’ তারকা সালমান খান। এ কাজে কখনোই টিসু কিংবা রুমাল ব্যবহার করেন না তিনি।
কপালে রণবীর কাপুরএকের পর এক ব্যবসাসফল ছবি উপহার দিয়ে ক্যারিয়ারে সুবর্ণ সময় পার করছেন ঋষি কাপুর-নিতু সিং তনয় রণবীর কাপুর। সাফল্যের পাল্লা ভারী হওয়ার সঙ্গে সঙ্গে নিজের পারিশ্রমিকও বাড়িয়ে দিয়েছেন ৩০ বছর বয়সী এ তারকা অভিনেতা। বর্তমানে ছবি প্রতি ১৫ কোটি রুপি পারিশ্রমিক নিচ্ছেন রণবীর। তার পরও প্রতি সপ্তাহে মায়ের কাছ থেকে দেড় হাজার রুপি হাতখরচ নেন এই ‘বরফি’ তারকা।
ভক্ত ক্যাটরিনা কাইফনিজের অভিনীত প্রতিটি ছবি মুক্তির আগে ছবির সাফল্যের জন্য প্রার্থনা করতে আজমির শরিফ দরগা, সিদ্ধিভিনায়ক মন্দির এবং মাউন্ট মেরি গির্জায় যান ‘যব তক হ্যায় জান’ তারকা ক্যাটরিনা কাইফ।
প্রত্যাখ্যাত ঐশ্বরিয়া রাই বচ্চনবিখ্যাত হওয়ার আগে একটি টিভি সিরিয়ালের ডাবিংয়ের কাজ থেকে বাদ পড়েছিলেন সাবেক বিশ্বসুন্দরী ও বলিউডের অভিনেত্রী ঐশ্বরিয়া রাই বচ্চন।
তাজ-প্রেমিক শাহরুখ খানদিল্লিতে প্রখ্যাত গজল শিল্পী পঙ্কজ উদাসের একটি কনসার্টে গাইড হিসেবে কাজ করে জীবনের প্রথম উপার্জন করেছিলেন শাহরুখ। আজ কোটি কোটি রুপির মালিক হলেও তাঁর জীবনের প্রথম আয় ছিল মাত্র ৫০ রুপি। সেই ৫০ রুপি দিয়ে তিনি ট্রেনের টিকিট কেটে আগ্রায় গিয়েছিলেন তাজমহল দর্শনে।
সামান্য চাকুরে অমিতাভ বচ্চনএকটা সময়ে কলকাতায় শ অ্যান্ড ওয়ালেস কোম্পানিতে সামান্য পদে চাকরি করতেন বলিউডের প্রখ্যাত অভিনেতা অমিতাভ বচ্চন। বার্ড অ্যান্ড কোম্পানিতেও চাকরি করেছেন তিনি। অমিতাভ তাঁর জীবনে প্রথম গাড়ি কিনেছিলেন কলকাতাতেই। সেকেন্ড হ্যান্ড ফিয়াট গাড়ি ছিল সেটা।
খুদে অভিনেত্রী রানি মুখার্জিস্কুলে পড়ার সময় মাত্র ১৪ বছর বয়সে বাবা চলচ্চিত্র নির্মাতা রাম মুখার্জির বাংলা ছবি ‘বিয়ের ফুল’-এ ছোট একটি চরিত্রে অভিনয় করেছিলেন বাঙালি বংশোদ্ভূত বলিউডের অভিনেত্রী রানি মুখার্জি।
ভীতুর ডিম শিল্পা শেঠিগাড়ি চালানোর বিষয়টিকেই খুব ভয় পান শিল্পা শেঠি। তাঁর এ ভয় এতটাই বেশি যে তিনি জীবনে গাড়ি চালানোই শেখেননি। যেখানেই যান সব সময় তাঁর সঙ্গী হিসেবে থাকেন তাঁর গাড়ির চালক।
কপালমন্দ অক্ষয় কুমারএখন পর্যন্ত সাত-সাতবার ফিল্মফেয়ার পুরস্কারের জন্য মনোনীত হয়েছেন ‘খিলাড়ি’ তারকা অক্ষয় কুমার। কিন্তু মাত্র দুবার ফিল্মফেয়ার পুরস্কার পাওয়ার সৌভাগ্য হয়েছে তাঁর। ‘গরম মসলা’ ছবির জন্য সেরা কৌতুক অভিনেতা এবং ‘আজনবি’ ছবির জন্য সেরা খলনায়কের পুরস্কার পেয়েছেন তিনি।
রসিক সাইফ আলী খান      সাইফ আলী খান ‘ওমকারা’ ছবির একটি দৃশ্যে অভিনয়ের সময় নির্মাতা বিশাল ভরদ্বাজ বলেছিলেন, দৃশ্যটি অনেক বেশি সুন্দর ও শৈল্পিক হবে যদি সাইফ নগ্ন হয়ে ক্যামেরার সামনে দাঁড়ান। জবাবে সাইফ বলেন, ‘আপনি দৃশ্য ধারণ করতে পারলে আমি নগ্ন হয়ে ক্যামেরার সামনে দাঁড়াতে প্রস্তুত আছি। আপনি যতক্ষণ চাইবেন, ততক্ষণই আমি তা করতে পারব।’
সতেরোতেই তারকা দীপিকা পাড়ুকোনতারকাখ্যাতি পাওয়ার আগে ২০০৩ সালে সেভেন্টিন ম্যাগাজিনে প্রচ্ছদকন্যা হয়েছিলেন ‘ওম শান্তি ওম’ তারকা দীপিকা পাড়ুকোন। তখন তাঁর বয়স ছিল ১৭ বছর। 
নাছোড়বান্দা আমির খানআশুতোষ গোয়ারিকর পরিচালিত ‘লগন’ ছবিটি অস্কার মনোনয়ন পেয়েছিল। অথচ শুরুর দিকে ছবিটিতে অভিনয় না করার সিদ্ধান্ত প্রায় চূড়ান্ত করে ফেলেছিলেন আমির। ছয়-ছয়বার ছবির গল্পে পরিবর্তন এনেও আমিরকে রাজি করাতে পারছিলেন না আশুতোষ। অবশেষে সপ্তমবার গল্পে পরিবর্তন এনে তিনি আমিরকে খুশি করতে সক্ষম হন। আমির তা এতটাই পছন্দ করেন যে, ছবির প্রযোজনার দায়িত্ব নিজের কাঁধে তুলে নেন।
ভারতীয় নন ইমরান খান!আমির খানের ভাগ্নে ‘দিল্লি বেলি’ তারকা ইমরান খানের ভারতীয় নাগরিকত্ব নেই। কাগজে-কলমে তিনি যুক্তরাষ্ট্রের নাগরিক।
রেকর্ড গড়া মাধুরী দীক্ষিতবলিউডের ইতিহাসে অন্যতম ব্যবসাসফল ছবি মাধুরী দীক্ষিত অভিনীত ‘হাম আপকে হ্যায় কৌন’ (১৯৯৪)। চার কোটি ২৫ লাখ রুপি বাজেটের ছবিটির বক্স অফিস আয়ের পরিমাণ ১৩৫ কোটি রুপি। ভারতের বাইরেও ছবিটি দারুণ ব্যবসা করেছিল। যুক্তরাজ্যে দশ লাখ পাউন্ড আয় করে রেকর্ড গড়েছিল ছবিটি। আজ পর্যন্ত সেই রেকর্ড ভাঙেনি। 
সাপ পোষেন সুস্মিতা সেনসাবেক বিশ্বসুন্দরী ও বাঙালি বংশোদ্ভূত বলিউডের অভিনেত্রী সুস্মিতা সেনের অদ্ভুত একটা শখ আছে। সুস্মিতা একটি অজগর সাপ পোষেন।
কিডম্যানের জুটি অর্জুন রামপালহলিউডের অভিনেত্রী নিকোল কিডম্যানের সঙ্গে কোমল পানীয়ের বিজ্ঞাপনচিত্রে অভিনয় করেছেন বলিউডের অভিনেতা ও মডেল অর্জুন রামপাল। বিজ্ঞাপনচিত্রটির প্রযোজক ছিলেন ‘গ্ল্যাডিয়েটর’ ছবির নির্মাতা স্যার রাইডলি স্কট। আর পরিচালনা করেছিলেন আন্তর্জাতিক খ্যাতিসম্পন্ন ভারতীয় চলচ্চিত্র নির্মাতা শেখর কাপুর।
মেধা তালিকায় প্রথম পরিনীতি চোপড়াস্কুলে তুখোড় ছাত্রী ছিলেন ‘ইশকজাদে’ তারকা পরিনীতি চোপড়া। এইচএসসি পরীক্ষায় পুরো ভারতে মেধাতালিকায় প্রথম হয়েছিলেন তিনি। এ জন্য তত্কালীন ভারতীয় প্রেসিডেন্টের কাছ থেকে সম্মাননাও পান পরিনীতি।
ব্যাকগ্রাউন্ড ড্যানসার শহিদ কাপুরবিনোদন জগতে শহিদ কাপুর যাত্রা শুরু করেছিলেন মিউজিক ভিডিও এবং বিজ্ঞাপনচিত্রের মডেল হিসেবে। তাঁর বলিউড অভিষেক হয়েছিল সুভাষ ঘাই পরিচালিত ‘তাল’ (১৯৯৯) ছবির ব্যাকগ্রাউন্ড ড্যানসার হিসেবে। ২০০৩ সালে ‘ইশক ভিশক’ ছবিতে নায়ক হওয়ার সুযোগ পান অভিনেতা ও নির্মাতা পঙ্কজ কাপুরের ছেলে শহিদ কাপুর।
কলাম লেখক প্রীতি জিনতা      অভিনয়ের পাশাপাশি লেখালেখির অভ্যাসও আছে ‘দিল সে’ তারকা প্রীতি জিনতার। বিবিসি নিউজের অনলাইন সংস্করণে ধারাবাহিক কলাম লিখেছিলেন তিনি। গত মে মাসে মুক্তি পাওয়া নিজের প্রযোজিত ‘ইশক ইন প্যারিস’ ছবির কাহিনিও যৌথভাবে লিখেছেন প্রীতি জিনতা।
