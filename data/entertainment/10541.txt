
এক যুগ ধরে চিত্রকর্মের প্রদর্শনী করছে উত্তরার গ্যালারি কায়া। ১২ বছর পূর্তি উপলক্ষে আয়োজন করা হয়েছে ৮৮তম প্রদর্শনী।গতকাল শনিবার সন্ধ্যায় সেখানে শুরু হয়েছে ২৮ জন প্রথিতযশা শিল্পীর ৪৫টি ছবি নিয়ে প্রদর্শনী। প্রদর্শনীর উদ্বোধন করেন বিনিয়োগ বোর্ডের চেয়ারম্যান এস এ সামাদ। অতিথি ছিলেন এডিএন গ্রুপের চেয়ারম্যান আসিফ মাহমুদ ও শিল্প সমালোচক মঈনুদ্দীন খালেদ। স্বাগত বক্তব্য দেন গ্যালারি কায়ার পরিচালক গৌতম চক্রবর্তী।যাঁদের ছবি নিয়ে প্রদর্শনী, তাঁরা হলেন আবদুস শাকুর শাহ, আমিনুল ইসলাম, আশরাফুল হাসান, চন্দ্র শেখর দে, দেবদাস চক্রবর্তী, হামিদুজ্জামান খান, হাশেম খান, হাসি চক্রবর্তী, কালিদাস কর্মকার, কামালুদ্দিন, কাজী রাকিব, কে এম এ কাইয়ুম, মাহমুদুল হক, মাসুদা কাজী, মোহাম্মদ ইকবাল, মোহাম্মদ কিবরিয়া, মনিরুল ইসলাম, মুর্তজা বশীর, নগরবাসী বর্মণ, কাইয়ুম চৌধুরী, রফিকুন নবী, রণজিত দাস, রশীদ চৌধুরী, রতন মজুমদার, সমরজিৎ রায়চৌধুরী, শম্ভু আচার্য, শিশির ভট্টাচার্য্য ও এস এম সুলতান।প্রদর্শনী চলবে ২৮ মে পর্যন্ত প্রতিদিন বেলা ১১টা থেকে রাত ৮টা।
