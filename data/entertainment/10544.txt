
শাহরুখ খানের বিপরীতে নায়িকা হবেন—এ নিয়ে বেশ দ্বিধাদ্বন্দ্বেই ছিলেন নতুন প্রজন্মের বলিউডের অভিনেত্রী আলিয়া ভাট। আলিয়ার এই দ্বিধার একটি কারণ ছিল বয়সের ফারাক। অবশ্য শাহরুখ এ নিয়ে মজা করে বলেছিলেন তিনি এখনো তরুণ। শেষ পর্যন্ত গৌরি সিন্ধের ছবিতে ‘শাহরুখের নায়িকা’ হিসেবেই শুটিং শুরু করেছেন আলিয়া ভাট।খুদে ব্লগসাইট টুইটারে এক টুইট বার্তায় ২২ বছর বয়সী আলিয়া ভাট তাঁর জন্য শুভকামনা করতে ভক্ত ও শুভাকাঙ্ক্ষীদের অনুরোধ জানিয়েছেন।টুইট বার্তায় আলিয়া লিখেছেন, ‘এবং একটি অসাধারণ সুন্দর পথ চলার শুরু হলো!!! আজ প্রথম দিন গৌরির ছবির... আমার জন্য শুভকামনা করবেন।’নির্মাতা গৌরি সিন্ধের ছবির মাধ্যমে এই প্রথমবারের মতোই বলিউডের ‘কিং খান’খ্যাত শাহরুখ খানের সঙ্গে বড়পর্দায় অভিনয় করছেন আলিয়া ভাট।২০১২ সালে ‘ইংলিশ ভিংলিশ’ ছবির মাধ্যমে নির্মাতা হিসেবে গৌরি সিন্ধের বলিউডে অভিষেক হয়েছিল। ওই ছবির মূল চরিত্রে অভিনয় করেছিলেন শ্রীদেবী।
শাহরুখ-আলিয়া অভিনীত গৌরি সিন্ধের এ ছবি প্রসঙ্গে ছবির সহ-প্রযোজক করণ জোহর এক টুইট বার্তায় লিখেছেন, ‘গৌরির সঙ্গে আলিয়া ও শাহরুখের পথ চলার শুরু হলো আজ। সত্যিই অনেক রোমাঞ্চিত।’ পিটিআই।
