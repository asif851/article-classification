
গত বৃহস্পতিবার ২০১৬ সালের জাতীয় চলচ্চিত্র পুরস্কার বিজয়ীদের নাম ঘোষণা করা হলো। মেয়েটি এখন কোথায় যাবে ছবিতে অভিনয় করে ফজলুর রহমান বাবু শ্রেষ্ঠ অভিনেতা পার্শ্বচরিত্র বিভাগে জিতেছেন পুরস্কার। অন্যদিকে গতকাল শুক্রবার দেশজুড়ে মুক্তি পেয়েছে তাঁর অভিনীত ছবি ‘স্বপ্নজাল’। মুক্তির পরপরই তাঁর অভিনয় বিভিন্ন মহলের প্রশংসা কুড়ায়। এসব বিষয় নিয়ে গতকাল কথা হলো এই অভিনেতার সঙ্গে।‘স্বপ্নজাল’-এর উদ্বোধনী প্রদর্শনী ও মুক্তির প্রথম দিনের প্রদর্শনী যাঁরা দেখেছেন, তাঁদের অনেকেই সামাজিক যোগাযোগমাধ্যমে আপনার অভিনয়ের প্রশংসা করছেন। আপনি কেমন সাড়া পাচ্ছেন? চরিত্রটি নেতিবাচক। নেতিবাচক চরিত্রও যে জনপ্রিয়তা পায়, তা হুমায়ুন ফরীদি, এ টি এম শামসুজ্জামানরা দেখিয়েছেন। এই ছবিতে আমার চরিত্রের ধরন, চরিত্রের আচরণ উপযুক্তভাবে তুলে আনার চেষ্টা করেছি আমি। এতটুকুই। আমি তো হিরো নই। আমি শুধু আমার চরিত্র করেছি।চরিত্রটির জন্য আলাদা কোনো প্রস্তুতি নিয়েছিলেন কি? অবশ্যই প্রস্তুতি নিতে হয়েছে। অনুশীলন করতে হয়েছে। যেকোনো খেলাতেই অনুশীলন ছাড়া কিন্তু দল মাঠে নামে না। ভালো অভিনয় করতে হলেও অবশ্যই অনুশীলন লাগবে। তা ছাড়া পরিচালক গিয়াস উদ্দিন সেলিমের একটা বৈশিষ্ট্য আছে, তিনি শুটিংয়ের আগে দারুণভাবে চরিত্রের বর্ণনা দেন। ফলে শিল্পীদের কাছে কাজটি সহজ হয়ে যায়। স্বপ্নজাল-এর বেলায়ও তাই হয়েছে।আপনি পার্শ্বচরিত্রের অভিনেতা হিসেবে ৪১ তম জাতীয় চলচ্চিত্র পুরস্কার জিতেছেন। কেমন লাগছে? অভিনয়ের সর্বোচ্চ সম্মাননা এটি। আমি খুশি, আনন্দিত। অশেষ কৃতজ্ঞ মেয়েটি এখন কোথায় যাবে ছবির পরিচালক, প্রযোজক, শিল্পী-কলাকুশলীদের কাছে। তবে আমি আশা করেছিলাম, অজ্ঞাতনামা ছবিতে অভিনয়ের জন্য বুঝি এই পুরস্কার পাব।এমন কোনো সিনেমা বা নাটকের নাম বলুন, যাতে অভিনয় করার পর মনে হয়েছে, কাজটি না করলেও হতো। সিনেমার বেলায় বেশ প্রস্তুতি নিয়ে কাজ করি। নাটকের বেলায় এই উপলব্ধি বেশি হয়। অনুরোধে ঢেঁকি গিলতে গিয়েই এমনটা হয়। এ ধরনের নাটকের শুটিংয়ে খুব বিরক্ত লাগে। মনে মনে ভাবি, জীবনেও আর এ ধরনের কাজ করব না। বছরে তিন-চারবার এমন হয়।
অপূর্ব, আরফান নিশো, সজল-কাকে এগিয়ে রাখবেন? এখন মনে হয় অপূর্ব বেশ জনপ্রিয়। নিশোর নানা ধরনের চরিত্রে কাজের তাগিদ আছে। তবে আমার কাছে তিনজনই কিন্তু ভালো।
সুযোগ হলে পর্দায় এ সময়ের কোন নায়িকার নায়ক হতে চান আপনি? নায়ক হতে পারব না বলেই তো ভিলেন হওয়া শুরু করেছি। হা হা হা...।
