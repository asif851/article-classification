
আমার যত দোষআমি অনেক কাজে ব্যস্ত থাকি, তাই পরিবারকে যতটুকু সময় দেওয়া প্রয়োজন, সেটা দিতে পারি না৷ এটা আমার অনেক বড় দোষ বলে আমি মনে করি৷ তবে এখন একটু চেষ্টা করছি পরিবারকে সময় দিতে৷ আশা করি, দোষিট খুব শিগগির কাটিয়ে উঠতে পারব৷আমি খুব সহজে রেগে যাই না৷ তবে একবার রেগে গেলে মাথা গরম হয়ে যায়৷ তখন রাগটা মনে মনে চেপে রাখি৷ অনেক দিন পর প্রকাশ করি৷ আর যার ওপর রাগ করি, তাকে অনেক উল্টা-পাল্টা কথা বলি, যা হয়তো অনেকখানি সত্য নয়৷ এটা শুধু মিথিলা বুঝতে পারে, অন্য কারও তো এটা হুট করে বোঝার কথা না৷ সুতারাং, এটা আমার দোষ৷ কারণ, রাগ সঙ্গে সঙ্গেই প্রকাশ করাই ভালো৷যাঁরা আমাকে পছন্দ করেন, তাঁদের প্রতি কৃতজ্ঞতা প্রকাশ যেভাবে করা উচিত, ঠিক সেভাবে আমি পারি না৷ তাই অনেকেই হয়তো আমাকে ভুল বোঝেন৷ আমি অনেক চেষ্টা করেও এটা বদলাতে পারছি না৷ এটা েতা আমার দোষই!আমার যত গুণআমি অনেক বিনয়ী৷ আমি মনে করি, আমার যতটুকু অর্জন, তার যোগ্য আমি নই৷ তাই কেউ বেশি প্রশংসা করলে আমি তখন অপ্রস্তুত হই৷ তবে সত্যিই আমি অনেক সততা ও বিনয়ের সঙ্গে সব কাজ করি৷আমি প্রতিদান ছাড়া মানুষকে সাহায্য করি৷ পরিচিত-অপরিচিত সবাইকে আমার সাহায্য করতে ভালো লাগে৷ আমার ছাত্ররা আমার কাছে প্রায়ই তাদের সমস্যার কথা বলে৷ আমি সেটা সমাধানের চেষ্টা করি৷ আবার কেউ টাকা ধার চাইলে আমি দেওয়ার চেষ্টা করি৷ তবে তাকে টাকা দেওয়ার আগে জেনে নিই কী কারণে সে সমস্যায় পড়েছে এবং পারলে সেটারও সমাধান করার চেষ্টা করি৷আমি যা কিছু করি না কেন, ভালোবেসে করি৷ যা করতে ভালো লাগে না, তা কখনো করি না৷ আমি গান, অভিনয়, শিক্ষকতা—সবই একসঙ্গে ভালোবেসেই করি৷ আমার মন যা চায় না, তা আমি কখনোই করতে পারিনি৷ সবকিছু ভেবেচিন্তে করি৷ এটা তো আমার গুণ, তাই না?
গ্রন্থনা: নাইস নূর
