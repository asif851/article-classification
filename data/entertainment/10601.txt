
শোনা গিয়েছিল অক্ষয় কুমারকে ‘বিগ বস ৯’-এ সালমানের সঙ্গে উপস্থাপকের ভূমিকায় দেখা যাবে। কিন্তু সেটা ছিল নেহাতই রটনা। সালমান জানালেন, বলিউড ‘শাহেনশাহ’ অমিতাভ বচ্চন উপস্থাপক হবেন ‘বিগ বস ৯’-এ। আসছে ১১ অক্টোবর শুরু হবে এই জনপ্রিয় রিয়েলিটি শো। ঘটনাচক্রে, সেদিনই ৭৩ বছরে পা দেবেন অমিতাভ। সংগত কারণে সেদিনের আয়োজনে অমিতাভ বচ্চনকে কেক কাটতে দেখা যেতে পারে।‘বিগ বস’-এ এই নিয়ে ষষ্ঠবারের মতো সঞ্চালনার দায়িত্বে থাকছেন সালমান। এর আগেও একটি সিজনে ‘বিগ বস’-এর সঞ্চালনার দায়িত্বে ছিলেন অমিতাভও। উদ্বোধনী অনুষ্ঠানটি কালারস চ্যানেলে স্থানীয় সময় রাত ৯টায় দেখা যাবে, এর পর সোমবার থেকে শুক্রবার রাত সাড়ে ১০টায় অনুষ্ঠানটি প্রচার হবে। আইবি টাইমস।
