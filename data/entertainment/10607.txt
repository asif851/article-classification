
ক থো প ক থ ন: অপর্ণা। অভিনয়শিল্পী। এনটিভিতে আজ শুরু হচ্ছে নাটক ইচ্ছেঘুড়ি। রচনা ও পরিচালনা করেছেন সাফায়েত মনসুর রানা। এতে অভিনয় করেছেন অপর্ণা। কথা হলো তাঁর সঙ্গেইচ্ছেঘুড়ি...এই সময়ের পাঁচ তরুণের গল্প ইচ্ছেঘুড়ি। অনেক দিন পর একটি ভালো লাগার মতো ধারাবাহিক নাটকে কাজ করছি। আমার বিশ্বাস, নাটকটি দর্শকপ্রিয়তা পাবে। আমি দন্ত চিকিৎসকের চরিত্রে অভিনয় করছি। সাফায়েত মনসুর রানার পরিচালনায়ও প্রথম অভিনয় করলাম। তিনি প্রতিটি দৃশ্য চমৎকারভাবে বুঝিয়ে দেন। ইউনিটও খুবই গোছানো।আমার যত ইচ্ছে...ছোটবেলা থেকেই ভালো অভিনেত্রী হতে চেয়েছি। বড়দের কাছ থেকেও সব সময় অভিনয় শেখার চেষ্টা করেছি। সেভাবেই নিজের কাজের ক্ষেত্রেও প্রয়োগ করার চেষ্টা করেছি।অভিনয়ে আদর্শ...বাবাই আমার অভিনয়ে একমাত্র আদর্শ। আমার বাবা অলোক নাথ চট্টগ্রামের নান্দিকার থিয়েটারের সঙ্গে যুক্ত আছেন। অভিনয়ের হাতেখড়ি তাঁরই কাছে। এ ছাড়া যাঁদের অভিনয় আমার ভালো লাগে, তাঁদের মধ্যে আছেন আসাদুজ্জামান নূর, মামুনুর রশীদ, সুবর্ণা মুস্তাফা, সাবেরী আলম, জয়া আহসান প্রমুখ।যার সঙ্গে অভিনয়ের স্বপ্ন দেখি...বাংলাদেশে প্রায় সবার সঙ্গেই অভিনয় করা হয়েছে। সুযোগ পেলে বলিউডের আমির খানের সঙ্গে অভিনয় করতে চাই।মৃত্তিকা মায়া...মৃত্তিকা মায়া আমার দ্বিতীয় ছবি। এর আগে আমি থার্ড পারসন সিঙ্গুলার নাম্বার ছবিতে অভিনয় করেছিলাম। মৃত্তিকা মায়া ছবিটির জন্য অনেকেই প্রশংসা করেছেন। তবে ছবিটি বড় পর্দায় আর বড় পরিসরে মুক্তি দিলে বেশি ভালো লাগত।এবারের ঈদে আমার দেখা সেরা নাটক...ঈদে আমার পাঁচটি নাটক প্রচারিত হয়েছে। তার মধ্যে রিস্টার্ট নাটকটি সেরা মনে হয়েছে। এ ছাড়া অন্য নাটকগুলোর মধ্যে আশফাক নিপুণের ল্যান্ডফোনের দিনগুলোতে প্রেম নাটকটি বেশ ভালো লেগেছে।
