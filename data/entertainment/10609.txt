
রবিঠাকুরের শেষের কবিতার ছায়া অবলম্বনে তৈরি হয়েছে টেলিছবি লাবণ্য। আর এই টেলিছবির নাম–ভূমিকায় থাকছেন লাক্স তারকা নাদিয়া।রবীন্দ্রনাথ-সৃষ্ট একটি চরিত্রে অভিনয়ের সুযোগ পাওয়ায় রোমাঞ্চিত নাদিয়া। বললেন, ‘আমার অভিনয়জীবনের বয়স বেশি দিন হয়নি। এর মধ্যেই এমন একটি আলোচিত চরিত্রে কাজের সুযোগ আমার জন্য অনেক বড় প্রাপ্তি।’অভিনয়ের আগে লাবণ্য চরিত্র সম্পর্কে কতটা জানতেন?—জানতে চাইলে নাদিয়া বলেন, ‘লাক্স–চ্যালেন আই সুপারস্টার প্রতিযোগিতা চলার সময় লাবণ্য চরিত্রটি নিয়ে কিছু কাজ করার সুযোগ হয়েছিল। তা ছাড়া টেলিছবির শুটিংয়ের আগেই উপন্যাসটি বেশ কয়েকবার পড়ে চরিত্রটি বোঝার চেষ্টা করেছি। এ ছাড়া চরিত্রটি ফুটিয়ে তুলতে পরিচালক নিজেও আমাকে সহযোগিতা করেছেন।’নাদিয়া জানান, উত্তরার শুটিংবাড়ি, বাসাবো বৌদ্ধমন্দিরের মতো কয়েকটি জায়গায় এই টেলিছবির কাজ হয়েছে। শিগগিরই চ্যানেল আইয়ে টেলিছবিটি প্রচারিত হবে বলে জানান এর পরিচালক ইমন বড়ুয়া।
