
সারা দিন শুটিং করে রাতে কক্সবাজারে হোটেলে ফিরেছিলেন তারিন। সকালে আবারও শুটিং, যেতে হবে রামুতে। ভোর রাতের দিকে যখন গভীর ঘুমে মগ্ন ছিলেন তিনি, সে সময়েই ঘটে ভূমিকম্পের ঘটনা।এ প্রসঙ্গে তারিন বললেন, ‘হঠাৎ মনে হলো, কয়েকজন মিলে আমার খাটটা দোলাচ্ছে। ঘুম ভেঙে যাওয়ার পর দেখি, রুমের সবকিছু নড়ছে। ফ্যানটা পেন্ডুলামের মতো দুলছে। বুঝতে পারি ভূমিকম্প হচ্ছে।’তারিন বলেন, রুমের বাইরে অনেকেই দৌড়ে নিচে নামছে। সঙ্গে কেউ নেই। আমি কী করব বুঝতে পারছিলাম না। অজানা আতঙ্ক আমাকে ঘিরে ফেলে। ভূমিকম্প থেমে যাওয়ার পরও আতঙ্ক কাটেনি।’তারিন এখন রামুতে ‘উজান গাঙ্গের নাইয়া’ ধারাবাহিকের শুটিং করছেন। ওখানে শুটিং হচ্ছে উপজেলা স্বাস্থ্য কমপ্লেক্স এলাকায়।তারিন বললেন, ‘আমাদের দেশে কাছাকাছি সময়ে বেশ কয়েকবার ভূমিকম্প হয়েছে। সামনে কী হবে, এই ভেবে আরও বেশি আতঙ্ক হচ্ছে।’
