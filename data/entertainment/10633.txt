
জীবনানন্দ দাশ বেঁচে থাকলে হয়তো লিখতেন, হায় চুল, সোনালি ডানার চুল! ক্রিস্টেন স্টুয়ার্ট যে ঘোষণা দিয়েছেন, রাপাঞ্জেলের মতো তাঁর চুলগুলো সব কেটে ফেলবেন! সেটি কিসের জন্য? মাথায় ট্যাটু আঁকবেন বলে। গোধূলির সোনারঙা আভা ছড়ানো ঢেউ খেলানো চুলের বদলে উলকি! কী বিচ্ছিরিই না লাগবে! কিন্তু কারও কথায় কান দেওয়ার মেয়ে যে স্টুয়ার্ট নন, এ তো সবাই জানে। এই ২৩ বছর বয়সী একটা কিছু ঠিক করে ফেললে সেটা তাঁর করাই চাই। এক সাক্ষাৎকারে নিজের চুল নিয়ে স্টুয়ার্ট বলেছেন, ‘অভিনয়শিল্পী না হলে নিশ্চয়ই আমার চুলগুলোর একটা হিল্লে করে ফেলতাম। আরও বেশি কাটতাম বা রং করাতাম। একটা পর্যায়ে গিয়ে একদম পুরোপুরি ছেলেদের ছাঁট তো দিতাম অবশ্যই। সুন্দর, মেয়েলি চুল থাকত না। লম্বা, খাড়া চুল থাকত হয়তো। তবে মারা যাওয়ার আগে অবশ্যই একবার হলেও মাথা ন্যাড়া করে একটা ট্যাটু আঁকাব মাথায়।’রা. হা.আইএএনএস, এএনআই, টিওআই
