
সংগীতশিল্পী জন ইদানীং ব্যাডমিন্টন খেলা নিয়ে ব্যস্ত। কয়েক দিন ধরে ব্যাডমিন্টনই তাঁর ধ্যানজ্ঞান। রাজধানী ঢাকার উত্তরায় একটি ব্যাডমিন্টন কোর্টে খেলা নিয়ে মেতে আছেন তিনি। জনের সঙ্গে ব্যাডমিন্টন খেলায় সঙ্গী হিসেবে থাকছেন অভিনেত্রী অপর্ণা। তাহলে কী গান ছেড়ে দিলেন এই গায়ক! জন কী বলেন, তা তাঁর মুখেই শোনা যাক। ‘গান ছাড়ার তো প্রশ্নই আসে না। আমার কাছে গানই সবকিছুর আগে, তারপর অন্য সব।’গত বছর ভালোবাসা দিবস উপলক্ষে ‘অতঃপর...’ নাটকে অভিনয় করেছিলেন জন। এ বছরও ভালোবাসা দিবস উপলক্ষে নির্মিত একটি নাটকে তিনি অভিনয় করেছেন। শাফায়েত মনসুর রানা পরিচালিত ‘আমি আকাশ পাঠাব’ শিরোনামের নাটকটিতে ব্যাডমিন্টন কোচের ভূমিকায় দেখা যাবে জনকে। মূলত এ কারণেই ব্যাডমিন্টন খেলা নিয়ে মেতে আছেন তিনি।এক বছর আগে ভালোবাসা দিবসের নাটকে জুটি হয়ে অভিনয় করেছিলেন সংগীতশিল্পী জন ও অভিনেত্রী অপর্ণা। ‘অতঃপর...’ নামের সে নাটকটির পরিচালক ছিলেন শাফায়েত মনসুর রানা। এ বছরও একসঙ্গে নাটকে অভিনয় করেছেন জন ও অপর্ণা। নাটকের নাম ‘আমি আকাশ পাঠাব’। এবারের নাটকটির পরিচালকও শাফায়েত মনসুর রানা।এরই মধ্যে নাটকটির শুটিং শেষ হয়েছে। নাটকটির জন্য একটি গানও তৈরি করা হয়ে গেছে। গানটির কথা লিখেছেন রানা নিজেই। গানটিতে কণ্ঠ দেওয়ার পাশাপাশি এটির সুর ও সংগীত পরিচালনা করেছেন রাফা।ভালোবাসা দিবসে বাংলাভিশন টিভি চ্যানেলে রাত আটটা ৪৫ মিনিটে ‘আমি আকাশ পাঠাব’ নাটকটি প্রচারিত হবে।‘আমি আকাশ পাঠাব’ নাটকের প্রমো দেখতে ক্লিক করুন
