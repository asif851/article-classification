
আপনি কি জানেন, পাকিস্তানের সাবেক পেসার শোয়েব আখতার যখনই ভারতে যান, একবার হলেও বলিউড তারকা সালমানের বাড়িতে ঢুঁ মারেন?এটি কোনো সংবাদমাধ্যমের মনগড়া তথ্য নয়, শোয়েব নিজেই এ কথা জানিয়েছেন। তিনি বলেছেন, ‘যখনই ভারতে আসা হয়, সালমানের বাড়িতে যাই। আসলে সালমান নয়, ওর মা-বাবার সঙ্গে দেখা করতে যাই আমি। তাঁরা ভালো মানুষ। আর সালমান ও তার ভাইকে আমার খুব ভালো লাগে। কেননা ওরা মা-বাবাকে দারুণ সম্মান করে।’সালমনের বাবা একসময়ের নামকরা চিত্রনাট্যকার সেলিম খানকে অতিথিপরায়ণ বলে মন্তব্য করে শোয়েব বলেন, ‘যখনই বাড়িতে কেউ যায়, তিনি খুশি মনে স্বাগত জানান। তিনি খুবই উপকারী ও মহান ব্যক্তি।’বর্তমানে কমেডি শো ‘মজাক মজাক মে’র জাজের ভূমিকা পালন করছেন শোয়েব আখতার।
