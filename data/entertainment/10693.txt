
সরকারের অনুদানে নির্মিত চলচ্চিত্র মেঘমল্লার এবার দেখতে পাবেন চট্টগ্রামের দর্শকেরা। থিয়েটার ইনস্টিটিউট চট্টগ্রামে (টিআইসি) যৌথভাবে চট্টগ্রাম চলচ্চিত্র কেন্দ্র ও বেঙ্গল ক্রিয়েশন্স লি. ছবিটির বিশেষ প্রদর্শনীর আয়োজন করেছে। প্রদর্শনীগুলো হবে আগামীকাল শুক্রবার ও পরশু শনিবার বেলা ১১টা, তিনটা, বিকেল পাঁচটা ও সন্ধ্যা সাতটায়। প্রদর্শনী উপলক্ষে সেখানে উপস্থিত থাকবেন ছবির পরিচালক জাহিদুর রহিম অঞ্জন।বেঙ্গল ক্রিয়েশন্সের নির্বাহী প্রযোজক এন রাশেদ চৌধুরী বলেন, চট্টগ্রামে প্রথমবারের মতো মেঘমল্লার ছবির প্রদর্শনী আয়োজন করতে যাচ্ছেন তাঁরা।সম্প্রতি মেঘমল্লার ছবির ওয়ার্ল্ড প্রিমিয়ার অনুষ্ঠিত হলো কানাডার ৪০তম টরন্টো আন্তর্জাতিক চলচ্চিত্র উত্সবের ‘ডিসকভারি-দ্য ফিউচার অব ওয়ার্ল্ড সিনেমা’ বিভাগে। ছবিটি ভারতের গোয়ায় আন্তর্জাতিক চলচ্চিত্র উত্সবে আমন্ত্রিত হয়েছে। এটি প্রযোজনা করেছে বেঙ্গল এন্টারটেইনমেন্ট।
