



‘নোলক’ ছবির ৮০ ভাগ কাজ শেষ। 
রামোজি ফিল্ম সিটিতে ছবিটির প্রথম ধাপের শুটিং শেষ হয়েছে। 
শাকিব খান ও ববিকে দেখা যাচ্ছে প্রথম ঝলকের ছবিতে।


‘নোলক’ ছবির ৮০ ভাগ কাজ শেষ। টানা ডিসেম্বর জুড়ে ভারতের রামোজি ফিল্ম সিটিতে ছবিটির প্রথম ধাপের শুটিং শেষ হয়েছে। এবার পাওয়া গেল ‘নোলক’-এর প্রথম ঝলক (ফার্স্ট লুক)। চলচ্চিত্রটির নায়ক শাকিব খান ও নায়িকা ববিকে দেখা যাচ্ছে প্রথম ঝলকের ছবিতে।
পরিচালক রাশেদ রাহা বলেন, ‘মুক্তির আগে একটু একটু করে ছবিটিকে দর্শকের কাছে নিয়ে যেতে চাই। সেভাবেই এগোচ্ছি।’ তিনি বলেন, আগামী ফেব্রুয়ারির শেষ বা মার্চের শুরুতে ছবির বাকি কাজ শুরু হওয়ার কথা আছে।
ছবির অভিনয়শিল্পীদের মধ্যে আরও আছেন তারিক আনাম খান, নিমা রহমান, রেবেকা, শহিদুল আলম সাচ্চু এবং ভারতের রজতাভ দত্ত, সুপ্রিয় দত্ত।
