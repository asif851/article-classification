
জনপ্রিয় মার্কিন গায়িকা ব্রিটনি স্পিয়ার্স বলেছেন, সক্রিয় যৌনজীবন ভালোবাসলেও কখনো কখনো বিষয়টির জন্য তিনি যথেষ্টই বুড়িয়ে গেছেন বলেই মনে হয় তাঁর। কিছুদিন আগে যুক্তরাষ্ট্রে প্রচারিত ‘আই অ্যাম ব্রিটনি জিন’ নামের এক প্রামাণ্যচিত্রে এ কথা বলেছেন ব্রিটনি।৩২ বছর বয়সী ব্রিটনি বলেন, ‘আমি যৌনতা ভালোবাসি। আমি মনে করি যৌনতা দারুণ। কিন্তু আজকাল এ নিয়ে আমার মাঝে মাঝে মনে হয় আমি বুড়িয়ে গেছি। কখনো মনে হয় আমার বয়স ২০, আবার কখনো মনে হয় ৫০।’ জানিয়েছে যুক্তরাজ্যের ফিমেলফার্স্ট ডটকম।দুই ছেলের মা ব্রিটনি তাঁর বর্তমান ছেলেবন্ধু ভার্জিনিয়ার আইনজীবী ডেভিড লুসাডোর সঙ্গে সম্পর্ক নিয়েও সম্প্রতি গণমাধ্যমে খোলামেলা কথা বলেছেন।ব্রিটনির বড় ছেলে শন প্রিস্টনের বয়স আট আর ছোট ছেলে জেইডেন জেমসের বয়স সাত। কিছুদিন আগে আবারও মা হওয়ার ইচ্ছার কথা জানিয়েছেন ব্রিটনি। তবে এবার কন্যাসন্তানের মা হতে চান বলেই জানিয়েছেন তিনি।
