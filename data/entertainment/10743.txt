
২০১৬ সালের শেষ দিকটা বেশ আলোচনায় ছিলেন কারিনা কাপুর ও সাইফ আলী খান। আলোচনার কেন্দ্রে ছিল কারিনার মা হওয়ার ঘটনা। নতুন নবাব তৈমুরকে স্বাগত জানিয়েছিল পতৌদি পরিবার।
এবার পতৌদি পরিবারকে প্রস্তুত থাকতে হবে আরেক সদস্যকে বরণ করে নিতে। শিগগিরই মনসুর আলী খান পতৌদি ও শর্মিলী ঠাকুর-কন্যা সোহার কোলজুড়ে আসছে তাঁদের প্রথম সন্তান। সোহার মা হওয়ার কথা জানিয়েছেন সোহা আলী খান ও কুনাল খেমু। কুনাল একটি খুদে বার্তায় বলেন, ‘হ্যাঁ এটা সত্যি। আমি আর সোহা বছরের শেষ দিকে আমাদের জুটির “জয়েন্ট প্রোডাকশন”-এর কথা জানাতে পেরে খুশি। হ্যাঁ আর সেটি হলো—আমাদের প্রথম সন্তান।’সোহা আলী খান ও কুনাল খেমুর বিয়ে হয় ২০১৫ সালের ২৫ জানুয়ারি। হিন্দুস্তান টাইমস
