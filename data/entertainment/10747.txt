

আজ রাতে বাংলাভিশনে প্রচারিত হবে নাটক ‘তোমার ভয় নেই মা’। মুক্তিযুদ্ধের সময়ের বাস্তব একটি ঘটনা নিয়ে নাটকটি লিখেছেন মুক্তিযোদ্ধা হায়দার আনোয়ার খান। এর চিত্রনাট্যকার ও পরিচালক সাইদুর রহমান। নাটকটিতে লতা চরিত্রে অভিনয় করেছেন শবনম ফারিয়া।

নাটকটির গল্প কেমন? হৃদয়স্পর্শী গল্প। এতে আমার চরিত্রের নাম লতা। ১৯৭১ সালে মুক্তিযুদ্ধ শুরু হওয়ার ঠিক আগমুহূর্তে নজরুলের সঙ্গে তার বিয়ে হয়। নতুন বউকে রেখে যুদ্ধে চলে যায় নজরুল। যুদ্ধের ময়দানে গুলি লেগে নজরুল পক্ষাঘাতগ্রস্ত হয়ে পড়ে। কথা বন্ধ হয়ে যায় তার। ২০১৮ সালে এক সাংবাদিক লতার সাক্ষাত্কার নিতে আসেন। লতা সেই উত্তাল দিনগুলোর গল্প বলে। আমি একই সঙ্গে তরুণ লতা ও বৃদ্ধ লতার চরিত্রে অভিনয় করেছি। দুই দিনের শুটিংয়ে দুই ধরনের চরিত্রে কাজ করতে হয়েছে।এত কম সময়ের ব্যবধানে দুটি ভিন্ন সময়ের চরিত্রে তুলে আনা কঠিন মনে হয়নি?তরুণীর চরিত্রটি করতে মায়ের সহযোগিতা নিয়েছি। কারণ, সেই সময় আমার মায়েরও একই বয়স ছিল। তবে মায়ের তখনো বিয়ে হয়নি। নাটকটির শুটিংয়ের আগে মায়ের কাছ থেকে সেই সময়ের পোশাকের ধরন, চলাফেলার বিষয়গুলো জেনে নিতে পেরেছি।আপনার বাবা একজন মুক্তিযোদ্ধা ছিলেন। তাঁর কাছ থেকে শোনা মুক্তিযুদ্ধের কোন গল্প সব সময় মনে পড়ে?দাদির চোখ ফাঁকি দিয়ে বাবা ও বড় চাচা রেসকোর্স ময়দানে (তত্কালীন) ৭ মার্চ বঙ্গবন্ধুর ভাষণ শুনতে বাড়ি থেকে পালিয়েছিলেন। সেই ভাষণের গল্প খুব বলতেন বাবা। টেলিভিশনে যখন ভাষণটি দেখানো হতো, মাঠের কোন পাশে বসে ভাষণ শুনেছিলেন, তিনি তা আঙুল দিয়ে দেখাতেন। বাবার মুখ থেকে মুক্তিযুদ্ধের সময়কার সেরা গল্প এটি।মুক্তিযুদ্ধের কোন সিনেমা দেখে বা কোন বই পড়ে সেই সময়ে ফিরে গেছেন?
জাহানারা ইমামের ‘একাত্তরের দিনগুলি’ ও আনিসুল হকের ‘মা’। আর সিনেমার মধ্যে ‘জয়যাত্রা’ ও ‘গেরিলা’। এসব বই পড়ার কিংবা এসব সিনেমা দেখার সময় যুদ্ধের চিত্র চোখে ভাসে।
অনেক নারী মুক্তিযোদ্ধা বা রাজনৈতিকভাবে ঐতিহাসিক ব্যক্তিত্ব আছেন। তাঁদের নিয়ে নাটক বা সিনেমা নির্মাণ হলে কার চরিত্রে কাজ করার ইচ্ছা আছে আপনার? জাহানারা ইমামের চরিত্রে অভিনয় করতে চাই।
স্বাধীনতা দিবস, বিজয় দিবস বা একুশে ফেব্রুয়ারির মতো গুরুত্বপূর্ণ দিনগুলোতে একাধিক বিশেষ নাটকে অভিনয় করেছেন। এর মধ্যে আপনার নিজের কাছে মনে রাখার মতো কাজ ছিল কোনটি?  বিশেষ দিনের একাধিক কাজ করেছি। কিন্তু বিশেষ দিন, সাধারণ দিন মিলিয়ে এত নাটকে কাজ করা হয় যে তা মনে রাখা যায় না। তাই এখন নাটকের নাম মনে পড়ছে না।
 
