
অভিনেত্রীদের সঙ্গে প্রেম কিংবা অভিসার! কখনো না। ইদানীং এমন পরামর্শই বিলি করছেন বলিউড অভিনেতা শহীদ কাপুর।অভিনেত্রীদের সঙ্গে ডেটিংয়ের কথা ভাবতেই নাকি এখন ভয়ে শিউরে উঠছেন ‘বদমাশ’খ্যাত বলিউড অভিনেতা শহীদ কাপুর! যদিও অতীতে অনেক অভিনেত্রীর সঙ্গেই অভিসারের কথা ফাঁস হয়েছে তাঁর আর এখন শহীদ বলছেন, তিনি অভিনেত্রীদের সঙ্গে অভিসারে যেতে চরম ভয় পান। যাঁরা অভিনেত্রীদের সঙ্গে অভিসারে যাওয়ার স্বপ্ন দেখেন, তাঁদের জন্য পরামর্শও দিয়েছেন ‘অভিজ্ঞ’ শহীদ কাপুর। তাঁর পরামর্শ হচ্ছে, ‘অভিনেত্রীর সঙ্গে অভিসারে যাবেন না।’সম্প্রতি ভারতের সেলিব্রেটি টক শো ‘কফি উইথ করণে’ হাজির হয়েছিলেন শহীদ কাপুর। পিটিআইয়ের এক খবরে বলা হয়েছে, শহীদকে করণ প্রশ্ন ছুঁড়েছিলেন, তিনি কার সঙ্গে অভিসারে যেতে চান? শহীদের উত্তর, ‘আর যার সঙ্গেই হোক কোনো অভিনেত্রীর সঙ্গে তো নয়ই। আমি অনেকের সঙ্গেই গিয়ে দেখেছি। এখন আমি তাঁদের সঙ্গে যেতে ভয় পাই।’অভিনেত্রীদের সঙ্গে ডেটিংয়ে কী শিখেছেন? শহীদ বলেন, ‘কখনো কোনো অভিনেত্রীর পাল্লায় পড়া যাবে না।’তা শহীদ কাপুর কার পাল্লায় পড়েছিলেন? একটু অতীতে ফিরলেই দেখা যাবে কারিনা কাপুর, বিদ্যা বালান, প্রিয়াংকা চোপড়া, বিপাশা বাসু থেকে শুরু করে হালের নার্গিস ফাখরি, আনুশকা শর্মা, হুমা কোরেশি সবাই তাঁর প্রেমে পতনের তালিকায় ঠাঁই পেয়েছেন।
