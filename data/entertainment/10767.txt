
মাইকেল জ্যাকসনের মেয়ে প্যারিস জ্যাকসনের মনে ভালোবাসার দোলা লেগেছে ভালোমতোই। বেশ কয়েক দিন ধরেই যুক্তরাষ্ট্রের উঠতি ফুটবলার চেস্টার ক্যাস্টেলোর সঙ্গে তাঁর প্রণয়ের খবর পাওয়া যাচ্ছে। মাস দুয়েক আগে ইনস্টাগ্রামে চেস্টারের গালে চুমু খেয়ে একখানা ছবিও পোস্ট করেছিলেন প্যারিস। ক্যাপশনে বাবার গাওয়া গান থেকে একটি লাইন ধার করে লেখেন, ‘লাভ নেভার ফেল্ট সো গুড!’ (ভালোবাসা কখনো এত ভালো লাগেনি!)।গত সপ্তাহে একটি কফির দোকানে এই দুজন আলোকচিত্রীর ক্যামেরায় ধরা পড়েন ঘনিষ্ঠ অবস্থায়। বোঝাই যাচ্ছে, ভালোবাসায় ভাসছেন মাইকেল–তনয়া। এরই মধ্যে চেস্টারের সঙ্গে রেড কার্পেটেও দেখা গেছে তাঁকে।মনে করিয়ে দিই, বাবার মৃত্যুর পর ২০১৩ সালে আত্মহত্যার চেষ্টা করেছিলেন প্যারিস। দীর্ঘদিন ছিলেন মানসিক নিরাময় কেন্দ্রে। মনের দুরবস্থা কাটিয়ে বাবার মতো খ্যাতির পেছনে ছুটছেন তিনিও। ২০১৭ সালে প্যারিসের অভিনীত দুটি চলচ্চিত্র মুক্তি পাওয়ার কথা।ডেইলি মেইল।
