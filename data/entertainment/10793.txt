
আর মাত্র ১২ দিন পর মুক্তি পাচ্ছে সালমান খানের নতুন ছবি ‘কিক’। এরই মধ্যে ছবিটির তিনটি গান প্রকাশিত হয়েছে। তিনটির মধ্যে দুটি গানে কণ্ঠ দিয়েছেন সালমান নিজেই। এবার ছবিটির বহুল প্রতীক্ষিত আইটেম গান ‘ডেভিল-ইয়ার না মিলে’ প্রকাশিত হয়েছে। গানটিতে সালমানের সঙ্গে অংশ নিয়েছেন পাকিস্তানি বংশোদ্ভূত মার্কিন মডেল ও বলিউডের অভিনেত্রী নার্গিস ফাখরি। শুক্রবার রাতে মুম্বাইয়ের একটি নৈশক্লাবে গানটির প্রকাশনা অনুষ্ঠানে হাজির ছিলেন সালমান ও নার্গিস। গানটির মিউজিক ভিডিও প্রকাশিত হয়েছে গতকাল শনিবার।ওয়েবসাইটে ‘ডেভিল-ইয়ার না মিলে’ গানটির ভিডিও লিংক পোস্ট করেছেন সালমান। গানটির প্রকাশনা সংস্থা টি-সিরিজও গানটির ভিডিও লিংক পোস্ট করেছে। পাশাপাশি গানটি সম্পর্কে এক বার্তায় টি-সিরিজের পক্ষ থেকে বলা হয়েছে, ‘অবশেষে প্রতীক্ষার প্রহর শেষ হলো। দুই রকস্টার তাঁদের নতুন গান নিয়ে আপনাদের মাতানোর জন্য পুরোপুরি প্রস্তুত। আনন্দে মেতে ওঠার জন্য আপনারাও প্রস্তুত হন। নার্গিস ও সালমানের “ইয়ার না মিলেতে মার জাওয়া” গানের সঙ্গে আপনারাও গলা মেলান।’ এক খবরে এমনটিই জানিয়েছে ওয়ান ইন্ডিয়া।
সালমানের একটি সংলাপ দিয়ে ‘ডেভিল-ইয়ার না মিলে’ গানের শুরু হয়। সালমান তাঁর সংলাপে বলেন, ‘আমাকে নিয়ে এত কিছু ভেবো না, আমি সবার হূদয়ে আসি, উপলব্ধিতে নয়।’ ‘ডেভিল-ইয়ার না মিলে’ গানটিতে কণ্ঠ দিয়েছেন ইয়ো ইয়ো হানি সিং এবং জেসমিন স্যান্ডলাস।‘ডেভিল-ইয়ার না মিলে’ গানটির শুটিং করতে গিয়ে ভালোই ঝক্কি পোহাতে হয়েছে নার্গিস ফাখরিকে। শুটিংয়ের আগে মহড়া দিতে গিয়ে হাঁটুতে গুরুতর চোট পান নার্গিস। আহত হওয়ার সঙ্গে সঙ্গে ছবির সেটে চিকিত্সক ডেকে আনা হয়। চিকিত্সক জানান, নার্গিসের হাঁটুর আঘাতটা বেশ গুরুতর এবং সহজে সারবার নয়। বিষয়টি জানার পরও সামান্য বিশ্রাম নিয়েই আবার মহড়া শুরু করেন তিনি। নিয়মিত চিকিত্সকের তত্ত্বাবধানে থেকে শেষ পর্যন্ত ঠিকই গানটির শুটিং শেষ করেন আহত নার্গিস।আহমেদ খানের নৃত্য পরিচালনায় গানটির মহড়া দিচ্ছিলেন নার্গিস। দ্রুত লয়ের গানটির সঙ্গে পা মেলাতে গিয়ে হঠাত্ করেই নার্গিসের হাঁটুর পেছনে মাংসপেশিতে টান লাগে। আঘাতটা যথেষ্ট গুরুতর হলেও, মহড়া চালিয়ে যাওয়ার সিদ্ধান্ত নেন নার্গিস। যেকোনো উপায়ে গানটির শুটিং শেষ করার জন্যই তাঁর এমন সিদ্ধান্ত।আহত হওয়ার কারণে নাচের মান যাতে কমে না যায়, তা নিশ্চিত করতে নার্গিস প্রতিদিন মহড়া শেষে ফিজিওথেরাপিস্টের কাছে গিয়ে চিকিত্সা নিয়েছেন। এভাবে চিকিত্সা ও শুটিং সমানতালে চালিয়ে গেছেন তিনি। নার্গিসের এমন পেশাদারি আচরণ ও পরিশ্রমের পাশাপাশি তাঁর নাচেরও ভূয়সী প্রশংসা করেছেন বলিউডের প্রখ্যাত কোরিওগ্রাফার আহমেদ খান।

