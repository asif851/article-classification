
বলিউডে ২০০৫ সালে ‘পরিণীতা’ ছবির মাধ্যমে অভিষেক হয়েছিল অভিনেত্রী বিদ্যা বালানের। ‘লাগে রহো মুন্না ভাই’, ‘ভুল ভুলাইয়া’, ‘দ্য ডার্টি পিকচার’ ও ‘কাহানি’ ছবির এই অভিনেত্রী সম্প্রতি ভূষিত হয়েছেন ‘প্রাইড অব কেরালা’ সম্মাননায়। ‘প্রাইড অব কেরালা’ সম্মাননা পাওয়ার পর টুইটারে এক টুইট বার্তায় বিদ্যা লিখেছেন, ‘ওয়ার্ল্ড মালয়ালি কাউন্সিলের ‘প্রাইড অব কেরালা’ সম্মাননা পেয়ে গর্ব বোধ করছি।’ বিদ্যা বালানকে সর্বশেষ দেখা গিয়েছিল মোহিত সুরির ২০১৫ সালের ‘হামারি আধুরি কাহানি’ ছবিতে। বর্তমানে ‘তিন’ ছবির কাজ নিয়ে ব্যস্ত বিদ্যা বালান ছোটপর্দায় ‘হাম পাঁচ’ সিরিয়ালেও অভিনয় করেছেন। ‘তিন’ ছবিতে বিদ্যা বালানের সঙ্গে আরও অভিনয় করেছেন ‘বিগ বি’ অমিতাভ বচ্চন ও নওয়াজউদ্দিন সিদ্দিকি। পিটিআই।
