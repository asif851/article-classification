
সুবর্ণা মুস্তাফা। টিভি, চলচ্চিত্র ও মঞ্চের জনপ্রিয় অভিনয়শিল্পী। নির্দেশনাও দিচ্ছেন। ক্রিকেট নিয়ে রয়েছে তাঁর যথেষ্ট আগ্রহ। বিশ্বকাপ ক্রিকেট নিয়ে একটি এফএম রেডিওতে ইদানীং তিনি ধারাভাষ্যও দিচ্ছেন।
স্ট্রেট বল
সুবর্ণা—নামটা কার রাখা?
আমার মনে হয়, এটা আমার মা-বাবা রেখেছেন।
ছোটবেলায় বন্ধুরা যা বলে খ্যাপাত...
না না, আমাকে কেউ খ্যাপাত না। সবাই খুব লক্ষ্মী বলত।
যদি এক বছরের লম্বা ছুটি পাই
যুক্তরাষ্ট্রে ছয় মাস ভাইয়ার কাছে আর অস্ট্রেলিয়ায় শ্বশুরবাড়িতে ছয় মাস থাকব।
আজকের সুবর্ণা—কিশোরী, তরুণী, নাকি বয়োজ্যেষ্ঠ? 
কমপ্লিট একজন মানুষ।
গুগলিএকদিন সকালে ঘুম থেকে উঠে যদি দেখি, গলার স্বর বদলে গেছেযদি লতা মঙ্গেশকরের মতো হয়ে যায়, তাহলে খুব খুশি হব।যদি বাংলাদেশ জাতীয় ক্রিকেট দলের উপদেষ্টা হতামবাংলাদেশ ক্রিকেট দলের উপদেষ্টা! এত উপদেশ দেওয়ার দরকার নেই আসলে। খোলোয়াড়দের তাঁদের মতো খেলতে দিতাম। আর আল আমিন রাত ১০টার পরে যে বাইরে ছিল, তার জন্য দুটি ম্যাচ ফি কাটতাম। বিশ্বের বিভিন্ন দেশের ক্রিকেটাররা এটা অহরহ করে থাকেন। তাহলে অনেক আগেই ব্রায়ান লারা, শেন ওয়ার্নকে বাদ দিয়ে দেওয়ার কথা। এটা এত তুচ্ছ। আল আমিন খুব জরুরি ছিল বাংলাদেশ দলের জন্য।সহ-অভিনয়শিল্পী হিসেবে বাংলাদেশ ক্রিকেট দলের কোনো খেলোয়াড়কে বেছে নিতে হলে...কেন আমি ক্রিকেটারকে অভিনয়ের জায়গায় দেখব। ক্রিকেটার ক্রিকেট খেলবে, আমি অভিনয় করব। ও ওর কাজ মন দিয়ে করবে, আমি আমার কাজ মন দিয়ে করব, তাহলে দুটো জায়গাই সমৃদ্ধ হবে।একটা আকাশকুসুম কল্পনাআমি আকাশকুসুম কল্পনা বিশ্বাস করি না।বাউন্সারজীবনের সবচেয়ে বড় ভুল
সবচেয়ে বড় ভুল বলতে কিছু নেই। ভুলত্রুটি নিয়েই মানুষের জীবন। সবকিছু থেকেই মানুষ শেখে। অভিজ্ঞতা মানুষকে শুধু পূর্ণ করে।
আত্মসমালোচনা
চট করে রেগে যাওয়ার প্রবণতা রয়েছে। তবে রাগ পুষে রাখতে পারি না। কিছুক্ষণের মধ্যেই রাগ ঝেড়ে ফেলে দুঃখ প্রকাশ করি। ছোট কিংবা বড় কাউকেই ‘সরি’ বলতে দ্বিধা বোধ করি না।
যে চরিত্রে অভিনয় আমি করতে পারব না
সংশপ্তকধারাবাহিকের রমজান বা যেকোনো পুরুষ চরিত্র।
কখন মাথা ঠান্ডা রাখতে পারি না
যখন দেখি যে বাংলাদেশে জন্ম বাঙালি ছেলেমেয়েরা পাকিস্তান দলকে সমর্থন করে, তখন মাথা ঠান্ডা রাখতে পারি না।
ফুলটস
ক্যারিয়ারের সেরা সময়
আমি সব সময় বর্তমানকে উপভোগ করি। অতীত যেটা, সেটা তো অতীত। বর্তমানকে নিয়ে চিন্তা করাই মনে হয় গুরুত্বপূর্ণ। বর্তমান যতটা সম্ভব উপভোগ করা। আমি অতীতে বসবাস করিনি।
শিল্পী হিসেবে দশে...
শিল্পী হিসেবে আমি আমাকে কেন মূল্যায়ন করব? মূল্যায়ন করবে আমার দর্শক, নির্মাতা ও সহশিল্পীরা। তবে আমার সব সময় চেষ্টা থাকে নিজেকে অতিক্রম করার।
যখন নিজের পুরোনো কাজগুলো দেখি
এটা আমি খুব উপভোগ করি। ইটস অলওয়েজ নাইস।
যা পাওয়ার অপেক্ষায় আছি
যুদ্ধাপরাধীমুক্ত বাংলাদেশ। ধর্মনিরপেক্ষ স্বাধীন-সার্বভৌম বাংলাদেশ তো বটেই। অসাম্প্রদায়িক বাংলাদেশের অপেক্ষায় আছি।
পাওয়ার প্লে
যে কাজে আমিই সেরা
সেরা ভাবতে চাই না। আমি এত বছর ধরে যে কাজটা করে আসছি, সেটাতে আমার পারদর্শিতা আছে মনে করি।
যার সঙ্গ সবচেয়ে ভালো লাগে
সৌদের (স্বামী বদরুল আনাম সৌদ) সঙ্গ খুবই ভালো লাগে। আমাদের বন্ধু সারা গুলশান, তাঁর সঙ্গ ভালো লাগে। ইদানীং রেডিও ভূমিতে যাঁদের সঙ্গে বিশ্বকাপ ক্রিকেটের ধারাভাষ্য দিচ্ছি, তাঁদের সঙ্গও ভালো লাগছে।
সবচেয়ে বেশি পড়া বই ও সবচেয়ে বেশি দেখা সিনেমা
বলতে পারব না। কারণ, আমি প্রচুর বই অনেকবার পড়েছি এবং প্রচুর সিনেমাও অনেকবার দেখেছি।
বিশ্বকাপে বাংলাদেশ ক্রিকেট দল সম্পর্কে একটি ভবিষ্যদ্বাণী
প্রতিটি ম্যাচ নিজেদের মেরিট ওয়াইজ খেলবে। নিউজিল্যান্ডের সঙ্গে খেলাটাকে নিছক আনুষ্ঠানিকতা মনে করছে, আসলে তা না। নিউজিল্যান্ডের সঙ্গে জেতার পরে বাংলাদেশকে আয়ারল্যান্ড, পাকিস্তান, ভারত বা অন্য কোনো দেশের সঙ্গে খেলতে হবে। প্রতিটি ম্যাচই সমানভাবে গুরুত্ব দিয়ে খেলবে। আমি আসলে ভবিষ্যদ্বাণীতে বিশ্বাসী না। তবে বাংলাদেশ দলের যে পারফরম্যান্স, তাতে তারা ভালো করবে।
 
