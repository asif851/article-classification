
আখতারুজ্জামান ইলিয়াসের মুক্তিযুদ্ধভিত্তিক ছোট গল্প ‘রেইনকোট’-এর ছায়া অবলম্বনে এবার নির্মিত হয়েছে চলচ্চিত্র। নাম মেঘমল্লার। পরিচালক জাহিদুর রহিম অঞ্জন। এ বছরের নভেম্বরে মেঘমল্লার ছবিটি মুক্তি দেওয়ার পরিকল্পনা রয়েছে। সেভাবে সব ধরনের প্রস্তুতিও নেওয়া হচ্ছে। আগস্ট মাসে ছবিটির একটি প্রিমিয়ার শোর আয়োজন করা হয়েছে, বললেন জাহিদুর রহিম অঞ্জন।ছবিটি প্রসঙ্গে পরিচালক বলেন, ‘মুক্তিযুদ্ধে মূলধারার ইতিহাসের বাইরেও যে সাধারণ মানুষের আত্মোৎসর্গের নানা ইতিহাস আছে, সেটাই দর্শকদের কাছে মেঘমল্লার সিনেমার মাধ্যমে তুলে ধরার চেষ্টা করেছি।’ছবিটি প্রযোজনা করেছে বেঙ্গল এন্টারটেইনমেন্ট। ছবিটিতে অভিনয় করেছেন শহীদুজ্জামান সেলিম, অপর্ণা, জয়ন্ত চট্টোপাধ্যায় প্রমুখ।
