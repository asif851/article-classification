
আমার যত গুণ অনেকে হয়তো মনে করেন, আমি শুধু অভিনয় নিয়েই ব্যস্ত। অভিনয় ছাড়া আর কিছু পারি না। তা কিন্তু মোটেও ঠিক নয়। আমি খুব ভালো রান্না করতে পারি। বন্ধুরা আমার হাতের যেকোনো রান্নার অনেক প্রশংসা করে। আমি খুব সময় মেনে চলি। তা বাসায় হোক কিংবা বাইরে। তা ছাড়া মা-বাবার কথা খুব মেনে চলি। আমি ফ্যাশন ডিজাইনিং বিষয়ে পড়াশোনা করছি। তবে অনেক আগে থেকেই ডিজাইন করা আমার একটা শখ। আমি এখন ভালো পোশাক ডিজাইন করতে পারি। আমি খুব পরিশ্রম করতে পারি। কাউকে কথা দিলে যেকোনো উপায়ে কাজটি করার চেষ্টা করি। হয়তো এ ক্ষেত্রে সময় ব্যবস্থাপনা করতে কিছুটা সমস্যা হয়।আমার যত দোষ অভিনয় আর মডেলিং নিয়ে আমাকে ব্যস্ত থাকতে হয়। আমার গান গাওয়ার খুব ইচ্ছা। কিন্তু আমি গান গাইতে পারি না। গান শেখার চেষ্টা করেছি। তার পরও কেন জানি একদমই গাইতে পারি না। অভিনয়ের পাশাপাশি দর্শক আমাকে নাচ করতেও দেখেছেন। কিন্তু আমি এখন পর্যন্ত মনের মতো নাচতে পারিনি। বলতে পারেন, আমি এখনো ভালো নাচতে পারি না। আমি কোনোকিছু বেশিদিন ধরে রাখতে পারি না। আমি নিজেই নিজের প্রতিজ্ঞা ভেঙে ফেলি।গ্রন্থনা: মনজুর কাদের
