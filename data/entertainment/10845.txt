
গত শুক্রবার সন্ধ্যায় মহরত হলো মনের রাজা ছবির। রাজধানীর মগবাজারের শ্রুতি রেকর্ডিং স্টুডিওতে একটি গান রেকর্ডিংয়ের মধ্য দিয়ে মহরত হয় ছবিটির। এ সময় উপস্থিত ছিলেন ঢাকা জেলার পুলিশ সুপার হাবিবুর রহমান, অভিনেতা উজ্জল, ছবির পরিচালক রকিবুল আলম রকিব, ফাইট ডিরেক্টর আরমান, ছবির নায়ক জায়েদ খান, নতুন নায়িকা কথা ও তানিয়া, সংগীতশিল্পী কোনাল, প্রতীক হাসানসহ অনেকেই।মনের রাজা ছবির ‘কেন আমার মনের ঘরে ভালোবাসার আলো ছড়াইলি’ শিরোনামে গানটিতে কণ্ঠ দেন সংগীতশিল্পী কোনাল ও প্রতীক হাসান। স্বপ্নডানা চলচ্চিত্রের ব্যানারে ১০ সেপ্টেম্বর ছবির শুটিং শুরু হবে বলে জানান পরিচালক।
