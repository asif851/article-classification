
সব বলিউড সুন্দরীকে ‘কবজা’ করার মিশনেই যেন নেমেছে ল’রিয়াল। ফ্রান্সের সুখ্যাত এই প্রসাধনী প্রতিষ্ঠানটির দূত হিসেবে এর আগেই যুক্ত হয়েছেন ঐশ্বরিয়া রাই বচ্চন, সোনম কাপুর ও ফ্রিদা পিন্টো। এবার ক্যাটরিনা কাইফকেও নিজেদের দূত বানাল ল’রিয়াল। চুক্তিটা ঠিক কত টাকার, তা জানা যায়নি। তবে মোটা অঙ্কেরই নগদ নারায়ণ হচ্ছে, এটা নিশ্চিত। উচ্ছ্বসিত ক্যাটরিনা বলেছেন, ‘আমি খুবই গর্বিত ও সম্মানিত বোধ করছি।’ আর তাঁকে স্বাগত জানিয়ে ঐশ্বরিয়া বলেছেন, ‘আমি নিশ্চিত ও শুভেচ্ছাদূত হিসেবে টিম ইন্ডিয়ায় সম্পৃক্ত হতে পারাটা উপভোগ করবে।’ আইএএনএস।
 
