
সঞ্জয় লীলা বনশালী পরিচালিত ‘পদ্মাবতী’ সিনেমাতে দীপিকা পাড়ুকোন পদ্মাবতী চরিত্রে অভিনয় করেছেন। কড়া নিরাপত্তা দিয়ে শুটিং শুরু হলেও সম্প্রতি ফেসবুকে পদ্মাবতীর একটি লুক ভাইরাল হয়েছে। কিন্তু ছবি-সংশ্লিষ্ট একজন বলেছেন, এটি ‘পদ্মাবতী’র লুক নয়। 
ছবিটি যে ফেসবুক অ্যাকাউন্ট থেকে প্রকাশ হয়েছে, সেই ব্যক্তির নাম শ্রুতি মহাজন। তিনি ছবিটির অভিনয়শিল্পী নির্বাচক। তাঁর অ্যাকাউন্ট থেকে ছবিটি প্রকাশ হয়েছে, এমন অভিযোগ এলে তিনি বলেন, দীপিকার পদ্মাবতীর যে স্কেচ লুক ভাইরাল হয়েছে, সেটি তাঁর অফিসিয়াল অ্যাকাউন্ট থেকে প্রকাশ হয়নি। এটা ভুয়া অ্যাকাউন্ট। এই ছবির সঙ্গে তাঁর কোনো সম্পর্ক নেই। এই লুকের সঙ্গেও ছবির কোনো সম্পর্ক নেই। মিডিয়ার কাছে তিনি এর সত্যতা যাচাই করে তবে প্রকাশ করতে বলেছেন। পদ্মাবতী ছবিতে আরও অভিনয় করেছেন রণবীর সিং, শহীদ কাপুর ও অদিতি রায় হায়দারি। আগামী বছর ছবিটি মুক্তির কথা রয়েছে। ডিএনএ
