
বলিউড তারকা সালমান খানের জীবনী বই আকারে প্রকাশ করার ঘটনা বর্ণাঢ্যই বটে। পঞ্চাশ বছরের জীবনে অসংখ্যবার প্রেমে পড়েছেন, নানা বিতর্কে জড়িয়ে জেলও খেঁটেছেন, আবার সমাজসেবক হিসেবেও নানা ভূমিকা আছে তাঁর। তাঁর জীবনের এসব খুঁটিনাটি নিয়ে এবার একটি বই প্রকাশ হতে যাচ্ছে। বইটির নাম ‘বিইং সালমান’। ২৭ ডিসেম্বর এই অভিনেতা জীবনের অর্ধ শতকে পৌঁছাবেন, এদিনই তাঁর জীবনীর মোড়ক উম্মোচন করা হবে।সালমান খানের এই জীবনীমূলক বইটি লিখেছেন জসীম খান। একটি সূত্র জানিয়েছে, এখানে সালমানের ব্যাক্তিগত এবং পারিবারিক জীবনের নানা ঘটনা তুলে ধরা হবে।এই ‘দাবাং’ তারকা বলিউডে পা রাখেন ১৯৮৮ সালে, ‘বিবি হো তো অ্যয়সি’ ছবির মাধ্যমে। তবে তিনি আলোচনায় আসেন সুরুজ বরজাতিয়ার ‘ম্যায়নে প্যায়ার কিয়া’ (১৯৮৯) তে প্রেম চরিত্রে অভিনয়ের করে। দীর্ঘ ষোল বছর পর আবারও এই পরিচালকের সঙ্গে ‘প্রেম রতন ধন পায়ো’ ছবিতে কাজ করেছেন এবছর। চলতি বছর মুক্তি পাওয়া সালমানের আরেকটি বড় হিট ছবি ‘বজরঙ্গী ভাইজান’। ভারতের বক্স অফিসে এই ছবির আয় ৩০০ কোটি রুপি ছাড়িয়ে গেছে।বেশ কয়েক বছর ধরে ‘বিং হিউম্যান’ নামে একটি দাতব্য প্রতিষ্ঠান চালিয়ে আসছেন এই বলিউড তারকা।জানা গেছে, সালমানের এই জীবনীতে ব্যক্তিগত জীবনের অনেক ঘটনার মধ্যে তাঁর হরিণ শিকার এবং গাড়ি দূর্ঘটনায় মানুষ মেরে পালিয়ে যাওয়ার বিষয়েও আলোকপাত করা হয়েছে। এনডিটিভি
