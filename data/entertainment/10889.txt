
সংগীতশিল্পী অর্ণব ও গানের দল রেনেসাঁর গানের যাঁরা ভক্ত, তাঁরা রাজধানীর খামারবাড়িতে আজ চলে যেতে পারেন। কৃষিবিদ ইনস্টিটিউশন মিলনায়তনে, সন্ধ্যা সাতটায়। 
প্রায় তিন বছর পর একই মঞ্চে গান করছেন অর্ণব ও রেনেসাঁ। বেসরকারি সংস্থা উৎস বাংলাদেশের আয়োজনে হচ্ছে এই কনসার্ট। 
সংগঠনটি সুবিধাবঞ্চিত শিশুদের নিয়ে কাজ করে। অর্ণব অ্যান্ড ফ্রেন্ডস ও রেনেসাঁ এদের পড়াশোনার খরচের তহবিল সংগ্রহের       জন্য গান গাইবে।
