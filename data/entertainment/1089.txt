
ইরেশ যাকের। মাছরাঙা টেলিভিশনে আজ দেখানো হবে টেলিছবি এই ছবিটার মূল্য কত। লিখেছেন সাগর জাহান, পরিচালনা করেছেন জামাল মল্লিক। এতে অভিনয় করেছেন ইরেশ।
‘এই ছবিটার মূল্য কত’...টেলিছবিটির শুটিং করেছিলাম সাত-আট মাস আগে। এখানে আমি একজন চিত্রশিল্পী। ছবি আঁকতে গিয়ে তিশার সঙ্গে পরিচয়। স্ক্রিপটা অনেক সুন্দর। কিন্তু নির্মাণের ক্ষেত্রে খুব একটা যত্ন নেওয়া হয়নি বলে আমার মনে হয়েছে। পরিচালক আরও মনোযোগী হলে টেলিছবিটি চমৎকার হতে পারত।কেন তা মনে হচ্ছে?আজকাল সবাই টাকার দিকে ছুটছি। পাইকারি হারে সবাই নাটক বানাতে থাকি। মানের দিকে কোনো খেয়াল থাকে না। এমনকি নাটকগুলো দেখানোর জন্য প্রচারণার দিকেও সবার নজর দেওয়া উচিত। চ্যানেলগুলো এ ক্ষেত্রে অগ্রণী ভূমিকা পালন করতে পারে। শিল্পের ব্যাপারে আমরা খুবই উদাসীন।চলচ্চিত্র...এনামুল করিম নির্ঝরের নমুনা আমার প্রথম চলচ্চিত্র। নানা কারণে ছবিটি আর মুক্তি পায়নি। এরপর রেদওয়ান রনির চোরাবালি ছবিতে অভিনয় করেছি। এখন করছি অনিমেষ আইচ পরিচালিত জিরো ডিগ্রি ছবির কাজ। সামনে ছুঁয়ে দিলে মন নামের আরেকটি ছবির কাজ করব। এটি পরিচালনা করবেন শিহাব শাহীন।আমার ফটোগ্রাফি...আট বছর ধরে আমি ফটোগ্রাফি করছি। ছবি তোলা নিয়ে পড়াশোনাও করি। আট বছরে অসংখ্য ছবি তোলা হয়েছে। এ বছর শেষ দিকে আমার তোলা ছবিগুলো নিয়ে একটি প্রদর্শনী করব। আমার প্রথম প্রদর্শনীর বিষয় হিসেবে বেছে নিয়েছি ‘বাড়ি ফেরা’। বিষয়টি আমাকে অনেক বেশি নাড়া দেয়।
