
নানা ধরনের শখ থাকে মানুষের। তবে তারকাদের শখগুলো কেমন যেন সাধারণের চেয়ে একটু আলাদা হয়। এই যেমন, অসিন। তাঁর শখ নতুন নতুন ভাষা শেখা। ভাষা বলতে শুধু দু-একটা শব্দ কিংবা বাক্য নয়। পুরো ব্যাকরণ মেনে ভাষা শেখা। ২৮ বছর বয়সী এ অভিনেত্রী মোট পাঁচটি ভাষায় পুরোপুরি সিদ্ধহস্ত। হিন্দি, ইংরেজি, তামিল, তেলেগু আর মালায়ালামে এরই মধ্যে পাকা অসিন। এখন তিনি ব্যস্ত তাঁর তালিকায় সদ্যযুক্ত ৬ নম্বর ভাষার চর্চা নিয়ে। সম্প্রতি স্পেন থেকে ঘুরে এসে অসিন এখন স্প্যানিশ ভাষা শেখার জন্য মরিয়া হয়ে উঠেছেন। বইপত্র নিয়ে পুরোদস্তুর স্প্যানিশ ভাষা শিখতে প্রস্তুত তিনি।
