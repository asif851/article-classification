
আজ থেকে বাংলাভিশনে শুরু হচ্ছে ধারাবাহিক নাটক ফুল মহল। আহমেদ শাহাবুদ্দীনের লেখা এই নাটকের পরিচালক সকাল আহমেদ। নাটকে অভিনয় করেছেন বন্যা মির্জা। গতকাল বুধবার বিকেলে যখন এই অভিনয়শিল্পীর সঙ্গে কথা হচ্ছিল, তখন তিনি ছিলেন ঢাকার সেগুনবাগিচা এলাকায় শিল্পকলা একাডেমিতেএই সময়ে শিল্পকলা একাডেমিতে কী করছেন?আজ (বুধবার) আমাদের অভিনয়শিল্পী সংঘের শপথ গ্রহণ অনুষ্ঠান। সব সদস্য এসেছেন। সবার মধ্যে দারুণ একটা উচ্ছ্বাস দেখতে পাচ্ছি। একটা ইতিবাচক পরিবর্তনের ইঙ্গিত পাচ্ছি।সংগঠন নিয়ে আপনার স্বপ্ন কী?সবার মধ্যে উত্তেজনা আছে। এখন সেটা কত দিন ধরে রাখতে পারব, সেটাই দেখার বিষয়। আমাদের নিজেদের কোনো ফান্ড নেই। চেষ্টা করব ফান্ড সংগ্রহ করে নতুন যারা অভিনয়ে আছে বা নতুন কেউ অভিনয়ে যুক্ত হতে চাইলে তাদের জন্য কর্মশালার ব্যবস্থা করা।
‘ফুল মহল’ নামে একটি ধারাবাহিক নাটক শুরু হচ্ছে। এই নাটক সম্পর্কে কিছু বলুন।এটা একদম বাংলাদেশের গল্প। ভেঙে পড়া জমিদারবাড়ির গল্প নিয়ে নাটকটি নির্মিত। জমিদারবাড়িতে আশ্রিত থাকি। একটা সময় মনে মনে সম্পত্তির মালিক হতে চাই। চরিত্রটি খুব মজার, রহস্যে ঘেরা। বাকিটা নাটক দেখে জানতে হবে।কিন্তু লোকে কি এখন নাটক দেখছে?আমি দ্বিমত নই। সবাই গড়পড়তায় বলে যে মান পড়ে যাওয়ার প্রধান কারণ বিজ্ঞাপন। আমি বলব, তা নয়। আমাদের ভালো গল্পও তো নেই। দু-একটা ভালো মানের নাটক যা–ও হচ্ছে, সেসবের বিপণনব্যবস্থাও ভালো না। প্রচারের টাইমিংও ঠিক নেই।এর কারণ কী বলে মনে করছেন?আমরা অনেকেই আমাদের কাজের ক্ষেত্রে দায়িত্বজ্ঞানহীন। সবাই প্রতিনিয়ত নিজেদের ফাঁকি দিয়ে যাচ্ছি। আমরা তো এখন স্ক্রিপ্ট মুখস্থ না করেই সেটে যাচ্ছি। সংলাপ কী বলছি, এর মানে নিজেরাই বুঝতে পারছি না। অভিনয় তো শিল্প, ভুলভাল লাইন বলে চলে এলাম, তা তো হয় না। অভিনেতা ফাঁকি দিল, নির্মাতাও ফাঁকি দিল। এমনকি প্রযোজকেরাও টাকা দিয়ে দায়িত্ব শেষ মনে করেন। এ রকম নানা কারণই ইন্ডাস্ট্রিকে এই জায়গায় এনে দাঁড় করিয়েছে।আপনি মনে হয় কাজ কমিয়ে দিয়েছেন?আমি কাজ কমিয়ে দিলাম কারণ, সকাল নয়টায় সেটে গিয়ে দেখি নির্মাতা এসেছেন বিকেল চারটায়। সহকারী যারা ছিল, কোন দৃশ্য করবে, কিছুই জানে না। এ ধরনের দৃশ্য দেখে দেখে হতাশ হয়ে গিয়েছিলাম। আবার যদি সুন্দর পরিবেশ তৈরি হয়, তাহলে কাজ বাড়তে পারে।
