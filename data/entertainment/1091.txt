
মাটির পরী একটি কাল্পনিক নাম। এটি রোমান্টিক অ্যাকশন ছবি। জানালেন ছবির পরিচালক সায়মন তারেক। তবে ছবির গল্প গতানুগতিক প্রেমের না। কমেডির মধ্য দিয়েও যে বর্তমান সমাজের বাস্তব চিত্র বেরিয়ে আসে, তা মাটির পরী ছবিতে দেখা যাবে। নতুন বছরের প্রথম দিন প্রেক্ষাগৃহে মুক্তি পাচ্ছে ছবিটি।ছবিতে অভিনয় করেছেন সাইমন সাদিক, লামিয়া, মৌমিতা, চাষী নজরুল ইসলাম, সুব্রত, সাদেক বাচ্চু, সাকিল রাজ, রেহেনা জলি প্রমুখ।ছবির জন্য গান লিখেছেন গাজী মাজহারুল আনোয়ার, কবির বকুল ও সুদীপ কুমার। সংগীত করেছেন আহমেদ হুমায়ন। গানে কণ্ঠ দিয়েছেন নীশিতা বড়ুয়া, পুলক, তানজিনা রুমা, স্বাতি, রাদিত আহমেদ হুমায়ন ও মাসুম। মাটির পরী মাল্টিমিডিয়া প্রডাকশন হাউসের ব্যানারে তৈরি হয়েছে।
