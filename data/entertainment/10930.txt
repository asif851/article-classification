
অস্কার মঞ্চে দেখা যাবে বলিউড অভিনেত্রী প্রিয়াঙ্কা চোপড়া। সেটা জানা হয়ে গিয়েছিল আগেই। এবার সেটা দেখার পালা। ৮৮ তম অস্কার আসরে প্রিয়াঙ্কা তুলে দিয়েছেন সেরা সম্পাদনার পুরস্কার। এর আগে অনুষ্ঠানের শুরুতে অস্কারের লাল গালিচায়ও আগ্রহের কেন্দ্রে ছিলেন প্রিয়াঙ্কা। কুয়ান্টিকো টিভি সিরিজের জনপ্রিয়তার সুবাদে প্রিয়াঙ্কা এখন পশ্চিমেও আলোচিত এক নাম। অস্কার মঞ্চে ওঠাটা তারই প্রমাণ। এরই মধ্যে ঘোষণা হয়ে গেছে বেশ কিছু পুরস্কার। সাউন্ড ডিজাইন ও সম্পাদনা বিভাগে পুরস্কার জিতে নিয়েছে ম্যাড ম্যাক্স ফিউরি রোড।
