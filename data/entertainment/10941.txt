
ফ্যাশন শোতে অংশ নিতে ঢাকায় এসেছেন বলিউড অভিনেত্রী সোহা আলী খান। বৃহস্পতিবার বেলা ১১টা ২০ মিনিটে জেট এয়ারওয়েজের একটি বিমানে মুম্বাই থেকে ঢাকায় এসে পৌঁছান তিনি।জানা গেছে, বৃহস্পতিবার সন্ধ্যায় ঢাকার হোটেল র্যাডিসন ওয়াটার গার্ডেনে ‘পন্ডস প্রেজেন্টস দ্য লাস্ট্রস রানওয়ে’ শিরোনামে আয়োজিত ফ্যাশন শোতে শো স্টপার হিসেবে অংশ নিয়েছেন সোহা৷ আয়োজক প্রতিষ্ঠান ইনফিনিটি ইভেন্টসের চেয়ারম্যান কারিশমা খান বলেছেন, ‘ডিজাইনারদের জন্য একটা প্ল্যাটফর্ম তৈরির লক্ষ্যে দুই বছর ধরে আমরা “দ্য লাস্ট্রস রানওয়ে” শিরোনামে একটি ফ্যাশন শোর আয়োজন করছি। দেশের জনপ্রিয় মডেলদের পাশাপাশি দেশের বাইরের মডেলরাও এখানে অংশ নেন। ডিজাইনারদের উৎসাহ দেওয়ার জন্য আমরা সোহা আলী খানকে আমন্ত্রণ জানিয়েছি।’কারিশমা খান আরও বলেন, ‘সোহা আলী খান জনপ্রিয় অভিনয়শিল্পী। এ ধরনের অনুষ্ঠানে সোহা আলী খানকে আমন্ত্রণ জানালে অনুষ্ঠানটি আরও জাঁকজকমপূর্ণ হবে বলে মনে হয়েছে।’
