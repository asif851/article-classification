
রিয়ান্না, দেখতে তিনি বেশ। কিন্তু এই ‘দেখতে বেশ’ হওয়ার জন্য কী পরিমাণ টাকা তাঁকে গুনতে হয় জানেন? ‘বেশি’ না। সপ্তাহে ৩০ হাজার পাউন্ড। বাংলাদেশি মুদ্রায় ৩৭ লাখ ৬৮ হাজার টাকা। মানে কিনা, কেবল রূপচর্চা করতে গিয়ে সাত দিনে ৩৮ লাখ টাকার মতো গোনেন এই সংগীত তারকা। এ তো রূপচর্চা নয়, রূপ-খরচা!লুক সাময়িকী রিয়ান্নার এই বিশাল বাজেটের রূপচর্চার খবর ফাঁস করে দিয়েছে। পত্রিকাটির দাবি, সৌন্দর্যসচেতন রিয়ান্নার ব্যক্তিগত ট্যানার, ফলস আইল্যাশ টেকনিশিয়ান, এমনকি একজন চর্ম বিশেষজ্ঞ পর্যন্ত আছেন! ত্বকের সৌন্দর্য ধরে রাখতেও কত কীই-না করেন। অক্সিজেন ফেসিয়াল, ফটো ফেসিয়াল, ভ্যাম্পায়ার ফেসিয়াল। সেই সঙ্গে লেজার চিকিৎসা তো আছেই। আইএএনএস।
