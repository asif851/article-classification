
দেশাত্মবোধক গানের নতুন একটি সিডির মোড়ক উন্মোচন করা হলো গতকাল বৃহস্পতিবার। নাম রাষ্ট্রভাষা বাংলা চাই। নিউইয়র্কপ্রবাসী লেখক আবু রায়হানের লেখা ও বাসুদেব ঘোষের সুরে সিডিতে রয়েছে ১১টি গান।বিকেলে বিশ্বসাহিত্য কেন্দ্রের ইসফেনদিয়ার জাহেদ হাসান মিলনায়তনে অনুষ্ঠানটি হয়। প্রধান অতিথি ছিলেন তথ্যমন্ত্রী হাসানুল হক ইনু। অতিথি ছিলেন সাহিত্যিক আনিসুল হক ও সংগীতশিল্পী মাহমুদুজ্জামান বাবু।গানগুলো গেয়েছেন সুবীর নন্দী, রফিকুল আলম, সুমনা, নির্ঝর, সুপ্তিকা, পূর্ণ, দেবব্রত, মুন, পুষ্পিতা, শাহ মাহবুব ও বাসুদেব ঘোষ। আয়োজনের দ্বিতীয় পর্ব হয় সন্ধ্যায়। সেখানে শিল্পীরা গানগুলো গেয়ে শোনান।সময় প্রকাশনের আয়োজনে প্রোটিউনের ব্যানারে সিডিটি প্রকাশিত হলো। সৌজন্যে ছিল বাংলাপ্রকাশ ও ওমিকন গ্রুপ।
