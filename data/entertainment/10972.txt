
স্বাধীন বাংলা বেতারকেন্দ্রের শিল্পী আপেল মাহমুদের গান নিয়ে বেরিয়েছে অ্যালবাম আপেল মাহমুদ দ্য লিজেন্ড । গত মঙ্গলবার বিকেলে জাতীয় প্রেসক্লাবে অ্যালবামটির মোড়ক খোলেন মুক্তিযুদ্ধবিষয়কমন্ত্রী আ ক ম মোজাম্মেল হক। তিনি বলেন, ‘স্বাধীন বাংলা বেতারকেন্দ্রে আপেল মাহমুদের গাওয়া কয়েকটি গান দারুণ জনপ্রিয় হয়েছিল। সেই গানগুলো এখনো মানুষ শুনছে। যত দিন বাঙািল এবং বাংলাদেশ থাকবে তত দিন আপেল মাহমুদ তাঁর গানের মধ্য দিয়ে বেঁচে থাকবেন।’প্রকাশনা অনুষ্ঠানে উপস্থিত ছিলেন আপেল মাহমুদ, নমিতা ঘোষ, খায়রুল আলম সবুজ, খুরশীদ আলম, এন্ড্রু কিশোর, শাকিলা জাফর, প্রিন্স মাহমুদ, কাজী হাবলু, সামিনা চৌধুরী, ফাহমিদা নবী, রবি চৌধুরী, বিপ্লব ও প্রযোজনা প্রতিষ্ঠান জি-সিরিজের কর্ণধার নাজমুল হক ভূঁইয়া।
