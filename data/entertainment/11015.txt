
১৯৬৯ সালে মুক্তি পাওয়া বলিউড সিনেমা ‘ইত্তেফাক’-এ অভিনয় করেছিলেন প্রয়াত অভিনেতা রাজেশ খান্না ও অভিনেত্রী নন্দা। ৪৭ বছর পর এই ছবিটি পুনর্নির্মিত হচ্ছে। আর নতুন এই ‘ইত্তেফাক’-এ রাজেশ খান্নার চরিত্রে অভিনয় করবেন সিদ্ধার্থ মালহোত্রা।
সিদ্ধার্থ জানিয়েছেন, এই ছবিতে দর্শক তাঁকে নতুন রূপে, নতুন চরিত্রে দেখতে পাবে। জনপ্রিয় এই ক্ল্যাসিক ছবির রিমেকে কাজ করতে পেরে ভীষণ আনন্দিত এই ‘স্টুডেন্ট অব দ্য ইয়ার’ তারকা। তিনি আরও বলেন, ‘এই ছবির চিত্রনাট্য দুর্দান্ত।’সিদ্ধার্থ এখন জ্যাকুলিন ফার্নান্দেজের বিপরীতে একটি ছবির কাজ করছেন। এর শুটিং চলছে মিয়ামিতে। ছবিটির নাম অবশ্য এখনো চূড়ান্ত হয়নি।তরুণ এই ভারতীয় অভিনেতাকে বড় পর্দায় শেষ দেখা গিয়েছে ‘কাপুর অ্যান্ড সন্স’ ছবিতে। সামনে তাঁকে ‘বারবার দেখো’ ছবিতে দেখতে পাবেন দর্শক। এখানে তাঁর সহশিল্পী ক্যাটরিনা কাইফ।সূত্রঃ পিটিআই
