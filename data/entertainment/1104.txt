
ব্রিটিশ সংগীত তারকা জুটি লিয়াম পেইনি ও শেরিল কোলের প্রথম সন্তান জন্ম নিল বুধবার। শনিবার ইনস্টাগ্রামে এ ঘোষণা দেন প্রেমিক যুগল। কিন্তু ছেলের নাম এখনো প্রকাশ করেননি তাঁরা। 
নবজাতক ছেলের সঙ্গে ইনস্টাগ্রামে ছবি দিয়ে লিয়াম লেখেন, ‘এই পৃথিবীতে আমাদের নবজাতক ছেলেকে স্বাগত জানাতে পেরে আমি অসম্ভব খুশি। এটা এমন একটি মুহূর্ত, যা সারা জীবনেও ভুলব না। এটা আমার জীবনের সবচেয়ে প্রিয় মুহূর্ত।’ শেরিলকে ধন্যবাদ দিয়ে লিয়াম আরও লেখেন, শেরিল তাঁর স্বপ্ন পূরণ করেছেন। অপর দিকে শেরিলও বাবা-ছেলের ছবি দিয়ে ইনস্টাগ্রামে লিখেছেন, ‘যদিও এখন পর্যন্ত ওর (নবজাতকের) কোনো নাম নেই, কিন্তু ও এর মধ্যেই আমাদের মন চুরি করে নিয়েছে। ওর আগমনের পর আমরা পাগলের মতো ওকে ভালোবাসছি।’ এন্টারটেইনমেন্ট টুনাইট।
