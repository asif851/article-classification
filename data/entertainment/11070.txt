
উদয় চোপড়ার সঙ্গে প্রেম ভেঙে গেছে নার্গিস ফাখরির। প্রেম ভেঙে গেছে দেব প্যাটেল ও ফ্রিদা পিন্টোরও। বিচ্ছেদের পর নার্গিস ও দেবকে বেশ কয়েকবার একসঙ্গে ঘুরে-বেড়াতে দেখা গেছে। আর তখন থেকেই তাঁদের প্রেমের গুঞ্জন ডাল-পালা মেলতে শুরু করে। সম্প্রতি একটি নৈশভোজে অংশ নিয়েছিলেন দেব-নার্গিস। এ জুটিকে ক্যামেরাবন্দীও করেছেন আলোকচিত্রীরা। সে ছবি ফাঁস হওয়ার পরপরই দেব-নার্গিসের অভিসারের জোর গুঞ্জন ওঠে। অবশ্য অভিসারের গুঞ্জনকে বেশ অভিনব কায়দায় হেসে উড়িয়ে দিয়েছেন নার্গিস।সম্প্রতি দক্ষিণ মুম্বাইয়ের একটি রেস্তোরাঁয় নৈশভোজে গিয়ে ক্যামেরাবন্দী হন দেব ও নার্গিস। তাঁদের সেই ছবি ফাঁস হওয়ার পর অনলাইনে হইচই পড়ে যায়। বিভিন্ন গণমাধ্যমে প্রকাশিত খবরে দাবি করা হয়, প্রেম করছেন দেব-নার্গিস। রোমান্টিক ডিনার ডেটে গিয়েছিলেন তাঁরা। এক খবরে এমনটিই জানিয়েছে ওয়ান ইন্ডিয়া।দেবের সঙ্গে অভিসারের গুঞ্জন মিথ্যা প্রমাণ করতে অভিনব এক উপায় বেছে নেন নার্গিস। ফাঁস হওয়া ছবিতে কেবল দেব ও নার্গিসকেই দেখা গেছে। কিন্তু আদতে তাঁদের সঙ্গে আরও কয়েকজন ছিলেন সেই নৈশভোজে। বিভিন্ন গণমাধ্যমে ফাঁস হওয়া ছবির সঙ্গে আরেকটি ছবি জোড়া দিয়ে টুইটারে পোস্ট করেন নার্গিস। সেখানে দেব ও নার্গিসের সঙ্গে আরও কয়েকজনকে দেখা যায়।ছবির ক্যাপশনে নার্গিস লেখেন, ‘মিডিয়ার কাছে আটজনের সঙ্গে নৈশভোজে অংশ নেওয়া আর দুজন একান্তে রোমান্টিক ডিনার ডেটে অংশ নেওয়া একই কথা।’
