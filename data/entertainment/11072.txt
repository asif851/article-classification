
ভাবতেই পারেন, হয়তো কারও সঙ্গে হাতাহাতি করে পায়ে চোট পেয়েছেন বিবার। কিংবা আবারও নেশার পাল্লায় পড়ে দুর্ঘটনায় ভেঙেছেন পা। এমনটাই স্বাভাবিক। বিগড়ে যাওয়া এই ছেলেকে নিয়ে এমন ভাবনা অনেকের মাথায়ই আসতে পারে। কিন্তু না। জাস্টিন বিবার মানেই উচ্ছৃঙ্খল জীবনযাপন নয়। মাঝেমধ্যে তিনিও স্বাভাবিক জীবনে ফিরে আসেন। তবে তাঁর কপালে হয়তো ‘স্বাভাবিক’ বিষয়টা লেখা নেই। তাই সেখানেও ঘটে বিপত্তি।গত সপ্তাহে সুবোধ বালকের মতো বন্ধুদের নিয়ে বিবার ফুটবল খেলায় মেতে উঠেছিলেন। আর সে সময়ই হোঁচট খেয়ে পড়ে যান এই ‘বেবি’ গায়ক। কিছুক্ষণ পর ফুলে ওঠে পায়ের নিচের অংশ। চিকিৎসকের কাছে গেলে জানান, পা ভেঙেছে বিবারের। কিন্তু এসব কি আর দমাতে পারে ২০ বছরের এই টগবগে তরুণকে। ক্র্যাচে ভর করেই বন্ধুদের সঙ্গে আবারও বেরিয়ে পড়েন তিনি। ব্যাং শোবিজ
