
নিজের সম্পর্কে অনেক কথাই বলবেন অভিনেতা মোশাররফ করিম। যার কিছু হয়তো জানেন তার ভক্তরা, কিছু হয়তো অজানাই। এমন জানা-অজানা কথা শোনার সুযোগ পাওয়া যাবে এবার। আগামীকাল জনপ্রিয় এ অভিনেতা হাজির হবেন আরটিভির টিপস অ্যান্ড ফান বিষয়ক অনুষ্ঠান ‘লেট নাইট কফি’তে। সরাসরি প্রচারিত এ অনুষ্ঠানে তিনি জানাবেন নিজের জীবনের অনেক কথাই। নির্দিষ্ট নম্বরে ফোন করে ভক্তরাও কথা বলতে পারবেন তাঁর সঙ্গে। অনুষ্ঠানটি উপস্থাপনা করেন মারিয়া নূর ও তৌসিফ মাহবুব।
অনুষ্ঠানটি প্রযোজনা করেছেন সোহেল রানা। তিনি জানালেন, আগামীকাল রাত ১২টা ১ মিনিটে শুরু হবে অনুষ্ঠান। অনুষ্ঠানে দর্শকেরা ফোন করার পাশাপাশি ই-মেইলের মাধ্যমেও নির্দিষ্ট বিষয় নিয়ে কথা বলতে পারবেন।
