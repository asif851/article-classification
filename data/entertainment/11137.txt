
ডি-রকস্টার খ্যাত শুভ এবার দর্শক-শ্রোতাদের জন্য তিনটি মিউজিক ভিডিও নির্মাণ করেছেন। এগুলো তাঁর তৃতীয় একক অনেক স্বপ্ন অ্যালবামের গান।শুভ বলেন, ‘কনসার্টে অংশ নিতে গত ২২ আগস্ট অস্ট্রেলিয়া গিয়েছিলাম। কনসার্টে অংশ নেওয়ার ফাঁকে অস্ট্রেলিয়ার সিডনি ও ক্যানবেরার বিভিন্ন লোকেশনে তৃতীয় একক অ্যালবাম অনেক স্বপ্ন থেকে তিনটি গানের মিউজিক ভিডিওর শুটিং শেষ করি।’শুভর নির্মিত গানগুলোর শিরোনাম হচ্ছে ‘আসবে ফিরে’, ‘স্বপ্নের আশায়’ এবং ‘টিপ টিপ বৃষ্টি’। এর মধ্যে ‘টিপ টিপ বৃষ্টি’ গানটিতে শুভর সঙ্গে হেরা আলী নামের এক পাকিস্তানি মডেল কাজ করেছেন। মিউজিক ভিডিওগুলো নির্মাণ করেছেন মাহমুদ হোসেন ও জাকিয়া সুলতানা।নতুন মিউজিক ভিডিওর প্রসঙ্গে শুভ বলেন, ‘দেশের বাইরের এ কাজটি অনেক ভালো হয়েছে। সংগীতাঙ্গনের অস্থিরতা ও পাইরেসির জন্য অ্যালবামের গানগুলো একটি-দুটি করে আইটিউনসে প্রকাশ করব, তারপর সিডি আকারে অ্যালবামটি শ্রোতাদের হাতে তুলে দেব।’উল্লেখ্য, শুভ ২০০৬ সালের ডি রকস্টার চ্যাম্পিয়ন এবং ২০০৮ সালে সাউথ এশিয়ান সুপারস্টার হন। এরই মধ্যে তাঁর দুটি একক অ্যালবাম প্রকাশিত হয়েছে। অ্যালবামগুলো হচ্ছে অনেক কিছু (২০১১) ও রকার্স ইন করপোরেট (২০০৮)।
