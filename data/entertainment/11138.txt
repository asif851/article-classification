
‘রবিঠাকুর বাংলাকে বিশ্বদরবারে নিয়ে গেছেন। সহজ করে কঠিন জিনিস বুঝিয়েছেন। আর নজরুল মানবতার জয়গান গেয়েছেন। পরাধীনতার বিরুদ্ধে দাঁড়িয়েছেন।’গতকাল সকালে কেন্দ্রীয় গণগ্রন্থাগারের ভিআইপি সম্মেলনকক্ষে রবীন্দ্রনাথ ঠাকুর ও কাজী নজরুল ইসলামের সাহিত্য নিয়ে আলোচনা ও সাংস্কৃতিক অনুষ্ঠানের আয়োজন করে পাণ্ডুলিপি পরিষদ। অনুষ্ঠানে প্রধান অতিথি মুক্তিযুদ্ধবিষয়ক মন্ত্রী আ ক ম মোজাম্মেল হক এ কথা বলেন।বিশেষ অতিথি ছিলেন মুক্তিযোদ্ধা ঐক্যজোটের চেয়ারম্যান এফ জাকির খান ও নোয়াখালী আইন কলেজের প্রতিষ্ঠাতা অধ্যক্ষ ফিরোজ-উল-হক। সভাপতিত্ব করেন নারীব্যক্তিত্ব সেলিমা রহমান।আলোচনার ফাঁকে ফাঁকে ছিল রবীন্দ্র-নজরুলকে উৎসর্গ করে রচিত স্বরচিত কবিতা পাঠ। এ ছাড়া ছিল শিক্ষা, গবেষণা, সমাজসেবা, তরুণদের উদ্যোগসহ বিভিন্ন খাতে অবদান রাখায় সম্মাননা প্রদান।
