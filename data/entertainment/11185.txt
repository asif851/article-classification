
রজনীকান্তের সঙ্গে দক্ষিণের কাবালি ছবির কল্যাণে রাধিকা আপ্তে নামটি সবার কাছে পরিচিত। কিন্তু এবার রাধিকা অন্য কারণে খবরের শিরোনাম। মুক্তি পেতে যাওয়া একটি ছবির নগ্ন দৃশ্য ফাঁস হওয়ায় বিতর্কের মুখে পড়েছেন তিনি।ভারতের গণমাধ্যমের খবরে বলা হয়েছে, অজয় দেবগন প্রযোজিত ছবি ‘পার্চড’-এ অভিনয় করছেন কাবালি তারকা রাধিকা আপ্তে। সেই ছবির কিছু অন্তরঙ্গ দৃশ্যে হোয়াটসঅ্যাপের মাধ্যমে ফাঁস হয়েছে। সেই অন্তরঙ্গ দৃশ্যগুলো এখন ভাইরাল হয়ে গিয়েছে। ছবিটি এ মাসেই মুক্তি পাচ্ছে।এর আগেও সাহসী দৃশ্যে অভিনয় এবং ছবির নগ্ন দৃশ্যর ছবি ফাঁস হয়ে যাওয়ায় বিতর্কের মুখে পড়েছিলেন রাধিকা আপ্তে।‘প্রার্চড’ ছবির একটি অন্তরঙ্গ দৃশ্যে রাধিকার সঙ্গে আছেন অভিনেতা আদিল হোসেন। ফাঁস হওয়া একটি ছবি এবং ভিডিওতে দেখা যাচ্ছে, রাধিকার শরীরের ওপরের অংশ অনাবৃত।
সম্প্রতি মেলবোর্নে অনুষ্ঠিত এক চলচ্চিত্র উৎসবে ‘প্রার্চড’ ছবিটি দেখানো হয়। সিনেমাটি প্রদর্শিত হওয়ার পর প্রশংসিতও হয়েছে। সিনেমার কাহিনি গড়ে উঠেছে চার নারীর জীবনের কথা নিয়ে। সিনেমায় বেশ কিছু ঘনিষ্ঠ দৃশ্য রয়েছে। এরই একটিতে আছেন ‘অহল্যা’র নায়িকা রাধিকাও। রাধিকার এই দৃশ্যের ভিডিওটি ছড়িয়ে পড়েছে।
