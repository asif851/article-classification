
একটি রিয়্যালিটি শোর চ্যাম্পিয়ন বিদ্যা সিনহা মিম এবার বিচারক হলেন আরেক রিয়্যালিটি শোর। ছোটদের সংগীতবিষয়ক প্রতিভা অন্বেষণ প্রতিযোগিতা খুদে গানরাজ এর এই অনুষ্ঠানের স্টুডিও অংশের দৃশ্যধারণে গত মঙ্গলবার অংশ নিয়েছেন তিনি। মিম বলেন, 
মিম বলেন, এটি তাঁর জন্য একেবারে নতুন অভিজ্ঞতা। ‘ছোট ছোট শিশুদের সংগীত প্রতিভা আমাকে মুগ্ধ করেছে। ওদের বয়সে তো আমি কথাই বলতে পারতাম না। ওরা স্টুডিওতে যেভাবে সবার সামনে গান গাইল, আমি মুগ্ধ না হয়ে পারিনি।’মিম জানান, খুদে গানরাজ প্রতিযোগিতায় যে পর্বে তিনি অতিথি হয়েছেন সেই পর্বে প্রতিযোগীরা তাঁর সিনেমার গানগুলো গেয়েছেন। এটার তাঁর জন্য বাড়তি আনন্দ ছিল। ‘নিজের সিনেমার গানগুলো ছোট বাচ্চাদের কণ্ঠে শুনে ভালো লেগেছে। ওদের উৎসাহ ও অনুপ্রেরণা দিয়েছি।’
