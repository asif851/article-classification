
চলচ্চিত্রে অভিনয়শিল্পী ও পরিচালক হিসেবে নাম লিখিয়েছেন অনেক আগেই। এবার অন্য মাধ্যমের দিকেও ঝুঁকছেন জুহি চাওলা। ক্যারিয়ারের এই সময়ে তাঁকে দেখা যাবে ওয়েব সিরিজে। এ বছরের শুরুতেই কানাড়া ছবি ‘পুষ্পক বিমানা’তে ‘ঝিলকা ঝিলকা’ গানে বেশ মাত করেছেন। এবার তাঁকে দেখা যাবে ডিজিটাল মাধ্যমে। সূত্র জানায়, রূপালি পর্দায় ভারতে নারীদের খুব কম সামনের দিকে নিয়ে আসা হয়েছে। তাঁরা প্রায়ই দ্বিতীয় সারির চরিত্রগুলো করেছেন। এমনকি বলিউড ছবিতে সৈনিক বেশে নারীদের খুব কম পাওয়া গেছে। কিন্তু জুহি চাওলার এ ওয়েব সিরিজটি নারী কমান্ডো কেন্দ্রিক। পরিচালনা করেছেন নাগেশ কুকুনুর। জুহি করছেন প্রতিরক্ষা মন্ত্রীর চরিত্র। এখন তিনি মহারাষ্ট্রের সাতারাতে সিরিজটির শুটিং নিয়ে ব্যস্ত আছেন।জুহি ১৯৮৪ সালে ‘মিস ইন্ডিয়া’ নির্বাচিত হন। ১৯৮৬ সালে ‘সুলতানাত’ সিনেমাতে অভিনয়ের মাধ্যমে রূপালি জগতে প্রবেশ করেন। ডিএনএ
