
তিশমা। সংগীতশিল্পী। বিশ্বকাপ ফুটবল নিয়ে শাকিরার ‘লা লা লা’ গানটির বাংলা সংস্করণে কণ্ঠ দিয়েছেন তিনি। গানটি ওয়েবসাইট ও ইউটিউবে এখন শোনা যাচ্ছে।আজ এটিএন বাংলায় ‘স্মাইল শো’ অনুষ্ঠানে গানটি গাইবেন তিনি।শাকিরার গান খুব ভালো লাগে?শাকিরা বড় মাপের একজন শিল্পী। বিশ্বে তাঁর অনেক ভক্ত আছে। তাঁর গান আমারও ভালো লাগে। তবে আমার পছন্দের শিল্পী শার্লি ম্যানসন। তাঁর সব গানই আমার পছন্দ। আমি শার্লির অন্ধভক্ত।এবার শাকিরার গান গাওয়ার ব্যাপারে আগ্রহী হলেন কেন?গত বিশ্বকাপ ফুটবলের সময় শাকিরার গাওয়া ‘ওয়াকা ওয়াকা’ গানটিও আমি এখানে গেয়েছিলাম। এবার অনলাইন পোর্টাল বাংলানিউজ টোয়োন্টিফোর ডটকমের উদ্যোগে শাকিরার ‘লা লা লা’ গানটির বাংলা অনুবাদ করা হয়। অনুবাদ করেন জুয়েল মাজহার। গানটিতে কণ্ঠ দেওয়ার পাশাপাশি সংগীতায়োজন আমিই করেছি।দর্শক প্রতিক্রিয়া কেমন পেয়েছেন?ফেসবুক আর ইউটিউবে অসংখ্য ইতিবাচক মন্তব্য পেয়েছি। এসব মন্তব্যে আমি মুগ্ধ।এবার বিশ্বকাপ ফুটবলে আপনার পছন্দের দল কোনটি?ছোটবেলায় বছর পাঁচেক আমি ক্রোয়েশিয়ায় থেকেছি। তাই ক্রোয়োশিয়া দলটি আমার পছন্দ। প্রথম রাউন্ডে ক্রোয়েশিয়া বিদায় নেওয়ায় খুব খারাপ লেগেছে। তবে খেলা দেখে আমি আর্জেন্টিনার ভক্ত হয়ে গেছি।টিভি দেখেন?আমি টিভি দেখতে অপছন্দ করি। এ জন্য আমার রুমে কোনো টিভি রাখিনি। নিজের অনুষ্ঠান থাকলে মায়ের রুমে গিয়ে দেখি।অ্যালবামের খবর কী?দুটি অ্যালবাম হিপনোটাইজড আর রকস্টার পুরোপুরি তৈরি হয়ে আছে। হিপনোটাইজড অ্যালবামের গানগুলো ওয়েবসাইটে দিয়েছি। সামনে সুবিধাজনক সময়ে দুটি অ্যালবামই অডিও সিডি আকারে শ্রোতাদের হাতে দেওয়ার পরিকল্পনা করছি।বিনোদন প্রতিবেদক
