
খ্যাতি কে না চায়? কিন্তু সেই খ্যাতি যদি হয় বিড়ম্বনার কারণ তাহলে তো মন বলবে, ছেড়ে দে মা, কেঁদে বাঁচি। বলিউড অভিনেতা শহিদ কাপুর এখন এই বিড়ম্বনার মধ্য দিয়ে যাচ্ছেন। কোথা থেকে যেন তাঁর এক নারী ভক্ত জুটেছেন। একটি মুহূর্তও তিনি শহিদকে একা থাকতে দিচ্ছেন না। শহিদ যেখানেই যান, সেখানেই তাঁর পিছু নেন সেই নারী।
শহিদের এই অন্ধ ভক্তের নাম-পরিচয় যদিও জানা যায়নি। কিন্তু এই নারীর কারণে শহিদের জীবন যে প্রায় অতিষ্ঠ হয়ে উঠছে এমন একটি গুঞ্জন শুনতে পাওয়া যাচ্ছে। কিছুদিন আগে শহিদ তাঁর ছোট ভাই ঈশানের অভিষেক উপলক্ষে প্রথম দিন তাঁর শুটিং সেটে উপস্থিত ছিলেন। খবর পেয়ে সেই নারীও সেখানে গেছেন। এমনকি এই ‘উড়তা পাঞ্জাব’ তারকা যে জিমে যান সেখানেই নাকি ভর্তি হয়েছেন এই ভক্ত। কী মুশকিল!কীভাবে এর কাছ থেকে রেহাই পাওয়া যায়, হয়তো সে কথাই ভাবছেন বেচারা শহিদ। এ বছর মুক্তি পাবে শহিদ কাপুর অভিনীত ছবি ‘রেঙ্গুন’। এখানে আরও অভিনয় করেছেন কঙ্গনা রনৌত ও সাইফ আলি খান। বলিউড বাবল।
