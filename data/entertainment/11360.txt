
বলিউড ও টালিউড তারকা মিঠুন চক্রবর্তী এই প্রথম অভিনয়ের মঞ্চ থেকে রাজনৈতিক মঞ্চে পা দিচ্ছেন। আর তা দিচ্ছেন পশ্চিমবঙ্গের মুখ্যমন্ত্রী মমতা বন্দ্যোপাধ্যায়ের অনুরোধে। মমতা তাঁকে ভারতের আইনসভার উচ্চকক্ষ রাজ্যসভার সদস্য (সাংসদ বা এমপি) করছেন। গত শনিবার এ কথা ঘোষণা দিয়েছেন মমতা স্বয়ং। বলেছেন, ‘মিঠুন চক্রবর্তী ভারতের সম্পদ। তাঁকে প্রার্থী করতে পেরে আমরা গর্বিত। এপ্রিল মাসে রাজ্যসভার পশ্চিমবঙ্গ কোঠার পাঁচটি আসন শূন্য হচ্ছে। এই শূন্য আসনগুলোয় ৭ ফেব্রুয়ারি নির্বাচন অনুষ্ঠিত হবে।
 
