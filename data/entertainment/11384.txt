
রুপালি পর্দায় চরিত্রকে ফুটিয়ে তুলতে তারকারা কত কিছুই না করেন। কেউ মোটা হন, আবার কেউবা জিম করেন। চরিত্রের গভীরতা ধরতে অনেক সময় নির্দিষ্ট পরিবেশেও সময় কাটাতে হয়। এবার বলিউড তারকা এমরান হাশমি অভিনয়ের জন্য নেবেন সামরিক প্রশিক্ষণ। ইতিমধ্যেই খবর বেরিয়েছিল, এমরান হাশমি তাঁর পরবর্তী ছবি ‘ক্যাপ্টেন নবাব’-এ সেনাসদস্যের চরিত্রে অভিনয় করবেন। এখন শোনা যাচ্ছে, ছবিতে সেনাসদস্যের চরিত্রে অভিনয়ের জন্য গুরুত্বের সঙ্গে প্রস্তুতি নিচ্ছেন এ অভিনেতা।​এমরান তাঁর প্রস্তুতির বিষয়ে বলেন, এর আগে তিনি শারীরিকভাবে প্রস্তুত হতে হয় এমন চরিত্র করেননি। এবার তাঁর কয়েক মাস মিলিটারি প্রশিক্ষণের জন্য প্রয়োজন হবে। হাশমি একটি বুট ক্যাম্প ধরনের কর্মশালায় অংশ নেবেন, যেখানে সেনা প্রশিক্ষণ দেওয়া হবে। কীভাবে রাইফেল ও বন্দুক ব্যবহার করতে হয়, তা–ও শেখানো হবে হাশমিকে। ‘ক্যাপ্টেন নবাব’ ছবিতে এমরান শুধু অভিনয় করছেন না, প্রথমবারের মতো প্রযোজনাও করছেন। তাঁর পর্বের প্রশিক্ষণ ও ‘বাদশাহো’ ছবির শুটিংয়ের পর ছবিটির শুটিং শুরু করবেন। বলিউড হাঙ্গামা
