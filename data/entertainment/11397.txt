
যুক্তরাষ্ট্রের ইতিহাসে সবচেয়ে ভয়াবহ ‘ভূমিকম্পের’ ঘটনা এটি। চোখের সামনে ধসে পড়বে ক্যালিফোর্নিয়া শহর। বিরাট ফাটল দেখা দেবে যত্রতত্র! সেই ভয়াবহতার আঁচ পড়বে ঢাকাতেও। কারণ, ভূমিকম্পের তাণ্ডব নিয়ে তৈরি স্যান আন্দ্রেয়াস ছবিটি আজ মুক্তি পাচ্ছে রাজধানীর স্টার সিনেপ্লেক্সে।ছবিতে দেখা যাবে, প্রাকৃতিক বিপর্যয়ের মধ্যে নিজের মেয়েকে বাঁচানোর দুঃসাহসিক অভিযানে নামবেন এক বাবা। অনেক প্রতিকূলতা পেরিয়ে তিনি রক্ষা করবেন তাঁর মেয়েকে। ছবির কেন্দ্রীয় চরিত্রে অভিনয় করেছেন ডয়েনি জনসন, অর্থাৎ সবার চেনা ‘দ্য রক’।ব্র্যাড পেটন পরিচালিত ছবিটি যুক্তরাষ্ট্রে মুক্তি পায় গত ২৯ মে।
