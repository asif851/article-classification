
দুই ছেলে রিহান আর রিদানের বাবা হিসেবে বলিউডের তারকা হৃতিক রোশন যে একজন অসাধারণ মানুষ— সে বিষয়ে কারও কোনো সন্দেহ নেই। এমনকি এ অভিনেতার সাবেক স্ত্রী সুজানেরও। সুজানের সঙ্গে বিচ্ছেদ ঘটার পর থেকেই হৃতিক তাঁর ছেলেদের সঙ্গে সম্পর্কের বিষয়টিকে সবচেয়ে বেশি প্রাধান্য দিয়ে আসছেন। সম্প্রতি সন্তানদের সঙ্গে সময় কাটানোর জন্যই ‘মহেঞ্জোদারো’ ছবির কাজ থেকে ছুটি নিয়েছেন হৃতিক।এর আগেও ‘কাভি খুশি কাভি গাম’খ্যাত এ অভিনেতাকে প্রায়ই ছবির সেটে, ডিনারে কিংবা ছুটির দিনে, দেশ-বিদেশে তাঁর দুই ছেলেকে নিয়ে ঘুরতে দেখা গেছে। হৃতিক এবং দুই হৃতিক জুনিয়রের এই ভ্রমণ তালিকায় নতুন করে যুক্ত হয়েছে সুইজারল্যান্ডের নাম।এ অ​ভিনেতার ঘনিষ্ঠ একটি সূত্র জানিয়েছে, হৃতিক রোশন তাঁর ছেলেদের নিয়ে বড়দিনের ছুটি কাটানোর জন্যই ‘মহেঞ্জোদারো’ ছবির কাজ থেকে কিছুদিনের জন্য বিরতি নিয়েছেন।‘পৃথিবীর স্বর্গ’ ভ্রমণের জন্য তারা তিনজনই এখন পুরোপুরি প্রস্তুত। বর্তমান পরিকল্পনা অনুযায়ী, ছুটি কাটিয়ে ঋত্বিক নতুন বছরের শুরুতেই ফিরে আসবেন এবং আবারও ‘মহেঞ্জোদারো’ ছবির কাজে মন দেবেন।নির্মাতা আশুতোষ গোয়ারিকারের ‘মহেঞ্জোদারো’ ছবিতে ঋত্বিকের বিপরীতে দেখা যাবে অভিনেত্রী পূজা হেজকে। এ আর রহমানের সংগীত পরিচালনায় ছবিটি আগামী বছরের মাঝামাঝি সময়ে মুক্তি পাবে। টাইমস অব ইন্ডিয়া।
