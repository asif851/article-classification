
সামান্য শুটিং বাকি। সেটুকু শেষ হলেই শুরু হয়ে যাবে প্রচারণা। আসছে নতুন বছরে মুক্তি পাচ্ছে কারিশমা তান্নার নতুন ছবি ‘টিনা অ্যান্ড লোলো’। সানি লিওনের সঙ্গে কোনো ছবিতে অভিনয় করতে পেরে একটু বেশি আনন্দিত মনে হচ্ছেন ভারতীয় এই মডেল ও অভিনেত্রীকে।বেশ খুশি খুশি মুখে তিনি সাংবাদিকদের বলেছেন, ‘সানি লিওনের সঙ্গে ছবি করে ফেললাম! সামনের বছরেই ছবিটি দেখতে পাবেন।’ পুনের একটি ক্লাবে ইংরেজি নববর্ষের একটি অনুষ্ঠানে পারফর্ম করা নিয়ে সোমবার এক সংবাদ সম্মেলনে তিনি এসব বলেন। তিনি জানান, প্রচুর টিভি অনুষ্ঠান এবং রিয়েলিটি শো আসছে তাঁর হাতে। ভালো রিয়েলিটি শো-গুলো​ই তিনি করতে চান।অ্যাকশনধর্মী থ্রিলার ছবি ‘টিনা অ্যান্ড লোলো’ পরিচালনা করছেন দেবাং ধোলাকিয়া। এর নামভূমিকায় অভিনয় করছেন ‘রাগিনি এমএমএস ২’ এর নায়িকা সা​নি লিওন ও কারিশমা তান্না। ছবিতে আরও অভিনয় করেছেন দিপক তিজরি, তাহা শাহ। ইন্ডিয়ান এক্সপ্রেস
