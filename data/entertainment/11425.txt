
লিটু আনাম। অভিনয় করছেন টিভিতে। আজ চ্যানেল নাইনে প্রচারিত হবে তাঁর অভিনীত নাটক এবং তৃতীয়।‘এবং তৃতীয়’...গল্পটি বেশ ভালো। নাটকটি পরিচালনা করছেন মিরন মহিউদ্দিন। টেলিভিশনে সচরাচর যে ধরনের নাটক হয়, এই নাটকটি তার চেয়ে ভিন্ন।চ্যানেল আইয়ে প্রচারিত হচ্ছে ‘১৯৭১ সেই সব দিনগুলো’...যেহেতু মুক্তিযুদ্ধের নাটক, অনেক ভালোবাসা আর হূদয়ের উষ্ণতা নিয়ে আমরা নাটকটির কাজ করছি। লিখেছেন ও পরিচালনা করছেন হূদি হক। দর্শকও নাটকটি বেশ পছন্দ করছেন।অভিনেত্রী, নাট্যকার, পরিচালক এবং স্ত্রী হূদি হক—কে সেরা?হা হা হা! আপনি যদি একটি গোলাপের বাগান করেন, বাগানে প্রতিটি গাছেই যদি ফুল ফোটে, আপনি কি বলতে পারবেন—কোন ফুলটি সেরা? আসলে সব ফুলই সেরা।আমার বড় সমালোচক...আমি নিজেই। প্রতিটি শট দেওয়ার পর আমি নিজেই নিজের সমালোচনা করতে শুরু করি।দুই সন্তান হিং ও টিং, আর ওদের নামের পেছনের গল্প...ছেলেমেয়ে হওয়ার আগেই কিন্তু বাবা-মায়ের মধ্যে পরিকল্পনা শুরু হয়ে যায়। আমার আর হূদিরও আগে থেকেই পরিকল্পনা ছিল। হিং আর টিংয়ের বয়স এখন এক বছর আট মাস হলো। খুব চঞ্চল! ধরে রাখাই দায়। আপনি ফোন করার আগেও আমার কাঁধ ধরে ঝুলছিল। কথা বলার জন্য কাঁধ থেকে নামাতে হলো।অভিনয় থেকে একটু দূরে...দূরে বললে ভুল হবে। আমি আসলে পেশা পরিবর্তন করতে চাইছি। অভিনয় করব, কিন্তু অভিনয় করে জীবিকা নির্বাহ আর করতে চাইছি না। ২০১৫ সাল নাগাদ হয়তো আমাকে পুরোপুরি অন্য কোনো পেশায় দেখবেন।যে সময়টা ফিরে পেতে চাই...আমার পুরো জীবনটা অনেক রঙিন। তাই আসলে পুরো জীবনটাই ফিরে পেতে চাই। কিংবা আরও এক হাজার বছর এই জীবনটাই চাই!মো. সাইফুল্লাহ
