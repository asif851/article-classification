
কিং খান শাহরুখ অভিনয় দিয়ে ভক্ত ও সমালোচকদের প্রশংসা কুড়িয়েছেন। একই সঙ্গে নিজের শারীরিক সৌন্দর্যেও ছাড় দেননি তিনি। ‘ওম শান্তি ওম’ ছবির জন্য সিক্স প্যাকবিশিষ্ট শরীর তৈরি করার পর শরীরচর্চাকে প্রতিদিনের কাজের রুটিনে নিয়ে নেন এ অভিনেতা। শেষ ছবি ‘ফ্যান’ করতে গিয়ে তাঁকে প্রচুর পরিমাণে শ্রম দিতে হয়েছে। তাই শরীরচর্চাকে দিনের কাজের একটি অংশ করে নিয়েছেন শাহরুখ।বৃহস্পতিবার একটি অনলাইন ভিডিও চ্যাটে শাহরুখ খান বলেন, তিনি শরীর গঠনের জন্য পাগল নন, তবে শরীরচর্চাকে প্রতিদিনের কাজের রুটিনের একটি অংশ করে নিয়েছেন। কিং খান শরীরচর্চার এ কাজটি সবাই ঘুমিয়ে গেলে শুরু করেন। তাঁর নিজ বাড়ি মান্নাতে আধা ঘণ্টা সময়ের জন্য তিনি শরীরচর্চা করেন। শুধু তা-ই নয়, শাহরুখ তাঁর ভক্তদের জন্য শরীরচর্চার কিছু টিপসও বলেছেন।১. কোনো গান নয়, প্লিজ!:মান্নাতে তাঁর আধুনিক শরীরচর্চাকেন্দ্রে গানের সুযোগ থাকলেও কিং খানের বিরুদ্ধে। ৩০ মিনিটের শরীরচর্চায় গান থেকে দূরে থাকতে বলেছেন এ তারকা। তাঁর মতে, গান মনোযোগ বিচ্ছিন্ন করে ফেলে।২. গল্প-গুজব হবে না, মোবাইল বন্ধ থাকবে:কিং খানের ভাষায়, এটা আনন্দের সময় নয়। বরং সঠিক রূপ দিতে শরীরকে শাস্তি দেওয়ার সময়। সুতরাং ‘নো গপসপ’।৩. এসি বন্ধ করে দাও:এটা কাজের সময়। শরীর থেকে ঘাম ঝরানো প্রয়োজন। সুতরাং শীতাতপনিয়ন্ত্রণ যন্ত্র (এসি) বন্ধ থাকবে। ৪. শব্দ করতে হবে:
এটা শান্ত থাকার সময় নয়। ডাম্বল ধরে ব্যায়াম করার সময় শব্দ করতে হবে।৫. দেয়ালে আয়না নয়:সব ব্যায়ামাগারেই দেয়ালে বড় আয়না খুঁজে পাওয়া যায়। কিন্তু কিং খান মনে করেন, কাজের সময় নিয়মিত আয়নায় সচেতনভাবে নিজের শরীর দেখা একটি খারাপ দিক।৬. ভালো খাবার, ভালো স্বাস্থ্য:কিং খানের মতে, ভালো স্বাস্থ্যের জন্য মন্ত্র হলো—ভালো খাবার খাওয়া এবং ২০ থেকে ৩০ মিনিট ব্যায়াম করা। নিয়মিত শরীরচর্চা করা এবং এটাকে ধরে রাখা; কম কিন্তু স্বাস্থ্যসম্মত খাবার খাওয়া। হিন্দুস্তান টাইমস।
