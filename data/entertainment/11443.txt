
কিউবার বিপ্লবী নেতা ফিদেল কাস্ত্রো বলেছিলেন, ‌‌‌‘আমি হিমালয় দেখিনি, শেখ মুজিবকে দেখেছি।’ কাস্ত্রোর মতো ভাগ্যবান হয়তো আজকের প্রজন্ম নয়। কিন্তু আজকের প্রজন্ম গর্ব করে নিশ্চয়ই বলতে পারে, ‘ঘুমিয়ে আছে জাতির পিতা আমাদের অন্তরে।’
একটি মুজিবরের কণ্ঠ আজ শুধু লক্ষ নয়, কোটি কণ্ঠে ভেসে উঠেছে তরুণ প্রজন্মের কি-বোর্ডে। সামাজিক যোগাযোগমাধ্যমে তরুণেরা শোক ও শ্রদ্ধায় স্মরণ করছেন বঙ্গবন্ধুকে। বিনোদনজগতের তারকারাও বিনম্র শ্রদ্ধা প্রকাশ করেছেন ফেসবুকের পাতায়। লিখেছেন, জাতির পিতা বঙ্গবন্ধু শেখ মুজিবুর রহমান আজও বেঁচে আছেন দেশপ্রেমীদের হৃদয়ে।

