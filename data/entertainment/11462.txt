
সম্প্রতি এক সাক্ষাৎকারে হবু শাশুড়ি নিতু সিংয়ের প্রশংসায় রীতিমতো পঞ্চমুখ হয়েছেন বলিউড তারকা ক্যাটরিনা কাইফ। অথচ বলতে গেলে মাত্র কিছুদিন আগেও ক্যাটরিনা কাইফকে রণবীরের পরিবারের লোকজন যে পছন্দ করছিলেন না, সে খবর আওয়াজ তুলে ছেপেছে বলিউডের অধিকাংশ সংবাদমাধ্যম।তাহলে এরই মধ্যে এমন কী ঘটল যে ক্যাটরিনা শাশুড়ির প্রশংসায় একেবারে পঞ্চমুখ হয়ে উঠলেন। অনেকেই বলছেন, রণবীরের মা নিতু সিংকে পটাতেই নাকি ক্যাটের এই ‘নিতু-বন্দনা’। এক খবরে এ তথ্য জানিয়েছে টাইমস অব ইন্ডিয়া।এদিকে, শুধু যে নিতু সিংয়েরই প্রশংসা করেছেন ক্যাটরিনা তা নয়। পাশাপাশি হবু শ্বশুরেরও প্রশংসায় বিগলিত হয়েছেন তিনি। নিতু সিংয়ের প্রশংসায় অসাধারণ, চমৎকার, আকর্ষণীয় এমন সব শব্দ ব্যবহার করেছেন ক্যাটরিনা। আর ঋষি কাপুরের প্রশংসায় বলেছেন, তিনি খুব আপন আর প্রিয় একজন।এ ছাড়া, তাঁর সঙ্গে ঋষি কাপুর আর নিতু সিংয়ের সম্পর্কের যে টানাপোড়েন, সে দায়ও যেন খানিকটা নীরবেই মেনে নিয়েছেন ক্যাট। এমনকি নিতুর সেলফি থেকে ক্যাটরিনাকে মুছে ফেলার বিষয়টি প্রসঙ্গে নিতুর পক্ষ নিয়েছেন ক্যাটরিনা।কিন্তু, খবর হচ্ছে—যে নিতু সিংয়ের মন পাওয়ার জন্য ক্যাট এত কিছু করছেন, সেই নিতু সিং আবার সম্প্রতি ইনস্টাগ্রামে পুত্র রণবীর আর তাঁর সাবেক প্রেমিকা দীপিকা পাড়ুকোনের এক যুগল ছবি পোস্ট করে বসে আছেন। এখন দেখা যাক, কোথাকার জল কোথায় গড়ায়।
