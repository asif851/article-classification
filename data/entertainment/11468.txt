
রুপালি পর্দায় ক্যাটরিনা কাইফকে দেখা গেলেও সামাজিক যোগাযোগমাধ্যমে তেমন নিয়মিত নন। এই তো গত বছর জন্মদিনের আগেই নাম লিখিয়েছিলেন ফেসবুকের পাতায়। এবার যুক্ত হলেন ইনস্টাগ্রামে।ইনস্টাগ্রামে যুক্ত হওয়ার এক ঘণ্টার মধ্যেই এক লাখের ওপর অনুসারী হয়ে যায় ক্যাটের। যদিও এখন পর্যন্ত কোনো পোস্ট দেননি। দেননি কোনো ছবি। এরই মধ্যে ১ লাখ ৬৭ হাজার অনুসারী যুক্ত হয়েছে। তবে তাঁর প্রথম পোস্ট দেওয়ার কথা দুপুর নাগাদ। ইনস্টাগ্রামের একটি দলের সঙ্গে মিটিং করবেন। তারপরই তিনি তাঁর প্রথম পোস্ট দেবেন।ক্যাটরিনা কাইফকে দেখা যাবে রণবীর কাপুরের সঙ্গে ‘জগগা জাসুস’ ছবিতে এবং সালমান খানের সঙ্গে ‘টাইগার জিন্দা হ্যায়’ ছবিতে। দুজনই ক্যাটরিনার সাবেক প্রেমিক। ডিএনএ
