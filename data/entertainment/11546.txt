
বেশ খোশমেজাজেই মধুচন্দ্রিমা কাটাচ্ছিলেন বিপাশা বসু। কিন্তু হঠাৎ মেজাজ গেল বিগড়ে। মালদ্বীপে মধুচন্দ্রিমায় গিয়ে আচমকাই মেজাজ হারালেন তিনি। অনেকে হয়তো ভাবছেন এরই মধ্যে ফুলের বাগানে সাপ ঢুকে গেছে! নতুন বরের সঙ্গে মন কষাকষি? নাকি অন্য কিছু? 
না কোনো পারিবারিক অশান্তি নয়, বিপাশা চটেছেন ভক্তদের ওপর। মালদ্বীপের হোটেল রুমে রোজই নিত্যনতুন টাওয়েল আর্ট উপহার পাচ্ছেন নতুন দম্পতি। সেই আর্টের ছবি কোলাজ করে পোস্ট করেছিলেন ইনস্টাগ্রামে। কিন্তু সেই ছবিতে পড়েছে বেশ কিছু নেতিবাচক মন্তব্য। লোকে নানা আপত্তিকর কথা বলেছে তাঁর বর করণ সিং গ্রোভার সম্পর্কে। এসব মোটেও পছন্দ হয়নি বিপাশার। খেপেছেন বিপাশা। মেজাজ হারিয়ে বেশ লম্বাচওড়া একটা প্রতিক্রিয়াও লিখেছেন ফেলেছেন ইনস্টাগ্রামে। সূত্র: টাইমস অব ইন্ডিয়া
