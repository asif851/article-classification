
বলিউড তারকা প্রিয়াংকা চোপড়া আবারও হাজির হচ্ছেন অ্যামি অ্যাওয়ার্ড অনুষ্ঠানে। ৬৯তম অ্যামি অ্যাওয়ার্ড অনুষ্ঠান উপস্থাপনা করবেন তিনি। হলিউড তারকা রিজ উইদারস্পুন, নিকোল কিডম্যান, অ্যাডাম স্কট, ভায়োলা ডেভিস, জেন ফন্ডা, লিলি টমলিন, শেঠ মেয়ারস আর ডলি পার্টনের মতো তারকাদের সঙ্গে যুক্ত হলো প্রিয়াংকার নাম। এই তারকারা বিভিন্নভাবে আলো ছড়াবেন অ্যামি অ্যাওয়ার্ড অনুষ্ঠানের মঞ্চে।
আগামী রোববার রাতে যুক্তরাষ্ট্রের লস অ্যাঞ্জেলেসের মাইক্রোসফট থিয়েটারে অনুষ্ঠিত হবে ৬৯তম অ্যামি অ্যাওয়ার্ড অনুষ্ঠান।
দ্বিতীয়বারের মতো অ্যামি অ্যাওয়ার্ড অনুষ্ঠান উপস্থাপনা করবেন প্রিয়াংকা। এর আগে গত বছর উপস্থাপনার পাশাপাশি এই অনুষ্ঠানের রেড কার্পেটে অংশ নিয়ে তিনি আলোচিত হয়েছিলেন। ডেকান ক্রনিকেল
