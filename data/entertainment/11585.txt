
পুলক নামেই তাঁকে ডাকেন কাছের মানুষেরা। নতুন ধারাবাহিকে এই ডাকনামই হয়ে যাচ্ছে অভিনেতা জাহিদ হাসানের চরিত্রের নাম। ধারাবাহিকটির নাম ভ্যাগাবন্ড। এটি পরিচালনাও করছেন তিনি। রচনা করেছেন আশরাফুল চন্চল।গতকাল সোমবার মুঠোফোনে জাহিদ হাসান বলেন, ‘নাটকের পুলক ব্যবসায়ী বাবার ছেলে। বাবা তাকে বলেন ব্যবসায় নজর দিতে, কাজ করতে। কিন্তু সেসবে পুলকের মন নেই। সে মানুষের কাজ করে দেয়। পুলক বোহেমিয়ান, কিন্তু আধুনিক একজন যুবক, যার কাজই মানুষের উপকার করা। তাকে নিয়েই এগিয়ে গেছে ধারাবাহিকের কাহিনি।’গল্পটি ঢাকা শহর থেকে শুরু হলেও প্রয়োজনে বিভিন্ন জায়গায় ঘুরবে ভ্যাগাবন্ড পুলক। তাই তার প্রেমও হয় না। আক্ষরিক অর্থে পুলকের ‘নায়িকা’ হয়ে ওঠেনি কোনো চরিত্রই।জাহিদ হাসান বলেন, ‘গল্পটাই এমন। সেভাবে কাউকে নায়িকা বলা যাবে না। গল্প এগিয়েছে পুলককে কেন্দ্র করে।’এরই মধ্যে উত্তরাসহ বেশ কয়েকটি জায়গায় ধারাবাহিকটির শুটিং হয়েছে। প্রথম ধাপে করা হয়েছে ২৬ পর্বের শুটিং।এতে আরও অভিনয় করছেন সৈয়দ হাসান ইমাম, লায়লা হাসান, আলীরাজসহ নতুন শিল্পীরা।ভ্যাগাবন্ড প্রচারিত হবে বাংলাভিশনে। তারিখ এখনো চূড়ান্ত হয়নি, তবে নতুন বছরেই দর্শকেরা ধারাবাহিকটি দেখতে পাবেন বলে নিশ্চিত করলেন জাহিদ হাসান।
