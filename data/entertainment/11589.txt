

স্বাধীনতা দিবসে প্রকাশিত হলো সালমার গাওয়া ‘আশায় আশায়’ গানের ভিডিওটি। এটি তাঁর নিজের ইউটিউব চ্যানেলে অবমুক্ত করা হয়েছে। গানটি লিখেছেন জিয়াউদ্দিন আলম, সুর ও সংগীত করেছেন রেজয়ান শেখ। ভিডিওটি পরিচালনা করেছেন চন্দন রায় চৌধুরী। সালমা তাঁর এই গান ও ব্যক্তিজীবন নিয়ে সম্প্রতি কথা বললেন প্রথম আলোর সঙ্গে।

ভিডিওটির সাড়া কেমন? গানটির ভিডিওতে দেখা যাবে মুক্তিযুদ্ধের একটি গল্প। যুদ্ধের সময়কার মতো করে সেট ফেলে, যত্ন নিয়ে কাজটি করেছি। আস্তে আস্তে সাড়া বাড়ছে। আমার পরিচিতজনেরা তো খুবই পছন্দ করেছেন গান ও ভিডিওর দৃশ্যগুলো। গানে আমার সঙ্গে মডেল হয়েছেন চিত্রনায়ক শিপন।এখন তো গান নিয়ে আপনার ব্যস্ততা আগের চেয়ে অনেক বেড়ে গেছে। অনেক স্টেজ শোও করছেন। নতুন কাজের পরিকল্পনা কী?গত বছর থেকে এ পর্যন্ত প্রায় ১০টি নতুন গান করা আছে। গানগুলো এখনো ছাড়া হয়নি। অডিও-ভিডিও আকারে গানগুলো ছাড়ার পরিকল্পনা আছে। আপনি নাকি নিজেই অডিও প্রযোজনা প্রতিষ্ঠান গড়ার কথা বলেছিলেন। তার খবর কী?কাজ এগিয়ে চলছে। নাম দিয়েছি স্নেহা প্রোডাকশন। বনশ্রীতে অফিস নিয়েছি। সাজানোর কাজ চলছে। আশা করছি, আগামী মাসে উদ্বোধন করতে পারব।অডিও প্রতিষ্ঠান গড়ার কারণ কী?এটা আমার স্বপ্ন ছিল। বাস্তবায়ন করতে যাচ্ছি। মনে শান্তি লাগছে। হয়তো অন্যদের মতো বড় আকারে পেশাদার প্রতিষ্ঠান হিসেবে একে চালাতে পারব না, নিজের মতো করে যতটুকু পারব, সেভাবেই প্রতিষ্ঠানটি এগিয়ে নেব।তারকাজীবনের শুরুর দিকের সালমা আর এখনকার সালমা—কোন সালমাকে এগিয়ে রাখবেন? ক্যারিয়ারের প্রতিটি সময়ই একেক কারণে সেরা। তবে আমি মনে করি, এই সময়টা আমার কাছে বেশি গুরুত্বপূর্ণ। কারণ, এখন নিজেকে নতুনভাবে এগিয়ে নেওয়ার সময় এসেছে।একা জীবন সামলাচ্ছেন কী করে?
আমি একা নই। আমার ওপর অনেক মানুষের দায়িত্ব। অনেক মানুষ আমার সঙ্গে আছেন, আমার পাশে আছেন। প্রতিকূলতা অনেক আছে, তবে আমি ওসব নিয়ে বলতে চাই না। শুধু বলতে চাই, সেসব প্রতিকূলতা পেরিয়ে আমার শ্রোতারা আমাকে এগিয়ে যাওয়ার সাহস জোগান।
ধরুন, আপনার একটি কথা মনে রেখেই আপনার মেয়ে স্নেহা বড় হবে। কোন কথাটা বলবেন তাকে? মানুষ যেমনই হোক না কেন, সততা না থাকলে তার লক্ষ্যে পৌঁছানো মুশকিল। আমার মেয়েকে তাই আমি সততার কথাই বলতে চাই।
 
