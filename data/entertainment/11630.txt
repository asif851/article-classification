
ভারতে দ্রুত ছড়িয়ে পড়ছে সোয়াইন ফ্লু। হাজার হাজার মানুষ ভয়ংকর এই রোগে আক্রান্ত হচ্ছেন। সেই তালিকায় যুক্ত হলো বলিউডের অভিনেত্রী সোনম কাপুরের নামও। তিনি সোয়াইন ফ্লুতে আক্রান্ত হয়েছেন বলে নিশ্চিত করেছেন স্টার্লিং হাসপাতালের ক্রিটিক্যাল কেয়ার ইউনিটের চিকিৎসক চিরাগ মাত্রাভাদিয়া।গত ফেব্রুয়ারি মাসের শুরুর দিকে শ্বাসতন্ত্রের সংক্রমণ নিয়ে হাসপাতালে ভর্তি হয়েছিলেন সোনম কাপুর। পরে কিছুটা সুস্থ হয়ে ‘প্রেম রতন ধন পাও’ ছবির শুটিং শুরু করেন। রাজকোটে ছবিটির শুটিং করার সময় আবার অসুস্থ হয়ে পড়েন সোনম। সোয়াইন ফ্লুর উপসর্গ দেখা দেওয়ায় তাঁকে হাসপাতালে ভর্তি করা হয়।এ প্রসঙ্গে স্টার্লিং হাসপাতালের চিকিৎসক চিরাগ মাত্রাভাদিয়া বলেন, ‘ভাইরাস জ্বর নিয়ে তিনি হাসপাতালে ভর্তি হন। আমরা সোয়াইন ফ্লুসহ আরও বেশ কিছু স্বাস্থ্য পরীক্ষার ব্যবস্থা করি। স্বাস্থ্য পরীক্ষায় তাঁর সোয়াইন ফ্লু ধরা পড়েছে।’ সম্প্রতি এক খবরে এমনটিই জানিয়েছে ওয়ান ইন্ডিয়া।চিকিৎসক চিরাগ মাত্রাভাদিয়া আরও বলেন, ‘হাসপাতালের পৃথক ওয়ার্ডে তাঁকে পর্যবেক্ষণে রাখা হয়েছে। প্রাথমিকভাবে ধারণা করা হচ্ছে, মুম্বাইয়ে তিনি সোয়াইন ফ্লুতে আক্রান্ত হয়েছেন। কারণ তাঁর প্রশিক্ষকও সোয়াইন ফ্লুতে আক্রান্ত এবং মুম্বাইয়ে চিকিৎসা নিচ্ছেন।’আরও পড়ুন:
সোনম সুস্থ পুতুল নাচ নাচতে গিয়ে রক্তাক্ত সোনম
