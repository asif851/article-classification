
গত শতাব্দীর সত্তরের দশকে ভারতীয় নতুন ধারার চলচ্চিত্রে তিনি অনন্য নাম। স্মিতা পাতিল, ওম পুরি ও নাসিরুদ্দিন শাহদের সঙ্গে মিলে উপহার দিয়েছেন অনবদ্য সব ছবি। তিনি শাবানা আজমি। এবার মনোনীত হলেন এশিয়ান ফিল্ম অ্যাওয়ার্ডে।‘নিরজা’ ছবিতে দারুণ অভিনয়ে সহশিল্পী (নারী) শাখায় এ পুরস্কারের জন্য মনোনীত হন তিনি। সহশিল্পী শাখায় শাবানা আজমির সঙ্গে আছেন ‘ম্যান ওয়ার্ল্ড’ সিনেমার অভিনেত্রী ইলাইন জিন, ‘দ্য হ্যান্ড মেইডেন’ ছবির অভিনেত্রী মুন সু রি, ‘দ্য মোহিকান কামস হোম’ সিনেমার অভিনেত্রী মায়েদা আতসুক ও ‘সি ইউ টুমরো’ সিনেমার অভিনেত্রী লিন শ।এশিয়ান ফিল্ম অ্যাওয়ার্ড একাডেমির আয়োজনে এ অনুষ্ঠান হবে আগামী মার্চ মাসে হংকং কালচারাল সেন্টারের গ্র্যান্ড থিয়েটারে। ১৫টি পুরস্কারের জন্য ৭৩টি মনোনয়ন দেওয়া হয়েছে। এর মধ্যে ১২টি দেশের ৩৪টি ছবি আছে। হিন্দুস্তান টাইমস ও এশিয়ানফিল্মঅ্যাওয়ার্ডস ডট এশিয়া
