
গত পরশু প্রাঙ্গণেমোরের শেষের কবিতা প্রমাণ করল নাটকের দর্শক এখনো আছে। বাংলাদেশ শিল্পকলা একাডেমির পরীক্ষণ থিয়েটার হলে মঙ্গলবার সন্ধ্যায় দর্শনীর বিনিময়ে প্রাঙ্গণেমোরের প্রযোজনা শেষের কবিতা মঞ্চায়িত হয়। ব্যস্ত কর্মদিবস হওয়া সত্ত্বেও সেদিন মিলনায়তন ছিল দর্শকে পূর্ণ।প্রাঙ্গণেমোরের দলপ্রধান অনন্ত হীরা বলেন, ‘আসলে দর্শক–সংকটের একটা কথা শোনা যায়, তবে আমার মনে হয় ভালো নাটকের দর্শক সব সময়ই ছিল এবং এখনো আছে।’এ নাটকের নির্দেশক ও অভিনেত্রী নূনা আফরোজ বলেন, ‘আমরা দর্শকদের দোষারোপ করি। আসলে ভালো কিছু করতে ব্যর্থ হলেই দর্শক আসে না। ভালো কাজের দর্শক আছে।’প্রাঙ্গণেমোর ২০১১ সালে শেষের কবিতা মঞ্চে আনে। গত পরশু ছিল ২৬তম প্রদর্শনী।
