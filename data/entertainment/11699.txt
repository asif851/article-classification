
ইমি। খুব পরিচিত র‌্যাম্প মডেল। মডেলিংয়ের ফাঁকে সময় পেলে অভিনয় করেন নাটকে। আজ এসএ টিভিতে প্রচারিত হবে তাঁর অভিনীত ধারাবাহিক নাটক কালার‘কালার’ নাটকে আমি...এই ধারাবাহিকের পরিচালক রায়হান খান প্রথম আমাকে ‘অহনা’ চরিত্রটি করতে বলেছিলেন। কিন্তু নাটকটি পড়ার পর ‘ফিজা’ চরিত্রকে বেশি পছন্দ হয়। কারণ, এই চরিত্রের সঙ্গে আমার কিছুটা মিল রয়েছে। এই যেমন আমার খুব বেশি কথা বলতে ভালো লাগে না, সবার থেকে একটু আলাদা থাকি। নাটকে এখন অহনা চরিত্রটি করছেন হাসিন।পর্যবেক্ষক ইমি...আমি মানুষকে পর্যবেক্ষণ করতে পছন্দ করি। সেটা দূর কিংবা কাছ থেকে। ভেতরটা এক রকম আর বাইরে অন্য রকম, বাস্তবে এ ধরনের মানুষকে আমি সহজেই চিনতে পারি। এ ধরনের কাউকে ভালো লাগে না। আমি মানুষের সততাকে শ্রদ্ধা করি।পাতায়াতে ১৩ দিন...কালার ধারাবাহিকের শুটিং করেছি থাইল্যান্ডের পাতায়াতে। চমৎকার একটা জায়গা। শুটিং করতে গেলে বেড়ানো আর খাওয়াদাওয়ার কাজটা এমনিই হয়ে যায়। ক্যামেরা বন্ধ হওয়ার পর সবাই মিলে আড্ডা দিয়েছি। এসব আড্ডার কোনো বিষয় থাকে না।প্রথম পাতায়াতে...আমি ছিলাম ‘শপহোলিক’। কেনাকাটার বাতিক ছিল আমার। ডাবল কোলার বিজ্ঞাপনের কাজ করতে ব্যাংকক আর পাতায়াতে প্রথম গিয়েছিলাম ২০০৩ সালে। মনে আছে, তখন ২৫ জোড়া জুতা আর অনেক হাতব্যাগ কিনেছিলাম! অন্য সব জিনিস যে কত কিনেছিলাম, নিশ্চয়ই আন্দাজ করতে পারছেন। এখন অবশ্য আমার এই সমস্যাটা কেটে গেছে। খুব প্রয়োজন না হলে কিছুই কেনা হয় না।র‌্যাম্প মডেলিং...র‌্যাম্প মডেলিংই আমার প্রাণ। নিয়মিত শো করছি। নাটকের জন্য মাঝে কিছুদিন শো করতে না পারলে হাঁপিয়ে উঠি। কখন মঞ্চে উঠব, এর জন্য ভেতরটা ছটফট করে।বিনোদন প্রতিবেদক
