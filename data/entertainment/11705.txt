
চুমু খাওয়াটাকে ডালভাত বানিয়ে যাঁর নামই বদলে গেছে, সেই ইমরান হাশমিই নাকি আজকাল লজ্জা পাচ্ছেন! কেউ বিশ্বাস করবে এ কথা? কিন্তু ঘটনা তো সে রক­মই ঘটেছে। ইমরানকে প্রশ্ন করা হয়েছিল, আলিয়া ভাটের সঙ্গে কোনো রোমান্টিক ছবিতে অভিনয় করবেন কি না? লজ্জায় লাল হয়ে উত্তর দিয়েছেন, একদমই না। এটা অসম্ভব।সমস্যাটা কোথায়? সমস্যা হলো আলিয়া ইমরানের চাচাতো বোন এবং সম্পর্কটা আপন ভাইবোনের মতো। দুজনের মধ্যে খুনসুটি হয়, ঝগড়া-অভিমানও। তাঁর প্রথম ছবি স্টুডেন্ট অব দ্য ইয়ার দেখেননি বলে ইমরানের সঙ্গে কথাই বন্ধ করে দিয়েছিলেন আলিয়া। পরে ডিভিডি কিনে এনে ছবিটি দেখে বোনের মান ভাঙান।তাই প্রশ্নটা যখন করা হয়, ইমরান বলেছেন, ‘ভাই আর বোন কোনো রোমান্টিক ছবিতে প্রেমের দৃশ্যে অভিনয় করছে, এটা সম্ভবই না। এটা ভয়াবহ রকমের অদ্ভুত।’ ডিএনএ।
