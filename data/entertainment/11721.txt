
পাকিস্তানের পেশোয়ারে সেনাবাহিনী পরিচালিত একটি স্কুলে গতকাল মঙ্গলবার ভয়াবহ আত্মঘাতী হামলা চালায় তালেবান জঙ্গিরা। বর্বর এ হামলায় প্রাণ হারায় অন্তত ১৪১ জন। নিহত লোকজনের মধ্যে শিশু ১৩২ জন। ন্যক্কারজনক এই ঘটনায় পৃথিবীজুড়ে নিন্দার ঝড় উঠেছে। শান্তিকামী মানুষদের সঙ্গে সুর মিলিয়ে অনাকাঙ্ক্ষিত এই ঘটনায় তীব্র দুঃখ ও ক্ষোভ প্রকাশ করেছেন অমিতাভ বচ্চন, শাহরুখ খান, আমির খান, প্রিয়াঙ্কা চোপড়া, সোনম কাপুর, সানি লিওনসহ বলিউডের একাধিক তারকা। দুঃখ ও ক্ষোভ প্রকাশের জন্য তাঁরা বেছে নিয়েছেন সামাজিক যোগাযোগ রক্ষার জনপ্রিয় খুদে ব্লগসাইট টুইটার। আর তাঁদের টুইটার বার্তা একত্র করে পাঠকদের সামনে তুলে ধরেছে ওয়ান ইন্ডিয়া।তাদের প্রতি তীব্র ক্ষোভ ও ঘৃণা: শাহরুখ খানশিশুদের সঙ্গে থাকলে আত্মা পরিশুদ্ধ হয়। আমাদের আত্মার পরিশুদ্ধকারী, আমাদের ভবিষ্যৎ, আমাদের সন্তানদের যারা নিয়ে গেল, তাদের প্রতি তীব্র ক্ষোভ ও ঘৃণা।আমি মর্মাহত: আমির খানএইমাত্র শুনলাম, পেশোয়ারে নিষ্পাপ শিশুদের হত্যা করা হয়েছে। আমি মর্মাহত।এ আঘাত আতঙ্কজনক: অমিতাভ বচ্চনশিশুদের নিষ্পাপতাকে নিস্তব্ধ করে দেওয়া হলো! এভাবে নিরীহ শিশুদের প্রাণ কেড়ে নেওয়ার এ আঘাত এক কথায় আতঙ্কজনক।সব শিশু ও তাদের অভিভাবকদের জন্য আমার প্রার্থনা: অর্জুন কাপুরআগে কখনো নিজেকে এত অসহায় মনে হয়নি। পেশোয়ারের সবার প্রতি, সব শিশু ও তাদের অভিভাবকদের জন্য আমার প্রার্থনা। দুঃখজনক, খুবই দুঃখজনক দিন।জেগে ওঠ বিশ্ব: রিতেশ দেশমুখমানবতার মৃত্যু। জেগে ওঠো বিশ্ব। এটা তাদের নয়, আমাদের বিষয়। আমাদের জেগে উঠতেই হবে। # পেশোয়ার হামলা।আমি শান্তির জন্য প্রার্থনা করি: প্রিয়াঙ্কা চোপড়াদয়া করুন ঈশ্বর...আপনি যে নামেই হোন বা যে আকারেই হোন, আমার একটিই প্রার্থনা। আমি শান্তির জন্য প্রার্থনা করি। দয়া করে আপনার সন্তানদের মানবজীবনকে মূল্য দেওয়ার শিক্ষা দিন। # পেশোয়ার।তাদের কোনো ঈশ্বর নেই: সোনাক্ষী সিনহাজঙ্গিবাদের কোনো ধর্ম নেই। যে মানুষেরা এ ধরনের কাজ করতে পারে, তাদের কোনো ঈশ্বর নেই। যেসব শিশু ও অভিভাবক ভয়ঙ্কর এ অবস্থার মধ্য দিয়ে যাচ্ছেন, তাঁদের সবার জন্য প্রার্থনা।পৃথিবীটা দানবে ভরে গেছে: সোনম কাপুরঅর্থহীন এই ঘটনা এতটাই নিকৃষ্ট যে ভাষায় প্রকাশ করা সম্ভব না। পৃথিবীটা দানবে ভরে গেছে। # পেশোয়ার হামলা।আপনাদের জীবন ক্ষতবিক্ষত হয়ে গেছে: সানি লিওনতাঁদের ও তাঁদের পরিবারকে সৃষ্টিকর্তা আশীর্বাদ দান করুন। শক্ত হোন। কারণ আমি জানি, আপনাদের জীবন চিরকালের জন্য ক্ষত-বিক্ষত হয়ে গেছে। পাল্টে গেছে সবকিছু। আপনাদের সবার প্রতি আমার ভালোবাসা।
