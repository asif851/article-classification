
ভারতের মুম্বাইয়ের লীলাবতী হাসপাতালে সাবেক বিশ্বসুন্দরী ও বলিউড অভিনেত্রী ঐশ্বরিয়া রাই বচ্চনের বাবা কৃষ্ণরাজ রাই গত শনিবার বিকেলে মারা গেছেন। কয়েক সপ্তাহ ধরেই তিনি এই হাসপাতালের নিবিড় পরিচর্যা কেন্দ্রে ভর্তি ছিলেন। তাঁর অসুস্থতার কারণে এ বছর বচ্চন পরিবার হোলি উৎসব উদ্যাপন করেনি।কৃষ্ণরাজ রাই ক্যানসারে ভুগছিলেন। তাঁর শেষকৃত্যে জামাতা অভিষেক বচ্চন, অভিষেকের মা-বাবা জয়া ও অমিতাভ বচ্চন ছাড়াও শাহরুখ খান, সঞ্জয়লীলা বানসালিসহ বলিউডের অনেকে উপস্থিত ছিলেন। হিন্দুস্তান টাইমস।
