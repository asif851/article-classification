
সবকিছু ঠিক থাকলে আগামী বছরই তমা মির্জার চারটি ছবি মুক্তি পাবে। তমার ভাষায়, ‘২০১৫ সালটা আমার জন্য শুভ হবে। এক বছরে যদি চারটি ছবি মুক্তি পায়, তাহলে এটা আমার জন্য সুখবর ছাড়া আর কী!’তমা মির্জার আগামী বছরটা শুরু হবার কথা তাঁর আমেরিকা মিশন দিয়ে। কারণ তমা মির্জার নতুন ছবির নাম মিশন আমেরিকা।ছবিটির কাজ শুরু হবে আগামী ফেব্রুয়ারিতে। পরিচালক আশিকুর রহমান জানিয়েছেন, পুরো ছবির শুটিং হবে যুক্তরাষ্ট্রে।২০১৫ সালেই অ্যাকশন থ্রিলারধর্মী এ ছবিটি মুক্তি দেওয়ার পরিকল্পনা করছেন তিনি।তমা অভিনীত বয়ফ্রেন্ড ভার্সেস গার্লফ্রেন্ড ছবিটির অর্ধেক কাজ শেষ হয়েছে এরমধ্যে।তিনি জানান, ছবির বাকি অংশের কাজের জন্য আগামী মাসেই ব্যাংকক যাচ্ছেন তিনি। আগামী বছরের মাঝামাঝিতে ছবিটি মুক্তির পরিকল্পনা করছেন পরিচালক ফয়েজুল ইসলাম।এদিকে শাহাদাৎ হোসেন লিটন পরিচালিত ছবি লাভলীর একটি গান বাদে বাকি কাজ শেষ। আগামী বছর যেকোনো উৎসবে ছবিটি মুক্তি দেওয়া হবে বলে জানান তমা। লাভলী ছবিতে তমার বিপরীতে আছেন আরিফিন শুভ।এ ছাড়া মুক্তির অপেক্ষায় আছে শাহনেওয়াজ কাকলীর নদীজন ছবিটি।২০১৫ সালের মার্চ-এপ্রিলে ছবিটি মুক্তি পেতে পারে।তমা বলেন, ‘বছরে যদি একটি ভালো ছবি দর্শকদের উপহার দিতে পারি, তাতেই আমি সার্থক। সেখানে আমার চারটি ছবি মুক্তির পথে। আমি নিশ্চিত করে বলতে পারি, চারটি ছবিই দর্শক পছন্দ করবে। ’
