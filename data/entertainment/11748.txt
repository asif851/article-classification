
হলিউডের ‘মোস্ট এলিজিবল ব্যাচেলর’ জর্জ ক্লুনি আগামীকাল আনুষ্ঠানিকভাবে তাঁর ‘ব্যাচেলর’ ডিগ্রি বিসর্জন দিতে চলেছেন। ইতালির ভেনিসে বিয়ের পিঁড়িতে বসতে চলেছেন হলিউড তারকা। পরনে কালো স্যুট তো থাকছেই।অবশ্য ক্লুনির বিয়ের পোশাক নিয়ে কৌতূহলের চেয়ে শতগুণ কৌতূহল নববধূর পোশাকটি নিয়েই। বিয়েতে খ্যাতিমান আইনজীবী আমাল আমালুদ্দিন পরবেন সাদা গাউন। তবে এর আগে লাল গোলাপের কুঁড়ি হয়েই দেখা দিলেন আমালুদ্দিন। ভেনিসে এরই মধ্যে পৌঁছে যাওয়া এই মানবাধিকারকর্মীকে লালের ওপর কালো ছোপ ছোপ দেওয়া পোশাকেই ক্যামেরাবন্দী করেছেন আলোকচিত্রীরা।
