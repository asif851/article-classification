
কখনোই ত্বকের রং ফর্সাকারী ক্রিমের বিজ্ঞাপনচিত্রে অংশ নেবেন না বলে কথা দিয়েছিলেন বলিউডের অভিনেত্রী ক্যাটরিনা কাইফ। কিন্তু শেষ পর্যন্ত কথা রাখেননি জনপ্রিয় এ তারকা অভিনেত্রী। নতুন একটি টিভি বিজ্ঞাপনচিত্রে ত্বকের রং ফর্সা করে এমন ক্রিমের মডেল হয়েছেন তিনি।বলিউডের তারকারা হরহামেশাই বিভিন্ন ধরনের পণ্যের দূতিয়ালি করেন। তাঁদের অনেকের দাবি, তাঁরা কেবল তেমন পণ্যের বিজ্ঞাপনেই অংশ নেন, যেসব পণ্যের ওপর তাঁদের আস্থা আছে। কেউ কেউ তো রীতিমতো প্রতিজ্ঞাও করেছেন, জীবনে কখনোই ত্বকের রং ফর্সাকারী ক্রিমের বিজ্ঞাপনচিত্রে অংশ নেবেন না। ক্যাটরিনা তাঁদেরই একজন।২০১৩ সালে মুক্তি পাওয়া ‘ধুম ৩’ ছবির প্রচারণার সময় ক্যাটরিনা প্রতিজ্ঞা করে বলেছিলেন, তিনি কখনোই ত্বকের রং ফর্সাকারী ক্রিমের বিজ্ঞাপনচিত্রে মডেল হবেন না। কিন্তু সেই প্রতিজ্ঞার কথা বোধ হয় বেমালুম ভুলে গেছেন তিনি। ত্বকের রং ফর্সা করে ও বলিরেখা দূর করে এমন একটি ক্রিমের বিজ্ঞাপনচিত্রের মডেল হয়েছেন তিনি। সম্প্রতি এক খবরে এমনটিই জানিয়েছে মিড-ডে ডটকম।ল’রিয়াল ক্রিমের বিজ্ঞাপনচিত্রটিতে ক্যাটরিনার সঙ্গে আরও অভিনয় করেছেন কানাডীয় মডেল ও অভিনেত্রী লিসা রে। বিজ্ঞাপনচিত্রটির শুটিং করতে গিয়ে লিসা ও ক্যাটের মধ্যে দারুণ বন্ধুত্ব গড়ে ওঠে। লিসার সঙ্গে বিদেশ ভ্রমণের পরিকল্পনা নিয়েও কথা বলেছেন ক্যাট।এদিকে, সম্প্রতি ভোগ ইন্ডিয়ায় দেওয়া এক সাক্ষাৎকারে নিজের সম্পর্কে চমকপ্রদ এক তথ্য জানিয়েছেন ক্যাটরিনা। কাছের বন্ধু-বান্ধব, সহকর্মী থেকে শুরু করে অনেকেই ক্যাটরিনাকে ক্যাট নামে ডাকেন। কিন্তু বিষয়টি তাঁর মোটেও ভালো লাগে না বলেই জানিয়েছেন ক্যাটরিনা। এ প্রসঙ্গে তাঁর ভাষ্য, ‘ক্যাট নামে ডাকার বিষয়টি আমি একটুও পছন্দ করি না।’ত্বকের রং ফর্সাকারী ক্রিমের বিজ্ঞাপনচিত্রে ক্যাটরিনাকে দেখতে ক্লিক করুন
