
বন্যা মির্জাকে নাটকেই বেশি দেখা যায়। নাটকে অভিনয়ের ফাঁকে গল্প পছন্দ আর শিডিউল মেলাতে পারলে চলচ্চিত্রেও অভিনয় করেন। এবার নতুন একটি ছবিতে অভিনয় করতে যাচ্ছেন তিনি। বন্যা মির্জা অভিনীত নতুন ছবির নাম সত্তা। পরিচালক হাসিবুর রেজা।গতকাল শুক্রবার থেকে ঢাকার পাশে হোতাপাড়ার খতিব খামারবাড়িতে ছবির শুটিংয়ে অংশ নিচ্ছেন বন্যা।নতুন ছবিটি প্রসঙ্গে বন্যা বললেন, ‘আমি সাধারণত ধারাবাহিক নাটকের অভিনয় নিয়েই ব্যস্ত থাকি। এর ফাঁকে সময়–সুযোগ আর ভালো গল্পের ছবির প্রস্তাব পেলে তাতেও কাজ করি। সত্তা ছবির গল্পটা তেমনি একটি কাজ। গল্পটা ভালো লেগেছে। বাকিটা পরিচালকের ওপর নির্ভর করছে।’সত্তা ছবিতে বন্যা মির্জার চরিত্রের নাম রুপা। তিনি অভিনয় করবেন আহমেদ রুবেলের স্ত্রীর চরিত্রে।বন্যা মির্জা অভিনীত সর্বশেষ ছবিটি হলো দেলোয়ার জাহান ঝন্টু পরিচালিত হেডমাস্টার। ছবিটি সরকারি অনুদানে তৈরি হয়েছিল।
