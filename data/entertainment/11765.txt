
নবাব খানদানের ছোটে নবাব সবার ভীষণ আদরের। তৈমুরের জন্মের পর সব সময় তার পাশে থেকেছেন সাইফ অথবা কারিনা। একজন কাজে বের হলে অন্যজন খুদেটাকে সঙ্গ দিতেন।
মা কারিনা স্পষ্টই জানিয়েছেন, বছরে একটার বেশি ছবি তিনি করবেন না। তার কারণ ছোটে নবাব। এখন তৈমুরকে বিভিন্ন পার্টিতে দেখা যায় মায়ের সঙ্গে।
সম্প্রতি সামাজিক যোগাযোগের মাধ্যমে সাইফ জানিয়েছেন, তৈমুরের সঙ্গে কীভাবে তিনি একান্তে সময় কাটান। সাইফিনা পুত্র রোজ সকাল সাতটায় ঘুম থেকে উঠে পড়ে। ছোটে নবাবের দিন শুরু হয় আরতি দিয়ে। মন দিয়ে পূজা অর্চনার পর চলে খাওয়াদাওয়ার পর্ব। পেট ভর্তি করে খাওয়ার পর বাধ্য ছেলের মতো পড়তে বসে একরত্তিটা। সাইফ নিজে ওকে পড়ান। আবার কখনো বা নিজে গানও শোনান। এরপর সাইফ নিজের কাজে বেরিয়ে পড়েন। কাজ শেষ করে রাত আটটার মধ্যে বাড়ি ফিরতে পারলে ছেলেকে আবার সঙ্গ দেন।
খুদেটা জেগে থাকলে সাইফ ছেলের সঙ্গে ২০ মিনিট মতো খেলা করেন। তৈমুরের দিন শুরু হয় ‘ভজন’ দিয়ে। আর শেষ হয় ‘চোপিন’ দিয়ে।
সাইফ বলেন, ‘এখন বাচ্চার ডায়াপার বদলানোটা ফ্যাশনের অঙ্গ হয়ে দাঁড়িয়েছে। এটা কোনো কাজই নয়। আর যে কেউ করতে পারে। সব থেকে বড় কথা হলো, নিজের সন্তানের সঙ্গে সময় কাটানো আর তার খেয়াল রাখা। আমি খুবই ভাগ্যবান যে এই কাজটা দায়িত্বের সঙ্গে পালন করছি।’
‘দিল চাহতা হ্যায়’ চলচ্চিত্রের এই অভিনেতা জানান, তৈমুর তাঁরই মতো সারা দিন ঢেঁকুর তুলতে থাকে। ছোটে নবাবকে সংবাদমাধ্যম এবং পৃথিবীর সামনে আনার সিদ্ধান্তটা বাবারই বলেও জানান।
