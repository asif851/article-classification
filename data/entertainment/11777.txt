
নিজের স্ত্রী অন্য একজনের সঙ্গে চুটিয়ে প্রেম করছে, এ কার সহ্য হয়? না, সাইফ আলী খান একটুও রাগেননি, বরং সেই প্রেম দেখে মুগ্ধ। বউ কারিনা কাপুর যে ইমরান খানের সঙ্গে প্রেমটা করেছেন রুপালি পর্দায়। ছবির নাম গোরি তেরে পেয়ার মে।সাইফ বলেন, ‘আমি এই ছবি দেখার জন্য মুখিয়ে আছি। ভালোই হবে মনে হচ্ছে। ইমরান আর কারিনা তো জুটি হিসেবে দারুণ।’ জুটি হিসেবে কারিনা বাকি সব খানের সঙ্গেই সফল হয়েছেন। কেবল সাইফের বেলাতেই এই রসায়ন কাজ করেনি। ভবিষ্যতে আবারও বউয়ের সঙ্গে রুপালি পর্দায় জুটি বাঁধার অপেক্ষায় আছেন সাইফ। পিটিআই।
