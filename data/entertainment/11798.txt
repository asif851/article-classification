

• সর্বোচ্চ পুরস্কার জিতেছে ‘থ্রি বিলবোর্ডস আউটসাইড এবিং, মিসৌরি’ • সেরা চলচ্চিত্র ‘থ্রি বিলবোর্ডস আউটসাইড এবিং, মিসৌরি’• সেরা পরিচালক গিজেরমো দেল তোরো (দ্য শেপ অব ওয়াটার)

লন্ডনের রয়্যাল অ্যালবার্ট হলে গতকাল রোববার রাতে বসেছিল তারার আসর। বাফটা অ্যাওয়ার্ডে জোয়ানা লামলির উপস্থাপনা দেখে বোঝার উপায় ছিল না যে ৭১ বছর বয়সী এই অভিনেত্রীর এটিই উপস্থাপনায় অভিষেক। এবার বাফটা পুরস্কার আসরে সর্বোচ্চ ৫টি পুরস্কার গেছে ‘থ্রি বিলবোর্ডস আউটসাইড এবিং, মিসৌরি’ ছবির ঝুলিতে। মেয়ের মৃত্যুর বিচার চেয়ে একজন মায়ের সংগ্রামের গল্প ফুটে উঠেছে এই ছবিতে। বাফটায় সেরা চলচ্চিত্র, সেরা ব্রিটিশ চলচ্চিত্র, সেরা অভিনেত্রীসহ মোট পাঁচটি বিভাগে পুরস্কার পেয়েছে এই ছবি। এরপর আছে কাল্পনিক প্রেমের ছবি ‘দ্য শেপ অব ওয়াটার’। গিজেরমো দেল তোরো এই ছবির জন্য পেয়েছেন সেরা পরিচালকের পুরস্কার। তাঁর ছবিটি বাফটায় ১২টি বিভাগে মনোনয়ন পেলেও পুরস্কার জিতেছে কেবল তিনটি বিভাগে।
বাফটা অ্যাওয়ার্ড ২০১৮ জয়ীদের তালিকাসেরা চলচ্চিত্র-থ্রি: বিলবোর্ডস আউটসাইড এবিং, মিসৌরিসেরা ব্রিটিশ চলচ্চিত্র: থ্রি বিলবোর্ডস আউটসাইড এবিং, মিসৌরিসেরা অভিনেত্রী: ফ্রান্সিস ম্যাকডরম্যান্ড (থ্রি বিলবোর্ডস আউটসাইড এবিং, মিসৌরি) সেরা অভিনেতা: গ্যারি ওল্ডম্যান (ডার্কেস্ট আওয়ার) সেরা পার্শ্ব-অভিনেত্রী: অ্যালিসন জেনি (আই, টনিয়া) সেরা পার্শ্ব-অভিনেতা: স্যাম রকওয়েল (থ্রি বিলবোর্ডস আউটসাইড এবিং, মিসৌরি) সেরা পরিচালক: গিজেরমো দেল তোরো (দ্য শেপ অব ওয়াটার) দর্শক বিচারে সেরা উদীয়মান তারকা: ড্যানিয়েল কালুইয়া সেরা নবাগত লেখক, পরিচালক অথবা প্রযোজক: ‘আই অ্যাম নট অ্যা উইচ’ অন্য ভাষায় সেরা ছবি: ‘দ্য হ্যান্ডমেইডেন’সেরা প্রামাণ্যচিত্র: ‘আই অ্যাম নট ইওর নিগ্রো’সেরা অ্যানিমেটেড চলচ্চিত্র: ‘কোকো’ সেরা অরিজিনাল স্ক্রিনপ্লে: ‘থ্রি বিলবোর্ডস আউটসাইড এবিং, মিসৌরি’সেরা অ্যাডাপ্টেড স্ক্রিনপ্লে: ‘কল মি বাই ইওর নেম’ সেরা অরিজিনাল মিউজিক: আলেক্সান্ডার দিপলা (দ্য শেপ অব ওয়াটার) সেরা সিনেমাটোগ্রাফি: রজার ডিকিন্স (ব্লেড রানার ২০৪৯) সেরা সম্পাদনা: ‘বেবি ড্রাইভার’ সেরা প্রডাকশন ডিজাইন: ‘দ্য শেপ অব ওয়াটার’সেরা পোশাক: মার্ক ব্রিজেস (ফ্যান্টম থ্রেড) সেরা মেকআপ: ডেভিস মেলিনোসস্কি, ইভানা প্রিমোরাটজ, লুসি সিবিক, কাজুহিরো থুজি (ডার্কেস্ট আওয়ার) সেরা শব্দ; ‘ডানকার্ক’ সেরা স্পেশাল ভিজ্যুয়াল ইফেক্ট: ‘ব্লেড রানার ২০৪৯ ’সেরা ব্রিটিশ স্বল্পদৈর্ঘ্য অ্যানিমেশন: ‘পোলস অ্যাপার্ট’সেরা ব্রিটিশ স্বল্পদৈর্ঘ্য চলচ্চিত্র: ‘কাউবয় ডেভ’ফেলোশিপ: স্যার রিডলি স্কট
ব্রিটিশ চলচ্চিত্রে অসাধারণ অবদানের জন্য বাফটা পুরস্কার পেয়েছে ন্যাশনাল ফিল্ম অ্যান্ড টেলিভিশন স্কুল।সূত্র: বিবিসি
