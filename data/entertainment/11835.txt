
সরকারি অনুদানে নির্মিত পূর্ণদৈর্ঘ্য চলচ্চিত্র সুতপার ঠিকানা পেয়েছে সেন্সর ছাড়পত্র। আসছে মা দিবসে চলচ্চিত্রটি মুক্তি দেওয়ার প্রক্রিয়া চলছে।প্রসূন রহমানের চিত্রনাট্য ও পরিচালনায় সুতপার ঠিকানা ছবিতে নাম–ভূমিকায় অভিনয় করেছেন অপর্ণা ঘোষ। এতে আরও আছেন শাহাদাত হোসেন, জয়ন্ত চট্টোপাধ্যায় ও মাহমুদুল ইসলাম। ছবির সংগীত পরিচালনা করেছেন কুমার বিশ্বজিৎ। নির্মাতা জানান, ঢাকা ও ঢাকার বাইরের কয়েকটি প্রেক্ষাগৃহসহ দেশের বাইরেও ছবিটি মুক্তি দেওয়ার প্রক্রিয়া চলছে। তাঁরা চলচ্চিত্রটিকে উত্সর্গ করেছেন দক্ষিণ এশিয়ার সব নারীকে।
