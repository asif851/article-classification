
গণসংগীতশিল্পী ফকির আলমগীরের গান শোনা যাবে আগামীকাল সকালে। অনুষ্ঠানের নাম ‘আজ সকালের গান’। এ অনুষ্ঠানেই গাইবেন এ শিল্পী। নিয়মিত এ অনুষ্ঠানটি উপস্থাপনা করে ফেরদৌস বাপ্পী।অনুষ্ঠানটির প্রযোজক সেলিম দৌলা খান। তিনি বলেন, এটিএন বাংলার নিয়মিত গানের অনুষ্ঠান ‘আজ সকালের গান’। দিনের শুরুতে সবাইকে গান শোনাতেই এ আয়োজন। ধারণকৃত এ অনুষ্ঠানে ফকির আলমগীর তাঁর জনপ্রিয় ও পছন্দের গানগুলো গেয়েছেন। শুধু তা–ই নয়, গানের ফাঁকে ফাঁকে উপস্থাপকের সঙ্গে নানা ধরনের আলাপচারিতাও শোনা যাবে শিল্পীর।অনুষ্ঠানটি প্রচার হবে আগামীকাল সকাল ৮টা ২০ মিনিটে।
