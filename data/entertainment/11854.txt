
গায়ক ও সংগীত পরিচালক ইবরার টিপুর বিরুদ্ধে রমনা থানায় সাধারণ ডায়েরি করেছেন তাঁর স্ত্রী ফারজানা ববি (মিথিলা)। তিনি জানান, আগামীকাল সোমবার তিনি টিপুকে বিচ্ছেদের নোটিশ পাঠাচ্ছেন।২০০৪ সালে ইবরার টিপু ও ফারজানা ববি বিয়ে করেছিলেন।নির্যাতনের অভিযোগ এনে গতকাল শনিবার ফারজানা সাধারণ ডায়েরিটি করেন, যার নম্বর ১৯১১। তিনি অভিযোগ করেছেন, অনেক দিন থেকেই টিপু তাঁর ওপর শারীরিক ও মানসিক নির্যাতন করে আসছিলেন। কিন্তু এত দিন সামাজিকতার কারণে তিনি চুপ ছিলেন।আজ রোববার দুপুরে ইবরার টিপুর সঙ্গে যোগাযোগ করা হলে তিনি সব অভিযোগ অস্বীকার করেন। তিনি এখন ফারজানার পরিবারের সঙ্গে যোগাযোগের চেষ্টা করছেন। চূড়ান্ত সিদ্ধান্ত হওয়ার আগে কিছু বলতে চান না তিনি।
