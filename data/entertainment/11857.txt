
দ্বৈত কণ্ঠে আলিফ আলাউদ্দিনের সঙ্গে গাইলেন তানভীর তারেক। ‘দোটানা’ শিরোনামের ওই গানের কথা, সুর ও সংগীত করেছেন তানভীর নিজেই। ই মিউজিক স্টুডিও ফ্লোরে বিশেষ সেট তৈরি করে সম্প্রতি গানের ভিডিও শুটিংয়ের কাজ শেষ হয়েছে। ভিডিওটির নির্দেশনা দিয়েছেন ইয়ামিন এলান।গানটি নিয়ে আলিফ বলেন, ‘এতটুকুই বলব, দারুণ একটা কাজ হয়েছে। গানটির ভেতরে দারুণ এক রিদম আছে, যা শুনলে গুনগুন করে গাইতে ইচ্ছে করে। গেল সপ্তাহে সন্ধ্যা থেকে প্রায় মধ্যরাত অবধি ভিডিওর শুটিং করলাম। আশা করছি, গানটি সবার ভালো লাগবে।’ তানভীর তারেক জানান, পপ-রক ধাঁচের এই গানটিতে বলা হয়েছে ভালোবাসা, দ্বিধা আর দোটানার কথা।সিডি চয়েজের ব্যানারে একই সঙ্গে অডিও-ভিডিও আকারে গানটি প্রকাশিত হবে আগামী সপ্তাহে।
