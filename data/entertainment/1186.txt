
বিভিন্ন চ্যানেলে পূজার অনুষ্ঠানমালার বিশেষ দিনের তিন নাটকে অভিনয় করেছেন ঊর্মিলা শ্রাবন্তী কর। নাটক তিনটি হলো অঞ্জন আইচের ‘রোদ্দুর অথবা আয়না’, সুমন ধরের ‘তিথির অতিথি’ ও মিলন ভট্টাচার্যের ‘সিঁদুর’। ঊর্মিলা জানান, পূজার দশমীর দিন রাতে এনটিভিতে ‘তিথির অতিথি’ ও একই দিনে ‘সিঁদুর’ নাটকটি আরটিভিতে প্রচার হবে। তবে পূজা উৎসবের প্রথম দিন ৭ অক্টোবর রাতে ‘রোদ্দুর অথবা আয়না’ নাটকটি প্রচার হবে এটিএন বাংলায়।পূজা উৎসবে সময় কাটাবেন কীভাবে? জানতে চাইলে ঊর্মিলা বলেন, ‘প্রথম দুদিন নাটকের শুটিংয়ে থাকব। বাকি তিন দিন উৎসব উদ্‌যাপন করব। বন্ধুদের নিয়ে পূজা মণ্ডপে ঘুরতে যাব।’তবে এখানেই শেষ নয়, পূজা মণ্ডপে যাওয়ার পাশাপাশি শ্বশুরবাড়ি ও বাবার বাড়িতেও যাবেন ঊর্মিলা। সেই সঙ্গে নিজের হাতে রান্না করে অতিথি আপ্যায়নও করবেন। এ ছাড়া কয়েকটি চ্যানেলে পূজার বিশেষ তারকা অনুষ্ঠানেও যোগ দেবেন বলে জানান এই লাক্স তারকা। এর মধ্যে কয়েকটি অনুষ্ঠানের শুটিংও হয়েছে।পূজার সময় চ্যানেলে নিজের অভিনীত নাটকগুলো দেখার সুযোগ থাকবে না বলে জানান তিনি। বলেন, ‘ঘোরাঘুরির কারণে সময় হবে না। পরে ইউটিউবে নাটকগুলো দেখে নেব।’
