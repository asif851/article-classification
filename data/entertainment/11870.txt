
নাচ-গানের মধ্য দিয়ে সরকারের উন্নয়ন ও সাফল্যের চার বছর উদ্যাপন করবে সংস্কৃতি মন্ত্রণালয়। এ উপলক্ষে আজ বিকেলে রাজধানীর আর্মি স্টেডিয়ামে শুরু হচ্ছে কনসার্ট। গাইবেন দেশের প্রথিতযশা শিল্পীরা। 
আজ বেলা সাড়ে চারটায় স্টেডিয়ামের এ অনুষ্ঠানে গান করবেন জেমস ও নগরবাউল, সোলস, দলছুট, চিরকুট ও মমতাজ। নৃত্য পরিবেশন করবে শিল্পকলা একাডেমির দল। নাচ-গানের ফাঁকে ফাঁকে দেখানো হবে সরকারের বিভিন্ন মন্ত্রণালয়ের চার বছরের কাজ নিয়ে একটি প্রামাণ্যচিত্র। এ ছাড়া ওই দিন জাতির উদ্দেশে দেওয়া প্রধানমন্ত্রীর ভাষণটিও সরাসরি বড় পর্দায় দেখানো হবে। আর্মি স্টেডিয়ামের এ অনুষ্ঠানে যোগ দিতে অনলাইনে নিবন্ধন করতে হবে www.fourthyearcelebration.com ওয়েবসাইটে। স্টেডিয়ামের গেট খোলা হবে বেলা দুইটায়। আওয়ামী লীগ সরকারের এই মেয়াদের চার বছর পূর্তিতে সংস্কৃতি মন্ত্রণালয়ের আয়োজনে অনুষ্ঠানটির ব্যবস্থাপনা করছে ব্লুজ কমিউনিকেশনস। অনুষ্ঠানটি সরাসরি দেখাবে বিটিভি ওয়ার্ল্ড ও দেশ টিভি।
