
রবীন্দ্রনাথ ঠাকুরের জন্মজয়ন্তী উপলক্ষে বিভিন্ন টিভি চ্যানেলে আয়োজন করা হয়েছে নানা ধরনের অনুষ্ঠানের। নাটক, সংগীতানুষ্ঠান, আড্ডা ও প্রামাণ্যচিত্র প্রচারিত হবে টেলিভিশনের পর্দায়।বিটিভিআলতাফ শাহনেওয়াজের চিত্রনাট্য ও শাহ্ জামান মিয়ার প্রযোজনায় রাত ৮টার বাংলা সংবাদের পর প্রচারিত হবে বিশেষ নাটক মধ্যবর্তিনী। অভিনয় করেছেন জয়ন্ত চট্টোপাধ্যায়, তমালিকা কর্মকার ও মিম চৌধুরী।
চ্যানেল আইবিকেল সাড়ে চারটায় চ্যানেল আই প্রাঙ্গণ থেকে সরাসরি সম্প্রচারিত হবে ‘রবি-চ্যানেল আই রবীন্দ্রমেলা ১৭’। সন্ধ্যা ৭টা ৫০ মিনিটে নাটক মানভঞ্জন। নাহিদ আহমেদের পরিচালনায় অভিনয় করেছেন জীতু আহসান, ইশরাত জাহান, শর্মিমালা। রাত ১০টায় রেজওয়ানা চৌধুরী বন্যার একক সংগীতানুষ্ঠান ‘রবির গানে ভিন শহরে’।
মাছরাঙা টেলিভিশনবেলা দেড়টায় প্রচারিত হবে কাদেরী কিবরিয়ার একক সংগীতানুষ্ঠান ‘দিনের শেষে ঘুমের দেশে’। সন্ধ্যা ৭টা ৪০ মিনিটে নাটক মনিহারা। আসিফ পিয়াল ও সাইমুন ইসলামের পরিচালনায় অভিনয় করেছেন তারিক আনাম খান, শতাব্দী ওয়াদুদ। রাত ১১টায় এই প্রজন্মের শিল্পীদের পরিবেশনায় সংগীতানুষ্ঠান ‘রক উইথ রবীন্দ্রনাথ’। গান শোনাবেন শারমিন রমা, অপু, আর্নিক, আরিফ, নাউমি।
এটিএন বাংলারাত ৮টা ৪৫ মিনিটে প্রচারিত হবে মধ্যবর্তিনী। শফিকুর রহমানের নাট্যরূপে পরিচালনা করেছেন বি ইউ শুভ। রাত ১১টায় ‘কী সুর বাজে আমার প্রাণে’ অনুষ্ঠানে গান শোনাবেন শ্রেয়া গুহঠাকুরতা।
এনটিভিবিকেল সাড়ে পাঁচটায় প্রচারিত হবে বিশেষ অনুষ্ঠান ‘ভাবনায় রবীন্দ্রনাথ, রবীন্দ্রনাথের ভাবনা’। অংশগ্রহণ করেছেন চাঁদনী, আনিসুর রহমান মিলন। সন্ধ্যা ৬টা ৪৫ মিনিটে বিশেষ নৃত্যানুষ্ঠান ‘জয়জয়ন্তী’। রাত ৯টা ৫ মিনিটে রবীন্দ্রনাথের কবিতার অনুপ্রেরণায় নাটক সাধারণ মেয়ে। চিত্রনাট্য ও পরিচালনা করেছেন নাহিদ আহমেদ। অভিনয় করেছেন নুসরাত ইমরোজ তিশা, শামস সুমন, মুনমুন আহমেদ, হারুনুর রশীদ, মাজনুন মিজান। রাত সাড়ে ১১টায় ‘একটুকু ছোঁয়া লাগে’। অনুষ্ঠানে রবীন্দ্রনাথের গানের সঙ্গে মিউজিক ভিডিওতে দেখা যাবে শহীদুজ্জামান সেলিম, শম্পা রেজা, আসিফ, অমৃতাকে।
আরটিভিরাত ৮টা ১০ মিনিটে বিশেষ নাটক তপস্বিনী। সুমন আনোয়ারের পরিচালনায় অভিনয় করেছেন আফরান নিশো, মম।১১টা ২০ মিনিটে বিশেষ প্রামাণ্যচিত্র ‘আমার মুক্তি আলোয় আলোয়’। এতে রবীন্দ্রনাথের শৈশব, কৈশোর, শিক্ষাজীবন, জমিদারি দায়িত্ব, কবিতা, গান, নাটক, অভিনয়, নৃত্য, চিত্রশিল্পসহ তাঁর জীবনের প্রতিটি অধ্যায়কে তুলে ধরা হবে।
দেশ টিভিবিকেল পাঁচটায় প্রচারিত হবে নৃত্যানুষ্ঠান ‘নূপুর বেজে যায়’। শোনা যাবে দোহারের গান। রাত ৯টা ৪৫ মিনিটে মিউজিক্যাল লাইভ অনুষ্ঠান ‘চির নতুনেরে দিল ডাক’ অনুষ্ঠানে গান শোনাবেন মহিউজ্জামান চৌধুরী ও অনিমা রায়।
 
