
বছর খানেক আগে ঐশীর গাওয়া ‘দিল কি দয়া হয় না’ গানের ভিডিওটি দর্শক আলোচনায় এসেছিল। এবার ঈদকে সামনে রেখে তাঁর গাওয়া আরেকটি গানের ভিডিও করলেন ঐশী। গেল পয়লা বৈশাখে মুক্তি পাওয়া ‘ঐশী’র মায়া’ অ্যালবামের ‘মায়া’ শিরোনামের গানটির এবার ভিডিওতে রূপ দিলে এ প্রজন্মের এই সংগীত তারকা। ঐশী জানিয়েছেন, চাঁদরাতে ইউটিউব ও বিভিন্ন বেসরকারি চ্যানেলে মুক্তি পাবে ভিডিওটি।
ঐশী বলেন, ‘অ্যালবামটির বেশির ভাগ গানই ফোক ফিউশনে করা। “মায়া” গানটি পশ্চিমা এবং আমাদের দেশীয় ফোক গানের সঙ্গে যোগসূত্র করে করা হয়েছে। এ কারণে গানটি ভিডিওতে রূপ দিয়ে দর্শকের আরও কাছাকাছি নেওয়ার চেষ্টা করেছি।’ভিডিওটির বিশেষত্ব কোথায়? ঐশী বলেন, ‘গানটির ভিডিওতে একজন মডেল আছে। কিন্তু গানটির গল্পে আমাকে একটি ভূতের চরিত্র হিসেবে ভিডিওর মধ্যে তুলে আনা হয়েছে। দর্শকরা দেখলেই বিশেষত্ব বুঝতে পারবেন।’‘মায়া’ গানটির ভিডিও পরিচালনা করেছেন চন্দন রায়চৌধুরী। লিখেছেন সোমেশ্বর ওলি, সুর করেছেন বেলাল খান ও সংগীতায়োজনে জে কে।ঐশী জানান, একই অ্যালবাম থেকে আরও চারটি গানের ভিডিও করা হয়েছে। লেজার ভিশনের ব্যনারে ভিডিওগুলো পর্যায়ক্রমে মুক্তি দেওয়া হবে।
