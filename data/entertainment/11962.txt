
এনটিভিতে আজ রাত আটটা ১০ মিনিটে প্রচারিত হবে বিরতিহীন নাটক হাফিজ মামা। লিখেছেন লিটু সাখাওয়াত। পরিচালনা করেছেন শহীদুজ্জামান সেলিম। অভিনয় করেছেন তৌকীর আহমেদ, মৌসুমী হামিদ, এজাজুল ইসলাম প্রমুখ। হাফিজের বই-খাতার দোকানটি মেয়েদের স্কুলের সামনে। স্কুলের সব ছাত্রীই তাকে হাফিজ মামা বলে ডাকে। হাফিজ মামা এবার বিয়ে করবে। কিন্তু যেখানেই পাত্রী দেখতে যায়, সেখানেই পাত্রীরা তাকে ‘হাফিজ মামা’ বলে সম্বোধন করে।
