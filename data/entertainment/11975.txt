
হলিউডের তারকা অভিনেতা লিওনার্দো ডিক্যাপ্রিও এই মুহূর্তে একেবারেই একা। কোনো প্রেম-টেম করছেন না। লুকিয়ে করলেও অন্তত সে খবর সংবাদমাধ্যমে আসেনি। বলতেই পারেন— তবে যে শুনলাম তারকা মডেল কেলি রোব্যাচের সঙ্গে লিওনার্দোর ঘনিষ্ঠতার কথা? এর উত্তর হচ্ছে— শুনেছেন ঠিকই, কিন্তু সেসব এখন শুধুই অতীত। দুজনের মাঝে সম্প্রতি ছাড়াছাড়ি হয়ে গেছে!এই মুহূর্তে বিশ্বের অন্যতম জনপ্রিয় মডেল কেলি রোব্যাচ। আর হলিউড কাঁপানো অভিনয় করেও অস্কার পাননি, এমন যোগ্যতম ব্যক্তিদের তালিকার ঠিক শুরুতেই যে নামটি থাকা উচিত, তা হলো লিওনার্দো ডিক্যাপ্রিও। এ দুজনের সম্পর্ক হয়েছিল, কিন্তু এখন তা আর নেই।যদিও বিচ্ছেদ ঘটেছে কিন্তু অবস্থাদৃষ্টে মনে হচ্ছে— ডিক্যাপ্রিও এখন বেশ আমোদ ফুর্তিতেই তাঁর ‘একাকী’ জীবন কাটাচ্ছেন। ছুটির দিনে তাঁকে দেখা গেছে নিক্কি বীচ ক্লাবের ১৪তম প্রতিষ্ঠাবার্ষিকীর বিকিনি পার্টিতে। যদিও সেখানে তাঁর আশপাশে ডি ক্যাপ্রিওর কাছের অনেকেই ছিলেন, কিন্তু কেলিকে কোথাও দেখা যায়নি। ডিক্যাপ্রিওর ভাব ভঙ্গিমাতেও নাকি ফুটে উঠেছিল তাঁর ‘একা’ থাকার বিষয়টি। পার্টিতে উপস্থিত সুন্দরীরাও সে সুযোগ লুফে নিতে চাইছিল!ঘনিষ্ঠ একটি সূত্র জানিয়েছে, প্রায় পাঁচ সপ্তাহ আগে কেলির সঙ্গে ছাড়াছাড়ি হয়ে গেছে লিওনার্দোর। তবে এর পেছনে তৃতীয় কোনো ব্যক্তি জড়িত নন। মূলত দুজনের কাজের প্রচণ্ড ব্যস্ততা আর ব্যস্ত শিডিউলই (সময়সূচি) তাঁদের আলাদা করেছে। তবে, আলাদা হলেও তাঁদের মাঝে উষ্ণ বন্ধুত্বপূর্ণ সম্পর্কটা ঠিকই টিকে আছে।
এদিকে, লিওনার্দো যখন ‘স্বর্গে’ পার্টিতে আনন্দে মত্ত, কেলি তখন ছুটি কাটাচ্ছিলেন গ্রিনউইচে তাঁর পরিবারের সঙ্গে। পিপল ডটকম এবং পেইজ সিক্স।
