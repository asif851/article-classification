
অক্ষয় কুমারের ছবি ‘টয়লেট : এক প্রেম কথা’র আয় শত কোটি রুপি ছাড়িয়েছে। গত শনিবার এ তথ্য জানিয়েছেন ছবির পরিচালক। মুক্তির অষ্টম দিনে ছবির আয় শত কোটি রুপি ছাড়িয়ে যাওয়ার অর্থ, যে বার্তা দিতে নির্মিত হয়েছে ‘টয়লেট’, মানুষের কাছে সেই বার্তা পৌঁছাচ্ছে।
ছবির এ সাফল্যে উদ্বেলিত অক্ষয়ের স্ত্রী টুইঙ্কেল খান্না করেছেন এক মজার মন্তব্য। বলেছেন, ‘টিকিট কেটে দেখার মতো ছবি “জগগা জাসুস”, “জাব হ্যারি মিট সেজাল” যথেষ্ট সাড়া পায়নি। সেখানে “টয়লেট : এক প্রেম কথা”-এর এই সাফল্যে বক্স অফিসের কোষ্ঠকাঠিন্য দূর হলো।’‘এয়ারলিফ্ট’, ‘হাউসফুল থ্রি’, ‘রুস্তম’, ‘জলি এলএলবি টু’ ছবিগুলোর পর অক্ষয়ের সোনার তরির পালে হাওয়া লাগাল ‘টয়লেট’। ছবি ব্যবসা বিশ্লেষক তরণ আদর্শ বলছেন, শাহরুখ খানের ছবির পরে এটি দ্বিতীয় সর্বোচ্চ রোজগার।ছবি শত কোটি আয়ের আনন্দে টুইট করেছেন ছবির নায়িকা ভূমি। লিখেছেন, ‘আজ একটি বিশেষ দিন এবং ধন্যবাদ দেব দর্শকদের, যারা আমাদের সঙ্গে হেসেছেন, কেঁদেছেন। শ্রী স্যারকে ধন্যবাদ আমাকে ছবিতে নেওয়ার জন্য।’শ্রী নারায়ণ সিং পরিচালিত এ ছবিতে অক্ষয় কুমার ও ভূমি পেড়নেকার ছাড়াও অভিনয় করেছেন অনুপম খের। মিড ডে
