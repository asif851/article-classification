
বয়সের ঘড়িটার কাঁটাগুলো আশ্চর্য জাদুমন্ত্রবলে যেন আটকে রেখেছেন। পৃথিবীটাই বুড়িয়ে যাচ্ছে, তবু বয়স বাড়ছে না মাধুরী দীক্ষিতের। বিয়ের পর বলিউডের নায়িকাদের কদর কমে, এই তত্ত্বেও বিশ্বাস নেই তাঁর। দেড় ইশকিয়ার সাফল্য টাটকা থাকতে থাকতেই আসছে মাধুরীর নতুন ছবি গুলাব গ্যাং। ৪৬ বছর বয়সী মাধুরী বলেন, ‘আমার কাছে বয়স কেবলই একটা সংখ্যা। আপনার বয়স ১০ হোক কিংবা ১০০, প্রতিভা তো আর বুড়িয়ে যাবে না। বয়সের সঙ্গে সঙ্গে প্রতিভা বরং আরও পরিণত হয়। বিবাহিত নায়িকাদের ব্যাপারে যে কথা চালু, সেটা বিশ্বাস করি না। শর্মিলা ঠাকুর, রাখী—তাঁরা কিন্তু বিয়ের পরও চুটিয়ে কাজ করেছেন।’ পিটিআই।
