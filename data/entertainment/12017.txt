
একটি কনসার্টে নিজের জনপ্রিয় গান ‘লাভ দ্য ওয়ে ইউ লাই’ গাইতে গিয়ে আবেগে কেঁদেই ফেললেন জনপ্রিয় সংগীতশিল্পী রিয়ান্না। মনের সবটুকু আবেগ এক হয়ে যেন ঝরে পড়ল চোখের অশ্রু হয়ে।
কেন কাঁদলেন রিয়ান্না? কে তাঁকে মিথ্যে বলে কষ্ট দিল? ২৮ বছর বয়সী এই গায়িকার থেকে জানা যায়নি এর কোনো প্রশ্নের উত্তরই। তবে টুইটারে অনেকেই তাঁর কান্নার কারণ খুঁজেছেন। তাঁদেরই একজন টুইট করেছেন, ‘আমি কোনো দিন রিয়ান্নাকে কাঁদতে দেখিনি। ও কাঁদছে কেন?’কনসার্টের পর ইনস্টাগ্রামে রিয়ান্না জানান, এমন ভক্তকুল পেয়ে তিনি ‘ধন্য’। তবে কান্নার পেছনের রহস্যটা তিনি বলেননি। ভক্তদের উদ্দেশে তিনি লেখেন, ‘আমি যা-ই করি, তাতেই আপনাদের সমর্থন পাই। আপনাদের পাশে পেয়ে আমি খুব কৃতজ্ঞ।’ মিড-ডে।
