
বলিউডের ছবি ‘উড়তা পাঞ্জাব’ পাকিস্তানে চালানো যাবে। তবে তার আগে অন্তত ১০০ জায়গায় কাঁচি চালানোর পরামর্শ দিয়েছে পাকিস্তানের সেন্সর বোর্ড।
ছবিটি থেকে ‘আপত্তিকর’ ও ‘পাকিস্তানবিরোধী’ নানা অংশ কর্তন করলেই ছবিটি পাকিস্তানে দেখানো যাবে বলে জানানো হয়েছে। ছবিটির বিষয়বস্তু নিয়ে নিজ দেশ ভারতেও বিতর্কের মুখে পড়তে হয়েছিল। ভারতীয় সেন্সর বোর্ড ৮০টিরও বেশি জায়গায় কর্তনের নির্দেশ দিয়েছিল।পাকিস্তানের সেন্ট্রাল বোর্ড অব ফিল্ম সেন্সরের প্রধান মুবাশির হাসান গতকাল সাংবাদিকদের বলেছেন, ‘ছবিটি থেকে বহু অবমাননাকর ও অশ্লীল সংলাপ ছেঁটেছি। অন্তত ১০০ জায়গা কেটে, মিউট ও বিপ করার পরামর্শ দেওয়া হয়েছে।’ মিড ডে
