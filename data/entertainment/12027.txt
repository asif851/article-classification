
সাওয়ারিয়া
সঞ্জয় লীলা বানসালির ‘সাওয়ারিয়া’ মুক্তি পায় ২০০৭ সালে। এই ছবির মাধ্যমেই বলিউডে অভিষেক হয় রণবীর কাপুর ও সোনম কাপুরের। এই ছবির শুটিংয়ের সময় নায়ক-নায়িকাকে পার্টি বা কেনাকাটায় বের হতে দিতেন না পরিচালক। এমনকি রণবীর এই কারণে তাঁর নিজের বোনের বিয়েতেও থাকতে পারেননি। পরে আম আর ছালা দুই হারিয়েছেন রণবীর। কারণ, ছবিটি ফ্লপ হয়েছিল। ৪০ কোটি রুপি বাজেটে তৈরি হয় ‘সাওয়ারিয়া’।
বেশরমরণবীর কাপুরের ভাগ্য খারাপ। তাঁর বড় বাজেটের ছবিগুলোই বেশি ফ্লপ হয়। ২০১৩ সালে মুক্তি পাওয়া ‘বেশরম’ ছবির বাজেট ছিল ৬০ কোটি রুপি। এই ছবির বিশেষত্ব ছিল কাস্টিংয়ে। ‘বেশরম’-এর মাধ্যমেই রণবীর কাপুর তাঁর মা-বাবা নিতু কাপুর ও ঋষি কাপুরের সঙ্গে প্রথম অভিনয়ের সুযোগ পান। কিন্তু অনেক প্রচার চালিয়েও হলে দর্শক টানতে পারেননি প্রযোজক।
লাভ স্টোরি ২০৫০ প্রিয়াংকা চোপড়া ও হারমান বাওয়েজার এই ছবি বলিউডের প্রথম সায়েন্স ফিকশন ধাঁচের প্রেমের ছবি। ৬০ কোটি রুপি খরচ করে নির্মিত হয় এটি। অনেক বিশেষ ইফেক্ট ব্যবহার করে ছবিটিকে আকর্ষণীয় করার চেষ্টা করেছিলেন পরিচালক। কিন্তু বিধি বাম। হারমান বাওয়েজার বাবা হ্যারি বাওয়েজা পরিচালিত এই ছবি বক্স অফিসে টেনেটুনে ১০ কোটি রুপি আয় করেছিল।
বোম্বে ভেলভেটঅনুরাগ কাশ্যপের ‘বোম্বে ভেলভেট’ ছবির নির্মাণে খরচ হয়েছিল ১২০ কোটি রুপি। ঐতিহাসিক ঘটনার ওপর নির্মিত এই ছবিও দর্শকদের খুশি করতে পারেনি। রণবীর কাপুর আর আনুশকা শর্মার সাজপোশাকও কাজে দেয়নি এ ক্ষেত্রে। ব্যয়ের অর্ধেক অর্থও তুলতে হিমশিম খায় ‘বোম্বে ভেলভেট’।
দ্রোণ২০০৮ সালে গোল্ডি ভেল নির্মাণ করেন ‘দ্রোণ’। এই সিনেমায় অভিনয় করেছেন অভিষেক বচ্চন ও প্রিয়াংকা চোপড়া। জয়া বচ্চনও ছিলেন এই ছবিতে। কল্পকাহিনিনির্ভর এই ছবিতে মার্শাল আর্ট, বিশেষ ইফেক্ট ও মারামারির দৃশ্যের জন্য বিদেশ থেকে প্রশিক্ষক এনেছিলেন প্রযোজক। ৪৫ কোটি রুপি ঢেলেছিলেন ছবির পেছনে। ব্যয়ের তিন ভাগের এক ভাগও আয় করতে পারেনি শেষমেশ।
কাইটসরাকেশ রোশনের প্রযোজনায় ২০১০ সালে ‘কাইটস’ নির্মাণ করেন অনুরাগ বসু। হিন্দি, ইংরেজি ও স্প্যানিশ ভাষার এই ছবি তৈরি করতে খরচ হয়েছিল ৮২ কোটি রুপি। ছবির দুই নায়িকা কঙ্গনা রনৌত ও ম্যাক্সিকান সুন্দরী বারবারা মোরি—দুজনের সঙ্গেই রটে নায়ক হৃতিক রোশনের প্রেমের গুজব। বিদেশি নায়িকা থাকলেই যে ছবি হিট হয় না, ‘কাইটস’ তার প্রমাণ। বড় বাজেটের এই ছবিটিকে ভারতীয় বক্স অফিস ফ্লপ ঘোষণা করে।
ব্লু‘ব্লু’ মুক্তি পায় ২০০৯ সালে। ছবিটিতে অভিনয় করেন সঞ্জয় দত্ত, অক্ষয় কুমার, ক্যাটরিনা কাইফ, লারা দত্ত ও জায়েদ খান। ছবির প্রযোজক ধিলিন মেহতা অনেক সফল ছবি নির্মাণ করেছেন। কিন্তু ১১০ কোটি রুপি খরচ করে ‘ব্লু’ তৈরি করে বেচারা বিশাল ধরা খান। ছবিটি বাজেভাবে ফ্লপ করে। এই সিনেমা বক্স অফিস থেকে তুলতে পেরেছিল মাত্র ৭৫ কোটি রুপি। সূত্র: লাইভ মিন্ট।
