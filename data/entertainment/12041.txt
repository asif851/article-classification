
নিজের সন্তানদের চলচ্চিত্রের জগতে জোর করে নিয়ে আসতে চান না। এ কথা অনেকবারই বলেছেন অ্যাঞ্জেলিনা জোলি। কিন্তু নিয়তিই বোধ হয় ঠিক করে রেখেছে, বাবা-মায়ের পথ অনুসরণ করবে ছয় সন্তানই। ম্যালফিসেন্ট ছবিতে জোলির কয়েকজন সন্তান অভিনয় করেছেন। ছোট্ট ভিভিয়েন তো আলাদা করে নজরই কেড়েছে। এবার সব ভাইবোন মিলে অভিনয় করতে যাচ্ছে ক্লিওপেট্রা­তেও। ২০০৫ সালে মিস্টার অ্যান্ড মিসেস স্মিথ করতে গিয়েই জোলি ও ব্র্যাড পিটের পরিচয়, প্রণয়। আবার একসঙ্গে এই ছবিতেও দুজনের কাজ করার কথা। সব মিলে ক্লিওপেট্রা যেন ব্র্যাঞ্জেলিনা পরিবারের একটি পারিবারিক ছবিই হয়ে উঠছে। ব্যাং শোবিজ।
