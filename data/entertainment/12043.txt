
শাহরুখের ‘দিলওয়ালে’কে টেক্কা দিল রণবীরের ‘বাজিরাও মাস্তানি’। প্রচারের জেরে ‘দিলওয়ালে’ এবং ‘বাজিরাও মাস্তানি’— এই দুই ছবি সমানতালে থাকলেও শুরুতে শাহরুখের কারণেই আয়ের দিক থেকে ‘দিলওয়ালে’ কিছুটা হলেও এগিয়ে ছিল। তবে ছবির সমালোচকেরা বরাবর ‘বাজিরাও মাস্তানি’ ছবির প্রতিই জোর দিয়েছিলেন। সমালোচকদের পর এবার বক্স অফিসেও শাহরুখের ‘দিলওয়ালে’ ছবিটিকে টেক্কা দিচ্ছে রণবীরের ‘বাজিরাও মাস্তানি’।শুরুতে এগিয়ে থাকলেও দশ দিনে এই দুই ছবির আয়ের যে বাস্তবতা তাতে ‘বাজিরাও মাস্তানি’ ছবিটি আয়ের দিক থেকে প্রায় ছুঁয়েই ফেলেছে ‘দিলওয়ালে’ ছবিটিকে। দুটি ছবিই আয়ের দিক থেকে ১০০ কোটি রুপির দেওয়াল ডিঙিয়ে গেছে। এর মধ্যে ‘দিলওয়ালে’ ছবিটি এ পর্যন্ত আয় করেছে ১২৩ কোটি ৮৮ লাখ রুপি আর আর ঘাড়ের কাছে নিঃশ্বাস ফেলা ‘বাজিরাও মাস্তানি’ আয় করেছে ১২০ কোটি ৪৫ লাখ রুপি।মুক্তির দ্বিতীয় দিন থেকেই আয় বেড়েছিল ‘বাজিরাও মাস্তানি’ ছবির। যদিও সেসময় প্রথম ও দ্বিতীয় দিনের আয়ের হিসাবে ‘দিলওয়ালে’ ছবিটি আয় করেছিল ৪১ কোটি রুপি। আর ‘বাজিরাও মাস্তানির আয় ছিল দুই দিনে ২৮ কোটি ৩২ লাখ রুপি। কিন্তু প্রথম দিনে ‘বাজিরাও মাস্তানি’ ছবির আয় ১২ কোটি ৮০ লাখ রুপি হলেও দ্বিতীয় দিনেই এ ছবির আয় বেড়ে দাঁড়িয়েছিল ১৫ কোটি ৫২ লাখ রুপি।সেসময় চলচ্চিত্রের বাজারবিশ্লেষক তরণ আদর্শ টুইটারে লিখেছিলেন, ‘শনিবারে ‘বাজিরাও মাস্তানি’ ছবির বাজার বেশ চাঙা হয়ে উঠেছে। এরপর তরণ লিখেছিলেন, প্রথম দিনের আয় ১২ কোটি ৮০ লাখ রুপি হলেও দ্বিতীয় দিনেই এ ছবির আয় বেড়ে হয়েছিল ১৫ কোটি ৫২ লাখ রুপি।
আয়ের হিসাবে সেসময় ‘দিলওয়ালে’ ‘বাজিরাও’ থেকে অনেক এগিয়ে থাকলেও সেসময়েই চলচ্চিত্র সমালোচক এবং দর্শকেরা ছবি হিসেবে এগিয়ে রেখেছিলেন ‘বাজিরাও মাস্তানি’কেই।এদিকে, ‘বাজিরাও মাস্তানি’ ছবিতে রণবীর সিংয়ের অভিনয়ের প্রশংসাও সবার মুখে মুখে ফিরছে। অসাধারণ অভিনয় নৈপুণ্য আর চরিত্রের সঙ্গে মিশে যাওয়ার ক্ষেত্রে রণবীর সিং সত্যিই এক অনন্য দৃষ্টান্ত স্থাপন করেছেন।মুক্তির তিন দিন পর থেকেই ‘দিলওয়ালে’ ছবির সঙ্গে বক্স অফিস ব্যবসা ব্যবধান ক্রমশই কমিয়ে আনছিল সঞ্জয় লীলা বনশালীর ‘বাজিরাও মাস্তানি’।শেষ অবধি এ সপ্তাহের মাঝামাঝিতেই বোঝা​ গেল, শিগগিরই যে ‘দিলওয়ালে’ ছবিটিকে টপকে এগিয়ে যাবে এমন ইঙ্গিতই দিচ্ছে রণবীর সিং-দীপিকা পাডুকোণের ঐতিহাসিক প্রেমের ছবি ‘বাজিরাও মাস্তানি’। এই সোমবার বক্স অফিসের যে হিসাব এসেছে; তাতে দেখা যাচ্ছে, ‘দিলওয়ালে’ ছবির চেয়ে আয় বৃদ্ধির হারের দিক থেকে বেশ খানিকটা এগিয়ে গেছে ‘বাজিরাও মাস্তানি’। সব ভালো যার শেষ ভালো— এখন দেখার বিষয় আগামী দিনগুলোতে কি হয়। এনডিটিভি। টাইমস অব ইন্ডিয়া।
