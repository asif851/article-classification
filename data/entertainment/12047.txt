
অক্ষয় কুমারের চেহারাই বদলে গেছে। নতুন ছবি ‘রুস্তম’-এ তাঁকে দেখা যাবে ভারতের নৌবাহিনী কর্মকর্তার চরিত্রে। তা-ও আবার এ সময়ে নয়, পঞ্চাশ দশকের নৌবাহিনীর কর্মকর্তা। ‘খিলাড়ি’ অক্ষয়ের এবারের ছবিটি একটি রোমান্টিক থ্রিলার।নতুন ছবিতে কেমন বেশ ধারণ করেছেন বলিউডের এই অভিনেতা?— ভক্তদের সেটা জানাতেই টুইটারে পোস্ট করেছেন ‘রুস্তম’-এর শুটিং সেটের ছবিটি। সেই ছবিতে নৌ সামরিক কর্মকর্তার পোশাকে এক্কেবারে মানিয়ে গেছে তাঁকে। টুইটারে ছবিটি পোস্ট করে অক্ষয় লিখেছেন, ‘কেতাদুরস্ত অফিসার, পরিবার অন্তপ্রাণ, আত্মসম্মানী এই মানুষটির নাম রুস্তম’। ১৯৫০ সালের প্রেক্ষিতে তৈরি এ চলচ্চিত্রটি নিয়ে অক্ষয়ের মতো তাঁর ভক্তরাও আশাবাদী। সবকিছু ঠিকঠাক এগোলে চলতি বছরের আগস্টে মুক্তি পাবে ‘রুস্তম’। আইবিএন লাইভ
