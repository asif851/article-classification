

ছোট পর্দায় অভিনয়ে ব্যস্ত তানজিন তিশা। ২১ মার্চ থেকে টানা ১০ দিনের জন্য নেপালে যাচ্ছেন শুটিংয়ে। এরই মধ্যে শুরু করেছেন ঈদের নাটকের কাজ। তাঁর কাজের ব্যস্ততা ও ব্যক্তিজীবন নিয়ে কথা হলো সম্প্রতি।

নেপালে কয়টি নাটকে কাজ করতে যাচ্ছেন? দুটি এক ঘণ্টার ও একটি ছয় পর্বের নাটকের কাজ করার কথা। ১০ দিনের শিডিউল দিয়েছি। চিত্রনাট্য এখনো হাতে পাইনি। তবে সম্প্রতি নেপালে মর্মান্তিক বিমান দুর্ঘটনার পর বাসা থেকে নেপালে শুটিংয়ে যেতে নিষেধ করা হচ্ছে। পরিবারের কথার বাইরে কাজ করা ঠিক হবে না। তাই কাজটি নিয়ে দ্বিধায় আছি।এর মধ্যে কী কী নাটকে কাজ করলেন?আজ (গতকাল বুধবার) শেষ করলাম সেক্রিফাইস নামের এক ঘণ্টার একটি নাটক। কাল (আজ বৃহস্পতিবার) এনটিভির এক ঘণ্টার একটি নাটক অপেক্ষার শুটিং করব। এ ছাড়া সম্প্রতি শেষ করেছি এক ঘণ্টার নাটক সেলফি, চশমায় লেগে থাকা ভালোবাসা ও ধারাবাহিক নাটক ব্যাচেলর পয়েন্ট-এর কাজ।কিন্তু আপনি নাকি ধারাবাহিকে কাজ করেন না?হ্যাঁ। তবে এই কাজটি বিশেষ কারণে করেছি। তা-ও ২০ পর্বের মধ্যেই আমার কাজ শেষ। ধারাবাহিক নাটকে কাজ করলে অনেক সময় এক ঘণ্টার ভালো ভালো নাটকের শিডিউল দেওয়া যায় না। তাই ধারাবাহিকে কাজ করা হয় না। আমার কাছে মনে হয়, গণহারে কাজ না করে সিলেক্টেড কাজ করা উচিত। তাহলে অভিনয়, কাজের মান-দুটোই ভালো হয়।মাঝে আপনি একটি অনলাইনে পণ্য বিক্রির ব্যবসার সঙ্গে জড়িত ছিলেন...হ্যাঁ। ‘টিটি’স প্রজেক্ট’ নামে একটি অনলাইন শপ ছিল। এক বছর ধরে বন্ধ। শিগগিরই আবার শুরু করব।প্রায় ছয় মাস আগে এক সংগীত তারকার সঙ্গে আপনার প্রেমের সম্পর্ক ভেঙে গেছে। শোনা যায়, ওই বিচ্ছেদের প্রভাব এখনো আপনার মধ্যে আছে। সত্যি কি?একদমই না। ভুল শুনেছেন। সব ভুলে আমি নতুন করে কাজে মনোযোগ দিয়েছি। ভালো ভালো কাজও করছি। অনেকে আমার এই ঘুরে দাঁড়ানোকে সাধুবাদও জানাচ্ছেন।একটি বড় প্রযোজনা প্রতিষ্ঠানের সিনেমায় অভিনয়ের অপেক্ষায় প্রায় ছয় মাস নাটকে কাজ কমিয়ে দিয়েছিলেন। কিন্তু সেখান থেকে ফিরে এসেছেন। এর কারণ কী?তাদের সঙ্গে ব্যাটে-বলে মেলেনি। তাই আমি আপাতত সরে এসেছি। তা ছাড়া প্রতিষ্ঠানটি কলকাতার পরিচালক রাজ চক্রবর্তীর একটি ছবিতে কাজের ব্যাপারে বলেছিল। কিন্তু চরিত্রটি আমার পছন্দ হয়নি।শোনা যায়, নতুন অভিনেত্রীরা যখন মিডিয়ায় কাজ করতে আসেন, কিছু অসাধু ব্যক্তি তাঁদের কাছ থেকে অনৈতিক সুবিধা আদায়ের চেষ্টা করে। আপনিও তো একসময় নতুন ছিলেন, আপনারও ক এমন অভিজ্ঞতা হয়েছে? এ ধরনের অসাধু ব্যক্তিদের কীভাবে সামলেছেন?হ্যাঁ, এমন অভিজ্ঞতা আমারও আছে। শুধু মিডিয়াতে নয়, আরও অনেক ক্ষেত্রেই নতুনদের কাছ থেকে অনৈতিক সুবিধা আদায়ের চেষ্টা করে কিছু অসাধু ব্যক্তি। নতুন নতুন আমিও এমন অনেক সমস্যার মুখোমুখি হয়েছি। কিন্তু আমি আমার নিজের জায়গায় ও মূল্যবোধের ব্যাপারে অটুট ছিলাম। দৃঢ়চিত্তে কাজ করে গেছি। ভেঙে পড়িনি, সমঝোতা করিনি।
 
