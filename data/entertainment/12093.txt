
কথা ছিল ৬ ডিসেম্বর প্রেক্ষাগৃহে মুক্তি পাবে সরকারি অনুদানে তৈরি আকাশ কত দূরে ছবিটি। না, দেশের বর্তমান রাজনৈতিক অস্থিরতার কারণে ছবিটির মুক্তির তারিখ পিছিয়ে দিয়েছেন নির্মাতারা। ছবিটি প্রযোজনা করেছে ইমেপ্রস টেলিফিল্ম ও ভার্সা মিডিয়া। প্রযোজনা প্রতিষ্ঠান সূত্রে জানা গেছে, আগামী বছর ফেব্রুয়ারি মাসে ছবিটি মুক্তি দেওয়ার সিদ্ধান্ত নেওয়া হয়েছে।ছবির পরিচালক সামিয়া জামান। কাহিনি, চিত্রনাট্য, সংলাপ ও গীত রচনা করেছেন জুলফিকার রাসেল। অভিনয় করেছেন রাজ্জাক, শর্মিলী আহমেদ, মোস্তফা প্রকাশ, ফারিয়া হোসেন, মিশা সওদাগর, অঙ্কন প্রমুখ। সংগীত পরিচালনা করেছেন ইবরার টিপু ও বেলাল খান।
