
বেশ কিছুদিন ধরেই বলিউডের বাতাসে গুঞ্জন, প্রেম করছেন অর্জুন কাপুর। আর যে অভিনেত্রীর নামটির সঙ্গে অর্জুনের নাম জড়িয়েছে, তিনি বলিউডে নবাগত আথিয়া শেঠি। অবশ্য এ প্রসঙ্গে অর্জুনের প্রতিক্রিয়া নেতিবাচকই বটে।অর্জুন কাপুর জানিয়েছেন, এই গুজবের বিষয়টি নিয়ে তিনি খুবই বিরক্ত। আথিয়ার সঙ্গে তিনি প্রেম করছেন!—এ কথা শুনে খুবই বিব্রত হয়েছেন অর্জুন।অর্জুন বলেন, ‘আথিয়া আমার বোনের বন্ধু। মানুষ এ কথা ভুলে যায় যে বলিউডে, বিশেষ করে ফিল্ম ইন্ডাস্ট্রিতে অনেকেই বন্ধু হতে পারে।’ আথিয়া প্রসঙ্গে অর্জুন আরও বলেন, ‘আমি তাঁকে অনেক দিন ধরেই চিনি; কিন্তু হঠাৎ করে সবার কেন এই ধারণা হলো!’অবশ্য এ ধরনের গুজবের সঙ্গে এরই মধ্যে নিজেকে খাপ খাইয়ে নিয়েছেন জানিয়ে অর্জুন বলেন, ‘আমি এতে অভ্যস্ত হয়ে গেছি।’আথিয়া প্রসঙ্গে অর্জুন আরও বলেছেন, ‘যার সঙ্গে আমার দীর্ঘদিন ধরে পরিচয়; এমন কারোর সঙ্গে জড়িয়ে খবর রটলে খুবই বিব্রত লাগে। সে খুব মিষ্টি একটা মেয়ে।’ তিনি এও বলেন, ‘সংবাদমাধ্যম আমাকে আর আথিয়াকে একসঙ্গে একটি অনুষ্ঠানে (পার্টি) দেখেছে। আর এরপর থেকেই এটা শুরু হয়েছে।’ পিটিআই।
