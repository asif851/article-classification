
প্রথমবারের মতো বলিউডের খানদের খানদানি রাজত্বে ঢুকে পড়েছেন তিনি৷ তিন খানের অন্যতম সালমানের সঙ্গে জুটি বেঁধে অভিনয় করেছেন কিক ছবিতে৷ সেই সাফল্য টাটকা থাকতেই এবার মুক্তি পাচ্ছে রয়৷ যে ছবিতে দেখা যাবে দুজন জ্যাকুলিন ফার্নান্দেজকে! এই ছবিতে যে তাঁর দ্বৈত চরিত্র৷এরই মধ্যে রয়-এর ট্রেইলার মুক্তি পেয়েছে৷ চারদিক থেকে প্রশংসার করতালি৷ নতুন বছরের শুরুটা বেশ ভালোভাবেই হতে যাচ্ছে লঙ্কান সুন্দরীর৷ স্বাভাবিকভাবে এবারের বড়দিনটাই তাঁর জীবনের সবচেয়ে ‘বড়’ বড়দিন! শ্রীলঙ্কায়, নিজের দেশের কাছের মানুষের জন্যও তাই বড়দিনের বিশেষ উপহার হিসেবে রয়-এর বিশেষ প্রদর্শনীর ব্যবস্থা করেছেন৷ছবিতে রণবীর কাপুর আর অর্জুন রামপাল দুজনের সঙ্গেই রোমান্স করতে দেখা যাবে তাঁকে৷ যেখানে অর্জুন চলচ্চিত্র পরিচালক আর রণবীর একজন চোর! কাহিনিতে ভালোই প্যাঁচ আছে দেখা যাচ্ছে! ডেইলি ভাস্কর
