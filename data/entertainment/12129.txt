
অমিতাভ বচ্চন, শাহরুখ খান, দীপিকা পাড়ুকোন, প্রিয়াঙ্কা চোপড়াসহ বলিউডের অনেক তারকাই টুইটারে সক্রিয়। সামাজিক যোগাযোগ রক্ষার জনপ্রিয় এ খুদে ব্লগসাইটের মাধ্যমে নিয়মিত ভক্তদের সঙ্গে যোগাযোগ রাখেন। দিন কয়েক আগে টুইটারে যোগ দিয়েছেন ক্যাটরিনা কাইফ। কিন্তু এ ক্ষেত্রে ব্যতিক্রম তাঁর প্রেমিক ‘বরফি’ তারকা রণবীর কাপুর। ২০০৭ সালে বলিউডে যাত্রা শুরু করলেও এখন পর্যন্ত টুইটারে যোগ দেননি। সম্প্রতি এর পেছনের কারণ জানাতে গিয়ে রণবীর বললেন, ভারতে বাকস্বাধীনতা নেই বলেই টুইটারে নেই তিনি।এক যুগ ধরে বলিউডে ক্যাটরিনার বিচরণ। দীর্ঘ এই সময়ে টুইটারে না থাকলেও, গত এপ্রিল মাসের শেষদিকে টুইটারে যোগ দেন এই ‘বুম’ তারকা। এ বছর প্রথমবারের মতো কান চলচ্চিত্র উৎসবে যোগ দিচ্ছেন ক্যাট। প্রথম টুইটেই কান অভিষেকেরে খবর জানিয়েছেন তিনি।ক্যাটরিনা তাঁর প্রথম টুইটার বার্তায় লিখেছেন, ‘আপনারা কি বিশাল খবরটা শুনেছেন? ’ ক্যাটরিনা আরও লিখেছেন, ‘কান চলচ্চিত্র উৎসবে আমার অভিষেক হচ্ছে। কান চলচ্চিত্র উৎসব ২০১৫তে আমার যোগদানের বিষয়টি নিশ্চিত হয়েছে।’ এক খবরে এমনটিই জানিয়েছে বলিউডলাইফ ডটকম।রণবীর অভিনীত নতুন ছবি ‘বোম্বে ভেলভেট’ মুক্তি পাচ্ছে ১৫ মে। ক্রাইম-ড্রামা ঘরানার ছবিটিতে স্ট্রিট ফাইটার জনি বলরাজ নামের চরিত্রে দেখা যাবে রণবীরকে। অনুরাগ কশ্যপ পরিচালিত ছবিটিতে আরও অভিনয় করেছেন আনুশকা শর্মা, করণ জোহর, কে​ কে মেনন, ভিভান শাহ, রাভিনা ট্যান্ডন প্রমুখ।সম্প্রতি ‘বোম্বে ভেলভেট’ ছবির ট্রেলার উদ্বোধনী অনুষ্ঠানে রণবীরকে জিজ্ঞেস করা হয়, তাঁর টুইটারে যোগ না দেওয়ার পেছনের কারণ কী? জবাবে রণবীর বলেন, ‘এ বিষয়ে আমার মতামত হলো, ভারতে আমাদের কোনো বাকস্বাধীনতা নেই। আপনি বলবেন একটা, পরে তার ১০ রকমের ব্যাখ্যা দাঁড় করান হবে। আপনার যদি বাকস্বাধীনতাই না থাকে, তাহলে টুইটারের মতো একটি মাধ্যম আপনি কীভাবে ব্যবহার করবেন?’রণবীর আরও বলেন, ‘আপনার টুইট নিয়ে দশ রকমের অনুমান করার সুযোগ মানুষকে আপনি কেন দেবেন? তার ওপর নিজের টুইট নিয়ে মনগড়া সব গল্পের ব্যাখ্যা দেওয়ার হ্যাপা নেওয়ার কোনো দরকার আছে বলে আমি মনে করি না। এসব কারণে আমার মনে হয় না, আমি কখনোই টুইটারে যোগ দেব।’‘বোম্বে ভেলভেট’ ছবির ট্রেলার দেখতে ক্লিক করুন
