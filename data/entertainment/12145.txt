
শ্রদ্ধা এখন সবার প্রিয়। ‘আশিকি টু’ ছবির জন্য কুড়িয়েছেন অনেক অনেক ভালোবাসা। ‘আশিকি টু’তে নায়ক আদিত্যের সঙ্গে প্রেম ছুঁয়ে গিয়েছিল সবাইকে। এই জুটি আবারও একসঙ্গে পর্দায় আসছেন। আদুরে শ্রদ্ধা ও রোমান্টিক হিরো আদিত্যকে নিয়ে নির্মিত হচ্ছে নতুন ছবি ‘ওকে জানু’।
মণি রত্নম পরিচালিত তামিল ছবি ‘ওকে কানমানি’-এর হিন্দি সংস্করণ হিসেবে নির্মিত হচ্ছে ‘ওকে জানু’ ছবিটি। এতেই অভিনয় করবেন শ্রদ্ধা ও আদিত্য। সম্প্রতি ছবির শুটিং শুরু হয়েছে। সংবাদমাধ্যমকে শ্রদ্ধা জানিয়েছেন, ‘ওকে জানু’র গল্পটা সুন্দর। এতে অভিনয় করতে পারব জেনে ভালো লাগছে। এ রকম চরিত্রে আগে কাজ করা হয়নি।’ নতুন ছবিতে আদিত্যের সঙ্গে জুটি গড়া নিয়ে শ্রদ্ধা বলেন, ‘সে ভীষণ মেধাবী। তাঁর সঙ্গে কাজ করতে দারুণ লাগে আমার।’‘ওকে জানু’ ছবিটি পরিচালনা করছেন সাদ আলী। এর আগে তিনি পরিচালনা করেছেন ‘সাথিয়া’, ‘কিল দিল’-এর মতো ছবিগুলো। ‘ওকে জানু’-তে অভিনয়ের প্রস্তাবটা সাদই দেন শ্রদ্ধাকে। মূল তামিল ছবিটি দেখে শ্রদ্ধা তো ‘ওকে জানু’র জন্য একপায়ে খাড়া।গেল সপ্তাহে মুক্তি পেয়েছে শ্রদ্ধার নতুন ছবি ‘বাঘি’। দারুণ ব্যবসা করছে সেটি। ছবিটির চিত্রনাট্য পড়ে শ্রদ্ধা আগেই বুঝেছিলেন যে দর্শকদের ভালো লাগবে এ গল্প। শিগগিরই ‘হাফ গার্লফ্রেন্ড’ নামের একটি ছবির শুটিং শুরু করবেন তিনি। তাঁর বিপরীতে অভিনয় করবেন অর্জুন কাপুর। সেটি পরিচালনা করছেন মোহিত সুরি। ছবির গল্প নেওয়া হয়েছে চেতন ভগতের ‘হাফ গার্লফ্রেন্ড’ উপন্যাস থেকে। মিড ডে
