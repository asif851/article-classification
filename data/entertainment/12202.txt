
আজ মুক্তি পাচ্ছে প্রয়াত অভিনেতা হুমায়ুন ফরীদির ছবি ‘এক জবানের জমিদার, হেরে গেলেন এইবার’। এতে জমিদারের চরিত্রে অভিনয় করেছেন এই শক্তিমান অভিনেতা ফরীদি। মৃত্যুর বেশ কিছুদিন আগে ছবিটির শুটিং করেছেন বলে জানালেন এই ছবির আরেক অভিনেতা আমিন খান। ছবিটি পরিচালনা করেছেন উত্তম আকাশ। ছবিতে আরও অভিনয় করেছেন নবাগত একজন অভিনয়শিল্পী।ছবিটির পরিচালক উত্তম আকাশ আছেন দেশের বাইরে। অভিনেতা আমিন খান বললেন, ছবিটির মূল প্রযোজকও বেশ কিছুদিন আগে মৃত্যুবরণ করেছেন। এখন তাঁর প্রতিষ্ঠান থেকে ছবিটির মুক্তির উদ্যোগ নেওয়া হয়েছে।ছবিতে আমিন খান অভিনয় করেছেন এক প্রতিবাদী যুবকের চরিত্রে, যার সঙ্গে জমিদারের বিবাদ বাধে। জানা গেছে, ঢাকা ও ঢাকার বাইরে অর্ধশতাধিক হলে মুক্তি পাচ্ছে এ ছবি।
