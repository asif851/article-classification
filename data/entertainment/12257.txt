
সেমন্তী মঞ্জরী । একেবারেই এ সময়ের শিল্পী। গান করছেন রবীন্দ্রসংগীত। রবীন্দ্রজয়ন্তী উপলক্ষে বেঙ্গল ফাউন্ডেশন প্রকাশ করেছে তাঁর অ্যালবাম রাঙিয়ে দিয়ে যাও ।সেমন্তী মঞ্জরী...সাদা গোলাপের কলি, এটাই আমার নামের অর্থ। সেই ছোটবেলা থেকে নিজেকে সাদা গোলাপের কলি ভাবতে দারুণ লাগে।গান শেখা...আমাদের বাসায় ছিল গানের পরিবেশ। যখন এতটুকু বুঝতে শিখেছি, তখন থেকে গানের সঙ্গেই আমার বসবাস। বাবা সোহরাব উদ্দিন রবীন্দ্রভক্ত। নিজে গণসংগীত গাইতেন। ছিলেন উদীচীর সঙ্গে। মা নাসিমা খান রবীন্দ্রসংগীত করেন। মামা অভিনয়শিল্পী খালেদ খান আর মািম সংগীতশিল্পী মিতা হক। আমার গানের শুরুটা হয়েছিল বাবার কাছে। এরপর ছায়ানটে শিখেছি।অর্জন...ছায়ানটে আট বছরের কোর্স শেষে ২০১২ সালে আমি প্রথম শ্রেণীতে প্রথম হয়েছি। তার আগের বছর রবীন্দ্রসংগীত সম্মিলন পরিষদের প্রতিযোগিতায় সাধারণ বিভাগে প্রথম মান প্রথম হয়েছি।গানের চর্চা...আমি এখন ছায়ানটে শিক্ষক সহযোগী। ছায়ানটে সন্জিদা খাতুন আমাদের জন্য একটা বিশেষ ক্লাস নেন। মিতা হকের কাছে শিখছি। ভারতের কলকাতায় তিন মাস পরপর যাই। সেখানে জয়ন্ত সরকারের কাছে শাস্ত্রীয় সংগীতের ওপর তালিম নিচ্ছি। ঢাকায় তালিম নিচ্ছি রেজওয়ান আলীর কাছে।প্রথম অ্যালবাম ‘রাঙিয়ে দিয়ে যাও’...আমার গান যাঁরা পছন্দ করেন, তাঁরা আমার অ্যালবাম বের করার জন্য বাবাকে বলেছিলেন। কিন্তু বাবা চেয়েছিলেন গানটা আরও ভালোভাবে শেখা েহাক। এদিকে বেঙ্গল ফাউন্ডেশন থেকেও আগ্রহ প্রকাশ করে। তখন বাবা আর না বলতে পারেননি। অ্যালবামটি বেরিয়েছে গত ২৫ এপ্রিল।অ্যালবাম নিয়ে মিতা হকের মন্তব্য, ‘এই সিডি সবার হৃদয়ে স্থান পাবে এবং সেমন্তীর গান শোনার জন্য শ্রোতাদের আগ্রহী করে তুলবে।’...এটা মািমর প্রত্যাশা। আমিও চেষ্টা করছি। রাঙিয়ে দিয়ে যাও শুনে অনেকেই ইতিবাচক মন্তব্য করেছেন। ‘তুমি কিছু দিয়ে যাও’ গানটির জন্য অনেক প্রশংসা পেয়েছি।পড়াশোনা...ব্র্যাক বিশ্ববিদ্যালয়ে অর্থনীতি বিষয়ে স্নাতক করছি।বিনোদন প্রতিবেদক
