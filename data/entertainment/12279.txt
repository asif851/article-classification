
সত্যজিত্ রায়ের শতরঞ্জ কি খিলাড়ি ছবিতে অভিনয় করেছেন। চিরস্মরণীয় হয়ে থাকবেন উমরাও জান ছবির জন্য। ভারতের বিকল্পধারার চলচ্চিত্রেরও অন্যতম পুরোধা ছিলেন। সেই ফারুক শেখ আর নেই। গত শুক্রবার রাতে দুবাইয়ে হূদেরাগে আক্রান্ত হয়ে মারা যান ৬৫ বছর বয়সী এই অভিনেতা।জমিদার পরিবারে জন্ম নেওয়া ফারুক চলচ্চিত্র ছাড়াও টিভি ও মঞ্চে দাপটের সঙ্গে কাজ করেছেন। ১৯৭৩ সালে গরম হাওয়া দিয়ে বলিউডে অভিষেক হয়েছিল। খ্যাতির তুঙ্গে পৌঁছেছিলেন আশির দশকে। চার দশকের লম্বা ক্যারিয়ারে সর্বশেষ কাজ করেছেন এ বছর মুক্তি পাওয়া ক্লাব সিক্সটিতে। চশমে বদ্দুর, কিসি সে না কেহনা, সাথ, নুরি ছবিগুলোর জন্য ভক্তদের হূদয়ে চির ঠাঁই করে নিয়েছেন। তাঁর টিভি টক শো ‘জিনা ইসিকা নাম হ্যায়’ও ভীষণ জনপ্রিয় হয়েছিল।তাঁর মৃত্যুতে বলিউডে শোকের ছায়া। অমিতাভ বচ্চন শোকবার্তায় বলেছেন, ‘সত্যিকারের একজন ভালো মানুষ, অসাধারণ একজন সহকর্মী ছিল সে। আমি ভীষণ ভীষণ ব্যথিত।’ ফারাহ খান বলেন, ‘বিশ্বাস করতে পারছি না তিনি নেই। আমার দেখা সবচেয়ে বিনয়ী, নম্র ও ভদ্র মানুষ ছিলেন তিনি।’ মনোজ বাজপেয়ি বলেন, ‘এতটা দুঃখ আগে কখনো পাইনি।’ মধুর ভান্ডারকর টুইট করেছেন, ‘গভীর শোকাহত। তাঁর হূদ্যতা, অভিনয় আর বিনয় সব মিস করব।’ মহেশ ভাট লিখেছেন, ‘আলবিদা ফারুক ভাই!’গতকাল শনিবার মুম্বাইয়ে তাঁর দাফন সম্পন্ন হয়। আইএএনএস, পিটিআই, টিএনএন।স্মরণীয় পাঁচ চরিত্রদীর্ঘ চার দশকের ক্যারিয়ারে ৪০টিরও বেশি ছবিতে অভিনয় করেছেন। এর মধ্যে মাঝখানে ১০ বছরের বিরতি নিয়ে ২০০৮ সালে আবার পুরোদমে ফিরে আসেন অভিনয়ে। আসুন, জেনে নিই ফারুক শেখের পাঁচটি স্মরণীয় চরিত্র:চশমে বুদ্দুর (১৯৮১)রোমান্টিক কমেডি ধরনের এই ছবিতে দীপ্তি নাভালের বিপরীতে অভিনয় করেছেন। ভীষণ জনপ্রিয় এই ছবিতে সিদ্ধার্থের ভূমিকায় অভিনয় করেছিলেন। এ বছর ডেভিড ধাওয়ান ছবিটি রিমেকও করেন।গরম হাওয়া (১৯৭৩)খুবই স্পর্শকাতর কাহিনি নিয়ে নির্মিত এই ছবিতে সিকান্দার মির্জা চরিত্রে অভিনয় করেন ফারুক। আগ্রার এক মুসলিম পরিবারের ওপর দেশভাগের রাজনীতি কীভাবে প্রভাব ফেলছে, এ নিয়েই ছবির গল্প। প্রথম ছবিতেই কঠিন এক চরিত্রে অভিনয় করে নিজের জাত চিনিয়েছিলেন।বিবি হো তো অ্যায়সি (১৯৮৮)পারিবারিক কাহিনি, বউ-শাশুড়ির টানাপোড়েন নিয়ে নির্মিত হয়েছে ছবি। তার পরও ফারুক এই ছবিতে নিজের উপস্থিতি ভালোভাবেই জানান দিয়েছেন। রেখা এই ছবিতে আবার জুটি বেঁধেছিলেন তাঁর সঙ্গে।উমরাও জান (১৯৮১)এক নবাব ও এক বাইজির প্রেম নিয়ে অসাধারণ একটি ধ্রুপদি ছবি। নবাব সুলতান চরিত্রে অভিনয় করেছেন ফারুক, উমরাও জান চরিত্রে রেখা। ২০০৬ সালে ছবিটি রিমেক হয়েছিল। এবার নবাবের ভূমিকায় অভিনয় করেন অভিষেক বচ্চন।নুরি (১৯৭৯)করুণ এক প্রেমআখ্যান। প্রেমিক ইউসুফ ফকিরের চরিত্রে অভিনয় করেছেন ফারুক।
