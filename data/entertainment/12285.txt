
শিশুদের জনপ্রিয় কার্টুন ‘ডোরেমন’ এবার বাংলায় ডাব করা হলো। আর এ মাসের মাঝামাঝি তার প্রচার শুরু হবে এশিয়ান টিভিতে। ফুজিকো এফ ফুজিওর তৈরি এই জাপানি কার্টুন সিরিজটি রোবট বিড়াল ডোরেমনকে নিয়ে। দ্বাবিংশ শতাব্দী থেকে এই ডোরেমন এসেছে বর্তমান সময়ে। এক স্কুলবালককে সাহায্য করে বিড়ালটি।এশিয়ান টিভি সূত্রে জানা গেছে, ‘ডোরেমন’ সিরিজের যে নেতিবাচক দিকগুলো ছিল, এবার তা বাদ দেওয়া হয়েছে। ‘ডোরেমন’ যেন শিশুমনে কোনো নেতিবাচক প্রভাব ফেলতে না পারে, সেদিকেও দৃষ্টি দেওয়া হয়েছে।
