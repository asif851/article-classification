
দ্রোহ, প্রেম, সাম্য আর মানবতার কবি কাজী নজরুল ইসলামকে বিনম্র শ্রদ্ধা, ভালোবাসা আর কৃতজ্ঞতায় স্মরণ করল দেশবাসী। সমাধিতে পুষ্পস্তবক অর্পণ, আলোচনা সভা, কবিতা আবৃত্তি ও সাংস্কৃতিক অনুষ্ঠানের মধ্য দিয়ে বিদ্রোহী কবির ৩৯তম প্রয়াণ দিবস গতকাল পালিত হয়েছে। ভোরে কবির প্রতি শ্রদ্ধা জানাতে ঢাকা বিশ্ববিদ্যালয় কেন্দ্রীয় মসজিদসংলগ্ন কবির সমাধি ও স্মৃতি কমপ্লেক্সে নামে মানুষের ঢল। ভোর থেকে নানা অনুষ্ঠানের আয়োজন করে ঢাকা বিশ্ববিদ্যালয় কর্তৃপক্ষ।
