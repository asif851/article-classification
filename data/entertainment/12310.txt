
গোল্ডেন গ্লোব জিতেছেন। মাত্রই জিতলেন বাফটা। সম্ভবত জিততে চলেছেন অস্কারও। ব্লু জেসমিন দিয়ে একের পর এক সাফল্য লুটছে পায়ে। সেই কেট ব্ল্যানচেট মাত্র কদিন আগে ভেবেছিলেন, ক্যারিয়ারটাই বুঝি শেষ!হলিউডে সব শেষ হয়ে গেছে ভেবেই ৪৪ বছর বয়সী এই অভিনেত্রী অস্ট্রেলিয়ায় থিতু হন। মনোযোগ দেন মঞ্চে। এ সময়ই অপ্রত্যাশিতভাবে উডি অ্যালেনের ডাক পান ব্লু জেসমিন ছবির প্রধান চরিত্রের জন্য।ব্ল্যানচেট বলেন, ‘এটা একেবারেই অপ্রত্যাশিত ছিল। ছয় বছর ধরে স্বামীর সঙ্গে মিলে সিডনির মঞ্চে কাজ করছিলাম। ধরেই নিয়েছিলাম চলচ্চিত্র ক্যারিয়ার শেষ। অভিনেত্রীদের ক্যারিয়ারের আয়ু আসলেই কম। তাই ডাক পেয়ে খুবই বিস্মিত হয়েছিলাম।’ পিটিআই।
