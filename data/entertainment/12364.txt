
বাঁধন। টেলিভিশনের অভিনয়শিল্পী। আজ এশিয়ান টেলিভিশনে প্রচারিত হবে তাঁর অভিনীত জীবন সংসার নাটকটি।ঈদের ব্যস্ততা শেষে...ঈদের ছুটিটা খুব ভালো কাটল। বিশেষ করে আমার মেয়ে এবার ঈদের আনন্দ বুঝতে শুরু করেছে। ও খুব মজা করেছে, তা দেখে আমারও খুব ভালো লেগেছে।‘জীবন সংসার’ যেমন চলছে...খুব ‘কালারফুল’ ধারাবাহিক এটি। দর্শকের কাছ থেকে সাড়াও পাচ্ছি বেশ। অনেকেই বলেন, এই নাটকে সারাক্ষণ এত সাজুগুজু করে থাকেন কেন? আমার মতে, আমরা অনেকেই দৈনন্দিন জীবনে অনেক টানাপোড়েনে থাকি, টিভির পর্দায় চকচকে-ঝকঝকে কিছু দেখলে মানসিক প্রশান্তি মেলে। এটাই অনেক বড় বিষয়।চিত্রনাট্য ভাবনা...সব সময় যে চিত্রনাট্য পছন্দ হয়, তা নয়। চেষ্টা করি ভালো চিত্রনাট্যে কাজ করতে। আর চাই নাটকে ভালো কিছু থাক, যা দিয়ে সমাজে ভালো প্রভাব বিস্তার করা যায়। দেশের বাইরের ধারাবাহিকগুলো নিয়ে অনেক সমালোচনা আছে, কিন্তু ওরা মেয়েদের খুব প্রাধান্য দেয়। হয়তো মেয়েদের মধ্যেও নেতিবাচক চরিত্র থাকে; কিন্তু সেটার মধ্য দিয়ে আমাদের ভালো-মন্দের বিচার করতে হয়।আমার ভাবনার জগৎ...চিত্রনাট্য লিখব কি না—এমনটা ভাবিনি। তবে আমার আইডিয়া ভালো বলেই মনে করি। আমার খুব ইচ্ছা করে, এমন কিছু করি, যা দিয়ে সমাজে ভালো কিছু হয়। তাই আমি যখনই কোনো সাক্ষাৎকার দিই, ভেবেচিন্তে কথা বলি। বিশেষ করে আমার মেয়ে ও আমার মাতৃত্বের গর্বের বিষয়গুলো তুলে ধরি। এতে করে যেন সবাই উপলব্ধি করেন, ক্যারিয়ারের চেয়ে নিজের সন্তানের গুরুত্ব বেশি। আজকের প্রেক্ষাপটে তা খুব প্রয়োজন।
জীবন মানে...এটা তো চিন্তা করে দেখিনি কখনো। তবে ভালোভাবে বেঁচে থাকতে চাই, ভালো মানুষ হয়ে জীবন কাটাতে চাই। আর চাই আমার মেয়েকে ভালো মানুষ হিসেবে গড়ে তুলতে। মাহফুজ রহমান
