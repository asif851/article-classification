
কার্টুন সিরিজ মোটু পাতলু বিশ্বের নয়টি দেশে দেখানো হচ্ছে। এর ডাবিং হয়েছে পাঁচটি ভাষায়। সম্প্রতি বাংলা ভাষায়ও এর ডাবিং হয়েছে। ঈদুল ফিতরের দিন থেকে মাছরাঙা টেলিভিশনে বাংলা ভাষায় ডাব করা মোটু পাতলুর প্রচার শুরু হবে। ঈদের দিন থেকে ষষ্ঠ দিন পর্যন্ত প্রতিদিন সকাল ১০টা ২ মিনিটে এটি পরিবেশিত হবে। এরপর থেকে মোটু পাতলু দেখানো হবে প্রতি সোম, মঙ্গল, বুধ ও বৃহস্পতিবার বিকেল ৫টা ১০ মিনিটে। একই দিন সকাল নয়টা, বেলা একটা ও বিকেল তিনটায়। এ ছাড়া শুক্র ও শনিবার সকাল নয়টায় পুরো সপ্তাহের সব পর্ব একসঙ্গে দেখানো হবে।
