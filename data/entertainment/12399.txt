
বিপাশা হায়াত অন্যতম জনপ্রিয় অভিনেত্রী। অভিনয় করছেন টিভি ও চলচ্চিত্রে। নাট্যকার। চিত্রশিল্পী। তারকার টি-টোয়েন্টিতে এবারের অতিথি তিনি।স্ট্রেট বলযাঁকে অথবা যাঁদের দেখে এখনো অভিনয় শিখি...রাজনীতিবিদ।ছোটবেলায় ‘জীবনের লক্ষ্য’ রচনায় যা লিখতে ভালো লাগত...যা হতে চেয়েছি, তার উল্টোটাই লিখতে হয়েছে। কারণ সমাজে তার কোনো গ্রহণযোগ্যতা ছিল না। এখন আমি কিন্তু তা-ই হয়েছি। অভিনেত্রী।সবচেয়ে ভালো লাগে, যখন শুনি...মা, আই লাভ ইউ।যে বইটি পড়ে গায়ে কাঁটা দিয়েছিল...অনেক বই। তবে ইদানীং খুশবন্ত সিংয়ের ‘দিল্লি: অ্যা নভেল’ পড়ার পর তেমনটাই হয়েছে।গুগলিআমাদের পরিবারের তারকাদের মধ্যে সবচেয়ে জনপ্রিয়...আবুল হায়াত, আমার আব্বু।নাট্যকার বিপাশা হায়াতের যে দিকটি অভিনয়শিল্পী বিপাশার সবচেয়ে ভালো লাগে...
পাজল সলভ করা। নাট্যকার বিপাশা হায়াতের প্রতিটি নাটকই পাজল সলভ করার মতো।
অল্প বয়সী নায়িকার চরিত্রে অভিনয়ের প্রস্তাব পেলে যেভাবে প্রস্তুতি নেব...
শুরুতেই তা ফিরিয়ে দেব। কারণ এ ধরনের চরিত্রের জন্য যেভাবে প্রস্তুতি নেওয়া প্রয়োজন, তা আমাদের দেশে নেই।
অভিনয়শিল্পী হিসেবে তৌকীর আহমেদকে যত নম্বর দেওয়া যায়...
তা দর্শকের ওপর ছেড়ে দিলাম।
বাউন্সার
আমার বড় ভয়...
নিরাপত্তাহীনতা।
জীবনের যে সময়টা ফ্রেমে বন্দী করে রাখার মতো...
আমার পুরো জীবনটা। তবে কিছু কছু ভুল ছাড়া।
খুব রেগে যাই, যখন...
যখন দেখি কেউ শিল্প ও শিল্পীর সঙ্গে প্রতারণা করে আর কেউ মিথ্যা কথা বলে।
অবসরে কাজ পড়ে গেলে যা করি...
আমার অবসর বলে কিছু নেই। কাজের মাঝেই আমি আনন্দ খুঁজে পাই।
ফুলটস
যোগাযোগের প্রিয় মাধ্যম...
সরাসরি যোগাযোগকে আমি বেশি গুরুত্ব দিই।
ছবি আঁকার প্রিয় মাধ্যম...
অ্যাক্রিলিক অন ক্যানভাস আর ইংক অন পেপার।
সন্তানদের যে কথাটি বারবার বলি...
মানুষের জন্য কাজ করো।
এখনো যাঁর প্রেমে মশগুল...
তৌকীর আহমেদ এবং তৌকীর আহমেদ।
পাওয়ার প্লে
এই মুহূর্তে যে গানটি শুনতে ইচ্ছা করছে...
রবীন্দ্রসংগীত ‘তোমার অসীমে প্রাণ মন লয়ে, যত দূর আমি ধাই’। সন্ধ্যা মুখোপাধ্যায়ের কণ্ঠে গানটি খুব ভালো লাগে।
যে জায়গাটি এখনো দেখা হয়নি, কিন্তু ঘুরে আসার ইচ্ছা আছে...
কিছুই তো দেখা হয়নি। সবই বাকি রয়ে গেছে।
দেশ নিয়ে আশাবাদের বড় জায়গা...
নতুন প্রজন্ম।
সিনেমার প্রিয় সংলাপ...
ফেদেরিকো ফেলেনির লা স্ত্রাদা ছবির একটি সংলাপ ‘এই পৃথিবীতে প্রতিটি বস্তুরই প্রয়োজন আছে। এমনকি পথের ধুলায় পড়ে থাকা নুড়ি পাথরটিরও।’
