
মাস খানেক ধরেই শোনা যাচ্ছিল গুঞ্জন—ইলোন মাস্কের সঙ্গে বুঝি হলিউড তারকা অ্যাম্বার হার্ডের একটা সম্পর্ক গড়ে উঠেছে। কিন্তু তাঁদের কাছ থেকে এ ব্যাপারে কিছুই জানা যাচ্ছিল না। ইনস্টাগ্রামে একটি ছবি শেয়ার করে তাঁরা এবার জানান দিলেন সম্পর্কের বিষয়টি।
ছবিতে দেখা যাচ্ছে, ডিনার টেবিলে অ্যাম্বার হাত রেখেছেন কানাডিয়ান-আমেরিকান ধনকুবের ইলোনের কাঁধে। আর হ্যাঁ, ইলোনের গালে লিপস্টিকের দাগ।প্রেমিক যুগল তাঁদের সাপ্তাহিক ছুটির দিন কাটিয়েছে অস্ট্রেলিয়ায়। সেখানেই অ্যাম্বার ‘অ্যাকুয়াম্যান’ ছবিটির শুটিং করেছিলেন।অ্যাম্বার আর ইলোনের সম্পর্কের গুঞ্জন শোনা যাচ্ছিল ২০১৬ সালের জুলাই মাস থেকেই। সে সময় অ্যাম্বার জনি ডেপের সঙ্গে সম্পর্ক চুকিয়ে দেওয়ার মামলা করেছিলেন। মিড ডে
 
