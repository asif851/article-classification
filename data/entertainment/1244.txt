
একসঙ্গে চার ছবির নায়ক, নাকি চার নায়িকার সঙ্গে একই ছবিতে নায়ক আরিফিন শুভ? শিরোনাম দেখে এমন প্রশ্ন পাঠকের মনে হতেই পারে। কিন্তু না, আসল ঘটনা হলো, একই ছবিতে চার রূপে অভিনয় করছেন এই তারকা। কখনো তিনি সাধুবাবা, কখনো ঝাড়ুদার, কখনো পুলিশ কর্মকর্তা আবার কখনো চিকিৎসক। সাফিউদ্দীন সাফির পরিচালনায় ছবিটির নাম ওয়ার্নিং।শুভ বললেন, ‘গল্পের প্রয়োজনই এতগুলো চরিত্রে অভিনয় করতে হয়েছে আমাকে। সমাজের উঁচুতলার মুখোশধারী শয়তানদের শায়েস্তা করতে গল্পে চরিত্রটিকে বিভিন্ন সময় ভিন্ন ভিন্ন রূপ আনতে হয়েছে। চরিত্রগুলো আমাদের খুব চেনা। সহজেই মিশে যাওয়া যায়। তাই সমস্য হচ্ছে না।’ওয়ার্নিং ছবিতে শুভর বিপরীতে অভিনয় করছেন মাহি।পরিচালক জানান, এবার কোরবানির ঈদে ছবিটি মুক্তি দেওয়া হবে।
