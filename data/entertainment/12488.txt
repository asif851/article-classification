
অভিনেতা আরিফিন শুভ গতকাল সকালেই কলকাতা থেকে ফিরলেন। বিশ্রাম নিচ্ছিলেন। এর ফাঁকেই হলেন প্রথম আলোর মুখোমুখি
 
কলকাতায় কেন?একটি ছবিতে কাজ করছি। নাম আহা রে। পরিচালক রঞ্জন ঘোষ। সেই ছবির চুক্তির জন্যই সেখানে গিয়েছিলাম। পাশাপাশি ছবির লুক সেট, কস্টিউমের কাজের পাশাপাশি চরিত্রের কর্মশালাও করে এলাম।খুব ব্যস্ত সময় যাচ্ছে নিশ্চয়ই?বলতে পারেন। ভালো থেকো ছবির মুক্তি পিছিয়ে এখন ৯ ফেব্রুয়ারি নেওয়া হয়েছে। এই ছবির প্রচারে সময় দিতে হবে। ১২ ফেব্রুয়ারি আবার যাচ্ছি কলকাতায়, আহা রে ছবির শুটিংয়ে। সেখানে দুই দিনের কর্মশালা করার পর শুটিং শুরু হবে। এরপর ১ মার্চ ‘লাক্স সুপারস্টার’ প্রতিযোগিতায় বিচারক হিসেবে সময় দেব। ২০ মার্চ থেকে শুরু করব অরিন্দম শীলের বালিঘর ছবির কাজ। এপ্রিলে আবার শিহাব শাহিনের মনফড়িং-এর শুটিংয়ের কথা আছে।শুনেই তো হাঁপিয়ে উঠছি! কাজের ব্যস্ততার বাইরে নিজেকে দেওয়ার জন্য সময় পান?সময় খুব একটা পাই না। এমনকি আজকাল নিজের পরিবার নিয়ে যে বাইরে কোথাও যাওয়া হয়ে ওঠে না। এ জন্য নিজে কিছুটা মানসিক কষ্টে ভুগি। তবে হাজার ব্যস্ততার ফাঁকেও নিয়মিত জিমে যাই। মা থাকেন ময়মনসিংহে। প্রতিদিন ফোনে মাকে সময় দিই।শেষ তিন প্রশ্ন...ফেসবুকে স্ত্রী অর্পিতার সঙ্গে কোনো ছবি আপনার নেই। স্ত্রীকে নিয়ে কোনো অনুষ্ঠানেও আপনাকে তেমন একটা দেখা যায় না। কেউ কেউ বলেন, নায়কসুলভ ভাবমূর্তি রাখার জন্য আরিফিন শুভ এ কাজটি করেন। সত্যিই কি তা–ই?আমি তো আমার স্ত্রীকে কখনোই লুকাইনি। ‘কেউ কেউ’ এই বিষয়টিকে যতটা জটিলভাবে ভাবছেন, বিষয়টি আমি সেভাবে দেখি না। এটা সেই নির্দিষ্ট কিছু মানুষের ভুল ধারণা।
পর্দায় আপনি নাকি মাঝেমধ্যে অতি অভিনয় করেন...যখন আমি টেলিভিশনে সহজ, সরল, স্বাভাবিকভাবে অভিনয় করেছি, সে সময় অনেক পরিচালকই আমার অভিনয়কে গ্রহণ করতে চাননি। তাই চলচ্চিত্রে আসার পর আমার অভিনয়ের ধরনটা বদলে যায়। সেটা অবশ্য পরিচালকের চাওয়া থেকেই করা। চলচ্চিত্রের সংলাপ সাধারণত একটু উচ্চ স্বরে বলতে হয়। সেই উচ্চ স্বরটাকেই হয়তো অনেকে অতি অভিনয় মনে করেন।
অভিযোগ আছে, শুটিংয়ে কখনো কখনো পরিচালককে আপনি পরিচালনা শেখান। তাই নাকি?একদমই না। তবে আমার এমনও অভিজ্ঞতা আছে যে পরিচালকই চেয়েছেন যেন আমি নিজ থেকে তাঁকে দৃশ্যের ব্যাপারে কিছু পরামর্শ দিই। শুটিংয়ে মুখিয়ে থাকেন আমার ইনপুটের দিকে। শট নেওয়ার আগে আমার কাছে পরিচালক জানতে চান—এই দৃশ্যে আমার ইনপুট কী হবে। তাহলে বোঝেন এবার!
সাক্ষাৎকার: শফিক আল মামুন
