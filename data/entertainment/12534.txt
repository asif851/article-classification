
কাল শুক্রবার প্রেক্ষাগৃহে মুক্তি পাচ্ছে ওয়ার্নিং ছবিটি। থ্রিলার অ্যাকশন ধাঁচের গল্প নিয়ে ছবিটি পরিচালনা করেছেন সাফি উদ্দিন সাফি। ম্যাপল ফিল্মসের ব্যানারে তৈরি এই ছবিতে অভিনয় করেছেন আরিফিন শুভ, মাহি, কাজী হায়াৎ, রুবেল, মিশা সওদাগর, শিমুল খান, সিবা সানু, রেবেকো প্রমুখ। ছবির গানের কথা লিখেছেন কবির বকুল। সুর ও সংগীত করেছেন শওকত আলী ইমন। আবহ সংগীত করেছেন ইমন সাহা। গানগুলোয় কণ্ঠ দিয়েছেন জেমস, শাফিন আহমেদ, দিনাত জাহান, কনা, ন্যান্সি, রূপম, রমা, সায়মন প্রমুখ।এদিকে ওয়ার্নিং ছবির গানের অ্যালবাম এসেছে গত সোমবার। প্রকাশ করেছে টাইগার মিডিয়া। ওই দিন সন্ধ্যায় রাজধানীর এক রেস্তোরাঁয় আয়োজিত অনুষ্ঠানে অ্যালবামটির মোড়ক খুলেছেন ছবির শিল্পী ও কলাকুশলীরা।
