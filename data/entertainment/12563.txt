
উপস্থাপনার দায়িত্ব পালন করলেন পিট বুল। টেইলর সুইফট পেলেন বিশেষ পুরস্কার। পারফর্ম করল ওয়ান ডিরেকশন, ঝুলি ভরে পুরস্কারও নিয়ে গেল। এমিনেম ও ড্রেককে টপকে সেরা র‌্যাপ/হিপ হপ অ্যালবামের পুরস্কার জিতে নিলেন ইগি অ্যাজালিয়া। আরও পুরস্কার পেলেন বিয়োন্স নোয়েলস, কেরি আন্ডারউড, এনরিকে ইগলেসিয়াস প্রমুখ শিল্পীরা। এ বছর আমেরিকান মিউজিক অ্যাওয়ার্ডে চমক কম নয়। ২৩ নভেম্বর যুক্তরাষ্ট্রের লস অ্যাঞ্জেলেসের নকিয়া থিয়েটারে হয়ে গেল ২০১৪ সালের আমেরিকান মিউজিক অ্যাওয়ার্ড। সব ছাপিয়ে তারকাদের ঝলমলে ফ্যাশনই নজর কাড়ল। কে এলেন কেমন সাজে দেখে নিন এক ঝলকে।
