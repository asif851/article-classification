
আজিজুল হাকিম। মঞ্চ, টিভি ও চলচ্চিত্র অভিনেতা। আজ রাতে বাংলাভিশনে প্রচারিত হবে ধারাবাহিক নাটক নিজ গৃহে পরবাসী। পরিচালনার পাশাপাশি নাটকটিতে অভিনয়ও করেছেন তিনি।দেশের বাইরে ভ্রমণ...দুই সপ্তাহ অস্ট্রেলিয়া ছিলাম। গত শুক্রবার ফিরেছি। অস্ট্রেলিয়ার সিডনির নিউ সাউথ ওয়েলসে বাংলাদেশ ওয়েলফেয়ার সোসাইটি নামের একটি সংগঠন ‘তারকা মেলা’র আয়োজন করে। সেখানে সাংস্কৃতিক অনুষ্ঠানে অংশ নিয়েছি আমি, জিনাত হাকিম, জয়া আহসান, অপূর্ব, হূদয় খান, সুজানা, নাজনীন মিমি ও এস এ হক অলিক। পাশাপাশি চিরকুট নামের একটি নাটকের শুটিং করেছি।নিজ গৃহে পরবাসী...যৌথ পরিবারের নানা টানাপোড়েনের গল্প নিয়ে নাটকটি। আমাদের সমাজের মানুষেরা কখনো কখনো নিজের ঘরে নিজেকে পরবাসী মনে করে।নাটকের মতো ব্যক্তিগত জীবনের অভিজ্ঞতা...হা হা হা। আমার কাছে তেমনটা কখনোই মনে হয়নি। সিনেমার মতো শোনালেও বলব, আমার ঘর আমার বেহেশত।মঞ্চের আমি...মঞ্চ আমাকে কাঁদায়। ২০০১ সালে সর্বশেষ জয়জয়ন্তী নাটকে অভিনয় করেছিলাম। এরপর টিভি নাটকে অভিনয় নিয়ে ব্যস্ত হয়ে যাই। মঞ্চে আর সময় দিতে পারছি না।অভিনয় ছাড়া আর যা পারি...
অভিনয়টাই শিখেছি। এটাই ঠিকভাবে করার চেষ্টা করি। বয়সের সঙ্গে সঙ্গে নিজেরও রূপান্তর করছি। চাহিদা যত দিন থাকবে, তত দিন অভিনয় করব। অভিনয় ছাড়া অন্য কাজ করতে গিয়ে ধরা খেয়েছিলাম।হাকিম নড়ে...আমার ছেলে হূদের বয়স এখন চার বছর। ও স্কুলে ভর্তি হয়েছে। নিয়মিত মাঠে খেলতে যায়। আমি ওর জন্য নিজেকে সচল রাখার চেষ্টা করছি। হাকিম কখনো নড়েনি। তবে ছেলের কাছে আমাকে নড়তে হয়।মনজুর কাদের
