
প্রথম ওভারেই ছক্কা হাঁকালো শাহরুখ খান এবং আনুশকার জুটি। মুক্তি পেল ইমতিয়াজ আলির বহু প্রতীক্ষিত ছবি ‘যাব হ্যারি মেট সেজল’। শুরুতেই বিদেশ-উপসাগরীয় মহাদেশের পিচে বাজিমাত করল বলিউড ‘বাদশা’ এবং ‘সুলতানা’-র রসায়ন।
‘বাহুবলী ২’ সিনেমাকে শুরুতেই উপসাগরীয় মহাদেশের মাটিতে পেছনে ফেলে এগিয়ে গেছে প্রেমের ছবি ‘যাব হ্যারি মেট সেজল’। সব প্রেক্ষাগৃহে প্রথম শো হাউসফুল গেছে। কয়েক ঘণ্টা পরই প্রথম দিনে উপসাগরীয় দেশগুলো থেকে কত আয় হলো তার হিসাব পাওয়া যাবে। প্রথম দিনের যা ছবি তাতে ‘যাব হ্যারি মেট সেজল’ আন্তর্জাতিক ক্ষেত্রেও ‘বাহুবলী ২’-এর থেকে এগিয়ে আছে।
এর আগে শাহরুখের ক্যারিশমা দুর্দান্তভাবে সাড়া ফেলেছে। সেরা তিন ছবির ওপেনার হিসেবে কিং খানই দাপট দেখিয়ে এসেছেন। তাঁর অভিনীত যাব হ্যারি মেট সেজল প্রথম স্থানে এসে গেছে। এরপর বাহুবলী ২ আছে। আর ঠিক তারপরেই আছে শাহরুখের ‘রইস’। শুরুর হাল দেখে অনেক বলিউড চিত্রসমীক্ষকদের ধারণা, আন্তর্জাতিক ক্ষেত্রে আয়ের দিক থেকে প্রথম দশ ছবির মধ্যে ইমতিয়াজ পরিচালিত এই ছবিটি চলে আসতে পারে। ইতিমধ্যে এই তালিকায় শাহরুখ অভিনীত দুটি ছবি আছে।
দেশের মাটিতেও শুরুতেই আশা জাগিয়েছে শাহরুখ-আনুশকার ‘জেএইচএমএস’ ছবিটি। দিল্লির কিছু প্রেক্ষাগৃহে চড়া দামে টিকিট বিক্রি হচ্ছে। এমনকি একটি প্রেক্ষাগৃহে ২ হাজার ৪০০ রুপিতে টিকিট পাওয়া যাচ্ছে। মুম্বাইয়ের প্রায় একই ছবি। এখানের কিছু কিছু প্রেক্ষাগৃহে ১ হাজার ৫০০ থেকে ১ হাজার ৮০০ রুপিতে টিকিট বিক্রি হচ্ছে।
