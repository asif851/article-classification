
আজ কবি সুফিয়া কামালের জন্মদিন। তিনি ছিলেন ছায়ানটের প্রতিষ্ঠাতা সভাপতি। ছায়ানট আজ এই বরেণ্য কবিকে স্মরণ করবে বর্ষার গানে গানে। থাকবে লেখা থেকে পাঠ ও নাচ। গান করবেন ইফ্ফাত আরা দেওয়ান, শাহীন সামাদ, লাইসা আহমেদ লিসা, ডালিয়া নওশীন, মইদুল ইসলাম, তানিয়া মান্নান। পাঠ করবেন কৃষ্টি হেফাজ ও লিয়াকত আলী খান। সন্ধ্যা সাতটায় ছায়ানট সংস্কৃতি ভবন মিলনায়তনে এই অনুষ্ঠান শুরু হবে বর্ষার কোনো রাগে রেজওয়ান আলীর খেয়াল পরিবেশনের মধ্য দিয়ে। অনুষ্ঠানে আরও থাকবে ছায়ানটের শিক্ষক ও শিল্পীদের পরিবেশনায় দলীয় গান ও নাচ।
