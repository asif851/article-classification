
মোশাররফ করিম। ছোট পর্দার এ সময়ের অন্যতম জনপ্রিয় অভিনয়শিল্পী। ঈদ উপলক্ষে বিভিন্ন টিভি চ্যানেলে প্রচারিত হচ্ছে তাঁর অভিনীত নাটক। কথা হলো তাঁর সঙ্গে।ঈদের ছুটি কেমন কাটাচ্ছেন?বাসাতেই আছি। বিশ্রাম বিশ্রাম আর বিশ্রাম। ঈদের দিন থেকে বিশ্রামের মধ্যেই আছি। মজার মজার খাবার খাচ্ছি, ঘুমাচ্ছি আর বই পড়ছি।টিভিতে আপনার অনেকগুলো নাটক প্রচারিত হচ্ছে। কোনটা দেখেছেন?একটা নাটকও দেখা হয়নি। আমি আসলে নিজের নাটক দেখি না। শুটিংয়ের আগে একটা নাটক কিংবা ওই নাটকের চরিত্র নিয়ে যতটা আগ্রহ থাকে, চরিত্রটিকে যথাযথভাবে ফুটিয়ে তোলার জন্য অনেক পরিকল্পনা করি; কিন্তু শুটিংয়ের পর তা দেখার ব্যাপারে কোনো ইচ্ছা হয় না। কাজ তো করেই ফেলেছি, এখন আর তা দেখে সময় নষ্ট করার দরকার কী?ঈদের দিন বাইরে বেরিয়েছিলেন?সকালে বায়তুল মোকাররম মসজিদে ঈদের নামাজ পড়তে গিয়েছিলাম। অনেক আগে থেকে এই মসজিদেই ঈদের নামাজ পড়ি। কিন্তু এবার বিরক্তিকর অভিজ্ঞতা হয়েছে। নামাজ শেষে দেখি জুতা নেই। কেউ নিয়ে গেছে। খালি পায়ে ফিরতে হলো। কী বিব্রতকর পরিস্থিতি!বাসায় ঈদের দিন কে রান্না করেছেন?আম্মা আর জুঁই। বাসায় আরও অনেকে আছেন। সবাই মিলেই করেন।কোন খাবারটা বেশি ভালো লেগেছে?আমার গ্রামের বাড়ি বরিশালের গৌরনদীতে। আমাদের আঞ্চলিক একটা শরবত আছে। নাম ‘মলিদা’। আতপ চাল, তালের শাঁস, নারকেল, আদা, চিনি অথবা গুড় আর পানি দিয়ে তৈরি করা হয়। প্রতি ঈদে এই শরবত খেয়ে আমাদের ঈদ শুরু হয়। তবে আমার প্রিয় খাবার হলো খিচুড়ি আর মাংস। সঙ্গে সেমাই, পায়েস।একেবারেই কোথাও বেড়াতে যাননি?শ্বশুরবাড়ি গিয়েছিলাম।ঈদে আপনার কোন নাটকের ব্যাপারে দর্শকদের আগ্রহ লক্ষ করেছেন? কোনো প্রতিক্রিয়া শুনেছেন?সেই রকম ঝালখোর, সিকান্দর বক্সের হাওয়াই গাড়ি আর বিহাইন্ড দ্য ট্র্যাপ নাটকের কথা। অনেকেই প্রশংসা করেছেন।বিনোদন প্রতিবেদক
