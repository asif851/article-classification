
শহিদ কাপুরের সঙ্গে ‘শানদার’ চলচ্চিত্রে অভিনয় করেছেন সময়ের জনপ্রিয় অভিনেত্রী আলিয়া ভাট। মুক্তির অপেক্ষায় থাকা ওই ছবির একটি দৃশ্যে অভিনয়ের জন্য নাকি কঠোর পরিশ্রম করেছেন আলিয়া। ছবির ট্রেলার উন্মোচন অনুষ্ঠানে ‘স্টুডেন্ট অব দ্য ইয়ার’ ছবির মধ্য দিয়ে বলিউডে পা রাখা এই তারকা গতকাল মঙ্গলবার এ কথা জানিয়েছেন বলে এনডিটিভির খবরে বলা হয়েছে।আলিয়া ভাট বলেন, ‘শহিদ কাপুর এবং আমি দুজনেই নিয়মিত ট্রেনিংয়ে অংশ নিয়েছি। তবে শহিদ নিজেকে ফিট রাখতে আর আমি শুধু ওই দৃশ্যের জন্য ট্রেনিংয়ে অংশ নিয়েছি।’ আলিয়া ভাট আরও বলেন, ওই দৃশ্যটি খুব বড় ছিল না। কিন্তু দৃশ্যটি যথাযথভাবে করার জন্য তিনি যথেষ্ট পরিশ্রম করেছেন।পরিচালক বিকাশ বলও ওই দৃশ্যের জন্য আলিয়ার বাড়তি পরিশ্রমের কথা জানিয়েছেন। প্রচণ্ড ঠান্ডার মধ্যেও আলিয়া ওই দৃশ্যে অভিনয়ের জন্য সংক্ষিপ্ত পোশাক পরেছেন।উল্লেখ্য, ‘শানদার’ চলচ্চিত্রটির অফিশিয়াল ট্রেলার উন্মোচন করা হয়েছে। সেখানে একটি দৃশ্যে আলিয়া ভাটকে সংক্ষিপ্ত পোশাকে উপস্থিত হতে দেখা যায়।
