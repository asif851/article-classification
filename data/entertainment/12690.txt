
ক্যাটরিনা কাইফের জীবনের সঙ্গে বিচিত্রভাবে মিলে গেছে তাঁর নতুন ছবির একটি গান। এ বছর আসছে তাঁর নতুন ছবি ‘বারবার দেখো’। তারই একটি বিচ্ছেদি গানের কথা—‘সব সময় যে তোমাকে দেখতাম, সেই তুমি এখন চোখের আড়ালে’।বিচ্ছেদের পর খুব সাবধানে নিজেকে সামলাতে হয়। নয়তো নানা বিপত্তি আসতে পারে জীবনে। ছবির কথা বাদ দিয়ে জীবনের কথা জানতে চাওয়া হয়েছিল ক্যাটরিনার কাছে। রণবীর কাপুরের নাম উল্লেখ না করে বলা হয়েছিল, বিচ্ছেদের পর কীভাবে সামলেছিলেন নিজেকে? ক্যাটরিনা বলেছেন, ‘ব্যায়ামাগারে ভর্তি হয়েছিলাম। ব্যায়াম করতে গেলে নিজের প্রতি নিবিড় মনোযোগ দিতে হয়।’নতুন ছবিতে যে গড়নে তাঁকে দেখা যাবে, সেটা যেন তাঁর বিচ্ছেদেরই ফল। ছবির ট্রেলারের ক্যাটরিনাকে এ রকম আগে কখনোই দেখা যায়নি। ছবি-সংশ্লিষ্ট ব্যক্তিদের বিশ্বাস, এই গান শিগগিরই আলোচনায় চলে আসবে শুধু ক্যাটরিনার এই নতুন অবয়বের কারণে।‘বারবার দেখো’ ছবিতে ক্যাটরিনার বিপরীতে অভিনয় করেছেন সিদ্ধার্থ মালহোত্রা। ছবিটি পরিচালনা করেছেন নিত্য মেহরা। ইন্ডিয়ান এক্সপ্রেস
