
এমন চুলই যেন তাঁর জীবনের সবচেয়ে বড় ভুল। বড্ড বেয়াড়া, অবাধ্য। খোঁপার শাসন মানে না। ক্লিপ বা চুলের ব্যান্ডে আটকানো যায় না। কালচে আভা ছড়ানো সোনারঙা চুলগুলো নিয়ে সব সময়ই নাকি ভীষণ বিপদে থাকেন জেনিফার অ্যানিস্টোন।এই হলিউড তারকা বলেছেন, চুলের সঙ্গে চুলোচুলি করেই কাটে তাঁর দিন; ‘মজার ব্যাপার হলো, আমার চুলই যেন আমার দুর্দশার কারণ। সব সময়ই ভাবতে থাকি কী করে এই চুলগুলো বাগে আনা যায়। সব সময়ই মনে হয় আমার চুল যেন বেশি শুষ্ক, বেশি এলোমেলো। তারপরও সবাই কেন জানি আমার চুল পছন্দ করে। এর পুরো কৃতিত্ব আমার কেশসজ্জা যাঁরা করেন তাঁদের।’অ্যানিস্টোন যোগ করেছেন, সৌন্দর্যের রহস্য মানুষের মুখে লুকিয়ে থাকে না, থাকে মনে; ‘আমি খুবই আত্মবিশ্বাসী। সৌন্দর্যের মধ্যে আত্মবিশ্বাসের ঝলক থাকে।’ ফিমেল ফার্স্ট।
