
ব্যর্থতায় হ্যাটট্রিক করার পর অবশেষে খানিক বিরতি নিতে যাচ্ছেন বিদ্যা বালান। গত দুই বছরে মুক্তি পাওয়া ঘনচক্কর, শাদি কি সাইড ইফেক্টস আর ববি জাসুস বক্স অফিসে বেশ বাজেভাবে ফ্লপ হয়। সেই ব্যর্থতার ধকল সামলাতে এখন বেশ বেগ পেতে হচ্ছে বিদ্যাকে। হাতে নেই তেমন বিশেষ কোনো ছবিও। তাই এখন একটু বিশ্রাম চান তিনি। এখন কাজ করছেন হামারি আধুরি কাহানি নামের একটি ছবিতে। জানা গেছে, এ ছবির শুটিং শেষ হলেই সিদ্ধার্থকে নিয়ে যুক্তরাষ্ট্রে উড়াল দেবেন বিদ্যা। সেখানে তিন মাস লম্বা ছুটি কাটাবেন। তিনি প্রত্যাশা করছেন, হয়তো এর মধ্য দিয়ে আবারও নতুনভাবে নতুন উদ্যমে কাজে ফিরবেন তিনি। টাইমস অব ইন্ডিয়া।
