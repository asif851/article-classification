
বলে কী! যে প্রিয়াঙ্কা চোপড়া শ্যাম্পুর বিজ্ঞাপনচিত্রে ঢেউ খেলানো চুলের জাদু দেখান, তাঁরই কিনা ‘কেশবিরল মস্তক’! ন্যাড়া মাথার প্রিয়াঙ্কা চোপড়াকে চোখে পড়বে ম্যারি কম ছবির একটি দৃশ্যে। তবে ভক্তদের আঁতকে ওঠার কিছু নেই। দৃশ্যটির জন্য প্রিয়াঙ্কাকে চুল ফেলতে হয়নি, পুরোটাই মেকআপের কারসাজি। ‘মাত্র দুটি দৃশ্যের জন্য যদি চুল ফেলে দিই, ছবির বাকি দৃশ্যগুলো কে করবে?’ বলে তিনি আরও যোগ করেন, ‘চরিত্রের প্রয়োজনে ন্যাড়া হতে আমার আপত্তি নেই।’ ম্যারি কম চলচ্চিত্রে একজন বক্সিং চ্যাম্পিয়নের চরিত্রে অভিনয় করেছেন প্রিয়াঙ্কা। জিনিউজ।
