
 
বেশ কিছুদিন পর একসঙ্গে অভিনয় করলেন অপূর্ব ও সোহানা সাবা। ‘আলোকন’ নামের এই নাটক নির্মাণ করেছেন তপু খান।
কয়েক দিন আগে নাটকটির শুটিং হলো ঢাকা ও আশপাশের এলাকায়। নাটকটির গল্প প্রসঙ্গে পরিচালক জানালেন, দুজন দুই ধরনের মানুষ। যার একজন বাচ্চা পছন্দ করে। আরেকজন একেবারেই পছন্দ করে না। এই দুজন মানুষ প্রেমে পড়ে। তারপর একসঙ্গে শুরু করে জীবন। এই দুজনের জীবন শুরু করার দিন থেকে তাঁদের সঙ্গী হয় ‘মায়া’ নামের একটি শিশু।
নাটকটি খুব তাড়াতাড়ি প্রচারিত হবে একটি বেসরকারি চ্যানেলে। এতে আরও অভিনয় করেছেন রহমান আজাদ, লিওনা, কাজী শিলা ও মাহমুদা নিশা।
