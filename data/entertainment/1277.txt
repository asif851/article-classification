
বলিউড অভিনেত্রী কারিশমা কাপুরের বিরুদ্ধে নতুন অভিযোগ এনেছেন তাঁর প্রাক্তন স্বামী সঞ্জয় কাপুর। অভিযোগে সঞ্জয় জানিয়েছেন, শুধুমাত্র টাকার জন্য কারিশমা তাঁকে বিয়ে করেছিলেন। আর এ ব্যাপারটি নাকি কারিশমা করেছিলেন খুব পরিকল্পিতভাবে।২০০৩ সালে ধনাঢ্য ব্যবসায়ী সঞ্জয় কাপুরের সঙ্গে কারিশমা কাপুরের বিয়ে হয়। বিয়ের কয়েক বছর পর থেকেই স্বামী-স্ত্রীর মধ্যে দ্বন্দ্ব শুরু হয় । ২০০৫ সালে প্রথম মেয়ে সামায়রার জন্মের পর তাঁরা আলাদা থাকতে শুরু করেন। ২০১০ সালে আবার তাঁরা মিলিত হন। সে বছরই জন্ম নেয় তাঁদের দ্বিতীয় সন্তান, রাজ কাপুরের নামের সঙ্গে মিলিয়ে ছেলের নাম রাখা হয় কিয়ান রাজ কাপুর। ২০১৪ সালের জুন মাসে আদালতের মাধ্যমে তাঁদের দাম্পত্য জীবনের অবসান ঘটে । সে সময় গুজব রটেছিল, প্রিয়া ছাটওয়াল নামের এক নারীর সঙ্গে সঞ্জয় কাপুর প্রেম করছেন।বলা হয়, ১৯৯২ থেকে ১৯৯৫ সাল পর্যন্ত সহ-অভিনেতা অজয় দেবগনের সঙ্গে কারিশমার প্রেমের সম্পর্ক ছিল । পরবর্তী সময়ে বলিউডের প্রভাবশালী বচ্চন পরিবারের ছেলে অভিষেক বচ্চনের সঙ্গে কারিশমার প্রেমের সম্পর্ক গড়ে ওঠে। ২০০২ সালের অক্টোবরে তাঁরা বাগদানের ঘোষণা দেন। কিন্তু তা বিয়ে পর্যন্ত গড়ায়নি। টাইমস অব ইন্ডিয়া
