
প্রকাশিত হলো গানের দল ‘প্রায়-শূন্য’-এর প্রথম অডিও অ্যালবাম প্রার্থনার ময়দানে। গতকাল শুক্রবার বিকেলে এবিসি রেডিওর মাধ্যমে গানগুলো অবমুক্ত করা হয়।আজ থেকে জি-সিরিজের ইউটিউব চ্যানেলে পাওয়া যাবে অ্যালবামটি। ২০ এপ্রিল থেকে মিলবে সিডি। গানের কথা লিখেছেন ফয়সল নোই ও রাজু বামাচারী, সুর করেছেন রাজু। দলটির প্রধান কণ্ঠশিল্পী মঞ্জু, দলনেতা ও গিটারিস্ট রাজু, ড্রামসে কামরান এবং বেজ গিটার বাজাচ্ছেন জাবেদ।
 
