
আসিফ ও ন্যান্সি প্রথম একসঙ্গে গান করেন‘ঝগড়ার গান’ অ্যালবামে। অ্যালবামটির কাজ করার সময়ই তাঁরা ঘোষণা দিয়েছিলেন একসঙ্গে আরেকটি অ্যালবাম করার। নামও চূড়ান্ত করা হয়েছিল। ‘সন্দেহ’। সে অ্যালবামটির কিছু কাজও গোছানো হয়েছিল কিন্তু জানা গেছে, শেষ পর্যন্ত তা আর আলোর মুখ দেখছে না।গতকাল রোববার আসিফ-ন্যান্সি দু’জনেই ‘সন্দেহ’ নিয়ে নিজেদের চূড়ান্ত সিদ্ধান্ত জানান। দু’জনেই বলেছেন, এটা আমাদের টেকনিক্যাল সমস্যা। তাই ‘সন্দেহ’ অ্যালবামটির কাজ আপাতত আর এগিয়ে নেওয়া সম্ভব হচ্ছে না। এতদিন আমরা দু’জনেই অ্যালবামটি নিয়ে সিদ্ধান্তহীনতায় ভুগছিলাম। অতঃপর শনিবার দু’জনেই সিদ্ধান্ত নিয়েছি অ্যালবামটি থেকে সরে আসার।আসিফ-ন্যান্সির প্রথম দ্বৈত অ্যালবাম ‘ঝগড়ার গান’ মুক্তি পেয়েছিল গত বছর ঈদে আর্ব এন্টারটেইনমেন্টের ব্যানারে।এদিকে, এখন একটি নতুন একক অ্যালবামের প্রস্তুতি নিচ্ছেন ন্যান্সি, পাশাপাশি গাইছেন চলচ্চিত্রের গানও।
 
