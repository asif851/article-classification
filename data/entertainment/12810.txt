
জন্ম ১৯৩৪ সালে পশ্চিমবঙ্গে। বাবার চাকরিসূত্রে ছেলেবেলায়ই চলে আসেন সিলেটে। মঞ্চনাটক দিয়ে অভিনয়জীবন শুরু হয় খলিলের। মুক্তি পাওয়া প্রথম ছবি সোনার কাজল। যদিও এর আগে শুটিং শুরু হয়েছিল প্রীত না জানে রীত ছবিটির।বাংলা ছবির পাশাপাশি একাধিক উর্দু ছবিতেও অভিনয় করেছেন তিনি। তাঁর উল্লেখযোগ্য ছবিগুলো হলো অশান্ত ঢেউ, কাজল, জংলী ফুল, ভাওয়াল সন্ন্যাসী, ক্যায়সে কহু, বেগানা, পুনম কি রাত, উলঝন, সমাপ্তি, তানসেন, নদের চাঁদ, মাটির ঘর, পাগলা রাজা, অলংকার, মিন্টু আমার নাম, ফকির মজনু শাহ, কন্যাবদল, যৌতুক, সোনার চেয়ে দামী, বদলা, মেঘের পরে মেঘ, আয়না, মধুমতি, ওয়াদা, ভাই ভাই, বিনি সুতোর মালা, মাটির পুতুল, পুনর্মিলন, কার বউ, বউ কথা কও, দিদার, আওয়াজ, নবাব, দ্বীপ কন্যা ইত্যাদি। নাটকেও নিয়মিত ছিলেন খলিল। সংশপ্তক তাঁর অভিনয়জীবনের একটি উল্লেখযোগ্য নাটক। তিনি বাংলাদেশ আনসারের একজন কর্মকর্তা ছিলেন। ২০১২ সালের জাতীয় চলচ্চিত্র পুরস্কার অনুষ্ঠানে তিনি আজীবন সম্মাননা লাভ করেন।
