
জনপ্রিয়তার তুঙ্গে থাকা বলিউড তারকা সালমান খানের জীবন নিয়ে ভক্তদের আগ্রহের কমতি নেই। আর বিতর্কও যেন তাঁর পিছু ছাড়ে না। অনেকেই মনে করেন, এই তারকার বায়োপিক তৈরি হলে তা সুপারহিট হবে। কিন্তু সল্লু মনে করেন উল্টো। তাঁর মতে, তাঁর জীবন একেবারেই একঘেয়ে, বায়োপিক বানানোর মতো কোনো উপাদান নাকি এতে নেই। সালমানের ভাষায়, ‘আমার জীবন খুবই বিরক্তিকর। আর এমন জীবনের ওপর কেউ বায়োপিক নির্মাণ করবেন না।’নিজের বায়োপিকে সালমানের অনীহার হয়তো আরও একটি কারণ আছে। বায়োপিক বানাতে হলে চিত্রনাট্যকারকে তাঁর জীবনের সব খুঁটিনাটি জানতে হবে। আর তিনি ছাড়া আর কেইবা তাঁর জীবনের আদ্যোপান্ত ভালো জানবেন? নিজের জীবনের সব কথা প্রকাশ করবেন না বলেই হয়তো সালমান কাউকে তাঁর বায়োপিক বানানোর অনুমতি দিতে নারাজ। ফিল্মফেয়ার।
