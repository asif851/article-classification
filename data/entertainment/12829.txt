
গ্যাংস্টার, ও লামহের মতো ছবি দিয়ে ক্যারিয়ার শুরু হয়েছিল তাঁর। এমন শুরুর কারণেই কি না, কঙ্গনা রনৌত কেবল নির্দিষ্ট ধরনের চরিত্রই পাচ্ছিলেন। যে চরিত্রগুলোতে তাঁর উপস্থিতি কেবল পর্দার সৌন্দর্য বাড়ানো। কিন্তু গ্ল্যামারের সেই খোলস সেই কবেই ছিঁড়ে ফেলেছেন। কঙ্গনা এখন একের পর এক চ্যালেঞ্জিং চরিত্র বেছে নিচ্ছেন। আরও একটি ব্যতিক্রমী চরিত্রের কাজ নিলেন এই অভিনেত্রী। এবার হরিয়ানার এক ক্রীড়াবিদের চরিত্রে অভিনয় করবেন।সম্প্রতি কুইন, রিভলবার রানির মতো ছবি করা কঙ্গনা এবার কাজ করছেন রোমান্টিক-কমেডি ধাঁচের তানু ওয়েডস মানু রিটার্নস ছবিতে। ২০১১ সালের ব্যবসা সফল ছবি তানু ওয়েডস মানুর সিক্যুয়েল এটি। এবার এই ছবিতে দেখা যাবে কঙ্গনার দ্বৈত চরিত্র। এই দুই চরিত্রের একটি হরিয়ানার একজন অ্যাথলেট। এর বেশি অবশ্য কিছু খোলাসা করে বলতে রাজি হননি পরিচালক আনান্দ এল রাই। টাইমস অব ইন্ডিয়া। 
