
অনেকে বলেন আনন্দে ‘বাকরুদ্ধ’ হয়ে পড়া। অনেক সময় অতি আনন্দে মুখে কথা সরে না। সম্প্রতি বলিউডের অভিনেতা ‘কৃশ’ খ্যাত তারকা হৃতিকের এক মেসেজ বা বার্তা পেয়ে আনন্দে এমন দশাই হয়েছিল বলিউডের আরেক সুদর্শন অভিনেতা ইমরান খানের।সম্প্রতি ‘কাট্টি বাট্টি’ ছবির অভিনেতা ইমরান জানিয়েছেন, হৃতিক শুধু আমারই নন; নতুন প্রজন্মের অভিনয়শিল্পীদের অনেকের কাছেই এক বড় অনুপ্রেরণার নাম। আমি বিশ্বাসই করতে পারিনি যে, সেই তিনিই (হৃতিক) আমাকে বার্তা বা মেসেজ পাঠাবেন। আমি তাঁর এই বার্তা পেয়ে রীতিমতো ‘বাকরুদ্ধ’ হয়ে পড়েছিলাম।আদতে ইমরানের এই ‘বাকরুদ্ধ’ হওয়ার পেছনে রয়েছে তাঁকে বার্তা পাঠিয়ে হৃতিকের শুভেচ্ছা জানানোর বিষয়টি। ‘কাট্টি বাট্টি’ ছবিতে অভিনয় করেছেন ইমরান খান। এ ছবিতে ইমরানের অভিনয়ের জন্যই তাঁকে শুভেচ্ছা জানিয়ে বার্তা পাঠিয়েছিলেন হৃতিক। আর এই বার্তা পেয়ে উচ্ছ্বসিত ইমরান তাঁর আনন্দের অভিব্যক্তি প্রকাশ করতে গিয়েই জানিয়েছেন এমন ‘বাকরুদ্ধ’ হওয়ার কথা।
নিখিল আদভানির ‘কাট্টি বাট্টি’ ছবিতে ইমরানের বিপরীতে অভিনয় করেছেন কঙ্গনা রনৌত।
