
তরুণসমাজের মাদক ও সন্ত্রাসী কর্মকাণ্ডে জড়িয়ে পড়ার গল্প নিয়ে তৈরি ‘ক্রাইম রোড’। গত জানুয়ারিতে এ ছবি সেন্সর ছাড়পত্র পায়। ছবির নির্মাতা সায়মন তারিক সম্প্রতি জানালেন এর মুক্তির দিন। ২৪ মার্চ মুক্তি পাচ্ছে ‘ক্রাইম রোড’। মার্চে ছবিটির মুক্তি নিয়ে পরিচালক সায়মন তারিক বলেন, ‘বেশ কিছুদিন ধরেই প্রেক্ষাগৃহে ভালো ছবি মুক্তি পাচ্ছে না। আমাদের ছবিটি বর্তমান সময়কে ধরে করা। তাই স্বাধীনতার মাসকেই ছবিটি মুক্তির জন্য ভালো সময় বলে মনে করছি আমরা।’ আশুলিয়া সিনে প্রোডাকশনের ব্যানারে নির্মিত এ ছবিতে অভিনয় করেছেন আনিসুর রহমান মিলন, শাহরিয়াজ, শরীফ চৌধুরী, শায়লা সাবি, বিপাশা কবির, সাদিয়া আফরিন, অমিত হাসান, বড়দা মিঠু, শামীম, সাঙ্গু পাঞ্জা, নুবিয়া প্রমুখ।
