
প্রতিবছরের জুন মাসের তৃতীয় রোববার বাবা দিবস হিসেবে পালন করা হয়। ১৯১০ সালের ১৯ জুন প্রথম বাবা দিবস উদ্যাপন করা শুরু হয়েছিল। এ বছর বাবা দিবস পালিত হচ্ছে ১৫ জুন৷ এ উপলক্ষে বাংলাদেশের চলচ্চিত্র, টিভি নাটক ও সংগীত জগতের তিন তারকা জানিয়েছেন তাঁদের প্রথম বাবা হওয়ার অনুভূতি
নুযহাতকে একটা পাখির বাচ্চার মতো লাগছিলফেরদৌসআমার দুই মেয়ে। বড় মেয়ে নুযহাত আর ছোট মেয়ে নামীরা। প্রথম মেয়ের জন্মের সময় আমার মধ্যে অদ্ভুত এক সাহস ভর করেছিল৷ এই সাহস কোথা থেকে পেলাম, তা আজও আমার অজানা! আমার স্ত্রীর নিয়মিত চিকিৎসক ছিলেন সেলিনা হোসেন। তাঁকে আমি অনুরোধ করেছিলাম, সন্তান জন্মের সময়টায় আমি অপারেশন থিয়েটারে থাকব। সন্তানের পৃথিবীতে আসার মুহূর্তটার সাক্ষী হয়ে থাকতে চেয়েছিলাম। চিকিৎসক শুরুতে আমাকে নানা ধরনের ভয় দেখিয়েছিলেন। আমি মোটেও দমে যাওয়ার পাত্র নই। নাছোড়বান্দা আমি শেষ পর্যন্ত চিকিৎসকের পোশাক পরে গুলশানের লেক-ভিউ হাসপাতালের অপারেশন থিয়েটারে ঢুকে পড়ি৷ ২০০৬ সালের ৫ এপ্রিলের কথা। অনাগত সন্তানের অপেক্ষায় আমার মধ্যে অন্য রকম একটা আনন্দ বইতে থাকল। অদ্ভুত রকমের একটা আবেগ আমার মধ্যে খেলা করছিল। সে সময়ের অনুভূতির সেঙ্গ অন্য কোনো সময়ের অনুভূতির মিল নেই। এ আনন্দ তেমন এক আনন্দ, যা শুধু যাঁরা বাবা হয়েছেন, তাঁরাই বুঝতে পারবেন। হঠাৎ কান্নার শব্দ। কিছুক্ষণ পর তোয়ালে দিয়ে সারা শরীর মুড়িয়ে যখন আমার কোলে দেওয়া হলো, নুযহাতকে একটা পাখির বাচ্চার মতো লাগছিল৷ শুধু মুখটা দেখা যাচ্ছিল। মাথাটা বুকের মধ্যে গুঁজে চুপটি মেরে ছিল। আমার এতটাই আনন্দ হচ্ছিল যে অঝোরে চোখের পানি ঝরছিল। আমি কোনো দিন কারও ছোট বাচ্চাকে কোলে নিতে পারতাম না। সাহসও দেখাতাম না। অথচ সেই আমার কাছে ছোট্ট নুযহাত ছাড়া কিছুই ভালো লাগত না।দিনে দিনে নুযহাত বড় হতে থাকল। টুকটাক কথাবার্তা বলতে শুরু করল। মজার ব্যাপার হচ্ছে, নুযহাত ‘মা’ ডাকার আগে ‘বাবা’ ডাকটি শিখেছিল। শুরু ‘বাবানি’ বলে ডাকত। আস্তে আস্তে তা বাবা’তে রূপ নেয়। তবে এখনো মাঝেমধ্যে ‘বাবানি’ বলে ডাকে। সে যখন প্রথম বাবা ডাক দিল, সেদিন বাসার সবাই আনন্দে এত
