
‘কমলা সুন্দরী’ মৈমনসিংহ গীতিকার অন্যতম জনপ্রিয় একটি আখ্যান। পালাটি রচিত হয়েছে আনুমানিক ১০০ বছর আগে। মূল পালা রচনা করেছেন দ্বিজ ঈশান এবং সংকলন ও সংগ্রহ করেছেন দীনেশচন্দ্র সেন। আধুনিক পালাটি নাট্যরূপ ও গীত রচনা করেছেন আবদুল হালিম আজিজ।গতকাল সন্ধ্যায় মঞ্চনাটক আকারে এটি দেখা গেল শিল্পকলা একাডেমির জাতীয় নাট্যশালার মূল মিলনায়তনে। সুন্দরী নাট্যমেলার চতুর্থ দিনে নাটকটি মঞ্চস্থ করে নাট্যতীর্থ। ‘কমলা সুন্দরী’ নাটকটির নির্দেশনা দিয়েছেন তপন হাফিজ।
