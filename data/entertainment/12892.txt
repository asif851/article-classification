
চলতি মাসের শুরুর দিকে হলিউডের অভিনেতা ও ক্যালিফোর্নিয়ার সাবেক গভর্নর আর্নল্ড শোয়ার্জেনেগারের ছেলে মডেল, অভিনেতা প্যাট্রিক শোয়ার্জেনেগারের অ্যাপার্টমেন্ট থেকে বের হওয়ার সময় ক্যামেরাবন্দী হন মার্কিন গায়িকা ও অভিনেত্রী মাইলি সাইরাস। এর পরপরই সমবয়সী এ দুই তারকার অভিসারের খবর ডালপালা মেলে। সম্প্রতি আবার একসঙ্গে দেখা গেছে এ জুটিকে। এবার একটি রেস্তোরাঁয় নৈশভোজে অংশ নিয়েছেন তাঁরা।এ প্রসঙ্গে ঘনিষ্ঠ সূত্রের বরাতে ই-অনলাইন জানিয়েছে, সম্প্রতি ওয়েস্ট হলিউডের একটি রেস্তোরাঁয় একসঙ্গে হাজির হন ২১ বছর বয়সী মাইলি ও প্যাট্রিক। এক বন্ধুর জন্মদিন উদযাপন করতে ওই রেস্তোরাঁয় যান তাঁরা।প্রায় ১৫ জন কাছের বন্ধুকে নিয়ে রাতভর পার্টিতে মেতে থাকতে দেখা যায় মাইলি ও প্যাট্রিককে। পুরোটা সময় একে অন্যের কাছাকাছি ছিলেন তাঁরা। বেশির ভাগ সময়ই প্যাট্রিকের হাতে ছিল মাইলির হাত। একসঙ্গে অনেক ছবি তুলেছেন তাঁরা। তাঁদের আচরণে একে অন্যের প্রতি ভালোবাসা ও দুর্বলতা ধরা পড়ে জন্মদিন উদযাপন অনুষ্ঠানে উপস্থিত সবার চোখে।লাল রঙের পোশাকে দারুণ দেখাচ্ছিল মাইলিকে। বন্ধুরা শ্যাম্পেইন অর্ডার দিলেও তা স্পর্শ করেননি জনপ্রিয় এ তারকা সংগীতশিল্পী। অনুষ্ঠান শেষে সবার সঙ্গে রেস্তোরাঁ থেকে বের হয়ে যান মাইলি ও প্যাট্রিক।
আরও পড়ুন:
অভিসারে মেতেছেন মাইলি-প্যাট্রিক শোয়ার্জেনেগার!
