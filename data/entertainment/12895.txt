
‘এবারের ভ্রমণটা একটু অন্য রকম। আগে তো গিয়েছি শুধু গান গাইতে। এবার গান গাওয়ার পাশাপাশি দুটি সম্মাননা গ্রহণ করব আমরা দুজন।’ বলছিলেন আবিদা সুলতানা। আগামীকাল রাতে জাপান যাচ্ছেন রফিকুল আলম-আবিদা সুলতানা দম্পতি। যাওয়ার আগে মুঠোফোনে জানালেন বিস্তারিত। বললেন, ‘টোকিওতে একটা শো করব। সেখানকার “প্রবাসে প্রজন্ম জাপান” নামের একটি সংগঠন রফিকুল আলমকে মুক্তিযোদ্ধা হিসেবে একটি সম্মাননা দেবে আর আমাকে দেবে গায়িকা হিসেবে। এটা আমাদের জন্য অনেক বড় পাওয়া। অনুষ্ঠানটি হবে আগামী ৩ মে।’টোকিও থেকে ফিরে পাঁচটি নতুন গানের মিউজিক ভিডিওর কাজ শুরু করবেন এই দম্পতি।
