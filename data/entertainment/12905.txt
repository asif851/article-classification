
আরটিভির নিয়মিত অনুষ্ঠান ‘লাক্স ব্রাইডাল শো’-এর ২০০তম পর্ব উপলক্ষে আয়োজন করা হয়েছে ‘লাক্স ব্রাইডাল ফেস্টিভ্যাল ২০১৫’। রাজধানীর তেজগাঁও থেকে অনুষ্ঠানটি সরাসরি প্রচার করা হবে সন্ধ্যা সাড়ে সাতটায়। নিয়মিত অনুষ্ঠানের মতো এ অনুষ্ঠানটিও উপস্থাপনা করবেন শারমিন লাকী।
আজ নাকি আপনি ‘বউ’ সাজবেন?হ্যাঁ, সে রকমই কথা রয়েছে। তবে পুরোপুরি বউ সাজতে পারব না বোধ হয়। কারণ অনুষ্ঠানিট উপস্থাপনাও করতে হবে। বউ সেজে উপস্থাপনা করা কঠিন। আর অনুষ্ঠানটি সরাসরি প্রচারিত হবে। তাই একটু চিন্তায় আছি।লাক্স ব্রাইডাল শো ২০০তম পর্ব পার করেছে। অনুভূতি নিশ্চয় অনেক ভালো?এ উপলক্ষে আজ আয়োজন করা হয়েছে লাক্স ব্রাইডাল ফেস্টিভ্যাল। অনেক ভালো লাগছে। শুধু বিয়ে নিয়ে একিট অনুষ্ঠান এত দূর এসেছে—এটা অনেক বড় পাওয়া। এ জন্য আমার পক্ষ থেকে আরটিভি পরিবার, অনুষ্ঠানের প্রযোজক শাহরিয়ার ইসলামসহ সবাইকে অনেক ধন্যবাদ। আর দর্শকদের ভালোবাসা অনেক বড় পাওয়া।লাক্স ব্রাইডাল ফেস্টিভ্যাল অনুষ্ঠানের আয়োজনটা কেমন হবে?যত দূর জানি, আরটিভির তেজগাঁওয়ের স্টুডিও থেকে সরাসরি অনুষ্ঠানটি প্রচারিত হবে। প্রায় ঘণ্টাব্যাপী এ অনুষ্ঠানে বিয়ের পোশাক নিয়ে র্যা ম্পের পাশাপাশি লিজা ও কানিজ সুবর্ণার গান পরিবেশন করার কথা রয়েছে। আরও কিছু আয়োজন তো আছেই।এর আগেও আপনার উপস্থাপনায় বেশ কয়েকটি অনুষ্ঠান অনেক দিন প্রচারিত হয়েছে।হ্যাঁ, সিদ্দিকা কবীরের সঙ্গে আমার রান্নার অনুষ্ঠানটি অনেক দিন চলেছে। বাংলাভিশনে ক্যারিয়ার শো ‘আপনার আগামী’ও। আসলে দর্শকেরা পছন্দ করলে অনেক অনুষ্ঠানই সামনে এগিয়ে নেওয়া যায়।আপনাকে উপস্থাপনা ও বিজ্ঞাপনের মডেল হিসেবে দেখা গেলেও কখনো অভিনয়ে দেখা যায়নি। কারণ কী?সবার কি সব কাজ করা উচিত?আমি যেটাতে দক্ষ, সেটাই করছি। যা আমার জন্য কঠিন হবে, সেটা করতে গিয়ে বিপদে পড়তে চাই না।
