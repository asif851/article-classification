
গল্পটি একজন অভিনেত্রী, যার নাম মীরা, পার্থ নামের একজন পেইন্টার ও সাধারণ মেয়ে নুসরাতকে নিয়ে। পরিচালকের ভাষায় ‘সমসাময়িক শহর জীবনে তিনজন মানুষের মোহ মায়া আর প্রেমের গল্প এটি।’ নাটকটির নাম ‘পাখির ডানায় ভর’। এটি রচনা ও পরিচালনা করেছেন সেতু আরিফ। প্রচার হবে আগামীকাল। আরটিভিতে রাত ৮টা ১০ মিনিটে। নাটকের গল্পটি প্রসঙ্গে পরিচালক বললেন, ‘মীরা ও পার্থর একটা দুর্দান্ত প্রেমের সম্পর্কের মধ্যে শুরু হয় অস্থিরতার। কারণ পার্থ ও মীরার ব্যক্তিত্বের দ্বন্দ্ব, সময়ের টানাপোড়েন, ভালো লাগা না-লাগা। মীরা তার প্রয়োজনে আলাদা হতে থাকে পার্থ থেকে। অন্যদিকে নুসরাতের সঙ্গে অদ্ভুতভাবে যোগাযোগ হয় পার্থর। এগিয়ে যায় “পাখির ডানায় ভর” নাটকের গল্পটি।’ অভিনয় করেছেন সজল, স্পর্শিয়া, তাসনুভা তিশা, শিখা খান, পিয়াল।
