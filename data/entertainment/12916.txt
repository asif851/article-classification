
র‍্যাম্প মডেল হিসেবেই বেশি পরিচিত জান্নাতুল পিয়া। অভিনয় করেছেন টিভি নাটক ও চলচ্চিত্রে। উপস্থাপনাও করেছেন কয়েকটি অনুষ্ঠানের। সম্প্রতি ভোগ সাময়িকীর ভারতীয় সংস্করণের অক্টোবর সংখ্যার প্রচ্ছদ-মডেল হয়েছেন তিনি। এ ছাড়া এ মাসেই মুক্তি পেল পিয়া অভিনীত নতুন একটি চলচ্চিত্র। সেসব নিয়েই কথা হলো পিয়ার সঙ্গে।
‘প্রেম কি বুঝিনি’ ছবিতে আপনার উপস্থিতি ছিল খুবই অল্প সময়ের। কী ভেবে এতে অভিনয় করেছিলেন?
ছবিটিতে ছয় থেকে সাতটি দৃশ্যে দেখা যাবে আমাকে। ছবির প্রযোজনা প্রতিষ্ঠান জাজ মাল্টিমিডিয়ার আজিজ ভাই বলেছিলেন, ‘এই ছবিটা করো, অতিথি চরিত্র। তোমার কোনো সমস্যা হবে না। আমরা অতিথি চরিত্র হিসেবেই উল্লেখ করব।’ আমি ভাবলাম, শুটিংয়ের কারণে লন্ডনে ঘোরাও হবে, বিষয়টা মন্দ হবে না। রাজি হয়ে গেলাম। সিনেমার পুরো ইউনিট খুব ভালো ছিল।‘ভোগ’ সাময়িকীর প্রচ্ছদকন্যা হওয়া নিয়ে কিছু বলেন।খুবই এক্সাইটেড ছিলাম। আমার কাছে এটা শুধুই প্রচ্ছদ নয়, বিরাট সম্মানও বটে। আন্তর্জাতিক অঙ্গনে কিছু কাজ করেছি, এবার ভোগ-এর প্রচ্ছদে স্থান পাওয়ার মাধ্যমে আরও বড় পরিসরে স্বীকৃতি পেলাম। এটি যেহেতু বিশ্বমানের সাময়িকী, তাই এ সম্মানটা আসলেই অন্য রকম। আমি কিন্তু যখনই কোনো কাজে হাত দিয়েছি, হোক তা মডেলিং বা পড়াশোনা, সবকিছুতেই সাফল্য পেয়েছি। শেষটাও দেখেছি। মডেলিংয়ে যেহেতু আমি একটা জায়গা পেয়েছি, এবার সিনেমায় সেই জায়গাটা অর্জন করতে চাই।সিনেমাকে কি সত্যিই গুরুত্ব দিচ্ছেন?হ্যাঁ, আমি সিনেমায় এক নম্বর আসনটা চাই। যদিও আমার জন্য বিষয়টা কঠিন। আমাকে সবাই যেহেতু মডেল হিসেবে চেনেন। সেই ইমেজ ভাঙাটা একটু কঠিন। কিন্তু আমি তা করব।কীভাবে?একটি নাচের কর্মশালায় অংশ নিতে শিগগির ভারত যাচ্ছি। এরপর অভিনয়ের ওপর একটি কর্মশালা করব দেশে। সিনেমায় কাজের জন্য নাচ ও গান দুটোই বেশ গুরুত্বপূর্ণ। আমি সবকিছুই শিখতে চাই।সাক্ষাৎকার: মনজুর কাদের
