
মুন্সিগঞ্জের সিরাজদিখানের টেকেরহাট দোসরপাড়ায় কাল শুক্র ও পরশু শনিবার অনুষ্ঠিত হতে যাচ্ছে লালন সাধুসঙ্গ। শুক্রবার বিকেল চারটায় অধিবাসের মধ্য দিয়ে শুরু হবে ‘পদ্মহেম ধাম লালন সাঁই বটতলা সাধুসঙ্গ’। সন্ধ্যায় আমন্ত্রিত সাধু বাউল শিল্পীরা লালনের গান পরিবেশন করবেন। প্রথম দিনে বিশেষ অতিথি থাকবেন সৈয়দ আবুল মকসুদ, ফেরদৌস ও সুকুমার রঞ্জন ঘোষ। দ্বিতীয় দিন অতিথি থাকবেন জেলা প্রশাসক সাইফুল হাসান, পুলিশ সুপার বিজয় বিপ্লব তালুকদার ও উপজেলা নির্বাহী কর্মকর্তা আবুল কাশেম।সাধুসঙ্গে লালনবাণী ও দর্শন পরিবেশন করবেন বাংলাদেশ ও ভারতের সাধু গুরু ফকির ও বাউলেরা।সাধুসঙ্গের সভাপতি কবির হোসেন বলেন, ‘এবার সাধুসঙ্গের দশম বর্ষপূর্তি হচ্ছে। তাই আমরা এবার আয়োজনে ভিন্নতা রাখার চেষ্টা করছি। সম্পূর্ণ প্রাকৃতিক পরিবেশে লালন সাঁইজির বাণী শোনার সব রকম প্রস্তুতি নেওয়া হয়েছে।’
