
এ বছরের ডিসেম্বর মাসেই নিজের নতুন গান আনছেন সংগীতশিল্পী সভ্যতা। সভ্যতার এই গানটির শিরোনাম ‘যদি থাকত ডানা’। শুধু কণ্ঠ নয়, গানটির কথা এবং সুর করেছেন সভ্যতা নিজেই।
আজ রোববার সকালে সভ্যতা জানিয়েছেন, বড়দিনে অথবা বছরের শেষদিনে থার্টি ফার্স্ট নাইটে তিনি গানটি অনলাইনে প্রকাশ করবেন।সভ্যতা বলেন, ‘এত দিন তো অন্যদের অ্যালবামে গান করেছি। মানে অন্যজনের লেখা আর সুর করা গান গেয়েছি। এবার গান করেছি নিজের জন্য।’একটু অন্যরকম গান করেন সভ্যতা। এ সময়ের তরুণদের মাঝে তাঁর গান জনপ্রিয়তা পেয়েছে।সভ্যতা জানালেন, যেহেতু নিজের একক কোনো অ্যালবাম করেননি, তাই গত সাত-আট বছরে তাঁর লেখা আর সুর করা অনেকগুলো গান জমা হয়েছে। এবার এর মধ্য থেকে বেছে বেছে নিজের খুব পছন্দের গানগুলো প্রকাশ করবেন। অ্যালবাম আকারে নয়, অনলাইনে একটা একটা করে গান প্রকাশ করবেন তিনি। তবে কোন প্রতিষ্ঠান থেকে প্রকাশ করা হবে, তা এখনো চূড়ান্ত হয়নি।অ্যালবাম আকারে নয় কেন? সভ্যতা বললেন, ‘অ্যালবাম করতে অনেক খরচ। এত টাকা আমার কাছে নেই। অল্প অল্প টাকা জমিয়ে একটা একটা করে গান তৈরি আমার জন্য একটু সহজ কাজ। আমি সেটাই করছি।’‘যদি থাকত ডানা’ গানটির সংগীতায়োজন করেছেন যৌথভাবে শাহরিয়ার শাহরীন, সামিউল ওয়াহিদ, অ্যালিস্ট্যায়ার সরকার ও সভ্যতা।
