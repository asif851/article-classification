
গাড়িচাপা দিয়ে মানুষ হত্যা মামলায় পাঁচ বছরের কারাদণ্ড পেয়েছেন ‘ব্যাড বয়’ তকমা পাওয়া বলিউডের অভিনেতা সালমান খান। অবশ্য জামিনে মুক্ত আছেন তিনি। এদিকে সম্প্রতি বলিউডের অভিনেত্রী ও সাবেক পর্নো তারকা সানি লিওনের বিরুদ্ধে নিজের ওয়েবসাইটের মাধ্যমে অশ্লীলতার প্রসার ঘটিয়ে ভারতীয় সংস্কৃতি ও সমাজ ধ্বংসের অভিযোগে এফআইআর দায়ের করেছেন অঞ্জলি পালান নামের এক নারী। সানির ওয়েবসাইটে আপত্তিকর কনটেন্ট পাওয়া গেছে বলেও জানিয়েছে পুলিশ। এ ধরনের অপরাধের সর্বোচ্চ শাস্তি পাঁচ বছরের কারাদণ্ড। তবে কি সালমানের মতো সানিও পাঁচ বছরের কারাদণ্ড পেতে চলেছেন!শুধু সানি নয়, যাঁরা তাঁর ওয়েবসাইটে অশ্লীল ভিডিও তোলেন, তাঁদের বিরুদ্ধেও ব্যবস্থা চেয়েছেন অঞ্জলি পালান। এ কারণে সানিসহ অজ্ঞাত ব্যক্তিদের বিরুদ্ধে এফআইআরটি করা হয়েছে।ভারতীয় দণ্ডবিধির ২৯২,২৯২এ এবং ২৯৪ ধারা, ইনফরমেশন টেকনোলজি অ্যাক্টের ৬৭ ধারা, ইনডিসেন্ট রিপ্রেজেন্টেশন অব ওমেন অ্যাক্টের ৩ ও ৪ ধারায় সানির বিরুদ্ধে প্রাথমিক অভিযোগ দায়ের করা হয়েছে। দোষী প্রমাণিত হলে পাঁচ বছরের কারাদণ্ড কিংবা ১০ লাখ রুপি জরিমানা কিংবা উভয় দণ্ডই পেতে পারেন সানি লিওন। এক খবরে এ তথ্য জানিয়েছে টাইমস অব ইন্ডিয়া।সানির বিরুদ্ধে দায়ের করা এফআইআর সম্পর্কে সংশ্লিষ্ট থানা-পুলিশের জ্যেষ্ঠ পরিদর্শক সুনীল শিবাকর বলেন, ‘এফআইআরটি নিবন্ধন করা হয়েছে। আমরা ওই ওয়েবসাইটে গিয়ে আপত্তিকর বিষয় পেয়েছি।’পুলিশের যুগ্ম কমিশনার ভিভি লক্ষ্মীনারায়ণ বলেন, ‘এখনই কোনো ব্যবস্থা নেওয়া হচ্ছে না। আমরা এফআইআরটি স্থানীয় পুলিশের কাছ থেকে সাইবার সেলে স্থানান্তর করেছি। থানে পুলিশের সাইবার সেল আগে নিশ্চিত হবে, কারা এই ওয়েবসাইট চালাচ্ছে। সাইবার সেল আইনগত অন্যান্য দিকও দেখবে। পরবর্তী তদন্তকাজও চালাবে সাইবার সেল।’এদিকে সাইবার সেলের জ্যেষ্ঠ পরিদর্শক জে কে সাওয়ান্ত বলেন, ‘ওয়েবসাইটটি সম্পর্কে বিস্তারিত তথ্য পাওয়ার জন্য এর পরিচালনাকারীদের সঙ্গে যোগাযোগের চেষ্টা করা হচ্ছে। আমরা ওয়েবসাইটটি বন্ধ করতে পারছি না। তবে আপত্তিকর কনটেন্ট সরিয়ে ফেলতে বলা হবে।’
আরও পড়ুন:
সানির বিরুদ্ধে অশ্লীলতার মামলা
