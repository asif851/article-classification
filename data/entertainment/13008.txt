
বাংলাদেশের বিজয় পাল্টে দিল সব। শুটিং বাড়ির চিরচেনা দৃশ্য যেন বদলে গেল হুট করেই। বাংলাদেশের ইংল্যান্ড-বধের খবর পাওয়ার সঙ্গে সঙ্গে লাইট-ক্যামেরা-অ্যাকশন শব্দগুলো হারিয়ে যায় ‘বাংলাদেশ বাংলাদেশ’ চিত্কারে। গতকাল দেশব্যাপী বিজয় মিছিল করে নানা শ্রেণি-পেশার মানুষ। শুটিং বাড়ির মানুষগুলোও তাঁদের মতো করে যোগ দেন মিছিলে। ছবিতে দেখুন শুটিং বাড়ির কিছু ক্রিকেট উদ্যাপনের চিত্র।
গতকাল শুটিং বাদ দিয়ে রঙের খেলায় মেতেছিলেন মাহমুদ দিদার পরিচালিত অবশিষ্ট বুলেট নাটকের কলাকুশলীরা। মামুনুর রশীদ, রিচি সোলায়মান, শাহাদাত ও পরিচালক দিদারসহ সবাই বিজয়ের রঙে রাঙিয়ে তোলেন নিজেদের।শুটিং তো হবেই সব সময়। আগে শুনে নেওয়া যাক খেলার হালচাল। গ্র্যান্ড মাস্টার ধারাবাহিকের সেটে তাই গত ৯ মার্চ এভাবেই রেডিওতে মন দিয়ে খেলা শুনছেন পরিচালক দীপংকর দীপন, অভিনেত্রী তারিন ও কল্যাণ কোরাইয়া।মিরপুর ডিওএইচএসে চলছিল নাইন অ্যান্ড আ হাফ ধারাবাহিকের শুটিং। খেলা শেষ হওয়ার পরই উল্লাসে ফেটে পড়েন সেটের সবাই। দেরি না করে বেরিয়ে পড়েন বিজয় মিছিলে!
