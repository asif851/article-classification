
নিজের উচ্চতা হয়তো খুব বেশি নয়। তবে আমির খান জানিয়েছেন, লম্বা নারীই তাঁর পছন্দ। তাঁর চেয়েও উচ্চতায় বেশি নায়িকাদের সঙ্গে কাজ করাটা তিনি উপভোগ করেন। যেমন করেছেন ধুম থ্রিতে ক্যাটরিনা কাইফের সঙ্গে। আমির বলেন, ‘ওর উচ্চতা কোনো সমস্যাই মনে হয়নি। ওকে হিলও খুলে ফেলতে বলিনি। আমি লম্বা নারীদেরই পছন্দ করি।’ক্যাটরিনার মহা ভক্ত বনে গেছেন আমির। একের পর এক হিট ছবি উপহার দেওয়া ক্যাটরিনার প্রশংসায় ‘মিস্টার পারফেকশনিস্ট’ বলেছেন, ‘ক্যাটরিনা থাকলে সেই ছবি সুপারহিট হবেই। ধুম থ্রি সই করার সময়ও আমি এই কথা বলেছিলাম।’ আইএএনএস।
