
বিশিষ্ট চলচ্চিত্রকার আলমগীর কবিরের ২৫তম প্রয়াণ দিবস উপলক্ষে তিন দিনের স্মরণানুষ্ঠান শেষ হলো। বাংলাদেশ শিল্পকলা একাডেমী, আলমগীর কবির চলচ্চিত্র কেন্দ্র, ফেডারেশনস অব ফিল্ম সোসাইটিজ অব বাংলাদেশ, বাংলাদেশ শর্ট ফিল্ম ফোরাম ও বাংলাদেশ প্রামাণ্যচিত্র পর্ষদ যৌথভাবে এই তিন দিনের আয়োজন করে। গতকাল বুধবার সমাপনী দিন শিল্পকলা একাডেমীতে ‘সমাজ ও চলচ্চিত্র: আলমগীর কবিরের সমকালীন প্রাসঙ্গিকতা’ শীর্ষক একক বক্তৃতা করেন মাহমুদুল হোসেন। তিনি আলমগীর কবিরের চলচ্চিত্র ভাবনা ও ইতিহাস তুলে ধরেন। পরে ছিল এক সাগর রক্তের বিনিময়ে ও সীমানা পেরিয়ে চলচ্চিত্রের প্রদর্শনী। স্মরণানুষ্ঠান শুরু হয়েছিল ২০ জানুয়ারি।
 
