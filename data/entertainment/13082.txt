
মেরিল স্ট্রিপ যেন রীতিমতো ‘অস্কার-রানি’ হয়ে উঠেছেন। অস্কারের এই রানি নিজের রেকর্ড নিজেই ভেঙে যাচ্ছেন প্রতিবছর। আবার গড়ছেন নতুন করে। এবারও অস্কার–তালিকায় শ্রেষ্ঠ অভিনেত্রীর মনোনয়ন পেয়েছেন মেরিল। এটা তাঁর ২০তম অস্কার মনোনয়ন!মনে হচ্ছে সবচেয়ে বেশিবার এই মনোনয়ন পেয়ে রেকর্ড ভাঙা-গড়ার কাজে নেমেছেন ঋদ্ধ এই হলিউড তারকা। তাঁর জন্যই কিনা প্রতিবছর তৈরি হচ্ছে অস্কারের নতুন ইতিহাস। ১৯৭৯ থেকে ২০১৫ সাল পর্যন্ত ১৯ বার একাডেমি অ্যাওয়ার্ডের জন্য মনোনীত হলেও মাত্র তিনবার অস্কার জিতেছেন মেরিল স্ট্রিপ। ১৯৮০ সালে ক্র্যামার ভার্সেস ক্র্যামার, ১৯৮৩ সালে সোফি’স চয়েজ ও ২০১২ সালে দ্য আয়রন লেডি ছবির জন্য তিনি অস্কার জেতেন। দেখা যাক এবার নতুন ছবি ফ্লোরেন্স ফস্টার জেনকিনস কী এনে দেয় তাঁর ভাগ্যে। মেরিলের পাশাপাশি নিশ্চয়ই তাঁর ভক্তরাও খুব উৎকণ্ঠিত? পিপল
