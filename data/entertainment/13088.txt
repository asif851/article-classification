
সবাই এখন সেলফিজ্বরে ভুগছে। তেমনই একজন সাজু খাদেম। তাঁকেও ধরেছে সেলফিবাতিকে। তবে তা শুধু মুহাম্মদ মুস্তাফা কামাল রাজ পরিচালিত দোস্ত দুশমন ধারাবাহিকের জন্য। এ নাটকে তাঁকে দেখা যাবে বিশ্ববিদ্যালয়ের এক শিক্ষকের চরিত্রে, যিনি প্রযুক্তির এসব নিত্যনতুন বিষয়ে একেবারেই কাঁচা।সেলফিজ্বরে আক্রান্ত এ চরিত্রটি নিয়ে সাজু বলেন, ‘চরিত্রটি বেশ মজার। এ চরিত্র সেলফি, হোয়াটসঅ্যাপ, ফেসবুকের ব্যবহার জানে না। তবে সে এসব জানার ভান করে যায় সব সময়। এক ছাত্রের কাছ থেকে সেলফি আর হোয়াটসঅ্যাপের কৌশলগুলো শিখে নেয় সে। শেখার পর যেখান-সেখানেই অদ্ভুত অঙ্গভঙ্গি দিয়ে সেলফি তোলে। আড়াল থেকে শিক্ষার্থীরা তা দেখে খুব মজা পায়।’
 
