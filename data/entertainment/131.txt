
‘অনেক সাধের ময়না আমার বাঁধন ছিঁড়ে যায়’—ময়নামতি ছবির এ গানটির কথা মনে পড়ে? গত শতকের ষাটের দশকের জনপ্রিয় হওয়া ছবিটি এবার নতুন করে তৈরি হচ্ছে। প্রথম ছবিটি পরিচালনা করেছিলেন কাজী জহির, এবার পরিচালনা করছেন জাকির হোসেন। তখন ময়না চরিত্রে অভিনয় করেছিলেন কবরী আর মতির চরিত্রে রাজ্জাক। এবার এই দুটি চরিত্রে অভিনয় করছেন মাহি ও বাপ্পী। ২১ নভেম্বর ভোলায় ছবিটির শুটিং শুরু হয়েছে।মাহি বললেন, ‘মূল ছবিটি দুবার দেখেছি। কবরীর অসাধারণ অভিনয় দেখে আমি মুগ্ধ। কিন্তু এমন একটি জনপ্রিয় চরিত্রে অভিনয় করতে গিয়ে খুব ভয় লাগছে।’ বাপ্পী বললেন, ‘কখনো ভাবিনি এমন একটি চরিত্রে অভিনয় করার সুযোগ পাব।’জাকির হোসেন বলেন, ‘মূল গল্পটি গত শতকের ষাটের দশকের হলেও এবার আমরা তাতে কিছুটা পরিবর্তন এনেছি। বর্তমান সময়কে গুরুত্ব দিয়েছি।’এবার ছবিতে ‘অনেক সাধের ময়না আমার’ গানটি থাকছে। এর সঙ্গে নতুন তিনটি গান যোগ করা হচ্ছে। ছবিতে মনা চরিত্রে অভিনয় করছেন আনিসুর রহমান মিলন।
