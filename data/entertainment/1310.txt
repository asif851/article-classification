
মীর সাব্বির, নাজিরা মৌ, স্পর্শিয়া, স্নিগ্ধা শ্রাবণ অভিনয় করেছেন এস এ হক অলিকের হরেক রকম প্রেম নাটকে। দেখানো হবে রাত ৮টা ৫০ মিনিটে এটিএন বাংলায়। সন্ধ্যা ৭টা ৪৫ মিনিটে নাটক কবিরাজ। রচনায় সাজিন আহমেদ ও পরিচালনায় মিলন ভট্ট। অভিনয় করেছেন সাজু খাদেম, শখ। রাত ১০টা ৪০ মিনিটে দেখানো হবে ম্যাগাজিন অনুষ্ঠান ‘ঈদের বাজনা বাজে রে’।
পুরো দিন নিয়মিত অনুষ্ঠানই প্রচার করবে এনটিভি। চাঁদরাত সাড়ে ১১টায় থাকছে কনসার্ট ‘দ্য ব্যান্ড স্টারস’।
রাত ১২টায় একুশে টিভিতে স্টুডিও থেকে সরাসরি সম্প্রচারিত হবে বিশেষ ‘ফোন লাইভ স্টুডিও কনসার্ট’। আয়োজনটিতে সংগীত পরিবেশন করবেন কলকাতার কণ্ঠশিল্পী কমলিকা চক্রবর্তী এবং বাংলাদেশের শিল্পী ইউসুফ ও অপু।
সন্ধ্যা ৭টা ৫০ মিনিটে চ্যানেল আইতে দেখানো হবে নাটক জাদুকর। রচনা ও পরিচালনায় রেজানুর রহমান; অভিনয় করেছেন গাজী রাকায়েত, সামিয়া, ইরফান সাজ্জাদ। সন্ধ্যা ৬টা ১০ মিনিটে ধারাবাহিক নাটক খেলা হলো খুলনার প্রথম পর্ব। আফজাল হোসেনের নাট্যরূপ ও পরিচালনায় এতে তিনিসহ আরও অভিনয় করেছেন প্রবাল, অর্ষা, সীমান্ত, প্রবাল।
কবি আসাদ চৌধুরীর উপস্থাপনায় সংগীতশিল্পী মমতাজ গাইবেন ‘প্রেমে যার মন মজেছে’ অনুষ্ঠানে, রাত ৮টা ১৫ মিনিটে বাংলাভিশনে। একই দিন বিকেল ৫টা ১৫ মিনিটে দেখানো হবে ‘আমাদের রান্নাঘর’। এতে অতিথি হয়েছেন চিত্রনায়িকা রোজিনা। সন্ধ্যা ৬টা ৫ মিনিটে দেখা যাবে বাংলাভিশন ঈদ আয়োজন।
ককটেল ফ্যাক্টরি নাটকের দৃশ্যে ইরেশ যাকের। অনিমেষ আইচের রচনা ও পরিচালনায় এটি দেখানো হবে সন্ধ্যা ৭টা ৩৫ মিনিটে বৈশাখী টেলিভিশনে। রাত ৮টা ৪৫ মিনিটে নাটক সেই তুমি এলে। আহসান আলমগীরের রচনা ও চন্দন চৌধুরীর পরিচালনায় এতে অভিনয় করেছেন ডি এ তায়েব, হোমায়রা হিমু, জয়রাজ। রাত ১১টায় টেলিছবি পানি বাবা। আলাউদ্দিন মজিদের রচনা ও জি এম সৈকতের পরিচালনায় এতে অভিনয় করেছেন মিমো ও হোমায়রা হিমু।
আরটিভির স্টুডিও কনসার্টে গাইবেন ভারতের ইন্ডিয়ান আইডল ৪–খ্যাত সংগীতশিল্পী তোরশা সরকার ও সারেগামাপার শোভন গাঙ্গুলি। রাত ৯টা ৫ মিনিটে ধারণকৃত এই অনুষ্ঠান দেখানো হবে। বিকেল সাড়ে ৫টায় দেখানো হবে ‘আয়নাবাজি: বিহাইন্ড দ্য সিন’।
 
