
উনসত্তরের গণ-অভ্যুত্থানে প্রাণ বিসর্জন দেওয়া শহীদদের স্মরণ করা হলো মঙ্গলবার। এদিন বিকেলে মুক্তিযুদ্ধ জাদুঘরের আয়োজনে আলোচনা ও সাংস্কৃতিক পরিবেশনায় সাজানো হয় স্মরণানুষ্ঠান।
রাজধানীর সেগুনবাগিচার মুক্তিযুদ্ধ জাদুঘর প্রাঙ্গণে অনুষ্ঠিত আয়োজনে আলোচনায় অংশগ্রহণ করেন শহীদ অধ্যাপক শামসুজ্জোহার বোনের ছেলে খোন্দকার আলী হোসেন। আলোচনা শেষে ছিল সাংস্কৃতিক পরিবেশনা। এ পর্বে শামসুর রাহমান রচিত ‘আসাদের শার্ট’ কবিতা আবৃত্তি করেন বাচিক শিল্পী মাসকুর-এ-সাত্তার। গণসংগীত পরিবেশন করে সত্যেন সেন শিল্পী গোষ্ঠী। গান ও কবিতা পরিবেশনার শেষে ছিল চলচ্চিত্র প্রদর্শনী। দেখানো হয় শহীদ অধ্যাপক শামসুজ্জোহাকে নিয়ে সাজ্জাদ বকুল নির্মিত প্রামাণ্যচিত্র দাবানল: শহীদ ড. শামসুজ্জোহা ও আমাদের স্বাধীনতা।
