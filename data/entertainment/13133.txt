
বয়সে ২০ বছরের ছোট নৃত্যশিল্পী ক্যাসপার স্মার্টের সঙ্গে মার্কিন গায়িকা ও অভিনেত্রী জেনিফার লোপেজের প্রেম ভেঙে যায় গত বছরের জুনে। কিন্তু সম্প্রতি এ জুটিকে একসঙ্গে দেখা যাওয়ার পর তাঁদের পুনর্মিলনের খবর চাউর হয়েছে।সম্প্রতি লস অ্যাঞ্জেলেসের একটি ক্যাফের সামনে একসঙ্গে ক্যামেরাবন্দী হন লোপেজ ও স্মার্ট। ছবিতে স্মার্টকে লোপেজের কোমর জড়িয়ে থাকতে দেখা গেছে। মূলত এর পর থেকেই এই জুটির পুনর্মিলনের খবর চাউর হয়েছে। এক খবরে এমনটিই জানিয়েছে ইঅনলাইন।ফিলিম্যাক স্টুডিওতে একটি অনুষ্ঠান শেষ করে লোপেজের সঙ্গে দেখা করতে যান স্মার্ট। লস অ্যাঞ্জেলেসে একটি ক্যাফের সামনে ক্যামেরাবন্দী হওয়ার সময় লোপেজের পরনে ছিল সাদা ব্লেজার ও নীল রঙের জিনস প্যান্ট। অন্যদিকে নৃত্যশিল্পী ও কোরিওগ্রাফার ক্যাসপার স্মার্ট পরেছিলেন নীল শার্ট, ধূসর ব্লেজার ও জিনস প্যান্ট।একজন প্রত্যক্ষদর্শী জানিয়েছেন, সে সময় দারুণ খুশি দেখাচ্ছিল স্মার্টকে। তাঁদের দেখে স্পষ্ট বোঝা গেছে, একে অন্যের খুব কাছাকাছি এসেছেন তাঁরা।প্রসঙ্গত, ওজানি নোয়া ও ক্রিস জুডের সঙ্গে সংসার ভেঙে যাওয়ার পর মার্কিন গায়ক ও অভিনেতা মার্ক অ্যান্থনির সঙ্গে ঘর বেঁধেছিলেন লোপেজ। ২০০৮ সালে যমজ সন্তানের মা-বাবা হন লোপেজ ও মার্ক অ্যান্থনি। ২০১২ সালে মার্ক অ্যান্থনির সঙ্গে সাত বছরের দাম্পত্য জীবনের ইতি টানেন লোপেজ। এরপর তিনি বয়সে ২০ বছরের ছোট নৃত্যশিল্পী ক্যাসপার স্মার্টের সঙ্গে প্রণয়ে জড়ান। তিনি প্রেমিক ক্যাসপার স্মার্টকে বিয়ের পরিকল্পনাও করেছিলেন। কিন্তু গত বছরের জুনে ক্যাসপার স্মার্টের সঙ্গে সম্পর্কের ইতি টানেন তিনি।
আরও পড়ুন:
আবারও যমজ সন্তান চান লোপেজবিচ্ছেদের পথে জেনিফার লোপেজ-ক্যাসপার স্মার্ট!
