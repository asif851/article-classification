
কিছুদিন আগেই ‘স্টুডেন্ট অব দ্য ইয়ার টু’ ছবির ঘোষণা দিয়েছিলেন করন জোহর। সেখানে নায়ক হিসেবে দেখা যাবে টাইগার শ্রফকে। এবার জানা গেল দুই নায়িকার নাম। তাঁরা হলেন সাইফ আলী খানের মেয়ে সারা আলি খান ও শ্রীদেবীর মেয়ে জাহ্নবি কাপুর।
যদিও ঘটা করে এখনো জানানো হয়নি এই দুই নায়িকার নাম। তবে সিনেপাড়ার একটি নির্ভরযোগ্য সূত্র জানিয়েছে, এই দুজনকেই নিচ্ছেন ছবির পরিচালক পুনিত মালহোত্রা। সূত্র জানায়, ‘সিক্যুয়েলে দুই নায়িকার সঙ্গেই প্রেম করবেন টাইগার।’তবে ‘স্টুডেন্ট অব দ্য ইয়ার টু’ ছবিতে টাইগার শ্রফকে নেওয়ায় বেশ আলোচনা-সমালোচনা শুরু হয়েছে খুদে ব্লগিং সাইট টুইটারে। অনেক ভক্তই বিষয়টিকে মেনে নিতে পারেননি। তাঁদের দাবি, ‘স্টুডেন্ট অব দ্য ইয়ার’ ছবির আগের অভিনেতা-অভিনেত্রীরাই থাকুক ছবিটির সিক্যুয়েলে। এতে অবশ্য একটু ‘চাপ’ বোধ করছেন টাইগার শ্রফ। ডিএনএ
