
নতুন ছবির কাজে লন্ডন ও কলকাতা ঘুরে এলেন অভিনেত্রী মাহিয়া মাহি। কেমন কাটল সেখানে?
অনেক দিন দেশের বাইরে ছিলেন আপনি। কেমন কাটল?প্রায় দুই মাস ইংল্যান্ড ও ভারতে কাটিয়েছি। নতুন একটা ছবির কাজ নিয়ে গিয়েছিলাম। ছবির নাম রোমিও ভার্সেস জুলিয়েট। ছবিতে আমার সঙ্গে ছিলেন কলকাতার অভিনেতা অঙ্কুশ। ছবিটি পরিচালনা করছেন অশোক পাতি। দর্শকদের জন্য বলে রাখছি, সবকিছু ঠিকমতো শেষ হলে অনেক ভালো একটা কাজ হবে।লন্ডনে তো আপনি এবারই প্রথম গেলেন। কেমন লাগল?আসলেই অনেক সুন্দর! আমি লন্ডনের অনেক জায়গায় গিয়েছি। অনেক বাঙালির সঙ্গে দেখা হয়েছে। তাঁদের ব্যবহারে আমি মুগ্ধ। কিন্তু আমার জন্য কষ্টকর ব্যাপার হলো, লন্ডনে অনেক শীত। কনকনে শীতে ছোটখাটো পোশাক পরে শুটিং করতে হয়েছে। আমাকে ভোর চারটায় উঠতে হতো। তারপর সন্ধ্যা সাতটা পর্যন্ত একটানা শুটিং। তবু খুব একটা খারাপ লাগেনি।‘অনেক সাধের ময়না’ কেমন চলছে?মাত্র তো কদিন হলো। দেখা যাক।আমি সিনেমাটি নিয়ে প্রচণ্ড আশাবাদী! ছবিতে মিলন ভাই অনেক ভালো কাজ করেছেন। আমরা তো ছিলামই।সামনে কী কী কাজ আসছে?বেশ কয়েকটা ছবির গান ও অংশবিশেষ বাকি ছিল। সেগুলো শেষ করব। এরপর অনেক দামে কেনা ছবির সেটে ঢুকব।সাক্ষাত্কার: মো রুবেল
