
মান্না দের শারীরিক অবস্থার আরও উন্নতি হয়েছে। গত সোমবার বেঙ্গালুরুর নারায়ণন হূদয়ালয় হাসপাতাল থেকে জানানো হয়েছে, এখন মান্না দে উঠে বসতে পারছেন। কথাও বলছেন। এখন তাঁকে তরল খাবারের পাশাপাশি নরম খাবার দেওয়া হচ্ছে। হাসপাতাল কর্তৃপক্ষ আরও জানিয়েছে, নিবিড় পর্যবেক্ষণ কক্ষ (আইসিইউ) থেকে মান্না দেকে এরই মধ্যে সাধারণ বিছানায় দেওয়া হয়েছে।গত ৮ মে মান্না দেকে গুরুতর অসুস্থ অবস্থায় বেঙ্গালুরুর নারায়ণন হূদয়ালয় হাসপাতালে ভর্তি করা হয়। ৯৪ বছর বয়সী এই গুণী শিল্পী বার্ধক্যজনিত সমস্যা, ফুসফুসে সংক্রমণ ও কিডনির সমস্যায় ভুগছিলেন। কলকাতার ছেলে হলেও মান্না দে বেঙ্গালুরুর কল্যাণনগরে তাঁর ছোট মেয়ে সুমিতার পরিবারের সঙ্গেই শেষ জীবনটা কাটানোর সিদ্ধান্ত নেন।
