
মেহের আফরোজ শাওন। অভিনেত্রী; হুমায়ূন আহমেদের স্ত্রী। আজ হুমায়ূন আহমেদের জন্মদিন। এ উপলক্ষে চ্যানেল আইয়ে প্রচারিত হবে শাওন পরিচালিত নাটক জাদুকর। এ ছাড়া আজ একাধিক অনুষ্ঠানে থাকবেন তিনি।হুমায়ূন আহমেদের জন্মদিনে...তাঁর অনুপস্থিতি সব সময় অনুভব করি। কেবল জন্মদিনেই নয়, প্রতিটি দিনই একই রকম।শেষ জন্মদিনের স্মৃতি...তাঁর শেষ জন্মদিন কেটেছিল নিউইয়র্কে। হাসাপাতালেই পরিবার ও কাছের বন্ধুদের নিয়ে কেক কাটা হয়েছিল। সেবার দেশেও তাঁর জন্মদিন উপলক্ষে কেক কাটা হয়েছিল, ভিডিও কনফারেন্সে তা দেখেছিলেন তিনি।এবারের জন্মদিনে যা করছি...তেমন কোনো আয়োজন করিনি। এবার বাসায় দুই ছেলেকে নিয়ে কেক কাটব।‘জাদুকর’-কথা...হুমায়ূন আহমেদের শিশুতোষ ছোটগল্প অবলম্বনে তৈরি করেছি নাটকটি। জন্মদিন আসলে ছোটদের ব্যাপার, তাই গল্পটি আবার পড়তে গিয়ে মনে হয়েছে নাটক তৈরি করা যায়।বহুমাত্রিক ও খোলা আকাশ...দুটি অনুষ্ঠানে থাকছি। ‘বহুমাত্রিক হুমায়ূন’-এ হুমায়ূন আহমেদকে নিয়ে বলবেন সৈয়দ শামসুল হক। ‘খোলা আকাশ’ মূলত প্রযুক্তিবিষয়ক অনুষ্ঠান। সেখানে হুমায়ূন আহমেদের জন্মদিন প্রসঙ্গও এসেছে। এক্ষেত্রে বলতে পারি, কম্পিউটার তাঁর কাছে ছিল গেমস খেলার যন্ত্র। একবার গেমসে ডুবে গেলে নাওয়া-খাওয়া ভুলে যেতেন।চলচ্চিত্রকথা...খুব শিগগির শুরু করব। সিদ্ধান্ত নিতে অনেকটা সময় নিয়েছি। প্রাথমিকভাবে হুমায়ূন আহমেদের গৌরীপুর জংশন ও নির্বাসন উপন্যাস দুটির চিত্রনাট্য তৈরি করা হয়েছে।মাহফুজ রহমান
