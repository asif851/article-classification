
টাবুর বলিউড অভিষেক হয়েছিল অজয় দেবগনের বিপরীতে বিজয়পথ ছবি দিয়ে। ১৯৯৯ সালে তক্ষক সিনেমার পর আর কোনো চলচ্চিত্রে একসঙ্গে তাঁরা অভিনয় করেননি। অনেক দিন পর এবার তাঁদের দেখবে দর্শক দৃশ্যম চলচ্চিত্রে। এটি একই নামের একটি মালয়ালম চলচ্চিত্রের রিমেক।জাতীয় চলচ্চিত্র পুরস্কারজয়ী টাবু এতে অভিনয় করবেন পুলিশের চরিত্রে। আরও খবর, অজয়ের বিরুদ্ধেই নাকি তিনি তাক করবেন পিস্তল!এক সাক্ষাৎকারে টাবু বলছিলেন, ‘আমি কখনোই ভাবিনি আমরা এভাবে একে অন্যের বিরুদ্ধে অভিনয় করব। বোঝাই যাচ্ছে, আমাদের চলচ্চিত্র সময়ের ব্যবধানে কতটা পাল্টে গেছে!’ পর্দায় টাবুকে দেখা যাবে বিরতির কাছাকাছি সময়ে। তিনটি গুরুত্বপূর্ণ দৃশ্যে টাবু ও অজয় পর্দা ভাগাভাগি করে নেবেন।সহ-অভিনেতা অজয় দেবগনের সাফল্যে দারুণ খুশি টাবু, নিজের মতো করে ইন্ডাস্ট্রিতে জায়গা করে নিয়েছেন অজয়। সাফল্য তাঁকে এতটুকু পরিবর্তন করেনি। তিনি এখনো ২০ বছর আগের অজয়ই।দুই দশকের অভিনয়জীবনে ৪৩ বছর বয়সী টাবু জনপ্রিয়তার ইঁদুরদৌড়ে কখনোই দৌড়াতে চাননি। দর্শক–হৃদয় জয় করতে তাঁর কাছে একটি ভালো চরিত্রই যথেষ্ট। টাবু বলেন, ‘আমি পরপর অনেকগুলো ছবি করতে পারি না। কোনো কাজ পছন্দ হলেই কেবল আমি সেটা করি।
