
দর্শকদের আগ্রহের কথা বিবেচনা করে শিল্পাঙ্গনে মহানায়িকা সুচিত্রা সেনকে নিয়ে প্রদর্শনীর সময় ছয় দিন বাড়ানো হয়েছে। ১৯ এপ্রিল এ প্রদর্শনী শেষ হওয়ার কথা ছিল। নতুন সময় অনুযায়ী প্রদর্শনী চলবে ২৫ এপ্রিল পর্যন্ত। প্রতিদিন দুপুর ১২টা থেকে রাত আটটা পর্যন্ত গ্যালারি খোলা থাকবে। ‘চিত্রে সুচিত্রা’ এ বিশেষ প্রদর্শনী সুচিত্রা সেনের জন্মদিন উপলক্ষে আয়োজন করেছে শিল্পাঙ্গন। অংশ নিয়েছেন দেশের ৩২ জন চিত্রশিল্পী ।
