
বলিউডের এ সময়ের অন্যতম জনপ্রিয় সংগীতশিল্পী অরিজিৎ সিং এবার ঢাকায় গান করবেন। কনসার্ট হবে ২১ মার্চ হোটেল র‌্যাডিসনে।কনসার্টটির আয়োজক প্রতিষ্ঠান সিগন্যাল ইভেন্টসের চেয়ারম্যান মাসুদুল ইসলাম জানান, এরই মধ্যে অরিজিতের সঙ্গে আলোচনা চূড়ান্ত হয়েছে। ২০ মার্চ ২৩ জনের একটি দল নিয়ে ঢাকায় আসবেন অরিজিৎ। এর আগে ‘এমটিভি আনপ্লাগড’ অনুষ্ঠানে অংশ নিয়েছিল এই দলটি। কনসার্টে আরও থাকবে ফ্যাশন শো। এক হাজার ২০০ দর্শক কনসার্টটি উপভোগ করতে পারবেন। কনসার্টের টিকিট পাওয়া যাবে ১ মার্চ থেকে।এই কনসার্ট থেকে যে টাকা আয় হবে, তা সম্প্রতি রানা প্লাজা দুর্ঘটনায় ক্ষতিগ্রস্ত দুটি পরিবারকে দেওয়া হবে।
