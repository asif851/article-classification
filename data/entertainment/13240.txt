
বন্ধু রণবীরের সঙ্গে সম্পর্কও ভাঙল, আর পুরোনো বন্ধু সালমানের সঙ্গে সম্পর্ক নিয়েও গুঞ্জন উঠা শুরু হলো। শোনা গেল, ক্যাটরিনার সঙ্গে অনেকগুলো ছবি করার কথা দিয়েছেন সালমান। ​এর মধ্যে ​কবির খানের ‘টিউবলাইট’ ছবিটির কথাও ছিল। আছে রাজ কুমার সান্তোষিসহ আরও কয়েকজন পরিচালকের ছবি। যদিও ‘টিউবলাইট’-এর নায়িকা হিসেবে কোনো বলিউড তারকাকে দেখা গেল না। সেখানে দেখা গেল নতুন তারকা চায়নিজ অভিনেত্রী চু চুকে।
কিন্তু খুবই নির্ভরযোগ্য সূত্র বলছে, শিগগিরই তাঁদের দেখা যাবে একসঙ্গে। সালমান অভিনীত ‘টাইগার জিন্দা হ্যায়’ ছবিতে রুপালি পর্দায় জুটি বাঁধবেন পুরোনো দুই বন্ধু। ছবিতে ক্যাটকে নিতে অনেক কারণই আছে। প্রথমত, এটা ‘এক থা টাইগার’‍-এর সিক্যুয়াল। ‘এক থা টাইগার’ ছবিতে সালমানের সঙ্গে ছিলেন ক্যাটরিনা। যার ধারাবাহিকতা থাকবে সিক্যু​য়ালে। অন্যদিকে, পরিচালক আলী আব্বাস জাফর ক্যাটরিনার বন্ধু। সুতরাং, ক্যাটরিনাই তাঁর প্রথম পছন্দ। সালমান ক্যাটের সঙ্গে কাজ করার প্রতিশ্রুতি দিয়েছিলেন। এবং পরিচালকও তাঁকে এমন একটি পাণ্ডুলিপি দিয়েছেন যেখানে নায়িকা জয়া, অর্থাৎ​ ‘এক থা টাইগার’–এ ক্যাটরিনার করা আগের চরিত্রটি। সুতরাং, ​ক্যাট থাকছেন সিক্যুয়ালে। সবশেষ কিছু না হলেও শেষ ভরসা হিসেবে আছেন ছবির প্রযোজক। ছবিটির প্রযোজক আদিত্য চোপড়া যে ক্যাটের খুবই কাছের বন্ধু!ডিএনএ
