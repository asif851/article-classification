
যস্মিন অনুষ্ঠানে যদাচার। যুক্তরাষ্ট্রের ফ্লোরিডায় বসেছিল এবারের আইফার আসর। মার্কিন মুলুকে বসলে কী হবে, অনুষ্ঠান তো বলিউডের। আর তাই সেই অনুষ্ঠানে এসে লুঙ্গি ড্যান্সের তালে নাচলেন হলিউড তারকা কেভিন স্প্যাসি।গত বছর চার-চারটি হিট ছবি উপহার দেওয়া দীপিকা পাড়ুকোন আইফায় সেরা অভিনেত্রীর পাশাপাশি ‘এন্টারটেইনার অব দ্য ইয়ার’ পুরস্কারও জিতেছেন। এই পুরস্কার দীপিকার হাতে তুলে দিতে মঞ্চে আসেন স্প্যাসি। তখনই উপস্থাপক ফারহান আখতার ও শহীদ কাপুরের চাপাচাপিতে দীপিকার সঙ্গে লুঙ্গি ড্যান্স নাচতে হয় তাঁকে।পুরো বিষয়টি স্প্যাসি কিন্তু উপভোগই করেছেন। পিটিআই।
