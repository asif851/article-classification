
যেন সাক্ষাৎ এক মৃত্যুদূত। এইডসকে মহামারি ঘোষণা করা হয়েছে আগেই। এইডসের বিরুদ্ধে লড়াইটাও তাই মানবজাতিকে লড়তে হবে কাঁধে কাঁধ মিলিয়ে। এই কথাগুলোই উচ্চারিত হলো এবারের কান চলচ্চিত্র উৎসবে আয়োজিত ‘এইডসের বিরুদ্ধে চলচ্চিত্র’ শীর্ষক অনুষ্ঠানে। গত বৃহস্পতিবার আমেরিকান ফাউন্ডেশন ফর এইডস রিসার্চ (অ্যামফার) আয়োজিত এই অনুষ্ঠানের হোস্ট ছিলেন ঐশ্বরিয়া রাই বচ্চন ও অভিষেক বচ্চন। সেই অনুষ্ঠানে এইডসের বিরুদ্ধে কাঁধ মিলিয়ে দাঁড়ালেন নামী নামী তারকারা। শ্যারন স্টোন, জন ট্রাভোল্টা, লিওনার্দো ডিক্যাপ্রিও, জেসিকা চ্যাস্টেইন, জাস্টিন বিবার, ইরিনা শায়াকদের মতো তারকারা এসেছিলেন এই অনুষ্ঠানে। এর আগে ঝলমলে উপস্থিতি দিয়ে কান মাতিয়ে দেওয়া ঐশ্বরিয়া এবার মনও জয় করে নিলেন এই মহতি উদ্যোগ দিয়ে। এনডিটিভি।
