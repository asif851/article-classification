
‘বন্ধুত্ব আটপৌরে, ভালবাসা পোশাকী। বন্ধুত্বের আটপৌরে কাপড়ের দুই-এক জায়গায় ছেঁড়া থাকিলেও চলে, ঈষৎ ময়লা হইলেও হানি নাই, হাঁটুর নীচে না পৌঁছিলেও পরিতে বারণ নাই। গায়ে দিয়া আরাম পাইলেই হইল।’বন্ধুত্ব নিয়ে কথাটি কবিগুরু রবীন্দ্রনাথ ঠাকুরের।বন্ধুত্ব এমনই। বন্ধুত্বে টানাপোড়েন থাকে, ঝগড়া থাকে আবার ঠিক হয়ে যায়। আবার বন্ধুত্ব পোক্ত করতে কখনো কখনো উপহারও দিই আমরা। রুপালি জগতের তারকারাও কিন্তু এর বাইরে নন। বন্ধুত্বের দাবি মেটাতে তাঁরাও পরস্পরকে উপহার দেন। বন্ধু দিবসের এই দিনে থাকছে বলিউড তারকাদের উপহার নিয়ে আয়োজন। কোন তারকা তাঁর কোন বন্ধুকে কী উপহার দিয়েছিলেন, শোনা যাক সে কড়চা।শাহরুখ খান
বলিউডের কিং খান বিভিন্ন সময় বন্ধুদের দিয়েছেন দামি সব উপহার। তাঁর ছবি ‘রা.ওয়ান’ মুক্তির পর অর্জুন রামপাল, পরিচালক অনুভব সিনহা ও দক্ষিণী তারকা রজনীকান্তকে উপহার দিয়েছিলেন বিএমডব্লিউ সেভেন সিরিজের একটি করে গাড়ি।এ ছাড়া বন্ধু ফারাহ খানকে দিয়েছিলেন মার্সিডিজ বেনজ ব্র্যান্ডের একটি গাড়ি। অভিষেক বচ্চনকেও দিয়েছিলেন সাড়ে ১২ লাখ রুপির বাইক।
সালমান খানসালমান খান ও কারিনা কাপুর ভালো বন্ধু। সালমানের ‘দাবাং টু’ ছবিতে ‘ফেভিকল সে’ গানের জন্য কোনো পারিশ্রমিক নেননি বেবো (কারিনা)। সালমানও বন্ধুকে দিয়েছেন ছোট্ট উপহার। একটি বিএমডব্লিউ গাড়ি!
বিধু বিনোদ চোপড়াবলিউড বাদশাহ অমিতাভ বচ্চনকে উপহার দিয়ে খবরের শিরোনাম হয়েছিলেন নির্মাতা বিধু বিনোদ চোপড়া। বিধু অমিতাভকে সাড়ে তিন কোটি রুপির একটি রোলস রয়েস দিয়েছিলেন।
জন আব্রাহামঅভিনেতা জন এব্রাহাম ও পরিচালক সঞ্জয় গুপ্ত বেশ ভালো বন্ধু। জন জানতে পারেন যে সঞ্জয় বাইক পছন্দ করেন। ‘শুট আউট ওয়াদিওয়ালা’ ছবির সাফল্যের পর বন্ধুকে একটি বাইক উপহার দিয়েছিলেন জন।
করন জোহরকরন জোহর প্রযোজিত ‘অগ্নিপথ’ ছবিতে আইটেম গানে অংশগ্রহণ করেন ক্যাটরিনা কাইফ। বন্ধুত্বের খাতিরে কোনো পারিশ্রমিক নেননি এ অভিনেত্রী। করনও চমকে দিয়েছেন বন্ধুকে। একটি ফেরারি উপহার দিয়ে বন্ধুত্বের দাবি আরেকটু বাড়িয়ে দিলেন এ পরিচালক।
ইন্টারন্যাশনাল বিজনেস টাইমস অবলম্বনে
