
প্রযোজনায় আসছেন অক্ষয় কুমারের স্ত্রী অভিনেত্রী টুইঙ্কেল খান্না। অথচ স্ত্রীর প্রযোজনা করা প্রথম ছবিতে থাকছেন না অক্ষয় কুমার। টুইঙ্কেলের প্রযোজনা প্রতিষ্ঠান ‘এমআরএস ফানি বয়েজ মুভিজ’-এর ব্যানারে ওই ছবির নাম ‘প্যাড ম্যান’।তামিলনাড়ুর এক ব্যক্তি নিম্নবিত্ত নারীদের জন্য সাশ্রয়ী স্যানিটারি প্যাড তৈরি করেছিলেন। তাঁর নাম অরুনাচালাম মুরুগানাথাম। তাঁকে নিয়েই ছবির গল্প। ছবিটি পরিচালনা করবেন আর বাল্কি। পরিচালক সূত্রে জানা গেছে, কেন্দ্রীয় চরিত্রে তামিল কোনো অভিনেতাকে নেওয়া হতে পারে। স্ত্রীর প্রথম ছবিতে তাঁকে নেওয়া হচ্ছে কি না জানতে চাইলে অক্ষয় বলেন, ‘আমার স্ত্রী আমাকে অনেক ভালোবাসে। ও আমার জন্য বাড়িতেই অনেক কিছু করে...।’বলিউডে তিন খানের পরেই অক্ষয়ের নাম বলতে হয়। করণ জোহর ও সালমান খানের সঙ্গে একটি প্রকল্পে কাজ করতে যাচ্ছেন তিনি। শিগগির তাঁকে দেখা যাবে ‘জলি এল এলবি টু’ ছবিতে। বলিউড হাঙ্গামা।
