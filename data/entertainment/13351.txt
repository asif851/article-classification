
সাইজ জিরো! প্রথম বাক্যটি পড়ে কার ছবি চোখে ভাসল? উত্তর অনুমান করা কঠিন নয়—কারিনা কাপুর। বলিউডের এই সাইজ জিরো অভিনেত্রী কী বলে শুনুন, ‘আমি জানি না এই সাইজ জিরো কথাটি কোত্থেকে এল!’ কারিনা যে বিষয়টি ভালো করেই জানেন, এ আর বলতে! তবে সাইজ জিরো শব্দটি কোত্থেকে এল, তা না জানার ভান করলেও কারিনা ভালো করেই জানেন, কী করে সাইজ জিরো হতে হয়। সেটাই বললেন সংবাদমাধ্যমের কাছে, ‘ভারতীয় সাধারণ খাবার, যেমন: সবজি, রুটি, ডাল, ঘি—এসবই খাই আমি। ঘি দারুণ উপকারী! আমার দাদির বয়স এখন ৮৪ এবং এখনো তিনি দুর্দান্ত সুন্দরী। প্রত্যেকেরই উচিত স্বাস্থ্যকর খাবার খাওয়া, জাঙ্ক ফুডকে একেবারেই “না” বলা। না খেয়ে থাকা মোটেও পছন্দ নয় আমার। আমি নিয়মিতই খাই এবং জিমে গিয়ে ক্যালরি পোড়াই। এটাই রহস্য।’ পিটিআই।
