
গত শুক্রবার মুক্তির দিনই মহেন্দ্র সিং ধোনির জীবনীভিত্তিক ছবি ‘এম এস ধোনি : দ্য আনটোল্ড স্টোরি’ আয় করে ২১ কোটি ৩০ লাখ কোটি রুপি। চার দিনে ছবিটি আয় করেছে ৭৪ কোটি ৫১ লাখ। ধারণা করা হচ্ছে, শিগগিরই ১০০ কোটির ক্লাবে ঢুকে যেতে পারে সিনেমাটি।ভারতীয় এই ক্রিকেট তারকার জীবনীভিত্তিক ছবিটি মুক্তির পর থেকেই রেকর্ড করে যাচ্ছে। এ বছর প্রথম দিনই সবচেয়ে বেশি আয় করা ছবির তালিকার দ্বিতীয় অবস্থানে রয়েছে ছবিটি। প্রথম অবস্থানে সালমান খান অভিনীত ‘সুলতান’ ছবিটি। ‘সুলতান’ প্রথম দিনে আয় করে ৩৬ কোটি ৫৪ লাখ রুপি।‘এম এস ধোনি : দ্য আনটোল্ড স্টোরি’ ভারতের জনপ্রিয় ছবিগুলোর নির্মাণশৈলী ধরে না এগোলেও ছবির বিষয়টিই এমন, যা ছবিটিকে জনপ্রিয় করে তুলেছে।
ইন্ডিয়া টুডে
