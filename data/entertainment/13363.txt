
গ্র্যামি অ্যাওয়ার্ডের অনুষ্ঠানে একসঙ্গে গেয়েছেন স্যার এলটন জন ও লেডি গাগা। এবার যুক্তরাষ্ট্রের একটি পোশাকের ব্র্যান্ডের সঙ্গে যুক্ত হলেন এই দুই মার্কিন শিল্পী। তাঁদের রুচি-পছন্দ ও সংগীত ঘরানার সঙ্গে মিল রেখে তৈরি হবে সীমিতসংখ্যক পোশাক ও পণ্য। ‘লাভ ব্রেভারি’ সিরিজের সেসব বিক্রির ২৫ শতাংশ যাবে তাঁদের দাতব্য প্রতিষ্ঠান ‘বর্ন দিস ওয়ে’ ও ‘এলটন জন এইডস ফাউন্ডেশন’।মেসিস নামের ওই ব্র্যান্ডের মাধ্যমে পোশাক তৈরিতে সহায়তা করবেন লেডি গাগার বোন নাটালি জার্মানোটা ও ডিজাইনার ব্র্যান্ডন ম্যাক্সওয়েল। এসবের মধ্যে থাকবে সাদা-কালো স্লিভলেস টি-শার্ট, ক্রপ টপ, সুয়েট শার্ট, কি-চেন, এনামেল পিন, ক্লাচ, রোদচশমা মতো আরও বেশ কিছু পণ্য। মে মাসের ৯ তারিখ থেকে মেসিস এর প্রায় দেড় শ দোকানে এসব পণ্য পাওয়া যাবে।এলটন জনের সঙ্গে এ ধরনের একটি কাজে সম্পৃক্ত হতে পেরে অনেক সম্মানিত বোধ করছেন বলে জানিয়েছেন লেডি গাগা। এলটন জনও এতে যুক্ত হতে পেরে রোমাঞ্চিত। হাফিংটন পোস্ট ও ডব্লিউ ডব্লিউ ডি
