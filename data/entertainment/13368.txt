



কয়েকটি উল্লেখযোগ্য পুরস্কারের আসরে সেরা অভিনেত্রী হয়েছেন ফ্রান্সিস ম্যাকডোম্যান্ড। 
এবার অস্কারেও সেরা অভিনেত্রী হলেন তিনি। 
ছবির নাম ‘থ্রি বিলবোর্ড আউটসাইড এবিং, মিসৌরি’।


এর আগে বাফটা, গোল্ডেন গ্লোবসহ আরও কয়েকটি উল্লেখযোগ্য পুরস্কারের আসরে সেরা অভিনেত্রী হয়েছেন ফ্রান্সিস ম্যাকডোম্যান্ড। এবার অস্কারেও সেরা অভিনেত্রী হলেন তিনি। ছবির নাম ‘থ্রি বিলবোর্ড আউটসাইড এবিং, মিসৌরি’। পুরস্কার পাওয়ার পর মিলনায়তনে উপস্থিত সব মেয়েদের দাঁড়ানোর জন্য অনুরোধ করেন তিনি। এরপর সবাই মিলে উল্লাস প্রকাশ করেন। নিজের ছেলের উদ্দেশ্যে তিনি বলেন, ‘আমি জানি, তুমি আমার জন্য গর্ববোধ করো।’ মায়ের কথা শুনে ছেলে আবেগপ্রবণ হয়ে পড়েন।
এবার অস্কারে সেরা অভিনেত্রী বিভাগে আরও মনোনয়ন পেয়েছিলেন স্যালি হোকিন্স (দ্য শেপ অব ওয়াটার), মারগোট রোবি (আই, টনিয়া), সারশো রোন্যান (লেডি বার্ড) ও মেরিল স্ট্রিপ (দ্য পোস্ট)।
যুক্তরাষ্ট্রের লস অ্যাঞ্জেলেসে হলিউড অ্যান্ড হাইল্যান্ড সেন্টারের ডলবি থিয়েটারে বাংলাদেশ সময় আজ ৫ মার্চ ভোরে বসেছে ৯০তম একাডেমি অ্যাওয়ার্ডের আসর। গতবারের মতো এবারের আসরও উপস্থাপনা করছেন জিমি কিমেল। বিশ্বের ২২৫টিরও বেশি দেশে এই আয়োজন এবিসি নেটওয়ার্কের মাধ্যমে সরাসরি সম্প্রচার করা হচ্ছে। বাংলাদেশের দর্শকেরা স্টার মুভিজ চ্যানেলেও অনুষ্ঠানটি সরাসরি দেখতে পারছেন।
 
