
২১ ফেব্রুয়ারি আন্তর্জাতিক মাতৃভাষা দিবস উপলক্ষে মনসুর রহমানের রচনায় ‘অহংকার’ নামে টেলিফিল্ম নির্মাণ করেছেন শহীদুজ্জামান সেলিম। ‘অহংকার’ টেলিফিল্মের প্রধান দুটি চরিত্রে অভিনয় করেছেন কল্যাণ ও মৌটুসী।‘অহংকার’ টেলিফিল্ম প্রসঙ্গে কল্যাণ জানিয়েছেন, প্রবাসীরা মাতৃভাষা ও নিজ দেশের প্রতি অনেক বেশি আবেগপ্রবণ হন। ‘অহংকার’ টেলিফিল্মে প্রবাসীদের মাতৃভাষার প্রতি টান ফুটে উঠেছে।কল্যাণ আরও বলেন, ‘টেলিফিল্মটিতে আমি কানাডাপ্রবাসী আলো চরিত্রে অভিনয় করেছি। চরিত্রটি ভালোভাবে ফুটিয়ে তুলতে অনেক পরিশ্রম করেছি। টেলিফিল্মে শহীদুজ্জামান সেলিম ও চম্পাও অভিনয় করেছেন। আশা করছি, দর্শকদের কাছে ‘‘অহংকার’’ ভালো লাগবে।’টেলিফিল্মটি ২১ ফেব্রুয়ারি এসএ টিভিতে প্রচারিত হবে।
