
পয়লা বৈশাখ উপলক্ষে আসছে সংগীতশিল্পী মমতাজের একক গানের অ্যালবাম জলের আয়না। সিডি চয়েসের ব্যানারে অ্যালবামটির গানগুলো লিখেছেন দেলোয়ার আরজুদা শরফ ও সুর করেছেন অভি আকাশ। গানগুলোর সংগীতায়োজন করেছেন মুশফিক লিটু। নতুন অ্যালবাম ও বৈশাখ উদ্‌যাপন নিয়ে কথা হলো মমতাজের সঙ্গেএবার পয়লা বৈশাখে আপনার অ্যালবাম আসছে...হ্যাঁ। যখন নিয়মিত অ্যালবাম করতাম, তখন বৈশাখ, ঈদসহ প্রায় উৎসবেই অ্যালবাম বের হতো। অনেক দিন তেমনটা হয় না। এবার দীর্ঘ বিরতির পর বৈশাখে অ্যালবাম আসছে।পয়লা বৈশাখে কোথায় কোথায় গাইবেন?এবার পয়লা বৈশাখে অনেকগুলো অনুষ্ঠান বাতিল করতে হয়েছে। এবার শুধু গোপালগঞ্জ পুলিশ লাইনের একটি অনুষ্ঠানে গান করব। এ ছাড়া পয়লা বৈশাখের দিন বিকেল চারটায় বাংলাদেশ টেলিভিশনে প্রচারিত হবে একটি পালাগানের অনুষ্ঠান। তাতে আমি আর আমার এক ছাত্রী গান করব।ছোটবেলায় গ্রামের পয়লা বৈশাখ আর এখন শহরের বৈশাখ, কোনটা বেশি ভালো লাগে?ছোটবেলায় মেলায় গিয়ে নাগরদোলায় চড়তাম, পুতুলনাচ দেখতাম, বাতাসা খেতাম—সেগুলো ছিল এক রকম আনন্দের। শহরে একটু আধুনিকতার সঙ্গে বৈশাখ উদ্‌যাপন করা হয়, সেটা আরেক রকম।সাংসদ হিসেবে দায়িত্ব ও গান, দুটোর সমন্বয় করেন কীভাবে?দুটোই করি সমানতালে। আমার এলাকার মানুষ জানেন যে গানই আমার মূল কাজ। অনুষ্ঠান বা বিশেষ দিনে তাঁরা আমাকে ছাড় দেন।
সাক্ষাৎ​কার: রাসেল মাহ্‌মুদ
