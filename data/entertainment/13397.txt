
অমিতাভ বচ্চনকে বলা হয় বলিউডের শাহেনশাহ। এতকাল ধরে কোটি কোটি দর্শককে সাবলীল অভিনয় দিয়ে মুগ্ধ করে রেখেছেন তিনি। কিন্তু এই অভিনেতা নিজের থেকেও প্রতিভাবান মনে করেন আমির খানকে। সম্প্রতি এই দুই অভিনেতা ‘ঠাগস অব হিন্দুস্তান’ নামের একটি ছবিতে চুক্তিবদ্ধ হয়েছেন। একসঙ্গে এটিই তাঁদের প্রথম ছবি। সম্প্রতি একটি অনুষ্ঠানে হাজির হয়েছিলেন বিগ বি। সেখানেই কথা প্রসঙ্গে তিনি বলেন, ‘আমিরকে অসাধারণ অভিনেতা বলা যেতে পারে, আমাকে নয়। আমি তাঁর সিনেমা দেখি। তিনি একজন পরিপূর্ণ অভিনেতা এবং অসাধারণ তারকা।’ অমিতাভের হাতে এখন ‘থাগস অব হিন্দুস্তান’ ছাড়াও আছে রাম গোপাল ভার্মার ‘রাজনীতি’ ছবির তৃতীয় কিস্তির কাজ। বিগ বি জানান, ‘রাজনীতি’ সিরিজের দ্বিতীয় ছবিটি যেখানে শেষ হয়েছিল, এর পরের কাহিনি সেখান থেকেই শুরু হবে। আর অমিতাভের চরিত্রটিও এখানে থাকছে ঠিক আগের মতোই। এনডিটিভি।
