

মেরিল-প্রথম আলো পুরস্কার ২০১৬-তে সমালোচকদের বিচারে নাটক বিভাগে সেরা অভিনেত্রীর পুরস্কার পেয়েছেন অপি করিম। তাঁর হাতে পুরস্কার তুলে দেন অভিনয়শিল্পী শহীদুজ্জামান সেলিম ও রোজী সেলিম।
আজ শুক্রবার বিকেলে এই পুরস্কার বিতরণী অনুষ্ঠানের আসর বসেছে রাজধানীর শেরেবাংলা নগরের বঙ্গবন্ধু আন্তর্জাতিক সম্মেলন কেন্দ্রে।

পুরস্কার পাওয়ার পর অপি করিম জুরি বোর্ড, সাগর জাহান, তারিক আনাম খান ও অভিনয়ে অনুপ্রেরণার জন্য তাঁর বাবাকে ধন্যবাদ জানান। পুরস্কার তুলে ধরে তিনি বলেন, ‘বাবা, এটা তোমার জন্য।’
এবার আসরে সমালোচকদের বিচারে অপি করিম ছাড়াও সাদিয়া জাহান প্রভা ও সানজিদা প্রীতি মনোনীত হয়েছিলেন। সাদিয়া জাহান প্রভা ‘লিফলেট’ ও ও সানজিদা প্রীতি ‘কালারফুল’ নাটকের জন্য মনোনয়ন পেয়েছিলেন।
 
