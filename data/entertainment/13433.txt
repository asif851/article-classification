
ভালোবাসার পথে আসে শত বাধা, কখনো দূর দিগন্তের মতো সীমাহীন অনিশ্চয়তা, কখনো এক আকাশ দূরত্ব, কখনো অপেক্ষার তীব্র কষ্টের প্রহর। দূরত্ব, অপেক্ষা আর অনিশ্চয়তার শত বাধা পেরিয়ে তৈরি হয়েছে কাছে আসার কিছু গল্প। গল্পগুলো অনুপ্রাণিত করে আত্মবিশ্বাসী হতে, উৎসাহ দেয় এগিয়ে যেতে। ‘ক্লোজআপ—কাছে আসার গল্প ২’ প্রতিযোগিতা থেকে পাওয়া এমনই তিনটি সেরা গল্প নিয়ে তৈরি হলো তিনটি নাটক—কথাবন্ধু মিথিলা, অতপর... আর হোয়াই সো সিরিয়াস?। প্রথমটি লিখেছেন সাখাওয়াত হোসেন, দ্বিতীয়টি আনিসুল হক (সাগর) এবং তৃতীয়টি খন্দকার নওশাদুর রহমান। নাটকগুলো পরিচালনা করেছেন যথাক্রমে মাসুদ হাসান উজ্জ্বল, সাফায়েত মনসুর ও আশফাক নিপুণ।নাটকগুলোর নির্মাতা প্রতিষ্ঠান ইউনিলিভার বাংলাদেশ। এই প্রতিষ্ঠানের মিডিয়া ও ইভেন্ট ব্যবস্থাপক তানভীর ফারুক জানান, ১৪ ফেব্রুয়ারি ভালোবাসা দিবসে রাত পৌনে নয়টায় নাটকগুলো বাংলাভিশনে প্রচারিত হবে।মাসুদ হাসান বলেন, ‘আমি অন্যের লেখা গল্প নিয়ে আগে কখনো কাজ করিনি। কথাবন্ধু মিথিলা আমার জন্য নতুন অভিজ্ঞতা। আমি পর্দায় নাটকটিকে খুব সমৃদ্ধ করার চেষ্টা করেছি।’আশফাক নিপুণ বলেন, ‘আমাদের আশপাশে অনেক কিছুই ঘটে, কিন্তু তার সব কিছুই টিভির পর্দায় তুলে আনা সম্ভব নয়। আমি তেমনি এক চ্যালেঞ্জ নিয়েছি।’সাফায়েত মনসুর বলেন, ‘পুরোটাই আমার জন্য নতুন অভিজ্ঞতা।’ 
নাটক  দেখার জন্য এসএমএস অ্যালার্ট সেট করতে মিসকল দিন ০৯৬১৩৬৬৬৬৬৬ নম্বরে।
 
