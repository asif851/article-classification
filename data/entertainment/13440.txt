
তামিল তারকা ধানুশ পড়েছেন উভয়সংকটে। এত দিনের পরিচিত বাবা-মা আসল নন, নতুন এক তামিল দম্পতি দাবি করেছেন ধানুশ তাঁদের ছেলে।শুধু দাবিই করেননি, তামিলনাড়ুর স্থানীয় একটি ম্যাজিস্ট্রেট কোর্টে তাঁরা মামলা করেছেন। কোর্ট ধানুশকে সমনও জারি করেছেন। কাতিরেসান ও মিনাক্ষী নামের এ দম্পতি ধানুশের জন্মসনদ ও শৈশবের কয়েকটি ছবিও দেখান। তাঁদের তথ্য অনুযায়ী, তামিলনাড়ুর মাদুরাইয়ের সরকারি রাজাজি হাসপাতালে ধানুশের জন্ম হয়। মেলুরে তিনি উচ্চমাধ্যমিক পর্যন্ত পড়ালেখা করেন। পরে পড়ালেখা ছেড়ে দিয়ে চেন্নাই যান এবং সিনেমার সঙ্গে যুক্ত হন। এ দম্পতি আরও দাবি করেন, তাঁরা ধানুশের সঙ্গে দেখা করার জন্য অনুমতি চান। কিন্তু প্রতিবারই ধানুশ তা বাতিল করে দেন।তামিল সিনেমার প্রযোজক ও পরিচালক কস্তুরি রাজা ও বিজয় লক্ষ্মীর ছোট ছেলে ধানুশ। বাবার চলচ্চিত্র দিয়ে তাঁর সিনেমায় অভিষেক ঘটে।ইন্ডিয়া টুডে
