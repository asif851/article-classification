

মেরিল-প্রথম আলো সমালোচক পুরস্কার ২০১৬-তে সেরা চলচ্চিত্র পরিচালকের পুরস্কার পেলেন অমিতাভ রেজা। ‘আয়নাবাজি’ ছবির জন্য তিনি এই পুরস্কার পেয়েছেন।
পুরস্কার বিজয়ী অমিতাভ রেজার হাতে পুরস্কার তুলে দেন নির্মাতা আমজাদ হোসেন ও নৃত্যশিল্পী লায়লা হাসান।
সমালোচকদের রায়ে পুরস্কার পাওয়ার পর তাঁর চলচ্চিত্রের জন্য যাঁরা সহযোগিতা করেছেন তাঁদের সবাইকে ধন্যবাদ জানান অমিতাভ রেজা।

আজ শুক্রবার বিকেলে রাজধানীর শেরেবাংলা নগরের বঙ্গবন্ধু আন্তর্জাতিক সম্মেলন কেন্দ্রে এই পুরস্কার বিতরণী অনুষ্ঠানের আসর বসেছে।
এবার এই বিভাগে ‘আয়নাবাজি’ চলচ্চিত্রের জন্য অমিতাভ রেজা চৌধুরী ছাড়াও ‘দর্পণ বিসর্জন’ ছবির জন্য সুমন ধর ও ‘অজ্ঞাতনামা’ ছবির জন্য তৌকির আহমেদ মনোনীত হয়েছিলেন।
 
