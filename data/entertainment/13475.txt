
জেমস বন্ডের পরবর্তী ছবিটিতে কে বন্ড হবেন—এ আলোচনায় যেন ক্লান্তি নেই হলিউডের। না, এখনো ঠিক হয়নি কে হচ্ছেন বন্ড। তবে থেমে নেই আলোচনা। ‘কেমন বন্ড চাই’—এ বিষয়ে নিজের মত জানিয়েছেন হলিউড অভিনেত্রী ক্রিস্টেন স্টুয়ার্ড।
নিজের নতুন ছবি ‘ইকুয়ালস’-এর প্রচারণায় হঠাৎই তিনি মন্তব্য করেন জেমস বন্ড নিয়ে। পরবর্তী জেমস বন্ড নারী হলেও নাকি খারাপ হয় না। এমনকি সেই নারীবন্ড কৃষ্ণাঙ্গ হলেও আপত্তি নেই এই ‘টোয়াইলাইট’ তারকার। এই অভিনেত্রী বলেন, ‘ছবিতে বন্ডকে হতে হবে ‘‘বন্ডগার্ল”। দর্শক যদি গ্রহণ করেন তবেই তিনি হবেন বন্ড।’ সত্যিই তো, নারীবন্ড হলে ক্ষতি কি?‘ইকুয়ালস’ ছবিতে ক্রিস্টেনের নায়ক নিকোলাস হল্টের কাছে জানতে চাওয়া হয়, সুযোগ পেলে বন্ড হবেন কি না। কৌশলী নিকোলাস বলেছেন, বয়স হয়নি এখনো। বয়স হলে আর সুযোগ মিললে কেন নয়। এনডিটিভি
