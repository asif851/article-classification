
• কিছুদিনের বিরতি দিয়ে আবার অভিনয়ে ফিরে এসেছেন। • কাজ ও ব্যক্তিগত কিছু বিষয় নিয়ে কথা হলো তাঁর সঙ্গে।
ভালোবাসা দিবসে আপনাকে খুব বেশি নাটকে দেখা যায়নি। কারণ কী? ভালোবাসা দিবস উপলক্ষে বেশ কয়েকটি নাটকের শুটিং করা হয়েছিল। কিন্তু সময়মতো প্রচারিত হয়নি। তবে ক্লোজআপ কাছে আসার গল্পের শহরে নতুন গান নাটকটিতে বেশ সাড়া পেয়েছি।আপনি ধারাবাহিক নাটক একটু কম করেন মনে হয়। একদম সত্যি। আমি নতুন করে ইংরেজি সাহিত্যে পড়াশোনা শুরু করছি। তাই ক্লাস এবং পড়াশোনার একটা চাপ আছে। শুক্র ও শনিবার সাধারণত কাজ রাখি না। আর ধারাবাহিকে অভিনয় করলে সব অভিনয়শিল্পীর সঙ্গে সময় মেলাতে হয়। অনেক সময় সেটা আমার জন্য কঠিন হয়ে যায়। তাই করা হয় না। তবে একেবারেই যে করিনি, তা নয়। দুটি ধারাবাহিক আছে প্রচারের অপেক্ষায়।নাটকের চিত্রনাট্য বাছাইয়ের সময় কোন তিনটি বিষয় আপনি গুরুত্ব দেন? প্রথমত, আমার চরিত্রের গভীরতা; দ্বিতীয়ত, পরিচালক কে এবং তৃতীয়ত, নাটকে ক্লাইমেক্স কতটা আছে।এই সময়ের অভিনেতাদের মধ্যে কার সঙ্গে অভিনয় করতে ভালো লাগে? এই সময়ের অভিনেতাদের সবাই আমার বন্ধু। তাদের সঙ্গে কাজ করতে সব সময়ই ভালো লাগে। তবে বেশি ভালো লাগে মোশাররফ করিম ভাইয়ের সঙ্গে অভিনয় করতে। উনি অভিনেতা হিসেবে কেমন, সেটা তো সবাই জানি। মানুষ হিসেবেও অসাধারণ। আমি যত কাজ করেছি, সব করতে গিয়েই কিছু না কিছু শিখেছি।গত বছর গুগল সার্চে আপনি এক নম্বরে ছিলেন। কারণটা কী বলে আপনার মনে হয়? এই কারণটা আমি অনেক চিন্তাভাবনা করে বের করেছি। যখন আমাকে গুগলে খোঁজা হয়েছে, ওই সময়টা আমি দেশে ছিলাম না। কাজও করিনি। জানাইনি কোথায় ছিলাম। আমার মনে হয়, এ কারণেই সবাই আমার খোঁজ নেওয়ার চেষ্টা করেছেন আমি কোথায় আছি, কী করছি। আরেকটা কারণ হলো, অনেকেই আমাকে নিয়ে দুটি গুঞ্জন ছড়িয়েছিল। ওগুলো সত্যি নাকি মিথ্যা, সেটা জানার জন্য অনেকে খুঁজেছেন।যে দুটি গুঞ্জন ছড়িয়েছিল, সেগুলো কী? অনেকের ধারণা ছিল...। আচ্ছা, এটা আর এখন বলতে চাই না। আসলে...। থাক বাদ দিন।
আপনার একজন সহকর্মীর সঙ্গে প্রেমের কথা শোনা গিয়েছিল...হ্যাঁ। তার সঙ্গে এখন আর যোগাযোগ নেই। ওটা আসলে প্রেম ছিল না। সে হয়তো আমাকে পছন্দ করত। তার সঙ্গে সময় কাটাতে আমার ভালো লাগত। সত্যি কথা কি, ওর আর আমার সম্পর্কের চূড়ান্ত পরিণতি হওয়া কঠিন ছিল। তাই সরে এসেছি।
