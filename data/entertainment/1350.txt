
হুমায়ূন আহমেদের উপন্যাস একজন মায়াবতী নিয়ে এবার ধারাবাহিক নাটক তৈরি হচ্ছে। উপন্যাসের নামেই নাটকের নাম একজন মায়াবতী। পরিচালনা করছেন মাজহারুল ইসলাম।৫২ পর্বের এই ধারাবাহিকটি শুটিং শুরু হয়েছে এ মাসের গোড়ার দিকে। অভিনয় করছেন মাহফুজ আহমেদ, সুমাইয়া শিমু ও ফারহানা মিলি।মাহফুজ আহমেদ বলেন, ‘আমি এখন চলচ্চিত্রের অভিনয় নিয়ে ব্যস্ত। তাই কোনো নতুন নাটকের কাজ করছি না। একজন মায়াবতী হুমায়ূন আহমেদের, আর আমার সঙ্গে নাটকটিতে কাজ করার ব্যাপারে অনেক আগেই কথা বলেছেন মাজহারুল ইসলাম। তাই নাটকটির কাজ করছি।’মিলি বলেন, ‘আমার দীর্ঘদিনের ইচ্ছা ছিল হুমায়ূন আহমেদের গল্প কিংবা উপন্যাসে কাজ করার। এবার সেই স্বপ্ন পূরণ হয়েছে।’মাজহারুল ইসলাম জানান, ধারাবাহিক নাটকটি প্রচারিত হবে চ্যানেল আইয়ে।একজন মায়াবতী নাটকের অন্য অভিনয়শিল্পীরা হলেন মামুনুর রশীদ, শহীদুজ্জামান সেলিম, তানিয়া আহমেদ প্রমুখ।
