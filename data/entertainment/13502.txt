
সোহেল রানা গ্রাম থেকে শহরে আসে। ভর্তি হয় বিশ্ববিদ্যালয়ে। তারপর গ্রাম্য সোহেল কীভাবে রক সোহেল হয়ে ওঠেন তাই দেখানো হয়েছে ‘রক’ নামের একটি টেলিছবিতে। একজন সাধারণ ছাত্র থেকে ছাত্রনেতা এবং তাঁর পরিণতি নিয়েই টেলিছবিটির গল্প।
এই রক সোহেলের ভূমিকায় দেখা যাবে অভিনেতা মোশাররফ করিম। যিনি একজন চাপাবাজ। এই চাপার জোরেই ক্যাম্পাসে বিরাট রাজত্ব তাঁর। একই সঙ্গে তাঁর কারণে ক্যাম্পাসে আতঙ্কও কম নয়। এই নিয়েই গল্প। টেলিছবিতে মোশাররফ করিমের সহশিল্পী আনিকা কবির শখ। এ ছাড়া অন্য অভিনয়শিল্পীরা হলেন খাইরুল আলম, শহিদুল্লাহ সবুজ, মাহবুব রহমান প্রমুখ‘রক’ টেলিছবিটি রচনা ও পরিচালনা করেছেন মাইদুল রাকিব। এ মাসের ১৪, ১৫, ১৬ তারিখে শুটিং হয়েছে পুরান ঢাকার জগন্নাথ বিশ্ববিদ্যালয়, একটি বেসরকারি বিশ্ববিদ্যালয় এবং উত্তরার একটি শুটিং বাড়িতে।টেলিছবিটি নিয়ে পরিচালক বললেন, ‘এটা আমার প্রথম নির্মাণ। চেষ্টা করেছি অনেক যত্ন নিয়ে কাজটি করতে। কতটুকু পারলাম তা দর্শকেরা বিচার করবেন।'জানালেন, খুব তাড়াতাড়ি একটি বেসরকারি চ্যানেলে প্রচার হবে ‘রক’।
