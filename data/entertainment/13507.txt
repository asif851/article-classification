
আজ রোববার সন্ধ্যা সাতটায় জাতীয় জাদুঘরের সুফিয়া কামাল মিলনায়তনে স্বল্পদৈর্ঘ্য চলচ্চিত্র বিবেক-এর উদ্বোধনী প্রদর্শনী হবে। সরকারের অনুদানে নির্মিত এই চলচ্চিত্র মানিক বন্দ্যোপাধ্যায়ের গল্প অবলম্বনে তৈরি। এর সংলাপ ও চিত্রনাট্য রচনা করেছেন হাসান শাহরিয়ার। পরিচালনা করেছেন সাইফ সুমন।বিবেক ছবিতে অভিনয় করেছেন আজাদ আবুল কালাম, এনাম তারা, মোহাম্মদ বারী, এ কে আজাদ, আমির সিরাজী, তৌফিকুল ইসলাম, প্রশান্ত হালদার, মৃণাল দত্ত, রিয়াজ হোসেন, পিয়ার মোহাম্মদ, শাকিল সিদ্ধার্থ, জসিম, ইমা আক্তার প্রমুখ।ছবিটির মূল বিষয় হচ্ছে মানবিকতা। কোনো একটি পরিস্থিতিতে কারও নৈতিক স্খলন হতেই পারে, কিন্তু আত্মোপলব্ধি দিয়ে তা থেকে মুক্ত হওয়াই মানুষের চরিত্র হওয়া উচিত—এমন বার্তা নিয়েই তৈরি হয়েছে বিবেক।
