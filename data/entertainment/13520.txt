
১৯৯৭ সালে হিন্দি ছবি ‘জড়ুয়া’তে অভিনয় করেছিলেন সালমান খান ও কারিশমা কাপুর। এ বছরই মুক্তি পাবে ছবির সিক্যুয়াল ‘জড়ুয়া টু’। সেখানে আবারও তাঁদের দুজনকে একসঙ্গে দেখা যাবে। ‘জড়ুয়া টু’ ছবির প্রযোজক সাজিদ নাদিয়াদওয়ালা ছবিতে তাঁদের উপস্থিতি নিশ্চিত করেছেন। তবে প্রধান চরিত্রে নয়। এ দুই শিল্পীকে দেখা যাবে অতিথি (কেমিও) চরিত্রে। সাজিদ বলেন, তাঁরা (সালমান ও কারিশমা) ছবিটির অংশ হতে ইচ্ছুক। তবে কোনো নির্দিষ্ট চরিত্রে নয়।’ মূল ছবিতে সালমান খানের করা চরিত্রটি সিক্যুয়ালে করবেন বরুন ধাওয়ান। সঙ্গে দেখা যাবে তাপসি পান্নু ও জ্যাকুলিন ফার্নান্দেজকে। সিক্যুয়েলটি পরিচালনা করবেন ডেভিড ধাওয়ান। চলতি বছরের ২৯ সেপ্টেম্বর ছবিটি মুক্তির কথা আছে। মুম্বাই মিরর
