
কন্যাসন্তানের মা হলেন চিত্রনায়িকা পূর্ণিমা। তাঁর বোন দিলরুবা হানিফ জানান, গত রোববার রাত ১০টা ২০ মিনিটে রাজধানীর একটি বেসরকারি হাসপাতালে অস্ত্রোপচারের মধ্য দিয়ে কন্যাসন্তান জন্ম দেন পূর্ণিমা। এ সময় হাসপাতালে পূর্ণিমার স্বামী আহমেদ জামাল ফাহাদ, মা ও বোন উপস্থিত ছিলেন। মা ও মেয়ে এখন সুস্থ।দিলরুবা হানিফ বলেন, ‘পূর্ণিমার কন্যাসন্তানকে ঘিরে আমাদের পুরো পরিবারে এখন আনন্দের বন্যা বইছে।’২০০৭ সালের ৪ নভেম্বর পারিবারিকভাবে আহমেদ জামাল ফাহাদের সঙ্গে বিবাহবন্ধনে আবদ্ধ হন পূর্ণিমা।
