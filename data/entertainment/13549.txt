
সাড়ে চার বছর প্রেম করার পর বিয়ের পর্ব সারলেন কণ্ঠশিল্পী এলিটা করিম ও নির্মাতা আশফাক নিপুণ। গত শুক্রবার রাতে ঢাকার একটি রেস্তোরাঁয় দুজনের বিয়ের আনুষ্ঠানিকতা সম্পন্ন হয়। এতে উভয় পরিবারের ঘনিষ্ঠজনেরা উপস্থিত ছিলেন।এলিটা বলেন, ‘নিঃসন্দেহে অনেক ভালো লাগছে।’আশফাক নিপুণ বলেন, ‘রাগা ব্যান্ডের গান শুনে এলিটা করিমের ফ্যান হয়ে গিয়েছিলাম। শুরুর দিকে ফেসবুকে ফ্রেন্ড রিকোয়েস্ট পাঠিয়েও লাভ হয়নি। আমার মুকিম ব্রাদার্স সিরিয়ালের উদ্বোধনী প্রদর্শনীতে আসে এলিটা। প্রথম দুই পর্ব দেখে মুগ্ধ হয়ে যায়। সঙ্গে সঙ্গে আমার ফোন নম্বর নেয়। পরদিন ফোন করে আর নিজেই আমাকে ফ্রেন্ড রিকোয়েস্ট পাঠায়। সেই থেকে বন্ধুত্ব শুরু।’এলিটা ও আশফাক নিপুণকে শুভেচ্ছা জানাতে বিয়ের অনুষ্ঠানে গিয়েছিলেন মোস্তফা সরয়ার ফারুকী, তিশা, তাহসান, মিথিলা, জন, কনা, কোনাল, জাহান, টনি, সুমন পাটওয়ারী, ইরেশ যাকের, আরমিন মুসা, সন্ধি, আদনান আল রাজীব, অনিক খান, তাহসিন, নুসরাত ফারিয়া প্রমুখ। গতকাল রাতে থাইল্যান্ডের উদ্দেশে ঢাকা ছাড়েন নতুন দম্পতি।
