
প্রথমবারের মতো ঢাকায় আসছেন ভারতীয় ভিডিও ও রেডিও জকি নিখিল চিনাপা। চলতি মাসের শেষে ঢাকার একটি পাঁচ তারকা হোটেলে ইলেকট্রনিক কনসার্টে যোগ দেবেন তিনি।
এমটিভি সিলেক্ট, ইন্ডিয়াস গট ট্যালেন্ট, রক অন, এমটিভি রোডিজ, ফেম এক্সসহ বেশ কিছু জনপ্রিয় অনুষ্ঠানের উপস্থাপক নিখিল একজন ইলেকট্রনিক সংগীতশিল্পী। এশিয়ার অন্যতম বৃহৎ সংগীত উৎসব ভিএইচওয়ান সুপারসনিক প্রধান নিখিল চিনাপা ভারতের গোয়ায় অনুষ্ঠিত সানবার্ন ফেস্টিভ্যালের উৎসব পরিচালনা করেন। আসছে ২৯ এপ্রিল তিনি যোগ দেবেন ঢাকার ইলেকট্রনিক কনসার্ট ‘নিখিল চিনাপা ইন পাল্‌স’য়।নিখিলের সংগীত সংস্থা সাবমার্জ মিউজিকের হাত ধরে ভারতে গিয়েছে ব্যান্ড দল ‘অ্যাভাব অ্যান্ড বিয়ন্ড’, ‘সুইডিশ হাউস মাফিয়া’, শিল্পী অ্যালেসো, ডিজে ডেনিজ কোয়ু, রিমিক্সার আরমিন ভ্যান বুরেন, ডিজে হার্ডওয়েল ও টিয়েস্টো প্রমুখ। এরই মধ্যে নিখিল অভিনয় করেছেন বলিউডের বেশ কিছু ছবিতে।নিখিলের কনসার্টে যোগ দিতে http://bit.ly/1T8nfmz লিঙ্কে নিবন্ধন করা যাবে।
