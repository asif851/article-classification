
বৃহস্পতিবার বিকেলে বাংলা একাডেমির কবি শামসুর রাহমান সেমিনার কক্ষে ইতিহাসবিদ, সাবেক সাংসদ মিসবাহউদ্দিন খানের ৮৬তম জন্মবার্ষিকীতে ‘অষ্টম মিসবাহউদ্দিন খান স্মারক বক্তৃতা’র আয়োজন করা হয়। মুনতাসীর মামুন-ফাতেমা ট্রাস্টের উদ্যোগে আয়োজিত অনুষ্ঠানে এ স্বাগত বক্তব্য দেন সাবেক স্বরাষ্ট্রমন্ত্রী মহীউদ্দীন খান আলমগীর। এতে ‘বিশ শতকে পূর্ব বাংলায় সামাজিক সাংস্কৃতিক জাগরণ ও বাংলাদেশ রাষ্ট্র গঠন’ শীর্ষক স্মারক বক্তৃতা দেন বাংলা একাডেমির মহাপরিচালক শামসুজ্জামান খান। সভাপতিত্ব করেন অধ্যাপক বোরহানউদ্দিন খান জাহাঙ্গীর। অনুষ্ঠান পরিচালনা করেন অধ্যাপক মুনতাসীর মামুন।   
