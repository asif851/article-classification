
নকশীকাঁথা ব্যান্ডের একটি গানের মিউজিক ভিডিও নিজেদের ইউটিউব চ্যানেলে প্রকাশ করেছে প্রযোজনা প্রতিষ্ঠান লেজার ভিশন। গানটির শিরোনাম ‘তুকে লিয়ে’। ব্যান্ডের ভোকাল সাজেদ ফাতেমীর লেখা ও সুরে গানটি গত সোমবার প্রকাশ করা হয়।
লেজারভিশনের চেয়ারম্যান এ কে এম আরিফুর রহমান বলেন, গত বছর ব্যান্ডের প্রকাশিত ‘নকশীকাঁথার গান’ অ্যালবামের এই গানটি নেপালি লোকগানের আদলে তৈরি করা। এমন গান আমাদের দেশে খুব কম হয়েছে। এর ভিডিওচিত্র ধারণ করা হয়েছে মৌলভীবাজারের দুটি চা বাগানে।
গানটির ভিডিও পরিচালনা করেছেন মেহেদি। এতে মডেল হয়েছেন কাজল সুবর্ণ, মৌ এবং নকশীকাঁথা ব্যান্ডের সদস্য সাজেদ ফাতেমী, জে আর সুমন, ফয়সাল, রোমেল ও মঈন।
 
