
এ বছরের সেরা তারকার মুকুটটি গেল সালমান খানের মাথায়। ফোর্বস ইন্ডিয়ার দেওয়া তালিকায় গতবারের বিজয়ী কিং খানকে পিছনে ফেলে ভারতের এক নম্বর তারকা এখন সাল্লু ভাই।‘আয়’ ও ‘জনপ্রিয়তা’‍—এই দুটি বিভাগে ভাগ করে তালিকা করা হয়। সেখানে সব মিলিয়ে এক নম্বরের আসনটি যায় সালমানের ঘরে। সালমানের আয় দেখানো হয়েছে ২৭০ দশমিক ৩৩ কোটি রুপি, যা সবার থেকে বেশি। অন্যদিকে, জনপ্রিয়তায় তিনি আছেন দুই নম্বরে। জনপ্রিয়তায় প্রথম হয়েছেন ক্রিকেট তারকা বিরাট কোহলি। সব মিলিয়ে তারকা তালিকায় তিনি আছেন তিন নম্বরে। তারকা তালিকায় দুই নম্বরে আছেন গতবারের এক নম্বর শাহরুখ খান। তাঁর আয় ২২১ দশমিক ৭৫ কোটি রুপি এবং জনপ্রিয়তার তালিকায় তাঁর আসন তিন নম্বরে। নায়িকাদের মধ্যে সবার ওপরে আছেন দীপিকা পাড়ুকোন। তিনি আছেন ছয় নম্বরে। এরপরে সেরা তারকার তালিকায় আছেন যথাক্রমে অক্ষয় কুমার চতুর্থ, মহেন্দ্র সিং ধোনি পঞ্চম, শচীন টেন্ডুলকার সপ্তম, প্রিয়াঙ্কা চোপড়া অষ্টম, অমিতাভ বচ্চন নবম ও হৃতিক রোশন দশম। তবে খানদের মধ্যে দুই খান ওপরের দিকে থাকলেও আমির খান আছেন অনেক পেছনে। সেরা তারকার তালিকায় তিনি ১৪ নম্বরে আছেন।ফোর্বস ইন্ডিয়া ২০১৫–র অক্টোবর থেকে ২০১৬ সালের সেপ্টেম্বর সময়সীমায় এই জরিপ চালায়।
বিজনেস টুডে
