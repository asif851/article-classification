
অমিতাভ বচ্চন কোথায় যাচ্ছেন? কোথায় খাচ্ছেন শাহরুখ খান? সাইফ-কারিনার দিনই বা কেমন কাটছে? এসব খবর তো হরহামেশাই পত্রিকার পাতায় দেখা যায়। কিন্তু এসব জায়গায় যাদের সচরাচর দেখা যায় না, তাঁরা হলেন তারকা সন্তানেরা, অর্থাৎ বলিউডের ‘স্টার কিডস’। দুই বড় তারকার মাঝে মন কষাকষি থাকলেও দেখা যায় তাঁদের সন্তানদের মধ্যে একেবারে গলায়-গলায় ভাব। তা ছাড়া, এমনও অনেক তারকা সন্তানও আছেন, যাদের ছোটবেলার রসায়নই বলে দেয় বড়বেলায় এরা কেমন দাপিয়ে বেড়াবেন?সম্প্রতি শাহরুখ খানের বড় ছেলে আরিয়ান খান একটি ছবি পোস্ট করেছেন সামাজিক যোগাযোগ মাধ্যমে। ভবিষ্যৎ রসায়নের প্রসঙ্গটা তখনই ডালপালা ছড়াতে শুরু করে। কারণ ওই ছবিতে শাহরুখের ছেলে আরিয়ানের সঙ্গে দেখা যাচ্ছে অমিতাভ বচ্চনের নাতনি নব্য নাভেলিকে। এর আগেও তাঁদের একসঙ্গে বিভিন্ন জায়গায় দেখা গেছে, বোঝা গেছে তাঁদের বন্ধুত্বের গভীরতাও। আরিয়ান ও নব্য লন্ডনে একই স্কুলে পড়েন। তবে এই বন্ধুত্ব শুধু আরিয়ান আর নব্যর মধ্যেই সীমাবদ্ধ নয়। তাঁদের দলে কিন্তু আরও তারকা সন্তানেরা রয়েছেন। এই যেমন সাইফ আলী খানের ছেলে ইব্রাহিম, শ্রীদেবীর মেয়ে খুশি কাপুর, অনুরাগ কাশ্যপের মেয়ে আলিয়া। প্রায় বিভিন্ন পার্টিতে ঘুরেফিরেই দেখা যায় তাঁদের মুখ। পিঙ্কভিলা।
