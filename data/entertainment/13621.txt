
• হানিফ সংকেতের বই ‘কে খোঁজে কে বোঝে’ প্রকাশিত হয়েছে এবার অমর একুশে বইমেলায়। • বইটি প্রকাশ করেছে অনন্যা প্রকাশনী।
গণমাধ্যম ব্যক্তিত্ব হানিফ সংকেতের লেখা বই কে খোঁজে কে বোঝে প্রকাশিত হয়েছে এবারের অমর একুশে বইমেলায়। বইটি প্রকাশ করেছে অনন্যা প্রকাশনী। এর প্রচ্ছদ করেছেন ধ্রুব এষ।
কে খোঁজে কে বোঝে বইটি সম্পর্কে হানিফ সংকেত বলেন, ‘চারদিকে দৃশ্যমান অদ্ভুত সব অসংগতি আমাদের অভিজ্ঞতাকে কখনো হাস্যরসে, কখনো বা তিক্ততায় ভরিয়ে তোলে। আমাদের মনের ওপরেই নির্ভর করে সবকিছু। এই মন ভালো তো সব ভালো। মনের গুণেই সব আলো, আবার মনের দোষেই সব কালো। আমাদের চলমান জীবনের দৃশ্যমান এমনই কিছু “কালো” অসংগতি এবং সমসাময়িক বিষয়কে উপজীব্য করেই এই বই লিখতে চেষ্টা করেছি।’
কে খোঁজে কে বোঝে ছাড়াও বিভিন্ন বিষয়ের ওপর এর আগে বিভিন্ন প্রকাশনী থেকে হানিফ সংকেতের ৩০টির মতো বই প্রকাশিত হয়েছে।
