
দুটি চলচ্চিত্রের আইটেম গানে কণ্ঠ দিয়েছেন এলিটা। ফুয়াদ আল মুক্তাদিরের সুরে মোস্ট ওয়েলকাম টু এবং অদিতের সুরে রাজত্ব ছবিতে। মোস্ট ওয়েলকাম টু ছবির গানের কথা লিখেছেন শাহান কবন্ধ আর রাজত্ব ছবির গানটি রবিউল ইসলাম।এলিটা বলেন, ‘অদিতের গানের সুর করার ধরনটা একটু অন্য রকম। রাজত্ব ছবির গানে এই ব্যাপারটা খুব স্পষ্ট। শুনেছি, গানটিতে আধুনিক প্রযুক্তিরও ব্যবহার করবেন অদিত। মোস্ট ওয়েলকাম টু ছবিতে ফুয়াদের সুর করা গানটিতেও কণ্ঠ দিয়ে ভালো লেগেছে। আশা করছি, দুটি গানই সবার ভালো লাগবে।’এলিটা প্রথম চলচ্চিত্রের গানে কণ্ঠ দেন ২০০৯ সালে। ছবির নাম আই লাভ ইউ। গানটির সুর ও সংগীত পরিচালনা করেছিলেন হূদয় খান। আর গানটিতে এলিটার সঙ্গে কণ্ঠও দিয়েছিলেন হূদয়।
