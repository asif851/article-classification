
ননদ সোহা আলী খানের লেখা ‘দ্য পেরিলস অব বিয়িং মডারেটলি ফেমাস’ বই আনুষ্ঠানিকভাবে প্রকাশিত হয় মুম্বাইয়ে। গত মঙ্গলবার বইটির প্রকাশনা অনুষ্ঠানে এসেছিলেন শর্মিলা ঠাকুর, তাঁর ছেলে সাইফ আলী খান, পুত্রবধূ কারিনা কাপুর খান, মেয়ে সোহা আলী খান আর মেয়েজামাই কুনাল খেমুসহ অনেকে। এই অনুষ্ঠানে আলাদা করে সবার চোখে পড়েছে কারিনার পোশাকটি। কারিনা খুবই ফ্যাশনসচেতন। যেকোনো পোশাক যে তিনি পরেন না, তা সবারই জানা।অনুষ্ঠানে আরও অনেকে থাকলেও কারিনাকে দেখে আলোকচিত্রীদের ক্যামেরার সব ফ্ল্যাশ জ্বলে ওঠে। অনেকেই প্রশ্ন করেন, কারিনার পোশাকটির দাম কত? বলিউডলাইফ ডটকমের খবর অনুযায়ী, কারিনার এই পোশাকের দাম নাকি ৫ লাখ ৪ হাজার রুপি! অবাক হওয়ার কিছু নেই, পতৌদির নবাবের বউ বলে কথা।এই অনুষ্ঠানে শর্মিলা ঠাকুরের কাছে সাংবাদিকেরা জানতে চান, তিনি কি আত্মজীবনী লিখতে চান? শর্মিলা ঠাকুর বলেন, ‘অনেক দিন ধরেই ভাবছি আত্মজীবনী লিখব। কিন্তু কলম আর কাগজ এক করতে পারিনি। সোহা আমার মেয়ে হয়ে আমাকেই টেক্কা দিয়ে গেল। এবার ঠিক করেছি, আমি আত্মজীবনী লিখব। শিগগিরই লেখা শুরু করছি।’
