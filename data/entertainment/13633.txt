
বলিউড বাদশা শাহরুখ খান তাঁর মুম্বাইয়ের বাড়ি মান্নাতে কাছের বন্ধু ও তারকাদের নৈশভোজের আমন্ত্রণ জানাতে পছন্দ করেন। এবার এই সুপারস্টার তাঁর বাড়িতে নৈশভোজের দাওয়াত দিয়েছিলেন ইরানি সুপারস্টার মোহাম্মদ রেজা গুলজারকে।মোহাম্মদ রেজা গুলজার প্রথমবারের মতো কোনো ইন্দো-ইরানিয়ান চলচ্চিত্রের জন্য চুক্তিবদ্ধ হয়েছেন। ছবির নাম ‘সালাম মুম্বাই’। আর এই ছবির শুটিংয়ের জন্যই এখন মুম্বাইয়ে আছেন তিনি। এ খবর জানতে পেরে নায়ক রেজা গুলজারকে নিজ বাড়িতে নৈশভোজের দাওয়াত দিয়েছিলেন শাহরুখ। ‘দাওয়াত-ই-সুপারস্টার’-এ নিমন্ত্রিত ছিল ‘সালাম মুম্বাই’ ছবির পুরো দল। এই সুযোগে দুই দেশের দুই সুপারস্টারের দেখা-সাক্ষাৎও হয়ে গেল।ইন্দো-ইরানিয়ান এই ছবিতে ভারতের খল অভিনেতা গুলশান গ্রোভারও অভিনয় করেছেন। যদিও শাহরুখের দাওয়াতে দেখা মেলেনি এই অভিনেতার। বলিউড হাঙ্গামা।
