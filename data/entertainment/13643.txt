
তারকাদের চারপাশে অদৃশ্য একটা দেয়াল থাকে। দিন যত যায়, সেই দেয়ালটা ততই বড় হয়। একসময় সেই বৃত্তাকার দেয়ালের ভেতরে সেই তারকা নিজেকে আবিষ্কার করে নিঃসঙ্গতায়। এমনই উপলব্ধি ক্রিস্টেন স্টুয়ার্টের। টোয়ালাইট দিয়ে খুব অল্প বয়সে খ্যাতির চূড়ায় চড়ে বসা এই অভিনেত্রী বলেছেন, তারকারা একসময় বিচ্ছিন্ন একটা দ্বীপ হয়ে যান বাকি সবার কাছ থেকে। ক্রিস্টেন বলেন, ‘অভিনয়শিল্পীরা একেবারেই বিচ্ছিন্ন হয়ে যান। সাধারণ মানুষ আমাদের সঙ্গে কথা পর্যন্ত বলার অনুমতি পায় না। বড় তারকা বা বিখ্যাত হওয়া মানেই হলো একধরনের নিঃসঙ্গতা।’ ফিমেল ফার্স্ট।
