

‘হ্যাকিং’-এর মাধ্যমে হলিউড তারকা অ্যান হ্যাথাওয়ের ব্যক্তিগত কিছু ছবি প্রকাশিত হয়েছে ইন্টারনেটে। আজ বুধবার এ ঘটনা ঘটে। তাঁর নগ্ন ছবির লিংক প্রথম প্রকাশ করা হয় দুটি সামাজিক যোগাযোগমাধ্যম ‘টাম্বলার’ ও ‘রেডিট’-এ। সেখান থেকে ভাইরাল হয়ে পড়ে অন্যান্য সামাজিক যোগাযোগমাধ্যমে।সঙ্গে সঙ্গে ‘প্রিন্সেস ডায়েরি’ তারকাকে নিয়ে টুইটারে যেন ঝড় শুরু হয়ে যায়। টুইটার ব্যবহারকারীদের আলোচনায় এখন অ্যান হাথাওয়ে শীর্ষ তালিকায় আছেন। তবে বেশির ভাগ মানুষ তাঁর পক্ষেই বলছেন।হ্যাথাওয়ের ভক্তরা সোচ্চার হয়ে এই ‌‘হ্যাকিং’-এর বিরুদ্ধে টুইট করছেন। কেউ বলছেন, এটা প্রযুক্তি-সন্ত্রাস। ব্যক্তিগত গোপনীয়তায় আঘাত।তারকা বা হলিউড হ্যাংকিয়ের শিকার হচ্ছেন নিয়মিত। সনির সার্ভার থেকে অনেক গোপন তথ্য চুরি হয়ে গিয়েছিল। জনপ্রিয় টিভি সিরিজ গেম অব থ্রোনসের নতুন মৌসুমের বেশ কিছু পর্বও চলে এসেছে ইন্টারনেটে। তারকাদের গোপন ছবিও এখন আর গোপন থাকছে না।গত এপ্রিলে হ্যাকিংয়ের শিকার হয়েছিলেন মার্কিন পপ তারকা মাইলি সাইরাস। ২০১৪ সালের ৩১ আগস্ট বিভিন্ন তারকার প্রায় ৫০০টি ব্যক্তিগত ছবি তাঁদের অ্যাকাউন্ট হ্যাক করে ইন্টারনেটে প্রকাশ করা হয়। সেগুলো দ্রুত ছড়িয়েও পড়ে। হ্যাকিংয়ের শিকার তারকাদের অধিকাংশ ছিলেন নারী, বেশির ভাগ ছবিই ছিল খুবই স্পর্শকাতর। সেই ‌‌‘আতঙ্ক’ এখনো পিছু ছাড়েনি বলে জানান ‘হাঙ্গার গেমস’ খ্যাত তারকা জেনিফার লরেন্স। হিন্দুস্তান টাইমস।
