
এবার সাতটি ছবিেত অনুদান দেওয়ার সিদ্ধান্ত নিয়েছে তথ্য মন্ত্রণালয়৷ এর মধ্যে রয়েছে পাঁচটি কাহিনিচিত্র ও দুটি শিশুতোষ চলচ্চিত্র৷ কাহিনিচিত্রগুলো হলো সাজেদুল আওয়ালের ছিটকিনি, প্রসূন রহমানের সুতপার ঠিকানা, নাদের চৌধুরীর নদী উপাখ্যান (কাহিনি ইমদাদুল হক মিলন), ড্যানি সিডাকের কাঁসার থালায় রুপািল চাঁদ এবং রওশন আরা নীপার মহুয়া মঙ্গল৷ শিশুতোষ ছবি দুটি হলো জানেসার ওসমানের পঞ্চসঙ্গী (কাহিনি শওকত ওসমান) ও মুশফিকুর রহমান গুলজারের লাল-সবুজের সুর (কাহিনি ফরিদুর রেজা সাগর)৷ ৫ মে অনুদান কমিটির সভায় এই ছবিগুলো চূড়ান্ত করা হয়েছে৷ শিগগিরই প্রজ্ঞাপন আকারে তা জানানো হবে৷তথ্য মন্ত্রণালয়ের অতিরিক্ত সচিব, বাংলাদেশ চলচ্চিত্র উন্নয়ন করপোরেশনের (এফডিসি) ব্যবস্থাপনা পরিচালক এবং অনুদান কমিটির সদস্যসচিব হারুন অর রশীদ জানান, অনুদান হিসেবে প্রত্যেক নির্মাতাকে দেওয়া হবে নগদ ৩৫ লাখ টাকা, পরিচালক পাবেন ৫০ হাজার, কাহিনিকার ৫০ হাজার আর এফডিসি থেকে ১০ লাখ টাকা মূল্যের সেবা৷হারুন অর রশীদ বলেন, ‘ছবির মালিকানা নির্মাতার হাতেই থাকবে৷ ছবির কাজ ঠিকমতো হচ্ছে কি না, আমরা তা তদারক করব৷ নীতিমালা অনুযায়ী নয় মাসের মধ্যে ছবির কাজ শেষ করতে হবে৷ এ ক্ষেত্রে নির্মাতার চাহিদা অনুযায়ী সময় কিছুটা বাড়ানো যেতে পারে৷’
