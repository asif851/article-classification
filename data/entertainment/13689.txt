
এখন যা বাংলাদেশ টেলিভিশন, সেটি শুরুতে ছিল পাকিস্তানি টেলিভিশন করপোরেশনের একটি প্রতিষ্ঠান, বলা যায় ঢাকা টেলিভিশন কেন্দ্র। ঢাকায় টেলিভিশন কেন্দ্রের আনুষ্ঠানিক উদ্বোধন হয়েছিল ১৯৬৪ সালের ২৫ ডিসেম্বর। প্রথম দিনের অনুষ্ঠানে ছিল ৫০ মিনিটের একটি ছায়াছবি। তারপর কয়েকটি বিজ্ঞাপন। তখন ঘণ্টায় সর্বোচ্চ আট মিনিট বিজ্ঞাপন প্রচারিত হতো। এরপর ছিল ১০ মিনিটের সংগীতানুষ্ঠান। রাত আটটায় পরিবেশিত হয় খবর। পরদিন ছিল ছায়ানটের অনুষ্ঠান। ডিআইটি ভবনে ছিল একটি মাত্র স্টুডিও, যার আয়তন ছিল ২০ x ৪০ বর্গফুট।
এবার কয়েকটি প্রশ্ন১. টেলিভিশনের প্রথম ১০ মিনিটের সংগীতানুষ্ঠানের শিল্পী ছিলেন কে?২. দ্বিতীয় দিন একক রবীন্দ্রসংগীত পরিবেশন করেন দুজন শিল্পী। বলতে পারেন তাঁদের নাম?৩. কার পরিচালনায় টেলিভিশনে প্রথম নাচের অনুষ্ঠান হয়?৪. কোন গানের সঙ্গে নাচটি পরিবেশিত হয়?৫. টেলিভিশনে পরিবেশিত প্রথম নাটক ছিল কোনটি?৬. নাটকটি কার লেখা?৭. কারা অভিনয় করেছিলেন নাটকটিতে?
উত্তর১. ফেরদৌসী রহমান; ২. জাহেদুর রহিম ও ফাহমিদা খাতুন; ৩. মন্দিরা নন্দী; ৪. ‘আমার এই রিক্ত ডালি’; ৫. একতলা-দোতলা; ৬. মুনীর চৌধুরী; ৭. লিলি চৌধুরী, ডলি ইব্রাহিম, খন্দকার রফিকুল হক, রামেন্দু মজুমদার, ফরিদ আলী, রবিউল আলম ও ফেরদৌসী মজুমদার
