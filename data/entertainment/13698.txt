
বাংলাদেশের প্রযোজনা প্রতিষ্ঠান তিতাস কথা চিত্রের ব্যানারে আগামীকাল শুক্রবার দেশজুড়ে মুক্তি পাচ্ছে কলকাতার চলচ্চিত্র তোমাকে চাই। প্রতিষ্ঠানটির কর্ণধার আবুল কামাল বলেন, দেশের প্রায় অর্ধশতাধিক প্রেক্ষাগৃহে মুক্তি পাচ্ছে ছবিটি। রোমান্টিক-অ্যাকশন ঘরানার ছবিটি পরিচালনা করেছেন রাজীব কুমার।এতে অভিনয় করেছেন কলকাতার অভিনয়শিল্পী বনি, কৌশিনা, বিশ্বজিৎ চক্রবর্তী, বিশ্বনাথ বসু, সুপ্রিয় দত্ত, অবনিতি দত্ত প্রমুখ।ছবির সব কটি গান লিখেছেন প্রোসেন। এগুলোর সুর ও সংগীত করেছেন ইন্দ্রজিৎ দাশগুপ্ত। এতে কণ্ঠ দিয়েছেন অরিজিৎ সিং ও মাধু ভট্টাচার্য।
 
