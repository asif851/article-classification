
বাক বাকুম ভালোবাসা নাটকটি তৈরি হয়েছে ভালোবাসা দিবসের জন্য। এই নাটকের সূচনা সংগীত গেয়েছেন সংগীতশিল্পী সন্ধি ও পড়শী। গানের প্রথম দুটি লাইন হলো ‘মন এভাবে কাঁদে কেন, যে রাত্রি-দিন তোমাকে ভাবে’। গানের কথা লিখেছেন এবং সুর করেছেন সন্ধি নিজেই। বললেন, ‘মন থেকে সাড়া না পেলে সাধারণত গান করি না। এটা মন থেকে গাওয়া এক​িট গান। সবার ভালো লাগবে, এমনটাই আমার বিশ্বাস।’গত বৃহস্পতিবার ঢাকায় সন্ধির স্টুডিওতে গানটির ধারণকাজ শেষ হয়েছে।নাটকটি লিখেছেন ও পরিচালনা করেছেন রুবা​েয়ত মাহমুদ। গান আর নাটক নিয়ে তিনি বললেন, বাক বাকুম ভালোবাসা পুরোপুরি প্রেমের গল্প। এতে ইয়ারিশা নামে নতুন এক​িট মেয়ে কাজ করেছে। মেয়েটি ফেসবুকে অনুষ্ঠিত একটি প্রতিযোগিতার মাধ্যমে সামনে এসেছে। এতে আরও অভিনয় করেছেন সানজিদা প্রীতি ও আফরান নিশো।গত বছর ডিসেম্বর মাসে বাক বাকুম ভালোবাসা নাটকের শুটিং হয়েছে ফরিদপুরে।
