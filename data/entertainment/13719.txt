
বলিউডের ছবির রমরমা ব্যবসার পেছনে গুরুত্বপূর্ণ ভূমিকা রাখেন সেখানকার তারকা অভিনয়শিল্পীরা। কোনো ছবির সাফল্যের অনেকটাই নির্ভর করে ছবিতে জনপ্রিয় তারকার অন্তর্ভুক্তি। বিষয়টি আরও অনেকের মতো এসব তারকারা খুব ভালো করেই জানেন। আর তাই তো আকাশছোঁয়া পারিশ্রমিক হেঁকে বসেন তাঁরা। মাঝে-মধ্যেই তাঁরা দর বাড়িয়ে নেন। বলিউডে পারিশ্রমিকের দৌড়ে তারকা অভিনেত্রীদের তুলনায় কিন্তু অনেকটাই এগিয়ে আছেন তারকা অভিনেতারা। এক প্রতিবেদনে বলিউডের প্রথম সারির অভিনেতাদের মধ্যে কার কত বাজার দর, তা জানিয়েছে জিনিউজ।সালমান খানগত কয়েক বছর ধরে একের পর এক বক্স অফিসে ঝড় তোলা ছবি উপহার দিয়ে যাচ্ছেন ‘দাবাং’ তারকা সালমান খান। কোনো ছবিতে সালমান খান আছেন জানলে, তা দেখার জন্য প্রেক্ষাগৃহে হুমড়ি খেয়ে পড়েন দর্শক। কাজের স্বীকৃতি হিসেবে খুব বেশি পুরস্কার না পেলেও, বলিউডে সালমানের জনপ্রিয়তা আকাশছোঁয়া। জনপ্রিয়তার সঙ্গে পাল্লা দিয়ে সালমানের পারিশ্রমিকের অঙ্কটাও দিনের পর দিন বেড়েই চলেছে। বর্তমানে ছবিপ্রতি ৬০ কোটি রুপি নিচ্ছেন ৪৯ বছর বয়সী এ তারকা অভিনেতা। এর মধ্য দিয়ে বলিউডের সবচেয়ে বেশি পারিশ্রমিক পাওয়া অভিনেতা হিসেবে নিজেকে প্রতিষ্ঠিত করেছেন খান সাহেব।
আমির খানশিশুশিল্পী হিসেবে বলিউডে যাত্রা শুরু করেছিলেন আমির খান। ১৯৮৮ সালে মুক্তি পাওয়া ‘কেয়ামত সে কেয়ামত তাক’ ছবিতে অসাধারণ অভিনয় করে সবাইকে তাক লাগিয়ে দেন আমির। স্বীকৃতি হিসেবে ভারতের জাতীয় চলচ্চিত্র পুরস্কার আসর থেকে বিশেষ জুরি পুরস্কার দেওয়া হয় তাঁকে। এ ছাড়া সেরা নবাগত অভিনেতা হিসেবে ফিল্মফেয়ার পুরস্কারও অর্জন করেন তিনি। পরবর্তী সময়ে অসংখ্য ব্যবসাসফল ছবি উপহার দিয়েছেন। ভিন্ন ধারার গল্প এবং বার্তানির্ভর ছবিতে অভিনয় করেও প্রশংসিত হয়েছেন। ছবিতে নিজের চরিত্র বাস্তবসম্মতভাবে ফুটিয়ে তুলতে কোনো রকম ছাড় দিতে রাজি নন আমির। এ জন্য ‘মিস্টার পারফেকশনিস্ট’ তকমা বসেছে তাঁর নামের পাশে। বছরে দু-একটির বেশি ছবিতে অভিনয় না করলেও, আমিরের ছবি দেখার জন্য মুখিয়ে থাকেন দর্শকেরা। তাঁর অভিনীত ছবি মুক্তির আগে ভিন্নধর্মী নানা প্রচারণার কারণে যেমন তোলপাড় ওঠে, তেমনি ছবি মুক্তির পরও হুলুস্থুল পড়ে যায়। এসব কারণে আমিরের পারিশ্রমিকের অঙ্কটা নেহাতই কম নয়। প্রতিটি ছবিতে অভিনয়ের জন্য ৪৫ কোটি রুপির কাছাকাছি পারিশ্রমিক পাচ্ছেন তিনি।অক্ষয় কুমার‘খিলাড়ি’ তারকা অক্ষয় কুমারের জনপ্রিয়তাও চোখে পড়ার মতো। বলিউডের জনপ্রিয় তারকা হওয়ার জন্য যা যা প্রয়োজন, তার সবই আছে তাঁর ভেতর। সাবলীল অভিনয় দিয়ে তিনি জয় করে নিয়েছেন অগণিত ভক্ত ও দর্শকের হৃদয়। অ্যাকশন ঘরানার ছবিতে দারুণ সাফল্য পেয়েছেন ৪৭ বছর বয়সী অক্ষয়। তাঁর অভিনীত সর্বশেষ কয়েকটি ছবি ভালো ব্যবসা করেছে। অক্ষয়ের সর্বশেষ ছবি অ্যাকশন-থ্রিলার ঘরানার ‘বেবি’। গত জানুয়ারি মাসে মুক্তি পাওয়া ছবিটি বক্স অফিসে ভালোই শোরগোল তুলেছে। বর্তমানে ছবিপ্রতি ৪০ থেকে ৪৫ কোটি রুপি পারিশ্রমিক হাঁকছেন অক্ষয়।শাহরুখ খানবলিউডের বাদশাহ বলা হয় শাহরুখ খানকে। স্বতন্ত্র অভিনয়শৈলী আর অসাধারণ পর্দা উপস্থিতি দিয়ে বছরের পর বছর ধরে জনপ্রিয়তা ধরে রেখেছেন এই ‘চেন্নাই এক্সপ্রেস’ তারকা। ভক্তদের হৃদয়ে স্থায়ী আসনও পেতেছেন ৪৯ বছর বয়সী এ তারকা অভিনেতা। তাঁকে সব সময় রুপালি পর্দায় দেখার জন্য অস্থির হয়ে থাকেন তাঁর ভক্ত ও দর্শকেরা। এত কিছুর পরও জনপ্রিয়তার পাল্লায় তাঁর পারিশ্রমিক সমসাময়িক অভিনেতাদের তুলনায় কিছুটা কমই বলতে হয়। ছবিপ্রতি ৩৫ কোটি রুপির কাছাকাছি পারিশ্রমিক পাচ্ছেন তিনি।হৃতিক রোশনপ্রখ্যাত অভিনেতা ও নির্মাতা রাকেশ রোশনের ছেলে হৃতিক রোশন। ১৫ বছর আগে মুক্তি পাওয়া ‘কহো না পেয়ার হ্যায়’ ছবিতে সুদর্শন হৃতিককে দেখে মুগ্ধ হন দর্শক। ছবিটির কল্যাণে রাতারাতি তারকাখ্যাতি পেয়ে যান চলচ্চিত্র পরিবারের ছেলে হৃতিক। কাজের স্বীকৃতি হিসেবে ফিল্মফেয়ার পুরস্কার আসর থেকে বছরের সেরা অভিনেতা ও সেরা নবাগত অভিনেতার পুরস্কার দেওয়া হয় তাঁকে। সুদর্শন ও পেশিবহুল হৃতিককে গ্রিক দেবতার সঙ্গে তুলনা করেন অনেকে। রোমান্টিক চরিত্র থেকে শুরু করে সুপারহিরো চরিত্রে অনবদ্য অভিনয় করে নিজের বহুমুখী অভিনয়প্রতিভার প্রমাণ দিয়েছেন ৪১ বছর বয়সী এই ‘কৃশ’ তারকা। নাচে তাঁর অসাধারণ পারদর্শিতাও প্রশংসিত হয়েছে দর্শকমহলে। বলিউডের অন্যতম সুদর্শন এ অভিনেতার রয়েছে অগণিত ভক্ত। ভক্তদের ভালোবাসা পাওয়ার পাশাপাশি ছবিতে অভিনয় করে কাড়ি কাড়ি টাকাও কামাচ্ছেন তিনি। ছবিপ্রতি ২৫ কোটি রুপি নিচ্ছেন হৃতিক।
