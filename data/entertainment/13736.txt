
মোস্তফা সরয়ার ফারুকীর টেলিভিশন ছবিটি পুরস্কৃত হয়েছে রোমে। ১২ থেকে ২০ অক্টোবর ইতালির রোমে অনুষ্ঠিত হলো আসিয়াতিকা ফিল্মে দিয়ালে ২০১৩। উৎসবে বিচারকদের রায়ে টেলিভিশন সেরা চলচ্চিত্র নির্বাচিত হয়েছে। শুধু তা-ই নয়, দর্শকদের ভোটেও সেরা ছবি হিসেবে বিবেচিত হয়েছে টেলিভিশন।অস্কার বিজয়ী নির্মাতা আসগার ফাহাদির দীর্ঘদিনের সহযোগী এবং অ্যা সেপারেশন ছবির অভিনেতা পেম্যান মোদি পরিচালিত প্রথম ছবি স্নো অন পাইনসও পুরস্কৃত হয় উৎসবে। তাঁর ছবিটি ‘নেটওয়ার্ক ফর দ্য প্রমোশন অব এশিয়ান সিনেমা’ (নেটপ্যাক) নির্বাচিত হয়েছে।আসিয়াতিকা ফিল্মে দিয়ালে ২০১৩ উৎসবে জুরিবোর্ডের প্রধান ছিলেন ইতালির বরেণ্য সিনেমাটোগ্রাফার লুসিয়ানো তিভোলি। উৎসবের প্রতিযোগিতা বিভাগে ১২টি ছবি প্রদর্শিত হয়।
