
প্রথমে সকাল সাড়ে নটায় একটা এসএমএস। ‘সুমনদা, জাতীয় পুরস্কার পাওয়ায় অভিনন্দন। অনুমতি দিলে একটু কথা বলতে চাই।’ এরপর এক ঘণ্টা বিরতি। এবার মোবাইলে কবীর সুমনের নম্বরে ডায়াল করি। বেশ কিছুক্ষণ ফোনটা বাজে। তারপর তাঁর গমগমে কণ্ঠস্বর ওপারে। জাতিস্মর চলচ্চিত্রে সংগীত পরিচালনার জন্য এবার তিনি ভারতীয় জাতীয় চলচ্চিত্র পুরস্কার পেয়েছেন। অভিনন্দন জানানোর পর তিনি একটু হেসে ‘ধন্যবাদ’ বলে যোগ করলেন ‘শরীর ভালো নেই। দ্রুত কথা বলুন।’ দ্রুত বলতে হবে কথা! তার মানে, বেশিক্ষণ কথা বলবেন না তিনি!অন্য পথ ধরতে হয়, বলি, ‘আপনার আলখাল্লা বইটি পড়ছিলাম। গত শতাব্দীর নব্বইয়ের দশকে সাংবাদিকেরা তো আপনার জীবনটা অতিষ্ঠ করে তুলেছিল দেখছি! কবীর সুমন শুধরে দিলেন, ‘ঠিক বলেননি। নব্বই দশকে কেন, সাংবাদিকেরা এখনো আমাকে ছাড়েনি। এই বাংলায় আমাকে কেউ পাত্তা দেয় না। আমিও পাত্তা দিই না। খোঁজ রাখি না। এ রাজ্যের সরকার, প্রতিষ্ঠান সবাই আমাকে এড়িয়ে চলে। সুযোগ পেলেই গালাগাল দেয়। সৃজিত আমার ছেলের মতো। ও আমার বড় ছেলে। ও আমার পেছনে লেগে রইল। এড়ানোর জন্য কাজ বাবদ পাঁচ লাখ টাকা চাইলাম। ও সঙ্গে সঙ্গে দিতে রাজি হয়ে গেল। আসলে টাকা কোনো ব্যাপার নয়। পাঁচ লাখ কি ৫০ লাখ, তাতে আমার কিছু যায়-আসে না। অনেকেই কিন্তু আমাকে বাদ দিতে বলেছে ওকে। পরিচালক সৃজিত নাছোড়বান্দা ছিল বলেই কাজটা করতে পারলাম।’যাক! দ্রুত কথা সেরে ফেলার শঙ্কাটা বুঝি কেটে যেতে শুরু করেছে। বলি, ‘পুরস্কার পাওয়ার পর আপনার কি মনে হচ্ছে না, আরও বেশি চলচ্চিত্রে সংগীত পরিচালনা করলে ভালো হতো?’ ‘আমি কি “করব না” বলেছিলাম? কাজ করতাম, যদি সুযোগ
