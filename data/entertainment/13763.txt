
গতকাল বিকেলে রাজধানীর রবীন্দ্র সরোবরে শুরু হয়েছে ‘শেকল ভাঙার পদ্য’ শিরোনামে দুই দিনের মুক্তিযুদ্ধের আবৃত্তি উৎসব। আবৃত্তি সংগঠন বাক্শিল্পাঙ্গনের ষষ্ঠ আবৃত্তি উৎসবের উদ্বোধন করেন অধ্যাপক আনোয়ার হোসেন ও সম্মিলিত সাংস্কৃতিক জোটের সভাপতি গোলাম কুদ্দুছ। এদিন সম্মাননা জানানো হয় সংস্কৃতিমন্ত্রী আসাদুজ্জামান নূর, আবৃত্তিশিল্পী সৈয়দ হাসান ইমাম, আশরাফুল আলম, কাজী আরিফ, পঞ্চানন চৌধুরী, মানবেন্দ্র বটবেল ও ডালিয়া আহমেদকে।অনুষ্ঠানে ‘সারা বিশ্বের বিস্ময়’ শিরোনামে আবৃত্তি প্রযোজনা করে মৈত্রী শিশু দল। ‘শেকল ভাঙার নজরুল’ ও ‘এই কি স্বাধীনতা’ নিয়ে মঞ্চে আসে বাক্শিল্পাঙ্গনের দুটি দল। আজ অনুষ্ঠানের দ্বিতীয় দিনে পরিবেশনা শুরু হবে বিকেল সাড়ে পাঁচটায়।
 
