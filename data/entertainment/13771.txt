
কমলাপুর রেলওয়ে স্টেশনে ভিড় লেগে থাকে প্রতিদিনই। কিন্তু ২৩ জানুয়ারির ভিড়টা ছিল অন্য দিনের চেয়ে আলাদা। দল বেঁধে মানুষ ট্রেনের পিছে ছুটছে না। অনেকে স্থির হয়ে দাঁড়িয়ে আছে। কারণ, তাদের সামনে দাঁড়ানো চিত্রনায়ক অনন্ত জলিল! হঠাৎ তাঁর রেলস্টেশনে হাজির হওয়ার কারণ হলো দুস্থ, অসহায় মানুষ ও পথশিশুদের মধ্যে শীতবস্ত্র বিতরণ।‘সেভ দ্য স্মাইল’ নামের একটি সংগঠনের আয়োজনে কমলাপুর রেলওয়ে স্টেশন-সংলগ্ন এলাকায় শীতবস্ত্র বিতরণ করেন অনন্ত জলিল। গত শুক্রবার বেলা সাড়ে তিনটায় শুরু হয় অনন্তর শীতবস্ত্র বিতরণ।শীতবস্ত্র বিতরণ শেষে অনন্ত জলিল বলেন, ‘আমি ব্যক্তিগতভাবে সব সময়ই চেষ্টা করি সমাজের দুস্থ মানুষের পাশে দাঁড়ানোর। আমার এজে ফাউন্ডেশন সেই লক্ষ্যেই প্রতিষ্ঠিত। আমি সাধুবাদ জানাই সেভ দ্য স্মাইল টিমকে, যারা অক্লান্ত পরিশ্রম এবং আপ্রাণ চেষ্টা করে যাচ্ছে দুস্থ মানুষের জন্য কিছু করার।’
