
রোজার ঈদে মুক্তি পাচ্ছে অনন্ত জলিলের নতুন ছবি মোস্ট ওয়েলকাম টু৷ এখন চলছে শেষ মুহূর্তের প্রস্তুতি৷ ছবির প্রযোজক ও পরিচালক অনন্ত জলিল৷ ছবিতে তিনি অভিনয়ও করেছেন৷ বললেন, ‘মোস্ট ওয়েলকাম টু ছবির শুটিংয়ে পুরো এক বছর লেগেছে৷ ছবির কাজ গত ফেব্রুয়ারিতেই শেষ করেছি৷ ছবিটির নির্মাণে অনেক বৈচিত্র্য আছে৷ এখানে দর্শকেরা সুপার স্লো মোশন ও থ্রিডি অ্যানিমেশন প্রযুক্তিতে তৈরি গান পাবেন৷ রয়েছে নানা চমক৷’মোস্ট ওয়েলকাম টু ছবির কাহিনি গড়ে উঠেছে ক্যানসারের প্রতিষেধক আবিষ্কারকে কেন্দ্র করে৷ বাংলাদেশের বিজ্ঞানী ক্যানসারের প্রতিষেধক আবিষ্কার করার পর আন্তর্জাতিক অপরাধী চক্রের লক্ষ্য হয়ে পড়ে৷ সিনেমায় বিজ্ঞানীর চরিত্রে অভিনয় করেছেন বর্ষা৷ ছবিতে অনন্ত একজন উচ্চপদস্থ পুলিশ কর্মকর্তা৷ মূল খলনায়কের চরিত্রে অভিনয় করেছেন মিশা সওদাগর৷অনন্ত জলিল-বর্ষা জুটির ছবি মোস্ট ওয়েলকাম মুক্তি পায় ২০১২ সালে৷ এই জুটির অন্য ছবিগুলো হলো খোঁজ-দ্য সার্চ, হৃদয় ভাঙা ঢেউ ও নিঃস্বার্থ ভালোবাসা৷
