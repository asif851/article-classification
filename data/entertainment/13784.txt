
নবাব সাহেব আসতে না-আসতেই সবাই ব্যস্ত হয়ে পড়েছেন। কেউ মন্তব্য করছেন জন্ম ও বংশ নিয়ে, কেউ হিসাব কষছেন দেখতে কার মতো হয়েছে, তা নিয়ে। এর মধ্যে সাইফিনার অনেক ভক্তই সামাজিক যোগাযোগমাধ্যমগুলোয় ছড়িয়ে দিয়েছেন, নবাববাড়ির নতুন সদস্যের চুলগুলো নাকি একদম বাবা সাইফ আলী খানের মতো হয়েছে। তবে চুল, চেহারা কিংবা নাম—কোনো না কোনোভাবে আলোচনাতে আছে এই ‘মিনি নবাব’ তৈমুর আলী খান পতৌদি।গত পরশু পৃথিবীতে এসেছে সাইফিনাপুত্র তৈমুর আলী খান। সামাজিক যোগাযোগমাধ্যমে মা কারিনা কাপুরের সঙ্গে তোলা তার ছবি এখন বলিউডের ‘হট কেক’। তবে কাপুর পরিবার এখনো স্বীকার করছে না যে ছবিটা কি আসলেই তৈমুরের?বলিউড পরিচালক করণ জোহর টুইট করেছেন, ‘আনন্দ লাগছে, বেবোর ছেলে হয়েছে, তৈমুর আলী খান।’ সোনম কাপুর টুইট করে লিখেছেন, ‘অভিনন্দন ডার্লিং বেবো ও সাইফ, সবার চোখের মণি হবে তৈমুর আলী খান পতৌদি...মিনি নবাব।’তবে কুতার্কিকেরাও সক্রিয় টুইটারে! পতৌদির পুত্রের নাম কেন ‘তৈমুর’? এই প্রশ্ন তুলে অনেকে রাগ-ক্ষোভ ঝাড়ছেন বলিউডের এই জুটির ওপর। টাইমস অব ইন্ডিয়া ও ইন্ডিয়ান এক্সপ্রেস।
