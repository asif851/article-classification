
প্রায় ছয় বছর প্রেম নিয়ে লুকোচুরি খেলার পর বিয়ে নিয়েও লুকোচুরি খেললেন বলিউডের বহুল আলোচিত প্রেমিক যুগল রানী মুখার্জি ও আদিত্য চোপড়া। বন্ধু, সহকর্মী এমনকি বেশির ভাগ আত্মীয়স্বজনকে না জানিয়ে হুট করেই ২১ এপ্রিল রাতে ইতালিতে অনাড়ম্বর এক অনুষ্ঠানের মাধ্যমে বিয়ের পর্ব সেরেছেন আলোচিত এ নির্মাতা-তারকা জুটি। অবশ্য বিয়ের পর রানী ও আদিত্য দুজনের পক্ষ থেকেই আনুষ্ঠানিকভাবে বিয়ের খবর জানানো হয়েছে।রানী-আদিত্য ২১ এপ্রিল তাঁদের বিয়ের তারিখ নির্ধারণ করার সম্ভাব্য কারণ হিসেবে ঘনিষ্ঠ একটি সূত্রের বরাতে এনডিটিভি জানিয়েছে, গত ২১ মার্চ ৩৬ বছর বয়সে পা রেখেছেন রানী। অন্যদিকে আগামী ২১ মে আদিত্যর ৪৩তম জন্মদিন। জন্মদিনের তারিখের সঙ্গে মিল রাখতেই সম্ভবত বিয়ের তারিখ নির্ধারণের ক্ষেত্রে ২১ সংখ্যাটিকে প্রাধান্য দিয়েছেন এই নবদম্পতি।
বেশির ভাগ আত্মীয়স্বজন, বন্ধু ও সহকর্মীকে না জানিয়ে হুট করে রানী ও আদিত্য বিয়ে করলেও বিষয়টি নিয়ে ক্ষোভ প্রকাশ করেননি কেউই। বরং অনেক বেশি আনন্দিত বলেই জানিয়েছেন তাঁরা। এ প্রসঙ্গে রানীর চাচা বলিউডের প্রয়াত অভিনেতা ও নির্মাতা জয় মুখার্জির স্ত্রী নিলম মুখার্জি বলেন, ‘রানীর বিয়ে সম্পর্কে আমরা কিছুই জানতাম না। কিন্তু এ নিয়ে আমাদের কোনো অভিযোগ নেই। আমরা রানীর জন্য অনেক বেশি আনন্দিত। যখন কোনো মেয়ে বিয়ে করে নতুন জীবন শুরু করে, তার চেয়ে বড় আনন্দের উপলক্ষ আর কী হতে পারে!’
এদিকে রানীর বাবা চলচ্চিত্র নির্মাতা রাম মুখার্জির চাচাতো ভাই সাব্বির মুখার্জি বলেছেন, ‘২২ এপ্রিল সকালে সংবাদকর্মীদের কাছ থেকে একের পর এক ফোন আসতে থাকে আমার কাছে। তাঁরা আমার কাছে জানতে চান, রানী বিয়ে করেছেন কি না। সত্যি বলতে কী, তাঁদের কাছেই প্রথম আমি রানীর বিয়ের খবর জানতে পারি। এর আগে এ বিষয়ে আমি কিছুই জানতাম না। আমি প্রায়ই রানীকে তার বিয়ে নিয়ে খোঁচাতাম। শেষ পর্যন্ত সে বিয়ে করে থিতু হয়েছে জানতে পেরে আমি খুবই খুশি।’
এ ছাড়া আদিত্যর নিকট আত্মীয় রেণু চোপড়াও রানী-আদিত্যর বিয়ে নিয়ে পুরোপুরি
