
মেরিল-প্রথম আলো পুরস্কার প্রদান অনুষ্ঠানের এবারের আসরে পুরস্কার দেওয়া-নেওয়া আর নানা যজ্ঞের পাশাপাশি গ্রিনরুমে বসেছিল তারকাদের মিলনমেলা। গ্রিনরুমে প্রবেশ করতেই চোখে পড়ল তারকারা অনুষ্ঠানের মহড়া নিয়ে অনেক ব্যস্ত। মহড়ার ফাঁকে ফাঁকে তাঁরা অনেক মজাও করছেন।মহড়ার মাঝে অভিনেতা অপূর্ব হঠাত্ করেই ইমনকে বললেন, ‘ইমন, আমি তো গানের কথা ভুলে যাচ্ছি, এখন কী হবে?’ তখন অপূর্বের কানে-কানে ইমন কী যেন বললেন। সঙ্গে সঙ্গে অপূর্বের মুখে একটু হাসির রেখা দেখা গেল। তাঁর এই মিষ্টি হাসির কারণ জানতে চাইলে বললেন, ‘ইমন আমাকে চুরিবিদ্যা শিখিয়ে দিল। চুরিবিদ্যা মহাবিদ্যা, যদি না পড়ো ধরা। আসলে গানের সঙ্গে ঠোঁট মেলানোর সময় ফাঁকি দেওয়া খুব কঠিন। এ জন্যই বারবার মহড়া দিচ্ছি। দেখা যাক কী হয়!’কিছুক্ষণ পর ইমন বন্ধুর জন্য কোমল পানীয় নিয়ে এলেন। খুব আস্তে করে জিজ্ঞেস করলাম, আচ্ছা, আপনাদের মাঝে তো দেখছি অনেক মিল! অপূর্ব মজা করে বললেন, ‘মিল তো আছেই। আমরা দুজনই অভিনেতা। আরেকটা বিশেষ মিল আছে। আমরা দুজনই বাংলাদেশি।’ আর অমিল? অপূর্বের সোজা-সাপ্টা জবাব, ‘আমাদের দুজনের নাম আলাদা। আমি অপূর্ব আর ও ইমন।’ অপূর্বের কথা শুনে ইমন একটু মজা পেলেন। বললেন, ‘আমাদের আরেকটা অমিল আছে। আমি থাকি বসুন্ধরায়, আর অপূর্ব থাকে উত্তরায়।’ মজা করার পর্ব শেষ করে নিজেদের ভালো লাগার কথা জানালেন অপূর্ব ও ইমন। অপূর্ব বললেন, ‘আজ ঈদের মতো আনন্দ লাগছে। আমরা তো এক পরিবারের মতোই। সব সময় তো দেখা হয় না। তাই সবাইকে একসঙ্গে এক জায়গায় পেয়ে অনেক ভালো লাগছে।’একটু পর গ্রিনরুমে ঢুকলেন মডেল ও অভিনেতা নিশো। ঢুকেই অপূর্বকে বললেন, ‘দেখো তো আমার পায়ের জুতাটা ঠিক আছে কি না!’ অপূর্ব জুতা দেখে বললেন, ‘না, সাদা জুতা এই পোশাকের সঙ্গে মানাবে না। তুমি লাল রঙের জুতা পরো।’ নিশো বাধ্য ছেলের মতো লাল রঙের জুতা পরে অপূর্বকে আবার বললেন, ‘দেখো তো এখন ঠিক আছে কি না।’ অপূর্ব মাথা ঝাঁকিয়ে হ্যাঁ বললেন।একটু নার্ভাস কি না—জানতে চাইলে
