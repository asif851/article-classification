
বলিউডের অভিনেত্রী রানী মুখার্জি আজ মা হয়েছেন। আজ ৯ ডিসেম্বর খুদে ব্লগসাইট টুইটারে এক টুইট বার্তায় এ খবর জানিয়েছেন রানী মুখার্জির স্বামীর ভাই অভিনেতা উদয় চোপড়া।মুম্বাইয়ের ব্রিচক্যান্ডি হাসপাতালে আজ ৯ ডিসেম্বর বুধবার রানী মুখার্জি এবং আদিত্য চোপড়া দম্পতির এই শিশুকন্যা জন্মগ্রহণ করেছে। মা এবং নবজাত সন্তান দুজনেই সুস্থ আছে। রানীর স্বামী যশরাজ ফিল্মসের কর্ণধার আদিত্য চোপড়া তাঁদের নবজাত কন্যার নাম রেখেছেন আদিরা।উদয় চোপড়া তাঁর টুইট বার্তায় লিখেছেন, আজ সৃষ্টিকর্তার অসাধারণ এক উপহার পেয়েছি আমরা। তিনি টুইটে লেখেন, আমরা আমাদের ভক্ত ও শুভাকাঙ্ক্ষীদের অজস্র শুভকামনা আর আশীর্বাদের জন্য কৃতজ্ঞতা জানাচ্ছি। তিনি লেখেন, আমরা আনন্দের সঙ্গে আমাদের জীবনের এক নতুন অধ্যায় শুরু করতে যাচ্ছি।সামাজিক যোগাযোগ মাধ্যমে রানীর মা হওয়ার এই খবর প্রকাশিত হওয়ার পর থেকেই যেন রীতিমতো ঝড় উঠেছে।এদিকে, রানীর বরাতে এক সংবাদবিজ্ঞপ্তিতে যশরাজ ফিল্মস জানিয়েছে, রানী মুখার্জী জানিয়েছেন, তিনি তাঁর সকল শুভাকাঙ্ক্ষীকে কৃতজ্ঞতা জানাচ্ছেন। রানী তাঁর বার্তায় জানিয়েছেন, আজ সৃষ্টিকর্তা অসাধারণ এক উপহার দিয়েছেন তাঁদের।৩৭ বছর বয়সী বলিউডের এই অভিনেত্রী ২০১৪ সালে যশরাজ ফিল্মসের কর্ণধার আদিত্য চোপড়াকে বিয়ে করেন। আর সদ্যভূমিষ্ঠ শিশুকন্যা ‘আদিরা’ এই দম্পতির প্রথম সন্তান। এনডিটিভি।
