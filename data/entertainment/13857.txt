
আগামী ২০ ডিসেম্বর প্রেক্ষাগৃহে মুক্তি পাচ্ছে নেকাব্বরের মহাপ্রয়াণ। সম্প্রতি চলচ্চিত্র সেন্সর বোর্ড থেকে ছবিটি কোনো কর্তন ছাড়াই ছাড়পত্র পেয়েছে। জানালেন মাসুদ পথিক। সরকারি অনুদানের এই ছবি পরিচালনা করেছেন তিনি। কবি নির্মলেন্দু গুণের কবিতা অবলম্বনে তৈরি হয়েছে ছবির কাহিনি ও চিত্রনাট্য।মাসুদ পথিক বলেন, ছবিতে কিছু গুরুত্বপূর্ণ দিক রয়েছে। এ দেশের কৃষক-সংগ্রামের ইতিহাস, মুক্তিযুদ্ধের চেতনা, গ্রামবাংলার মানুষের জীবন ও বাস্তবচিত্র ভিন্নভাবে তুলে ধরা হয়েছে।ছবিতে কবির চরিত্রে অভিনয় করেছেন নির্মলেন্দু গুণ আর কবির তরুণ বয়সের চরিত্রে সৈয়দ জুবায়ের। অন্যান্য চরিত্রে অভিনয় করেছেন জুয়েল জহুর, বাদল শহিদ, সিমলা, প্রবীর মিত্র, মামুনুর রশীদ, অসীম সাহা প্রমুখ। গানগুলোতে কণ্ঠ দিয়েছেন মমতাজ, বারী সিদ্দিকী, বেলাল খান, পড়শী, প্রিয়াঙ্কা গোপ, সাইম রানা, দিদারুল করিম, বাপ্পিরাজ প্রমুখ।
