
চেন্নাই এক্সপ্রেসের শাহরুখের কাছে ব্যবসায়িক সাফল্যে পিছিয়ে থাকা আমির এবার কিং খানকে টেক্কা দিতে চান দর্শকচিত্ত জয় করে।আয়ের হিসাবে আমির খানের ‘থ্রি ইডিয়টস’কে ছাড়িয়ে গেছে শাহরুখের ‘চেন্নাই এক্সপ্রেস’। এখন আমিরের হাতে টেক্কা বলতে আছে কেবল ‘ধুম থ্রি’। দর্শক টানলে শাহরুখের রেকর্ডকে হয়তো ছাড়িয়ে যাবেন আমির খান। তবে শুধু রেকর্ড নিয়ে ভাবছেন না আমির; তিনি ভাবছেন দর্শকচিত্ত জয়ের কথাও।আমির খানকে পারফেকশনিস্ট বলেই মানেন বলিউডের চলচ্চিত্র বোদ্ধারা। তাঁরা ভাবছেন, ২০ ডিসেম্বর মুক্তির অপেক্ষায় থাকা আমির খানের ধুম থ্রি বক্স অফিসে দারুণ সাড়া জাগাতে পারে।আমির খান এ প্রসঙ্গে জানিয়েছেন, আমি রেকর্ড ভাঙ্গায় বিশ্বাস করি না। আমি এখন শিল্পী আর একজন শিল্পী হিসেবে দর্শককে বিনোদন দেওয়াটাকে সর্বোচ্চ গুরুত্ব দিই আমি। মানুষের কিছুটা ভালো সময় কাটানো ও তাঁদের আবেগের বিষয়টি গুরুত্ব দিয়ে সন্তুষ্ট করার চেষ্টা করি।’আমির খান এক বিবৃতিতে আরও বলেন,‘আমি আমার দর্শকদের ভালোবাসা পেতে চাই। দর্শকদের ভালোবাসার জন্য কষ্ট করি।খালি গা, মাথায় কাউবয় টুপি। অনেক উঁচু একটি ভবনের ওপর দাঁড়িয়ে পরবর্তী কোনো চুরির পরিকল্পনা আঁঁটছে স্মার্ট এক চোর। ‘ধুম থ্রি’ তে আমির খানকে এভাবেই এক দুর্দান্ত চরিত্রে দেখতে পাবেন দর্শক। ক্যাটরিনা কাইফ, উদয় চোপড়া আর অভিষেক বচ্চনের মতো অভিনেতারা কাজ করছেন আমির খানের সঙ্গে। ছবিটি বক্স অফিসে নিশ্চয় রেকর্ড গড়ার জন্য তৈরি হচ্ছে!
 

