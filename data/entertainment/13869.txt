
সুদর্শন, নিয়মিত পরিচ্ছন্ন থাকেন—এমন পুরুষদের নাকি মেয়েরা বেশি পছন্দ করে। কিন্তু বলিউড তারকা পরিণীতি চোপড়া এর ঠিক উল্টো। তাঁর পছন্দ খুব সাধারণ পুরুষ। এমনকি যেসব পুরুষ নিয়মিত গোসল করে না, তাদের বেশি বেশি ভালো লাগে তাঁর।এই তো কিছুদিন আগের কথা। ‘ঢিশুম’ ছবিতে ‘জানেমন আ’ গানে তাঁর পারফরম্যান্সের রেশ এখনো দর্শকের মন থেকে কাটেনি। এর মধ্যেই পছন্দের পুরুষ নিয়ে খোলাখুলি কথা বললেন পরিণীতি চোপড়া।এক সাক্ষাৎকারে বললেন, ‘আমি নিজে এক সাধারণ পরিবারের মেয়ে। আর পাঁচটা সাধারণ মেয়ের মতো বড় হয়েছি। তাই সাধারণ পুরুষই পছন্দ আমার। যে সারা দিন একটা পায়জামা পরে কাটাতে পারে, আর যে পুরুষ বলতে পারে যে আজ সারা দিন গোসল করিনি, সেই আমার পছন্দ।’সম্প্রতি পরিণীতির নতুন বন্ধুর খবর পাওয়া গেছে ভারতীয় সংবাদমাধ্যমে। বন্ধুর তালিকায় যুক্ত হয়েছে নতুন একটি নাম। আসন্ন ‘মেরি প্যায়ারি বিন্দু’ ছবিতে অভিনয় করছেন সেই নতুন বন্ধু। তিনি অভিনেতা আয়ুষ্মান খুরানা।সূত্র : টাইমস অব ইন্ডিয়া
