
হিন্দু সম্প্রদায়ের বড় উৎসব শারদীয় দুর্গোৎসব উপলক্ষে গান গাইলেন সংগীতশিল্পী সুবীর নন্দী। ‘শারদ প্রাতে প্রণাম মা’তে...’ শিরোনামের গানটি এরই মধ্যে রেকর্ডিং শেষ। গানটি লিখেছেন প্রণব সাহা, সুর করেছেন রিপন চৌধুরী ও সংগীতায়োজন করেছেন মধু মুখার্জী। ঢাকার একটি স্টুডিওতে রেকর্ড হয়েছে গানটির। ‘শারদ প্রাতে প্রণাম মা’তে...’ শিরোনামের গানটি সম্পর্কে সুবীর নন্দী বলেন, এবারের দুর্গোৎসবে গানটি বিশেষ মাত্রা যোগ করবে। গানটি গেয়ে ভালো লেগেছে। পুজোর আগে থেকেই বিভিন্ন মাধ্যমে শোনা যাবে গানটি। গানটি বাজারে এনেছে ঈগল মিউজিক।
