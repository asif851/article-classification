
বিদেশি ভাষা থেকে বাংলায় ডাবিং করা জনপ্রিয় টিভি সিরিজ ‘সুলতান সুলেমান’-এরপঞ্চম মৌসুমের শেষ পর্ব প্রচারিত হবে আজ সোমবার। দীপ্ত টিভিতে নিয়মিত প্রচারিত হচ্ছে ধারাবাহিকটি। আজ রাত সাড়ে ৭টা ও রাত ১০টায় প্রচারিত হবে ধারাবাহিকটির শেষ পর্ব। তুরস্কের অটোমান সাম্রাজ্যের কাহিনি নিয়ে নির্মিত ধারাবাহিকটি বাংলায় ডাবিং করে দীপ্ত টিভি প্রচার করছে তাদের যাত্রা শুরুর দিন থেকে। আজকের পর্ব প্রচারের মাধ্যমে শেষ হবে এ সিরিজের পাঁচটি মৌসুম।
পঞ্চম মৌসুমের শেষ পর্ব প্রচারের পর আবার পুনঃপ্রচারিত হবে। তারপর আগামী ঈদুল আজহার দিন থেকে ধারাবাহিকটির ষষ্ঠ অর্থাৎ শেষ সিজন প্রচার হবে।
 
