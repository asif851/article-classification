
বিলাসিতার কারণে মাঝেমধ্যেই খবরের শিরোনাম হন তারকারা। সম্প্রতি এই দলে নাম লেখালেন আন্তর্জাতিক খ্যাতিসম্পন্ন কানাডীয় পপ গায়ক জাস্টিন বিবার। এবারের বড়দিন উপলক্ষে নিজেই নিজেকে উপহার দিয়েছেন তিনি। তাও আবার যেনতেন কোনো উপহার নয়। ৬০ মিলিয়ন ডলার খরচা করে ব্যক্তিগত জেট বিমান কিনেছেন তিনি। বিলাসবহুল বিমানটির ভেতরের ছবিও তিনি পোস্ট করেছেন ইন্সটাগ্রামে।নতুন কেনা জেট বিমানের ভেতর দাঁড়িয়ে সেলফি তুলে সেটি বিবার পোস্ট করেছেন ফটো-শেয়ারিং ওয়েবসাইট ইন্সটাগ্রামে। ছবির ক্যাপশনে তিনি লিখেছেন, ‘বড়দিনের জন্য নতুন জেট এবং সে অনেক সুন্দর।’ সম্প্রতি এক খবরে এমনটিই জানিয়েছে টিএমজি।এ ছাড়া বিলাসবহুল বিমানটির চমৎকার অন্দরসজ্জার ছবিও বিবার পোস্ট করেছেন ইন্সটাগ্রামে। পাশাপাশি এক বার্তায় তিনি লিখেছেন, ‘শুভ বড়দিন। সত্যিই তার সৌন্দর্যের কোনো তুলনা হয় না।’প্রকাশিত ছবিতে বিমানটি দেখে মনে হয়েছে, ক্রেতার চাহিদা অনুযায়ী বিশেষভাবে সাজানো হয়েছে সেটিকে। বিমানটির ভেতরে অন্তত আটটি সাদা আসন ছাড়াও রয়েছে বিশাল কোচ ও লাউঞ্জ।
আরও জানতে পড়ুন:
মহাকাশ ভ্রমণে যাচ্ছেন জাস্টিন বিবারটুইটারে সবাইকে ছাড়িয়ে গেলেন বিবার
