
ভারতের প্রখ্যাত নৃত্যশিল্পী লীলা স্যামসন আজ বুধবার ঢাকায় আসছেন। সঙ্গে আসছে তাঁর নাচের দল স্পান্দা। সফরে তিনি তিনটি নাচের অনুষ্ঠান ও একটি কর্মশালা পরিচালনা করবেন। বাংলাদেশ শিল্পকলা একাডেমির সহযোগিতায় এই আয়োজন করেছে সাধনা ও সৃষ্টি।সাধনার শৈল্পিক নির্দেশক লুবনা মরিয়ম জানান, ১৯৯২ সালে সাধনার আমন্ত্রণে লীলা স্যামসন প্রথম ঢাকায় আসেন। ১৯৯৬ ও ১৯৯৭ সালে আরও দুবার তিনি ঢাকায় এসেছিলেন।সৃষ্টির পরিচালক নৃত্যশিল্পী আনিসুল ইসলাম বলেন, ‘সাধনা ও সৃষ্টি লীলা স্যামসনকে নিয়ে ২১ থেকে ২৩ এপ্রিল ‘রূপ বাহুল্য-ভরতনাট্যম নৃত্য উৎসব’ আয়োজন করেছে। ২১ এপ্রিল সন্ধ্যায় শিল্পকলা একাডেমির জাতীয় নাট্যশালায় ভরতনাট্যম পরিবেশন করবেন লীলা স্যামসন ও স্পান্দা। ২২ ও ২৩ এপ্রিল সন্ধ্যায় তঁাদের পরিবেশনা থাকবে জাতীয় জাদুঘরের মূল মিলনায়তনে। এরপর ২৪ থেকে ২৮ এপ্রিল শিল্পকলা একাডেমির মহড়াকক্ষে ভরতনাট্যমের ওপর কর্মশালা পরিচালনা করবেন তিনি।লুবনা মরিয়ম বলেন, ‘তিন দিনই ভিন্ন ভিন্ন নাচ পরিবেশিত হবে। দর্শনীর বিনিময়ে অনুষ্ঠানের প্রবেশপত্র সংগ্রহ করতে হবে। www.jetechao.com ওয়েবসাইটে প্রবেশপত্র পাওয়া যাবে।’
