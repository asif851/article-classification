
গতকাল মুক্তি পেয়েছে শাহরুখ খানের ‘রইস’ ও হৃতিকের ‘কাবিল’। ‘কাবিল’ মুক্তির আগেই এই ছবির প্রযোজক রাকেশ রোশন তাঁর পরিবার ও কাছের কয়েকজন বন্ধু নিয়ে এই ছবির বিশেষ প্রদর্শনীর ব্যবস্থা করেছিলেন। ছবি দেখে বের হওয়ার পর এক সাংবাদিক রাকেশের কাছে জানতে চান, তিনি ‘রইস’ দেখবেন কি না? উত্তরে এই প্রযোজক হাসতে হাসতে বলেন, ‘না, আমি বরং “কাবিল” আরেক বার দেখব।’
‘রইস’ আর ‘কাবিল’-এর একই দিনে মুক্তি পাওয়া নিয়ে শাহরুখ ও রাকেশ রোশনের সম্পর্কে কিছুটা ছেদ পড়েছে। শাহরুখ যখন জানতে পারেন ‘রইস’ মুক্তির দিনই আসবে ‘কাবিল’, তখনই রাকেশ রোশনের সঙ্গে দেখা করতে যান। কিন্তু ‘কাবিল’-এর মুক্তির দিন কিছুতেই পেছাতে পারেননি। এনডিটিভি।
