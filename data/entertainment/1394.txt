
সুইজারল্যান্ডের জেনেভায় অনুষ্ঠিত চলচ্চিত্র উত্সবে অভিনয়শিল্পী হিসেবে পুরস্কৃত হয়েছেন বাংলাদেশের নুসরাত ইমরোজ তিশা। মোস্তফা সরয়ার ফারুকী পরিচালিত ‘থার্ড পারসন সিংগুলার নাম্বার’ চলচ্চিত্রে অভিনয়ের জন্য পুরস্কৃত হন তিনি। এ ছাড়া বাংলাদেশের চলচ্চিত্রে বিশেষ অবদানের জন্য উত্সবে সম্মাননা প্রদান করা হয় ইমপ্রেস টেলিফিল্ম লিমিটেডের ব্যবস্থাপনা পরিচালক ফরিদুর রেজা সাগরকে।৭ সেপ্টেম্বর সুইজারল্যান্ডের জেনেভায় সিনেমা লে গ্রুথলিতে অনুষ্ঠিত হয় বাংলাদেশ ফিল্ম ফেস্টিভ্যাল জেনেভা ২০১৩। প্রদর্শনীর মূল আয়োজক সুইজারল্যান্ডের চলচ্চিত্র সংস্থা ফেস্টিভ্যাল ইন্টারন্যাশনাল ডি ফিল্ম ওরিয়েন্টাল ডু জেনেভার (Festival International de Film Oriental du Genevea (FIFOG) পৃষ্ঠপোষকতায় ছিল সুইজারল্যান্ড বাংলাদেশ কমিউনিটি এবং জনপ্রিয় বাংলা রেস্টুরেন্ট সাজনা।দিনব্যাপী অনুষ্ঠিত এ চলচ্চিত্র উত্সবে প্রদর্শিত হয় ইমপ্রেস টেলিফিল্ম লিমিটেড প্রযোজিত তিনটি চলচ্চিত্র। ছবিগুলো হলো মোস্তফা সরয়ার ফারুকী পরিচালিত ‘থার্ড পারসন সিংগুলার নাম্বার’, স্বপন আহমেদ পরিচালিত ‘লালটিপ’ এবং হুমায়ূন আহমেদ পরিচালিত ‘ঘেটুপুত্র কমলা’।উত্সবে প্রধান অতিথি ছিলেন তথ্যমন্ত্রী হাসানুল হক ইনু, FIFOG-এর জেনারেল সেক্রেটারি সুফিয়ান ব্রুশাই, বাংলাদেশ দূতাবাসের পিআর অ্যান্ড অ্যাম্বাসেডর আবদুল হান্নান, বাংলাদেশ ফিল্ম ফেস্টিভ্যাল জেনেভার চিফ ফেস্টিভ্যাল কো-অর্ডিনেটর রহমান খলিলুর ও বিশিষ্ট ব্যবসায়ী চৌধুরী আমজাদ।দিনব্যাপী চলচ্চিত্র উত্সবটি প্রয়াত চলচ্চিত্র নির্মাতা হুমায়ূন আহমেদকে উত্সর্গ করা হয়।
