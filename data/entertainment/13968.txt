
হৃতিক রোশন ও কঙ্গনা রানাউতের প্রেমের গুঞ্জন ভাসছে বলিউডের বাতাসে। হৃতিক বিষয়টিকে হেসে উড়িয়ে দিলেও সম্প্রতি প্রেমের কথা স্বীকার করে সবাইকে ধন্দে ফেলে দিয়েছেন কঙ্গনা। অবশ্য প্রেমের কথা স্বীকার করলেও এখন পর্যন্ত প্রেমিকের নাম গোপন রেখেছেন ২৭ বছর বয়সী এ তারকা অভিনেত্রী।কঙ্গনা বলেন, ‘আমি একটি সম্পর্কের মধ্যে আছি। সময়টা দারুণ উপভোগ করছি। কিন্তু এই মুহূর্তে বিষয়টি নিয়ে কথা বলতে চাই না আমি। আমার জন্য খুবই বিশেষ একটি ঘটনা এটি। একজন সঙ্গী খুঁজে পাওয়ায় আমি অনেক খুশি। এখন আমি আমার প্রেম নিয়ে কথা বললে তা দ্বিতীয় মানুষটির প্রতি অবিচার করা হবে। আদতে সম্পর্ক বিষয়টি বেশ কঠিন, তাই নয় কি?’ এক খবরে এমনটিই জানিয়েছে বলিউড লাইফ ডট কম।কঙ্গনা আরও বলেন, ‘একা থাকার স্বাধীনতা আনন্দের। সম্পর্ক অনেক সময় খুবই ভয়ংকর হতে পারে। কিন্তু ভালো কোনো সম্পর্কের মধ্যে থাকলে তা আপনাকে আত্মবিশ্বাসী ও জীবনের ওপর নিয়ন্ত্রণ রাখতে সাহায্য করতে পারে।’
আরও জানতে পড়ুন:
কঙ্গনার সঙ্গে প্রেম?
