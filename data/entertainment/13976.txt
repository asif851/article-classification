
চার বছর আগে বাংলাদেশের হ্যারি পটার ভক্তদের চমকে দিয়েছিলেন। কোনো ঘোষণা ছাড়াই ২০১০ সালের জুলাইয়ে এ দেশ ঘুরে গিয়েছিলেন এমা ওয়াটসন। সেই সফরে বাংলাদেশে এসে নিজ চোখে দেখে গেছেন পোশাকশ্রমিকদের জীবন। রানা প্লাজা ধসের খবরও ঠিকই পৌঁছে গেছে তাঁর কানে। সেই খবর ব্যথিত করেছিল ব্রিটিশ অভিনেত্রী এমাকে। ২৪ এপ্রিলরানা প্লাজা ট্র্যাজেডির এক বছর পূর্তি। এ উপলক্ষে ভোগ (ইউকে) সাময়িকীতে প্রকাশিত এক নিবন্ধে সেই শোকের কথা বলেছেন এমা।বাংলাদেশে ঘুরে যাওয়ার অভিজ্ঞতা থেকে ২৪ বছর বয়সী এই অভিনেত্রী বলেন, পশ্চিমা দেশগুলোর তরুণ-তরুণীরা বিলাসবহুল পোশাক কেনার সময় হয়তো ভেবেই দেখেন না, প্রতিটি পোশাকের পেছনে তাঁদেরই সমবয়সী অনেক তরুণীর কী পরিমাণ শ্রম-ঘাম মিশে আছে। বললেন, ‘আমি বাংলাদেশে গিয়েছিলাম। রানা প্লাজার মতো কারখানা ঘুরে দেখেছি। কী কঠিন পরিস্থিতিতেই না শ্রমিকেরা সেখানে দিন যাপন করেন!’পরিবেশবান্ধব পোশাক তৈরির প্রতিষ্ঠান পিপল ট্রির শুভেচ্ছাদূত হিসেবে কাজ করেন এমা। সেই সূত্রেই বাংলাদেশ ঘুরে যান তিনি। ভোগ।
