
বাংলাদেশে এসেছেন ফরাসি সংগীত তারকা ডিজে স্নেক। নিজের আন্তর্জাতিক খ্যাতিকে কাজে লাগিয়ে রোহিঙ্গা শরণার্থীদের সাহায্য করতে এসেছেন তিনি। বাংলাদেশে রোহিঙ্গা শিবিরে গিয়ে তিনি নিজে যেমন সাহায্যের হাত বাড়িয়ে দিয়েছেন, তেমনি সামাজিক যোগাযোগমাধ্যমে ভিডিও পোস্ট করে সবাইকে সাহায্যের জন্য এগিয়ে আসার আহ্বান জানিয়েছেন। তিনি নিজের সামাজিক কর্মকাণ্ডের সংগঠন ‘লাভ আর্মি’কে সঙ্গে নিয়ে এসেছেন।
গতকাল মঙ্গলবার দুপুরে তিনি টুইটারে একটি ভিডিওবার্তায় রোহিঙ্গাদের বর্তমান অবস্থা তুলে ধরে বলেছেন, ‘তাদের নিজ দেশ মিয়ানমার থেকে বের করে দেওয়া হয়েছে। আর তারা এখানে খুব কষ্টে আছে। আমরা এখানে “লাভ আর্মি” নিয়ে এসেছি তাদের সঙ্গে দেখা করতে, কথা বলতে আর তাদের প্রয়োজন বুঝতে। আমরা সবাই যদি একসঙ্গে কাজ করতে পারি, তাহলে তাদের জীবন বদলে যাবে।’
আজ বুধবার রোহিঙ্গাদের অবস্থা দেখাতে ‘লাভ আর্মি’কে সঙ্গে নিয়ে লাইভ স্ট্রিমিং ভিডিও দেখাবেন স্নেক। গতকাল ভিডিওর ক্যাপশনে তিনি সবাইকে আহ্বান জানিয়ে লিখেছেন, ‘যারা সোচ্চার, তাদের যুক্ত করুন। সেই সব প্রতিষ্ঠানকে যুক্ত করুন, যারা ত্রাণ দিতে পারে।’
স্নেক বলছেন, এটি পৃথিবীর সবচেয়ে বড় শরণার্থী শিবির। বিলবোর্ড
