
‘আনন্দ’-এর পাঠকদের জন্যই আপনার প্রশ্ন, তারকার উত্তর বিভাগ। এই বিভাগে ভক্ত ও অনুসারীদের প্রশ্নের উত্তর দেবেন তারকারা। আজ এই বিভাগে হাজির হয়েছেন অভিনেত্রী নুসরাত ফারিয়া
অভিনেতা-অভিনেত্রীদের প্রতি মানুষের অন্য রকম একটা কৌতূহল ও আকর্ষণ কাজ করে। আপনাদের অভিনয় ও ব্যক্তিগত জীবনের কাজকর্মগুলো ভক্তদের ভীষণভাবে প্রভাবিত করে। এ ক্ষেত্রে মানবকল্যাণমূলক কী করার পরিকল্পনা আপনার রয়েছে?মাহাদী হাসান, ইমাদপুর, ফুলপুর, ময়মনসিংহউত্তর: ধন্যবাদ মাহাদী। আমার ধারণা, ব্যক্তিগত জীবনে অনেকে বিভিন্ন ধরনের সমাজকল্যাণমূলক অনেক কিছু করেন। কেউ প্রকাশ করেন, কেউ করেন না। আমি সেই প্রকাশ না করা দলের মানুষ। শুধু এতটুকু বলব, আমি ছোটবেলায় যে ধরনের সমস্যার মধ্য দিয়ে বড় হয়েছি বা গিয়েছি, আমি চাই না সমাজের অন্য দশটা মেয়ে এভাবে বেড়ে উঠুক। আমি এটার পেছনে কাজ করছি।আমার কয়েকটি প্রশ্ন আছে, আপনি কি রান্না করতে পারেন? আপনি কি গান গাইতে পারেন? আপনি কেন অভিনয় করেন এবং আপনার জীবন আপনাকে কী শিক্ষা দিয়েছে?হৃদয়, ঢাকাউত্তর: অনেক প্রশ্ন। একটি একটি করে বলি, হ্যাঁ, আমি ছোটবেলা থেকেই রান্না করি। দেশি-বিদেশি অনেক রান্না বেশ ভালোই করি। টুকটাক গান করি, তবে হঠাৎ একদিন নিয়মিত গান গাওয়া শুরু করলে অবাক হওয়ার কিছু থাকবে না (হাসি)। অভিনয় কেন করি এটা বলার চেয়ে বলি, কেন এই পেশা বেছে নিলাম। রাতে ঘুমাতে যাওয়ার আগে আমার মনে হয়, আমি এমন একটা কাজ করি, যেটার মাধ্যমে একজন মানুষকে হলেও আনন্দ দিতে পেরেছি। শেষ প্রশ্নের উত্তর হলো, সবাই যতই পাশে থাকুক, আপনাকে ভাবতে হবে আপনি একা। এবং একা আপনাকে খেলতে জানতে হবে। খেলা মানে জীবনটা একা চালানো জানতে হবে।
