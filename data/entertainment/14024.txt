
দণ্ড। হতে পারে বংশদণ্ড অথবা রাজদণ্ড। তা যে দণ্ডই হোক, দণ্ড যাঁর হাতে সমাজ-দেশ এবং বিশ্বময় কর্তৃত্ব করার অধিকার কেবল তাঁরই থাকে। তখন তিনি যা বলবেন—সত্য-মিথ্যা, ভালো-মন্দ সবাই—তা মানতে বাধ্য। হাতে দণ্ড নেই তো তাঁর কথারও কোনো দাম নেই। এই দণ্ড কখনো ক্ষমতা, কখনো নির্ভরশীলতার প্রতীক হয়ে মুখোশের রং নিয়ে রঙ্গ-তামাশার মাধ্যমে নাটকের উপজীব্য হয়েছে। নাটকের নাম দণ্ড। রচনা মলয় ভৌমিক। তাঁরই নির্দেশনায় গত ২০ এপ্রিল রাজশাহী বিশ্ববিদ্যালয়ের কাজী নজরুল ইসলাম মিলনায়তনে এর তৃতীয় প্রদর্শনী হয়ে গেল। এটি অনুশীলন নাট্যদলের ৫৭তম প্রযোজনা। নাটকের সবকিছুই দণ্ডকেন্দ্রিক। যেমন প্রধান চরিত্রগুলো হচ্ছে দণ্ডধর অর্থাৎ রাজা বা শাসক, দণ্ডপাল আমলা, দণ্ডনায়ক সেনাপ্রধান, দণ্ডবিধাতা প্রধান বিচারক, দণ্ডধারী সাধারণ সৈনিক, দণ্ডমুণ্ডের কর্তা বড় শাসক অর্থাৎ যাঁর হাতে রয়েছে পরাশক্তির দণ্ড। তাঁর কৃপায় অন্যদের চলতে হয়। তাঁর কথার বাইরে কেউ কথা বলতে পারেন না। নাটকে চমৎকারভাবে ফুটে উঠেছে মেরুদণ্ডহীন
