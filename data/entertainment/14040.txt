
মাস খানেক আগেই খবর বেরিয়েছিল মমতাজের গানের সঙ্গে সিনেমায় নাচবেন বলিউডডের আলোচিত ও সমালোচিত আইটেম গার্ল রাখি সাওয়ান্ত। ‘আমি তোমার হতে চাই’ ছবির সেই গানের দৃশ্যধারণে আজ শনিবার অংশ নিলেন রাখি। নেপালের কাঠমান্ডুর কারমা ক্লাবে গানটির দৃশ্যধারণের কাজ চলছে। মাহমুদ জুয়েলের কথায় ‘ডিজিটাল প্রেম’ শিরোনামের গানটির সুর ও সংগীত পরিচালনা করেছেন শফিক তুহিন।কাঠমান্ডু থেকে প্রথম আলোর সঙ্গে আলাপে ছবির পরিচালক অনন্য মামুন বলেন, ‘শুরুতে আমরা ভেবেছিলাম ঢাকায় ছবিটির আইটেম গানটির শুটিং করব। কিন্তু কিছু কারণে শুটিং স্থান পরিবর্তন করতে হয়েছে। আমাদের এমনিতে গানের দৃশ্যধারণে নেপাল যাওয়ার পরিকল্পনা করতে হয়। তখন রাখির শুটিংও সেখানে শিফট করি। টানা দুদিন শুটিং করে পুরো গানটির কাজ শেষ করব।’‘আমি তোমার হতে চাই’ ছবির প্রধান নায়ক-নায়িকা হলেন মিম ও বাপ্পি।
