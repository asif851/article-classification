
বলিউড তারকা প্রিয়াঙ্কা চোপড়া যুক্তরাষ্ট্রের টিভি সিরিয়াল ‘কোয়ান্টিকো’ আর হলিউডি ছবি ‘বেওয়াচ’ করে বিশ্বজুড়ে নাম কিনেছেন। এখন আন্তর্জাতিক নানা অনুষ্ঠানে দেখা যাচ্ছে এই সাবেক বিশ্বসুন্দরীকে। 
সম্প্রতি প্রিয়াঙ্কা জিম্বাবুয়ে থেকে ঘুরে এসেছেন। শিশুদের ওপর নানা রকম নিপীড়ন ও অত্যাচার রোধে সচেতনতা তৈরি করতেই সেখানে গিয়েছিলেন তিনি। জাতিসংঘের শুভেচ্ছাদূত প্রিয়াঙ্কা সেই দেশে শিশুদের সঙ্গে খুব সুন্দর ও আনন্দের কিছু মুহূর্ত কাটিয়েছেন। ইনস্টাগ্রামে বাচ্চাদের নাচ শেখাচ্ছেন—এমন একটি ভিডিও প্রকাশ করেছেন এই অভিনেত্রী। ক্যাপশনে প্রিয়াঙ্কা লিখেছে, ‘তারা আমাকে নিজেদের একটা নাচ শেখাল। এবার আমি আমার একটি নাচ তাদের শেখাচ্ছি। এই নাচের নাম ঠুমকা।’ স্থানীয় শিশুদের সঙ্গে নানাভাবে কাটানো সময়ের বেশ কিছু ছবি ও ভিডিও প্রিয়াঙ্কা সামাজিক যোগাযোগমাধ্যমে প্রকাশ করেন। হিন্দুস্তান টাইমস।
