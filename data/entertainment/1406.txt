
বেশ গরমাগরম খবর উপহার দিয়েই চলেছেন খান সাহেব। সম্প্রতি বাসায় এসেছে তাঁর তৃতীয় সন্তান আবরাম। কাঁধের চোট থেকে সেরে উঠছেন। মুক্তি পাচ্ছে নতুন ছবি। এর চেয়েও বড় খবর, এক ইফতার পার্টিতে গিয়ে সালমান খানের সঙ্গে তাঁর আলিঙ্গন। শাহরুখ এবার নিজেই ইফতার পার্টি দিচ্ছেন তাঁর বাসভবন মান্নাতে। কদিন বাদে মুক্তি পেতে যাচ্ছে তাঁর নতুন ছবি চেন্নাই এক্সপ্রেস।শাহরুখ বলেন, ‘আমাদের জন্য সবচেয়ে সুখের দিন তখন, যখন আমাদের ছবি মুক্তি পায়। রমজান মাসে ধর্মীয় আবেগ তো আছেই, এর পাশাপাশি আমার জন্য সম্প্রতি যেসব সুখকর ঘটনা ঘটেছে, সব কটির জন্যই আমি দিনটি পালন করতে চাই।’জানা গেছে, চেন্নাই এক্সপ্রেস ছবির পুরো ইউনিট দাওয়াত পাচ্ছে এই পার্টিতে। শাহরুখের বন্ধুরা তো আছেনই, দাওয়াত দেওয়া হয়েছে সাংবাদিকদেরও। মিড ডে।
