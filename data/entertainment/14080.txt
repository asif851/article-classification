
এ প্রজন্মের সংগীতশিল্পী নদী প্রথমবারের মতো গাইলেন ‘এক জীবন’খ্যাত সংগীতশিল্পী শহীদের সঙ্গে। ‘ভেতর-বাহির’ শিরোনামে গানটিতে সম্প্রতি দ্বৈতভাবে কণ্ঠ দিলেন তাঁরা দুজন। প্রথম শহীদের সঙ্গে গান গাইতে পেরে আনন্দিত নদী।নদী বলেছেন, ‘শহীদ ভাইয়ের “এক জীবন” গানটির আমি খুব ভক্ত। প্রায়ই শুনি গানটি। তাঁর সঙ্গে গাইতে পেরে আমি খুশি।’এদিকে গানটি প্রসঙ্গে শহীদ বলেন, ‘ভেতর-বাহির’ গানটি ভালো হয়েছে। কিছুটা কলকাতার বাংলা ছবির গানের ধাঁচে করা হয়েছে গানটি।গানটি লিখেছেন জিয়াউদ্দিন আলম। গানটির সুর ও সংগীত করেছেন রাব্বি আরবি।‘ভেতর-বাহির’ গানটি ‘আপন করে নিলাম’ নামে একটি মিক্সড অ্যালবামের জন্য গাওয়া হয়েছে। সিডি জোনের ব্যানারে অ্যালবামটি বাজারে আসার কথা।
