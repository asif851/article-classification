
আবারও লাক্সের বিজ্ঞাপনচিত্রে মডেল হলেন মেহজাবিন। লাক্সের ৫০ বছর পূর্তি উপলক্ষে লাক্সের তিন প্রজন্মের তিন সুন্দরীকে নিয়ে তৈরি হলো একটি বিজ্ঞাপনচিত্র। এতে আরও মডেল হয়েছেন মৌসুমী ও মম। সম্প্রতি রাজধানীর কোক স্টুডিওতে বিজ্ঞাপনচিত্রটির দৃশ্য ধারণের কাজ শেষ হয়েছে।বিজ্ঞাপনচিত্রটির নির্দেশনা দিয়েছেন ওয়াহিদ তারিক। ৪০ সেকেন্ড ব্যাপ্তির এ বিজ্ঞাপনচিত্রের আবহসংগীত রচনা করেছেন লাবিক কুমার।মেহজাবিন বলেন, ‘এই বিজ্ঞাপনচিত্রটি আমার জন্য অন্যরকম অভিজ্ঞতা। কারণ এখানে আমি মৌসুমী আপু ও মম আপুর মতো দুজন গুণী মানুষের সঙ্গে কাজ করেছি। শুটিংয়ের সময়গুলোও ছিল অসাধারণ। আশা করছি, এই বিজ্ঞাপনচিত্রটি সবার ভালো লাগবে।’ শিগগিরই বিভিন্ন টিভি চ্যানেলে এর প্রচার শুরু হবে বলে জানান মেহজাবিন।
