
চলচ্চিত্রে অ্যাকশন দৃশ্য অনেক করেছেন। এবার সত্যি সত্যি মৃত্যুর মুখ থেকে ফেরার অভিজ্ঞতা হলো কঙ্গনা রনৌতের। যুক্তরাষ্ট্রে ভয়াবহ এক দুর্ঘটনা থেকে বেঁচে ফিরেছেন এই বলিউড তারকা।হানসেল মেহতার সিমরান ছবির শুটিংয়ে বর্তমানে মার্কিন মুলুকে আছেন কঙ্গনা। সেখানেই জর্জিয়া থেকে আটলান্টায় নিজের হোটেলে ফেরার পথে এই দুর্ঘটনার মুখে পড়েন। ঝড়ের গতিতে চলছিল কঙ্গনাদের বহন করা গাড়িটি। হঠাৎ গাড়ির চালকের কাশির দমকে জ্ঞান হারিয়ে ফেলার দশা হয়। স্টিয়ারিং থেকে হাতও সরে যায়। পাশে বসা কঙ্গনার দেহরক্ষী গাড়ির নিয়ন্ত্রণ রাখার প্রাণপণ চেষ্টা করেন। কিন্তু পারছিলেন না।হঠাৎ গাড়িটি তিনটি লেন পার হয়ে পাশের লোহার বেষ্টনীতে গিয়ে ধাক্কা খায়। বড় ধরনের দুর্ঘটনা ঘটতে পারত। এভাবে লেন পার হওয়ার সময় পেছন থেকে গাড়ি এসে ধাক্কাও দিতে পারত। বেষ্টনীতে ধাক্কা লাগার সময়ও ঘটতে পারত বড় কিছু। সৌভাগ্যক্রমে কারোরই বড় ধরনের কিছু হয়নি সামান্য কিছু চোটাঘাত ছাড়া। ইন্ডিয়ান এক্সপ্রেস।
