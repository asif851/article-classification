
ভারতের কলকাতায় শুরু হয়েছে যোধপুর পার্ক উৎসব ২০১৮। ৫ জানুয়ারি এই উৎসবের উদ্বোধনী দিনে স্থানীয় শিল্পীদের পাশাপাশি গান করেছেন বাংলাদেশের জনপ্রিয় শিল্পী রেজওয়ানা চৌধুরী বন্যা। ১০ দিনের এই উৎসবে কাল সোমবার বাংলাদেশ দিবস। এ উপলক্ষে সেখানে গাইবেন বাংলাদেশের বেশ কয়েকজন শিল্পী।কলকাতার তালতলা মাঠে প্রতিদিন বিকেল পাঁচটায় শুরু হয় সাংস্কৃতিক অনুষ্ঠান। এই উৎসব চলবে ১৪ জানুয়ারি পর্যন্ত। আগামীকাল বাংলাদেশ দিবসে মঞ্চে গান করবেন বাংলাদেশের শিল্পী আইয়ুব বাচ্চু, নাশিদ কামাল, আঁখি আলমগীর, কমলিকা ও ভরত ফকির। ষষ্ঠ দিন কলকাতার অন্য শিল্পীদের সঙ্গে গান করবেন বাংলাদেশের তরুণ শিল্পী স্বপ্নীল সজীব।যোধপুর পার্ক উৎসবে এ বছর গান করবেন জনপ্রিয় অনেক শিল্পী। তাঁদের মধ্যে রয়েছেন জিৎ গাঙ্গুলি, নচিকেতা, ইমন চক্রবর্তী, মনোময়, ইন্দ্রনীল সেন, লোপামুদ্রা।
