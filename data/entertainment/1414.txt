
বৈশাখী টেলিভিশনে শুরু হয়েছে গেম শো ‘লেডি উইনার’। থাকছেন ছয়জন নারী অতিথি। উপস্থাপনা করেছেন নওশীন। অনুষ্ঠানে থাকছে গান, নাচ, গেম, কুইজ, ছবি দেখে বলাসহ নানা আয়োজন। থাকছে সেখান থেকে পয়েন্ট সংগ্রহ করে পুরস্কার জেতার সম্ভাবনা। আরও থাকছে অতিথিদের ব্যক্তিগত পারফরমেন্স।
অনুষ্ঠান প্রসঙ্গে নওশীন বলেন, ‘দর্শকদের বিনোদনের কথা মাথায় রেখে পুরো অনুষ্ঠান সাজানো হয়েছে। আশা করি দর্শক নিরাশ হবেন না।’
বৈশাখী টেলিভিশনে এস আলী সোহেলের প্রযোজনায় ‘লেডি উইনার’ প্রচারিত হচ্ছে প্রতি শুক্রবার রাত সাড়ে আটটায়।
