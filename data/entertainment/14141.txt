
বাংলাদেশ ফিল্ম আর্কাইভ প্রতিষ্ঠার তিন যুগপূর্তি উপলক্ষে তিন দিনব্যাপী ‘স্বর্ণযুগের চলচ্চিত্র উৎসব’ শুরু হয়েছে গতকাল। বিকেলে শিল্পকলা একাডেমীর জাতীয় চিত্রশালা প্রাঙ্গণে এ প্রদর্শনীর উদ্বোধন করেন লেখক সৈয়দ শামসুল হক। শিল্পকলা একাডেমী ও বাংলাদেশ ফিল্ম আর্কাইভের যৌথ উদ্যোগে এ আয়োজনে আরও উপস্থিত ছিলেন একাডেমীর মহাপরিচালক লিয়াকত আলী, চলচ্চিত্র গবেষক অনুপম হায়াৎ প্রমুখ।
আলোচনা শেষে বিকেলে পোস্টার ও চলচ্চিত্র প্রদর্শিত হয়। উদ্বোধনী দিনে প্রদর্শিত হয় সূর্যস্নান ও নীল আকাশের নীচে।
