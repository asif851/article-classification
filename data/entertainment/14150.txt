
২২ জন নারী নির্মাতার চলচ্চিত্র নিয়ে উৎসব হলো বাংলাদেশ শিল্পকলা একাডেমীতে। যৌথভাবে আয়োজন করেছে বাংলাদেশ শিল্পকলা একাডেমী ও ম্যুভিয়ানা ফিল্ম সোসাইটি।এই নারী নির্মাতারা হলেন সারাহ বেগম কবরী, কোহিনূর আক্তার সুচন্দা, শামীম আখতার, ক্যাথরিন মাসুদ, ইয়াসমিন কবির, নার্গিস আক্তার, আরিফা পারভীন জামান মৌসুমী, সামিয়া জামান, ফৌজিয়া খান, রোকেয়া প্রাচী, শাহনেওয়াজ কাকলী, শবনম ফেরদৌসি, রেশমী আহমেদ, নাসরিন সিরাজ, শামীমা বিনতে রহমান, হুমায়রা বিলকিস, সৈয়দা নিগার বানু, উম্মুল ফাতেমা, আরাত্রিক বকশী, অদ্রি হূদয়েশ, তাসমিয়া আফরিন ও সুমায়া ইসলাম। গত রোববার উৎসবের উদ্বোধনী অনুষ্ঠানে এই নারী নির্মাতাদেরকে সংবর্ধনা দেওয়া হয়। তাঁদেরকে দেওয়া হয় সম্মাননা ক্রেস্ট।ছয় দিনের এই উৎসব শেষ হয়েছে গতকাল শুক্রবার। বাংলাদেশ শিল্পকলা একাডেমীর জাতীয় চিত্রশালা মিলনায়তনে আয়োজিত এই উৎসবে ৩১টি কাহিনিচিত্র, স্বল্পদৈর্ঘ্য ও প্রামাণ্য চলচ্চিত্র প্রদর্শন করা হয়।
