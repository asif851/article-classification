
‘রংবাজ’ কিংবা ‘নায়করাজ’ যে নামেই ডাকা হোক, বাংলা চলচ্চিত্রের অন্য নাম রাজ্জাক। গলায় স্কার্ফ গিঁট দেওয়া গোঁফওয়ালা সেই ‘রংবাজ’কে ভালোবাসেননি এমন মানুষ বাংলায় খুঁজে পাওয়া যাবে না। বাংলার গণমানুষ তাঁদের নায়ককে যেভাবে দেখতে চেয়েছেন, ঠিক সেভাবেই পর্দায় পাওয়া যেত তাঁকে। পর্দা থেকে দখল করে নিয়েছিলেন মানুষের হৃদয়। গত সোমবার সন্ধ্যায় হৃদ্‌রোগে আক্রান্ত হয়ে চিরবিদায় নেন নায়করাজ। গতকাল মঙ্গলবার সকালে নায়কের কর্মক্ষেত্র এফডিসিতে তাঁর মরদেহ আনা হলে শেষ শ্রদ্ধা জানাতে হাজির হন তাঁর দীর্ঘদিনের সহশিল্পী ও স্বজনেরা। 










