
হলিউড নির্মাতা উডি অ্যালেনের ‘ক্যাফে সোসাইটি’ ছবিটি এখনো মুক্তির অপেক্ষায়। তবে, এই ছবিটি মুক্তি পাওয়ার আগেই পরবর্তী কাজ নিয়ে পরিকল্পনা শুরু করেছেন তিনি। আর তাঁর নতুন ছবিতে নায়িকা হবেন কেট উইন্সলেট। দুই দশক ধরে কেট অভিনয় করছেন। কিন্তু ৮০ বছর বয়সী এই পরিচালকের সঙ্গে এর আগে কাজ করা হয়নি তাঁর। নাম ঠিক না হওয়া এই ছবির পরিচালনার পাশাপাশি এর কাহিনি ও প্রযোজনাও অ্যালেনের। কিছুদিন আগেই উইল স্মিথের বিপরীতে একটি ছবির কাজ শেষ করেছেন কেট। আর উডি অ্যালেনের পরিচালনায় যে ছবিটি করার কথা সেটির কাজও শুরু হবে এবছরেই। ইয়াহু মুভিজ 
