
হারানো দিনের গান যাতে হারিয়ে না যায় সেই আয়োজন করেছেন মা সালমা কিবরিয়া ও সন্তান শাদমান কিবরিয়া। দ্বৈত ও একক কণ্ঠে হারানো দিনের ১০টি গান গেয়েছেন তাঁরা। গতকাল মঙ্গলবার বিকেলে গুলশানের একটি রেস্টুরেন্টে গানগুলো নিয়ে একটি সিডির মোড়ক উন্মোচন করা হয়। ওগো নিরুপমা নামের এই অ্যালবামের মোড়ক উন্মোচনে প্রধান অতিথি ছিলেন অধ্যাপক আনিসুজ্জামান। তিনি বলেছেন, ‘মা-ছেলের যৌথ গানের অ্যালবাম এক অভিনব ব্যাপার। পুরোনো গান বাঁচিয়ে রাখতে মা-ছেলের এই উদ্যোগ প্রশংসনীয়।’
মোড়ক উন্মোচন অনুষ্ঠানে সংগীত জগতের বেশ কজন ব্যক্তিসহ উপস্থিত ছিলেন শিশুসাহিত্যিক আলী ইমাম। 
 
