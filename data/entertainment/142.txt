
: আপনি তো এখন নিয়মিত পরিচালনা করছেন। উড়ামন আপনার কত নম্বর ধারাবাহিক নাটক?: আমি তো ম্যালা কাজ করছি। সংখ্যা গুনে গুনে কাজ করি না।: সর্বশেষ ধারাবাহিক কোনটি ছিল?: একটু দাঁড়ান। নামটা মনে করি নিই। সিরাজগঞ্জ শহরে আমাদের বাড়িতে শুটিং করেছিলাম। আমি ছিলাম সাংবাদিক। ও হ্যাঁ, মনে পড়েছে, টো টো কোম্পানি। এটিএন বাংলায় প্রচার হয়েছিল।: উড়ামন নাটকের কাজ কোথায় করছেন?: এত দিন তো কাজ করেছি সিরাজগঞ্জ শহরে, আজ (শনিবার) থেকে কাজ করছি পুবাইলে। আর হয়তো সিরাজগঞ্জে যেতে হবে না। কারণ, পরের গল্পটা ঘুরে গেছে।গতকাল শনিবার দুপুরে কথা হচ্ছিল জাহিদ হাসানের সঙ্গে। আজ আরটিভিতে তাঁর একটি ধারাবাহিক নাটক শুরু হচ্ছে। নাম উড়ামন। লিখেছেন জাকির হোসেন। পরিচালনার পাশাপাশি নাটকটিতে অভিনয় করেছেন জাহিদ হাসান।টো টো কোম্পানি নাটকে জাহিদ হাসান ছিলেন মফস্বলের একজন সাংবাদিক। উড়ামন নাটকে তিনি সবাইকে টাকা বিলিয়ে দিচ্ছেন। বললেন, ‘উড়ামন নাটকে আমার চরিত্রের নাম সায়খুল। জীবনের প্রথম দিকে দারুণ আর্থিক অনটন ছিল তার। একসময় সায়খুল বিদেশ চলে যায়। যখন দেশে ফিরে আসে, তখন তার কাছে অনেক টাকা। এখন টাকা তার কাছে অনেক গুরুত্বপূর্ণ। টাকা দিয়েই সবকিছু বিচার করে।’: দর্শক উড়ামন নাটকটি কেন দেখবেন?: দর্শক আমাদের কোন নাটকটা দেখেন? আমি তো আমার বাসার কিছু মানুষকে দিয়েই তা বেশ বুঝতে পারি। সোমবার থেকে শনিবার ভারতের স্টার জলসা আর জি বাংলায় কোন ধারাবাহিকটি কয়টায় দেখানো হচ্ছে, তা সবার মুখস্থ। কিন্তু আমার নাটক কখন দেখানো হচ্ছে, তা কেউ জানে না। তবে আমি সবাইকে অনুরোধ করব, আপনারা উড়ামন নাটকটি দেখুন। ভালো লাগবে। ভালো লাগার মতো অনেক কিছু আছে এই নাটকে, বললেন জাহিদ হাসান।উড়ামন নাটকে আরও অভিনয় করেছেন নওশীন, অহনা, শামীম জামান, সিদ্দিকুর রহমান, কেয়া চৌধুরী প্রমুখ।
