
‘কী যে ভুল করেছি, “দ্য স্টোরি অব সামারা” ছবিতে অভিনয় করে! ছবিটির জন্য পদে পদে আমাকে পস্তাতে হচ্ছে। মানসিক যন্ত্রণার মধ্যেও আছি—বলতে পারেন। কাউকে ছবিটি নিয়ে কিছু বলতেও পারছি না। এভাবেই বললেন র‍্যাম্প মডেলিং থেকে অভিনয়ে আসা জান্নাতুল ফেরদৌসি পিয়া।’
চলতি মাসের শেষ সপ্তাহে মুক্তি পাচ্ছে পিয়া অভিনীত নতুন চলচ্চিত্র ‘দ্য স্টোরি অব সামারা’। ছবি মুক্তির আগ মুহূর্তে যেখানে ছবির অভিনয়শিল্পীর খুশি থাকার কথা, সেখানে বেলায় দেখা যাচ্ছে উল্টোটি। ছবি মুক্তির দিন যত ঘনিয়ে আসছে, নিজেকে তত লুকিয়ে রাখতে চাইছেন তিনি।কী কারণে এই আতঙ্ক—জানতে চাইলে পিয়া বলেন, ‘অন্যদের মতো আমি রেখেঢেকে কথা বলি না। যা বলি, স্পষ্ট বলার চেষ্টা করি। কথা হচ্ছে, প্রথমদিকে যখন “দ্য স্টোরি অব সামারা” ছবির পরিচালকের সঙ্গে কথা বলেছি, তখন খুব ভালো লাগে। মনে হয়েছে, ভালো কিছু একটা বানাবে। কাজ করতে গিয়ে পরে দেখি, কথার সঙ্গে কাজের কোনো মিল নেই। বলতে পারেন সম্পূর্ণ উল্টো। তিনি আমাকে কিছু কাজ দেখিয়েছিলেনও।’পিয়া বলেন, ‘প্রযোজকের গার্লফ্রেন্ড হচ্ছে “দ্য স্টোরি অব সামরা” ছবির একজন নায়িকা। সেই সব কিছু নিয়ন্ত্রণ করে। ছবির ফেসবুক পেজটাও সে চালায়। সে নিজের সব ছবি দেয়। তার মানে, নিজেকে নিয়েই ব্যস্ত থাকে। আমার এত টাইম নেই এসবে ইফোর্ট দেওয়ার।’এতই যখন সমস্যা, কাজটা করলেন কেন?জানতে চাইলে পিয়া বলেন, ‘শুরুতে তো সবকিছু ভালো ছিল। আস্তে আস্তে আমার কাছে আসল ঘটনা পরিষ্কার হকে থাকল। যখন আমি সবকিছু বুঝতে পারলাম, তখন ছবির কাজ অনেক দূর এগিয়ে গেছে। সেই অবস্থায় ছবির কাজ ছেড়ে দেওয়ার মতো অবস্থাটা ছিল না। তাই বাধ্য হয়ে কাজটা শেষ করতে হয়েছে।’ছবিটি কেমন হবে?জানতে চাইলে পিয়া বলেন, ‘হয় সুপারহিট, না হয় সুপার ফ্লপ। একটু অন্য ধরনের। দর্শক গ্রহণ করতেও পারে, আবার নাও পারে।’
