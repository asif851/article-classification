
সম্প্রতি জাজ মাল্টিমিডিয়ার ইউটিউব চ্যানেলে প্রেমী ও প্রেমী ছবির ট্রেলার মুক্তি পেয়েছে। আগামী বছরের প্রথম দিকে মুক্তি পাবে এটি। জাকির হোসেন রাজু পরিচালিত এই ছবির নায়ক আরিফিন শুভ। কথা হলো শুভর সঙ্গে তাঁর এই ছবি ও সামনের কাজগুলো নিয়েট্রেলার থেকে সাড়া পাচ্ছেন কেমন?প্রায় পাঁচ মাস আগে ছবিটির শুটিং শুরু হয়। শেষ হয়েছে গত মাসে। শুটিং চলার সময়ই আলোচনায় ছিল ছবিটি। ট্রেলার মুক্তির পর থেকে এ ছবি ঘিরে আলাদা একটা আগ্রহ তৈরি করেছে দর্শকদের কাছে।‘প্রেমী ও প্রেমী’ মুক্তি পাবে কবে?কথা ছিল চলতি বছরের শেষ শুক্রবার মুক্তি পাবে। সিদ্ধান্ত পাল্টে গেছে। গতকাল রাতে জানতে পেরেছি, আগামী বছরের ১০ ফেব্রুয়ারি মুক্তি পাবে প্রেমী ও প্রেমী।ছবিটি নিয়ে কতটুকু আশাবাদী?পুরো গল্পটি একটা জার্নি ঘিরে। বিষয়টি আমাদের চলচ্চিত্রে নতুন। পরিচালক জাকির হোসেন রাজুর ক্যারিশমার মধ্য দিয়ে দর্শকেরা ভালো কিছু পাবেন। এ কারণেই ছবিটি নিয়ে অনেক আশাবাদী।ছবিতে কাজের সময়কার কোনো অভিজ্ঞতা মনে আছে?ভয়ংকর অভিজ্ঞতার কথা মনে আছে। সারা জীবনেও ভুলব না। বান্দরবানের সিক্সটি নাইন পাহাড়ে শুটিং হচ্ছিল। হঠাৎ ঝড়বৃষ্টি শুরু হয়। আমরা তাঁবু গেড়ে সেখানে থাকতাম। সেদিন ঝড় এতটাই প্রবল ছিল যে আমাদের তাঁবু উড়িয়ে নিয়ে যাচ্ছিল। সেই তাণ্ডবে কিছু সময়ের জন্য আমরা দিশেহারা হয়ে পড়েছিলাম।‘প্রেমী ও প্রেমী’ ছবির পর দ্বিতীয়বারের মতো নুসরাত ফারিয়ার সঙ্গে ‘ধেৎতেরিকি’ ছবিতে জুটি বেঁধেছেন। এই ছবির জন্য ফারিয়া নানা ধরনের প্রশিক্ষণ নিচ্ছেন। আপনার খবর কী?আমি এই ছবিতে একজন ডিজের চরিত্রে অভিনয় করব। এখানে আমার লুকটা একটু অভিনব। এত দিন ভালো থেকো নামের একটি ছবির কাজ নিয়ে ব্যস্ত ছিলাম। আজই শেষ হয়ে যাচ্ছে। কাল থেকেই ধেৎতেরিকি ছবির জন্য নিজের প্রস্তুতি শুরু হবে।সাক্ষাৎকার: শফিক আল মামুন
