
যুক্তরাষ্ট্রের মিয়ামিতে প্রথমবারের মতো বসছে ‘ওয়াইডস্ক্রিন ফিল্ম অ্যান্ড মিউজিক ভিডিও ফেস্টিভ্যাল’। সেখানে আমন্ত্রিত হয়েছেন অভিনেত্রী রোকেয়া প্রাচী। উৎসবে আশরাফ শিশির পরিচালিত গাড়িওয়ালা চলচ্চিত্রের জন্য পেয়েছেন সেরা অভিনেত্রীর মনোনয়নও। ২৭ ফেব্রুয়ারি থেকে আগামী ৩ মার্চ পর্যন্ত উৎসবটি চলবে। উৎসব শুরুর দিন থেকেই এতে অংশ নেওয়ার কথা রয়েছে রোকেয়া প্রাচীর। এ প্রসঙ্গে তিনি বলেন, ‘এটা আমার জন্য অনেক আনন্দের খবর। গাড়িওয়ালা চলচ্চিত্রটি এর আগেও বেশ কয়েকটি উত্সবে অংশ নিয়ে সাফল্য পেয়েছে। এবারও আমরা আশাবাদী।’
