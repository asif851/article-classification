
তিনটি জিনিসে ভীষণ ভয় সালমা হায়েকের। সাপ, অন্ধকার আর বিয়ে! এ কারণে এক-দুবার নয়, হায়েককে রাজি করাতে তিন-তিনবার প্রস্তাব দিতে হয়েছিল তাঁর ধনকুবের বর ফ্রাঁসোয়া–অঁরি পিনোকে। তবেই ‘হ্যাঁ’ বলেছেন হায়েক।‘সাপ আমার কাছে রীতিমতো আতঙ্কের। অন্ধকারও ভীষণ ভয়ের ছিল। আর ছিল বিয়ে। অথচ দেখুন আজ আমি বিবাহিত। কতবার ও আমাকে প্রস্তাব দিয়েছিল, সেটা স্বীকার করতে লজ্জাই লাগছে। তিনবার! বিয়েটাই ছিল আমার জীবনে সবচেয়ে ভয়ের।’ বলেছেন এই অভিনেত্রী। আইএএনএস।
