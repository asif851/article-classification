
শুরু হলো ‘লাক্স-চ্যানেল আই সুপারস্টার’ প্রতিযোগিতার নতুন সিজন৷ এবার বিচারক হিসেবে থাকছেন সুবর্ণা মুস্তাফা, অপি করিম ও তাহসান৷ গত বুধ ও বৃহস্পতিবার রাজধানীর স্পেক্ট্রা কনভেনশন সেন্টারে অনুষ্ঠিত হলো অডিশন রাউন্ড৷ এখানে অংশ নিয়েছেন এই তিন বিচারক৷প্রতিযোগিতার অন্যতম আয়োজক প্রতিষ্ঠান ইউনিলিভার বাংলাদেশ সূত্রে জানা গেছে, এবার অডিশন রাউন্ডের জন্য ৫৫০ জনকে আমন্ত্রণ জানানো হয়৷ এখান থেকে ক্যাম্পের জন্য চূড়ান্তভাবে মনোনীত হয়েছেন ৩০ জন৷ তাঁদের নিয়ে এ মাসেই ক্যাম্প শুরু হচ্ছে৷ গ্রুমিংয়ের পাশাপাশি চলবে মূল প্রতিযোগিতা৷চ্যানেল আইয়ে ‘লাক্স-চ্যানেল আই সুপারস্টার’ প্রতিযোগিতা নিয়ে তৈরি অনুষ্ঠান প্রচারিত হবে আগামী ৯ আগস্ট থেকে৷অনুষ্ঠানটি উপস্থাপনা করবেন মুনমুন৷
