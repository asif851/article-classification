
লক্ষ্যাপার চার বছর ধরে নিয়মিত শাস্ত্রীয় সংগীত সম্মিলন আয়োজন করছে৷ গত বছরের ২৫ ও ২৬ ডিসেম্বর আয়োজন করার কথা ছিল৷ কিন্তু রাজনৈতিক কারণে তা সম্ভব হয়নি৷ পঞ্চম বার্ষিক শাস্ত্রীয় সংগীত সম্মিলন হবে কাল বৃহস্পতিবার৷ আয়োজন করা হয়েছে নারায়ণগঞ্জ ক্লাব লিমিটেডের কনভেনশন সেন্টারে৷ দুই দিনের এই আয়োজন চলবে শুক্রবার বেলা ১১টা পর্যন্ত৷এই আয়োজনের সমন্বয়কারী অসিত কুমার জানান, কাল বেলা সোয়া ১১টায় হবে শাস্ত্রীয় সংগীত প্রতিযোগিতা৷ গোলটেবিল বৈঠক হবে বিকেলে৷ বিষয় ‘প্রাণের গানে বিজ্ঞাপনী আছর’৷ শাস্ত্রীয় সংগীত পরিবেশন শুরু হবে সন্ধ্যায়৷ এবার রাজশাহীর পণ্ডিত অমরেশ রায় চৌধুরীকে দেওয়া হবে আজীবন সম্মাননা৷ রাতব্যাপী শাস্ত্রীয় সংগীত পরিবেশনের মধ্যে থাকছে খেয়াল, তারানা, সরোদ, সন্তুর, বঁাশি, গিটার, সেতার৷ আয়োজনটি উন্মুক্ত থাকবে৷
