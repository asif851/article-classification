



রিটা ওরার চলচ্চিত্রে থাকার খবরটি প্রকাশ করে দ্য হলিউড রিপোর্টার।
ছবিতে মূল চরিত্রটি করছেন রায়ান রেনল্ড। 
রিটার চরিত্র কী হবে, তা এখনো জানা যায়নি।


‘ডিটেকটিভ পিকাচু’ গেমটি বিশ্বজুড়ে এখনো মুক্তি পায়নি। এর মধ্যেই গেমটি নিয়ে তৈরি হচ্ছে চলচ্চিত্র। তাতে দেখা যাবে ব্রিটিশ সংগীতশিল্পী ও অভিনেত্রী রিটা ওরাকে। পোকেমন গেম ও অ্যানিমেশন সিরিজ বেশ জনপ্রিয় বিশ্বজুড়ে। এটি পোকেমন কোম্পানিরই একটি গেম। ছবিটি প্রযোজনা করছে লেজেন্ডারি এন্টারটেইনমেন্ট।
দ্য হলিউড রিপোর্টার রিটার চলচ্চিত্রে থাকার এই খবরটি প্রকাশ করে। ছবিতে মূল চরিত্রটি করছেন রায়ান রেনল্ড। যদিও রিটার চরিত্র কী হবে, তা এখনো জানা যায়নি। ছবিতে ডিটেকটিভ পিকাচু (রায়ান) জাস্টিন স্মিথকে সাহায্য করবেন তাঁর মাকে খুঁজে পেতে। সেখানে ক্যাথরিন নিউটন থাকছেন সাহসী সাংবাদিক হিসেবে। আরও দেখা যাবে সুকি ওয়াটারহাউস, কেন ওয়াতানাবে ও বিল নিগিকে। পরিচালনা করছেন রব লেটারম্যান।
এখন ছবিটির শুটিং চলছে। ছবি নিয়ে কিছু জানার তেমন সুযোগ নেই। তবে কেউ কৌতূহল ধরে রাখতে না পারলে ঘুরে আসতে পারেন ডিটেকটিভ পিকাচু ভিডিও গেম ট্রেলার থেকে। আন্দাজ করে নিতে পারবেন কে কোন চরিত্রে অভিনয় করছেন। জাপানে গেমটি মুক্তি দেওয়া হয় ২০১৬ সালে। বিশ্বজুড়ে মুক্তি পাবে আগামী ২৩ মার্চ। এমটিভি
