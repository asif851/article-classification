
মার্কিন গায়িকা মাইলি সাইরাস ও হলিউড অভিনেতা লিয়াম হেমসওর্থ কয়েক বছর প্রেম করার পর ২০১২ সালে বাগদান করেছিলেন। সেই বাগদান টিকেছিল মাত্র এক বছর। তবে বাগদান ভাঙলেও দুই তারকার সম্পর্ক কিন্তু আজও অটুট। বাগদান ভাঙার পরের দিনগুলোতে ‘শুধু বন্ধু’ হয়েই ছিলেন তাঁরা। কিন্তু ইদানীং মাইলির অনামিকায় শোভা পাচ্ছে লিয়ামের দেওয়া সেই ২০১২ সালের বাগদানের আংটি। আজকাল তাঁদের ঘনিষ্ঠতাও নাকি বেড়েছে। আবারও এক ছাদের নিচে থাকার পরিকল্পনা করছেন তাঁরা—এমন খবরও রটেছে কয়েকটি গণমাধ্যমে।তাহলে কি এই জুটির ভেঙে যাওয়া সম্পর্ক জোড়া লেগে গেছে? এই প্রশ্নই কয়েক দিন ধরে ঘুরছিল ভক্তদের মনে।মাইলির সাবেক প্রেমিকের কাছে পাওয়া গেল সেই প্রশ্নের উত্তর। অস্ট্রেলিয়ার একটি সংবাদমাধ্যমকে দেওয়া এক সাক্ষাৎকারে লিয়াম বলেছেন, বর্তমানে কারও সঙ্গে তাঁর প্রেম নেই।কিন্তু এরপরও যে তাঁদের সম্পর্কের বিষয়টা স্পষ্ট হচ্ছে না! কারণ এই প্রসঙ্গে মাইলির একটি ঘনিষ্ঠ সূত্রের ভাষ্য, মাইলি কখনোই লিয়ামের কাছ থেকে আলাদা হতে চাননি।তবে, তাঁদের দিনগুলো তখন খুব একটা ভালো যাচ্ছিল না, তাই একটি বিরতির দরকার ছিল। এখন তাঁরা আবার মিলিত হয়েছে আর খুব সুখেই আছে।’ ইয়াহু।
