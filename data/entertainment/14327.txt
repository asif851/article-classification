
২৩ বছর আগে ফিলিপাইনের রাজধানী ম্যানিলায়ই ‘মিস ইউনিভার্স’-এর মুকুট পরেছিলেন বলিউড অভিনেত্রী সুস্মিতা সেন। প্রথম ভারতীয় হিসেবে তিনি এই খেতাব অর্জন করেন। প্রায় দুই যুগ পর একই শহরে একই আয়োজনে অংশ নিতে যাচ্ছেন তিনি। এবারের মিস ইউনিভার্সের আসরে বিচারকের ভূমিকায় থাকবেন এই তারকা।কিছুদিন ধরেই শোনা যাচ্ছিল যে ৬৫তম ‘মিস ইউনিভার্স’ আসরে বিচারকের আসনে বসতে যাচ্ছেন সুস্মিতা সেন। সম্প্রতি সামাজিক যোগাযোগমাধ্যমে নিজেই এ খবরটি নিশ্চিত করেছেন। নিজের ইনস্টাগ্রাম অ্যাকাউন্টে একটি ছবি প্রকাশ করে এই অভিনেত্রী লিখেছেন, ‘আনন্দিত মন নিয়ে প্রস্তুতি নিচ্ছি। আমি ভীষণ উচ্ছ্বসিত। কিছুটা আবেগপ্রবণও বটে। দীর্ঘ ২৩ বছর পর ঘরে ফেরার আনন্দ বোধ করছি। আমার শুরু হয়েছিল এখানেই।’১৯৯৪ সালে মিস ইউনিভার্স হয়েছিলেন সুস্মিতা সেন। এবার এই প্রতিযোগিতায় ভারতের প্রতিনিধিত্ব করবেন ২২ বছরের রোসমিতা হরিমূর্তি। ম্যানিলার মল অব এশিয়া এরিনায় ৩০ জানুয়ারি এই প্রতিযোগিতা আয়োজিত হবে। মুম্বাই মিরর।
