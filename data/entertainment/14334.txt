
বলিউডের তারকা অভিনেতা ‘কিং খান’ শাহরুখের ছেলে আরিয়ান খান আর ‘বিগ বি’ অমিতাভ বচ্চনের নাতনি নব্য নাভেলি বিলেতে একই স্কুলে পড়াশোনা করেন। দুজনের মধ্যে আবার দারুণ ভাব। অন্তত তাঁদের তোলা সেলফিগুলো তো সে কথাই বলে।আর কদিন বাদেই স্কুলের পাঠ চুকিয়ে ফেলবেন দুজনে। স্কুলজীবনের শেষ দিনটা দুজন একসঙ্গে খুব মজা করে উদ্‌যাপন করেছেন। সেদিনের কয়েকটি ছবি তাঁরা পোস্টও করেছেন ইনস্টাগ্রামে।গুঞ্জন শোনা যাচ্ছিল, আরিয়ান আর নব্য প্রেম করে বেড়াচ্ছেন। তাঁদের তোলা ঘনিষ্ঠ ছবি দেখে এমনটা ভাবা অবশ্য খুব একটা অস্বাভাবিকও নয়। তবে তাঁরা সহপাঠী নাকি তাঁর থেকেও বেশি কিছু; সেটা এখনো নিশ্চিতভাবে বলা যাচ্ছে না। সবে তো স্কুলের পাট শেষ হচ্ছে। এই দুজনের বলিউডে নাম লেখানোর সম্ভাবনাও প্রবল। কে জানে! আর কদিন বাদে হয়তো সহপাঠী থেকে সহশিল্পীও হয়ে উঠতে পারেন তাঁরা।এরই মধ্যে ‘কিং খান’ শাহরুখ আর ‘বিগ বি’ অমিতাভের সম্পর্ক আত্মীয়তার দিকে মোড় নেয় কি না কে জানে? বলিউডের দুনিয়ায় অবশ্য কোনো কিছুই অসম্ভব নয়। এনডিটিভি।
