
এই তো সেদিনের ঘটনা।
চলছিল ‘সবসে বাড়া কালাকার’-এর শুটিং। তিনি সেখানে বিচারক। হঠাৎ পর্দায় মাকে দেখে ঝরঝর করে কেঁদে ফেললেন বলিউড তারকা বোমান ইরানি। একটি ভিডিও চিত্রে বোমানের মা জেরাবানু কথা বলছিলেন। তিনি বলছিলেন তাঁর ছেলে বোমানের কথা। বলছিলেন, এমন একটি ছেলের জন্ম দিতে পেরে গর্বে বুক ভরে যাচ্ছে তাঁর। বিস্মিত বোমান মায়ের মুখে এ কথা শুনে নিজেকে সামলাতে পারেননি। তাঁর চোখে তখন সমুদ্র। হতভম্ব হয়ে কলাকুশলীরা কিছুক্ষণ শুটিং বন্ধ রাখতে বাধ্য হলেন।বোমান ইরানির ধারণাই ছিল না, কবে কখন তাঁর মা জেরবানুর ভিডিও ক্লিপটা ধারণ করা হয়েছে।কিছুক্ষণ পর বোমান ধাতস্থ হলে ফের দৃশ্যধারণ শুরু হয়।মায়ের প্রতি আবেগ ও ভালোবাসার এই দৃশ্য অনেকেরই মন ছুঁয়ে গেছে। মিডডে।
