
এবার ক্যানসারে আক্রান্ত কণ্ঠশিল্পী স্বীকৃতির পাশে দাঁড়ালেন আন্তর্জাতিক খ্যাতিসম্পন্ন গায়িকা রুনা লায়লা। গতকাল সোমবার বিকেল পাঁচটায় রাজধানীর ইউনাইটেড হাসপাতালে চিকিৎসাধীন এই শিল্পীকে দেখতে গিয়েছিলেন তিনি।স্বীকৃতিকে সাহস দিয়ে রুনা বলেন, ‘সবার দোয়া আছে তোমার প্রতি। নিশ্চয়ই তুমি ভালো হয়ে বাড়ি ফিরে যাবে।’ স্বীকৃতিকে ভারতীয় একজন ক্যানসার বিশেষজ্ঞের মুঠোফোন নম্বরও দেন রুনা। এরপর অসুস্থ শিল্পীর পরিবারের হাতে তিনি কিছু অর্থ তুলে দেন।স্বীকৃতির ছোট বোন লাবণী জানিয়েছেন, আজ মঙ্গলবার দুপুরে উন্নত চিকিৎসার জন্য ভারতের মুম্বাইয়ে নিয়ে যাওয়া হবে এই শিল্পীকে।
