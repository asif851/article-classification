
বলিউডের বাসিন্দাদের মধ্যে তঁার মতো মার্শাল আর্টের ‘আর্ট’ খুব কম লোকই জানেন৷ বলিউডের ১ নম্বর অ্যাকশন হিরোর আছে তায়কোয়ান্দোতে উচ্চতর প্রশিক্ষণ৷ অক্ষয় কুমার এবার নিজের শিক্ষা ছড়িয়ে দেওয়ার উদ্যোগ নিয়েছেন৷ মার্শাল আর্টের স্কুল খুলতে যাচ্ছেন৷কয়েক বছর আগে মার্শাল আর্টের একটা টুর্নামেন্ট চালু করেছিলেন৷ মার্শাল আর্টের প্রচার-প্রচারণাও করেছেন৷ এবার যুবনেতা আদিত্য থ্যাকারের সঙ্গে মিলে মার্শাল আর্ট স্কুল খোলার উদ্যোগ নিয়েছেন৷ মেয়েদের জন্যও মুম্বাইতে খোলা হবে বিশেষ স্কুল৷ এ ছাড়া মহারাষ্ট্র রাজ্যজুড়ে এমন আরও কয়েকটি স্কুল খোলা হবে৷ মে মাসের শেষের দিকে এর উদ্বোধন হওয়ার কথা৷ বলিউড হাঙ্গামা৷
