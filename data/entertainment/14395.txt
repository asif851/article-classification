
ভালোই বিব্রতকর পরিস্থিতির মুখে পড়তে হয়েছে ‘গোলিও কি রাসলীলা: রামলীলা’ তারকা দীপিকা পাড়ুকোনকে। একটি টিভি অনুষ্ঠানে অমিতাভ বচ্চন, রণবীর সিং, ফারহান আখতারের সঙ্গে হাজির হয়েছিলেন দীপিকা। লাল রঙের স্যুট-প্যান্ট পরে অনুষ্ঠান সঞ্চালক ও আমন্ত্রিত অতিথি তারকাদের সঙ্গে আলাপচারিতার সময় দেখা যায়, দীপিকার স্যুটের ডান দিকের আস্তিনের কিছু অংশ ছেঁড়া। বিষয়টি আরও স্পষ্টভাবে ধরা পড়ে অনুষ্ঠানের সেটে তিনি যখন অমিতাভকে আলিঙ্গন করেন।সাংবাদিক, লেখিকা ও চলচ্চিত্র সমালোচক অনুপমা চোপড়ার উপস্থাপনায় ‘দ্য ফ্রন্ট রো উইথ অনুপমা চোপড়া’ টিভি অনুষ্ঠানে এই কাণ্ড ঘটেছে। ভারতের স্টার ওয়ার্ল্ড টিভি চ্যানেলে প্রচারিত অনুষ্ঠানটিতে লাল রঙের পোশাকে দীপিকাকে দারুণ দেখালেও, তাঁর স্যুটের আস্তিনে ছেঁড়া থাকায় প্রচণ্ড বিব্রত হতে হয়েছে ২৭ বছর বয়সী এ তারকা অভিনেত্রীকে।এ ছাড়া, সম্প্রতি আরেকটি অনুষ্ঠানে সাদা রংয়ের সংক্ষিপ্ত পোশাকে হাজির হয়েছিলেন দীপিকা। সেখানে প্রশ্নোত্তর পর্বে জবাব দেওয়ার সময় অসতর্কতার কারণে পোশাক বিভ্রাটের কবলে পড়তে হয় তাঁকে। এক খবরে এমনটিই জানিয়েছে টাইমস অব ইন্ডিয়া।কেবল দীপিকাই নয়, এখন পর্যন্ত বলিউডের অনেক নামী-দামি অভিনেত্রীই পোশাক বিভ্রাটের কবলে পড়ে মুখরোচক খবরের জোগান দিয়েছেন। এই তালিকায় আছেন ঐশ্বরিয়া রাই বচ্চন থেকে শুরু করে সুস্মিতা সেন, পরিনীতি চোপড়া, কঙ্গনা রানাউত, ইয়ানা গুপ্তাসহ আরও অনেকে।
সর্বশেষ পোশাক বিভ্রাটের কবলে পড়েছিলেন বলিউডের অন্যতম জনপ্রিয় ও আবেদনময়ী অভিনেত্রী ক্যাটরিনা কাইফ। গত বছর মুক্তি পাওয়া ‘ধুম ৩’ ছবির ‘ধুম মাচালে ধুম’ গানের মিউজিক ভিডিও উদ্বোধন অনুষ্ঠানে পোলাপি রঙের সংক্ষিপ্ত পোশাকে হাজির হয়ে বিব্রতকর পরিস্থিতির মুখে পড়তে হয় ক্যাটকে।এ ছাড়া ‘যব তক হ্যায় জান’ ছবির প্রচারণা চালানোর সময়ও একবার পোশাক বিভ্রাটের কবলে পড়েছিলেন ক্যাটরিনা। শুধু তাই নয়, ‘এক থা টাইগার’ ছবির শুটিংয়ের সময় সংক্ষিপ্ত পোশাকে সাইকেল চালানোর দৃশ্যে অভিনয় করতে গিয়েও পোশাক বিভ্রাটের কবলে পড়েন তিনি। সেই ছবি ফাঁস হলে রীতিমতো হইচই পড়ে গিয়েছিল চারদিকে। পরনের পোশাক সামলানোর ক্ষেত্রে ক্যাটরিনা আরও সতর্কতার পরিচয় দেবেন—এমনটাই প্রত্যাশা সবার।
