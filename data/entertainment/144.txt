
লেবাননের বাংলাদেশ দূতাবাসের আয়োজনে বাংলাদেশের স্বাধীনতা দিবস পালিত হলো বৈরুতে। রাষ্ট্রদূত গাউসুল আজম সরকারের তত্ত্বাবধানে ইউনেসকো প্যালেসে ২৬ মার্চ অনুষ্ঠিত এই অনুষ্ঠানে আনিসুল ইসলাম হিরুর নেতৃত্বে নৃত্য পরিবেশন করেন সৃষ্টি কালচারাল সেন্টারের নৃত্যশিল্পী নিসা, তপন ও নিশু। সংগীত পরিবেশন করেন সুবীর নন্দী, দিলরুবা খান ও লুইপা। এ অনুষ্ঠানে লেবাননের বিভিন্ন দেশের রাষ্ট্রদূত ও অন্যান্য উচ্চপদস্থ কর্মকর্তা উপস্থিত ছিলেন। তাঁরা শিল্পীদের পরিবেশনা দেখে বাংলাদেশীয় সংস্কৃতির ভূয়সী প্রশংসা করেন বলে জানান হিরু।আনিসুল ইসলাম হিরু বলেন, বিশ্বের বিভিন্ন দেশে এর আগে বহু অনুষ্ঠান করেছি। কিন্তু লেবাননে এই প্রথম অনুষ্ঠান করে একটা অন্যরকম অনুভূতি মনকে আন্দোলিত করেছে বারবার। সব মিলিয়ে অনুষ্ঠান করে আমরা তৃপ্ত। ভাবিনি সবার কাছ থেকে এতটা প্রশংসা পাব। এ ধরনের অনুষ্ঠানে পারফর্ম করার সুযোগ পেয়ে আমাদের অনেক ভালো লেগেছে।’২৯ মার্চ বৈরুতের বাস্কেটবল স্টেডিয়ামে অনুষ্ঠিত আরেকটি অনুষ্ঠান হয় স্থানীয় বাংলাদেশ দূতাবাসের সহযোগিতায়। স্থানীয় প্রায় ছয়-সাত হাজার বাংলাদেশি দর্শক এ অনুষ্ঠান উপভোগ করেন। ছিলেন স্থানীয় বিদেশিরাও। সাংস্কৃতিক এ দলে বাদ্যশিল্পীদের মধ্যে ছিলেন আলমগীর, পল্লব ও রূপতনু। দুটি অনুষ্ঠান শেষে সম্প্রতি দলটি দেশে ফিরেছে।
