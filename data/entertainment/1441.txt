
 
নব্বই দশকের ছবি ‘তাল’। অভিনয় করেছিলেন ঐশ্বরিয়া রাই, অনিল কাপুর ও অক্ষয় খান্না। নব্বই দশকের মিউজিক্যাল এ রোমান্টিক ছবির গান শোনেননি এমন তরুণ পাওয়া কঠিন। এবার সেই তরুণদের নস্টালজিক করে দিতে আবারও রূপালি পর্দায় আসছে ঐশ্বরিয়ার ‘তাল’ ছবিটি।
ছবির পরিচালক সুভাষ ঘাই এমনটিই জানালেন। দক্ষিণ মুম্বাইয়ের একটি সিনেমা হলে দেখানো হবে ছবিটি। সিনেমা হল সূত্র বলছে, আগামী ৯ এপ্রিল দেখানো হতে পারে। এ ছবিটি ছাড়াও সুভাষ ঘাইয়ের ‘খলনায়ক’ ও ‘সওদাগর’ ছবি দুটিও আবারও মুক্তি দেওয়া হবে। ছবির সংগীত নব্বই দশকের তরুণদের মনে সাড়া জাগিয়েছিল। বিশেষ করে ‘তাল সে তাল মিলা’ ও ‘ইশক বিনা’ গান দুটি। সংগীত করেছিলেন অস্কার পুরস্কার জয়ী এ আর রহমান। বলিউড বাবল
