
‘দাবাং’ তারকা সালমান খানের সিনেমা নিয়ে যত আলোচনা হয়, তার চেয়েও বেশি আলোচনা হয় বিয়ে আর প্রেম নিয়ে। বলিউডের মোস্ট এলিজেবল ব্যাচেলর সালমান কার সঙ্গে মন দেওয়া-নেওয়া করছেন, কার সঙ্গে ডেটিং করছেন—এগুলো নিয়ে আলোচনা চলে সর্বক্ষণ। তবে সবকিছু ছাপিয়ে গেছে তাঁর ভাই আরবাজ খানের বিস্ফোরক একটি মন্তব্য। আরবাজের ভাষ্য, সালমান নাকি নারীর সঙ্গে শারীরিক সম্পর্ক ছাড়া এক মাসও থাকতে পারেন না।ইন্ডিয়ান এক্সপ্রেসের খবরে বলা হয়েছে, সম্প্রতি ‘কফি উইথ করণ’-এর একটি এপিসোডে অতিথি হয়েছিলেন ৫০ বছর বয়সী সালমান খান। সঙ্গে ছিলেন বলিউড অভিনেতা দুই ভাই আরবাজ খান ও সোহেল খান। সেখানে হাটে হাঁড়ি ভাঙেন আরবাজ খান। ‘সুলতান’ তারকা সালমানের ব্যক্তিগত বিষয় নিয়ে বিস্ফোরক মন্তব্য করে আরবাজ বলেন, শারীরিক সম্পর্ক না করে এক মাসও থাকতে পারেন না সালমান খান। সালমান খান এত দিন নিজেকে ভার্জিন বলে দাবি করে আসছিলেন। বলিউডের অনেক নায়িকার সঙ্গে প্রেমও করেছেন। ক্যাটরিনা কাইফের পর এখন নাকি প্রেম করছেন রোমানীয় টিভি তারকা ইলুলিয়া ভাঞ্চুরের সঙ্গে। ‘বিগ হার্ট লাভার বয়’ সালমান খানের প্রেম মানেই নতুন আলোচনা।বলিউড পরিচালক ও প্রযোজক করণ জোহর আরবাজ খানকে ‘বজরঙ্গি ভাইজান’ সালমানের ব্যাপারে নানা প্রশ্ন করেন। এর মধ্যে সম্পর্ক, সেক্সসহ নানা বিষয় ছিল। হাসতে হাসতে আরবাজ বলেন, ‘এক মাস কারও সঙ্গে শারীরিক সম্পর্ক না করে সালমান থাকতে পারেন না।’ এ সময় উল্লসিত হাসিতে ফেটে পড়েন সালমান খান। তবে সল্লু স্বীকার করেন, সম্পর্ক রক্ষার ক্ষেত্রে তিনি বাজে লোক।
শেষের দিকে করণ জোহর আরবাজ খানের কাছে জানতে চান, কে এক মাস জিমে না গিয়ে থাকতে পারেন না? এরও উত্তরে আরবাজ বলেন, সালমান খান।
