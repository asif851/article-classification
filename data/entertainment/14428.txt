
প্রেম হয় দুজনার দুটি মনের। কিন্তু বিয়ে? শুধুই কি দুজনার? আসলে ভালোলাগা বলাটা যত সহজ, ‘ভালোবাসি’ বলাটা ততই কঠিন। তেমনি ভালোবাসি বলাটা যত সহজ, সেই ভালোবাসার পূর্ণতা দেওয়া আরও বেশি কঠিন। ভালোলাগা, ভালোবাসি বলা; অতঃপর প্রেমের ভেলায় চড়ে দুটি তরুণ মন একসময় স্বপ্ন দেখে ঘর বাঁধার। আর এভাবেই প্রেম নামক সম্পর্কটি পূর্ণতা পেয়ে যে মোহনায় মেশে, সেটাই তো বিয়ে। কিন্তু বিয়ে কি ছেলের হাতের মোয়া নাকি যে আপনি চাইলেন আর সঙ্গে সঙ্গেই চৌধুরী সাহেব ওনার মেয়েকে আপনার হাতে তুলে দেবেন? ‘অতঃপর তাহারা সুখে-শান্তিতে বসবাস করিতে লাগিল’—গল্প-উপন্যাস কিংবা সেলুলয়েডের এই হ্যাপি এন্ডিং বাস্তবজীবনে এত সহজে পাওয়া যায় না মশাই! একটা বিয়ের
