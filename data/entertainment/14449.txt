
সক্রেটিসের জবানবন্দী নাটকের শততম প্রদর্শনী উপলক্ষে নাট্যোৎসব আয়োজন করেছে দৃশ্যপট। তিন দিনের এই উৎসব আজ শুরু হচ্ছে বাংলাদেশ শিল্পকলা একাডেমীর জাতীয় নাট্যশালায়। আজ সন্ধ্যায় মঞ্চস্থ হবে প্রাচ্যনাটের নাটক গন্ডার। সক্রেটিসের জবানবন্দী নাটকের ৯৯তম প্রদর্শনী হবে কাল শুক্রবার আর শততম প্রদর্শনী পরদিন শনিবার।‘সক্রেটিস’ চরিত্রে অভিনয় করছেন ও নাটকটির নির্দেশনা দিয়েছেন আলী মাহমুদ। তিনি বলেন, ‘সক্রেটিসের জবানবন্দী নাটকটি সব সময়ই প্রাসঙ্গিক।’সক্রেটিসের জবানবন্দী নাটকটি প্রথম মঞ্চে আসে ১৯৯৯ সালে। নাটকটি লিখেছেন শিশির কুমার দাশ।
