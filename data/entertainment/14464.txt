
বড় বাঁচা বেঁচে গেছেন হৃতিক রোশন। আত্মঘাতী বোমা হামলার ঘণ্টা খানেক আগে দুই সন্তান রেহান ও রিদানকে নিয়ে তিনি অবস্থান করছিলেন তুরস্কের ইস্তাম্বুল বিমানবন্দরে।হৃতিক ও তাঁর দুই সন্তান কানেকটিং ফ্লাইট ধরতে পারেননি বলে ইস্তাম্বুল বিমানবন্দরে আটকে গিয়েছিলেন। বিজনেস ক্লাসের টিকিট পাননি বলেই ঘটেছিল এ বিড়ম্বনা। কিন্তু কর্তৃপক্ষের সহায়তায় ইকোনমি ক্লাসের টিকিট পেয়ে তাঁরা ইস্তাম্বুল বিমানবন্দর ছেড়ে যান। তাঁদের প্লেনটি আকাশে ওড়ার ঘণ্টা খানেকের মধ্যেই বিমানবন্দরে এই আত্মঘাতী বোমা হামলা হয়, যাতে বিমানবন্দরে অবস্থান করা ৩৬ জন মানুষের প্রাণহানি ঘটে।হৃতিক এক টুইটবার্তায় কর্তৃপক্ষের ক্রু​ ও কর্মকর্তাদের সহযোগিতার কথা কৃতজ্ঞচিত্তে স্মরণ করেন। টাইমস অব ইন্ডিয়া
