
বলিউডের সুপার হিরোভিত্তিক ছবি ‘কৃষ’ ছিল ‘কোয়ি মিল গায়া’র সিক্যুয়েল। এই ছবির প্রত্যেকটি সিক্যুয়েলই ব্যবসা সফল। তাই প্রযোজক রাকেশ রোশন এই সিরিজটি চালিয়ে নিয়ে যেতে চান। এদিকে সম্প্রতি হৃতিকের এক টুইটে পাওয়া গেল ‘কৃষ ৪’ তৈরির আভাস।কিছুদিন আগে ভারতে গণেশ পূজা পালিত হয়েছে। এর কিছুদিন বাদে গতকাল, বুধবার হৃতিক টুইটে লিখেছেন, ‘কৃষ ৪’-এর জন্য গণপতির ( দেবতা গণেশ) আশীর্বাদ।’এই বিষয়ে হৃতিকের বাবা ও ছবির প্রযোজক রাকেশ রোশনের কাছে জানতে চাওয়া হলে তিনি জানান, কৃষের আরেকটি সিক্যুয়েল খুব শিগরিরই নির্মাণের পরিকল্পনা আছে তাঁর। তাঁর কাছে কৃষ সত্যিকারের সুপার হিরো। এই ছবি মুক্তি পেতে পারে ২০১৮ সালের ডিসেম্বরে। দ্য ইন্ডিয়ান এক্সপ্রেস
