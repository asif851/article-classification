
এক সুন্দরীর কাণ্ড হইচই ফেলে দিয়েছে অনলাইনে। প্রতিযোগিতায় বিজয়ী হতে না পেরে রীতিমতো যুদ্ধ বাধিয়ে দেন এক সুন্দরী। সেরা সুন্দরীর মাথা থেকে মুকুট ছিনিয়ে নিয়ে নিচে ফেলে দিয়ে লঙ্কাকাণ্ড করেছেন তিনি। এ দেখে হতভম্ব ইন্টারনেট বিশ্ব! ঘটনাটি ঘটেছে ব্রাজিলের মানাউসের মিস আমাজোনাস সুন্দরী প্রতিযোগিতার ফাইনালে।হাতে হাত রেখে প্রতিযোগিতার ফলাফল শোনার অপেক্ষায় ছিলেন দুই সুন্দরী ক্যারোল টলেডো ও সিজলেন হায়ালা। উপস্থাপক সেরা সুন্দরী হিসেবে ক্যারোলের নাম ঘোষণা করেন। আর রানারআপ হন সিজলেন। এরপর সিজলেন আর ক্ষোভ চেপে রাখতে পারেননি। ক্ষুব্ধ হয়ে তিনি ক্যারোলের মাথা থেকে মুকুট ছিনিয়ে নেন এবং তা ছুড়ে ফেলেন। মাত্র পাঁচ সেকেন্ডেই ঘটে যায় ঘটনাটি।মিস আমাজোনাস ক্যারোলের পাশেই ছিলেন সিজলেন। হাততালিও দিচ্ছিলেন। কিন্তু যখন বিজয় মুকুট ক্যারোলের মাথায় পরানো হলো, তখনই তেড়ে এলেন তিনি। মাথা থেকে মুকুট কেড়ে ফেলে দিয়ে চিত্কার করে তিনি মঞ্চ ছেড়ে চলে যান। এমন কাণ্ডে অন্য প্রতিযোগীসহ উপস্থিত সবাই তো হতভম্ব! আয়োজকেরা দ্রুত ছুটে গিয়ে পরিস্থিতি নিয়ন্ত্রণের চেষ্টা করেন। কিন্তু যা ঘটার তা তো ঘটেই গেল, ধারণও হয়ে থাকল ক্যামেরায়। ব্যস, ভিডিও চলে এল অনলাইনে। ইতিমধ্যে হায়ালার এই ভিডিওটি ১০ লাখেরও বেশি বার দেখা হয়েছে।
ভিডিও দেখুন:

