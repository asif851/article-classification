
ঘুম থেকে উঠেই গতকাল সকালে এক ভক্তের ফোন পেলেন সংগীতশিল্পী পড়শী। ফোনটি এসেছে ফেনী থেকে। ফোন ধরেই যা শুনলেন, তা হলো, ‘জানো আপু রাতে তোমার গান শুনতে শুনতে ঘুমিয়েছি। আর সারারাত তোমাকে স্বপ্নে দেখেছি। স্বপ্নে একসঙ্গে গল্প করেছি। মজা করেছি। গান গেয়েছি। আরও কত্ত কি। তুমি কেমন আছ আপু?’পড়শী উত্তর দেওয়ার আগেই আবার শুরু হলো কথা। ‘তোমার সঙ্গে কথা বলার আমার কত্তদিনের ইচ্ছে। আমার খুব শখ সত্যি সত্যি তোমাকে একবার দেখার। সরাসরি তোমার গান শোনা। কিন্তু আমি তো অনেক দূরে থাকি!’ফোনের এপাশে পড়শী ততক্ষণে সরব হয়ে উঠছেন। সম্ভবত এমন একনিষ্ট ভক্তকে সামাল দেওয়ার মতো অভিজ্ঞতাও হয়েছে তাঁর। ‘তুমি ঢাকায় এসো, যোগাযোগ করো। অবশ্যই তোমার সঙ্গে দেখা হবে।’বেশ কিছুক্ষণ কথা হলো ভক্ত আর সংগীতশিল্পীর মধ্যে। জানা গেল, পড়শীর এই ভক্তর নাম রূপকথা রাখী রহমান। বাড়ী ফেনীতে। স্থানীয় সরকারী মহিলা কলেজ থেকে এ বছর এইচএসসি পরীক্ষা দেবে । ফেনী বন্ধুসভারও সদস্য রাখী। অবশ্য কথা শেষ হলো ভক্তের অভিযোগ শুনেই। ‘তুমি আমার ফেন্ড রিকোয়েষ্ট একসেপ্ট করো না। মেসেজেরও উত্তর দাও না। আপু প্লিজ তুমি আমার ফেন্ড রিকোয়েষ্টটা একসেপ্ট করো। প্লিজ।’‘ঠিক আছে একসেপ্ট করবো’ এমনটাই বলতে হলো পড়শীকে।ভক্ত বলে কথা!
