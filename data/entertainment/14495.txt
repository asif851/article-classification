

দীপিকা আগেভাগে এসে হয়তো পাদপ্রদীপের আলোয় ছিলেন। কিন্তু গতকাল ঐশ্বরিয়া রাই বচ্চন ঠিকই বুঝিয়ে দিলেন, কেন তিনি ঐশ্বরিয়া রাই। আর যা-ই হোক, কানের লালগালিচায় হাঁটার অভিজ্ঞতা ঐশ্বরিয়ার চেয়ে বেশি তো সর্বভারতে আর কারও নেই।১৯ মে সন্ধ্যায় আবারও কানের লালগালিচা পেল ঐশ্বরিয়ার পায়ের স্পর্শ। রূপে, ব্যক্তিত্বে আর আভিজাত্যে ঐশ্বরিয়া যেন ছাড়িয়ে গেলেন বাকি সব বছরকে। ৭০তম কান উৎসব বলে কথা! স্বাভাবিকভাবেই ভারতীয় সংবাদমাধ্যমগুলোতে হুলুস্থুল ঐশ্বরিয়ার লালগালিচা হণ্টন নিয়ে।২০০২ সালে ঐশ্বরিয়ার অভিষেক ঘটে কানের লালগালিচায়। উদ্দেশ্য ছিল দেবদাস-এর প্রচারণা। সঙ্গে ছিলেন শাহরুখ খান, সঞ্জয় লীলা বনশালিও। এরপর থেকে প্রতিবার কানের লালগালিচার অবিচ্ছেদ্য অংশই যেন হয়ে গেলেন ঐশ্বরিয়া রাই। এবার তিনি কানে এসেছেন মেয়ে আরাধ্যকে সঙ্গে নিয়ে। তবে লালগালিচায় ছিল না সে।লালগালিচায় ঐশ্বরিয়া এবার এসেছেন রূপকথার রাজকন্যার সাজে। তাই টাইমস অব ইন্ডিয়ার শিরোনাম ছিল ‘ঐশ্বরিয়া রাই বচ্চন ডনস প্রিন্সেস লুক।’
