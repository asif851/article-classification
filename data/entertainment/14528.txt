
‘ওয়াকা ওয়াকা’র সুর এখনো যেন কানে বাজে। গত বিশ্বকাপ ফুটবলে শাকিরার এই বিশ্বকাপ-সংগীত পেয়েছিল অবিশ্বাস্য সাফল্য। এবারও বিশ্বকাপ ফুটবল উপলক্ষে আরেকটি গান বেঁধেছেন এই পপ তারকা। শাকিরার এই নতুন গানটির শিরোনাম ‘লা লা লা’।শাকিরা বলেন, ‘এটা খুবই উঁচু ছন্দের, ব্রাজিলীয় ধাঁচের একটা গান। গানের কথা খুবই ব্যক্তিগত, বিশ্বকাপের জন্য গানটি বানিয়েছি।’গানটিতে তাঁর ছেলে মিলানও সুর মিলিয়েছে বলে জানালেন শাকিরা, ‘আমি স্টুডিওতে কাজ করছিলাম। এমন সময় মিলান এল। ওকে কোলে তুলে নিলাম। ও গানটি শুনছিল। গানটির শেষের দিকে সেও গুন গুনিয়ে উঠল।’ পিটিআই।
