
পেশায় সাংবাদিক হলেও গানটা যেন মিশে আছে তাঁর রক্তে। তাই শত ব্যস্ততার মাঝেও প্রাণের টানেই গানটাকে বাঁচিয়ে রাখার চেষ্টা চালিয়ে যাচ্ছেন রেজা করিম। এরই মধ্যে প্রকাশিত ‘নিকোটিন’ ‘স্বপ্নে আঁকি’ ‘জল রং ভালোবাসা’ ‘বিপ্লব’সহ শিল্পীর কিছু গান শ্রোতা মহলে বেশ প্রশংসা কুড়িয়েছে।এরই ধারাবাহিকতায় এবার ঈদ উপলক্ষে সম্প্রতি ইউটিউবে ‘পাখি’ শিরোনামে রেজা’র একটি গান প্রকাশিত হয়েছে। হিউজ স্টুডিও’র ব্যানারে প্রকাশিত ‘পাখি উড়ে-ঘুরে...ঘুরে-উড়ে...উড়িয়া-ঘুরিয়া বেড়ায়’-এ গানটির কথা ও সুর করেছেন শিল্পী নিজেই। গানটিতে সংগীত আয়োজন করেছেন সংগীত পরিচালক বর্ণ চক্রবর্তী।শিল্পী রেজা করিম বলেন, ‘গান আমার কাছে অক্সিজেনের মতো। পেশায় সাংবাদিক হলেও আমাকে বাঁচিয়ে রাখে গান। নিজের ভালো লাগার জায়গাটা শ্রোতাদের সঙ্গে ভাগাভাগি করতে বেছে বেছে কিছু গান প্রকাশ করি। শ্রোতাদের ভালো লাগলেই চেষ্টা সার্থক হবে।’‘পাখি’ গানটির সংগীত আয়োজন প্রসঙ্গে বর্ণ চক্রবর্তী বলেন, লোক ধাঁচের গানটিতে ট্র্যাডিশনাল মিউজিক এর পাশাপাশি আধুনিকতার মিশ্রণ ঘটিয়েছি। আশা করছি শ্রোতামহলে বেশ সাড়া ফেলবে।
 
