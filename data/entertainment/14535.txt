
ধর্মীয় অনুভূতিতে আঘাতের অভিযোগের রেশ কাটতে না কাটতেই এবার পিকের বিরুদ্ধে উঠেছে নতুন অভিযোগ। এ ছবির গল্প চুরি করা, এমনটাই বলছেন ভারতীয় লেখক কপিলঈশাপুির। এ নিয়ে তিনি দিল্লির আদালতে মামলাও করেছেন। দাবি করেছেন এক কোটি রুপি জরিমানা।ভারতের চলচ্চিত্র ইতিহাসের সবচেয়ে ব্যবসাসফল ছবি পিকে। ১৯ ডিসেম্বর মুক্তি পাওয়ার পর এখন পর্যন্ত দেশ-বিদেশে ছবিটি ৬৪২ কোটি রুপি আয় করেছে। কিন্তু এর পরও এ ছবির ওপর থেকে শনির দশা যেন কাটছেই না। লেখক কপিল ঈশাপুির হাইকোর্টে তাঁর অভিযোগে উল্লেখ করেছেন, তাঁর উপন্যাস ফারিস্তার সঙ্গে পিকের গল্প অনেকটাই মিলে যায়। এই অভিযোগের ভিত্তিতেই বিচারপতি নাজমি ওয়াজিরি বুধবার পিকের চিত্রনাট্যকার অভিজাত যোশি, পরিচালক রাজকুমার হিরানি ও প্রযোজক বিধু বিনোদ চোপড়ার বিরুদ্ধে নোটিশ জারি করেছেন। আগামী ১৬ এপ্রিল হাইকোর্টের জয়েন্ট রেজিস্ট্রারের সামনে হাজিরা দিতে বলা হয়েছে তাঁদের।ঈশাপুিরর অভিযোগ, পিকের প্রযোজক, পরিচালক ও চিত্রনাট্যকার তাঁর উপন্যাসের চরিত্র, দৃশ্যবিন্যাস, এমনকি উপন্যাসের ভাবধারাটিও চুরি করেছেন। উপন্যাস নকল করে ছবি বানানোর জন্য এক কোটি রুপি জরিমানাও দাবি করেছেন ঈশাপুরি।
