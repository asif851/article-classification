
খুব সম্ভবত বিশ্বের দ্বিতীয় ধনী অভিনেতা শাহরুখ খান। অর্থ, বিত্ত, খ্যাতি—কিসের অভাব তাঁর? কিন্তু বাস্তব জীবনে নিজেকে একজন ‘ফকির’ বলে দাবি করলেন এই ‘বলিউড বাদশা’। তারকা হিসেবে শাহরুখের সফলতা নিয়ে কারও মনে প্রশ্ন নেই। তবে এই তারকাখ্যাতি তাঁকে উদ্ধত করে তোলেনি। শাহরুখ বলেন, ‘নিজের সফলতা আমাকে কখনোই সেভাবে মুগ্ধ করতে পারেনি। যদিও বলতে অদ্ভুত লাগছে, তবে এটিই সত্যি যে বাস্তব জীবনে আমি একজন ফকির। আমি হয়তো দামি পোশাক পরি, ফিটফাট হয়ে বের হই। নিজের মধ্যে তারকার ভাব ধরে রাখার চেষ্টা করি। এগুলো সব আসলে অভিনয়।’ বাস্তব জীবনে শাহরুখ খুব সাধারণ। বিনয়ী এই অভিনেতার পরিবারের সদস্যরাও সাধারণ জীবনযাপনে অভ্যস্ত। আসলে নিজেকে সাধারণ বোঝাতেই ‘ফকির’ বলেছেন শাহরুখ। দ্য ইন্ডিয়ান এক্সপ্রেস।
