
এর আগে দুটি অ্যালবাম বের হয়েছে শিল্পী বিশ্বাসের। ‘কাগজের নৌকা’ এবং ‘জান’ নামের অ্যালবাম দুটিতে নিজেকে চিনিয়েছেন একজন প্রকৃত সংগীতশিল্পী হিসেবে। এবার ঈদুল আজহায় এই শিল্পীর নতুন অ্যালবাম ‘তালা’ বের হচ্ছে।এ সপ্তাহেই ফোক ও ফিউশন ঘরানার এই শিল্পীর নতুন অ্যালবামটি বের হবে। ‘তালা’ অ্যালবামে গান লিখেছেন দেলোয়ার আরজুদা শরফ, নাজির মাহমুদ, পাগল জালাল ও শফিউদ্দিন শিকদার। আর সুর-সংগীতায়োজন করেছেন নাজির মাহমুদ, মুশফিক লিটু, আহমেদ কিসলু ও আবদুল্লাহ খান। অ্যালবামের উল্লেখযোগ্য গানের শিরোনাম হলো ‘ঝামেলার তালা’, ‘উড়াল পঙ্খী’, ‘আমার অন্তরে’, ‘রঙিলা কইতর’, ‘আমায় কাঁদালে’ প্রভৃতি।নতুন অ্যালবাম প্রসঙ্গে শিল্পী বিশ্বাস বলেন, ‘নতুন অ্যালবামে ফোক ও ফিউশন মিলিয়ে কিছু করার চেষ্টা করেছি। শ্রোতারা পছন্দ করলেই ভালো লাগবে।’তিনি জানান, এরই মধ্যে তালা গানটির মিউজিক ভিডিও নির্মাণের উদ্যোগ নেওয়া হয়েছে। ঈদের আগে ভিডিওটি প্রকাশ করা হবে।
