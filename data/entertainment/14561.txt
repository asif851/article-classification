
ঢাকা বিশ্ববিদ্যালয়ের কার্জন হলে ১৯৫৬ সালে প্রথম প্রকাশ্য প্রদর্শনী হয়েছিল মুনীর চৌধুরীর কবর নাটকটি। দীর্ঘ ছয় দশক পর নাটকটি একই স্থানে আজ আবার মঞ্চস্থ হবে। ভাষা আন্দোলনের প্রেক্ষাপটে লেখা এই নাটকে এবার অভিনয় করবেন থিয়েট্রেক্স বাংলাদেশ দলের শিল্পীরা। ঢাকা বিশ্ববিদ্যালয়ের নাট্যকলা বিষয়ে স্নাতক ও স্নাতকোত্তর ডিগ্রি শেষে একদল উদ্যমী তরুণ মিলে গড়ে তুলেছে দলটি। কবর এই দলের প্রথম প্রযোজনা। আজ সন্ধ্যা সাতটায় কার্জন হলে মঞ্চস্থ হবে নাটকটি। নির্দেশনা দিয়েছেন নীলা সাহা, পরিকল্পনা করেছেন সুদীপ চক্রবতী।
 
