
ভাবুন তো, একদিন কাজ শেষে ক্লান্ত হয়ে বাড়ি ফিরে দেখলেন কেউ আপনার প্রিয় বাসভবনের দেয়ালজুড়ে আঁকিবুঁকি করে রেখেছে। মেজাজটা চড়ে যাওয়াই স্বাভাবিক। সম্প্রতি শাহরুখ খানও পড়েছেন এই বিড়ম্বনায়। শাহরুখের বিলাসবহুল বাড়ি ‘মান্নাত’-এর সীমানাপ্রাচীরজুড়ে আঁকিবুঁকি করে গেছেন কোনো এক ভক্ত। অপ্রীতিকর কিছু লিখলেও কিং খান বরং রাগ ঝাড়ার সুযোগ পেতেন। কিন্তু না, গ্র্যাফিটির মধ্য দিয়ে শাহরুখভক্ত লিখেছেন, ‘লাভ ইউ এসআরকে...’ এমনতর ভালোবাসা এই বলিউড তারকা চাননি। টুইটারে ক্ষোভ ঝেড়েছেন তিনি।দেয়ালে আঁকা গ্র্যাফিটির নিচে যত্ন করে ভক্ত তাঁর নামও লিখে গেছেন। নিরাপত্তারক্ষীদের চোখ এড়িয়ে গৌরব নামের ওই ভক্ত কেমন করে এই ‘শিল্পকর্ম’ সাধন করলেন, সেটাও একটা রহস্য। মুম্বাইয়ের পুলিশ ব্যাপারটা তদন্ত করে দেখছে। ইন্ডিয়ান এক্সপ্রেস।
