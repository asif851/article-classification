
আইপিএলে কলকাতা নাইট রাইডার্সের প্রথম খেলায় তিন ‘জুনিয়র’কে সঙ্গে নিয়েই গ্যালারিতে হাজির হয়েছিলেন শাহরুখ খান। সন্তানদের পরিচয় করিয়ে দিয়েছেন নিজ দলের ‘চিয়ারলিডার’ হিসেবে। সঙ্গে এও বলেছেন, ‘আমি চাই ছেলেমেয়েরা খেলা উপভোগ করুক, জীবনে জয়-পরাজয়ের গুরুত্বটা শিখুক। আজ ওরা আমার সঙ্গে এসেছে, আমি ভীষণ খুশি।’তবে পরাজয়ের শিক্ষা নয়, জয়ের আনন্দটাই পেয়েছে শাহরুখপুত্র আরিয়ান, আবরাম ও মেয়ে সুহানা। খেলায় কলকাতা নাইট রাইডার্স সাত উইকেটে জিতেেছ। ছোট ছেলে আবরামের আনন্দটা বোধ হয় একটু বেশিই। খেলা শেষে কখনো বাবার কোলে চড়ে, কখনো দৌড়ে বেড়িয়েছে পুরো মাঠ। টুইটারে আপলোড করা ছবি দেখে মনে হচ্ছে, এক ফাঁকে বোধ হয় অধিনায়ক গৌতম গম্ভীরকে ‘পরামর্শ’ দেওয়ার চেষ্টাও করছিল ছোট্ট আবরাম! ক্রিকেট কান্ট্রি।
