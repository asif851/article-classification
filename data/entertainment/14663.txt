
আমির খানের স্ত্রী কিরন রাও পরিচালনায় নিজের দক্ষতা দেখিয়েছেন আগেই। এবার তিনি গাইলেন গান। স্ত্রীর গাওয়া সেই গানের প্রশংসায় পঞ্চমুখ ‘দঙ্গল’ তারকা আমির খান।
আমির খানের টিভি অনুষ্ঠান ‘সত্যমেভ জয়তে ওয়াটার কাপ’-এর বিশেষ একটি ভিডিওতে ছিল কিরনের গাওয়া গানটি। গানের ভিডিওর প্রকাশনা অনুষ্ঠানে কিরণের গানের প্রশংসা করে আমির বলেন, ‘বাড়িতে প্রায়ই সে গান শোনায়। ভীষণ ভালো গান গায় সে। তাঁর নিয়মিত গান করা উচিত।’কিরনের গাওয়া গানটির সংগীতায়োজন করেছে অজয়-অতুল এবং পরিচালনা করেছেন সংগীত পরিচালক নাগরাজ মনজুল। প্রথম গান গাওয়ার অনুভূতি জানাতে গিয়ে কিরন বলেন, ‘আমি গাইতেই চাইনি। আমির আমাকে জোর করে গানটা গাইয়েছে। স্টুডিওতে গিয়ে ভড়কে গিয়েছিলাম। অজয়-অতুল সাহায্য না করলে গানটা এভাবে গাওয়াই হতো না।’সেই আয়োজনে নতুন ছবি ‘দঙ্গল’ সম্পর্কে আমির বলেন, দর্শক তাঁর ছবিটি দেখছে সে জন্য তিনি ভীষণ আনন্দিত। ছবিটি একের পর এক রেকর্ড ভেঙেছে এবং একেকটি মাইলফলক তৈরি করছে। শিগগিরই ৩০০ কোটির ক্লাবে ঢুকে পড়বে ছবিটি। হিন্দুস্তান টাইমস।
