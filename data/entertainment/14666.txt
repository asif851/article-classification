

সম্প্রতি প্রথম আলো কার্যালয়ে এসেছিলেন বাংলা চলচ্চিত্রের ‘মিষ্টি মেয়ে’ খ্যাত অভিনেত্রী কবরী। এ সময় তিনি কথা বলেছেন তাঁর চলচ্চিত্র-জীবন, চলচ্চিত্রের বর্তমান অবস্থা, রাজনীতিসহ নানা দিক নিয়ে।
প্রথম আলোকে দেয়া সাক্ষাত্কারে রাজনীতিতে সক্রিয় হওয়া প্রসঙ্গে কবরী বলেন, ‘দায়িত্ববোধ থেকেই রাজনীতিতে এসেছি। যখন মুক্তিযুদ্ধ করলাম তখন আমার মধ্যে অনেক বেশি দায়িত্ববোধ কাজ করেছিল। আবার স্বাধীন দেশে ফিরে আসার পর যখন দেখলাম সত্যকে মিথ্যা, মিথ্যাকে সত্য করা হচ্ছে, ওগুলো প্রটেস্ট করতে করতে মাথার মধ্যে একটা চাপ বোধ হলো। তখনই রাজনীতিতে নাম লেখাই।’
এ সাক্ষাত্কারে কবরী কথা বলেছেন বাংলাদেশের চলচ্চিত্রের বর্তমান অবস্থা, তাঁর পারিবারিক ও চলচ্চিত্র-জীবনসহ নানা বিষয় নিয়েও।
দীর্ঘ ৫০ বছরে চলচ্চিত্রের অনেক কিছুই দেখেছেন তিনি। নিজের অভিজ্ঞতা থেকে দেশের চলচ্চিত্রের হালের বাস্তবতা নিয়ে উদ্বেগ প্রকাশ করেছেন। চলচ্চিত্রের মুখ থুবড়ে পড়ার কারণ বর্ণনা করেছেন। তিনি বলেন, ‘চলচ্চিত্র এখন আর চলচ্চিত্রসংশ্লিষ্ট লোকজনের হাতে নেই। এখন সিনেমার পরিবেশ খুব একটা ভালো না। ছবি যে মানুষকে আকর্ষণ করবে, ছবিতে সে ধরনের কিছু নেই। অনেক কিছু মিলিয়ে আমাদের চলচ্চিত্র ধ্বংসের মুখোমুখি।’
বিস্তারিত দেখুন ভিডিও সাক্ষাত্কারে
