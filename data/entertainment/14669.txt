
চলচ্চিত্রে অসামান্য অবদান রাখার জন্য এরই মধ্যে ভারতের সর্বোচ্চ রাষ্ট্রীয় সম্মান ‘দাদাসাহেব ফালকে’ পদক পেয়েছেন সৌমিত্র চট্টোপাধ্যায়। সবার কাছে তিনি একজন অভিনেতা ও আবৃত্তিশিল্পী। কিন্তু তিনি যে একজন চিত্রশিল্পী, তা অনেকের কাছেই অজানা। এবার সৌমিত্র চট্টোপাধ্যায়ের নিজের আঁকা ৮০টি ছবি নিয়ে কলকাতার আইসিসিআর মিলনায়তনে শুরু হচ্ছে চিত্র প্রদর্শনী। প্রদর্শনীর শিরোনাম ‘অ্যান এক্সিবিশন অব পেইন্টিং বাই সৌমিত্র চট্টোপাধ্যায়’।এই চিত্র প্রদর্শনীর উদ্বোধন করা হবে ১২ সেপ্টেম্বর। আর এই অনুষ্ঠানে উপস্থিত থাকবেন সৌমিত্র। সঙ্গে থাকবেন চিত্র পরিচালক মৃণাল সেন, চিত্রকর যোগেন চৌধুরী, রবীন মণ্ডলসহ অনেকে। প্রদর্শনী চলবে ১৮ সেপ্টেম্বর পর্যন্ত।সৌমিত্র চট্টোপাধ্যায়ের বয়স এখন ৭৮। জানা গেছে, ৩০ বছর ধরে অবসর সময়ে ছবি আঁকেন তিনি। এবার সেসব ছবির মধ্য থেকে ৮০টি ছবি নিয়ে আয়োজন করা হয়েছে এ প্রদর্শনীর।
