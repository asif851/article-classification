
এনটিভিতে আজ রাত আটটা ১০ মিনিটে প্রচারিত হবে নাটক মনের মতো মন। লিখেছেন ও পরিচালনা করেছেন ইমরাউল রাফাত। অভিনয় করেছেন তাহসান, তিশা, মেহজাবিন, সাবেরী আলম, মাসুদ আলী খান প্রমুখ।
একটি বিজ্ঞাপনী সংস্থায় কাজ করছে সানজানা। কারও কোনো সমস্যা হলেই তার কাছে সহযোগিতা চায়। অফিসের ঊর্ধ্বতন কর্মকর্তাদের চোখে পড়ে ব্যাপারটি। বড় কাজের সুযোগ পায় সানজানা। এবার তার সহযোগী ক্রিয়েটিভ হেড সুমিত। সুমিত খুবই মেধাবী, নিয়মের বাইরে চলতে পছন্দ করে, সারাক্ষণ ক্যামেরায় ছবি তোলে আর জোকস বলে। কিন্তু এই সুমিত আর সানজানা যখন মুখোমুখি হয়, তখন দুজনেই চুপ!
