
লাইফ স্টাইল-বিষয়ক একটি পত্রিকার প্রচ্ছদকন্যা হয়েছেন মাইকেল লোহানের মেয়ে ও হলিউডের বিতর্কিত অভিনেত্রী লিন্ডসে লোহানের সৎবোন অ্যাশলি হর্ন। সম্প্রতি এক খবরে এইস শোবিজ জানিয়েছে, লিন্ডসের মতো চেহারা পেতে ২৫ হাজার ডলার খরচ করে প্লাস্টিক সার্জারি করিয়ে তারপর ক্যামেরার সামনে দাঁড়িয়েছেন অ্যাশলি।এ প্রসঙ্গে অ্যাশলির ভাষ্য, ‘১৮-১৯ বছর বয়সে লিন্ডসের যেমন চেহারা ছিল, সে রকম চেহারা পাওয়ার জন্যই আমি প্লাস্টিক সার্জারি করিয়েছি। এ অস্ত্রোপচারের মাধ্যমে আমার গাল ও চোয়ালের নিচে কিছুটা পরিবর্তন আনা হয়েছে। আমার থুতনি ও গালের ওপরের অংশে সামান্য চর্বি যুক্ত করা হয়েছে।’অ্যাশলি বলেন, ‘নিঃসন্দেহে আমি লিন্ডসের চেয়ে অনেক বেশি আকর্ষণীয়। নির্দ্বিধায় আমি এটা বলতে পারি।’লিন্ডসের ব্যক্তিত্বের সঙ্গে তাঁর কোনো মিল নেই বলেই দাবি করেছেন অ্যাশলি। এ প্রসঙ্গে তিনি বলেন, ‘আমি মদ খাই না। মাদকের প্রতি আমার কোনো আসক্তি নেই। আমি ঘন ঘন পার্টিতেও যাই না। নিজেকে একজন দায়িত্বশীল মানুষ বলেই মনে করি আমি।’
অ্যাশলি আরও বলেন, ‘আচরণগত দিক থেকে আমি মোটেও লিন্ডসের মতো নই। আমি লোহানদের সঙ্গে বেড়ে উঠিনি। লোহানদের সঙ্গে আমার কোনো রকম যোগাযোগ নেই। তাদের কারও সঙ্গে যোগাযোগ রাখার ইচ্ছেও আমার নেই।’
