
এটিএন বাংলায় ঈদের ছয় দিন রাত ৮টা ১৫ মিনিটে প্রচারিত হবে খণ্ড নাটক চুটকি ভান্ডার। বাংলায় প্রচলিত ছয়টি চুটকি নিয়ে তৈরি হয়েছে ছয়টি নাটক। সবগুলো মিলিয়েই চুটকি ভান্ডার। ফজলুল সেলিম ও আমানুল হক হেলালের রচনায় নাটকগুলো পরিচালনা করেছেন শামীম জামান। বিভিন্ন চরিত্রে অভিনয় করেছেন শামীম জামান, সাজু খাদেম, আ খ ম হাসান, প্রাণ রায়, জয়রাজ, ফারহানা মিলি, আলভী, রহমত আলী, আমানুল হক হেলাল, তারেক স্বপন, সেলিনা আফরি প্রমুখ। চুটকি ভান্ডার-এর প্রতিটি পর্বের একটি করে আলাদা নাম দেওয়া হয়েছে। গল্পগুলো হলো ‘এক পায়ে খাড়া’, ‘আই এগ্রি উইথ ইউ’, ‘লাল লিপস্টিক’, ‘ফ্রি গানের আসর’, ‘অতি চালাকের গলায় দড়ি’ ও ‘পেছনের দরজা’।
