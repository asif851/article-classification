
অস্কারজয়ী হলিউডের অভিনেতা রবিন উইলিয়ামস আর নেই। গতকাল সোমবার ক্যালিফোর্নিয়ার বাসা থেকে রবিনের মরদেহ উদ্ধার করে পুলিশ। তাঁর বয়স হয়েছিল ৬৩ বছর। রবিনের মৃত্যুর সঠিক কারণ এখন পর্যন্ত জানা না গেলেও পুলিশের ধারণা, আত্মহত্যা করেছেন এই ‘গুড উইল হান্টিং’ তারকা। গত বেশ কিছুদিন ধরেই তীব্র বিষণ্নতায় ভুগছিলেন রবিন। তাঁর মৃত্যুতে শোক প্রকাশ করেছেন নির্মাতা করণ জোহর, অভিনেতা অনিল কাপুর, অভিনেত্রী বিপাশা বসুসহ বলিউডের একাধিক তারকা। শোক প্রকাশের জন্য তাঁরা বেছে নিয়েছেন সামাজিক যোগাযোগ রক্ষার জনপ্রিয় খুদে ব্লগসাইট টুইটার। তাঁদের শোক বার্তাগুলো একত্রিত করে পাঠকদের সামনে তুলে ধরেছে ওয়ান ইন্ডিয়া।এই প্রথম কাউকে কাঁদালেন তিনি: অভিষেক বচ্চনওহ ক্যাপ্টেন...আমার প্রিয় অভিনেতাদের মধ্যে অন্যতম একজনের ভয়ংকর মৃত্যুসংবাদ শুনলাম। মিস্টার রবিন উইলিয়ামস। এই প্রথম কাউকে কাঁদালেন তিনি।বিস্মিত ও মর্মাহত: অনিল কাপুরবিস্মিত ও মর্মাহত, মিসেস ডাউটফায়ার, ডেড পোয়েটস সোসাইটি, গুডউইল হান্টিং...রবিন উইলিয়ামসের বিদেহী আত্মার শান্তি কামনা করছি।অন্যতম সেরা অভিনেতা ও কৌতুকশিল্পী তিনি: আনুশকা শর্মাযিনি সবসময় আমাদের হাসাতেন তিনিই কিনা দুঃখ দিয়ে আমাদের ছেড়ে চলে গেলেন! অন্যতম সেরা অভিনেতা ও কৌতুকশিল্পী তিনি। সত্যিই অভিনয়শিল্পীরা আমাদের এমন কিছুতে বিশ্বাসী করে তোলেন যা আদৌ সত্য নয়। রবিন উইলিয়ামসের আত্মা সুখে থাকুক।ব্যথিত ও মর্মাহত: বিপাশা বসু
অত্যন্ত ব্যথিত ও মর্মাহত। আপনার বিদেহী আত্মার মঙ্গল কামনা করছি।
অনেক বেশি দুঃখজনক: করণ জোহররবিন উইলিয়ামসের চলে যাওয়াটা সত্যিই অনেক বেশি দুঃখজনক। চির শান্তিতে থাকুন আপনি।
রবিন উইলিয়ামসের অনেক ছবি না দেখলে আমার শৈশব অপূর্ণ রয়ে যেত: দিয়া মির্জামিসেস ডাউটফায়ার, ফ্লাবার, জুমানজিসহ রবিন উইলিয়ামসের আরও অনেক ছবি না দেখলে আমার শৈশব অপূর্ণ রয়ে যেত।
সময়ের অনেক আগেই আপনি চলে গেলেন: নেহা ধুপিয়ারবিন উইলিয়ামসের বিদেহী আত্মার মঙ্গল কামনা করছি। অসাধারণ অভিনয়-নৈপুণ্য উপহার দিয়ে আপনি আমাদের অনেক হাসিয়েছেন। কিন্তু সময়ের অনেক আগেই আপনি চলে গেলেন। খুবই দুঃখজনক...।
এভাবে চলে যাওয়াটা একদমই মজার হল না: রণদীপ হুদারবিন উইলিয়ামসের বিদেহী আত্মার শান্তি কামনা করছি। আপনার এভাবে চলে যাওয়াটা একদমই মজার হল না। ওপরে শান্তি খুঁজে পেয়ে আপনি হয়তো সেখান থেকে পৃথিবীর দিকে তাকিয়ে হাসবেন।
