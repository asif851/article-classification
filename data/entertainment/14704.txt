
ভালোবাসা দিবসের জন্য এবার একাধিক নাটকে অভিনয় করছেন মেহ্জাবীন। গতকাল বৃহস্পতিবার দুপুরে যখন তাঁর সঙ্গে কথা হয়, তখন তিনি রাজধানীর বনশ্রীতে একটি নাটকের কাজ করছিলেন।
বনশ্রীতে কোন নাটকের কাজ করছেন?নীল রঙের ভালোবাসা। ভালোবাসা দিবসে এসএ টিভিতে দেখানো হবে নাটকটি। পরিচালক আহমেদ আজিম। এই নাটকে আমি আর সজল অভিনয় করছি। বিশ্ববিদ্যালয়ে পড়ার সময় দুজন সহপাঠীর প্রেম হয়। এই সম্পর্ককে গুরুত্ব দেয়নি মেয়েটির পরিবার। কারণ, তারা প্রতিষ্ঠিত কারও সঙ্গে মেয়ের বিয়ে দিতে চায়।আপনার কণ্ঠ একটু ভারী মনে হচ্ছে।ঠান্ডা লেগেছে। গত ২৭ ও ২৮ জানুয়ারি কালীগঞ্জের উলুখোলা গ্রামে একটি নাটকের শুটিং করেছি। নাম সুনাই। একদম গ্রামের গল্প। আমি গ্রামের মেয়ের চরিত্রে অভিনয় করেছি।বলেন কী?একদম সত্যি, এই নাটকে দর্শক আমাকে নতুন রূপে দেখবেন। আমার সংলাপগুলোও ছিল গ্রামের। খুব কষ্ট হয়েছে। আমি তো কখনো গ্রামে যাইনি। গ্রাম দেখেছি দূর থেকে। গ্রামের মানুষের সঙ্গে মেশার সুযোগ হয়নি। বুঝতেই পারছেন।এর সঙ্গে ঠান্ডা লাগার কারণ কী?শুটিংয়ের সময় ওখানে খুব শীত ছিল। এই শীতে আমি অনেকটা সময় গ্রামের মাঠে ছুটে বেড়িয়েছি। অভ্যাস নেই, তাই।‘সুনাই’ কোন টিভি চ্যানেলে দেখানো হবে?১৪ ফেব্রুয়ারি চ্যানেল আইয়ে সন্ধ্যা ৭টা ৫০ মিনিটে। নাটকটি পরিচালনা করেছেন সাইদুর রহমান।আর কিছু করছেন?শুক্রবার (আজ) যাব ‘রূপচাঁদা সুপার শেফ’ অনুষ্ঠানে। সেখানে আমাকে অতিথি বিচারক হিসেবে আমন্ত্রণ জানানো হয়েছে। মজার মজার খাবার খাব।সাক্ষাৎকার: মেহেদী মাসুদ
