
দার্জিলিংয়ে শুটিংয়ের মাধ্যমে শেষ হলো ‘তুই আমার’ চলচ্চিত্রের শুটিং। কয়েক দিন আগে চলচ্চিত্রটির দল যায় সেখানে। সেখানে দুটি গানের শুটিং হয়েছে। এতে অভিনয় করেছেন সায়মন ও মিষ্টি জান্নাত। ছবিটি পরিচালনা করেছেন সজল আহমেদ। চলচ্চিত্রটির অভিনয়শিল্পী সায়মন বলেন, ‘শুধু দার্জিলিং নয়, শিলিগুড়িসহ বেশ কয়েকটি জায়গায় আমরা শুটিং করেছি। এখানকার লোকেশন ও পরিবেশ দারুণ। দারুণ কিছু দৃশ্য পেয়েছেন পরিচালক।’এ বছরের ফেব্রুয়ারিতে শুরু হয় ‘তুই আমার’ চলচ্চিত্রটির কাজ। ঢাকা, টাঙ্গাইলসহ দেশের বিভিন্ন জায়গায় শুটিং হয়েছে। দার্জিলিংয়ে গানের শুটিংয়ের মাধ্যমেই ছবির শুটিং বন্ধ হলো। এখন ডাবিং ও সম্পাদনার কাজ বাকি।শুটিং শেষ করে আজই দেশে ফেরার কথা রয়েছে দলটির।
