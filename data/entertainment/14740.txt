
কিবরিয়া। এবিসি রেডিওর কথাবন্ধু। উপস্থাপনা করছেন ‘হ্যালো ৮৯২০’ ও ‘যাহা বলিব সত্য বলিব’ অনুষ্ঠান দুটি। সাম্প্রতিক এক জরিপে অনুষ্ঠান দুটি জনপ্রিয়তার শীর্ষে রয়েছে।‘হ্যালো ৮৯২০’...এই অনুষ্ঠানে আমরা মানুষের জীবনের গল্প শুনি। এখানে এসে জীবনের গল্প শোনান সাধারণ মানুষ। জীবনের নানান গল্প—উত্থানের গল্প, পতনের গল্প, আশার গল্প, নিরাশার গল্প বলেন তাঁরা। মানুষের জীবনে যে কত রহস্য, কত অন্ধকার আর আলোর দিক থাকতে পারে, তা এই অনুষ্ঠানের মাধ্যমে শ্রোতাদের শোনানো হয়। সাম্প্রতিক এক জরিপে বাংলাদেশের এফএম রেডিওর সব অনুষ্ঠানের মধ্যে ‘হ্যালো ৮৯২০’ সবচেয়ে জনপ্রিয় অনুষ্ঠানের স্বীকৃতি পেয়েছে। ‘হ্যালো ৮৯২০’ অনুষ্ঠানটি এখন সবচেয়ে জনপ্রিয়। এবিসি রেডিওতে আজ রাতে প্রচারিত হবেঅনুষ্ঠানটি।‘যাহা বলিব সত্য বলিব’...এবিসি রেডিওর প্রধান পরিচালন কর্মকর্তা সানাউল্লাহ প্রথমে অনুষ্ঠানটির ভাবনা দেন। ভুল-শুদ্ধ নিয়েই মানুষ। আমরা চেয়েছিলাম, এই অনুষ্ঠানে মানুষ তাঁদের ভুলগুলো বলবেন। শ্রোতারা যেন তা শুনে নিজেদের শোধরাতে পারেন। এ ক্ষেত্রেও আমরা সফল। এই দুটি অনুষ্ঠানের পেছনে দুটি দল কাজ করছে নিরলসভাবে। তাদের ধন্যবাদ না দিলেই নয়।আমি যেমন...আমার কণ্ঠ শুনে অনেকেই ভাবেন, আমি খুব গম্ভীর। আসলে আমার সঙ্গে একবার কারও কথা হয়ে গেলেই হলো, এর পর থেকে আমি তাঁদের কাছে পানির মতো। তবে আমি একটু সিরিয়াস প্রকৃতির। সিরিয়াস মানে যত ছোট কাজই করি না কেন, তা খুব সিরিয়াসলি করি। মজা করতেও পছন্দ করি খুব।আমার রেডিও-ভাবনা...‘হ্যালো ৮৯২০’ ও ‘যাহা বলিব সত্য বলিব’ অনুষ্ঠান দুটি করার পর আমার চিন্তাভাবনায় বিশাল পরিবর্তন এসেছে। আমি বিশ্বাস করি, বাংলাদেশের সমাজে রেডিও অনেক বড় প্রভাব বিস্তার করছে এবং করবে। এর বড় কারণ, এখন সবার হাতেই মুঠোফোন আছে। চাইলেই যেকোনো সময় রেডিও অন করে শোনা যায়। তাই আমি চাই বাংলাদেশের রেডিওমাধ্যমকে আরও অনেক উঁচু জায়গায় নিয়ে যেতে।আরও যা করছি...ইউনিভার্সিটি অব লিবারেল আর্টসে ‘রেডিও ক্যাম্পবাজ’ নামের একটি অনলাইন রেডিও আছে। তার উপদেষ্টা হিসেবে কাজ করছি। এ ছাড়া উপস্থাপনা করছি মাছরাঙা টেলিভিশনে ‘রাঙা সকাল’ অনুষ্ঠানটি।মাহফুজ রহমান
