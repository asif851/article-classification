
পুরো বিশ্বের মতো বাংলাদেশেও চলছে বিশ্বকাপ ফুটবলের উন্মাদনা। বিশ্বকাপ ফুটবলকে সামনে রেখে বিখ্যাত গায়িকা শাকিরার গাওয়া ‘লা লা লা’ গানটির বাংলা সংস্করণ তৈরি হয়েছে। বাংলায় গানটি গেয়েছেন তিশমা। নতুনভাবে গানটির সংগীতায়োজনও করেছেন তিনি। গানটির মিউজিক ভিডিও প্রকাশিত হয়েছে আজ।পর্তুগিজ ও ইংরেজি ভাষা থেকে ‘লা লা লা’ গানটি বাংলায় লিখেছেন জুয়েল মাজহার। তিশমার গাওয়া ‘লা লা লা’ গানের মিউজিক ভিডিও নির্মাণ করেছেন জয়ন্ত রোজারিও। চিত্রগ্রহণ করেছেন নাঈম আহমেদ ও সানি। মিউজিক ভিডিওতে মডেলও হয়েছেন তিশমা।‘লা লা লা’ গানের সংগীতায়োজন ও এতে কণ্ঠ দেওয়া প্রসঙ্গে তিশমা বলেন, ‘বাংলাদেশের ফুটবলপ্রিয় মানুষের কথা ভেবে কাজটি করেছি। গানটির মিউজিক ভিডিওতে বাংলাদেশের ফুটবল উন্মাদনার বিষয়টি রাখা হয়েছে। আশা করছি, কাজটি সবার ভালো লাগবে। গানটি ব্রাজিল বিশ্বকাপ ফুটবল মহাযজ্ঞের প্রতি আমাদের সম্মান প্রদর্শন।’আজ ২৮ জুন থেকে আনুষ্ঠানিকভাবে তিশমার গাওয়া ‘লা লা লা’ গানের মিউজিক ভিডিওটি প্রকাশিত হয়েছে। 
