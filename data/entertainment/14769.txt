
হার্ভার্ড বিশ্ববিদ্যালয় থেকে এ বছর মানবিক সম্মাননা দেওয়া হলো মার্কিন সংগীত তারকা রিয়ানাকে। মঙ্গলবার বিশ্ববিদ্যালয়ের স্যান্ডারস থিয়েটারে রিয়ানার হাতে তুলে দেওয়া হয় ‘হার্ভার্ড ইউনিভার্সিটিজ ২০১৭ হিউম্যানিটেরিয়ান অব দ্য ইয়ার’ সম্মাননা। তবে বিশ্ববিদ্যালয় থেকে সম্মাননা নেওয়ার সময় গুরুগম্ভীর কোনো বক্তব্য দেনি রিয়ানা। খুব হাস্যরসপূর্ণ ও মজার বক্তব্য দেন এ সংগীত তারকা।
মানবিকতার বিষয়ে নিজের মত দেন এভাবে, ‘আপনার শুধু একজন মানুষকে সাহায্য করতে হবে, কোনো কিছুর বিনিময়ে নয়।’ রিয়ানার কাছে এটাই মানবিক হওয়া। এই ‘ওয়ার্ক’ তারকা বলেন, ‘মানবিক হতে, কাউকে সাহায্য করতে আপনাকে ধনী হওয়া লাগবে না। বিখ্যাতও হওয়া লাগবে না। কলেজ থেকে শিক্ষিত হওয়া লাগবে না।’
ক্যারিবিয়ান শিক্ষার্থীদের আমেরিকায় পড়াশোনার সুযোগ হিসেবে বৃত্তির ব্যবস্থা করে এবং বারবাডোজে ক্যানসার চিকিৎসার উন্নত করার উদ্যোগ নিয়ে এই সম্মাননা লাভ করেন রিয়ানা। তিনি জানান, ক্যানসারে মারা যাওয়া ছয় বছর বয়সী একটি শিশু আর দাদি রিয়ানার মানবিক কাজের অনুপ্রেরণা।রোলিং স্টোন
