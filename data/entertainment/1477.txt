
টিভির চৌকো ছোট পর্দা হোক কিংবা রুপালি পর্দার বিশালত্ব, প্রত্যেক অভিনেতার জীবনের আসল পরীক্ষা মঞ্চেই। হলিউডের বড় তারকারাও ব্রডওয়েতে তাই নাম লেখান। কিন্তু এই পথে হাঁটার কোনো ইচ্ছা নেই জেনিফার লরেন্সের। সবচেয়ে কম বয়সে অস্কারজয়ী অভিনেত্রীদের একজন তিনি। অভিনয় প্রতিভা নিয়ে কোনো প্রশ্ন নেই। তবে লরেন্সের সরল স্বীকারোক্তি, মঞ্চের পরীক্ষায় নির্ঘাত ফেল মেরে যাবেন।হাঙ্গার গেমস তারকা বলেছেন, ‘এটায় আমি খুব ভয় পাই। আসলে মঞ্চটা আমার কাছে মনে হয় কণ্ঠ আর শরীরের দক্ষতার। এখানেই আমার ভয়। চলচ্চিত্র দেখার, সূক্ষ্ম অনুভূতির। আমি এই কাজটাই ভালো পারি।’সহ-অভিনেতারা অনেকবারই প্ররোচিত করেছেন লরেন্সকে। প্রতিবারই তিনি ‘না’ বলে দিয়েছেন। মঞ্চের আরেকটি বিষয়ে তাঁর ভয়। একই দৃশ্য প্রতি রাতে অভিনয় করে যাওয়া, ‘আমার তো একই শট তিনবারের বেশি দিলেই মরে যাওয়ার দশা হয়। অবশ্য মঞ্চে যাঁরা কাজ করেছেন, তাঁরা বলেছেন, ওখানে প্রতিটি রাতই নতুন একটা রাতের রোমাঞ্চ।’ কনট্যাক্টমিউজিক।
