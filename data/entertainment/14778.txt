
সংগীত তারকাদের কাছে গানের জগতের আরেকটি গুরুত্বপূর্ণ আয়োজন ‘আই হার্ট রেডিও মিউজিক অ্যাওয়ার্ড’। পঞ্চমবারের মতো এবারের আয়োজনটা হয়ে গেল ১১ মার্চ, রোববার। ক্যালিফোর্নিয়ার ইঙ্গেলউডের দ্য ফোরামে বসেছিল এবারের আসর। সেরা শিল্পী, সেরা গান থেকে শুরু করে সেরা নাচিয়ে গান ও গানে সেরা নৃত্যশিল্পীকে আই হার্ট মিউজিক অ্যাওয়ার্ডের সম্মাননা দেওয়া হয়। জয়ীদের তালিকায় আছেন এড শিরান, টেলর সুইফট, কার্ডি বি, ক্যান্ড্রিক ল্যামার, ব্রুনো মার্স, হ্যারি স্টাইলস, খালিদ প্রমুখ। তবে আশির দশকের জনপ্রিয় রক তারকা বন জোভি আর সব তারকার দ্যুতি যেন ছাপিয়ে গেছেন। একে তো পেয়েছেন সেরা আইকন পুরস্কার, তার চেয়ে বেশি মনে হয় মঞ্চ মাতাতে আনন্দ পেয়েছেন তিনি। পুরস্কার গ্রহণের আগে তাঁর গাওয়া বিখ্যাত ‘ইট’স মাই লাইফ’ এবং ‘ইউ গিভ লাভ আ ব্যাড নেম’ মঞ্চে পরিবেশন করেন। গ্র্যামিতে ক্যান্ড্রিক ল্যামারকে টেক্কা দিতে না পারলেও সেরা নবাগত শিল্পী হিসেবে প্রথম পুরস্কার পেয়ে খুব উচ্ছ্বসিত কার্ডি বি।শুধু পুরস্কার দিয়ে-নিয়ে ক্ষান্ত থাকেননি তারকারা। কামিলা কাবেল, কার্ডি বি, এমিনেম, কেহলানি, এনইআরডি অনুষ্ঠানটিকে একঘেয়ে হতে দেননি মোটেও। মঞ্চে তাঁদের পরিবেশনা মন্ত্রমুগ্ধ করে রেখেছে সবাইকে।মোট ৪০টি বিভাগে পুরস্কার দেওয়া হয়েছে। তবে সবচেয়ে অদ্ভুত পুরস্কারটা ছিল কোনো শিল্পীর সবচেয়ে ‘কিউট’ পোষা প্রাণীর পুরস্কার। এটা গেছে আরিয়ানা গ্র্যান্ডের কুকুর টুলুজের ঝোলায়।
একনজরে আই হার্ট রেডিও মিউজিক অ্যাওয়ার্ড বিজয়ীরাবর্ষসেরা গান: শেপ অব ইউ (এড শিরান)বর্ষসেরা নারী শিল্পী: টেলর সুইফটবর্ষসেরা পুরুষ শিল্পী: এড শিরানসেরা নবাগত শিল্পী: কার্ডি বিবর্ষসেরা জুটি/দল: ম্যারন ৫সহযোগে সেরা গান: সামথিং জাস্ট লাইক দিজ (দ্য চেইনস্মোকার্স ও কোল্ডপ্লে)সেরা নবাগত পপশিল্পী: নাইল হোরানবর্ষসেরা অল্টারনেটিভ রক গান: ফিল ইট স্টিল (পর্তুগাল দ্য ম্যান)বর্ষসেরা অল্টারনেটিভ রক শিল্পী: ইমাজিন ড্রাগনসসেরা নবাগত রক/অল্টারনেটিভ রক শিল্পী: জুদাহ অ্যান্ড দ্য লায়নবর্ষসেরা রক গান: রান (ফু ফাইটারস)বর্ষসেরা রক শিল্পী: মেটালিকাবর্ষসেরা কান্ট্রি সং: বডি লাইক আ ব্যাড রোড (স্যাম হান্ট)বর্ষসেরা কান্ট্রি আর্টিস্ট: থমাস রেটবর্ষসেরা নবাগত কান্ট্রি আর্টিস্ট: লিউক কম্বসবর্ষসেরা ড্যান্স সং: স্টে (জেড ও অ্যালিসিয়া কারা)বর্ষসেরা ডান্স আর্টিস্ট: দ্য চেইনস্মোকারসবর্ষসেরা হিপহপ গান: ওয়াইল্ড থটস (ডিজে খালেদ ফিচারিং রিয়ানা ও ব্রাইসন টিলার)বর্ষসেরা হিপহপ শিল্পী: ক্যান্ড্রিক ল্যামারসেরা নবাগত হিপহপ শিল্পী: কার্ডি বিবর্ষসেরা আর অ্যান্ড বি গান: দ্যাটজ হোয়াট আই লাইক (ব্রুনো মার্স)বর্ষসেরা আর অ্যান্ড বি শিল্পী: ব্রুনো মার্সসেরা নবাগত আর অ্যান্ড বি শিল্পী: খালিদবর্ষসেরা লাতিন গান: দেসপাসিতো (লুইস ফনসি ও ড্যাডি ইয়াংকি)বর্ষসেরা লাতিন শিল্পী: লুইস ফনসিসেরা নবাগত লাতিন শিল্পী: ওজুনাবর্ষসেরা রিজিওনাল ম্যাক্সিকান গান: আদিওস আমোর (ক্রিস্টিয়ান নোদাল)বর্ষসেরা রিজিওনাল ম্যাক্সিকান শিল্পী: ক্যালিবার ফিফটিসেরা নবাগত রিজিওনাল ম্যাক্সিকান শিল্পী: ক্রিস্টিয়ান নোদালবর্ষসেরা প্রযোজক: আন্ড্র্যু ওয়াটসেরা লিরিক: স্লো হ্যান্ডস (নাইল হোরান)সেরা কভার গান: দ্য চেইন (হ্যারি স্টাইলস)সেরা ফ্যান আর্মি: বিটিএস (বিটিএস)সেরা মিউজিক ভিডিও: সাইন অব দ্য টাইমস (হ্যারি স্টাইলস)সামাজিক তারকা পুরস্কার: আনিতাসবচেয়ে কিউট পোষা প্রাণী: টুলুজ (আরিয়ানা গ্র্যান্ডে)সেরা পুরুষ ব্যান্ড: বিটিএসসেরা একক ব্রেকআউট: লুইস টমলিনসনসেরা রিমিক্স: রেগিটন লেন্টো (সিএনসিও অ্যান্ড লিটল মিক্স)
সৈয়দা সাদিয়া শাহরীনবিলবোর্ড, এন্টারটেইনমেন্ট টুনাইট, ভ্যানিটি ফেয়ার ও ভ্যারাইটি অবলম্বনে
 
