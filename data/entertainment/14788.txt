
মানিক বন্দ্যোপাধ্যায়ের পদ্মা নদীর মাঝি উপন্যাস অবলম্বনে গৌতম ঘোষ চলচ্চিত্র তৈরি করেন ১৯৯৩ সালে। ওই সময় ছবিটি বাংলাদেশ ও ভারতে জাতীয় চলচ্চিত্র পুরস্কারসহ অর্জন করেছিল বিভিন্ন আন্তর্জাতিক পুরস্কার ও সম্মান। এবার এ ছবিটি নিয়ে একটি প্রামাণ্য গ্রন্থ প্রকাশ করেছে ইমপ্রেস টেলিফিল্ম। নাম গৌতম ঘোষের পদ্মা নদীর মাঝি, চিত্রনাট্য ও অন্যান্য প্রসঙ্গ। এই বইয়ে রয়েছে পদ্মা নদীর মাঝি ছবির চিত্রনাট্য, স্থিরচিত্র, স্মৃতিচারণা, মন্তব্য, প্রবন্ধ ও সংবাদপত্রে প্রকাশিত কিছু নিবন্ধসহ নানা কিছু। দাম এক হাজার ৫০০ টাকা।আগামী বৃহস্পতিবার চ্যানেল আই ভবনে চলচ্চিত্রবিষয়ক এই প্রামাণ্য গ্রন্থের প্রকাশনা অনুষ্ঠিত হবে।
