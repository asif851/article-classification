
দিন কয়েক আগে সম্ভাব্য ‘জেমস বন্ড’ তারকা হিসেবে নাম উঠেছে তাঁর। ব্র্যাডলে কুপার; একে তো দীর্ঘদেহী সুদর্শন ও রমণীমোহন, তার ওপরে দক্ষ অভিনেতা। সম্ভাব্য ‘বন্ড’ তালিকায় তাঁর নাম উঠতেই পারে। কিন্তু তিনি যে একজন অসাধারণ শেফ বা রন্ধনশিল্পীও সে বিষয়টি জানিয়েছেন খ্যাতনামা শেফ বা রন্ধনশিল্পী মারকাস ওয়েরিং। মারকাস জানিয়েছেন, শেফ হিসেবে কুপার অসাধারণ!হলিউডের তারকা ব্র্যাডলে কুপার তাঁর নতুন ছবি ‘বার্নট’-এ একজন শেফের ভূমিকায় অভিনয় করছেন। ছবির চরিত্রটির প্রয়োজনেই ব্র্যাডলে কুপারকে শেফের নানা বিষয় রপ্ত করতে হবে। আর এ কারণেই তিনি তালিম নিতে গিয়েছিলেন তারকা শেফ ওয়েরিংয়ের কাছে।তারকা রন্ধনশিল্পী মারকাস ওয়েরিং জানিয়েছেন, শেফ হিসেবে যে সব গুণ থাকা দরকার, সে সব বিষয়ে ব্র্যাডলে কুপারের সহজাত দক্ষতা দেখে তিনি রীতিমতো বিস্মিত হয়ে গিয়েছিলেন। একটি ঘটনার কথা উল্লেখ করে ওয়েরিং জানান, তিনি যখন একটি খাবারের প্লেট সাজাচ্ছিলেন তাঁর পাশে থেকে তা দেখছিলেন ব্র্যাডলে কুপার। শুধু ওয়েরিংয়ের সাজানো দেখতে দেখতেই হুবহু তাঁর মতো করে চটজলদি আরেকটা প্লেট সাজিয়ে ফেলেছিলেন ব্র্যাডলে। মারকাস মন্তব্য করেছেন, ‘সে আসলেই অসাধারণ!’ব্র্যাডলে কুপার সম্পর্কে তারকা রন্ধনশিল্পী মারকাস মনে করেন, তরুণদের শেফ হওয়ার ক্ষেত্রে আগ্রহী করে তুলতে বড় ভূমিকা রাখা ও তাঁদের জন্য অনুপ্রেরণা হতে পারেন ব্র্যাডলে কুপার। কন্টাক্টমিউজিক। পিটিআই।
