
গতকাল বৃহস্পতিবার শুরু হয়েছে বেঙ্গল ফাউন্ডেশন আয়োজিত উচ্চাঙ্গসংগীত উৎসব ২০১৬। চলবে ২৮ নভেম্বর পর্যন্ত। প্রতিদিন সন্ধ্যা সাতটা থেকে ভোর পাঁচটা পর্যন্ত চলবে শাস্ত্রীয় সংগীতের এই আসর। এ উৎসবে সংগীত পরিবেশন করতে বাংলাদেশে প্রথমবারের মতো আসছেন একদল বিদেশি শিল্পী। তাঁদের মধ্যে একজন ইউ রাজেশ। আজ প্রথমবার উচ্চাঙ্গসংগীত উৎ​সবের বৃহৎ​ এই আসরে তিনি ম্যান্ডোলিন বাজাবেন।ভারতীয় শিল্পী ইউ রাজেশ ম্যান্ডোলিন বাজানো শিখেছেন বাবা ও ভাইয়ের কাছে। ২০০৭ সালে অর্জন করেছেন রাষ্ট্রপতি পুরস্কার। জন ম্যাকলাফিলনের অ্যালবাম ফ্লোটিং পয়েন্ট-এ ম্যান্ডোলিনবাদনের জন্য মূল শিল্পীর সঙ্গে তিনিও গ্র্যামি অ্যাওয়ার্ডের জন্য মনোনয়ন পান।বাঁশিশিল্পী পণ্ডিত রণু মজুমদার ও ম্যান্ডোলিনে উপালাপ্পু রাজেশ একসঙ্গে মঞ্চে উঠবেন আজ।উৎসবের দ্বিতীয় দিনের শিল্পীরাবিদুষী মাধবী মুদগাল ও তাঁর দল (ওডিশি), বেঙ্গলপরম্পরা সংগীতালয়ের শিক্ষার্থীরা (তবলা), প্রিয়াঙ্কা গোপ (খেয়াল), রাহুল শর্মা (সন্তুর), মোহাম্মদ শোয়েব ও তাঁর শিক্ষার্থীরা (কণ্ঠ), পূর্বায়ন চট্টোপাধ্যায় (সেতার), পণ্ডিত উলহাস কাশালকার (খেয়াল), দ্বৈত পরিবেশনায় থাকবেন পণ্ডিত রণু মজুমদার (বাঁশি) ও উপালাপ্পু রাজেশ (ম্যান্ডোলিন)।
