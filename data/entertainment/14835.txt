
দুজনেই বিখ্যাত। একজন অভিনয়শিল্পী আরেকজন সংগীত পরিচালক। কিন্তু একসঙ্গে কাজ করা হয়নি কোনো ছবিতে। এবার একই সিনেমায় এ আর রহমান ও শ্রীদেবী কাজ করলেন একসঙ্গে—একজন সংগীতে আরেকজন অভিনয়ে।
কিছুদিনের মধ্যেই মুক্তি পেতে যাচ্ছে শ্রীদেবী অভিনীত ছবি ‘মম’। সে ছবিরই সংগীত পরিচালনা করছেন এ আর রহমান। শ্রীদেবীর স্বামী ও ছবির প্রযোজক বনী কাপুর সংগীতের জন্য রহমানকেই বেছে নিয়েছেন। অনেক দিন ধরে সিনেমায় অনিয়মিত শ্রীদেবী। ২০১২ সালে ‘ইংলিশ ভিংলিশ’ ছবির পর বলিউডে আর দেখা যায়নি এ তারকাকে। এবার ‘মম’ নিয়ে হাজির হলেন তিনি।জি স্টুডিওর ব্যানারে নির্মিত এই সিনেমায় আরও অভিনয় করেছেন নওয়াজুদ্দিন সিদ্দিকী ও অক্ষয় খান্না। গত বছর এই সিনেমার শুটিং শুরু হয়েছিল, মুক্তি পাবে ১৪ জুলাই। বলিউড হাঙ্গামা
