
আশিকুর রহমান পরিচালিত বাংলা ছবি গ্যাংস্টার রিটার্নস কদিন আগে সেন্সর ছাড়পত্র পেয়েছে। এখন অপেক্ষা মুক্তির। পরিচালক জানান, সেন্সর বোর্ডে জমা দেওয়ার পর একদম ‘আনকাট’ সেন্সর পেয়েছে চলচ্চিত্রটি। কোনো ধরনের কর্তন ছাড়াই সেন্সর পাওয়ার ঘটনায় পরিচালক বেশ উচ্ছ্বসিত। বললেন, ‘এখন ছবিটি মুক্তি দেওয়ার প্রস্তুতি নিচ্ছি। এ বছরের শেষ দিকে অথবা নতুন বছরের শুরুতেই মুক্তি পাবে গ্যাংস্টার রিটার্নস।’নতুন এ সিনেমার মাধ্যমেই অ্যাকশন হিরো হিসেবে বড় পর্দায় আসছেন অপূর্ব। ছবির নায়িকা পিয়া।পরিচালক জানান, ‘টিভি পর্দার জনপ্রিয় মুখ অপূর্বকে নতুন রূপে দেখবে তাঁর ভক্তরা। আশা করছি সবার ভালো লাগবে।’উল্লেখ্য, আশিকুর রহমান পরিচালিত কিস্তিমাত চলচ্চিত্রটি গত ঈদে মুক্তি পেয়েছে।
