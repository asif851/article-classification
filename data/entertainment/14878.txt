
ভিকি ডোনার, মাদ্রাজ ক্যাফের পর নতুন ছবি নিয়ে আসছেন সুজিত সরকার। পিকুতে এরই মধ্যে একগাদা তারকার সমাবেশ ঘটিয়েছেন। অমিতাভ বচ্চন, ইরফান খান, দীপিকা পাড়ুকোনের পাশাপাশি এবার যিশু সেনগুপ্তকেও সই করালেন সুজিত। এই প্রথম দীপিকার বিপরীতে জুটি বাঁধবেন বাঙালি অভিনেতা যিশু।অনুরাগ বসুর বরফিতে অতিথি চরিত্রে অভিনয়ের মাধ্যমে বলিউডে অভিষেক হয়েছিল যিশুর। প্রদীপ সরকারের নতুন ছবি মহারানিতে অবশ্য গুরুত্বপূর্ণ চরিত্রেই দেখা যাবে তাঁকে, রানি মুখার্জির স্বামীর ভূমিকায়। তবে যশরাজের মতো বড় প্রযোজনা প্রতিষ্ঠানের ছবি পিকুতে সহজেই জায়গা মেলেনি যিশুর। জাতিস্মর-এ­ দুর্দান্ত অভিনয় করেই জায়গা করে নিয়েছেন। আইএএনএস।
