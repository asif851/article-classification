
গতকাল দেশের একাধিক প্রেক্ষাগৃহে মক্তি পেয়েছে এস আই খান পরিচালিত ছবি অচেনা হৃদয় । এতে অভিনয় করেছেন প্রসূন আজাদ। এর আগে তিনি ঘোষণা দিয়েছিলেন চলচ্চিত্রে আর অভিনয় করবেন না। এরই মধ্যে আবার সেই মত পরিবর্তনও করেছেন। এসব নিয়ে কথা হয় তরুণ এ অভিনেত্রীর সঙ্গেসবেমাত্র মুক্তি পেল ‘অচেনা হৃদয়’। ছবিটি নিয়ে প্রত্যাশা কেমন?আমি খুবই আশাবাদী। কেননা সম্পূর্ণ মৌলিক গল্পের ছবি এটি। আমাদের এখানে সাধারণত নায়ককে প্রাধান্য দিয়েই বেশির ভাগ চলচ্চিত্র নির্মাণ করা হয়। সেদিক থেকে অচেনা হৃদয় একেবারেই ব্যতিক্রম। এখানে সব চরিত্রকেই সমান গুরুত্বের সঙ্গে তুলে ধরা হয়েছে। তা ছাড়া এ ধরনের প্রেমের গল্পের ছবি আমাদের দর্শকেরা হয়তো অনেক দিন দেখেননি। তাই ছবিটি দেখতে বসে তাঁরা নতুন কিছু দেখতে পাবেন।এক সাক্ষাত্কারে বলেছিলেন চলচ্চিত্রে আর অভিনয় করবেন না...সে সময় অভিমান থেকেই কথাটি বলেছিলাম। তবে মত পরিবর্তন করেছি। এখন কাজ করছি। অচেনা হৃদয় ছবির মতো তরুণ নির্মাতাদের সঙ্গে কাজ করে ভালো লাগছে। তরুণদের সঙ্গে কাজের আগ্রহ আরও বেড়ে গেছে।কোন অভিমানে থেকে এ ধরনের সিদ্ধান্ত নিয়েছিলেন?অচেনা হৃদয় ছবির শুটিং চলার সময়েই কাজী হায়াতের সর্বনাশা ইয়াবা ছবির কাজের প্রস্তাব পাই। কিন্তু কাজটি করতে গিয়ে কিছু সমস্যায় পড়েছিলাম। তাঁদের চিন্তাভাবনার সঙ্গে আমার ভাবনার জায়গা মিলছিল না। শেষ পর্যন্ত কাজটি করেছিলাম, কিন্তু নানা কারণে নিজের মধ্যে বিরক্তি তৈরি হয়েছিল। সেই বিরক্তি থেকেই সিনেমায় অভিনয় করব না বলে সিদ্ধান্ত নিয়েছিলাম।আবার এও বলেছিলেন, সিনেমা করলে নাটক আর করবেন না। কিন্তু এখন তো দুিটই করছেন।আমাদের চলচ্চিত্রের জায়গাটি এখনো সেভাবে দাঁড়ায়নি। বছরে হাতে গোনা ভালো ছবি তৈরি হচ্ছে। ফলে শুধু ভালো ছবিতে কাজের আশায় বসে থাকলে চলবে না। তাই বেছে বেছে কিছু নাটকেও অভিনয় করছি।নতুন কোনো ছবিতে কাজ করছেন কি?এ মুহূর্তে চারটি ছবিতে কাজের ব্যাপারে কথা চলছে। এখনো কিছু চূড়ান্ত হয়নি। আমার মতের সঙ্গে সবকিছু ঠিকঠাক মিললে কাজ শুরু করব।
