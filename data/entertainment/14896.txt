
সাংহাই চলচ্চিত্র উৎসবের ‘গোল্ডেন গবলেট পুরস্কার প্রতিযোগিতা’র জন্য নির্বাচিত হয়েছে মোস্তফা সরয়ার ফারুকীর পিঁপড়াবিদ্যা ছবিটি। রেড কার্পেট আয়োজনের মধ্য দিয়ে এই উৎসব শুরু হবে ১৪ জুন। অ্যাওয়ার্ড নাইট হবে ২২ জুন। উৎসবে অংশ নেওয়ার জন্য ছবিটির প্রযোজনা প্রতিষ্ঠান ইমপ্রেস টেলিফিল্মের ব্যবস্থাপনা পরিচালক ফরিদুর রেজা সাগর, ছবির পরিচালক মোস্তফা সরয়ার ফারুকী এবং অভিনয়শিল্পী শিনা চৌহান চীনের সাংহাই যাচ্ছেন ১৪ জুন।জানা গেছে, বিভিন্ন দেশের এক হাজার ৯৯টি ছবির মধ্য থেকে ১১টি ছবিকে প্রতিযোগিতা বিভাগের জন্য নির্বাচন করা হয়েছে। ‘গোল্ডেন গবলেট পুরস্কার প্রতিযোগিতা’র জুরি বোর্ডের প্রধান চীনের চলচ্চিত্রের সুপারস্টার গং লি। জুরি বোর্ডে আরও আছেন বিদেশি ভাষায় অস্কারজয়ী এ সেপারেশন ছবির অভিনয়শিল্পী পেইমান মাদি, ব্রিটিশ পরিচালক স্যালি পটার, দক্ষিণ কোরিয়ার পরিচালক ইম সাং সু, ডেনিস পরিচালক লোন সেলফিগ, জাপানের পরিচালক ইয়াই শেন জি এবং চীনের পরিচালক লিও জিয়ে।
