
রোহিত শেঠির জনপ্রিয় ছবির সিরিজ ‘গোলমাল’-এর ১০ বছর পূর্তিতে এল নতুন ঘোষণা। এই সিরিজের চতুর্থ ছবি আসছে। তবে এ খবরে দেখা দিয়েছে আরেক গোলমাল। নতুন ছবিতে নায়িকা হিসেবে কি আগের মতোই থাকছেন কারিনা কাপুর?কারিনা মা হতে চলেছেন বলেই গুঞ্জন। সেটি আরও রসদ পেল এই খবরে, ‘গোলমাল’-এর নতুন ছবিতে কারিনার বদলে থাকতে পারেন আলিয়া ভাট। আলিয়া আর রোহিতের প্রাথমিক আলাপও নাকি হয়ে গেছে। অক্টোবরের পর সাময়িক ছুটিতে যাবেন কারিনা। ডিসেম্বরে কারিনা-সাইফ জুটি প্রথম সন্তানের মুখ দেখবেন বলে শোনা যাচ্ছে। এমনও হতে পারে, কারিনা আরও আগে চলে যাবেন পূর্ণ বিশ্রামে। স্বাভাবিকভাবেই রোহিতকে বিকল্প খুঁজতে হচ্ছে। সেটা এই মুহূর্তে হতে পারেন আলিয়াই।সিরিজের চতুর্থ ছবির নাম গোলমাল অ্যাগেইন। মুক্তি পাবে ২০১৭ সালে দীপাবলি উৎসবের সময়। হিন্দুস্তান টাইমস।
