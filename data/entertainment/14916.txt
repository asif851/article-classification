
পারফেকশনিস্ট নয়, আমির খান নিজেকে প্যাশনেট ভাবতেই ভালোবাসেন। মি. প্যাশনেট এবার তাঁর একটি ইচ্ছার কথা বললেন। যদি ‘মহাভারত’ অবলম্বনে ছবি তৈরি হয়, তবে তাতে কৃষ্ণ ও কর্ণের চরিত্র পছন্দ আমিরের।আর কিছুদিনের মধ্যেই আমির খানের ছবি ‘দঙ্গল’ মুক্তি পেতে যাচ্ছে। ছবিটির তেলেগু ডাব সংস্করণের প্রচারকালে আমির বলেন, ‘আমি পরিচালক রাজামৌলির দারুণ ভক্ত। যদি তিনি কখনো মহাভারত অবলম্বনে ছবি বানানোর পরিকল্পনা করেন, তবে আমি কৃষ্ণ অথবা কর্ণ চরিত্র করব। আমি কৃষ্ণই হতে পারি।’আমির তামিল চলচ্চিত্রের পরিচালকের সঙ্গে শুধু কাজ করতেই ইচ্ছুক নন, সেখানকার অভিনেতাদের সঙ্গেও কাজ করতে ইচ্ছুক। তিনি পবল কল্যাণের সঙ্গে কাজ করার ইচ্ছা প্রকাশ করেন। ২৩ ডিসেম্বর আমিরের ছবি ‘দঙ্গল’ তেলেগু ও তামিল ভাষায়ও মুক্তি পাবে।‘দঙ্গল’ ছবিতে আমির খান ভারতীয় কুস্তিগীর মহাবীর ফোগাতের চরিত্রে অভিনয় করেছেন। ছবিটি পরিচালনা করেছেন নিতেশ তিওয়ারি।
ইন্ডিয়ান এক্সপ্রেস
