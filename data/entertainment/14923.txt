
ইতিহাসের সাক্ষী হয়ে থাকা ধানমন্ডি ৩২ নম্বরের বাড়ি ও জাতির জনক বঙ্গবন্ধু শেখ মুজিবুর রহমানের স্মৃতিকে ঘিরে নির্মিত হচ্ছে তথ্যচিত্র ধানমন্ডি ৩২: আ হোল্ডিং আইডেনটিটি অব আ নেশন স্টেট। নির্মাতা ফজলুল কবীরের চিত্রনাট্য ও পরিচালনায় ৩০ মিনিটের এই তথ্যচিত্রটি তৈরি হচ্ছে। সম্প্রতি ধানমন্ডিতে জাতির জনক বঙ্গবন্ধু শেখ মুজিবুর রহমান স্মৃতি জাদুঘরে তথ্যচিত্রটির দৃশ্য ধারণের কাজ শুরু হয়েছে।তথ্যচিত্রটির পরিচালক ফজলুল কবীর বলেন, ‘গত বছরের ডিসেম্বরের প্রথম দিকে বঙ্গবন্ধু স্মৃতি জাদুঘর কর্তৃপক্ষের কাছ থেকে চলচ্চিত্রটি নির্মাণের অনুমতিপত্র পাই। আশা করছি নির্ধারিত সময়ের মধ্যে কাজটি শেষ করতে পারব।’গত মাসে বঙ্গবন্ধু স্মৃতি জাদুঘরে পরপর দুই দিন তথ্যচিত্রের দৃশ্য ধারণের কাজ করেছেন পরিচালক। বাকি অংশের শুটিং করতে শিগগিরই টুঙ্গিপাড়া যাবেন তাঁরা।
