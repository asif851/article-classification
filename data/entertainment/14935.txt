
আত্মঘাতী হওয়ার সময় মদ্যপ ছিলেন জিয়া খান—এমনটাই জানাচ্ছে ফরেনসিক প্রতিবেদন। গত ৩ জুন নিজেদের ফ্ল্যাটে আত্মহত্যার পথ বেছে নেন বলিউডের উঠতি এই অভিনয়শিল্পী। এরপর জল কম ঘোলা হলো না! ভারতীয় সংবাদমাধ্যম লিখেছে, কালিনা ফরেনসিক ল্যাবরেটরি জিয়ার ফরেনসিক প্রতিবেদন দিয়েছে কদিন আগে। সেখানে উল্লেখ আছে, জিয়ার রক্তে অ্যালকোহল পাওয়া গেছে। এদিকে জিয়ার প্রেমিক সুরজ পাঞ্চোলি ২১ দিন কারাগারে থাকার পর গত সপ্তাহে ছাড়া পেলেন জামিনে। তিনি শিগগিরই নাকি অভিনয় করছেন সুভাষ ঘাইয়ের হিরো ছবিতে। রিমেক করা এই ছবি এর আগে মুক্তি পেয়েছিল ১৯৮৩ সালে। বাস্তবে যখন ভিলেন হওয়ার জোগাড়, তখন নতুন এই ছবিতে সুরজ হিরোর ভূমিকায়! জি মিডিয়া।
