
মার্কিন মডেল, অভিনেত্রী, ফ্যাশন ডিজাইনার ও ধনাঢ্য ব্যবসায়ী প্যারিস হিলটন সম্প্রতি জানিয়েছেন, তাঁর সংগ্রহে হাজার জোড়ারও বেশি জুতা রয়েছে।প্যারিস তাঁর ব্যবহারের সব জুতা বেভারলি হিলসে অবস্থিত নিজের বাড়িতে বিশেষভাবে তৈরি বিশাল একটি জুতার র্যাকে রেখে দিয়েছেন। নিজের প্যারিস হিলটন ব্র্যান্ডের পাশাপাশি অন্য ব্র্যান্ডের জুতাও আছে তাঁর সংগ্রহে।এ প্রসঙ্গে ৩২ বছর বয়সী এই ফ্যাশন ডিজাইনার বলেন, ‘আমার হাজারেরও বেশি জোড়া জুতা রয়েছে। আমি নিজেই যেহেতু ডিজাইনার, জুতা তো বেশি থাকতেই পারে! আর জুতা সব মেয়েই অনেক পছন্দ করে।’ সম্প্রতি এক খবরে এমনটিই জানিয়েছে কন্ট্যাক্টমিউজিক।
প্যারিস আরও বলেন, ‘আট বছর ধরে আমি জুতার ডিজাইন করছি এবং অনেক জায়গায় তা পৌঁছেও দিচ্ছি। আমি আমার নিজের ডিজাইন করা জুতার বাইরে লোবোটিন ব্র্যান্ডের জুতা অনেক পছন্দ করি। এই ব্র্যান্ডের অনেক জুতা আছে আমার সংগ্রহে।’
