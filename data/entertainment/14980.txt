
বলা হয়ে থাকে, বাঙালি নারী ঝুমকার প্রেমে পাগল। ইতিহাস বলছে, আসলে ট্রেন্ডটা ঠিক হয় রুপালি পর্দার প্রভাবে। নায়িকাদের ঝুমকা-সাজই কোথাও ছড়িয়ে যায় আমজনতার সাজ কাহনে। খুব বেশি দিন হয়নি, বিয়ের পর বলিউড তারকা বিদ্যা বালানের ঝুমকাও নজর কেড়েছিল সবার। বলিউডে বোধ হয় বিদ্যা বালানই একমাত্র নায়িকা, যিনি পশ্চিমা ফ্যাশনের স্রোতে গা এলাননি ।বিদ্যা কি জানিয়েছেন জানেন? একসময় নাকি পাঁচ টাকা দামের ঝুমকা কিনে পরেছেন তিনি। বেশি সাজতে ইচ্ছে না করলে ছোটবেলায় মা–বাবার বানিয়ে দেওয়া ছোট্ট ছোট্ট ঝুমকাও তিনি পরেন বলে জানিয়েছেন।শাড়ি ও ট্র্যাডিশনাল জুয়েলারির চিরকালীন সাজপোশাকেই বিদ্যাকে দেখতে অভ্যস্ত দর্শক । ‘কাহানি’র অভিনেত্রী এখন কোটিপতি সিদ্ধার্থ রায় কাপুরের স্ত্রী। শুধু কি তাই! সিগনেচার সেনকো গোল্ড অ্যান্ড ডায়মন্ডসের ব্র্যান্ড অ্যাম্বাসেডরও। সেই বিদ্যা তাঁর গয়নাগাটি নিয়ে বলতে গিয়ে জানালেন, আধুনিক গয়নার চেয়ে তাঁর বেশি পছন্দ ঐতিহ্যময় জুয়েলারি। আর শাড়ির সঙ্গে সবচেয়ে বেশি পছন্দ ঝুমকা। বিদ্যা বলেন, পাঁচ টাকা জোড়া ঝুমকা থেকে তাঁর ঝুমকার কালেকশন শুরু হয়। ফিল্মিমাংকিডটকম
