
বাংলাভিশনে আজ রাত আটটায় প্রচারিত হবে নাটক ওপারে অসীম আকাশ। লিখেছেন জিনাত হোসেন। পরিচালনা করেছেন জুয়েল রানা। অভিনয় করেছেন মৌসুমী, শাহরিয়ার শুভ, মাজনুন মিজান, মুক্তি, নীল প্রমুখ। অর্ক দ্বিতীয় শ্রেণীতে পড়ে। তার মা রিমি। অর্ককে নিয়েই তার পৃথিবী। আর অদৃশ্যভাবে তাদের দুজনকে ঘিরে রেখেছে অর্কর বাবা। অর্কর চাচা মাঝেমধ্যে এসে দেখে যায় অর্ককে। বাবাকে নিয়ে মা আর চাচার মধ্যে কীসব যেন কথা হয়। অর্ক সব শোনে। একদিন তার চাচাকে বাবার সঙ্গে ফোনে কথা বলতে শোনে। অর্ক সেখান থেকে তার বাবার নম্বরটা নেয়। বাবাকে বড় দেখতে ইচ্ছা করে তার, কথা বলতে ইচ্ছা করে। স্কুল থেকে পালিয়ে অর্ক তার বাবার খোঁজে পাড়ি জমায়।
