
চমক আর কাকে বলে। মাইকেল হানেকের মতো একাধিক পাম দ’র বিজয়ী নয়। বহু আশা জাগিয়েও শেষ পর্যন্ত স্বর্ণপাম অধরাই থেকে গেল রাশিয়ার নির্মাতা আন্দ্রেই জিগনাতসিয়েভের কাছেও। শেষ বেলায় সবাইকে টপকে স্বর্ণপাম ঘরে তুললেন সুইডিশ নির্মাতা রুবেন ওস্টলান্ড। তাঁর ছবি ‘দ্য স্কয়ার’ জিতেছে কান উৎসবের সবচেয়ে বড় পুরস্কার স্বর্ণপাম। একটি মডার্ন আর্ট মিউজিয়ামের কিউরেটরকে নিয়ে এই ছবির গল্প।
শেষ পর্যন্ত দ্বিতীয় সেরা হিসেবে বিবেচিত গ্রা প্রি নিয়েই খুশি থাকতে হচ্ছে আরেক প্রশংসিত ছবি ‘বিপিএম’–এর (বিটস পার মিনিট) নির্মাতা রবিন কাম্পিলোকে। স্বর্ণপামের অন্যতম দাবিদার ছিলেন রাশিয়ার আন্দ্রেই জিগনাতসিয়েভ। তাঁর ছবি ‘লাভলেস’ জিতেছে জুরি পুরস্কার।
সেরা পরিচালক সোফিয়া কপোলা (দ্য বিগাইল্ড)। সেরা অভিনেত্রী ডায়ান ক্রুগার।
সেরা পরিচালক সোফিয়া কপোলা (দ্য বিগাইল্ড)। সেরা অভিনেত্রী ডায়ান ক্রুগার । ফাতিহ আকিনের ‘ইন দ্য ফেড’ ছবিতে অভিনয় তাঁকে এনে দিয়েছে এই পুরস্কার। সেরা অভিনেতা জোয়াকিম ফিনিক্স। ‘ইউ অয়্যার রিয়েলি নেভার হিয়ার’ ছবিতে অভিনয়ের সুবাদে জোয়াকিম পেয়েছেন এই পুরস্কার।
৭০তম আসরের বিশেষ জুরি পুরস্কার জিতেছেন নিকোল কিডম্যান।
সেরা চিত্রনাট্যের পুরস্কার ভাগাভাগি হয়েছে ইয়োরগোস লানথিমোসের ‘আ কিলিং অব আ সেকরেড ডিয়ার’ এবং লিন রামসের ‘ইউ অয়্যার রিয়েলি নেভার হিয়ার’ ছবির মধ্যে।
ক্যামেরা দ’র জিতেছে জুন ফেমে।
স্বল্পদৈর্ঘ্য ছবির বিভাগে স্বর্ণ পাম জিতেছে কিউ ইয়েং পরিচালিত চীনা ছবি ‘আ জেন্টল নাইট’। হারানো মেয়ের খোঁজে নামা এক মাকে নিয়ে ছবির গল্প।
 
 
 
 
 

