
নতুন আরও একটি পণ্যের বিজ্ঞাপনে মডেল হচ্ছেন অভিনয়শিল্পী পূর্ণিমা। আগামী ২৯ মে থেকে শুরু হচ্ছে বিজ্ঞাপনটির শুটিং। এটি নির্মাণ করছেন তরুণ নির্মাতা শরাফ আহমেদ জীবন।
নতুন বিজ্ঞাপনে কাজ করা প্রসঙ্গে পূর্ণিমা বললেন, ‘গেল বছর একটা বিজ্ঞাপনে কাজ করেছিলাম। কিন্তু সেটি এখনো প্রচার হয়নি।’নিয়মিত বিজ্ঞাপনে কাজ করবেন কি না জানতে চাইলে তিনি জানান, ‘ভালো অফার পেলে কেন নয়। তবে পণ্য, নির্মাতা ও স্ক্রিপ্টটাও ভালো হতে হবে।’নতুন বিজ্ঞাপনের নির্মাতা শরাফ আহমেদ জীবন জানান, আজিমপুরের একটি মাঠে হবে বিজ্ঞাপনটির শুটিং। এটি একটি বোতলজাত গ্যাস প্রস্তুতকারক কোম্পানির বিজ্ঞাপন।পূর্ণিমাকে মডেল হিসেবে নেওয়া প্রসঙ্গে তিনি বলেন, ‘বিজ্ঞাপনটি গল্প ও দর্শক চাহিদাকে প্রাধান্য দিয়ে নির্মাণ করা হচ্ছে। যার সঙ্গে পূর্ণিমা একদম পারফেক্ট। এ কারণেই তাঁকে নেওয়া।’
