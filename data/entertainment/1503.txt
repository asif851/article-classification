
বেলাল খানের সুর ও সংগীতে ২০১১ সালে ‘পাগল তোর জন্য রে’ গানের জন্য ‘মেরিল–প্রথম আলো তারকা জরিপ’-এ সেরা গায়িকার পুরস্কার পেয়েছিলেন ন্যান্সি। গানটিতে ন্যান্সির পাশাপাশি বেলালের কণ্ঠও ছিল। সেই বেলালের দ্বিতীয় একক অ্যালবাম মুক্তি পাচ্ছে প্রায় তিন বছর পর। নাম আর একটিবার।বেলাল খানের প্রথম একক অ্যালবাম আলাপন। এরপর তাঁর কণ্ঠে গাওয়া বেশ কয়েকটি গান শ্রোতাপ্রিয়তা পায়।নতুন অ্যালবাম প্রসঙ্গে বেলাল খান বলেন, ‘আমার প্রথম অ্যালবামে গানের বাণিজ্যিক দিকটাকে বেশি প্রাধান্য দিয়েছিলাম। এবারের অ্যালবামের গানগুলো নিরীক্ষাধর্মী। অ্যালবামে থাকছে আটটি গান।’অ্যালবামে দুটি গানে বেলালের সঙ্গে কণ্ঠ দিয়েছেন সাবা ও উপমা। একটি গানের ডিজে ভার্সন করেছেন রাহাত। কণ্ঠ দেওয়ার পাশাপাশি সব গানের সুর করেছেন বেলাল খান।
