
১৯৯৯ সালে বৈজ্ঞানিক কল্পকাহিনি আর ধুন্ধুমার অ্যাকশন দিয়ে আলোড়ন তুলেছিল ‘দ্য ম্যাট্রিক্স’ ছবি। প্রথম ছবিটির জনপ্রিয়তার রেশ ধরেই একেক করে তৈরি হয় ‘দ্য ম্যাট্রিক্স রিলোডেড’ ও ‘দ্য ম্যাট্রিক্স রেভুল্যুশন’। ছবির প্রযোজনা প্রতিষ্ঠান এবার ঘোষণা করল, তৈরি করা হবে ‘ম্যাট্রিক্স রিবুট’।রিবুট করা নিয়ে সম্প্রতি স্টুডিওতে কথা বললেন চিত্রনাট্যকার জ্যাক পেন। যদিও ছবির পরিচালক ওয়াচোস্কি ভাইয়েরা নতুন এই প্রকল্পের সঙ্গে যুক্ত নন। প্রযোজনা প্রতিষ্ঠান ওয়ার্নার ব্রাদার্সের পক্ষ থেকে জানানো হয়, মাইকেল বি জর্ডান সম্ভাব্য অভিনয়শিল্পীর তালিকায় প্রথম দিকে আছেন। তবে কবে শুরু হচ্ছে ছবির কাজ তা এখনো জানানো হয়নি।১৯৯৯ সালে প্রথম ‘ম্যাট্রিক্স’ ছবি তৈরি হয়। তাতে অভিনয় করেন কিয়ানু রিভস, লরেন্স ফিশবার্ন, ক্যারি-অ্যান মস প্রমুখ। দ্য টেলিগ্রাফ।
