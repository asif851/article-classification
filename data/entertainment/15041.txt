
এমনিতেই তাঁর জিম করা শরীর। সামান্য মেদটুকুও জমতে দেন না। আরও ১৭ কেজি ওজন কমিয়ে এক্কেবারে ফিটবাবুটি হয়ে যাবেন জন এব্রাহাম। নিজের ‘লুক’ নিয়ে নতুন ছবি ১৯১১-তে পরীক্ষা-নিরীক্ষা করতে গিয়েই এই ওজন কমানো। ফুটবলার শিবদাস ভাদুরীকে নিয়ে বানানো হচ্ছে এই ছবি।এব্রাহামের ওজন কিন্তু বেশ। ৯২ কেজি। উচ্চতা মিলিয়ে ওজনটা হয়তো ঠিকই আছে। ফুটবলার চরিত্রের জন্য আরও ওজন কমাতেই হবে। মোহনবাগান অধিনায়কের ভূমিকায় অভিনয় করবেন ফুটবল-পাগল এব্রাহাম। ছবিটি পরিচালনা করবেন সুজিত সরকার। পিটিআই।
