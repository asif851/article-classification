
জাহিদ হাসান। অভিনয়শিল্পী। পাশাপাশি পরিচালনাও করছেন নিয়মিত। বাংলাভিশনে আজ রাতে প্রচারিত হবে তাঁর অভিনীত ধারাবাহিক নাটক কর্তাকাহিনি। গতকাল বৃহস্পতিবার নাটকটির শততম পর্ব প্রচারিত হয়েছে।ঈদে আমার পরিচালনায়...চারটি নাটক করলাম। এটিএন বাংলায় প্রচারিত হবে প্রীতি ও শুভেচ্ছা। এনটিভির জন্য করছি স্বপ্নদৃশ্য। বাংলাভিশনে যাবে ঝগড়াপুর আর আরটিভিতে রিটায়ার্ড চোর।অন্যান্য...হানিফ সংকেতের পরিচালনায় একটা নাটক করলাম। এসএ টিভির একটা টেলিছবিতে একসঙ্গে অভিনয় করেছি আমি আর মৌ। এ ছাড়া শামীম জামানের একটা নাটক করলাম।যে নাটকটা না দেখলেই নয়...প্রতিটি নাটকই তো সন্তানের মতো। একটার কথা বলব, অন্যটা বলব না, তা তো ঠিক না। যদিও আমার ধারণা, বিজ্ঞাপনের যন্ত্রণায় দর্শক ঈদে খুব একটা নাটক দেখে না। পরে পুনঃপ্রচার হলে দেখে। তবু অনুরোধ করব, আমার সবগুলো নাটকই দেখবেন।
ধারাবাহিক নাটক ‘কর্তাকাহিনি’র ১০০তম পর্ব...এই নাটকে আমি তিনটি চরিত্রে অভিনয় করেছি। একসঙ্গে তিনটি চরিত্র তুলে ধরা খুবই কঠিন। দর্শক পছন্দ করছে বলেই নাটকটা এত দূর পৌঁছাতে পেরেছে। এবার ঈদের ঝগড়াপুর নাটকেও আমি তিনটি চরিত্রে অভিনয় করেছি।বাড়ির কর্তা হিসেবে আমি...বাড়িতে বাবা হিসেবে আমি খুব ভালো, কিন্তু কর্তা হিসেবে ভালো না। বাড়ির দেখাশোনা খুব একটা করতে পারি না। হোম মিনিস্টারের দায়িত্ব পালন করে মৌ!ঈদের পরিকল্পনা...প্রতিবারের মতোই দেশে যাব। গরুর হাটে হয়তো যাওয়া হবে না। বাড়িতে লোকজন আছে, ওরাই ব্যবস্থা করবে। আমাদের বাড়িতে একসঙ্গে কয়েকটি গরু কেনা হয়।ছোটরা যখন সেলামির জন্য ঘিরে ধরে...সেলামি তো অবশ্যই দিই। আমি যখন ছোট ছিলাম, তখন সেলামি পেতে ভালো লাগত, তাই ছোটদের ব্যাপারটা বুঝি। বাড়িতে গেলে ছোটদের বলি, সালাম করা লাগবে না, চুমু খাও! এটা সেলামির টাকা না, চুমুর টাকা! আমি তো ওদের ছোট চাচু, তাই আদরটাও অন্য রকম। সেলামি পাওয়া অবশ্য আর হয় না। আমার মাকে চুমু খাই, মা দোয়া দেন।চলচ্চিত্র ভাবনা...সামনের বছর নিজেই ছবি বানাব। সবাই দোয়া করবেন। মো. সাইফুল্লাহ
