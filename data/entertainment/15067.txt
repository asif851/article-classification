
প্রিয়াঙ্কা চোপড়া, দীপিকা পাড়ুকোনের পর এবার হলিউডের দিকে ঝুঁকছেন আলিয়া ভাট। কিছুদিন আগে সোনম কাপুরও নাকি হলিউডের ছবির জন্য লুকিয়ে অডিশন দিয়েছেন। কিন্তু ভাট-কন্যা আলিয়া কোনো লুকোচুরি করতে চান না। তাই তো সরাসরি সাংবাদিকদের বললেন তিনি, ‘আমি পৃথিবীর তাবৎ বড় বড় পরিচালকের সঙ্গে কাজ করতে চাই। অভিনয় করতে চাই হলিউডের ছবিতেও।’
সম্প্রতি মুক্তি পাওয়া ‘উড়তা পাঞ্জাব’ ছবিতে আলিয়া ভাটের অভিনয় দারুণ প্রশংসিত হচ্ছে। কিন্তু তিনি এসব গায়ে লাগাচ্ছেন না। বরং বলছেন, এখন সময় আরও মন দিয়ে কাজ করার। বড় বড় ছবিতে ছোট ছোট চরিত্রেও নাকি তাঁর আপত্তি নেই।এখন লন্ডনে অবকাশ যাপন করছেন আলিয়া ভাট। যাওয়ার আগে এই সফর নিয়ে তিনি আগেভাগেই সাংবাদিকদের বলে গেছেন, ‘আমি যাচ্ছি ছুটি কাটাতে। তবে এর ফাঁকে যদি হলিউডের কোনো ছবির ব্যাপারে কারও সঙ্গে কথা বলতে হয়, তাহলে মন্দ হবে না। আমি সুযোগটাকে কাজে লাগাতে চাই। ভিনদেশি কোনো ছবিতে কাজের সুযোগ পেলে হারাতে চাই না।’ হিন্দুস্তান টাইমস।
