
আরও দুটি নতুন প্রেক্ষাগৃহ সংযোজন হতে যাচ্ছে স্টার সিনেপ্লেক্সে। সর্বাধুনিক প্রযুক্তির এই দুটি প্রেক্ষাগৃহে রয়েছে ভিআইপি সিটিং ও ডলবি অ্যাটমস সাউন্ড সিস্টেমসহ অত্যাধুনিক সুযোগ-সুবিধা। আজ মঙ্গলবার সন্ধ্যায় প্রেক্ষাগৃহ দুটি উদ্বোধন করবেন গণপূর্তমন্ত্রী মোশাররফ হোসেন এবং তথ্যমন্ত্রী হাসানুল হক ইনু। এ ছাড়াও থাকবেন শোবিজ অঙ্গনের আমন্ত্রিত অনেক তারকা।
স্টার সিনেপ্লেক্সের চেয়ারম্যান মাহবুবুর রহমান বলেন, আমরা দর্শকের রুচির পরিবর্তন ঘটাতে চাই। একই ধারাবাহিকতায় আমরা সারা দেশে আরও কিছু প্রেক্ষাগৃহ তৈরির পরিকল্পনা করেছি।আজ সন্ধ্যা ৬টা ১৫ মিনিটে দুটি প্রেক্ষাগৃহের উদ্বোধনের পর ‘মিশন ইম্পোসিবল-৫ (দ্য রোগ নেশন) প্রদর্শিত হবে।
