
বলিউডে জোর গুঞ্জন, ২০১৫ সালের ফেব্রুয়ারি মাসে বিয়ে করতে যাচ্ছেন বলিউডের আলোচিত তারকা যুগল রণবীর কাপুর ও ক্যাটরিনা কাইফ। এরই মধ্যে কাপুর পরিবার নাকি রণবীর-ক্যাটের বিয়ের প্রস্তুতি শুরু করে দিয়েছে। শুধু তা–ই নয়, বর্তমানে রণবীর-ক্যাট একই বাড়িতে থাকছেন বলেও খবর চাউর হয়েছে। খবর সত্য-মিথ্যা যা–ই হোক না কেন, রণবীর-ক্যাটের বিয়ের খবরে ক্যাটরিনার সাবেক প্রেমিক সালমান খান নাকি খুশিই হয়েছেন। সালমানের কাছের সূত্রের বরাতে সম্প্রতি এক খবরে এমনটিই জানিয়েছে জি নিউজ।
সালমান-ক্যাটরিনা-রণবীর ত্রিভুজ প্রেম!বরাবরই মনের কথা খুলে বলার জন্য বাহবা পেয়েছেন সালমান। ঘুরিয়ে-প্যাঁচিয়ে কিংবা মজা করার ছলে মনে মনে যা ভাবেন, অকপটে তা মুখে বলে ফেলেন তিনি। ক্যাটরিনার সঙ্গে বিচ্ছেদের পর থেকে বহুবার সাবেক প্রেমিকাকে নিয়ে নানা প্রশ্নের মুখে পড়তে হয়েছে সালমানকে। তিনি এ ক্ষেত্রে বরাবরই মিডিয়ার সামনে মজা করার ছলে কথা বলার কৌশল বেছে নিয়েছেন। তবে সম্প্রতি মিডিয়ার সামনে নয়, ব্যক্তিগতভাবে ক্যাটকে নিয়ে নিজের মনের কথা খুলে বলেছেন সালমান। বিগ বস ৮ অনুষ্ঠানের শুটিংয়ের সময় মঞ্চের পেছনে ক্যাটরিনা ও তাঁর বিয়ে নিয়ে নিজের ভাবনার কথা জানিয়েছেন খান সাহেব।প্রেমিক রণবীর, ত্রাতা সালমান!এ প্রসঙ্গে সালমানের কাছের একটি সূত্র জানিয়েছে, রণবীর ও ক্যাটরিনা বিয়ে করে থিতু হতে চলেছেন, এমন খবরে ক্যাটরিনার জন্য আনন্দ প্রকাশ করেছেন সালমান খান। ঐশ্বরিয়া রাই বচ্চন বাদে সোমি আলী, সংগীতা বিজলানি কিংবা ক্যাটরিনা কাইফসহ বাকি প্রায় সব সাবেক প্রেমিকার সঙ্গেই কম-বেশি যোগাযোগ আছে সালমানের। এখন ক্যাটরিনার জীবনে রণবীর থাকায় তাঁদের কাছ থেকে নিজেকে অনেক দূরে সরিয়ে নিয়েছেন সালমান। রণবীর-ক্যাটের সম্পর্ককে তিনি শ্রদ্ধা করেন।ক্যাটকে ফেরালেন সালমান!সালমানের পরিবারের সদস্যদের সঙ্গে এখনও সুসম্পর্ক আছে ক্যাটরিনার। আগামী নভেম্বরে মাসে হায়দরাবাদে সালমানের বোন অর্পিতার বিয়েতে যাচ্ছেন ক্যাট। রণবীরের সঙ্গে ক্যাটরিনা বেশ ভালো আছেন, এ জন্য দারুণ খুশি সালমান। কয়েক মাস আগে রণবীর-ক্যাটের সম্পর্কে টানাপোড়েন দেখা দিলে তিনি রীতিমতো দুশ্চিন্তায় পড়ে গিয়েছিলেন। তবে এখন রণবীর-ক্যাটরিনা একসঙ্গে থাকায় এবং ২০১৫ সালে বিয়ে করে নিজেদের সম্পর্ককে আরেক ধাপ এগিয়ে নেওয়ার চিন্তা-ভাবনা করায় ক্যাটের জন্য সত্যি-সত্যিই অনেক খুশি সালমান।
