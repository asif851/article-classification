
ভালোবাসা দিবসের নাটকে সংগীতশিল্পী জন প্রথম অভিনয় করেন ২০০৪ সালে৷ তখন তিনি ছিলেন ব্ল্যাক ব্যান্ডের সদস্য৷ নাটকটির নাম অফবিট৷ পরিচালক আফসানা মিমি৷ এরপর বিচ্ছিন্নভাবে আরও কয়েকটি নাটকে কাজ করেছেন তিনি৷ সর্বশেষ অভিনয় করেছেন পাঁচ বছর আগে৷ এবার তিনি অভিনয় করছেন ভালোবাসা দিবসের আরেকটি নাটকে৷ নাম অতঃপর...৷ ‘ক্লোজআপ কাছে আসার গল্প’ প্রতিযোগিতা থেকে নির্বাচিত হয়েছে গল্পটি৷ নাট্যরূপ দিয়েছেন ও পরিচালনা করছেন সাফায়েত মনসুর রানা৷নাটকের গল্প প্রসঙ্গে রানা জানান, ছেলেটার গানে মুগ্ধ হয় মেয়েটি৷ একসময় তাদের মধ্যে বন্ধুত্ব হয়৷ কিন্তু তারা যখন বিয়ের কথা ভাবে, তখন বাধা হয়ে দাঁড়ায় দুজনের ধর্ম৷ কারণ, তারা দুজন দুই ধর্মের৷জন বলেন, ‘আমি তো নাটকে একবারেই নিয়মিত না৷ কিন্তু এবার এসে ভালোই লাগছে৷’নাটকটিতে আরও অভিনয় করছেন অপর্ণা৷ তিনি বলেন, ‘এবার ভালোবাসা দিবসে আমার দুটি নাটক প্রচারিত হবে৷ বাংলাভিশনে অতঃপর... আর চ্যানেল নাইনে ভার্চুয়াল লাভ৷ অতঃপর... নাটকটি করতে এসে তো আমার একেবারেই নতুন অভিজ্ঞতা হচ্ছে৷ এর বেশি কিছু বলব না, দর্শক তা টিভিতেই দেখতে পাবেন৷’
