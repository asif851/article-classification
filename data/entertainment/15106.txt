
বলিউডের সবচেয়ে আলোচিত বিষয় সম্ভবত তারকা অভিনেতা সালমান খানের বিয়ে। প্রায়ই সালমান খানের বিয়ে নিয়ে সরগরম হয়ে ওঠে বলিউডের সংবাদমাধ্যমগুলো। কিন্তু এবারে যে খবরটি ঝড় তুলেছে, সেটি যে প্রমাণসাবুদ নিয়ে বেশ পাকাপোক্ত খবর। আর এর মূলে রয়েছে সামাজিক যোগাযোগে পোস্ট করা একটি ছবি, যে ছবিতে দেখা যাচ্ছে সালমানের ডান হাতের অনামিকায় জ্বলজ্বল করছে একটি আংটি! সম্প্রতি দিল্লিতে ‘সুলতান’ ছবির শুটিংয়ের অবসরে সালমানের বেশ কয়েকটি ছবি পোস্ট করেছিলেন বীণা কাক। বীণার পোস্ট করা ছবিগুলোর একটি ছবির বিষয়বস্তু হচ্ছে সবুজ ঘাসে ছাওয়া লনে দাঁড়িয়ে সালমানের হাত ধোয়ার মুহূর্ত। কিন্তু এ ছবিতে সালমানের ডান হাতের অনামিকার আংটিটি খুবই স্পষ্ট বোঝা যাচ্ছে। এর পাশাপাশি খবর রটেছে, দিল্লিতে ‘সুলতান’-এর শুটিংয়েও সালমানকে সঙ্গ দিচ্ছেন ইউলিয়া ভেঞ্চুর। অনামিকার আংটি আর ইউলিয়ার উপস্থিতি, এই দুই কারণে ‘সালমান আংটি বদল করেছেন’—এমন খবর আবারও নতুন করে ডালপালা মেলতে শুরু করেছে।সেই ‘হিট অ্যান্ড রান’ মামলার রায়ের আগে সালমানের কাছে এসেছিলেন তিনি। এরপর আর দেশে ফেরেননি। রোমানিয়ান মডেল ও টিভি রিয়েলিটি শো তারকা ইউলিয়া ভেঞ্চুর সালমান খানের কাছে আসার পর থেকেই সালমান খানের বিয়ের গুজব ডানা মেলা শুরু করে। এই তো কিছুদিন আগেও খবর রটেছিল, ‘বিগ বস’ অনুষ্ঠানটির শুটিংয়ের সময় যে ‘শ্যালেট’ বা বাড়িতে থাকেন সালমান, সেখানে দেখা গেছে ইউলিয়া ভেঞ্চুরকেও। সালমানের কথিত প্রেমিকা রোমানিয়ান মডেল ও টিভি রিয়েলিটি তারকা ইউলিয়া সে সময় টুইটারে একটি ছবি পোস্ট করেছিলেন। এর আগেও খবর প্রকাশিত হয়েছিল যে ইউলিয়াকে বিয়ে করতে যাচ্ছেন বলিউডের সবচেয়ে কাঙ্ক্ষিত এই ব্যাচেলর তারকা। ইউলিয়ার সঙ্গে সালমান খানের পরিচয় ২০১৩ সালের শুরুর দিকে। প্রিয়তমের বিপদে পাশে থাকার জন্য সালমান খানের ‘হিট অ্যান্ড রান’ মামলার রায় হওয়ার দিন কয়েক আগেই তাঁর কাছে এসে পৌঁছেছিলেন ইউলিয়া। সে সময় সালমানের ঘনিষ্ঠ অনেকেই জানিয়েছিলেন, ইউলিয়া ভেঞ্চুরের সঙ্গ সালমানকে অনেক সাহস দিয়েছে। রোমানিয়ার টিভি তারকা লুলিয়া ভেঞ্চুরের সঙ্গে সালমান খানের প্রেমের খবরটি ডালপালা মেলেছিল বেশ আগেই। কিছুদিন আগে ইউলিয়া ও সালমান আংটি বদল করেছেন—এমন খবরও প্রকাশিত হয়েছিল।২০১১ সালে আয়ারল্যান্ডের ডাবলিনে ‘এক থা টাইগার’ ছবির শুটিংয়ে সালমানের সঙ্গে দেখা হয়েছিল ইউলিয়া ভেঞ্চুরের। এরপর এই ‘কিক’ তারকার ভগ্নিপতির প্রযোজিত একটি ছবিতে কাজ করেন লুলিয়া। শুধু তা-ই নয়, বোন অর্পিতার বিয়েতেও ইউলিয়াকে দাওয়াত দিয়েছিলেন সালমান। সালমান খানের পরিবারের সঙ্গেও বেশ সুসম্পর্ক। কাজেই সবকিছু মিলিয়ে সালমানের অনামিকায় এই আংটি কিন্তু সম্ভাবনার ইঙ্গিতবহ।সালমান খান ও ইউলিয়া ভেঞ্চুরের প্রেমের সম্পর্কটি জানাজানি হওয়ার বেশ আগে একটা সময় অবশ্য সালমান খানের নামের সঙ্গে নাম জড়িয়েছিল ঐশ্বর্য রাইয়েরও।
এ ছাড়া ক্যাটরিনা কাইফের সঙ্গে এই ‘দাবাং’ তারকার প্রেমের বিষয়টিও দীর্ঘদিন বলিউডে আলোচনার খোরাক জুগিয়েছিল। বলিউডের অনেক তারকার সঙ্গেই সালমানের রোমান্টিক সম্পর্কের খবর প্রকাশ করে এসেছে সংবাদমাধ্যমগুলো। আবার বারবার সালমানের প্রেম ভেঙে যাওয়ার খবরও প্রকাশ করেছে তারা। সালমানকে জড়িয়ে বলিউডের অভিনেত্রী সংগীতা বিজলানি, ঐশ্বরিয়া রাই বচ্চন, ক্যাটরিনা কাইফ, অসিন, স্নেহা উলাল, মেহেক চাহাল, জেরিন খানের পাশাপাশি একাধিক বিদেশিনীর নাম জড়িয়েও খবর প্রকাশিত হয়েছে। সালমানের এসব বিদেশি প্রেমিকার তালিকায় রয়েছেন সোমি আলী, ব্রুনা আবদুল্লাহ, ক্লদিয়া সিজলা, হ্যাজেল কিচ।কিন্তু সর্বশেষ ২০১৩ সাল থেকে রোমানিয়ার টিভি তারকা ইউলিয়া ভেঞ্চুরের নামই সালমানের নামের পাশে জ্বলজ্বল করছে। আর সালমানের অনামিকায় ‘বাগদান’-এর আংটির ছবি প্রকাশের পর ইউলিয়া-সালমানের সম্পর্কের বিষয়টা যে পরিণয়ে গড়াতে যাচ্ছে, তা এবার যেন আরও পাকাপোক্ত হলো। টাইমস অব ইন্ডিয়া। এনডিটিভি।
