
আসছে ‘নারী সুপারহিরো’-প্রধান চলচ্চিত্র ক্যাপ্টেন মার্ভেল! ছবির অন্যতম প্রধান ভূমিকায় থাকবেন অ্যাঞ্জেলিনা জোলি! না, ক্যামেরার সামনে নয়, জোলি তাঁর মুনশিয়ানা দেখাবেন ক্যামেরার পেছনে। ছবিটির নির্মাতা ডিজনি।‘মার্ভেল কমিকস’-এর সুপারহিরো চরিত্র ক্যারল ড্যানভার্স বা মিস মার্ভেলকে নিয়ে এগোবে এর গল্প, যে গল্পে ক্যারল যুক্তরাষ্ট্রের বিমানবাহিনীর একজন সদস্য। ঘটনাক্রমে তার ওপর ভর করে এলিয়েনের সুপার পাওয়ার! পরিচালক হিসেবে অ্যাঞ্জেলিনা জোলির নাম এখনো নিশ্চিত হয়নি। তবে জানা গেছে, ক্যামেরার পেছনের নেতৃত্বে জোলিই ডিজনির প্রথম পছন্দ। যদি তা-ই হয়, ক্যাপ্টেন মার্ভেল হবে অ্যাঞ্জেলিনা জোলি পরিচালিত চতুর্থ চলচ্চিত্র। এর আগে ল্যান্ড অব ব্লাড অ্যান্ড হানি, আনব্রোকেন ও মুক্তির অপেক্ষায় থাকা বাই দ্য সি ছবিতে জোলি ক্যামেরার পেছনে কাজ করেছেন। দ্য গার্ডিয়ান।
