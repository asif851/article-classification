
ক্যাটরিনা কাইফ বলিউডে অভিনয় করার সূত্রে মুম্বাইয়েই থিতু হয়েছেন। যদিও তাঁর পুরো পরিবার থাকে লন্ডনে। বছরের বেশির ভাগ সময় পরিবার ছাড়াই কাটাতে হয় ক্যাটকে। তাই বলে বড়দিন আর নববর্ষের মতো উৎসবে তো আর পরিবার থেকে দূরে থাকা যায় না। পরিবারের সঙ্গে সময় কাটাতে তাই লন্ডনে উড়াল দিয়েছেন ক্যাটরিনা। আর সেখানে গিয়েই পেয়েছেন মায়ের হাতের ওম।ক্যাটরিনার মা সুজান নিজের হাতে একটি মাফলার বুনে উপহার দিয়েছেন মেয়েকে। এই শীতে মায়ের মমতা মাখানো এমন ‘উষ্ণ উপহার’ পেয়ে ক্যাটও ভীষণ খুশি। মাফলার পরা কয়েকটি ছবি তুলে সামাজিক যোগাযোগমাধ্যমে প্রকাশ করেছেন ক্যাট। ক্যাপশনে তিনি লিখেছেন, ‘আশা করি, সবার বড়দিন অনেক ভালো কেটেছে। এই মাফলারটি আমার মা নিজের হাতে বুনে দিয়েছেন। আমার জানা ছিল না যে এখনো মানুষ নিজের হাতে কাপড় বোনে। ধন্যবাদ মা।’এ বছর মুক্তি পাবে ক্যাটরিনা কাইফ অভিনীত জাগগা জাসুস। অনুরাগ বসুর এই ছবিতে তিনি অভিনয় করেছেন সাবেক প্রেমিক রণবীর কাপুরের সঙ্গে। সম্প্রতি এই ছবির ট্রেলার মুক্তি দেওয়া হয়েছে। পুরো ছবি মুক্তি পাবে আগামী ৭ এপ্রিল। ফিল্মফেয়ার।
