
গুঞ্জন আছে, দীপিকা পাড়ুকোন আর প্রিয়াঙ্কা চোপড়া—বলিউডের এই দুই তারকার মধ্যে রয়েছে রেষারেষি, তাঁরা একে অন্যের শত্রু। বিশেষ করে হলিউডের ছবিতে তাঁরা অভিনয় শুরু করার পর থেকেই নাকি তাঁদের দা-কুমড়া সম্বন্ধ। কিন্তু প্রিয়াঙ্কা দেখিয়ে দিলেন, দীপিকার সঙ্গে আসলে তাঁর সম্পর্ক মধুরই। ‘কোয়ান্টিকো’ তারকা জল ঢেলে দিলেন গুঞ্জনকারীদের মুখে।দীপিকা ৩১ বছরে পড়লেন ৫ জানুয়ারি। প্রিয়াঙ্কা টুইটারে পদ্মাবতী তারকার এই শুভদিনে অভিনন্দন জানিয়েছেন। হলিউডে দীপিকার ডেব্যু ছবি ট্রিপল এক্স: রিটার্ন অব জেন্ডার কেজ–এর জন্য জানিয়েছেন শুভেচ্ছা। প্রিয়াঙ্কা লিখেছেন. ‘শুভ জন্মদিন, দীপিকা পাড়ুকোন। বছরটি তোমাকে সুখ ও ভালোবাসায় ভরে দিক। ট্রিপল এক্স ছবির সাফল্য কামনা করি। ছবিটি দেখার জন্য মুখিয়ে আছি।’২০১৪ সালে একটি শোতে প্রিয়াঙ্কা-দীপিকা একসঙ্গে হাজির হয়েছিলেন; বলেছিলেন তাঁদের মধ্যে বন্ধুত্বপূর্ণ সম্পর্ক, কিন্তু সে সময় থেকেই লোকমুখে ছড়িয়ে পড়ে, তাঁরা নাকি একে অন্যকে দেখতেই পারেন না। দুজনেরই হলিউড-স্বপ্ন বাস্তব হওয়ার পর এই গুজব আরও বেশি ডালপালা মেলতে শুরু করে। টাইমস অব ইন্ডিয়া।
