
প্রিয়াঙ্কা চোপড়ার আন্তর্জাতিক খ্যাতি বাড়ছে তো বাড়ছেই। সবাই এখন তাঁর ‘কোয়ান্টিকো টু’ সিরিজের জন্য অপেক্ষা করছে। এরই মধ্যে প্রিয়াঙ্কা পেলেন দারুণ আরেকটি খবর। ১১ মিলিয়ন ডলারেরও বেশি আয় করে তিনি স্থান করে নিয়েছেন সর্বোচ্চ পারিশ্রমিক পাওয়া টেলিভিশন অভিনেত্রীদের তালিকায়। ফোর্বস ম্যাগাজিনের করা এ তালিকায় তিনি অষ্টম। আর এর মাধ্যমেই প্রিয়াঙ্কা ভারতের সর্বোচ্চ পারিশ্রমিক পাওয়া অভিনেত্রীতে পরিণত হলেন। এর আগে ফোর্বসের করা সর্বোচ্চ পারিশ্রমিক পাওয়া অভিনেত্রীদের তালিকায় দীপিকা পাড়ুকোন দশম হয়েছিলেন। দীপিকার আয় ছিল ১০ মিলিয়ন ডলার।প্রিয়াঙ্কা এখন ‘কোয়ান্টিকো টু’ নিয়ে ব্যস্ত। সেপ্টেম্বরের শেষদিকে এবিসি টিভিতে এটির প্রচার শুরু হবে। এ ছাড়া সামনে মুক্তি পাবে প্রিয়াঙ্কার প্রথম হলিউড ছবি ‘বেওয়াচ’। এ ছবিতে তাঁর সঙ্গে অভিনয় করেছেন ডোয়াইন জনসন ও জ্যাক এফরন।
সর্বোচ্চ পারিশ্রমিক পাওয়া টিভি অভিনেত্রীদের তালিকা
১। সোফিয়া ভারগারা - ৪৩ মিলিয়ন ডলার২। ক্যালি কোকো - ২৪.৫ মিলিয়ন ডলার৩। মিন্ডি কেলিং - ১৫ মিলিয়ন ডলার৪। অ্যালেন পম্পেও ও মারিশকা হার্গিটে - ১৪.৫ মিলিয়ন ডলার৬। কেরি ওয়াশিংটন - ১৩.৫ মিলিয়ন ডলার৭। স্টানা কাতিস - ১২ মিলিয়ন ডলার৮। প্রিয়াঙ্কা চোপড়া - ১১ মিলিয়ন ডলার৯। জুলিয়ানা মার্গলিস - ১০.৫ মিলিয়ন ডলার১০। জুলি বোয়েন - ১০ মিলিয়ন ডলার
