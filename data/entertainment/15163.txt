
ফাহিম হোসেন৷ রবীন্দ্রসংগীতশিল্পী ও বাংলাদেশ রবীন্দ্রসংগীত শিল্পী সংসদের সাধারণ সম্পাদক৷ বেঙ্গল ফাউন্ডেশন থেকে আজ প্রকাশিত হচ্ছে তাঁর অ্যালবাম দখিন দুয়ার৷ বেঙ্গল শিল্পালয়ে সন্ধ্যায় হবে প্রকাশনা ও শিল্পীরএকক গানের অনুষ্ঠান৷কত যে মনোহর...দখিন দুয়ার শিরোনামে রবীন্দ্রসংগীতের এই অ্যালবাম প্রকাশের ক্ষণে দাঁড়িয়ে আজ যদি নিজের অনুভূতি প্রকাশ করি, রবীন্দ্রনাথ থেকে কথা ধার করে বলতে হবে, ‘কত যে মনোহর’৷ এ অনুভূতি শুধু ভাষায় প্রকাশ করা যাবে না৷থাকুক প্রতিটি ঋতুর আমেজ...অ্যালবামটি আমি সাজিয়েছি রবীন্দ্রনাথ ঠাকুরের প্রকৃতি পর্যায়ের ১০টি গান দিয়ে৷ অ্যালবাম করার সময় আমার মনে হলো, অধিকাংশ রবীন্দ্রসংগীতের অ্যালবামে তো রবীন্দ্রনাথের বিভিন্ন পর্যায় ও বিভিন্ন ধরনের গান থাকে৷ আমি না হয় প্রকৃতি পর্যায় থেকেই বেছে নিই কয়েকটি গান৷ একটি অ্যালবামে শ্রোতারা পাক প্রতিটি ঋতুর আমেজ৷পেছন পানে চায়...আগে ১৯৯৫ সালে এসো আমার ঘরে এসো শিরোনামে আমার আরেকটি অ্যালবাম বেরিয়েছিল৷ তখন ছিল ক্যাসেটের যুগ৷ সেটি ধারণ করা হয়েছিল ক্যাসেটে৷ দখিন দুয়ার সিডিতে বেরোনো আমার প্রথম অ্যালবাম৷দখিন দুয়ারে দাঁড়িয়ে...পাঁচটি অ্যালবাম করার মতো গান আছে আমার৷ রবীন্দ্রসংগীতের অ্যালবাম বাণিজ্যিকভাবে অতটা লাভজনক হবে না ভেবে অডিও প্রতিষ্ঠানগুলোও অ্যালবাম প্রকাশে সেভাবে আগ্রহী হয়নি৷ অবশেষে বেঙ্গল ফাউন্ডেশন এগিয়ে এসেছে৷ তাদের প্রতি কৃতজ্ঞতা৷আবারও দখিন দুয়ারে...দখিন দুয়ার-এর গান নির্বাচনের ক্ষেত্রে আমি খুব প্রচলিত গান যেমন নির্বাচন করিনি, তেমনি খুব বেশি অপ্রচলিত গানকেও স্থান দিইনি৷ এটুকু বলতে পারি, অ্যালবামের গানগুলো শ্রোতাদের ভালো লাগবে৷এবং সংগঠন...সামনে বাংলাদেশ রবীন্দ্রসংগীত শিল্পী সংসদ থেকে আমরা নানা অনুষ্ঠান হাতে নেব৷ আগামী মার্চে করব ‘বসন্ত উত্সব’৷ রবীন্দ্রজয়ন্তী আন্তর্জাতিকভাবে উদ্যাপনের ইচ্ছাও আছে আমাদের৷ আলতাফ শাহনেওয়াজ
