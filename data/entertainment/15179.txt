
সালমান, শাহরুখ, আমির থেকে শুরু করে হালের রিতেশ, রণবীর, ইমরান—তাঁদের কেউই নন! অভিনেত্রী সোনম কাপুরের দুঃখ, বলিউডে নাকি তাঁর প্রেমপ্রার্থী কেউই অবশিষ্ট নেই!সম্প্রতি সোনম জানিয়েছেন, বলিউডে তিনি কারও সঙ্গে প্রেমের সম্পর্কে জড়াবেন না। এর কারণ? সোনম জানান, বলিউডের এখনকার ছেলেগুলো দারুণ হলেও ভালো ছেলে আর কেউই নেই! বেছে বেছে ভালো সব ছেলেকে নিয়ে ফেলেছেন অন্য অভিনেত্রীরা, আর তাই অভিসারে যাওয়ার মতো বলিউডের কেউই তাঁর পছন্দের তালিকায় নেই।সোনম বলেন, ‘বলিউডে কাজ করতে এসে শিখেছি যে, কাজ ও অভিসার—এ দুটি জিনিস আলাদা হওয়া দরকার।
এ মুহূর্তে বলিউডের অভিনেতাদের মধ্যে সোনমের পছন্দের একজন হচ্ছেন ইমরান খান। ইমরানের প্রশংসায় সোনম বলেন, বলিউডের সবচেয়ে সুন্দর ছেলে ইমরান। অবশ্য এর আগে ‘আই হেট লাভ স্টোরিজ’ চলচ্চিত্রের পরিচালক পুনিত মালহোত্রার সঙ্গেও সোনমের প্রেমের গুঞ্জন উঠেছিল। ইদানীং প্রেমের ক্ষেত্রে সোনমের এই বলিউড-বিমুখতার নিশ্চয়ই কোনো কারণ আছে। অনেকেই আবার এ ক্ষেত্রে আঙুল তুলে দেখিয়েছেন রণবীর-ক্যাটরিনার সাম্প্রতিক অভিসারের বিষয়টির দিকে।
