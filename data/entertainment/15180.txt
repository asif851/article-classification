
ছায়ানটের আয়োজনে আজ পরিবেশতি হবে রবীন্দ্রনাথ ঠাকুরের নৃত্যনাট্য চিত্রাঙ্গদা। ছায়ানট মিলনায়তনে শুরু হবে সন্ধ্যা সাড়ে ছয়টায়। নামভূমিকায় অভিনয় করবেন তাথৈ‘চিত্রাঙ্গদা’ এবং আমি...চিত্রাঙ্গদা আগেও করেছি। তবে এবার মা (শর্মিলা বন্দ্যোপাধ্যায়) পুরো আয়োজনটাকে নতুন করে সাজিয়েছেন। লাঠিনৃত্য, তলোয়ারনৃত্য ছাড়াও ‘চিত্রাঙ্গদা’র দুটো রূপই সুন্দরভাবে ফুটিয়ে তুলেছেন। ছোটবেলা থেকেই চিত্রাঙ্গদা দেখে আসছি, গানগুলো মুখস্থ হয়ে গেছে। ‘চিত্রাঙ্গদা’ চরিত্রটাও আমার ভেতরে ঢুকে গেছে।চলছে মহাযজ্ঞের প্রস্তুতি...অনেক দিন পর ছায়ানটে নৃত্যনাট্য হচ্ছে। তাই আয়োজনটাও এবার বিশাল। বিকেল থেকে রাত পর্যন্ত সবাই মহড়া করছি। দর্শকদের কাছে অনুরোধ, আপনারা দেখতে আসবেন।মায়ের যে গুণ পেয়েছি, যা পাইনি...মা খুব ঠান্ডা মাথায় যেকোনো অনুষ্ঠানের সব বন্দোবস্ত করে ফেলতে পারেন। পুরো অনুষ্ঠানের সব খুঁটিনাটি তাঁর মাথায় থাকে। বয়স কিংবা অভিজ্ঞতায় কমতি থাকার কারণেই বোধ হয় আমি এখনো এটা পারি না।স্মৃতিতে ‘মনের মানুষ’...গৌতম ঘোষের মনের মানুষ ছবিতে অভিনয় আমার জন্য অনেক বড় অর্জন। প্রথম ছবিতেই এত বড় পরিচালক আর অভিনয়শিল্পীদের সঙ্গে কাজ করতে পারাটা সৌভাগ্যের ব্যাপার। মনে আছে, ছবিতে শেষবিকেলের একটা দৃশ্য ছিল। পাঁচ মিনিটের একটা দৃশ্য, কিন্তু এক দিনে শুটিং শেষ করা সম্ভব হয়নি। পরের দুদিন পুরো শুটিং ইউনিটকে গাছের নিচে বসে থাকতে হয়েছে একই রকম সূর্যের আলো পাওয়ার জন্য। এটা আমার জন্য অনেক বড় শিক্ষা।মো. সাইফুল্লাহ
