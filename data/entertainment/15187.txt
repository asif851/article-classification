
চলচ্চিত্রই রাজ্জাকের প্রাণ। সম্প্রতি শোনা গেল, রাজ্জাক নাকি আর চলচ্চিত্রে অভিনয় করবেন না! ঘটনাটা সত্যি কি না, এ বিষয়ে কথা হলো তাঁর সঙ্গে শুনলাম, আপনি নাকি আর চলচ্চিত্রে অভিনয় করবেন না?কয়েক বছর ধরে আমি শারীরিকভাবে অসুস্থ। এই সময়ে বেশ কয়েকবার হাসপাতালেও যেতে হয়েছে। চিকিৎসকেরা আমাকে নিয়ম মেনে চলতে অনুরোধ করেছেন। তাঁদের অনুরোধ এবং আমার শরীরটাকে ঠিক রাখতে আপাতত অভিনয় থেকে দূরে সরে আছি।তার মানে চলচ্চিত্রে অভিনয় না করার ঘটনা সত্যি...আমি কোনো দিন চলচ্চিত্র ছাড়তে পারব না। চলচ্চিত্র আমার রক্তে মিশে গেছে। তবে আগের মতো কোনোভাবেই কাজ করা সম্ভব নয়। আমার শরীরও আর অতটা পরিশ্রম সহ্য করতে পারে না। চিকিৎসক আমাকে জানিয়েছেন, আগামী তিন মাস কোনো অবস্থায়ই ক্যামেরার সামনে দাঁড়ানো যাবে না। এখন তো অনেক ছবি নির্মিত হচ্ছে...এখন ছবির নামে কী যে হচ্ছে, কিছুই বুঝতে পারছি না। এখনকার ছবির না আছে গল্প, না আছে ভালো কোনো নির্মাণ। তা ছাড়া যেখানে একসময় সারা দেশে প্রেক্ষাগৃহ ছিল এক হাজারের বেশি, সেখানে এখন তা নেমে এসেছে তিন শর কোঠায়। যেসব প্রেক্ষাগৃহ আছে, সেগুলোর বেশির ভাগের অবস্থাও ছবি দেখার উপযোগী নয়। এদিকে ভালো পরিচালক এবং রুচিশীল প্রযোজকেরাও ছবি নির্মাণের সঙ্গে এখন যুক্ত নেই। সব মিলিয়ে চলচ্চিত্রের অবস্থা করুণ। এ থেকে উত্তরণের উপায় কী?বাংলাদেশের বিভিন্ন সেক্টরের জন্য সরকার কঠোর কিছু পদক্ষেপ নিচ্ছে। এতে সেই সেক্টর উন্নতিও করছে। অন্য সেক্টরের মতো সরকারকে চলচ্চিত্রের প্রতিও অনেক বেশি মনোযোগী এবং কঠোর হতে হবে। বহুতল বিপণিবিতান কর্তৃপক্ষকে সারা দেশে মাল্টিপ্লেক্স নির্মাণের জন্য নির্দেশনা দিতে হবে। তখন ছবি নির্মাণ বাড়বে এবং মানও বাড়বে।সাক্ষাৎকার: মনজুর কাদের
