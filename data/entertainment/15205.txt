
ইউলিয়া ভান্তুর অভিনয় করার ডাক পাচ্ছেন খুব। সালমান খান বলিউডের বড় তারকাদের একজন। তাঁর বান্ধবী বলেই কি ডাক পাচ্ছেন তিনি? কে জানে!
ইউলিয়া হয়তো বলিউডের ছবিতে কাজ করবেন, এ রকম ভেবেছেন অনেকেই। কিন্তু তিনি ব্যস্ত হয়ে পড়েছিলেন সংগীত নিয়ে। তাই বলে পরিচালকদের কাছ থেকে তাঁর কাছে চিত্রনাট্য আসা বন্ধ হয়নি। অনেকেই তাঁকে অভিনয়ের প্রস্তাব দিচ্ছেন।সালমান খানের রোমানিয়ান বংশোদ্ভূত এই প্রেমিকা জানিয়েছেন, যে চিত্রনাট্যগুলো তিনি পড়ছেন, তার কয়েকটিতে তাঁর জন্য নির্ধারণ করা চরিত্রটি খুবই শক্তিশালী। ‘আমি চিত্রনাট্যগুলো পড়ছি এবং ভাবছি, এ রকম কয়েকটি ছবিতে তো অভিনয় করাই যায়। তবে যদি চলচ্চিত্র জগতে পা রাখি, তবে তা শুধুই অভিজ্ঞতা নেওয়ার জন্য। ক্যারিয়ার হিসেবে এই জগৎটাকে বেছে নেব না। সংগীতই আমার মূল ভালোবাসা।’ বললেন ইউলিয়া।আরেকটি তথ্যও পাওয়া গেল। মঞ্চনাটকেরও প্রস্তাব পাচ্ছেন ইউলিয়া। ‘মঞ্চনাটকে সরাসরি দর্শকদের কাছ থেকে ফিডব্যাক পাওয়া যায়। এটা দারুণ আনন্দদায়ক। কিন্তু তার জন্য অনেক বেশি নিষ্ঠার প্রয়োজন আছে। মিড ডে
