
অনেক দিন আগে ‘কফি উইথ করণ’ অনুষ্ঠানে আলিয়া ভাট বলেছিলেন, তিনি বলিউড অভিনেতা রণবীর কাপুরকে বিয়ে করতে চান। এ কথা নিতান্তই মজা করে বলেছিলেন এই নায়িকা। আসলে রণবীরের সঙ্গে একই ছবিতে জুটি হওয়ার ইচ্ছা ছিল তাঁর। আলিয়ার সেই স্বপ্নই এবার পূরণ হতে চলেছে।অয়ন মুখার্জির ‘ড্রাগন’ ছবিতে একসঙ্গে কাজ করছেন আলিয়া ভাট ও রণবীর কাপুর। এখানে রণবীরকে দেখা যাবে একজন সুপারহিরোর ভূমিকায়। সম্প্রতি অয়ন, রণবীর ও আলিয়া এই ছবির বিষয়ে লন্ডনে একটি বৈঠক করেছেন। জানা গেছে, এই সিনেমার কয়েকটি অ্যাকশন দৃশ্যে অভিনয়ের জন্য মার্শাল প্রশিক্ষকের কাছ থেকে মার্শাল আর্টও শিখবেন রণবীর। ছবির একটি ঘনিষ্ঠ সূত্র জানিয়েছে, আলিয়া আর রণবীরকে এই ছবিতে এমন অনেক কিছুই করতে দেখা যাবে, যা তাঁরা আগে কখনো করেননি। বলিউড হাঙ্গামা।
