
তারকাখ্যাতির শীর্ষে উঠলেই কারও ব্যক্তিগত পছন্দ-অপছন্দ যে মিইয়ে যায় না, তা-ই প্রমাণ করলেন অভিনেত্রী সানি লিওন। ‘রাগিণী এমএমএস ২’-তে স্নানঘরে একটি দৃশ্যে বক্ষ অনাবৃত করার প্রস্তাব করা হয়েছিল সানিকে। কিন্তু তাতে আপত্তি জানিয়েছেন তিনি।ইন্ডিয়া টুডে ডট ইনের খবরে বলা হয়, ‘রাগিণী এমএমস ২’-তে ছয় ঘণ্টা সময় নিয়ে করণ মেহরা ও সানি লিওনকে দিয়ে স্নানের দৃশ্যের শুটিং করেন পরিচালক ভূষণ প্যাটেল। শুটিংয়ের একপর্যায়ে সানিকে বক্ষদেশ অনাবৃত করার প্রস্তাব করা হলেও তিনি তা করতে রাজি হননি। তিনি ছবির প্রোডাকশন টিম ও পরিচালকের কাছে এ দৃশ্য থেকে নিষ্কৃতি চান। তাঁর সঙ্গে আলোচনার পর পরিচালক কৃত্রিমভাবে নগ্ন আবহ তৈরির সিদ্ধান্ত নেন। এতে সম্মতি দেন সানি। ক্যামেরায় ১৭টি আঙ্গিকে এ দৃশ্যটি ধারণ করা হয়েছে।চলচ্চিত্রটিতে সানি লিওনের ভূমিকা প্রসঙ্গে পরিচালক ভূষণ প্যাটেল বলেন, ‘আপনারা সিনেমায় নতুন অবতাররূপে সানিকে দেখতে পাবেন। আপনারা তাঁকে নতুন কিছু করতে দেখবেন, যা আগে দেখেননি। আপনারা আগে কখনো তাঁর নাচ দেখেননি। কিন্তু “বেবিডল” গানে তিনি সেটা করে দেখিয়েছেন। গানটির জন্য তিনি ১০ দিন মহড়া দিয়েছেন।’ভূষণ প্যাটেল আরও বলেন, ‘চলচ্চিত্রটিতে দারুণ অভিনয় করেছেন সানি। তিনি অনেক অ্যাকশন দৃশ্যে অংশ নিয়েছেন। আমরা সানিকে নতুনরূপে চেয়েছি এবং এতে আমরা সফল হয়েছি।’‘রাগিণী এমএমএস ২’ চলচ্চিত্রটিতে ভৌতিক ও যৌন দৃশ্যের সমন্বয় ঘটানো হয়েছে। এটি ২০১১ সালে একতা কাপুর অভিনীত ‘রাগিণী এমএমএস’ চলচ্চিত্রের সিক্যুয়েল। এতে আরও অভিনয় করছেন সন্ধ্যা মৃদুল, দিব্য দত্ত ও পারভীন দাবাস। ২১ মার্চ ছবিটি সিনেমা হলগুলোতে প্রদর্শিত হবে।
