
আইন কি সবার জন্য সমান? এই প্রশ্নটাই এখন উঠছে। হতে পারেন সঞ্জয় দত্ত ভারতের বড় তারকা, কিন্তু আজ যে কারণে তিনি দুই সপ্তাহের সাময়িক মুক্তি পেলেন, আর দশজন সাধারণ বন্দীর বেলায়ও কি একইভাবে বিবেচনা করা হতো? তাঁর ভক্ত-শুভাকাঙ্ক্ষীরা হয়তো আনন্দিত, কিন্তু ভারতেরই একটা অংশ মনে করে, তারকা পরিচয়ের প্রভাবেই এই সাময়িক মুক্তি পেয়েছেন সঞ্জয়। বেশ কয়েকজন আইনজীবী প্রশ্ন তুলেছেন এ নিয়ে।স্বাস্থ্যগত কারণে প্যারোলে মুক্তির আবেদন করেন সঞ্জয়। সাধারণত এ ধরনের আবেদনের ফাইলে ধুলোর পাহাড় জমলেও সঞ্জয়ের আবেদন অবিশ্বাস্য দ্রুততায় মঞ্জুর করা হয়েছে। এ দুই সপ্তাহ সঞ্জয় এখন মুক্ত জীবনযাপন করতে পারবেন। অবশ্য প্রতিদিন তাঁকে স্থানীয় থানায় গিয়ে রিপোর্ট করে আসতে হবে। মিড ডে।
