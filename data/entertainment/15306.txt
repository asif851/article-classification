
তেভার ছবিতে জুটি বেঁধেছেন সোনাক্ষী সিনহা ও অর্জুন কাপুর। সম্প্রতি অর্জুনের কাছের একজন বন্ধু দাবি করেছেন, সম্প্রতি ইস্তাম্বুলে অবকাশযাপনে গিয়েছিলেন সোনাক্ষী ও অর্জুন। এর পরিপ্রেক্ষিতে বলিউডে খবর চাউর হয়েছে, অভিসারে মেতেছেন সোনাক্ষী ও অর্জুন। অবশ্য বেশ জোর গলায় সোনাক্ষীর সঙ্গে প্রেমের কথা অস্বীকার করেছেন অর্জুন।ফোনে এ বিষয়ে জানতে চাইলে অর্জুন বলেন, ‘না, আমি সোনাক্ষীর সঙ্গে প্রেম করছি না’। সোনাক্ষীর সঙ্গে যোগাযোগ করা সম্ভব না হলেও এ বিষয়ে কথা বলেছেন তাঁর মা পুনম সিনহা। খানিকটা রাগের সুরে তিনি বলেছেন, ‘পত্রিকার খবর নিয়ে কথা বলার জন্য আমি একদমই সঠিক মানুষ নই।’ সম্প্রতি এক খবরে এমনটিই জানিয়েছে হিন্দুস্তান টাইমস।অর্জুনের বন্ধু জানিয়েছেন, অর্জুন ও সোনাক্ষীর বন্ধুত্ব অনেক দিনের। তাঁরা শৈশবের বন্ধু। একই স্কুলে পড়ালেখা করেছেন তাঁরা। তাঁদের বাড়িও পাশাপাশি। তাঁদের পরিবারের সদস্যদের ভেতর দারুণ সুসম্পর্ক রয়েছে। সম্প্রতি একসঙ্গে অভিনয় করতে গিয়ে অর্জুন ও সোনাক্ষীর বন্ধুত্ব আরও গভীর হয়েছে। সম্প্রতি কাছের বন্ধুবান্ধবদের সঙ্গে বেশ কয়েক দিনের জন্য ইস্তাম্বুল সফরে গিয়েছিলেন তাঁরা।
