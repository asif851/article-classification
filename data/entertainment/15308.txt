
লোকে যা-ই বলুক না কেন, মানুষ হিসেবে আমির খান যথেষ্ট বিনয়ী। সহিষ্ণু মানুষও বটে। নইলে কি আর সানি লিওনের মতো তারকাকে দুপুরে খেতে ডাকেন তিনি?কয়েক দিন আগে আমিরের সঙ্গে অভিনয়ের ইচ্ছা প্রকাশ করে রীতিমতো অবাক করে দিয়েছিলেন সবাইকে। বলিউডে অনেকের মুখেই একই কথা, ইস্! শখ কত! আমিরের সঙ্গে অভিনয় করতে চায়! অবশ্য আমির তাঁর স্বভাবসুলভ বিনয়ের সঙ্গে এই অভিনেত্রীকে জানিয়েছিলেন যে সানির সঙ্গে কাজ করতে আপত্তি নেই তাঁর।সম্প্রতি দিল্লিতে সাক্ষাৎ হয়েছে এই দুই তারকার। একটি বিজ্ঞাপনের শুটিংয়ের জন্য দিল্লিতে ছিলেন সানি লিওন। সে খবর পেয়ে আর দেরি করেননি আমির। স্বামী ড্যানিয়েল ওয়েবারকেসহ সানিকে মধ্যাহ্নভোজের আমন্ত্রণ জানান আমির।একটি সূত্র জানিয়েছে, সাক্ষাতে ওই তারকা দম্পতিকে উষ্ণ অভ্যর্থনা জানান আমির খান। একসঙ্গে মধ্যাহ্নভোজে অংশ নেন তাঁরা। জানা গেছে, ভোজের খাবারগুলোও ছিল বেশ দামি। গণমাধ্যমে তাঁদের নিয়ে যে নেতিবাচক আলোচনা শুরু হয়েছিল, ধারণা করা হচ্ছে, তাঁদের এই সাক্ষাতের মাধ্যমে সেটা খানিকটা স্বাভাবিক হবে।আমির আর সানি কি একত্রে অভিনয় করবেন?
সূত্রটি জানিয়েছে, হ্যাঁ, এ নিয়েও কথা হয়েছে। তবে সেটা নির্ভর করছে চিত্রনাট্যের ওপর। অভিনয়ের ক্ষেত্রে আমিরের প্রধান বিবেচনা চিত্রনাট্য। চিত্রনাট্য ভালো হলে অবশ্যই একসঙ্গে অভিনয় করবেন তাঁরা। সূত্রটি আরও জানিয়েছে, আমিরের সঙ্গে দেখা হওয়ায় আবেগে উদ্বেলিত হয়ে পড়েন সানি লিওন।সানি ও আমিরের সাক্ষাৎ সম্পর্কে নিশ্চিত হতে সানির স্বামী ড্যানিয়েলকে ফোন করা হয়েছিল। তিনি অবশ্য এই সাক্ষাৎ নিয়ে কোনো মন্তব্য করতে রাজি হননি। তবে সাক্ষাতের ব্যাপারে কোনো নেতিবাচক প্রতিক্রিয়াও দেখাননি। ইন্ডিয়ান এক্সপ্রেস।
