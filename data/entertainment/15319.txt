
চলচ্চিত্রের একসময়ের অন্যতম জনপ্রিয় নায়িকা।কাজ করছেন এখনো। হুমায়ূন আহমেদ স্মরণে আজ মাছরাঙা টিভিতে দেখানো হবে চলচ্চিত্র শঙ্খনীল কারাগার।এই ছবিতে অভিনয় করেছেন তিনি।কথা হলো তাঁর সঙ্গে।‘শঙ্খনীল কারাগার’...অনেক বছর আগের ঘটনা। আমরা শুটিং করছিলাম গুলশানের এক বাড়িতে। একদিন শুটিং স্পটে এলেন হুমায়ূন আহমেদ। সেদিন তাঁর সঙ্গে উল্লেখযোগ্য তেমন কথা হয়নি। যাওয়ার আগে তিনি আমাকে চরিত্রটি বুঝিয়ে দিলেন। তাঁর বোঝানোর ধরনটা আজও আমার মাথায় গেঁথে আছে। আমি অনেক চলচ্চিত্র আর নাটকে অভিনয় করেছি। কিন্তু তাঁর মতো করে এত সহজভাবে চরিত্র এবং গল্প কেউ বুঝিয়ে দিতে পারেননি। শঙ্খনীল কারাগার ছবির পরিচালক মুস্তাফিজুর রহমান। তবে পরে হুমায়ূন আহমেদের পরিচালনায় নাটক আর চলচ্চিত্রে অভিনয় করেছি।হুমায়ূন আহমেদের নাটকে...নাটকগুলোর নাম মনে পড়ছে না। এক ঘণ্টার নাটক তো করেছিই, ধারাবাহিক নাটক এই মেঘ এই রৌদ্রতে কাজ করেছি। তাঁর নাটক আর চলচ্চিত্রে আমি আর আসাদুজ্জামান নূর একসঙ্গে অভিনয় করেছিলাম।নাটকে কাজ করার স্মৃতি...নুহাশপল্লীতে ছিল শুটিং। পৌঁছাতে আমার রাত হয়ে যায়। হুমায়ূন আহমেদের সঙ্গে দেখা হতেই তিনি আমাকে রুমে চলে যেতে বললেন। তাঁর সঙ্গে ছিলেন শাওন। কিছুক্ষণ পর আমাকে ডাকা হলো। নুহাশপল্লীর মাঠে যাওয়ার পর দেখলাম, সেখানে মোমবাতি দিয়ে আলোকসজ্জা করা হয়েছে। দেখতে মালার মতো। আমাকে তখন হুমায়ুন আহমেদ বললেন, ‘আপনাকে নুহাশপল্লীতে স্বাগত।’ আলোর মালা দিয়ে স্বাগত জানানোর সেই দৃশ্য আমার মনে থাকবে। শিল্পীদের তিনি খুব সম্মান করতেন। খুব আপন করে রাখতেন।আপ্যায়ন...নুহাশপল্লীতে হুমায়ূন আহমেদ শিল্পীদের জন্য যে ব্যবস্থা রাখতেন, তা আমি আর কোথাও দেখিনি। তাঁর সঙ্গে কাজের সুযোগে যতটুকু মেশার সুযোগ হয়েছে, তাতে মনে হয়েছে, হুমায়ূন আহমেদের মধ্যে শিশুমন বসত করত।এবার ঈদে আমার ছবি...ঈদে আমার একটি ছবি মুক্তি পাচ্ছে। নাম মোস্ট ওয়েলকাম টু।ঈদের পরিকল্পনা...ঈদের পরদিন মুম্বাইয়ে বেড়াতে যাব। সেখানে কয়েক দিন থাকার পরিকল্পনা আছে।
