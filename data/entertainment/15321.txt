

• এ প্রজন্ম বাংলা ভাষাকে হারিয়ে ফেলছে?• নাতনি বলে, মাতৃভাষা, মুক্তিযুদ্ধ নিয়ে তারা সচেতন। • বাংলা ভাষাকে তারা বাঁচিয়ে রাখবে, এগিয়ে নেবে।

এ প্রজন্ম কি বাংলা ভাষাকে হারিয়ে ফেলছে? এ নিয়ে দাদা ভীষণ চিন্তিত। কিন্তু নাতনি অভয় দেয়। দাদাকে বলে, মাতৃভাষা, মুক্তিযুদ্ধ নিয়ে তারা সচেতন। বাংলা ভাষাকে তারা বাঁচিয়ে রাখবে, এগিয়ে নেবে। এমনই একটি গল্প নিয়ে ২১ ফেব্রুয়ারির বিশেষ নাটক নতুন ফাগুন। নাটকটিতে দাদা চরিত্রে অভিনয় করেছেন সৈয়দ হাসান ইমাম, নাতনি হয়েছেন তানজিন তিশা।
শহীদ দিবস ও আন্তর্জাতিক মাতৃভাষা দিবসের বিশেষ নাটকে তিশার কাজ এবারই প্রথম। তাঁর কাছে এটি নতুন অভিজ্ঞতা। তিনি বলেন, এ ধরনের গল্পের নাটকে অনেক আবেগ, ভালোবাসা জড়িয়ে থাকে। কাজ করে তৃপ্তি পাওয়া যায়।
নতুন ফাগুন নাটকটি লিখেছেন মাসুম শাহরীয়ার। পরিচালনা করেছেন আবু হায়াত মাহমুদ। তিনি বলেন, ২১ ফেব্রুয়ারি রাত আটটায় চ্যানেল আইয়ে নাটকটি প্রচারিত হবে।
