
অভিনয় খুব সহজ পেশা নয়। চরিত্রকে যথার্থভাবে ফুটিয়ে তুলতে অভিনয়শিল্পীদের অনেক কাঠখড় পোড়াতে হয়। জীবনের ঝুঁকি নিয়ে অ্যাকশন দৃশ্যে কাজ করতে গিয়ে তো অনেকে হাত-পা ভেঙেও বসে থাকেন। তবে, এমন কয়েকজন অভিনেত্রী আছেন, যাঁরা নিজের জীবনের একটি বিশেষ সময়েও লাগাতার অভিনয় করে গেছেন। আগে থেকে চুক্তিবদ্ধ হয়ে যাওয়ায় অন্তঃসত্ত্বা হওয়া সত্ত্বেও অভিনয় থেকে বিরতি নেননি তাঁরা। অ্যাঞ্জেলিনা জোলি
‘চ্যালেঞ্জিং’ ছবিতে অ্যাঞ্জেলিনা জোলির চরিত্রটি ছিল বেশ চ্যালেঞ্জিং। সেখানে তিনি এক সন্তান হারানো মায়ের চরিত্রে অভিনয় করেছেন। যিনি কিনা একটি সন্তান হারিয়ে আবার মা হওয়ার স্বপ্ন দেখছেন। আর মজার বিষয় হলো, পুরো ছবিটি জোলি শেষ করেছেন অন্তঃসত্ত্বা অবস্থায়। এই ছবির কাজ শেষ হওয়ার পরপরই জোলির কোলজুড়ে আসে যমজ সন্তান নক্স ও ভিভিয়েন।  লিনা হিডি‘গেম অব থ্রোনস’ তারকা লিনা হিডি। এই সিরিয়ালের পঞ্চম মৌসুমের শুটিংয়ের সময় থেকেই তিনি অন্তঃসত্ত্বা। সেই মৌসুমের একটা পর্বে লিনাকে পুরোপুরি নগ্ন হতে হয়েছিল। কথা ছিল, তাঁকে জেলখানা থেকে আদালতে নগ্ন অবস্থায় হেঁটে যেতে হবে। কিন্তু তাঁকে দেখে যদি দর্শক অন্তঃসত্ত্বা হওয়ার বিষয়টি টের পেয়ে যান, এ জন্য প্রযোজক ডামি ব্যবহারের সিদ্ধান্ত নিয়েছিলেন। কিন্তু লিনা এতে রাজি হননি। পরে লিনার কথামতো তাঁকে দিয়েই দৃশ্যটি ধারণ করা হয়। যাঁরা এই দৃশ্যটি দেখেছেন, তাঁরা নিশ্চয়ই এখন অবাক হচ্ছেন? কারণ, সেখানে লিনাকে দেখে বোঝার কোনো উপায় নেই যে তিনি অন্তঃসত্ত্বা।
ব্লেক লাইভলি‘দ্য শ্যালো’ ছবির শুটিং শুরুর আগেই অন্তঃসত্ত্বা হয়ে পড়েছিলেন নায়িকা ব্লেক লাইভলি। কিন্তু চুক্তিবদ্ধ হয়েছেন, কাজেই তখন কাজ থেকে পিছিয়ে আসারও উপায় ছিল না। ব্লেক অবশ্য ছবিটির জন্য জান-প্রাণ দিয়েই খেটেছিলেন। বেশ কয়েকটি ঝুঁকিপূর্ণ দৃশ্যে নিজেই অংশ নিয়েছিলেন। শুধু শুটিংয়ের শেষ দুই সপ্তাহে ডামি ব্যবহার করতে হয়েছিল তাঁকে। এ ছাড়া ‘দ্য এইজ অব আডালিন’ সিনেমার সময়েও তিনি হবু মা। অন্তঃসত্ত্বা অবস্থাতেই অভিনয় করে গেছেন। তবে বাড়তি কোনো সুবিধা ভোগ করেননি সহশিল্পী ও পরিচালকের কাছ থেকে।
­­­কেট উইন্সলেট‘ডাইভারজেন্ট’ ছবিতে কেট উইন্সলেট পাঁচ মাসের অন্তঃসত্ত্বা ছিলেন। দেখে বোঝার উপায় আছে? এ জন্য অবশ্য কেটের কস্টিউম ডিজাইনার আর সিনেমার ক্যামেরাম্যানকে সাধুবাদ জানাতে হবে। কারণ, গাঢ় রঙের পোশাকে তাঁর ওই সময়ের শারীরিক অবস্থা ঢাকা পড়ে গিয়েছিল। আর ক্যামেরাম্যানও এমনভাবে তাঁর দৃশ্যগুলো ধারণ করেছেন যেন কেটের পেট উঁচু না দেখায়।
সারাহ জেসিকা পার্কার‘সেক্স অ্যান্ড দ্য সিটি’ সিরিজের পঞ্চম মৌসুমের শুটিং শুরু হওয়ার দিনেই জেসিকা টের পেলেন তিনি মা হতে যাচ্ছেন। প্রথম দিকটায় কোনো সমস্যা হয়নি। কিন্তু মাস খানেক যেতেই তাঁর স্টাইলিস্ট একেবারে উঠেপড়ে লাগলেন। ঢিলেঢালা আর বড়সড় পোশাক পরিয়ে তাঁরা সারাহ জেসিকা পার্কারের পেট আড়াল করতে সদা তৎপর ছিলেন। শেষ অবধি অবশ্য দর্শকের চোখকে আড়াল করতে পারেননি জেসিকা। সেই সিরিজটির পর্ব এ কারণে অনেক কমিয়ে আনা হয়েছিল।
ড্রিউ ব্যারিমোর‘ব্লেনডেড’ ছবিতে সাইন করার কিছুদিন পর ড্রিউ অন্তঃসত্ত্বা হন। নানা কারণে ছবির কাজ শুরু হতে দেরি হয়। তত দিনে নায়িকার গর্ভধারণের পাঁচ-ছয় মাস হয়ে গেছে। ঢিলেঢালা পোশাক পরিয়েও পরিচালক দর্শকদের চোখকে ফাঁকি দিতে পারেননি। ‘ব্লেনডেড’-এর প্রথম দৃশ্যই ব্যারিমোরকে দেখে বোঝা যাচ্ছিল যে তিনি অন্তঃসত্ত্বা।
স্কারলেট জোহানসনএকবার তো স্কারলেটের জন্য পুরো ছবির শিডিউল আর কলাকুশলীই পাল্টে ফেলতে হয়েছিল প্রযোজককে। ‘অ্যাভেঞ্জার্স: এইজ অব অলট্রোন’ ছবির সময় ঘটে এ ঘটনা। কারণ, অন্তঃসত্ত্বা স্কারলেট জোহানসন সে সময় কয়েকটি দৃশ্যে কাজ করেই খুব হাঁপিয়ে পরতেন। অগত্যা পরিচালকে ডামি দিয়ে বেশ কয়েকটি দৃশ্য চালিয়ে নিতে হয়েছিল। যদিও ছবিটি দেখে বোঝা যায় না শারীরিকভাবে এ অভিনেত্রী তখন কতটা দুর্বল ছিলেন।  কোর্টনি কক্স জনপ্রিয় টিভি সিরিজ ‘ফ্রেন্ডস’ তারকা কোর্টনি কক্স এই সিরিজের শেষ মৌসুমে কাজ করার সময় অন্তঃসত্ত্বা ছিলেন। আঁটসাঁট পোশাককে তখন তাঁকে বলতে হয়েছিল ‘না’। কিন্তু সন্তান জন্ম দিতে কোর্টনির তখন আর মাত্র চার মাস বাকি। পরে তাড়াহুড়ো করে সিরিজটি শেষ করতে হয়েছিল ‘ফ্রেন্ডস’ টিমকে।
