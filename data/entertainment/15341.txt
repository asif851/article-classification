
শায়না আমিন। ২০০৫ সালে বিজ্ঞাপনচিত্রের মাধ্যমে মিডিয়ায় আসেন। পরের বছর থেকে নাটকেও অভিনয় করছেন। অভিনয় করছেন চলচ্চিত্রেও। আজ চ্যানেল আইয়ে প্রচারিত হবে তাঁর অভিনীত টেলিছবি যিনি মেড ইন জিঞ্জিরা।যিনি মেড ইন জিঞ্জিরা...আলাদীনের চেরাগের গল্প আমরা অনেকেই জানি। যিনি মেড ইন জিঞ্জিরা টেলিছবিটি আলাদীনের চেরাগের গল্পের আধুনিক রূপ। এখানে আমি জেসমিন চরিত্রে অভিনয় করেছি।কালার...আমার নতুন ধারাবাহিক নাটক। ব্যাংককে ১৮ দিনে আমরা পুরো ধারাবাহিকের শুটিং শেষ করেছি। নানা কারণে আমার ধারাবাহিক নাটক করা হয় না। কালার নাটকের গল্পটা একেবারেই অন্য রকম। এ কারণেই করছি। এখানে গল্প বলার ধরনটা দর্শকের ভালো লাগবে।আমার সংসার...বিয়ে করেছি দুই বছর হলো। সবাইকে নিয়ে ভালো আছি। আমি এখন লালমাটিয়া মহিলা কলেজে ব্যবস্থাপনা বিষয়ে স্নাতক তৃতীয় বর্ষে পড়ছি।ম্যানেজমেন্টের ছাত্রীর ম্যানেজ করার গুণ...হা হা হা। ম্যানেজ করার গুণগুলো শিখছি। তবে চূড়ান্ত পর্ব পার হওয়ার পর পুরোপুরিভাবে শিখে ফেলতে পারব।‘মেহেরজান’ ও ‘পিতা’র পর...আমার তৃতীয় চলচ্চিত্র পুত্র এখন পয়সাওয়ালা। পরিচালক নারগিস আক্তার। ছবিটি এখন মুক্তির অপেক্ষায় আছে।বড় পর্দায় প্রথম নিজেকে দেখা...আমার প্রথম ছবি মেহেরজান। তখন নিজেকে বড় পর্দায় প্রথম দেখি। সে অন্য রকম অনুভূতি। তারপর বড় পর্দায় কাজ করার আগ্রহ বেড়ে গেছে।মিডিয়ায় এসেছি, কারণ...একসময় মৌ আপুর বিজ্ঞাপনচিত্র দেখতাম আর ভাবতাম, আমিও যদি মডেল হতে পারতাম। তাঁকে দেখেই মিডিয়ায় কাজ করতে এসেছি। উচ্চমাধ্যমিক প্রথম বর্ষে পড়ার সময় বিজ্ঞাপনচিত্রে কাজ করি।ক্যারিয়ার নিয়ে ভাবনা...অভিনয় শুরু করেছিলাম শখের বশে। ইদানীং অভিনয়ের মায়াজালে জড়িয়ে পড়েছি। আর ক্যারিয়ার হিসেবে এখন অভিনয়ই প্রাধান্য পাচ্ছে।মনজুর কাদের
