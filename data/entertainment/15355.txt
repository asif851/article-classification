
হলিউডের অভিনেতা টম ক্রুজের নতুন একটি ছবির শুটিংয়ের সময় মারাত্মক এক বিমান দুর্ঘটনায় বিমানচালকসহ প্রাণ হারিয়েছেন দুজন। টম ক্রুজের ছবির শুটিংয়ে ১১ সেপ্টেম্বর ঘটা এ দুর্ঘটনায় দুজনের প্রাণহানি ও একজনের আহত হওয়ার বিষয়টি নিশ্চিত করেছে কলম্বিয়ার সিভিল এভিয়েশন কর্তৃপক্ষ। এক খবরে এ তথ্য জানিয়েছে সিএনএন।ভয়াবহ এই দুর্ঘটনার কার​ণে ইউনিভার্সাল পিকচার্সের ব্যানারে নির্মিতব্য এ ছবির শুটিং আপাতত বন্ধ। সিএনএনর ওই প্রতিবেদনে উল্লেখ করা হয়েছে, দুর্ঘটনা ঘটার সময় বিমানটিতে টম ক্রুজ ছিলেন না।এদিকে, ইউনিভার্সাল পিকচার্স বিমান দুর্ঘটনায় নিহতদের পরিবারের প্রতি গভীর সমবেদনা প্রকাশ করেছে।
