
দীপিকা পাড়ুকোন হলিউডে তাঁর প্রথম ছবি ‘ট্রিপল এক্স: দ্য রিটার্ন অব জেন্ডার কেজ’-এর একটি পোস্টার গত শুক্রবার ইনস্টাগ্রামে প্রকাশ করেছেন। এই পোস্টারে শুধু দীপিকার ছবি আছে। আর এতে লেখা রয়েছে, ‘আই ডোন্ট বিলিভ ইন গুড গাইজ’, মানে ‘আমি ভালো মানুষে বিশ্বাস করি না’। এই ছবিতে দীপিকার চরিত্রের নাম সেরেনা। ছবির মূল চরিত্রে দেখা যাবে হলিউড তারকা ভিন ডিজেলকে। এ ছাড়া মাইকেল বিসপিং, টনি জা, স্যামুয়েল এল জ্যাকসন ও রুবি রোজও আছেন এই সিনেমায়। ‘ট্রিপল এক্স’ সিরিজের তৃতীয় কিস্তি এটি। ডিজে কারুসো পরিচালিত এই ছবি মুক্তি পাবে ২০১৭ সালে। এনডিটিভি।
