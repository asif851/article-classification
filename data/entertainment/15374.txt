
‘ফেভিকল সে’ কিংবা ‘হালকাত জাওয়ানি’ গানগুলোতে কারিনা কাপুর খানের নাচ দেখে মুগ্ধ হয়েছেন অগণিত দর্শক। ভারতের সীমানা পেরিয়ে বিশ্বের বিভিন্ন দেশেও দারুণ জনপ্রিয়তা পেয়েছেন বলিউডের এ তারকা অভিনেত্রী। সম্প্রতি তিনি লেবাননের বৈরুতে ছুটি কাটাতে গিয়েছিলেন। সেখানে ছুটি কাটানোর পাশাপাশি ‘আরব’স গট ট্যালেন্ট’ টিভি অনুষ্ঠানের উদ্বোধনী পর্বে নাচ পরিবেশন করে দেড় কোটি রুপি আয় করেছেন এই ‘হিরোইন’ তারকা।এ প্রসঙ্গে ‘আরব’স গট ট্যালেন্ট’ অনুষ্ঠানের সঙ্গে সংশ্লিষ্ট একটি সূত্রের বরাতে জিনিউজ জানিয়েছে, মধ্যপ্রাচ্যের দেশগুলোতে কারিনার ব্যাপক জনপ্রিয়তা রয়েছে। বিষয়টি বিবেচনায় নিয়ে বিপুল অঙ্কের পারিশ্রমিকের বিনিময়ে তাঁকে ‘আরব’স গট ট্যালেন্ট’ অনুষ্ঠানের উদ্বোধনী পর্বে নাচ পরিবেশনের প্রস্তাব দেন আয়োজকেরা। প্রস্তাবে ইতিবাচক সাড়া দিয়ে দেড় কোটি রুপি আয় করেছেন কারিনা।সূত্রটি আরও জানিয়েছে, ওই টিভি অনুষ্ঠানে কারিনাকে দেখার পর দর্শকদের কাছ থেকে ব্যাপক সাড়া পেয়েছেন অনুষ্ঠানের আয়োজকেরা। এ জন্য তাঁরা ভীষণ খুশি।‘আরব’স গট ট্যালেন্ট’ অনুষ্ঠানে অংশ নেওয়ার এক দিন পর নতুন একটি চ্যানেলের যাত্রা শুরু উপলক্ষে আয়োজিত অনুষ্ঠানেও হাজির হয়েছিলেন কারিনা।
