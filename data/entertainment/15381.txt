
দ্য হলিউড রিপোর্টার ও বিলবোর্ড মিডিয়া গ্রুপের প্রেসিডেন্ট জন আমাটো বলেন, ‘তিনি ক্রমাগত সবখানে তরুণ নারীদের স্বনির্ভর হতে, পাল্টা জবাব দিতে এবং কণ্ঠ সোচ্চার করতে ভয় না পেতে উৎসাহ দিয়ে যাচ্ছিলেন। তিনি নিজের মনের কথা বলতে কখনো ভয় পান না। আর নিজের অবস্থান কাজে লাগিয়ে অন্যদের প্রয়োজনে পরামর্শ দেন। তাঁকে “ওম্যান অব দ্য ইয়ার” সম্মানে ভূষিত করতে পেরে আমরা খুব আনন্দিত।’ এই মন্তব্য তিনি করেছেন মার্কিন পপ তারকা সেলেনা গোমেজের ব্যাপারে। হ্যাঁ, এ বছর বিলবোর্ড ম্যাগাজিন ‘ওম্যান অব দ্য ইয়ার’ বা বছরের সেরা নারী ঘোষণা করেছে এই তারকাকে।সম্প্রতি বিলবোর্ড তাঁদের ইনস্টাগ্রামে সেলেনা গোমেজের নতুন ফটোশুটের ছবি প্রকাশ করে এই ঘোষণা দেয়।
এ বছর সেলেনা বরাবরই খবরের শিরোনাম হয়েছেন। দ্য উইকেন্ডের সঙ্গে প্রেম ও ভাঙন, কিডনি প্রতিস্থাপন, সাবেক প্রেমিক জাস্টিন বিবারের সঙ্গে সাক্ষাৎ, নতুন গান প্রকাশ, মঞ্চে ফিরে আসা—সবকিছু নিয়ে খুব ব্যস্ত ছিলেন, তা সহজেই বোঝা যায়। বিলবোর্ডের নজরে তো আসবেনই! দ্য ইন্ডিয়ান এক্সপ্রেস
