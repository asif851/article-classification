
অমিতাভ বচ্চন অভিনীত পিঙ্ক ছবিটি এরই মধ্যে দর্শক-সমালোচকদের কাছে ব্যাপক জনপ্রিয়তা পেয়েছে। এবার এই ছবিটি দেখানো হবে পুলিশকে। শুধু নির্মল বিনোদনের জন্য নয়, রাজস্থানের প্রত্যেক পুলিশ সদস্যকে এই ছবি দেখানোর পেছনে উদ্দেশ্য, তাঁদের আদবকেতা শেখানো। নারীর প্রতি কীভাবে আরও সংবেদনশীল হতে হয়, সেটি তাঁরা যেন পিঙ্ক সিনেমাটি দেখলেই বুঝতে পারেন।ভারত পুলিশের প্রধান কার্যালয় থেকে রাজস্থানের ৩৩টি বিভাগের পুলিশ সদস্যদের জন্য এই ছবির বিশেষ প্রদর্শনীর নির্দেশ দেওয়া হয়েছে।সুজিত সরকার প্রযোজিত পিঙ্ক ছবিটি নারীর মর্যাদা ও নারীদের অধিকার নিয়ে সোচ্চার হওয়ার বার্তা দেয়। কোনো বিপদে পড়লে পুলিশের সহায়তা পেতে নারীদের যেন ঝক্কি পোহাতে না হয় এবং নারী নির্যাতন বা তাঁদের প্রতি যেকোনো অন্যায়ের বিরুদ্ধে পুলিশ যেন যথাযথ ব্যবস্থা নেয়, এ জন্যই কর্তৃপক্ষ পিঙ্ক ছবি প্রদর্শনের বিষয়টি বেশ গুরুত্বের সঙ্গে নিয়েছে।গত ১৬ সেপ্টেম্বর মুক্তি পাওয়া এই ছবিতে অমিতাভ ছাড়াও আরও অভিনয় করেছেন তাপসী পান্নু, কৃতী কুলহারি, আন্দ্রিয়া তারিয়াং, অঙ্গদ বেদিসহ অনেকে। পিটিআই।
