
গ্রামবাংলার আড্ডায় অনেকেই কথার মাঝে নানা ধরনের চুটকি উপস্থাপন করে থাকেন। গ্রামবাংলায় এসব মানুষকে সবাই মজার মানুষ হিসেবেই চিনে থাকেন। এদের মুখের চুটকি শুনতে আবার অনেকেই ভাব জমিয়ে থাকেন তাদের সঙ্গে। আর সেই ব্যক্তিও চুটকি বলে নিজে খুবই মজা পেয়ে থাকেন। সুযোগ পেলেই চুটকির ঝুলি নিয়ে আড্ডা জমিয়ে তোলেন বন্ধুদের আড্ডায় কিংবা আত্মীয়–পরিজনের সঙ্গে। এমনি প্রচলিত গল্প নিয়ে নির্মিত হয়েছে ছয় খণ্ডের নাটক ‘চুটকি ভান্ডার’।এবার ছয় খণ্ডের গল্পগুলো হচ্ছে হরিণী, তালাগুনা, জলযোগ জল বিয়োগ, কৃপণের ধন, তিন পণ্ডিত ও ঘুষখোর। শামীম জামান পরিচালিত এ খণ্ড নাটকগুলো লিখেছেন আহসান আলমগীর, ফজলুল সেলিম, আমানুল হক হেলাল ও শামীম জামান।বিভিন্ন চরিত্রে অভিনয় করেছেন সাজু খাদেম, আ খ ম হাসান, শামীম জামান, রহমত আলী, প্রাণ রায়, অহনা, আলভী, বাঁধন, আমানুল হক হেলাল, তারেক স্বপন, নূরে আলম প্রমুখ।এটিএন বাংলা সূত্রে জানা গেছে, আসন্ন ঈদের পরদিন থেকে সপ্তম দিন পর্যন্ত প্রতিদিন রাত ৮টা ৪৫ মিনিটে দেখানো হবে এটি।
