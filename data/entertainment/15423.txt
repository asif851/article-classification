
সানি লিওনের জন্মদিন পেরিয়ে গেছে দুই মাস আগে। তা ছাড়া এর মধ্যে সানির জীবনে উদ্‌যাপন করার মতো কোনো ঘটনাও তো ঘটেনি। তাহলে হৃতিক রোশন সানির বাড়িতে কেক পাঠাতে গেলেন কেন?শুনে অবাক হবেন, কেবল সানির খেতে ইচ্ছা হয়েছে বলেই তাঁর বাড়িতে দুই প্যাকেট সুস্বাদু কাপ কেক পাঠিয়ে দিয়েছেন হৃতিক।মঙ্গলবার হৃতিকের প্রশিক্ষক মোস্তফা আহমেদের জন্মদিন উপলক্ষে টুইটারে একটি কেকের ছবি প্রকাশ করেছিলেন এই তারকা। সেই ছবির নিচে সানি মন্তব্য করেন, ‘আমার খুব হিংসা হচ্ছে। ইচ্ছা করছে এই ছবিটা প্রিন্ট করে খেয়ে ফেলি।’হৃতিক সানির এই মন্তব্যের জবাবে মজা করে লিখেন, ‘কাগজ খেয়ে ওজন বাড়ানোর দরকার নেই। কালই তোমার জন্য চমৎকার কিছু পাঠাচ্ছি।’পরদিন হৃতিক সত্যি সত্যি কয়েক ধরনের কাপ কেক পাঠান সানির ঠিকানায়। আর সুপারস্টার হৃতিকের কাছ থেকে এমন উপহার পেয়ে সানি যারপরনাই খুশি। আর তাই সেই কেকের সঙ্গে ছবি তুলে টুইটারে প্রকাশ করতে একটুও দেরি করেননি তিনি।সেই ছবির ক্যাপশনে সানি লিখেছেন, ‘কোনটা প্রথমে খাব বুঝতে পারছি না। আমার কাছে এখন এত এত অপশন। আমাকে খুশি করার জন্য হৃতিক রোশনকে ধন্যবাদ।’প্রসঙ্গত, হৃতিক ও ইয়ামি গৌতম অভিনীত ‘কাবিল’ ছবিতে একটি আইটেম গানে দেখা যাবে সানি লিওনকে। বলিউড হাঙ্গামা।
