
ঢাকাই চলচ্চিত্রের জনপ্রিয় নায়ক শাকিব খান এখন সুস্থ। আজ শুক্রবার বিকেলের দিকে হাসপাতাল থেকে নির্মিতব্য সিনেমা ‘রংবাজ’-এর মহরতে যাবেন বলে প্রথম আলোকে জানিয়েছেন তিনি।
বিকেলে গুলশানের একটি রেস্তোরাঁয় রংবাজ ছবিটির মহরত হওয়ার কথা রয়েছে। রংবাজ ছবিতে শাকিবের বিপরীতে অভিনয় করার কথা রয়েছে নায়িকা শবনম বুবলির।
গতকাল বৃহস্পতিবার সকালে নিয়মিত স্বাস্থ্য পরীক্ষার অংশ হিসেবে রাজধানীর ল্যাবএইড হাসপাতালে যান শাকিব খান। শারীরিক অবস্থা দেখার পর চিকিৎসক তাঁকে হাসপাতালে ভর্তি হওয়ার পরামর্শ দেন। পরে চিকিৎসকের পরামর্শে শাকিব খান হাসপাতালে ভর্তি হন। সন্তান আবরাম খান জয়কে কোলে নিয়ে হাসপাতালে যান অপু বিশ্বাস। হাসপাতালে কর্তব্যরত চিকিৎসকের কাছে শাকিবের স্বাস্থ্যের খোঁজ নেন তিনি। হাসপাতালের যে কক্ষে শাকিব খান চিকিৎসাধীন, সেখানে ১০ মিনিট ছিলেন অপু। অপু বিশ্বাস তাঁর স্বামীর জন্য দেশবাসীর কাছে দোয়া চেয়েছেন।আরও পড়ুন:অপু-শাকিবের ১০ মিনিট
 
 
