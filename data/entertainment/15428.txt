
শ্রদ্ধা কাপুরের গত কয়েকটি সফল ছবি দেখলে বোঝা যায়, বৃষ্টির সঙ্গে তাঁর একধরনের সখ্য। যে ছবিতেই এ নায়িকার বৃষ্টিতে ভেজার একটি দৃশ্য থাকে, সে ছবিই বক্স অফিসে সাফল্য পায়। যেমন ‘আশিকি টু’, ‘এক ভিলেন’ আর সর্বশেষ ‘বাগি’ ছবিকে উদাহরণ হিসেবে ধরে নিন। শ্রদ্ধা তাঁর এই বৃষ্টিতে ভেজার সাফল্যের ধারাকে এখন যেন রীতি হিসেবে প্রতিষ্ঠিত করতে চাইছেন। নতুন ছবি ‘হাফ গার্লফ্রেন্ড’-এর পোস্টার দেখে তেমনটাই মনে হচ্ছে। আজই প্রকাশ পাওয়া এ ছবির নতুন পোস্টারে আবারও বৃষ্টিতে ভিজতে দেখা গেল শ্রদ্ধাকে। এবার তিনি ভিজেছেন অর্জুন কাপুরের সঙ্গে। চেতন ভগতের উপন্যাস অবলম্বনে নির্মিত এ ছবি পরিচালক মোহিত সুরি। ছবিটি মুক্তি পাবে আগামী ১৯ মে।
