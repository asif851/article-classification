
‘আমাকে সবাই র‌্যাম্প-মডেল হিসেবেই চেনেন। র‌্যাম্পে কাজের ফাঁকে কয়েকটি টিভি নাটকেও অভিনয় করেছি। এবারই প্রথম চলচ্চিত্রে অভিনয় করেছি। আমার প্রথম ছবি ভালোবাসা জিন্দাবাদ। শুনেছি শিগগিরই নাকি ছবিটি মুক্তি পাবে।’ বললেন আইরিন।ভালোবাসা জিন্দাবাদ ছবিটি পরিচালনা করেছেন দেবাশীষ বিশ্বাস। ছবিতে আরও অভিনয় করেছেন আরেফিন শুভ। কথা ছিল ঈদুল আজহায় মুক্তি পাবে ছবিটি। এবার জানা গেছে, ছবিটি মুক্তির নতুন তারিখ নির্ধারণ করা হয়েছে আগামী ৮ নভেম্বর। আর মুক্তি দেওয়া হবে অর্ধশতাধিক প্রেক্ষাগৃহে। সেভাবেই নেওয়া হচ্ছে প্রয়োজনীয় সব প্রস্তুতি।আইরিন বলেন, ‘অনেকেরই ধারণা, র‌্যাম্পের মেয়েরা অভিনয় সেভাবে জানে না। আমি তাঁদের ধারণা পাল্টাতে চাই। দেখাতে চাই, আমরাও পারি।’আইরিন আরও অভিনয় করছেন সাইফ চন্দন পরিচালিত ছেলেটি আবোলতাবোল মেয়েটি পাগল পাগল ও গাজীউল রহমান পরিচালিত এই তুমি সেই তুমি ছবিতে। এই দুটি ছবিতেই আইরিনের সঙ্গে অভিনয় করছেন আরজু।
