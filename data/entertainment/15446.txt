
চলচ্চিত্র নির্মাতা লি ড্যানিয়েল তাঁর ‘দ্য বাটলার’ চলচ্চিত্রে যুক্তরাষ্ট্রের প্রেসিডেন্ট বারাক ওবামাকে দিয়ে অভিনয় করাতে চেয়েছিলেন; কিন্তু ভয়েই নাকি সে কথা প্রেসিডেন্টের সামনে বলতে পারেননি। ১৬ আগস্ট চলচ্চিত্রটি মুক্তি পাওয়ার আগে ওবামাকে দিয়ে অভিনয় করাতে না পারায় এভাবে আক্ষেপ করেছেন পরিচালক।৫৩ বছর বয়সী মার্কিন প্রযোজক-পরিচালক লি ড্যানিয়েল হোয়াইট হাউস বাটলার ইউজিন অ্যালেনের কাহিনি নিয়ে চলচ্চিত্র নির্মাণ করেছেন। সত্য ঘটনা অবলম্বনে তৈরি এ চলচ্চিত্রটিতে পরিচালকের ইচ্ছা ছিল মার্কিন প্রেসিডেন্টকে দিয়ে অভিনয় করিয়ে নেওয়ার। অবশ্য পরিচালক চাইলে কি হবে? মার্কিন প্রেসিডেন্টকে চলচ্চিত্রে অভিনয়ের জন্য প্রস্তাব দেবেন কে? লি ডেনিস বলেন, ‘চলচ্চিত্রের প্রয়োজনে বারাক ওবামার দৃশ্যে তাঁকেই সবচেয়ে ভালো মানাত। আমি তাঁকেই চেয়েছিলাম। কিন্তু ভয়ে তাঁর কাছে এ কথা বলা হয়নি, আর সে সময় তিনি নির্বাচন নিয়ে ব্যস্ত ছিলেন। শেষপর্যন্ত ওবামার চরিত্রের জন্য অভিনেতা অরল্যান্ডো এরিককেই বেছে নিতে হয়েছে। এ চলচ্চিত্রে ফরেস্ট হুইটেকার, অ্যালান রিকম্যান ও জন কুসাকের মতো অভিনেতারা কাজ করেছেন।’
কপাল মন্দ, পরিচালক যদি শেষপর্যন্ত ভয়কে জয় করতে পারতেন, হয়তো তাহলে আমরা মার্কিন প্রেসিডেন্টের পাশাপাশি একজন অভিনেতা বারাক ওবামাকেও পেতাম।
 
