
বলিউডের অন্যতম জনপ্রিয় তারকা অভিনেতা সালমান খান। ফেসবুক, টুইটারের মতো জনপ্রিয় সামাজিক যোগাযোগ রক্ষার ওয়েবসাইটের মাধ্যমে ভক্তদের সঙ্গে নিয়মিত যোগাযোগ রাখেন। এসব সোশ্যাল মিডিয়ায় তাঁর অনুসারীর সংখ্যা নেহাতই কম নয়। সালমান টুইটারে যোগ দেন ২০১০ সালের এপ্রিল মাসে। প্রথম টুইটার বার্তায় তিনি লিখেছিলেন, ‘আরবাজ নে কাহা কে টুইট কারো তো বানতা হ্যায় বস।’ পাঁচ বছরের মধ্যে খান সাহেবের টুইটার অনুসারীর সংখ্যা কোটি ছাড়িয়ে গেছে। সম্প্রতি টুইটারে পাঁচ বছর পূর্ণ করায় সালমানের অজানা পাঁচটি টুইট অভ্যাসের কথা জানিয়েছে আইবিএন ডটকম। ঘনঘন টুইটটুইটারে সক্রিয় বলিউডের তারকাদের মধ্যে অন্যতম সালমান। ঘনঘন টুইট করতে পছন্দ করেন। শত কাজের ব্যস্ততার পরও ২০১০ সাল থেকে আজ পর্যন্ত ৪১ হাজারেরও বেশি টুইট করেছেন। তার মানে, প্রতিদিন গড়ে ২২টি টুইট করেছেন যা তাঁর মতো ব্যস্ত তারকার ক্ষেত্রে উল্লেখ করার মতো বিষয়ই বটে। মাঝরাতের টুইটার ব্যস্ততাদিনের বেলা কাজ, রাতের বেলা ঘুম-সম্ভবত এই তত্ত্বে বিশ্বাসী নন সালমান। রাত গভীর হওয়ার সঙ্গে পাল্লা দিয়ে বাড়তে থাকে সালমানের টুইটার ব্যস্ততা। বেশির ভাগ সময়ই মাঝরাতে টুইট করেন খান সাহেব।
হ্যাশট্যাগে আসক্তি নেইহ্যাশট্যাগে আসক্তি নেই সালমানের। এখন পর্যন্ত তাঁর সর্বমোট টুইটে হ্যাশট্যাগের ব্যবহার ১০ শতাংশেরও কম। মিডিয়া লিংকে আসক্তি বেশির ভাগ টুইটেই মিডিয়া লিংক যুক্ত করেন সালমান। চার ভাগের এক ভাগ টুইটেই বিভিন্ন মিডিয়ার লিংক দেন। সবচেয়ে বেশি দেন ইনস্টাগ্রামের লিংক। ফটো ও ভিডিও শেয়ারিং এই ওয়েবসাইটে পাঁচ লাখেরও বেশি অনুসারী আছে সালমানের। ব্ল্যাকবেরিতে সক্রিয়টুইট করার ক্ষেত্রে বেশির ভাগ সময়ই ব্ল্যাকবেরি ফোন ব্যবহার করেন সালমান। তাঁর সর্বমোট টুইটের ৬৫ শতাংশই এসেছে ব্ল্যাকবেরি ফোন থেকে। পাশাপাশি অ্যান্ড্রয়েড কিংবা উইন্ডোজ ফোন থেকেও টুইট করেন। তবে সেই সংখ্যা হাতে গোনা।
আরও পড়ুন
ফেসবুকে সবচেয়ে জনপ্রিয় সালমান
অমিতাভকে তাড়া করছেন শাহরুখ!
