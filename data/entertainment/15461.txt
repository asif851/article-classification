
‘পদ্মাবতী’র জন্য নাকি কয়েক কোটি রুপি পারিশ্রমিক নিয়েছেন দীপিকা পাড়ুকোন। গত কয়েক বছর ধরেই ক্যারিয়ারে সবচেয়ে ভালো সময় পার করেছেন। সম্প্রতি বলিউডের সবচেয়ে বেশি পারিশ্রমিক নেওয়া নায়িকাদের তালিকার প্রথমস্থানটিও তার দখলে। এগুলো পুরোনো কথা। ‘চেন্নাই এক্সপ্রেস’ তারকার নতুন খবরটি হলো ২০০৬ সালের একটি ইন্টারনেটে ভাইরাল হয়েছে।
এনডিটিভির খবরে বলা হয়েছে, পুরোনো একটি ছবি। ছবিটি অনুপম খের স্কুলে পড়ার সময় তার এক বান্ধবীর সঙ্গে তোলা। সাদামাঠা ছবি। ওই প্রতিষ্ঠানের মনোগ্রামসহ টিশার্ট পরা হাসিমুখে পোজ দেওয়া ওই ছবিটি ভাইরাল হয়েছে। ওই প্রতিষ্ঠান থেকে ৩২ বছর বয়সী বলিউড তারকা ২০০৬ সালে ডিপ্লোমা করেন। একই বছরে তার কন্নড সিনেমায় অভিষেক হয়।
এর পরের বছরই এক নায়িকার জীবন নিয়ে রচিত হিন্দি ছবি ‘ওম শান্তি ওম’ মুক্তি পায়। বলিউড বাদশাহ শাহরুখ-দীপিকার এই ছবি ২০০৭-এ সুপারহিট হয়। এরপর একে একে সাফল্যর সিঁড়ি বেয়ে তরতর করে উঠেছেন এই তারকা।
‘ওম শান্তি ওম’ ছবি করার আগে ভারতের প্রথম সারির মডেল ছিলেন সাবেক ব্যাডমিন্টন তারকা প্রকাশ পাড়ুকোনের মেয়ে। রনবীরের সঙ্গে প্রেম নিয়ে বলিউড পাড়ায় আলোচনা শীর্ষে দীপিকা।
‘ককটেল’ ছবি মুক্তি পাওয়ার পরই নতুন দীপিকা চমকে দেন গোটা বলিউডকে। ‘ককটেল’-এর পাশাপাশি ‘গোলিয়োঁ কি রাসলীলা রাম-লীলা’, ‘বাজিরাও মাস্তানি’ ও ‘পিকু’, ‘হ্যাপি নিউ ইয়ার’-এর মতো বেশ কিছু সুপার ডুপার হিট ছবিতে চোখে পড়েছে দীপিকার দ্যুতি। শিগগিরই মুক্তি পাবে তাঁর প্রথম হলিউড ছবি ‘ট্রিপল এক্স’ সিরিজের নতুন ছবি।
