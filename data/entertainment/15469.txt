
চ্যানেল আই
সকাল সাড়ে ৭টায় চ্যানেল আই স্টুডিও থেকে সরাসরি প্রচারিত হবে বিশেষ অনুষ্ঠান ‘নানা রঙের রবীন্দ্রনাথের মালা গাঁথব’। গান করবেন রেজওয়ানা চৌধুরী বন্যা। বেলা ২টা ৪৫ মিনিটে ‘সেরা গান’ অনুষ্ঠানে গান শোনাবেন অদিতি মহসিন। উপস্থাপনায় কোনাল।
এটিএন বাংলা
বেলা ৩টা ১০ মিনিটে মুকাদ্দেম বাবুর পরিচালনায় ‘প্রকৃতি ও রবীন্দ্রনাথের বর্ষার গান’। সন্ধ্যা ৫টা ২০ মিনিটে নৃত্যানুষ্ঠান ‘হে বন্ধু বিদায়’। রাত ৮টা ৪৫ মিনিটে নাটক সমাপ্তি। শফিকুর রহমান শান্তনুর নাট্যরূপে এটি পরিচালনা করেছেন বি ইউ শুভ। অভিনয়ে স্পর্শিয়া, জনি ও অরুণা বিশ্বাস। রাত ১০টা ৪৫ মিনিটে বিশেষ অনুষ্ঠান ‘তবু মনে রেখো’। গান শোনাবেন শ্রেয়া গুহঠাকুরতা ও নুরুল ইসলাম।
দেশ টিভি
রাত ৯টা ৪৫ মিনিটে বুলবুল ইসলাম ও অদিতি মহসিন গান শোনাবেন ‘তুমি রবে নীরবে’ অনুষ্ঠানে।
দীপ্ত টিভি
রাত ১২টায় বিশেষ টক শো ‘সন্ধ্যারাগে রবি’। অতিথি থাকবেন কথাসাহিত্যিক সেলিনা হোসেন, অধ্যাপক বিশ্বজিৎ ঘোষ ও রবীন্দ্র গবেষক আহমেদ রফিক। উপস্থাপনা করবেন অধ্যাপক সৌমিত্র শেখর।
আরটিভি
রাত ১০টা ৫ মিনিটে ‘তুমি আমারই’ অনুষ্ঠানে রবীন্দ্রনাথের গান শোনাবেন জি বাংলার সারেগামাপার ২০১৬-এর গ্রুপ চ্যাম্পিয়ন শিল্পী দুর্নিবার সাহা।
এনটিভি
রাত সাড়ে ১১টায় প্রচারিত হবে রবীন্দ্রনাথের ছোটগল্প অবলম্বনে নাটক ডিটেকটিভ। তারিক মুহাম্মদের পরিচালনায় নাটকটিতে অভিনয় করেছেন রিয়াজ, ফারহানা মিলি, মৌটুসী বিশ্বাস, আশিক মুনির, সুজন হাবিব।
একুশে টেলিভিশন
‘আছে দুঃখ, আছে মৃত্যু’ অনুষ্ঠানে গান শোনাবেন অদিতি মহসিন, কমলিকা চক্রবর্তী ও স্বপ্নীল সজীব। প্রচারিত হবে রাত ১০টায়।
বাংলাভিশন
‘সীমার মাঝে অসীম তুমি’ অনুষ্ঠানে গান শোনাবেন ফাহিম হোসেন চৌধুরী ও অনিমা রায়। প্রচারিত হবে রাত ১১টা ২৫ মিনিটে।
মাছরাঙা টেলিভিশন
সন্ধ্যা ৬টায় বিশেষ আলোচনা অনুষ্ঠান ‘রবীন্দ্র ভাবনায় মা’। অতিথি নাট্যজন আতাউর রহমান, কথাসাহিত্যিক সেলিনা হোসেন ও শিল্পী মিতা হক। সন্ধ্যা ৭টা ৪০ মিনিটে অঞ্জন আইচের নাটক মিনু। অভিনয়ে ইমন, রিমি করিম, আবুল হায়াত, শামীমা নাজনীন। রাত ১১টায় ‘কবিতা ও গানে কবিগুরু’ অনুষ্ঠানে থাকবেন মহিউজ্জামান চৌধুরী ও জয়ন্ত চট্টোপাধ্যায়।
 
