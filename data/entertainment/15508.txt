
সম্প্রতি টাইমস অব ইন্ডিয়ার এক ভোটাভুটিতে সবচেয়ে কাঙ্ক্ষিত পুরুষ নির্বাচিত হয়েছেন ক্রিকেটার বিরাট কোহলি। কিন্তু বিরাটের সবচেয়ে কাঙ্ক্ষিত কে!ভারতের নামজাদা তারকা ক্রিকেটার বিরাট কোহলি। প্রেম করছেন অনেক দিন থেকেই। শুরুর দিকে লুকোচুরি খেললেও, পরে জনসমক্ষে প্রেমের কথা স্বীকারও করেছেন। তবে প্রেমিকা আনুশকাকে নিয়ে কোনো প্রশ্নের মুখে পড়লে বরাবরই জবাব দিতে লজ্জা পেতে দেখা গেছে বিরাটকে। কিন্তু সম্প্রতি সাহসী বিরাটের পরিচয়ই মিলল। কোনো সংকোচ না করে রীতিমতো প্রেমিকার নাম উল্লেখ করে প্রশংসায় পঞ্চমুখ হন ২৬ বছর বয়সী এ তারকা ক্রিকেটার। বলেন, ‘আমার চোখে আমার প্রেমিকা আনুশকা শর্মা সারা বিশ্বের মধ্যে সবচেয়ে কাঙ্ক্ষিত নারী।’সম্প্রতি ২০১৪ সালের সবচেয়ে কাঙ্ক্ষিত ৫০ জন পুরুষের যে নামের তালিকা প্রকাশ করেছে টাইমস অব ইন্ডিয়া, সেই অনলাইন ভোটিংয়ের ফলাফলে জমা পড়া ২০.৩ লাখ ভোটের মধ্যে সবচেয়ে বেশি ভোট পেয়ে তালিকায় শীর্ষস্থান দখল করেছেন বিরাট। এ দৌড়ে তিনি পেছনে ফেলেন হৃতিক রোশন, রণবীর কাপুর, জন আব্রাহাম, সাইফ আলী খানের মতো তারকা অভিনেতাদের।সম্প্রতি এক সাক্ষাৎকারে বিরাটকে জিজ্ঞেস করা হয়, তাঁর কাছে সবচেয়ে কাঙ্ক্ষিত নারী কে। জবাবে আনুশকার নাম নেন বিরাট। বলেন, ‘আমার চোখে আমার প্রেমিকা আনুশকা শর্মা সারা বিশ্বের মধ্যে সবচেয়ে কাঙ্ক্ষিত নারী।’
এর পেছনের কারণ জানতে চাইলে বিরাটের সোজাসাপ্টা জবাব, ‘সে সাধাসিধে ও সুন্দর মনের একজন মানুষ। ঠিক আমার মতোই সেও অনেক সৎ। তার এই সততা আমি প্রচণ্ড ভালোবাসি। এই গুণটির কারণেই তার প্রতি সবচেয়ে বেশি আকর্ষণ অনুভব করি আমি।’সদ্য প্রকাশিত ২০১৪ সালের সবচেয়ে কাঙ্ক্ষিত ৫০ জন পুরুষের নামের তালিকায় বিরাট ছাড়া আরও আছেন ফাওয়াদ খান, ফারহান আখতার, সিদ্ধার্থ মালহোত্রা, রণবীর সিং, এমএস ধোনি, অর্জুন রামপাল, আদিত্য রয় কাপুর, বরুণ ধাওয়ান, রানা দাগুবতী, করণ সিং গ্রোভার, যুবরাজ সিং, অর্জুন কাপুর, সুশান্ত সিং রাজপুত, সুরেশ রায়না, টাইগার শ্রফ, হানি সিং, রণবিজয় সিং, রঘুরাম রাজন প্রমুখ।
আরও পড়ুন:অবশেষে বিরাট-আনুশকার স্বীকারোক্তিআনুশকা আসতেই ‘বিরাট বিরাট’ চিৎকার
