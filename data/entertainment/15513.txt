
স্পেনের ফ্লামেনকো নাচের শিল্পী কারেন লুগো। ঢাকা আন্তর্জাতিক লোকসংগীত উৎ​সবে যোগ দিতে এসেছিলেন ঢাকায়। উৎ​সবের দ্বিতীয় সন্ধ্যায় ছিল তাঁর দলের পরিবেশনা। সেদিন দুপুরে ও পরিবেশনার পরদিন বিকেলে ওই পাঁচতারকা হোটেলে প্রথম আলোর সঙ্গে আলাপ হয় এই শিল্পীর। গতকাল রাতে ঢাকা ছেড়েছেন কারেন লোগো ও রিকার্ডো মোরোর দলটি। প্রথমবার বাংলাদেশে পরিবেশনার অভিজ্ঞতার কথা জানালেন তিনি।
প্রথমবার বাংলাদেশে এসে কেমন লাগছে? এই উৎ​সবে ​এলেন কেন?
ভালো লেগেছে। এই উৎ​সবটির ব্যাপারে আমাদের যা জানানো হয়েছিল, তাতে মনে হয়েছে এটা বেশ সমৃদ্ধ একটি উৎ​সব।আপনার পরিবারের কেউ নাচ করতেন?মা নাচ করতেন বটে। কিন্তু নাচকে পেশা হিসেবে নেননি।ফ্লামেনকো নাচটা কেমন? ইউটিউবে টুকটাক দেখেছি।খুব শক্তিশালী, জটিল, ছন্দময়, পূর্ণাঙ্গ ও আনন্দময় একটা নাচ। আমরা বাঙালিরা যদি এই নাচ শিখতে চাই? নাচটা একটু কঠিন। যদি আপনার ভালো লেগে যায়, তাহলে শিখতে সমস্যা হবে না। সে জন্য প্রচুর ফ্লামেনকো শুনতে হবে এবং নাচ দেখতে হবে।আপনার কি কোনো ডিগ্রি আছে এই নাচের?না, নাচটা প্রায় ঘরে বসেই শিখেছি। তবে অনেক শিল্পী ও পেশাদারের কাছ থেকে টিপস নিতে হয়েছে। বাংলাদেশে নাচ পরিবেশন করে কেমন ​লেগেছে?ভালো লেগেছে। এখানকার দর্শক শ্রোতারা সমাদর করতে জানে। আমন্ত্রণ পেলে আবারও আসব।
সাক্ষাৎ​কার: রাসেল মাহমুদ
