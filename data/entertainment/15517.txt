



গানটির শিরোনাম ‘শুধু তোমাকে’।
তিনি এবার গাইলেন জুয়েল মোর্শেদের সঙ্গে। 
‘ওখানকার মানুষগুলোকে খুব আপন মনে হয়।’


ভারতীয় সংগীতশিল্পী মধুবন্তী বাগচীর গলায় ‘এগিয়ে দে’, ‘নেই আলো’ কিংবা ‘তোমাকে চাই’ গানগুলো শ্রোতাদের বেশ পছন্দের। তিনি এবার গাইলেন বাংলাদেশের কণ্ঠশিল্পী জুয়েল মোর্শেদের সঙ্গে। ‘শুধু তোমাকে’ শিরোনামের এই গানটি কথা ও সুর শাওন গানওয়ালার, সংগীত আমজাদের।
গানটির ভিডিও নির্মিত হয়েছে বাংলাদেশে। সম্প্রতি ভারত থেকে মুঠোফোনে মধুবন্তী বলেন, ‘আমাদের এখানকার গান করা, আর বাংলাদেশে গান করা এক রকম নয়। তবে বাংলাদেশের শিল্পীদের সঙ্গে কাজ করতে খুব ভালো লাগে। ওখানকার মানুষগুলোকে খুব আপন মনে হয়।’ তিনি আরও বলেন, ‘বাংলাদেশের ফাহিম ইসলাম ও আহমেদ রাজিবের সঙ্গেও দুটি গান করেছি। তবে জুয়েলের সঙ্গে গাওয়া গানটির ভিডিও হয়েছে। এটি বাংলাদেশে আমার গানের প্রথম ভিডিও। আমি ওখানে গিয়ে শুটিংয়ে অংশ নিয়েছিলাম। আগ্রহ নিয়ে দেখার অপেক্ষায় আছি।’
ভিডিওটির নির্মাতা শাহরিয়ার পলক (প্রেক্ষাগৃহ) জানান, ভালোবাসা দিবস উপলক্ষে আজ সন্ধ্যায় ধ্রুব মিউজিক স্টেশনের ইউটিউব চ্যানেলে উঠবে ভিডিওটি।
