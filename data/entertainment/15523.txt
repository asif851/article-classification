
প্রচণ্ড পিঠব্যথায় শয্যাশায়ী হতে হয়েছিল বলিউড অভিনেতা অভিষেক বচ্চনকে। মেরুদণ্ডের হাড় স্থানচ্যুত হওয়ায় চিকিৎসক তাঁকে এক মাস বাড়িতে বিশ্রাম নিতে বলেছিলেন। বিশ্রামের মেয়াদ ফুরিয়েছে। এবার ঘর থেকে বেরিয়ে জোরেশোরে আসন্ন ছবি ‘হাউসফুল ৩’-এর প্রচারে নেমেছেন ‘জুনিয়র বচ্চন’।সোমবার সকালে অভিষেক একটি টুইট বার্তায় লিখেছেন, ‘এক মাস বিশ্রাম নেওয়ার পর এখন সেরে উঠেছি। আবারও কাজে ফিরতে হবে। “হাউসফুল ৩” নিয়ে আসছি।’‘হাউসফুল ৩’-এ অভিষেকের সহ-অভিনয়শিল্পীদের তালিকায় আছেন অক্ষয় কুমার, জ্যাকুলিন ফার্নান্দেজ, রিতেশ দেখমুখ, নার্গিস ফকরি, লিসা হেইডন, জ্যাকি শ্রফ, বোমান ইরানি। ছবিটি মুক্তি পাবে জুনের ৩ তারিখে। এনডিটিভি।
