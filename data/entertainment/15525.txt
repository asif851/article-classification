

বলিউডে আমিরকে এর আগে বলা হতো মিস্টার পারফেকশনিস্ট। ইদানীং তাঁকে মিস্টার প্যাশনেট বলা হচ্ছে। গত ১৪ মার্চ ছিল মিস্টার প্যাশনেট আমির খানের জন্মদিন। আমির খুব ঘটা করে এবারের জন্মদিন পালন করেননি। ছোট্ট সেই আয়োজনে তাঁর কাছের কিছু মানুষ উপস্থিত ছিলেন। কিন্তু মধ্যরাতে আচমকা এক কাণ্ড ঘটল। হুট করেই সেখানে শুভেচ্ছা জানাতে হাজির হলেন শাহরুখ খান।দুই খানের মধ্যে বন্ধুত্বের সম্পর্ক ক্রমেই যেন বাড়ছে। এই তো সেদিন নেটফ্লিক্সের প্রধান নির্বাহীর সঙ্গে এক বৈঠকে দেখা গেল দুজনকে। আমির এক সাক্ষাৎকারে বললেন, তাঁদের সম্পর্ক একেবারেই ব্যক্তিগত। পেশাদারি কোনো মনোভাব সেখানে নেই। এর আগে দুজনের মধ্যে দেখা এত দহরম-মহরম যায়নি। তাই দুজনকে নিয়ে তৈরি হয়েছে নানা গুঞ্জন। তবে কি দুই খানকে এক পর্দায় দেখা যাবে?সেদিন আমিরের জন্মদিনে শাহরুখের উপস্থিতি কেউ কল্পনা করেননি। কিন্তু রাত ১টার দিকে বলিউড কিং খান হাজির। সূত্র জানায়, আমিরের সঙ্গে তিনি অনেকক্ষণ ধরে আলাপও চালিয়েছেন। অবশ্য দুজনের কথাবার্তার কিছুই জানা যায়নি। তবে গুঞ্জন উঠেছে, দুজনের ঘন ঘন সাক্ষাৎ নতুন কিছুর দিকে নিয়ে যাচ্ছে কি বলিউডকে?আমির খান এখন কাজ করছেন ‘থাগ অব হিন্দোস্তান’ ছবিতে। খুব শিগগির শাহরুখ খানকে দেখা যাবে ‘দ্য রিং’ ছবিতে। বলিউড লাইফ
