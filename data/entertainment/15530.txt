
সুপরিসর কক্ষটির দুই পাশে রাখা টেবিলের ওপর ঠাঁই পেয়েছে অনেকগুলো সাদা কাগজ। বেশির ভাগই হাতে তৈরি কাগজ৷ কাগজগুলো নিয়ে ব্যস্ত একদল তরুণ শিল্পী। কৌটা থেকে রং নিয়ে রাঙিয়ে দিচ্ছেন যে যাঁর চিত্রপট। তুলির খেলায় জলরঙের ব্যবহারে উদ্ভাসিত হচ্ছে নানা বিষয়।মঙ্গলবার ভরদুপুরের চিত্র এটি। শিশু একাডেমীর লেকচার থিয়েটারে চলছিল তরুণ শিল্পীদের ছবি আঁকার ক্যাম্প। জলরং আঁকিয়ে শিল্পীদের সংগঠন জলের ধারার পঞ্চম প্রতিষ্ঠাবার্ষিকী উপলক্ষে আয়োজন করা হয়েছে এ আর্ট ক্যাম্প।দুই দিনব্যাপী জলরঙে চিত্রকর্ম সৃজনের এই ক্যাম্পে অংশ নিচ্ছেন এই সময়ের বাছাই করা ১৬ জন তরুণ চিত্রশিল্পী। আর এই তরুণদের সঙ্গে ক্যাম্পে যোগ দিয়েছেন খ্যাতিমান জ্যেষ্ঠ শিল্পী হামিদুজ্জামান খান, আইিভ জামান, বীরেন সোম, আইিভ জামান ও গৌতম চক্রবর্তী।আজ বুধবার শেষ হবে এই আর্ট ক্যাম্প। ক্যাম্পে অংশ নেওয়া শিল্পীরা হলেন: সোহাগ পারভেজ, শারমিন আক্তার, শাহনূর মামুন, কামালুদ্দিন, সুমন সরকার, জিন্নাতুন জান্নাত, তিলোত্তমা ভৌমিক, আরিফুল ইসলাম, মিন্টু দে, কামরুন নাহার, বিপ্লব কুমার দাস, আরিফুর রহমান, মহিবুল ইসলাম, নাজমুল হক, আলাউদ্দিন, এনামুজ্জাহিদ ও সম্পা হালদার।
