
ট্রেলারটি মুক্তি পেয়েছিল গত ১৩ অক্টোবর। একদিনের মাথায় সেটি দেখে ১১ কোটি ৪০ লাখেরও বেশি বার!
গত বছর মুক্তি পাওয়া হলিউড ছবি ‘ফিফটি শেডস অব গ্রে’-এর সিক্যুয়েল ছবি ‘ফিফটি শেডস ডার্কার’-এর ট্রেলার করেছে এ রেকর্ড। ইউটিউব, ফেসবুক ও ইনস্টাগ্রামে প্রকাশিত হয়েছিল ট্রেলারটি।পিপল ম্যাগাজিনের দেওয়া এ তথ্য অনুযায়ী, এখন পর্যন্ত প্রথম দিনে কোনো ছবির ট্রেলার দেখার এটিই সর্বোচ্চ রেকর্ড। এর আগের রেকর্ডটি ছিল ‘স্টার ওয়ারস: দ্য ফোর্স অ্যাওকেনস’ ছবির ট্রেলারের। মুক্তির পর প্রথম দিনে সেটি দেখা হয় ১১ কোটি ২০ লাখের বেশিবার।২০১৭ সালের ফেব্রুয়ারিতে ‘ফিফটি শেডস ডার্কার’ ছবিটি মুক্তি পাবে। এএনআই
