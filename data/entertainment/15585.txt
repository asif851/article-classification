
প্রথম আলো অফিসের চারতলার লিফট থেকে হঠাৎ বের হলেন মৌসুমী হামিদ। হাতে, কাঁধে ইয়া বড় বড় ব্যাগ! দেখেই ভিরমি খেলাম। ফিক করে হেসে দিলেন মৌসুমী হামিদ। দম নিয়ে বললেন, ‘আরে ভাই, ভয়ের কিছু নেই। সাত দিনের মহড়ার জন্য প্রথম আলো অফিসে একবারেই চলে আসিনি। হা হা হা...।’এবার হাসি থামিয়ে বললেন, ‘শুটিং শেষ করে এলাম। মহড়া শেষ করে আবার কক্সবাজারে শুটিংয়ে ছুটতে হবে। তাই এত কিছু।’ বলেই সোজা মহড়াকক্ষের পথে পা বাড়ালেন। পরপরই তুমুল উত্তেজনা নিয়ে হইহুল্লোড় করে মহড়াকক্ষে একযোগে হাজির হলেন শায়না, নিশো ও মেহজাবিন। ওখানে আগে থেকেই কোরিওগ্রাফার তানজিল তাঁর দলবল নিয়ে উপস্থিত। নিশো, শায়না, মেহজাবিন, মৌসুমী হামিদ মহড়াকক্ষে ঠিক সময়ে হাজির হলেও ইমন লাপাত্তা। তাঁর অবস্থান জানার জন্য ফোনে একাধিকবার চেষ্টা করছে ‘আনন্দ’ বাহিনী। ততক্ষণে পুরোদমে চলছে তানজিল বাহিনীর প্রস্তুতি।
২.এদিন মহড়াকক্ষের একপাশে হইচই বাধিয়ে দিয়েছেন শায়না, নিশো, মেহজাবিন ও মৌসুমী হামিদ। মোবাইলে ফ্রন্ট ক্যামেরায় নিশো তাঁদের দলের ছবি তুলতে গিয়েই পাকিয়ে ফেলেছেন গণ্ডগোল! ঠেলাঠেলি করে নিজের মুখ ক্যামেরায় বন্দী করতে আপ্রাণ চেষ্টা চালিয়ে যাচ্ছেন এই চার তারকা। তবে মুহূর্তে উত্তেজনা আরও বেড়ে গেল, কোরিওগ্রাফার তানজিল যখন সবাইকে একযোগে মহড়ার তাগিদ দিলেন। ছবি তোলার রণে ভঙ্গ দিয়ে আপসোস নিয়ে নিশো বলে উঠলেন—‘যা আর ছবিটা তোলা হলো না।’ এ কথা শুনে শায়না বড় বড় চোখে নিশোকে বলে বসলেন, ‘দোষ তো তোমার। তুমি ছবি তুলতে এত দেরি করলে কেন?’
৩.একদিনের ঘটনা। মহড়া চলছে অন্য একটি দলের। অপু বিশ্বাস এসে উপস্থিত হলেই আরেকটি মহড়া শুরু করা যাবে। অপেক্ষা তাঁর জন্য। ‘আনন্দ’ বাহিনী ফোনে তাঁর কোনোভাবেই নাগাল পাচ্ছে না। ওদিকে গানের সঙ্গে ভালো করে নাচের মুদ্রা মিলিয়ে নিচ্ছেন তানজিলের সহযোগী খালেদ। হঠাৎ অপু বিশ্বাসের ফোন। ওপাশ থেকে দুঃখ
