
বলিউডে আরেকটি বন্ধুত্বের অবসান ঘটল? শেষ হয়ে গেল নায়িকা কাজল ও নির্মাতা করণ জোহরের ২৫ বছরের বন্ধুত্ব?এমনিতেই গুঞ্জন ছিল বাতাসে। গত বছর ২৮ অক্টোবর মুক্তি পায় করণ জোহর নির্মিত ছবি ‘অ্যায় দিল হ্যায় মুশকিল’ ও কাজলের স্বামী অজয় দেবগন নির্মিত, প্রযোজিত ও অভিনীত ছবি ‘শিবায়’। তখন থেকেই সবাই ধারণা করছিলেন, কাজল ও করণের বন্ধুত্বে ফাটল ধরেছে।সম্প্রতি অনলাইনে কয়েকটি ছবি ছড়িয়ে পড়ে, যা করণ জোহরের লেখা বই ‘অ্যান আনসুইটেবল বয়’-এর কয়েকটি পৃষ্ঠা বলে সন্দেহ করা হচ্ছে। সেখানে দেখা যাচ্ছে, করণ জোহর তাঁদের সম্পর্কের অবনতির জন্য অজয়কে দায়ী করেছেন।গত বছরের ১ সেপ্টেম্বর কাজলের করা টুইট দেখেই নাকি করণ বুঝেছিলেন, কাজলের সঙ্গে বন্ধুত্বটা আর টিকছে না। ‘শিবায়’-এর মুক্তি ঠেকাতে করণ ঘুষ দিয়েছেন এমন ইঙ্গিত করে কাজল সেদিন টুইট করেছিলেন, তিনি ‘স্তম্ভিত’। টাইমস অব ইন্ডিয়া
