
বিশ্বকাপ ফুটবল নিয়ে গান তৈরি করেছেন শফিক তুহিন। বাঁশি থেকে শুরু করে ট্রফি পর্যন্ত ফুটবল খেলার সঙ্গে যুক্ত প্রায় সব কটি শব্দ ব্যবহার করা হয়েছে গানটির কথায়। লিখেছেন, সুর করেছেন এবং কণ্ঠ দিয়েছেন শফিক তুহিন। সংগীত পরিচালনা করেছেন রাফি।এরই মধ্যে গানটি নিয়ে তৈরি হয়েছে মিউজিক ভিডিও। পরিচালনা করেছেন ইলান। দেশের বিভিন্ন টিভি চ্যানেলে দেখা যাবে মিউজিক ভিডিওটি।শফিক তুহিন বলেন, ‘যেদিন থেকে বিশ্বকাপ ফুটবল দেখছি, সেদিন থেকেই আমি ব্রাজিলের সমর্থক। আমি নিজেও ফুটবল খেলার সঙ্গে অনেক দিন যুক্ত ছিলাম। চুয়াডাঙ্গাতে জেলা পর্যায়ে খেলেছি। ১৯৯৭-৯৮ সালে ঢাকা বিশ্ববিদ্যালয় বিজ্ঞান অনুষদের ফুটবল দলের অধিনায়ক ছিলাম আমি।’
