
অস্কারের দৌড়ে ফেবারিট ছিলেন না। তার পরও মনোনয়ন যখন পেয়েছেন, মনে ক্ষীণ আশা তো ছিলই। কিন্তু শেষ পর্যন্ত সেরা অভিনেতার নাম ঘোষণা তাঁর চোখে বিষাদের জল এনে দিল। এ নিয়ে পাঁচবার মনোনয়ন পেয়েও একবারও অস্কার ট্রফি হাতে তোলার সৌভাগ্য হলো না লিওনার্দো ডিক্যাপ্রিওর। ১৯৯৪ সালে হোয়াটস ইটিং গিলবার্ট গ্রেপ, ২০০৫ সালে দি অ্যাভিয়েটর, ২০০৭ সালে ব্লাড ডায়মন্ড-এর পর এবার দ্য উলফ অব ওয়াল স্ট্রিট ছবির জন্য দুটো বিভাগে মনোনয়ন পেয়েছিলেন। এবারও ব্যর্থ হওয়ার পর হলিউডের বাসিন্দারা একের পর এক টুইট করে সমবেদনা জানিয়েছেন তাঁকে। আইএএনএস।
 
