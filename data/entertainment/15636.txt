
অভিনয়ে নিয়মিত দেখা যায় তাঁকে। তবে পরিচালকের আসনে তিনি বসেন কালেভদ্রে। প্রায় আট বছর পর পরিচালক হিসেবে ফিরছেন অভিনেতা রুবেল। একটি নয়, দুটো ছবি নিয়ে আসছেন তিনি। ছবিগুলোর নাম ডিজিটাল নায়ক ও নন্দিনী। পরিচালক হিসেবে মাসুম পারভেজ রুবেলের শেষ ছবি ছিল রক্ত পিপাসা। মুক্তি পায় ২০০৭ সালে।গত সোমবার সন্ধ্যায় বিএফডিসির ভিআইপি প্রজেকশন মিলনায়তনে রুবেল তাঁর দুটি ছবির মহরত অনুষ্ঠানের আয়োজন করেন। এ সময় অনুষ্ঠানে উপস্থিত ছিলেন তথ্যমন্ত্রী হাসানুল হক ইনু, যুব ও ক্রীড়া উপমন্ত্রী আরিফ খান জয়, পরিচালক সোহানুর রহমান সোহান, অভিনেতা জায়েদ খান, অভিনেত্রী শিরিন শিলা, রাইসা রশীদ, সুমাইয়া সাকি প্রমুখ।পরিচালক রুবেল জানান, ১০ সেপ্টেম্বর থেকে ছবির শুটিং শুরু করবেন।
