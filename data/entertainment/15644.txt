
রণবীর সিং ও দীপিকা পাড়ুকোন বিয়ে করছেন! তাও নাকি এ মাসেই! তাঁরা নাকি বিয়ে করতে যাবেন চার্চে। তবে একটা কিন্তু আছে...তাঁরা বিয়ে করছেন হোমি আদাজানিয়ার বহু প্রতীক্ষিত ছবি ফাইন্ডিং ফ্যানিতে। পোস্টারে তাঁদের সদ্য-বিবাহিত খ্রিষ্টান জুটি হিসেবে দেখা গেছে। সেখানে রণবীর বিয়ের আনন্দে ওয়াইনের গ্লাস ছুড়ে মারছেন, আর দীপিকা দাঁড়িয়ে আছেন সুন্দর একটি সাদা গাউন পরে। রণবীর-দীপিকা ছবিতে গ্যাবো-অ্যাঞ্জি। তবে বেশি দিন রণবীর সংসার করতে পারছেন না! বিয়ের কিছুদিন পরই গ্যাবোর মৃত্যু হবে। তখন স্যাবিও (অর্জুন কাপুর) এসে হাত ধরবে অ্যাঞ্জির। ২৫ আগস্ট চলচ্চিত্রটি মুক্তি পাচ্ছে। টাইমস অব ইন্ডিয়া
