
পর্দায় বেশির ভাগ সময় ‘বিগ বি’কে দেখা গেছে হয় নায়ক, নয় ইতিবাচক কোনো চরিত্রে। তবে, ২০০২ সালে ‘আঁখে’ ছবিতে নেতিবাচক একটি চরিত্রে দেখা গিয়েছিল অমিতাভ বচ্চনকে। এবার সেই ছবিরই সিক্যুয়েল ‘আঁখে টু’তে আবারও খল ভূমিকায় দেখা যাবে বলিউডের এই বর্ষীয়ান অভিনেতাকে।
‘আঁখে’তে অমিতাভের সঙ্গে অভিনয় করেছিলেন অক্ষয় কুমার, অর্জুন রামপাল, সুস্মিতা সেন, পরেশ রাওয়াল ও অতিথি চরিত্রে বিপাশা বসু। সিক্যুয়েলে এঁরা কেউই থাকছেন না। ছবির পরিচালক আনিস বাজমি এমনটাই জানিয়েছেন। জন আব্রাহামকেও হয়তো দেখা যেতে পারে এখানে, তবে বাকি শিল্পীদের নাম এখনো চূড়ান্ত হয়নি।‘আঁখে’ ছবিটি ‘ব্লাইন্ড রেজ’ নামে একটি ইংরেজি ছবি থেকে অনুপ্রাণিত। বলিউড হাঙ্গামা।
