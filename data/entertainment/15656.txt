
ক থো প ক থ ন: শায়না আমিন। শুরুটা হয়েছিল ২০০৫ সালে মডেলিং দিয়ে। এরপর অভিনয় করছেন নাটক ও চলচ্চিত্রে। আজ এসএ টিভিতে প্রচারিত হবে ধারাবাহিক নাটক কালার। এই নাটকে অভিনয় করেছেন তিনিকালার...ব্যাংককে ১৮ দিনে কালার ধারাবাহিকের শুটিং শেষ করেছি। এর গল্প অন্য রকম; তাই কাজটি করেছি। এখানে গল্প বলার ধরনটা চমৎকার। তা ছাড়া নাটকে আমাদের মেকআপ ও গেটআপ—সবই দারুণ! আর সুন্দর সব লোকেশনে শুটিং করেছি।র‌্যাম্পে আমি...আমি কখনো র‌্যাম্পে হাঁটিনি। কিন্তু এই নাটকে আমি র‌্যাম্পের সহকারী কোরিওগ্রাফার। নাটকটিতে র‌্যাম্পের অনেকেই কাজ করেছেন। তাঁদের কাছ থেকে সহযোগিতা পেয়েছি।‘পুত্র এখন পয়সাওয়ালা’...আমার প্রথম চলচ্চিত্র মেহেরজান। এরপর কাজ করেছি মাসুদ আখন্দের পিতা ছবিতে। আমার তৃতীয় চলচ্চিত্র পুত্র এখন পয়সাওয়ালা। পরিচালক নারগিস আক্তার। শুনেছি, এবার পয়লা বৈশাখে ছবিটি মুক্তি পাবে।এখন যা করছি...সুন্দর গল্পের একটি নাটকের কাজ শেষ করেছি। দেবজ্যোতি ভক্ত পরিচালিত নাটকটির নাম একটি জাদুর বাক্স এবং কয়েকটি বিভ্রান্ত প্রজাপতি। এতে আমার সহশিল্পীরা হলেন মাজনুন মিজান, বাঁধন, আলভী প্রমুখ।নতুন ধারাবাহিক...দীর্ঘ ধারাবাহিকে কাজ করার সাহস পাচ্ছি না। প্রায়ই দেখি, দীর্ঘ ধারাবাহিকে একটা সময় মূল গল্প হারিয়ে যায়। নাটকগুলো দেখলে মনে হয়, টেনেহিঁচড়ে পর্বের সংখ্যা বাড়ানো হচ্ছে।আমার সংসার...দুই বছর হলো বিয়ে করেছি। সবাইকে নিয়ে ভালো আছি। আমি এখন লালমাটিয়া মহিলা কলেজে ব্যবস্থাপনা বিষয়ে স্নাতক তৃতীয় বর্ষে পড়ছি। সংসার সামলে নিয়ে সবকিছু করতে হচ্ছে।
