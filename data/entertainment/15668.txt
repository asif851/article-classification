
মিন গার্লস তারকা লিন্ডসে লোহানের সঙ্গে মিশন ইম্পসিবল তারকা টম ক্রুজের অভিসারের গুঞ্জনের রেশ শেষ হতে না হতেই এবার অস্ট্রেলিয়ান সুপার মডেল মিরান্ডা কারের সঙ্গে টমের সখ্যের খবর ফাঁস হলো। ঘনিষ্ঠ সূত্রের বরাতে যুক্তরাজ্যের মিরর ডটকম জানিয়েছে, গত বছরের নভেম্বরে একটি সামাজিক অনুষ্ঠানে মিরান্ডাকে দেখার পর থেকে তাঁর প্রতি দুর্বল হয়ে পড়েন টম। এখন ফোনে তাঁদের নিয়মিত যোগাযোগ হচ্ছে। এ ছাড়া গোপনে দেখা-সাক্ষাৎও করছেন তাঁরা। ২০১২ সালে হলিউডের অভিনেত্রী কেটি হোমসের সঙ্গে বিচ্ছেদের পর থেকে একাকী জীবন কাটাচ্ছেন ৫২ বছর বয়সী টম ক্রুজ। অন্যদিকে, ২০১৩ সালের অক্টোবরে ব্রিটিশ অভিনেতা অরলান্ডো ব্লুমের সঙ্গে দাম্পত্য জীবনের ইতি টানার ঘোষণা দেন ৩১ বছর বয়সী মিরান্ডা। এর এক মাসের মাথায় লন্ডনে একটি সামাজিক অনুষ্ঠানে মিরান্ডার সঙ্গে টমের পরিচয় হয়।প্রথম দেখাতেই মিরান্ডার রূপে মুগ্ধ হয়ে যান টম। কোনোভাবেই মিরান্ডাকে ভুলতে পারছিলেন না তিনি। এদিকে কাছের বন্ধু অস্ট্রেলিয়ান ব্যবসায়ী জেমস প্যাকারের সঙ্গে মিরান্ডার অভিসারের খবর চাউর হয়। তবে জেমস ও মিরান্ডার সম্পর্ক সামনে না এগোনোয় মিরান্ডার সঙ্গে সখ্য গড়ে তোলেন টম। এখন পর্যন্ত তাঁদের মধ্যে বহুবার ফোনে কথা হয়েছে, এখনো হচ্ছে। গোপনে দেখা-সাক্ষাৎও করছেন তাঁরা। টমের মিরান্ডাকে পছন্দ করার অন্যতম কারণ তাঁর অস্ট্রেলিয়ান উচ্চারণ। এই অস্ট্রেলিয়ান উচ্চারণের কারণেই সাবেক স্ত্রী নিকোল কিডম্যানের প্রেমে পড়েছিলেন টম। টমের চোখে কেটি হোমসের চেয়ে অনেক বেশি আকর্ষণীয় মিরান্ডা। 
আরও পড়ুন প্রেম করছেন লিন্ডসে লোহান-টম ক্রুজ!
