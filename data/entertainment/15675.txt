
‘নিরজা’ ছবিতে অভিনয়ের সুবাদে যেন প্রশংসার সাগরে ভাসছেন সোনম কাপুর। সাধারণ দর্শক, চলচ্চিত্র সমালোচকদের বাঁধভাঙা প্রশংসা চলছে তো চলছেই। অথচ এই অভিনেত্রীর বাবা অনিল কাপুরই কিনা বললেন উল্টো কথা। অনিল কাপুর জানিয়েছেন, তাঁর মেয়ের আরও উন্নতি দরকার! সম্প্রতি এক সাক্ষাৎকারে অনিল কাপুর বলেন, ‘কেউ হয়তো বা পৃথিবীর সেরা অভিনেতার স্বীকৃতি পেয়েছেন কিন্তু তাঁকেও প্রতিনিয়ত শেখার মধ্যেই থাকতে হয়। পারফরম্যান্সের জন্য দর্শকদের কেমন প্রশংসা পাওয়া গেল, সেটাই বড় বিষয় না। মেয়ে সোনম কাপুরের অভিনয় প্রসঙ্গে তিনি বলেন, ‘তার এখনো অনেক উন্নতি করার প্রয়োজন আছে।’ ইন্দো-এশিয়ান নিউজ।
