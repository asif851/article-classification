
১৯৮৬ সালে বাবা রাজ্জাকের হাত ধরে চলচ্চিত্রে আসেন বাপ্পারাজ। চাঁপাডাঙ্গার বউ ছবির পরিচালক ছিলেন রাজ্জাক। বাপ্পারাজ তাতে প্রথম অভিনয় করেন। এবার চলচ্চিত্র পরিচালনা করছেন বাপ্পারাজ। ছবির নাম কার্তুজ। এবারও বাবা আছেন তাঁর পাশে। কার্তুজ ছবির সার্বিক তত্ত্বাবধান করছেন রাজ্জাক।বাপ্পারাজ বলেন, ‘ছবি পরিচালনার ইচ্ছে অনেক দিনের। তবে এত তাড়াতাড়ি করব, ভাবিনি। শুরুতে ভেবেছিলাম বেঈমান ছবিটি দিয়ে পরিচালনায় নাম লেখাব। কিন্তু শেষ মুহূর্তে সিদ্ধান্ত পরিবর্তন করেছি।’কার্তুজ ছবিতে অভিনয় করেছেন নিপুণ। তিনি বলেন, ‘বাপ্পারাজের সঙ্গে কাজ করে মনে হলো, বাংলা চলচ্চিত্রের সফল একজন পরিচালক হবেন তিনি। গানের চিত্রায়ণ আর অভিনয়ের দৃশ্য ধারণে বাপ্পা যে মুনশিয়ানা দেখিয়েছেন, তা দেখে মুগ্ধ হয়েছি।’সম্প্রতি রাঙামাটিতে টানা ১২ দিন কার্তুজ ছবির শুটিং করেছেন নিপুণ। ছবিতে আরও অভিনয় করছেন সম্রাট, সোহান প্রমুখ।
