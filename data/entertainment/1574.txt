
‘এআইবি রোস্ট’ অনুষ্ঠানের মঞ্চে আপত্তিকর কথা বলে তুমুল সমালোচনার মুখে পড়েছিলেন পরিচালক করণ জোহর, অভিনেতা অর্জুন কাপুর ও রণবীর সিং। দর্শকসারিতে বসে হাততালি দেওয়ার অপরাধে ফেঁসে গিয়েছিলেন দীপিকা পাড়ুকোনও! শাহরুখ খান, আমির খানসহ বলিউডের নামী তারকারা তীব্র প্রতিক্রিয়া জানিয়েছেন আগেই, ঘটনা গড়িয়েছে আদালত পর্যন্ত। মঞ্চে অশ্লীল পরিবেশনার অভিযোগে মামলা করা হয়েছিল করণ, অর্জুন, রণবীর, দীপিকাসহ অনুষ্ঠানের সঙ্গে জড়িত ১৪ জনের নামে। সম্প্রতি মুম্বাইয়ের উচ্চ আদালত রেহাই দিয়েছেন দীপিকা পাড়ুকোনকে। আদালতের নির্দেশ অনুযায়ী, ১৬ মার্চ পর্যন্ত তাঁকে গ্রেপ্তারের নিষেধাজ্ঞা দেওয়া হয়েছে। সেদিন বিচারের শুনানি হবে।তারকাদের বিরুদ্ধে আইনি অভিযোগটি করেছিলেন ভারতীয় অনলাইন অ্যাকটিভিস্ট সন্তোষ ধুন্দকার। মুম্বাই পুলিশ লিখিত অভিযোগ নিতে রাজি না হওয়ায় তিনি সরাসরি আদালতে মামলা করেছিলেন। ইন্ডিয়ান এক্সপ্রেস।
