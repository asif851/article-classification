
ভারতীয় মডেল ও অভিনেত্রী লিসাকে খুঁচিয়ে দিয়েছেন সমালোচকেরা। তাঁদের দাবি, সার্জারি করিয়ে ঠোঁট ঠিক করিয়েছেন তিনি। টুইটারে এর পাল্টা জবাব দিয়েছেন ‘ভিরাপ্পন’ অভিনেত্রী লিসা রে। গুজবের হাওয়াকে জানিয়ে দিয়েছেন, কোনো ‘লিপ জব’ করেননি তিনি। খুদে ব্লগ টুইটারে নিজের বিশ বছর আগের ছবি দিয়ে তিনি লিখেছেন, ‘কতিপয় সমালোচক আমার ঠোঁট নিয়ে মেতেছেন দেখে অবাকই হলাম! আরে ভাই, ও রকম কিছুই হয়নি। এই পুরোনো ছবিগুলোই তার প্রমাণ।’ দীর্ঘদিন ক্যানসারে ভুগে প্রায় ১৩ বছর পর ‘ইশ্‌ক ফরএভার’ ছবির মাধ্যমে বলিউডের সিনেমায় ফিরেছেন ইন্দো-কানাডীয় অভিনেত্রী লিসা রে। তিনি ‘বলিউড/হলিউড’ ও ‘কাসুর’ ছবির মাধ্যমে পরিচিতি পেয়েছিলেন। গত শুক্রবার এক ফ্যাশন শো উপলক্ষে ঢাকায় এসে র‍্যাম্পে হেঁটেছেন তিনি। ইন্ডিয়ান এক্সপ্রেস
