
মীম৷ এটিএন বাংলায় আজ প্রচারিত হবে টেলিছবি সেই তুমি এলে৷ এখন বিভিন্ন টিভি চ্যানেলে প্রচারিত হচ্ছে মীমের নতুন বিজ্ঞাপনচিত্র৷আমরা আমরাই তো...গ্রামীণফোনের নতুন বিজ্ঞাপনচিত্র৷ দারুণ সাড়া পাচ্ছি৷ গ্রে অ্যাডভার্টাইজিংয়ের পিপলু ভাই তৈরি করেছেন৷ এখানে আমার দ্বৈত চরিত্র৷ ভাবনাটা শুনেই খুব এক্সাইটেড ছিলাম৷ তাও আবার নিজের সম্পূর্ণ বিপরীত দুটি চরিত্রকে ফুটিয়ে তোলা! নিজেকে নিজে কল্পনা করে করে কথা বলতে গোড়াতে একটু কষ্ট হয়েছে৷ নিজেকে নিজেই বকা দেওয়ার অভ্যাস কয়জনের থাকে? একপর্যায়ে নিজেই নিজের ওপর বিরক্ত হয়ে বকে দিয়েছি, ‘মীম, ইটস টু মাচ!’ এই অভিজ্ঞতাটা একেবারেই নতুন৷‘সেই তুমি এলে’...টেলিছবিটির নাট্যকার ও পরিচালক রশীদ নিউটন৷ আমার সঙ্গে অভিনয় করেছেন আমিন খান৷সরস্বতীর আশীর্বাদে...সরস্বতী পূজার দিন সকালে ঘুম থেকে উঠেই সবাই মিলে গিয়েছি কল্যাণপুরে, মামার বাড়িতে৷ পুরো পরিবার একসঙ্গে অঞ্জলি দিলাম, সারা দিন খাবার খেয়েছি, ভাইবোনেরা মিলে আড্ডা দিয়েছি৷রঙিন পর্দার ঝলকানি...এ বছর ব্যস্ত থাকব সিনেমা নিয়ে৷ এখন আরিফিন শুভ আর মৌসুমী আপুর সঙ্গে একটি ছবিতে অভিনয় করছি৷ কাজ প্রায় শেষের পথে৷ এ বছর মুক্তি পাবে কানামাছি, জোনাকীর আলো, পদ্মপাতার জল ছবিগুলো৷আমি পারু হয়েছি...নাটক খুব একটা করছি না৷ তবে ভালোবাসা দিবসে ইমরুল রাফাতের পরিচালনায় আমি দেবদাস হতে চাই নামে একটি নাটকে কাজ করেছি৷ নাটকে আমি ‘পারু’৷ দেবদাস-এর ডিজিটাল ভার্সন বলতে পারেন৷ আমি নিশ্চিত করে বলতে পারি, নাটকটি দেখে দর্শক আনন্দ পাবেন৷ খাদিজা ফাল্গুনী
