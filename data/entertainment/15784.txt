
প্রথম বলিউড তারকা হিসেবে নিউইয়র্ক ফ্যাশন উইকের র‍্যাম্পে হাঁটলেন সানি লিওন। নিজের এই রেকর্ডে অভিভূত এই বলিউড অভিনেত্রী।
নিজের মুগ্ধতার কথা জানিয়ে নিউজ এজেন্সি ইন্দো এশিয়ান নিউজ সার্ভিসকে বলেন, ‘এটা খুবই দারুণ। যখন আমি দেখলাম যে আমিই প্রথম বলিউড অভিনেত্রী হিসেবে হাঁটছি, এটা আরও ভালো লাগল।’ফ্যাশন ডিজাইনার অর্চনা কুচারের ডিজাইন করা পোশাক পরে গত বৃহস্পতিবার নিউইয়র্ক ফ্যাশন উইকে র‍্যাম্পে হাঁটলেন এ বলিউড অভিনেত্রী। ‘মাস্তিজাদে’ অভিনেত্রী পরেছিলেন সাদা গাউন, সঙ্গে ছিল রঙিন এমব্রয়ডারির কাঁচুলি।সানি লিওন ছাড়াও ফ্যাশন উইকে হাঁটেন অ্যাসিড–আক্রান্ত রেশমা কোরেশি।এ বছর সানির দুটি ছবি মুক্তির অপেক্ষায় আছে। একটি ‘বেইমান লাভ’, অন্যটি ‘টিনা অ্যান্ড লোলো’। আগামী বছর শাহরুখ অভিনীত ‘রইস’ ছবির একটি গানে তাঁকে দেখা যাবে। এ ছাড়া তিনি বিশেষ চরিত্রে অভিনয় করছেন সোনাক্ষী সিনহা অভিনীত ‘নূর’ এবং অজয় দেবগন ও ইমরান হাশমী অভিনীত ‘বাদশাহো’তে। এনডিটিভি
