
বলিউডের তারকা অভিনেতা সালমান খানের বিয়ে নিয়ে জল কম ঘোলা হয়নি! সম্প্রতি বলিউডের তারকা সালমান খান তাঁর লাখো ভক্তর কৌতূহল মেটাতে অবশেষে বিয়ে, সন্তান নিয়ে তাঁর ভাবনা ও পরিকল্পনার পাশাপাশি ‘প্রিয়তম বন্ধু’ ক্যাটরিনা কাইফ সম্পর্কেও বেশ খোলামেলা কথা বলেছেন। 
সম্ভবত তাঁর বিয়ে নিয়ে নানা গুজব ছড়ানো বন্ধ করার পাশাপাশি ভক্তদের কৌতূহল মেটাতেও এমনটি বলে থাকবেন এই ‘দাবাং’ তারকা। টাইমস অব ইন্ডিয়া এক প্রতিবেদনে সালমানের বিষয়টি এভাবেই উল্লেখ করেছে।সম্প্রতি মনোহরভাই প্যাটেলের জন্মবার্ষিকীর এক অনুষ্ঠানে উপস্থিত ছিলেন সালমান। ভারতের ভান্ডারা ও গোন্ডিয়া জেলার মেধাবী ছাত্রদের হাতে এই অভিনেতা সোনার মেডেল তুলে দেন।এদিন ইন্ডিয়া টিভির সাংবাদিক রজত শর্মার সঙ্গে কথা বলার সময় রজতের প্রতিটি প্রশ্নেরই স্পষ্ট উত্তর দেন সালমান। রজত যখন সালমানকে প্রশ্ন করেন যে তিনি কি এখনো বিয়ের জন্য প্রস্তুত নন? এমন প্রশ্নে এই ‘বজরঙ্গি ভাইজান’ তারকা উত্তর দেন, ‘শুরুতে ভেবেছিলাম যে আমার বিয়ের বয়স হয়নি। কিন্তু এখন দেখি যে বিয়ের বয়স পেরিয়ে এসেছি।’ সালমান বলেন, কিন্তু আমি সুখী...এটা ঘটবে।’সালমান বলেন, ‘প্রথমে আমার ভাবনায় ছিল যে অর্পিতার (সালমান খানের বোন) বিয়ে হয়ে যাওয়ার পর বিয়ে করব। কিন্তু এখন আমার আর অন্য কোনো উপায়ই নেই!’ উপস্থিত এক ছাত্র যখন সালমানকে প্রশ্ন করেন—বিয়ে নিয়ে তাঁর পরিকল্পনা কী? সালমান এর উত্তরে তাঁকে বলেন, ‘বিয়ে ব্যাপারটি নিয়ে আমার সন্দেহ আছে, কিন্তু আমি দুই-তিনজন সন্তান চাই। আর বিয়ে ছাড়া সন্তানের বিষয়টা বেশ কঠিন ব্যাপারই বটে। কিন্তু আমার মনে হয় আমি তার ব্যবস্থা করতে পারব।’ টাইমস অব ইন্ডিয়া।
