
গানে ফিরেছেন লতা মঙ্গেশকর।২০১৫ সালে শেষ গান গেয়েছিলেন তিনি, হিন্দি ছবি ডুন্নো ওয়াই টু… লাইফ ইজ অা মোমেন্ট ছবিতে। গানটি ছিল ‘জানে ক্যায়া হে, জানা ম্যায়নে’। শারীরিক অসুস্থতার কারণে এরপর আর গান করা হয়নি। ওই সময়ে ভারতের সংবাদমাধ্যম ডিএনএ–এর একটি সংবাদে জানানো হয়, জনপ্রিয় এই গায়িকা গানের জগৎ থেকে অবসরে যাচ্ছেন। এ খবরে বিস্মিত হন লতা। বলেন, ‘আমি এই পৃথিবীতে এসেছি কেবল গানের জন্য এবং শেষনিশ্বাসের আগ পর্যন্ত আমি গান করে যাব।’স্বাস্থ্যের কারণে দুই বছর গান করেননি লতা। সম্প্রতি আবার গাইলেন তিনি। রেকর্ড করছেন ধর্মীয় ভক্তিমূলক গান (রাম রক্ষা স্তোত্রের ৩৮টি শ্লোক)। লতা মঙ্গেশকর বলেন, ‘দীর্ঘদিন ধরে গাইতে চাইছিলাম। সময়ের সঙ্গে পেরে উঠছিলাম না। অবশেষে শুরু করলাম। ইতিমধ্যেই দুটি শ্লোক রেকর্ড করা হয়েছে।’হিন্দুস্তান টাইমস।
