
এত দিন একটা ঠান্ডাযুদ্ধ চলছিল বলিউড ‘কুইন’ কঙ্গনা রনৌত আর ‘ভাইজান’ সালমান খানের মধ্যে। কারণ, সালমানের বজরঙ্গি ভাইজান ও সুলতান ছবি দুটিতে অভিনয়ের প্রস্তাব ফিরিয়ে দিয়েছিলেন কঙ্গনা। কিন্তু এখন মনে হচ্ছে. সালমানের সঙ্গে আবার বন্ধুত্বপূর্ণ সম্পর্ক গড়তে চান কঙ্গনা। আর তাই সম্প্রতি এই দুজনকে দেখা গেল একসঙ্গে জমিয়ে আড্ডা দিতে।মুম্বাইয়ের মেহবুব স্টুডিওতে সালমান খান একটি বিজ্ঞাপনের শুটিং করছিলেন। স্টুডিওর আরেকটি জায়গায় শহীদ কাপুরের সঙ্গে নতুন ছবি রেঙ্গুন-এর প্রচারণায় ছিলেন কঙ্গনা। শুটিংয়ের ফাঁকে কঙ্গনা জানতে পারেন, পাশের সেটেই আছেন সালমান। তাই প্রচারণার কাজ শেষে কঙ্গনা নিজে গিয়ে দেখা করেন সাল্লুর সঙ্গে। ঘনিষ্ঠ এক সূত্র জানায়, তাঁদের দুজনের মধ্যে গোলমেলে কিছুই ছিল না। বরং তাঁরা এমনভাবে হাসছিলেন আর গল্প করছিলেন যেন দারুণ ভাব এই দুই তারকার মধ্যে। মনে হচ্ছে, সব ঠিক হয়ে গেছে তাঁদের মধ্যে। বলিউড বাবল।
