

ঘনিয়ে আসছে সেই কাঙ্ক্ষিত দিন, যার অপেক্ষায় অধীর হয়ে থাকেন চলচ্চিত্রপ্রেমীরা। ২৬ ফেব্রুয়ারি যুক্তরাষ্ট্রের ক্যালিফোর্নিয়ার ডলবি থিয়েটারে বসবে এ বছরের অস্কার আসর। তাই সেই বিশেষ দিনটি সামনে রেখে আজ শুরু হচ্ছে ধারাবাহিক অস্কার আয়োজন। আজ থাকছে অস্কার-পরবর্তী গভর্নরস বল অনুষ্ঠানের খাবার নিয়ে মজার সব তথ্য।
*শেফ ওল্ফগ্যাং পাক ও তাঁর দল তৈরি করবে অস্কার-পরবর্তী ভোজের খাবার ও পানীয়।*১ হাজার ৫০০ অতিথির জন্য খাবার তৈরি করা হবে। তাঁদের আপ্যায়নের জন্য কাজ করবেন ১ হাজার ২৬০ জন কর্মী।*অতিথিদের খাবার পরিবেশন করার জন্য ৪ হাজার ৮০০ ছোট প্লেট, ৪ হাজার ৫০০ বাটি ও ছোট কাপ, ১৩ হাজার গ্লাস এবং ৬ হাজার কাঁটাচামচ থাকবে!*পানীয় পরিবেশনের জন্য ২ হাজার ৬০০ পাউন্ড বরফ থাকবে বলরুমের বারে।*অস্কারমূর্তি আকারে তৈরি করা হবে ৬ হাজার ৫০০ রুটি।*ছোট আকারের পাউরুটি থাকবে ৬ হাজার।*স্টিকি রাইস (গলানো ভাত) তৈরি করা হবে ৩২৫ পাউন্ড। বিশেষ একটি পদের খাবারের জন্য থাকবে ৩৫০টি ফুলকপি।*৪০০ পিৎজা তৈরি করা হবে। সঙ্গে থাকবে ৩০ গ্যালন সস।*অস্কারমূর্তির আকারে তৈরি করা হবে ৭ হাজার চকলেট।*ছোট ১ লাখ টুকরা ডার্ক চকলেটও পরিবেশন করা হবে ‘গভর্নরস বল’-এ।*ভোজ শেষে দেওয়া হবে একটি বিশেষ ‘অস্কার গিফট বক্স’। ২ হাজার ৫০০টি গিফট বক্স অতিথিদের জন্য তৈরি করা হবে।*১ হাজার ৫০০ অতিথির জন্য নানা ধরনের ২ হাজার কুকিজ ও ১ হাজার প্লেট মিষ্টির ব্যবস্থা থাকবে।*বিভিন্ন ধরনের কেক, কুকিজ ও আইসক্রিম তৈরির জন্য ব্যবহার করা হবে ১১৩ গ্যালন দুধ, ১১৩ গ্যালন ভারী ক্রিম, ১১৩ গ্যালন চিনি, ৩০ পাউন্ড কলা, ৩ হাজার ৬০০ ডিম।*গ্রন্থনা:আদর রহমান

