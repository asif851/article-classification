
ন্যান্সি। সংগীতশিল্পী। পেয়েছেন জাতীয় চলচ্চিত্র পুরস্কার। মেরিল-প্রথম আলো তারকা জরিপে চারবার সেরা সংগীতশিল্পী হয়েছেন। আজ বাংলাভিশনে ‘মিউজিক ক্লাব’ অনুষ্ঠানে গান গাইবেন তিনিএই মুহূর্তে...এখন ময়মনসিংহ আছি। বুধবার (আজ) সকালে ঢাকায় যাব। নতুন বাসায় উঠেছি। এখন থেকে নিয়মিত ঢাকায় থাকব।আবার পুরোদমে কাজ...ইচ্ছেটা সে রকমই। বাকিটা সময়ের ওপর ছেড়ে দিয়েছি।নতুন গান...নতুন একক অ্যালবামের কাজ শুরু করেছি। তিনটি গান তৈরি হয়েছে। আরও পাঁচটি গান করব। অ্যালবামটি রোজার ঈদে শ্রোতারা হাতে পাবেন। এ ছাড়া ভারতের টি-সিরিজের সঙ্গে আলোচনা হচ্ছে। তারা আমাকে নজরুলসংগীতের হিন্দি ভার্সন নিয়ে একটি অ্যালবাম করার প্রস্তাব দিয়েছে।মিউজিক ক্লাব...আমার গানই করব। দর্শকদের অনুরোধও রাখব। ১৪ মার্চ দেশ টিভির ‘প্রিয়জনের গান’ অনুষ্ঠানে গান করব। এই অনুষ্ঠানে আমার প্রিয় শিল্পীদের গানগুলো করব।শিল্পী...শিল্পী হয়েছি মায়ের ইচ্ছেতে। আমার মা স্বপ্ন দেখতেন, আমি একদিন রুনা লায়লার মতো শিল্পী হব। মায়ের লাঠির ভয়ে আমি গান গাইতাম। একসময় গানের প্রতি ভালো লাগা তৈরি হয়। শিল্পী হওয়ার জন্য তীব্র আকাঙ্ক্ষা কখনোই ছিল না। তাই শিল্পী হিসেবে পরিচিতি পেতে আমাকে বেগ পেতে হয়নি।হাবিবের সঙ্গে গান...অনেকেই বলেন, হাবিবের সঙ্গে আমার গানগুলো বেশি জনপ্রিয় হয়েছে। এটা ঠিক, আমাদের দুজনের অনেক গান শ্রোতাপ্রিয়তা পেয়েছে। আমাদের গানের ব্যাপারে শ্রোতাদের মানসিকতাও সেভাবেই তৈরি হয়েছে। এর বাইরেও আমার জনপ্রিয় গান রয়েছে।আবার হাবিব-ন্যান্সি...কদিন আগে হাবিবের সঙ্গে আমার কথা হয়েছে। তিনি নতুন কিছু ছবির গানের কাজ শুরু করছেন। আবার হাবিব এবং আমি একসঙ্গে কাজ করব।বিনোদন প্রতিবেদক
 
