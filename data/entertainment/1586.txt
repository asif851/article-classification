
চলছিল গানের দৃশ্যধারণ। চলমান ক্যামেরার সামনেই জ্ঞান হারিয়ে পরে যান বলিউড অভিনেত্রী নার্গিস ফাখরি। চিকিৎসক এসে দেখলেন জ্বরে পুড়ে যাচ্ছে তাঁর শরীর। ভারতের ক্রিকেট দলের প্রাক্তন অধিনায়ক মহম্মদ আজহার উদ্দিনের জীবনের ওপর নির্মিত হচ্ছে চলচ্চিত্র ‘আজহার’। এ ছবির নায়িকার চরিত্রে কাজ করছেন নার্গিস। এক মাসের মধ্যে মুক্তি পাবে ছবিটি। অথচ বেশ খানিকটা কাজ এখনো কিছু বাকি রয়ে গেছে। তাই গায়ে জ্বর নিয়েই কাজ করছিলেন নার্গিস ফাখরি। এই ছবিতে আজহারের ক্রিকেট জীবনের উল্লেখযোগ্য সময়ের প্রায় সবটাই দেখা যাবে। এমনকি সঙ্গীতা বিজলানির সঙ্গে সম্পর্কের বিষয়টিও বাদ যাবে না। আজহারের স্ত্রী সঙ্গীতা বিজলানীর চরিত্রেই অভিনয় করছেন নার্গিস।ছবিটি পরিচালনা করেছেন টনি ডি’সুজা। নার্গিসের নায়ক মানে আজহারের ভূমিকায় অভিনয় করেছেন ইমরান হাসমি। আগামী ১৩ মে মুক্তি পাবে ছবিটি। বলিউড হাঙ্গামা
