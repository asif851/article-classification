
গত ২৯ নভেম্বর ১৫ জন শিল্পীর সঙ্গে মঞ্চে ওঠেন বেহাগ জামিল খান। তাঁর বয়স ১৮। পড়ছেন মাস্টার মাইন্ড স্কুলের ‘এ’ লেভেলসে। এ পর্যন্ত বেঙ্গল উচ্চাঙ্গ উত্সবে অংশ নেওয়া শিল্পীদের মধ্যে সবচেয়ে কনিষ্ঠ শিল্পী বেহাগ। উৎসব আয়োজকদের পক্ষ থেকে এ তথ্য নিশ্চিত করা হয়েছে।বেহাগ ছোটবেলা থেকেই তালিম নিচ্ছেন উচ্চাঙ্গ ও রবীন্দ্রসংগীতের ওপর। এর আগে ২০১২ সালে রবীন্দ্রসংগীত সম্মেলনে ঢাকা বিভাগ থেকে প্রথম হন তিনি। বেহাগ প্রথম আলোকে জানান, বেঙ্গল উচ্চাঙ্গসংগীত উত্সবে অংশ নেওয়ার জন্য গুরু-শিষ্য পরম্পরার শিক্ষার্থীদের সঙ্গে দীর্ঘদিন মিশ্র রাগের অনুশীলন করেন। এরপর কনিষ্ঠতম শিল্পী হিসেবে উচ্চাঙ্গসংগীত উত্সবের মঞ্চে ওঠেন বেহাগ।সংগীতজীবনের অনেকটা সময় স্বপন কুমার, মীর সোহান, অর্ণব চ্যাটার্জি ও ঝুমা খন্দকারের শিষ্য ছিলেন। বর্তমানে ছায়ানটে সংগীত শিক্ষা গ্রহণ করছেন বেহাগ।
