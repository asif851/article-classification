
২২ মে বিকেলে যুক্তরাজ্যের লন্ডনের অভিজাত মিলনায়তন রয়্যাল অ্যালবার্ট হলে একটি সংগীতসন্ধ্যার মাধ্যমে পণ্ডিত রবিশঙ্করকে শ্রদ্ধা জানাবে ব্লুজ কমিউনিকেশনস। বাংলাদেশের কোনো প্রতিষ্ঠান এই প্রথম এই হলে কোনো পরিবেশনার আয়োজন করল।
 ‘এ ক্ল্যাসিকাল ওডিসি—এ ট্রিবিউট টু মায়েস্ত্রো রবিশঙ্কর’ নামের এই কনসার্টে সংগীত পরিবেশন করবেন বাংলাদেশের শিল্পী লুভা নাহিদ চৌধুরী ও অদিতি মহসিন। এ আসরে উৎসুক শ্রোতাদের মুগ্ধ করতে আরও থাকছেন পণ্ডিত হরিপ্রসাদ চৌরাসিয়া, পণ্ডিত শিবকুমার শর্মা, এল সুব্রামনিয়াম ও পণ্ডিত রবিশঙ্করের মেয়ে আনুশকা শঙ্কর।
অদিতি মহসিন যুক্তরাষ্ট্রে সংগীত পরিবেশন করার পর সেখান থেকেই যুক্তরাজ্যে আসবেন। বাংলাদেশ থেকে রেজোয়ান, জিনাত চৌধুরী, বেঙ্গল ফাউন্ডেশনের মহাপরিচালক লুভা নাহিদ চৌধুরী, বেঙ্গল ফাউন্ডেশনের ট্রাস্টি আবুল খায়ের ও ব্লুজ কমিউনিকেশনসের ব্যবস্থাপনা পরিচালক ফরহাদুল ইসলামও রয়্যাল অ্যালবার্ট হলের এ অনুষ্ঠানে অংশ নেবেন।
