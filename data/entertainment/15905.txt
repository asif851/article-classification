
নওশীন৷ অভিনয়শিল্পী৷ তাঁর শুরুটা হয়েছিল কথাবন্ধু হিসেবে৷ এখন তিনি নাটক ও বিজ্ঞাপনচিত্রে নিয়মিত কাজ করছেন৷ কাজ করেছেন চলচ্চিত্রেও৷ আজ এটিএন বাংলায় প্রচারিত হবে ধারাবাহিক নাটক নির্বিকার মানুষ৷ এই নাটকে অভিনয় করেছেন তিনি৷বিশ্বকাপ ফুটবলে আপনি কোন দেশের সমর্থক?আমার আব্বা আর ছেলে ব্রাজিলের সমর্থক৷ তাদের কারণে আমিও ব্রাজিলের সমর্থক৷ কিন্তু হিল্লোল আবার আর্জেন্টিনার গোঁড়া সমর্থক৷ তার সঙ্গে খেলা নিয়ে খুব তর্ক হয়৷ সেদিন ব্রাজিলের নেইমারের খেলা আমার খুব ভালো লেগেছে!ঈদের নাটকে কাজের কী অবস্থা?ঈদের জন্য এরই মধ্যে কয়েকটি নাটকের শুটিং করেছি৷ সামনে আরও কয়েকটি নাটকের শুটিংয়ের শিডিউল দেওয়া আছে৷অনেক দিন পর আপনার প্রথম চলচ্চিত্র ‘শোয়াচান পাখি’র শুটিং হলো৷হ্যাঁ৷ গত সপ্তাহে শুটিং করেছি৷ ছবিতে আমার অংশের কাজ শেষ হয়েছে৷ প্রথম এই ছবির শুটিং করেছিলাম ২০১০ সালে৷ ছবিতে আমার সঙ্গে অভিনয় করেছেন মিলন আর শশী৷‘হ্যালো অমিত’ ছবিতেও তো আপনি অভিনয় করেছিলেন৷ছবিতে আমি আর হিল্লোল অভিনয় করেছি৷ ছবি মুক্তির তারিখও ঘোষণা করা হয়েছিল৷ কিন্তু কী কারণে যে ছবিটি আটকে আছে, পরিচালকই তা ভালো বলতে পারবেন৷ আমি দুদু মিয়া নামের আরেকটি ছবিতে অভিনয় করেছি৷ ছবিতে আমি আমিন খানের বিপরীতে অভিনয় করেছি৷বিজ্ঞাপনচিত্রে কাজের কোনো খবর আছে?এবারই প্রথম আমি আর হিল্লোল একসঙ্গে একই বিজ্ঞাপনচিত্রে কাজ করেছি৷ শুভব্রত সরকারের পরিচালনায় এই বিজ্ঞাপনচিত্রে তুরস্কের কয়েকজন তরুণ কাজ করেছেন৷‘নির্বিকার মানুষ’ ধারাবাহিকটি নিয়ে কিছু বলুন৷এই ধারাবাহিকের শুটিং প্রথম করেছিলাম ২০০৯ সালে৷ এখনো কিছুদিন পর পর নাটকটির শুটিংয়ের জন্য ডাক পড়ে৷ নাটকে আমি বিশ্ববিদ্যালয়পড়ুয়া একজন মেয়ে৷বিনোদন প্রতিবেদক
