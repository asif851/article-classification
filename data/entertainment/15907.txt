
নাটকের নাম কক্ষ নাম্বার ৫২। নামের সঙ্গে যখন ৫২ জড়িয়ে আছে, তখন স্বাভাবিকভাবেই আগ্রহ জাগে নাটকের গল্পটা কী নিয়ে? তা জানতেই নাটকটির পরিচালক রহমতউল্লাহ তুহিনের দ্বারস্থ হওয়া। তিনি বললেন, বিশুদ্ধ বাংলায় কথা বলার জন্য একটি প্রশিক্ষণকেন্দ্র, যার নাম—কক্ষ নাম্বার ৫২। সেখানে সারা দেশের বিভিন্ন এলাকার মানুষ আসে প্রমিত বাংলা ভাষায় কথা বলা শেখার জন্য। তাদের এই প্রমিত বাংলা শিখতে আসার পেছনে ব্যক্তিগত কিছু কারণ ও ঘটনা আছে। এ নিয়েই এগিয়ে যায় নাটকটির গল্প। এটি রচনা করেছেন লিটু সাখাওয়াত। গেল মঙ্গলবার উত্তরার একটি শুটিং বাড়িতে নাটকটির শুটিং শুরু হয়। সেদিন আয়োজন করা হয়েছিল কেক কাটা, আড্ডা ও মহড়ার। এতে নাটকের বেশির ভাগ অভিনয়শিল্পী অংশ নেন।পরিচালক জানান, কক্ষ নাম্বার ৫২-এর শুটিং শুরু হবে ২৪ মে থেকে। এতে অভিনয় করছেন তানিয়া আহমেদ, এজাজুল ইসলাম, ফারুক আহমেদ, শাহাদাত হোসেন, স্বাধীন খসরু, রাসেল মামুন, নাবিলা ইসলাম, সায়কা আহমেদ, সুমি, তানভীর রিজভী, অর্ণব প্রমুখ।
