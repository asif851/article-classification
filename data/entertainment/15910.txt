
অভিনয়ের জন্য দুটি মোরগকে প্রস্তুত করা হয়েছিল আগে থেকেই। খোঁজ চলছিল একটি পুরোনো আমলের প্রেক্ষাগৃহের; সেটি যখন পাওয়া গেল, তখন আর দেরি কেন?গত মঙ্গলবার বিকেল থেকে কুষ্টিয়ার বাণী সিনেমা হলে শুরু হয়েছে লাল মোরগের ঝুঁটি চলচ্চিত্রের শুটিং। ছবির পরিচালক নূরুল আলম আতিক জানালেন, প্রথম দিনই হয়েছে দুটি দৃশ্যের শুটিং। তারপর থেকে টানা শুটিং চলছে কুষ্টিয়া শহরসহ আশপাশের বিভিন্ন জায়গায়।সরকারি অনুদানের এই চলচ্চিত্রে অভিনয় করছেন অভিনেত্রী জয়া আহসান। ছবিতে তাঁর চরিত্রের নাম পদ্ম। জয়া এখন আছেন কলকাতায়। সেখান থেকে ফিরে এপ্রিলের শুরুতে যোগ দেবেন লাল মোরগের ঝুঁটি ছবির শুটিংয়ে। লাল মোরগের ঝুঁটিতে আরও অভিনয় করছেন লায়লা হাসান, মামুনুর রশীদ, জয়রাজ, জ্যোতিকা জ্যোতি ও দোয়েল।প্রথম দিন শুটিংয়ে অংশ নিয়ে অভিনেত্রী দোয়েল বলেন, ‘আমার জন্য এটা দারুণ অভিজ্ঞতা! প্রথম দিনই নাচের দৃশ্যে অভিনয় করতে হয়েছে। কিন্তু আমি তো নাচের মেয়ে না। তাই শুরুতে একটু কষ্ট হয়েছে।’  চলচ্চিত্রটির বাকি অংশের শুটিং হবে দিনাজপুর ও ঠাকুরগাঁওয়ের বিভিন্ন জায়গায়।
