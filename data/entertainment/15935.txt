
সিনেমাপ্রেমীরা ভেবে বসেছিল, এবার বুঝি প্রথমবারের মতো ঐশ্বরিয়া-রণবীর জুটির দেখা পাওয়া যাবে। ‘ইয়ে দিল হ্যায় মুশকিল’ সিনেমার যে স্থিরচিত্রগুলো দেখা গেছে, তাতে জুটি হিসেবে এঁদের দুজনকে পাওয়া যাচ্ছে—এ ব্যাপারে তাঁদের মনে কোনো সন্দেহই ছিল না। কিন্তু মনে হচ্ছে, এ ছবিতে ঐশ্বরিয়া-রণবীরের জুটি হওয়ার সম্ভাবনা নেই। অন্তত ঐশ্বরিয়ার গণসংযোগ এজেন্সি সেই সম্ভাবনা দেখছে না। এজেন্টের মাধ্যমেই ফাঁস হয়েছে যে ‘ইয়ে দিল হ্যায় মুশকিল’ ছবিতে ঐশ্বরিয়া মূলত অভিনয় করছেন অতিথি চরিত্রে।
তবে ছবিতে এই জুটির অন্তরঙ্গ ছবি নিয়ে যে গুঞ্জন উঠেছে, সেটা আসলে কী, তা জানার জন্য ছবিটি মুক্তি পাওয়া পর্যন্ত অপেক্ষা করতে হবে। টাইমস অব ইন্ডিয়া
