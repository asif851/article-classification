
বছরের অন্যতম আলোচিত ছবি হ্যাপি নিউ ইয়ার মুক্তি পেয়েছে ২৪ অক্টোবর শুক্রবার। মুক্তির আগেই ব্যাপক সাড়া ফেলে ফারাহ খান পরিচালিত শাহরুখ খান-দীপিকা পাড়ুকোন জুটির হ্যাপি নিউ ইয়ার। মুক্তির পরেও বক্স অফিসে ধুন্ধুমার কাণ্ড ঘটিয়েছে ছবিটি। প্রথম দিনেই ৪৫ কোটি রুপি জমা পড়েছে ছবিটির ঝুলিতে। হিন্দি চলচ্চিত্রের ইতিহাসে মুক্তির প্রথম দিনে এটিই সর্বোচ্চ আয়ের রেকর্ড।মুক্তির প্রথম দিনেই রেকর্ড গড়ল হ্যাপি নিউ ইয়ারদিওয়ালি উৎসবে ভারতের প্রায় পাঁচ হাজার প্রেক্ষাগৃহে হিন্দি, তামিল ও তেলেগু ভাষায় হ্যাপি নিউ ইয়ার মুক্তি দেওয়া হয়। মুক্তির পরপরই ছবিটি দেখার জন্য প্রেক্ষাগৃহে হুমড়ি খেয়ে পড়েন দর্শকেরা। মুক্তির প্রথম দিনে বেশির ভাগ প্রেক্ষাগৃহই ছিল দর্শকে পরিপূর্ণ। সম্প্রতি এক খবরে এ তথ্য জানিয়েছে জিনিউজ।শাহরুখকে ছাড়াই ‘হ্যাপি নিউ ইয়ার’!এক দিনে সব মিলিয়ে ৪৪.৯৭ কোটি রুপি আয় করেছে হ্যাপি নিউ ইয়ার। ছবিটির হিন্দি, তেলেগু ও তামিল সংস্করণ আয় করেছে যথাক্রমে ৪২.৬২ কোটি রুপি, ১.৪৩ কোটি রুপি এবং ৯২ লাখ রুপি। ধারণা করা হচ্ছে, তিন দিনের মধ্যেই ১০০ কোটি রুপি আয়ের মাইলফলক স্পর্শ করতে যাচ্ছে শাহরুখ-দীপিকার নতুন এ ছবিটি। এর আগে গত বছর শাহরুখ-দীপিকা জুটির চেন্নাই এক্সপ্রেস মুক্তির মাত্র চার দিনের মাথায় ১০০ কোটি রুপি আয় করে হিন্দি চলচ্চিত্রের ইতিহাসে দ্রুততম সময়ে এই বিপুল পরিমাণ আয়ের রেকর্ড গড়েছিল।
হ্যাপি নিউ ইয়ার ছবির ট্রেইলার দেখতে ক্লিক করুন
