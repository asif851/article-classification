
ছেলেবেলায় যৌন হয়রানির শিকার হয়েছিলেন বলিউড অভিনেত্রী সোনম কাপুর। গতকাল সোমবার চলচ্চিত্র সমালোচক রাজীব মাসান্দের আয়োজিত এক বিশেষ অনুষ্ঠানে ব্যক্তিগত কথা বলতে গিয়ে অনিল কাপুর তনয়া সোনম এ কথা বলেন। ওই অনুষ্ঠানের একটি প্রোমো ইউটিউবে ছাড়া হয়েছে।৩১ বছর বয়সী এই অভিনেত্রী বলেন, ‘ছোটবেলায় আমি শ্লীলতাহানির শিকার হয়েছিলাম। এটি খুবই বেদনাদায়ক।’গতকালের ওই অনুষ্ঠানে আরও ছিলেন বলিউডের চার অভিনেত্রী আলিয়া ভাট, আনুশকা শর্মা, বিদ্যা বালান ও রাধিকা আপ্তে। আজ মঙ্গলবার এনডিটিভির এক খবরে এসব তথ্য জানানো হয়।অনুষ্ঠানে সোনমের যৌন হয়রানির প্রসঙ্গে এলে বিদ্যা বালান বলেন, ‘এতে তার কোনো দোষ ছিল না। একজন ভুক্তভোগীর জন্য এটাই সবচেয়ে বড় দুর্ভোগ।’ আনুশকা শর্মা বলেন, সে যখন ছোট প্রায়ই তার মা জানতে চাইত কেউ তাকে অযাচিতভাবে স্পর্শ করেছে কি না? তিনি মনে করেন, নিশ্চয়ই তার মায়ের সঙ্গে এমন কিছু হয়েছিল। তিনি বলেন, ‘আমি বুঝতামই না তিনি তখন কেন আমাকে এসব জিজ্ঞাসা করতেন।’
