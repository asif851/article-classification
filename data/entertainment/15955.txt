
যুক্তরাজ্যে গিয়েছিলেন বেড়াতে। সেই সূত্রেই নাটক-সিনেমা থেকে দূরে ছিলেন মাস খানেকের জন্য। ছুটি কাটিয়ে দেশে ফিরে শায়না আছেন ফুরফুরে মেজাজে। অভিনয়েও তিনি নিয়মিত হতে যাচ্ছেন আবারও।‘দেশের বাইরে থাকার কারণে অভিনয় থেকে কিছুদিন দূরেই ছিলাম। এখন দেশে ফিরেই পুরোদমে অভিনয় শুরু করেছি।’ বলছিলেন শায়না।এর মধ্যে কী কী কাজ করলেন শায়না?তাঁর উত্তর, ‘কাজ শেষ করেছি এক ঘণ্টার নাটক নীল চিরকুট, এবং তুমি ও টেলিছবি খেলনার। শুটিং চলছে দাগ নামে একটি ধারাবাহিকের। শিগগিরই সেলফি নামে এক ঘণ্টার আরেকটি নাটকের শুটিং শুরু হবে।’শায়না জানিয়েছেন, তাঁর হাতে আছে আরও বেশ কয়েকটি পাণ্ডুলিপি। বুঝেশুনেই সেগুলোতে কাজ করতে চান তিনি।
