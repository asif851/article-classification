
নির্ঝর। সংগীতশিল্পী। আজ তিনি গান গাইবেন একুশে টিভিতে। অনুষ্ঠানের নাম ‘ফোনোলাইভ স্টুডিও কনসার্ট’।ফোনোলাইভ স্টুডিও কনসার্ট...এই অনুষ্ঠানে আমার কণ্ঠে জনপ্রিয় হওয়া গানগুলোই গাইব।ন্যান্সি আর আমি একসঙ্গে...কাজী নজরুল ইসলামের মৃত্যুবার্ষিকীতে আগামী সোমবার আরটিভিতে ফোনোলাইভ কনসার্টে গান করব আমি আর ন্যান্সি। নাম ‘ভালোবাসো মোর গান’। এর আগে একটি অনুষ্ঠান আমি উপস্থাপনা করেছিলাম আর ন্যান্সি গান গেয়েছিল। এবার একসঙ্গে গান করব। পুরোটাই হবে নজরুলসংগীত নিয়ে।নজরুলের প্রেমে...ছোটবেলা থেকে নজরুলের গান শিখেছি। এবার গাইতে সাহস করছি। নজরুলকে আমি আমার সত্তায় ধারণ করি। যখন তাঁর গান গাই, আশপাশের কোনো কিছুর খেয়াল থাকে না। নজরুল ভ্যারিয়েশনের রাজা আর সুরের জাদুকর।যখন খুদে গায়িকা ছিলাম...
ছোটবেলায় গাপ্পুসগুপ্পুস ছিলাম! সবাই খুব আদর করতেন, চকলেট দিতেন। আমার শুরুটা হয়েছিল বিটিভির ‘নতুন কুঁড়ি’ আর ‘এসো গান শিখি’ অনুষ্ঠান দিয়ে। যত পুরস্কার পেতাম, মনে হতো আরও বেশি গান গাই। ফেরদৌসী রহমানের মতো গুণী শিল্পী তখন আমাকে আদর করে বলেছিলেন, ‘এই পিচ্চিটা একদিন সবার মুখ উজ্জ্বল করবে।’ঈদে আমার গান...এবার ঈদে একটি মিক্সড অ্যালবাম বের হলো। নাম হিট ফোর। সেখানে প্রিন্স মাহমুদের কথা, সুর ও সংগীতায়োজনে তপুর সঙ্গে আমার গাওয়া গানটি শ্রোতারা খুব পছন্দ করেছেন। গানটির শিরোনাম ‘জলদিঘি’।চলচ্চিত্রের গান আর বিজ্ঞাপনের জিঙ্গেল...সম্প্রতি ইভ টিজিং ছবির জন্য একটি গান গেয়েছি, ‘গাঙের পাড়ে হিজল গাছ’। অনেকেই গানটির প্রশংসা করছেন। বিজ্ঞাপনের জিঙ্গেল তো নিয়মিতই করছি।একক অ্যালবামের পরিকল্পনা...এখনই একক অ্যালবামের কথা ভাবছি না। কয়েকটি মিক্সড অ্যালবামে গান গাওয়ার কথা আছে। একটু সময় নিয়ে নজরুলের গানের একটি অ্যালবাম করতে চাই। মো. সাইফুল্লাহ
