
আন্তর্জাতিক মাতৃভাষা দিবস উপলক্ষে ২০ ও ২১ ফেব্রুয়ারি দুদিনব্যাপী চলচ্চিত্র প্রদর্শনীর আয়োজন করেছে চট্টগ্রাম চলচ্চিত্র কেন্দ্র। থিয়েটার ইনস্টিটিউট চট্টগ্রাম (টিআইসি) মিলনায়তনে ‘আমার ভাষার ছবি’ শিরোনামে এই আসরে বাংলাদেশের সাতটি চলচ্চিত্র প্রদর্শিত হবে। অধিবেশনের প্রথম দিন ২০ ফেব্রুয়ারি বিকেল চারটায় সাদেক খান পরিচালিত চলচ্চিত্র নদী ও নারী, বিকেল সাড়ে পাঁচটায় সালাউদ্দীন পরিচালিত ধারাপাত এবং সন্ধ্যা সাতটায় আলমগীর কবির পরিচালিত সূর্যকন্যা প্রদর্শিত হবে।দ্বিতীয় দিন ২১ ফেব্রুয়ারি বেলা ১১টায় মমতাজ আলী পরিচালিত রক্তাক্ত বাংলা, বেলা একটায় চাষী নজরুল ইসলাম পরিচালিত শুভদা, বিকেল চারটায় খিজির হায়াৎ পরিচালিত জাগো ও সন্ধ্যা সাতটায় জহির রায়হান পরিচালিত কখনো আসেনি প্রদর্শিত হবে।
