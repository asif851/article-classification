
নওশীন-হিল্লোল অভিনীত মুখোশ মানুষ ছবিটি সেন্সর বোর্ড থেকে ছাড় পেয়েছে বেশ আগেই। এবার এর মুক্তির দিন চূড়ান্ত হলো। আগামী ১৬ ডিসেম্বর দেশজুড়ে প্রেক্ষাগৃহে মুক্তি পাবে ছবিটি। এ তথ্য দিয়েছেন ছবিটির পরিচালক ইয়াসির জুয়েল। বর্তমান সময়ের সাইবার ক্রাইমের ওপর কয়েকটি সত্য ঘটনা অবলম্বনে ছবিটির চিত্রনাট্য তৈরি হয়েছে। পরিচালক বলেন, ‘সমাজের নানা অসংগতি থেকে তরুণসমাজকে সচেতন করার চেষ্টা আছে এখানে।’ছবিতে ‘নীল’ নামের একটি চরিত্রে অভিনয় করেছেন নওশীন। চরিত্রটি নিয়ে তিনি বলেন, ‘এখানে চরিত্রের প্রয়োজনে আমাকে এমন কিছু পোশাক পরতে হয়েছে, যা আমার জন্য সহজ ছিল না। ব্যক্তি নওশীন নয়, ছবির চরিত্র নীলকে দর্শকেরা গ্রহণ করলেই আমার পরিশ্রম সার্থকতা পাবে।’মুখোশ মানুষ ছবিতে আরও অভিনয় করেছেন কল্যাণ কোরাইয়া, মিমো, প্রসূন আজাদ, রাইজা রশিদ প্রমুখ।
