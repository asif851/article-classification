
সারদা গোষ্ঠীর মালিকানাধীন কলকাতার দুটি টিভি চ্যানেল তারা মিউজিক ও তারা নিউজ এবার অধিগ্রহণ করছে ভারতের পশ্চিমবঙ্গ রাজ্য সরকার। গত বৃহস্পতিবার রাজ্য সচিবালয় মহাকরণে এ ঘোষণা দিয়েছেন পশ্চিমবঙ্গের মুখ্যমন্ত্রী মমতা বন্দ্যোপাধ্যায়। তিনি বলেন, তারা নিউজ ও তারা মিউজিকে কর্মরত সাংবাদিক ও কর্মীদের কথা বিবেচনা করে এই চ্যানেল দুটি সাময়িক অধিগ্রহণের সিদ্ধান্ত নিয়েছে রাজ্য সরকার। শিগগিরই এ ব্যাপারে প্রয়োজনীয় আইন প্রণয়ন করা হবে। আর এই দুটি চ্যানেলের সাংবাদিক, কর্মকর্তা ও কর্মীদের এককালীন অনুদানও দেওয়া হবে।
