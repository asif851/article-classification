
সঞ্জয় দত্ত ১৯৮১ সালে বলিউডে অভিনেতা হিসেবে যাত্রা শুরু করেছিলেন। এই পর্যন্ত ১০০টির অধিক চলচ্চিত্রে তিনি অভিনয় করেছেন। এখন তাঁর জীবন নিয়েই চলচ্চিত্র নির্মাণ করবেন পরিচালক রাজকুমার হিরানি। ইতিমধ্যে প্রকাশ পেয়েছে ‘মুন্না ভাই’খ্যাত সঞ্জয়ের চরিত্রে অভিনয় করবেন রণবীর কাপুর। আর তাঁর বাবা ও এক সময়ের বলিউড তারকা সুনীল দত্তের চরিত্রে অভিনয় করবেন জাতীয় চলচ্চিত্র পুরস্কার পাওয়া অভিনেতা পরেশ রাওয়াল। এবার পালা দত্ত পরিবারের পুত্রবধূর। সঞ্জয়ের স্ত্রী মান্যতার চরিত্রে অভিনয় করবেন সাবেক মিস এশিয়া প্যাসিফিক দিয়া মির্জা। এই ছবির সহ-প্রযোজক বিধু বিনোদ চোপড়া রণবীর কাপুরের বিপরীতে দিয়ার অভিনয়ের ব্যাপারটি নিশ্চিত করেছেন।
জয়পুর সাহিত্য উৎসব ২০১৭’তে উপস্থিত হয়ে বিনোদ বলেন, ‘মান্যতার চরিত্রটি দিয়া করছেন।’ তিনি জানালেন ছবির শুটিং শুরু হবে সেপ্টেম্বর মাস থেকে।দিয়া মির্জা এর আগে সঞ্জয় দত্তের সঙ্গেই অভিনয় করেছেন ‘পরিনীতা’ ও ‘লাগে রাহো মুন্না ভাই’ চলচ্চিত্র দুইটিতে। তবে রণবীর কাপুরের বিপরীতে দিয়া অভিনয় করবেন এই প্রথম।দ্য ইন্ডিয়ান এক্সপ্রেস
