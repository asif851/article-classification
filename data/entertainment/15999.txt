
‘পথনাটকেই লড়াই আমার অসাম্প্রদায়িক দেশ গড়ার’ স্লোগান নিয়ে কেন্দ্রীয় শহীদ মিনারে আয়োজিত বাংলাদেশ পথনাটক উৎসব জমে উঠেছে। বাংলাদেশ পথনাটক পরিষদ আয়োজিত সপ্তাহব্যাপী নাট্যোৎসবের গতকাল ছিল চতুর্থ দিন। এদিন বিকেলে ছয়টি নাটক মঞ্চস্থ হয়।ইউনিভার্সেল থিয়েটার পরিবেশন করে নতুন নাটক ছাড়পত্র। মাজহারুল হকের লেখা এ নাটকটির নির্দেশনা দিয়েছেন আবুল হোসেন। সিলেটের বিয়ানীবাজার সাংস্কৃতিক কমান্ড মঞ্চস্থ করে মাজহারুল হকের লেখা আবদুল ওয়াদুদ নির্দেশিত শহীদ বাউলশিল্পী কমরউদ্দীনকে নিয়ে রচিত অন্তর বাউল। ফরিদপুরের বিনোদন থিয়েটার পরিবেশন করে দেবাশীষ ঘোষের লেখা ও তন্ময় সরকারে নির্দেশিত নাটক প্রহরী।
