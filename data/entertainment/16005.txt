
বলিউডের তারকা অভিনেত্রী দীপিকা পাড়ুকোন ঢাকা আসছেন। একটি বহুজাতিক প্রতিষ্ঠানের আমন্ত্রণে দীপিকার এই সফর। আগামী এপ্রিল মাসের শেষভাগে দীপিকা বাংলাদেশে আসবেন বলে জানিয়েছে প্রতিষ্ঠানটির একটি সূত্র।সূত্রটি জানিয়েছে, দীপিকা পাড়ুকোন একটি সাবানের প্রচারদূত হিসেবে ঢাকায় আসবেন। এ ক্যাম্পেইনের অংশ হিসেবে এরই মধ্যে দীপিকার বাংলাদেশে আসার খবর ফেসবুক ও ইউটিউবের মাধ্যমে ছড়িয়ে দেওয়া হয়েছে।তারিখ এখনো চূড়ান্ত না হলেও এপ্রিলের শেষভাগেই দীপিকাকে ঢাকায় আনার চেষ্টা করা হচ্ছে। দীপিকা ঢাকায় আয়োজিত একটি বিশেষ অনুষ্ঠানে অংশ নেবেন। অনুষ্ঠানে দীপিকার সঙ্গে বাংলাদেশের বেশ কয়েকজন তারকাও থাকবেন। দীপিকা–ভক্তরাও অনুষ্ঠানে অংশ নেওয়ার সুযোগ পাবেন।
