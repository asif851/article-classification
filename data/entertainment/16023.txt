
শহীদ বুদ্ধিজীবী দিবস ও মহান বিজয় দিবস উপলক্ষে বাংলাদেশ শিল্পকলা একাডেমি ১৩ থেকে ১৬ ডিসেম্বর বিজয় উৎসবের আয়োজন করেছে। গতকাল বিকেলে বিজয় উৎসবের শুরু হয় নন্দনমঞ্চে, বাংলাদেশ শিল্পকলা একাডেমি অ্যাক্রোবেটিক দলের পরিবেশনা দিয়ে। একাডেমির মহাপরিচালক লিয়াকত আলীর সভাপতিত্বে বেলুন উড়িয়ে চার দিনব্যাপী উৎসবের উদ্বোধন করেন ফেরদৌসী প্রিয়ভাষিণী, নাট্যকলা বিভাগের পরিচালক সারা আরা মাহমুদ, শহীদ সন্তান তানভীর হায়দার চৌধুরী, রোকাইয়া হাসিনা প্রমুখ।
