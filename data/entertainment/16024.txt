
সবার প্রশ্ন একটাই, কথিত প্রেমিকা লুলিয়াকে কবে বিয়ে করবেন সালমান? সবার ধারণা, বলিউড তারকা বুঝি বারবার এই প্রশ্ন এড়িয়েই চলেন। সব সময় ব্যাপারটি কিন্তু তা নয়। বরং কখনো কখনো মুখ ফসকে বা রসিকতা করে বিয়ের কথা তিনি বলেন। সম্প্রতি বলেছেন, ‘বিয়ের জন্য আমি এক পায়ে দাঁড়া।’ইন্ডিয়ান এক্সপ্রেস বলেছে, ‘সুলতান’ ছবির প্রচারণার জন্য ভারতের জনপ্রিয় রিয়্যালিটি শো ‘সা-রে-গা-মা-পা’-তে অতিথি হয়ে আসেন সালমান খান। সে সময় রিয়্যালিটি শোর এক প্রতিযোগী যুগপ্রিত বাজোয়া জীবনসঙ্গী খোঁজার বিষয়ে সালমানের কাছে পরামর্শ চান।সালমান বলেন, ‘তুমি ভুল মানুষকে টার্গেট করেছ। এ ব্যাপারে আমি সব সময়ই দুর্ভাগা। অথচ লোকে আমাকে ভুল বোঝে।’ ওই টিভি অনুষ্ঠানে রসিকতাচ্ছলে সালমান বলেন, ‘আমি তো বিয়ের জন্য এক পায়ে দাঁড়া। অপেক্ষায় আছি কবে সে রাজি হয়। মিয়া রাজি, বিবি সিদ্ধান্ত নিচ্ছে না।’অনুষ্ঠানটির অন্যতম বিচারক শিল্পী মিকা সিং বলেন, ‘আমি সালমান ভাইয়ের দারুণ ভক্ত। সালমান ভাই যে বছর বিয়ে করবেন, সে বছর আমিও বিয়ে করে ফেলব।’ সালমানকে ঘিরে ‘সা-রে-গা-মা-পা’-এর ওই পর্বটি প্রচারিত হবে ২৬ জুন।
