
ওয়াকিল তাঁর নতুন মিউজিক ভিডিও অমৃত মেঘের বারির জন্য পেয়েছেন ‘এমটিভি সিলভার ডিস্ক’ পুরস্কার। ‘এমটিভি চার্ট অ্যাটাক’ অনুষ্ঠানে দর্শকের ভোটে গানটি পর পর তিন সপ্তাহ ১ নম্বর স্থানে অবস্থান করে। আর এ কারণেই তাঁকে এমটিভি সিলভার ডিস্ক পুরস্কার দেওয়া হয়।এমটিভি বাংলাদেশে অনুষ্ঠান সম্প্রচার করছে গত নভেম্বর মাস থেকে। সপ্তাহে দুই ঘণ্টা মাছরাঙা টিভিতে প্রচারিত হয় ‘এমটিভি প্রোগ্রাম প্ল্যাটফর্ম ইন বাংলাদেশ’-এর অনুষ্ঠান।ওয়াকিল বলেন, ‘এই অনুষ্ঠানে হার্ড রক ও মেটাল গানের ভিড়ে আমার গাওয়া লালনের এই গান ছিল অন্য রকম সংযোজন। কিন্তু দর্শক-শ্রোতারা তা পছন্দ করেছেন।’ওয়াকিল জানান, তিনি একটি লম্বা সময় কাটিয়েছেন বিভিন্ন অঞ্চলের বাউলদের সঙ্গে। তাঁর সর্বশেষ অ্যালবাম ওয়াকিলের গান।
