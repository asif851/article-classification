
দেশ টিভিতে ঈদের সাত দিনের প্রতিদিনই বেলা তিনটায় জনপ্রিয় শিল্পীদের অংশগ্রহণে পরিবেশিত হবে ‘আমার গান’। এবার শিল্পীরা গাইবেন বাংলার প্রখ্যাত গীতিকার ও সুরকারদের জনপ্রিয় সব গান। ঈদের দিন গান পরিবেশন করবেন শিল্পী রুমানা ইসলাম ও ইউসুফ আহমেদ খান। তাঁরা গাইবেন প্রখ্যাত গীতিকার, সুরকার ও অভিনেতা খান আতাউর রহমানের জনপ্রিয় সব গান। ঈদের দ্বিতীয় দিন গান পরিবেশন করবেন শিল্পী বাদশাহ বুলবুল ও অনুপমা মুক্তি। তাঁরা গাইবেন প্রখ্যাত গীতিকার মোহাম্মদ মনিরুজ্জামানের জনপ্রিয় গানগুলো। ঈদের তৃতীয় দিন গীতিকার আবু হেনা মোস্তফা কামালের কিছু জনপ্রিয় গান পরিবেশন করবেন শিল্পী সুজিত মোস্তফা ও মৌটুসী।
