
তিশমা। সংগীতশিল্পী। তাঁর নতুন অ্যালবাম হিপনোটাইজড। সম্প্রতি নিজের ওয়েবসাইটে (www.tishmaonline.com) অ্যালবামের কয়েকটি গান প্রকাশ করেছেন তিনি। জানুয়ারি মাসের শেষ সপ্তাহে অ্যালবামটি অডিও সিডি আকারে বাজারে আসবেহিপনোটাইজড...এটি আমার একাদশ একক অ্যালবাম। গান থাকছে আটটি। গানগুলোতে কণ্ঠ দেওয়ার পাশাপাশি সব কটি গানের সুর ও সংগীত পরিচালনা আমিই করেছি। একটি গানে আমার সঙ্গে কণ্ঠ দিয়েছেন রুশ পপ গায়িকা লেনা।তিশমার অন্য অ্যালবাম...আমার প্রথম একক অ্যালবাম তারা (২০০৩)। উল্লেখযোগ্য অন্য অ্যালবামগুলো হলো চাঁদ (২০০৩), সূর্য (২০০৪), বাউলা প্রেম (২০০৫), শ্যাম রাখি না কুল রাখি (২০০৬), মাটির পুতুল (২০০৬), ছলনার দাবা (২০০৭), এক্স ফ্যাক্টর (২০০৮), এক্সপেরিমেন্ট (২০১১) ও এক্সপেরিমেন্ট রিলোডেড (২০১২)।গান দিয়ে নিজে হিপনোটাইজড...কোনো শিল্পী গান দিয়ে হিপনোটাইজড হয় না। যদি কেউ হিপনোটাইজড হয়ে যায়, তাহলে সেই শিল্পীর আর কিছুই দেওয়ার থাকে না। আমি গান দিয়ে হিপনোটাইজড হতে চাই না।বাস্তবে কাউকে হিপনোটাইজ করা...এখনো পর্যন্ত করিনি। সম্মোহিত করার মতো কাউকে পাইনি। কারণ, গান ছাড়া আমার অন্য কিছু ভাবার আপাতত সময়ও নেই।ওয়েবসাইটে অ্যালবাম...প্রযুক্তির কল্যাণে এখন নতুন ধরনের অনেক ভাবনা চালু হয়েছে। যেগুলো বিশ্বের মতো বাংলাদেশের মানুষের কাছেও গ্রহণযোগ্য হয়ে উঠেছে। ওয়েবসাইটে গান প্রকাশের ভাবনাটা আমাদের দেশে নতুন হলেও অনেক শিল্পী এটাকে স্বাগত জানিয়েছেন। তাছাড়া বর্তমান পরিস্থিতিতে অডিও সিডি প্রকাশ করা ঝুঁকিপূর্ণ। তাই আগে ওয়েবসাইটে গান প্রকাশ করেছি।চলচ্চিত্রের গান...চলচ্চিত্রে খুব একটা গাওয়া হয় না। সর্বশেষ পরবাসিনী ছবির গান গেয়েছি।
