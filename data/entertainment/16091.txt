
বাংলা চলচ্চিত্রের জনপ্রিয় তারকা অভিনেতা শাকিব খান বলেছেন, ‘বউ হিসেবে হাউস ওয়াইফ-টাইপের লক্ষ্মী একটা মেয়ে চাই, যে সারাক্ষণ আমার খেয়াল রাখবে। এখন মা যেভাবে আমার যত্ন নেন, তখন তাকে সেই দায়িত্ব নিতে হবে।’ বৈশাখী টেলিভিশনের জনপ্রিয় সেলিব্রেটি আড্ডার অনুষ্ঠান ‘শুধুই আড্ডা’র ঈদ স্পেশাল পর্বে এমনটাই জানিয়েছেন শাকিব।অনুষ্ঠানটিতে নিজের ক্যারিয়ার, বর্তমান কাজ, ভবিষ্যত্ পরিকল্পনা, নতুন কর্মপরিকল্পনাসহ আরও নানা বিষয়ে খোলামেলা কথা বলেন ঢালিউডের জনপ্রিয় নায়ক শাকিব খান। এক প্রশ্নের জবাবে শাকিব বলেন, ‘শুধু সিক্সপ্যাক নয়, সামনে আরও বড় চমক নিয়ে আসছি।’এসএমএসের মাধ্যমে দর্শকদের পাঠানো নানা প্রশ্ন নিয়ে জনপ্রিয় নায়ক শাকিব খানের সঙ্গে আড্ডা দিয়েছেন ফারহানা নিশো।বৈশাখী টেলিভিশনে পলাশ মাহবুবের গ্রন্থনা ও পরিচালনায় ঈদ স্পেশাল ‘শুধুই আড্ডা’ প্রচারিত হবে ঈদের দিন ও ঈদের পরের দিন রাত সাতটা ৩৫ মিনিটে।
 
 
 
 
 
