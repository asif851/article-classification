
চরিত্রানুযায়ী পোশাক কিংবা মেকআপ বক্স তো আছেই। এসবের বাইরেও শুটিংয়ের সময় তারকাদের সঙ্গী হয় অনেক কিছু। অনেকটা অভ্যাস, অনেকটা প্রয়োজন—সব মিলিয়েই শুটিং-সঙ্গী নানা ধরনের জিনিসপত্র। এই নিয়েই আমাদের ধারাবাহিক আয়োজন।ইন্তেখাব দিনার‘আমার সঙ্গে বেশি কিছু থাকে না। স্ত্রী মাঝেমধ্যে জোর করে খাবার ধরিয়ে দেয়। সেটা নিয়ে যাই।’ শুটিং-সঙ্গী বিষয়ে এভাবেই বললেন অভিনেতা ইন্তেখাব দিনার। জানালেন মুঠোফোনের পাশাপাশি আরও দুটি জিনিস সঙ্গে নেন। তবে সেগুলোর নাম বলা যাবে না।বিজরীঅভিনেত্রী বিজরী বরকতউল্লাহর সঙ্গে সব সময় কাগজ-কলম থাকে। এ জিনিস ছাড়া ঘর থেকে বের হন না তিনি। থাকে বিস্কুটের প্যাকেট, গ্রিন টি আর হালকা খাবারদাবার। বিজরী জানালেন, এসব ছাড়া আইপ্যাড আর মুঠোফোন সঙ্গী হয় তাঁর।
