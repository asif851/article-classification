
বলিউড অভিনেতা সঞ্জয় দত্তের জীবন নিয়ে একটি ছবি তৈরি করেছেন পরিচালক রাজকুমার হিরানী। এখানে সঞ্জয়ের চরিত্রে অভিনয় করবেন রণবীর কাপুর। সঞ্জয়ের বাবাও বলিউডের কিংবদন্তি অভিনেতা সুনীল দত্ত। প্রয়াত সুনীল দত্তের চরিত্রে নাকি ভাবা হচ্ছে অক্ষয় খান্নার নাম।
অভিনেতা বিনোদ খান্নার ছেলে অক্ষয় খান্না এক সময় বলিউডে নিয়মিত অভিনয় করতেন। কিন্তু বছর খানেক যাবত পর্দায় তাঁর উপস্থিতি অনেক কমে গেছে। ৪ বছর পর রোহিত ধাওয়ানের ছবি ‘ঢিশুম’-এর মাধ্যমে বলিউডে প্রত্যাবর্তন হলো অক্ষয়ের। এই ছবিতে তিনি অভিনয় করেছেন খল চরিত্রে।অক্ষয় খান্নাকে সামনে দেখা যাবে বনি কাপুরের পরবর্তী ছবি ‘মম’-এ। এই ছবিতে আরও অভিনয় করবেন শ্রীদেবী ও নওয়াজুদ্দিন সিদ্দিক। তবে, সঞ্জয়ের বায়োপিকে কাজ করার ব্যাপারে এখনও কোন সিদ্ধান্ত নেননি তিনি। বলিউড হাঙ্গামা।
