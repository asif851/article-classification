
অভিনেত্রী রাধিকা আপ্তে মানেই সব সময় আলোচনা-সমালোচনা। কিছুদিন আগে ছোট পোশাকে সমুদ্র সৈকতে হেঁটে সবার নজরে পড়েন। হরহামেশাই আলোচনায় থাকা বলিউডের এ অভিনেত্রী শুটিং সেটে নায়ককে কষিয়ে চড় মেরেছিলেন। সম্প্রতি আরেক বলিউড অভিনেত্রী নেহা ধুপিয়ার এক টকশো’তে এমনটাই জানালেন তিনি। কারণ তার শরীরের হাত দিয়েছিলেন ওই অভিনেতা।
এনডিটিভির খবরে বলা হয়, ক্যারিয়ারের শুরুতে ‘প্যাডম্যান’ তারকা রাধিকা আপ্তে একটি তামিল সিনেমায় অভিনয় করতে গিয়ে সহ অভিনেতার কাছ অশ্লীল ব্যবহার পেয়েছেন। শুটিংয়ের শুরুর সময় ওই নামী অভিনেতা নাকি আচমকাই তাঁর ঘনিষ্ঠ হতে চাচ্ছিলেন। ওই সময় বিনা অনুমতিতে ওই অভিনেতা রাধিকার পায়ের পাতা স্পর্শ করতে শুরু করেন। রাধিকার অভিযোগ, অনুমতি ছাড়াই ওই অভিনেতা বারবার তাঁকে স্পর্শ করতে শুরু করেন। উপায় না দেখে উপস্থিত সবার সমানে ওই জনপ্রিয় অভিনেতাকে কষিয়ে চড় মারেন ‘অন্তহীন’ ও ‘অহল্যা’ তারকা রাধিকা। এ কাণ্ডে থতমত হয়ে যান সেই দক্ষিণী অভিনেতা। শুটিংয়ের প্রথম দিনই এমন ঘটনার সম্মুখীন হতে হয়েছিল বলে সম্প্রতি একটি টক শো মন্তব্য করেন রাধিকা আপ্তে।
ওই টক শোয়ে রাধিকার সঙ্গে ছিলেন অভিনেতা রাজকুমার রাও। সেখানে রাধিকা বলেন, ‘সেদিনই ছিল একটি সিনেমার প্রথম দিনের শুটিং। বিখ্যাত দক্ষিণী অভিনেতা আমার পায়ে সুড়সুড়ি দিতে শুরু করে। আমি তাকে আগে চিনতামও না। হঠাৎ তার এ রকম আচরণে তাজ্জব বনে গিয়েছিলাম। প্রচণ্ড বিরক্ত হয়ে সপাটে চড় মেরেছি।’ এটা করে কোনো অন্যায় করেননি বলে মনে করেন তিনি।
তবে দক্ষিণের ওই অভিনেতার নাম কি তা জানা যায়নি।
অভদ্রতার জন্য সেদিন ওই অভিনেতাকে চড় মারায় কোনো ভুল কাজ করেননি বলে মনে করেন সাহসী এবং স্পষ্টবক্তা সিহেবে পরিচিত রাধিকা। ভবিষ্যতে অন্য কোনো নারীর সঙ্গে এমন ব্যবহার করতে গেলে ওই অভিনেতা দ্বিতীয়বার ভাবতে বাধ্য হবেন বলেও মন্তব্য করেন ‘পার্চড’ অভিনেত্রী।
