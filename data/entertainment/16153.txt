
ছোট পর্দায় ছিল তুঙ্গস্পর্শী জনপ্রিয়তা। কিন্তু বড় পর্দায় গিয়ে ছোট তারকাই হয়ে রইলেন মোনা সিং। ২০০৯ সালে বক্স অফিসে সব রেকর্ড ওলট-পালট করে দেওয়া থ্রি ইডিয়টস-এ অভিনয় করেছিলেন। এর পরও ক্যারিয়ারটা দাঁড়ায়নি। দাঁড়াবে কী করে, সেই ছবির পর তাঁর কাছে এমন সব প্রস্তাব আসত, সবগুলো চরিত্রই একই—সন্তানসম্ভবা নারীর! দুঃখ করে মোনা বলেছেন, ‘থ্রি ইডিয়টস-এর পর আমি শুধু গর্ভবতী নারীর চরিত্রের প্রস্তাব পাচ্ছিলাম। এটা আমাকে বিস্মিত করেছে। সবগুলো প্রস্তাবই বাতিল করে দিয়েছি। আমি একই চরিত্রের গণ্ডিতে বন্দী হতে চাই না। ভিন্ন ভিন্ন চরিত্রে নিজেকে দেখতে চাই।’
