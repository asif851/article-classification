
দারুণ এক সফর শেষে ডেরায় ফিরেছেন হলিউড তারকা ডুয়াইন জনসন। লস অ্যাঞ্জেলেসে ফিরেই কৃতজ্ঞতা জানিয়েছেন জাপান ও চীনের ভালোবাসা এবং আতিথেয়তার প্রতি। এই সফরে তিনি পেয়েছেন অনেক ভালোবাসা। শিখেছেন জাপানের ঐতিহ্য—সামুরাই। এক ভক্ত তো সেদিন এক প্ল্যাকার্ড ঝুলিয়ে হাজির হয়ে গিয়েছিলেন, যাতে ব্যক্ত হয়েছে ‘রক’-এর বাইসেপস ধরে দেখার আবেদন! ভক্তকে হতাশ করেননি জনসন, মানে আমাদের রক। প্রথমবারের মতো চীনের বেইজিংয়ে গিয়ে ভক্তদের সঙ্গে তিনি তুলেছেন সেলফিও! এতসব জানা গেল রকের ফেসবুক পাতায়।
