
‘খুল্লাম খুল্লা পেয়ার কারেঙ্গে হাম দোনো’ গানটির কথা মনে আছে? তাতে ঠোঁট মিলিয়েছিলেন সেই সময়কার সুপারস্টার ঋষি কাপুর। সে কথা ১৯৭৫ সালের। আসছে ২০১৭ সাল। বছরের প্রথম দিকেই সেই গানের অংশ ‘খুল্লাম খুল্লা’ নামেই প্রকাশিত হতে যাচ্ছে ঋষি কাপুরের জীবনীভিত্তিক বই। অভিনেতা বলেন, বইয়ে তিনি তাঁর জীবনের সব কথাগুলো মন দিয়ে বলেছেন। তিনি টুইট করেও তাঁর বইয়ের কথা জানান। টুইটে দেখা যায় তাঁর ছবি দিয়ে বইটির প্রচ্ছদ করা হয়েছে। ক্যাপশনে লিখেছেন, আমার ‘অটোবায়োগ্রাফি ঋষি কাপুর আনসেন্সরড! “খুল্লাম খুল্লা” ১৫ জানুয়ারি প্রকাশিত হতে যাচ্ছে। এখানে দেখা যাবে তাঁর বিগত যাপিত জীবন ও সময়গুলো। বইটি লিখতে সহায়তা করেছেন মীনা আইয়ার। পারিবারিক ভাবেই তাঁরা বিগত ৮৫ বছর ধরে বলিউড ফিল্ম ইন্ডাস্ট্রির সঙ্গে জড়িত। তিনি ১৯৮০ সালের দিকে বলিউড কাঁপিয়েছিলেন ‘চকলেট হিরো’ ও ‘লাভার বয়’ নামে। ‘ববি’, ‘খেল খেল মে’, ‘কর্জ’ ইত্যাদি ছবি এবং সবশেষ ‘কাপুর অ্যান্ড সন্স’ সিনেমা দিয়ে পর্দা কাঁপিয়েছেন। ইন্ডিয়ান এক্সপ্রেস
