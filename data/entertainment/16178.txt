
‘দাবাং’ তারকা সালমান খানের হাত ধরেই বলিউডে প্রতিষ্ঠা পেয়েছেন ক্যাটরিনা কাইফ। একটা সময়ে ‘বিগহার্ট লাভারবয়’ সালমানের সঙ্গে চুটিয়ে প্রেমও করেছেন তিনি। কিন্তু সাফল্য ধরা দেওয়ার পর সালমানকে ছুড়ে ফেলে বলিউডেরই আরেক অভিনেতা রণবীর কাপুরের কাছে নিজেকে সঁপেছেন ক্যাট। এত কিছুর পর ক্যাটরিনার সততা নিয়ে প্রশ্ন উঠতেই পারে। তবে সম্প্রতি ক্যাটরিনার সততার পক্ষেই কথা বলেছেন উদার খান সাহেব।বরাবরই পরিবারের সদস্য, বন্ধুবান্ধব ও সহকর্মীদের পাশে থাকার চেষ্টা করেন সালমান। সব সময় কাছের মানুষদের পক্ষেই কথা বলেন তিনি। সম্প্রতি তিনি আবারও এর প্রমাণ দিয়েছেন। বলিউডের প্রভাবশালী নির্মাতা করণ জোহরকে সালমান জিজ্ঞেস করেছিলেন, ক্যাটরিনা সততার জন্য কত নম্বর পেতে পারেন। ক্যাটকে খুবই কম নম্বর দেন করণ। তখন করণকে নম্বর বাড়িয়ে দেওয়ার অনুরোধ করেন সালমান। সম্প্রতি এক খবরে এমনটিই জানিয়েছে জিনিউজ।
এদিকে ক্যাটরিনার সততার পক্ষে সালমান কথা বলার পর ক্যাটরিনার প্রতিক্রিয়া জানতে চাইলে তিনি মন্তব্য করেন, ‘সালমান যা বলেন সব সময় তার প্রতি আমাদের শ্রদ্ধা রাখা উচিত।’    
