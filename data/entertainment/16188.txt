
১৯৫২ সালের ভাষা আন্দোলন, ১৯৬৯ সালের গণ-অভ্যুত্থান আর ১৯৭১ সালের মুক্তিযুদ্ধের চেতনা—এর সবই আছে বাপজানের বায়োস্কোপ ছবিতে। জানালেন ছবির পরিচালক রিয়াজুল রিজু। কাল শুক্রবার প্রেক্ষাগৃহে মুক্তি পাচ্ছে ছবিটি। ছবিতে অভিনয় করেছেন শহীদুজ্জামান সেলিম, শতাব্দী ওয়াদুদ, সানজিদা তন্ময়, মাসুদ মহিউদ্দিন, হাফসা মৌটুসী, তারেক বাবু প্রমুখ।ছবির জন্য গান লিখেছেন মাসুম রেজা, আমিরুল ইসলাম, অয়ন চৌধুরী ও মাসুদ মহিউদ্দিন। গানে কণ্ঠ দিয়েছেন এস আই টুটুল, চন্দনা মজুমদার, শিমুল খান, মাসুদ মহিউদ্দিন, সায়েম বিপ্লবসহ অনেকেই। সংগীত করেছেন অমিত মল্লিক।ছবির কাহিনি মাসুম রেজার। যৌথভাবে চিত্রনাট্য লিখেছেন মাসুম রেজা ও রিয়াজুল রিজু। কারুকাজ ফিল্মসের ব্যানারে তৈরি হয়েছে ছবিটি।
