
পুলিশ কর্মকর্তা শতাব্দী ওয়াদুদ। ডাকাত চরিত্রে মামুনুর রশীদ। যেকোনো উপায়ে আসামি ধরার কাজটি করতে হবে পুলিশ কর্মকর্তাকে। সব অভিযান যখন ব্যর্থ, তখন আশ্রয় নিতে হয় হেলিকপ্টারের। প্লাস-মাইনাস-এ এভাবেই আসামি ধরার জন্য হেলিকপ্টারে চড়তে হলো শতাব্দীকে। সম্প্রতি ঢাকার অদূরে পুবাইলে হেলিকপ্টারে চড়ে আসামি ধরার এই দৃশ্যধারণের কাজটি শেষ হয়েছে।মিজানুর রহমান লাবুর পরিচালনায় নাটকটি পরিচালনা করেছেন রবিন খান। আসামি ধরার দৃশ্য ধারণ করতে সাড়ে তিন ঘণ্টার জন্য হেলিকপ্টার ভাড়া করতে হয় পরিচালককে।শতাব্দী ওয়াদুদ বলেন, ‘প্লাস-মাইনাস নাটকের কাজটি বেশ আয়োজন করে করা হয়েছে। এর আগে হেলিকপ্টারে চড়া হয়েছে কিন্তু হেলিকপ্টারে চড়ে নাটকের শুটিং করা হয়নি। হেলিকপ্টার থেকে আমি দিকনির্দেশনা দিচ্ছি। পুরো ব্যাপারটি কিন্তু বেশ রোমাঞ্চকর ছিল। মনে হচ্ছিল নাটক নয়, ফিল্মের শুটিং করছি।’রবিন খান বলেন, ‘আমি বরাবরই নাটকে বৈচিত্র্য রাখার চেষ্টা করি। গত ঈদে প্রচার হওয়া একটি নাটকে গল্পের প্রয়োজনে লিমুজিন গাড়ি ব্যবহার করেছিলাম। এবারও হেলিকপ্টারের ব্যবহার দর্শকদের ভালো লাগবে।’
