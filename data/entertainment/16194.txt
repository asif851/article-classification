
‘বাহুবলী’ ছবি করে জনপ্রিয়তার শিখরে উঠে এসেছেন দক্ষিণী তারকা প্রভাস। দেশ-বিদেশের অন্তত ছয় হাজার তরুণী তাঁকে বিয়ে করতে উদ্‌গ্রীব। বিয়ের অনেক প্রস্তাবও এসেছে। কিন্তু প্রভাস তাতে কান দেননি। তাই প্রশ্ন ওঠে, তবে কি প্রভাসের কোনো গোপন প্রণয় আছে?
সব জল্পনার মাঝে হঠাৎ কলকাতার গণমাধ্যমে খবর বেরিয়েছে, প্রভাস বিয়ের পিঁড়িতে বসছেন। দিন-তারিখ ঠিক না হলেও আগামী বছর তিনি ‘সিঙ্গেল’ থেকে ‘ডাবল’ হচ্ছেন।
এখন কথা হলো, কে সেই পাত্রী, যিনি প্রভাসের গলায় মালা পরাবেন?
খবরে বলা হচ্ছে, ভাগ্যবান পাত্রী হলেন রাশি সিমেন্ট কোম্পানির চেয়ারম্যান শিল্পপতি ভূপতি রাজুর নাতনি। তাঁর সঙ্গেই বিয়ের পিঁড়িতে বসতে চলছেন ‘বাহুবলী’র প্রভাস।
বিয়ে নিয়ে খবর প্রকাশের পর প্রভাস কোনো প্রতিক্রিয়া জানাননি।
শিল্পপতি ভূপতি রাজুর পরিবারের পক্ষ থেকেও কিছু বলা হয়নি।
খবরটি প্রকাশ হওয়ার পর সামাজিক মাধ্যমে তুমুল আলোচনা হচ্ছে।
 
