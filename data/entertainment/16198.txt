
২০ মে থেকে প্রচার শুরু হচ্ছে দীপ্ত টেলিভিশনের জনপ্রিয় বিদেশি ধারাবাহিক ‘সুলতান সুলেমান’-এর পঞ্চম মৌসুম। বাংলায় ডাবিং করা এই ধারাবাহিক এরই মধ্যে ব্যাপক জনপ্রিয়তা পেয়েছে।সুলতান, হুররাম সুলতান, হেতিজে সুলতান এই ধারাবাহিকের বেশির ভাগ চরিত্র এ দেশের টেলিভিশন দর্শকের কাছে চেনা চরিত্র। বছরের শুরুর দিকে প্রচার শুরু হয়েছিল এ ধারাবাহিকের চতুর্থ মৌসুম। দীপ্ত টিভির পক্ষ থেকে জানানো হয়, ২০ মে থেকে সপ্তাহের ছয় দিন সন্ধ্যা সাড়ে ৭টা ও রাত ১০টায় প্রচারিত হবে ‘সুলতান সুলেমান’।উল্লেখ্য, প্রায় ৭০০ বছর ধরে তুরস্কের অটোমান সাম্রাজ্যের রাজত্ব ছিল পৃথিবীতে। এই সাম্রাজ্যের স্বর্ণযুগ ছিল সুলতান সুলেমানের নেতৃত্বে ষোড়শ থেকে সপ্তদশ শতাব্দী। সেই কাহিনি নিয়েই নির্মিত হয়েছে এই ধারাবাহিক।
