

মেরিল-প্রথম আলো তারকা জরিপ পুরস্কারে এ বছর সেরা টিভি অভিনেতা নির্বাচিত হয়েছেন মোশাররফ করিম। ‘বউগিরি’ নাটকের জন্য মোশাররফ করিম উত্তম গুহ ও চিত্রলেখা গুহর কাছ থেকে পুরস্কার গ্রহণ করেন।
এবার এই বিভাগে মোশাররফ করিম ছাড়াও আরও মনোনয়ন পেয়েছিলেন ‘ভালোবাসার পংক্তিমালা’ নাটকের জন্য অপূর্ব, ‘দ্য ইজম আনলিমিটেড’ নাটকের জন্য চঞ্চল চৌধুরী ‘কথোপকথন’-এর জন্য তাহসান।

আজ শুক্রবার বিকেলে রাজধানীর শেরেবাংলা নগরের বঙ্গবন্ধু আন্তর্জাতিক সম্মেলন কেন্দ্রে এই পুরস্কার বিতরণী অনুষ্ঠানের আসর বসেছে।
 
