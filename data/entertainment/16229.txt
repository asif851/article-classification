
১৪২০ বঙ্গাব্দের পয়লা বৈশাখে ৫০ বছরে পদার্পণ করে ছায়ানট সংগীতবিদ্যায়তন৷ জানা গেছে, আজ বিকেলে ছায়ানট গানের শোভাযাত্রার মধ্য দিয়ে তা উদ্যাপন শুরু করছে৷ ছায়ানটের সঙ্গে যুক্ততার সূত্রে দেশের সংস্কৃতি অঙ্গনে অবদান রাখা মানুষদের স্মরণ, অর্ধশতাব্দীর পথচলার স্মৃতি আর গান দিয়ে সাজানো হয়েছে দুটি অনুষ্ঠান৷ প্রথমটি শুরু হবে আজ সন্ধ্যা ছয়টায় আর দ্বিতীয়টি কাল শনিবার সন্ধ্যা সাতটায়৷অর্ধশতাব্দীতে সংগীতবিদ্যায়তনের শিক্ষার্থী সংখ্যা ৫০ হাজারের বেশি৷ এখন ছায়ানট সংগীতবিদ্যায়তনের নানা কার্যক্রমে পাঠ নিচ্ছে প্রায় চার হাজার শিক্ষার্থী৷
