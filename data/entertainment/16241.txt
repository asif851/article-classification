
ঐশ্বরিয়া রাই বচ্চন মুম্বাইয়ের ওরলি এলাকায় নতুন অ্যাপার্টমেন্ট কিনেছেন। গত সোমবার অ্যাপার্টমেন্টটি দেখতে গিয়েছিলেন তিনি। সম্প্রতি তিনি মুম্বাইভিত্তিক একটি আবাসন প্রতিষ্ঠানের শুভেচ্ছাদূত হয়েছেন। সাড়ে ১৭ একর জায়গার ওপর ‘দ্য পার্ক’ প্রকল্পের কাজ করছে প্রতিষ্ঠানটি। এখানেই একটি অ্যাপার্টমেন্ট কিনেছেন ঐশ্বরিয়া।সংশ্লিষ্ট একটি সূত্র জানিয়েছে, থাকার জন্য নয়, বিনিয়োগের উদ্দেশ্যেই এই অ্যাপার্টমেন্ট কিনেছেন ঐশ্বরিয়া। আর অ্যাপার্টমেন্টটি কিনতে পেরে নাকি তিনি দারুণ খুশি। এ ব্যাপারে তাঁকে সহযোগিতা করছে তাঁর স্বামী অভিষেকসহ বচ্চন পরিবার। টাইমস অব ইন্ডিয়া।
