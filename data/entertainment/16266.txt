
ঢাকায় এসেছেন বলিউড তারকা সোহেল খান। গতকাল বৃহস্পতিবার দুপুর ১২টায় জেট এয়ারওয়েজের একটি বিমানে তিনি ঢাকায় আসেন। তিন দেশের তারকাদের নিয়ে সেলিব্রেটি ক্রিকেট ম্যাচ উপলক্ষে সোহেল খান ঢাকায় এসেছেন বলে জানা গেছে।বাংলাদেশ, ভারত ও পাকিস্তানের তারকাদের নিয়ে অনুষ্ঠিত হতে যাওয়া এই ক্রিকেট ম্যাচটির আয়োজক ভাসাবী সেলিব্রেটি ক্রিকেট ক্লাব লিমিটেড। সোহেল খানের ঢাকায় আসার বিষয়টি নিশ্চিত করেন এই ক্লাবের চেয়ারম্যান কামাল জামান।২০১৫ সালের ২৫ ফেব্রুয়ারি ঢাকার মিরপুর শেরেবাংলা স্টেডিয়ামে চার দিনের সেলিব্রেটি ক্রিকেট লিগ শুরু হবে। এতে তিন দেশের শোবিজের তারকাশিল্পীরা ছাড়া ক্রিকেট তারকারাও উপস্থিত থাকবেন। সেই প্রস্তুতির অংশ হিসেবে সোহেল খানের ঢাকায় আগমন।
