
প্রিয় কমিক যদি চলচ্চিত্রে রূপ নেয়, তাহলে স্বাভাবিকভাবেই কমিকপ্রেমীরা খুশি হয়। আর আগ্রহ থাকে কোন চরিত্রে কে অভিনয় করছেন তা নিয়ে। অনেক দিন ধরেই জল্পনা-কল্পনা চলছিল কারা হবেন ‘এক্স-ম্যান’-এর পরবর্তী ছবির নতুন মুখ। অবশেষে নতুন দুজন ‘মিউট্যান্ট’ কন্যা খুঁজে বের করেছেন পরিচালক জশ বুন। একজন ‘দ্য উইচ’ ও ‘স্প্লিট’ খ্যাত আনিয়া টেলর-জয় এবং আরেকজন টিভি সিরিজ ‘গেম অব থ্রোনস’ তারকা ‘আনিয়া স্টার্ক’ অর্থাৎ মেইসি উইলিয়ামস।
দুজনেরই ছোট এবং বড় পর্দায় কাজ করার অভিজ্ঞতা আছে। তবে আনিয়ার পরিচিতি বড় পর্দায় বেশি হলেও মেইসি ছোট পর্দার জনপ্রিয় নাটক ‘গেম অব থ্রোনস’ দিয়ে রীতিমত তারকা বনে গেছেন। আনিয়ার বয়স ২১ আর মেসির ২০। অল্প সময়ে পুরস্কারের ঝুলিটাও ভারী করে নিচ্ছেন দুজনে। মারভেল কমিকের ওপর ভিত্তি করা ‘এক্স ম্যান : দ্য নিউ মিউট্যান্ট’ ছবিতে ম্যাজিকের চরিত্রে অভিনয় করবেন আনিয়া। আর মেইসিকে দেখা যাবে উলফসবেইনের চরিত্রে।বুন নাকি এক বছর ধরে এই দুজনের অভিনয় লক্ষ করে আসছেন। আশা করা যাচ্ছে, এ বছরের জুলাই মাস থেকে ছবির কাজ শুরু করবেন তিনি। আর মুক্তির তারিখ ঠিক করা হয়েছে আগামী বছরের ১৩ এপ্রিল। দেখা যাক কমিকপ্রেমীদের মন জয় করতে পারেন কি না আনিয়া আর মেইসি। দ্য হলিউড রিপোর্টার, হিন্দুস্তান টাইমস।
