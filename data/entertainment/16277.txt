
আলো ঝলমলে র্যা ম্পে হাঁটছেন প্রায় এক যুগ ধরে। এখন কোরিওগ্রাফির পাশাপাশি মডেলিং ও নাটকে অভিনয় করেন সৈয়দ রুমা। নাটকে অভিনয় করলেও চলচ্চিত্রে অভিনয় করা হয়ে ওঠেনি তাঁর। তবে সে আক্ষেপ কিছুটা হলেও ঘুচে গেছে চলচ্চিত্রের আইটেম গানে অংশ নিয়ে। সম্প্রতি এই র্যা ম্প মডেল অংশ নিলেন নতুন একটি আইটেম গানে। আলভী আহমেদের ইউটার্ন ছবিতে একটি গানের সঙ্গে নাচতে দেখা যাবে তাঁকে। গতকাল মঙ্গলবার এফডিসিতে চলছিল এই গানের শুটিং। তাঁর সঙ্গে নেচেছেন ইরফাম সাজ্জাদও।রুমা বললেন, ‘আইটেম গানে কাজ করার ব্যাপারটি আমি বেশ উপভোগ করি। তা ছাড়া ইউটার্ন-এর গানটিও বেশ মজার।’ রুমা এর আগে গেইম ছবির আইটেম গানে নেচেছিলেন। তবে শুধু আইটেম গানে নয়, রুমার আগ্রহ আছে চলচ্চিত্রে অভিনয় করার। বললেন, ‘ভালো গল্প এবং অভিনয়ের সুযোগ থাকলে সিনেমায় কাজ করব। কিন্তু সমস্যা হলো, চলচ্চিত্রে অনেক সময় দিতে হয়। সেটা বের করা আমার জন্য কঠিন।’ইউটার্ন-এর আইটেম গানটিতে কণ্ঠ দিয়েছেন কনা এবং সংগীতায়োজন করেছেন ফুয়াদ আল মুক্তাদির। পরিচালক জানান, আগামী এপ্রিলে ইউটার্ন মুক্তি দেওয়ার চিন্তা করছেন তিনি।
