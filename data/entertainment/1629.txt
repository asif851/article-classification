
ফারুক৷ চলচ্চিত্রের বিশিষ্ট অভিনেতা৷ আজ গাজী টিভিতে প্রচারিত হবে ‘তারার কথা’ অনুষ্ঠান৷ এই অনুষ্ঠানে ফারুকের সাক্ষাৎকার নিয়েছেন ইলিয়াস কাঞ্চন৷ কথা হলো ফারুকের সঙ্গে৷ফারুক ভাই, কেমন আছেন?সবার ভালোবাসা আর দোয়ায় ভালো আছি৷ নিয়মিত চেকআপের জন্য মাঝে ঢাকা-সিঙ্গাপুর যাওয়া-আসা করতে হয়েছে৷ কিছুদিন আগেও সিঙ্গাপুর গিয়েছিলাম৷ চিকিৎসকের পরামর্শ অনুযায়ী চলাফেরা করছি৷এখন কীভাবে সময় কাটছে?গাজীপুরের মৌচাক এলাকায় আমার একটি টেক্সটাইল মিল রয়েছে৷ নাম ‘ফারুক ডায়িং নিটিং ম্যানুফ্যাকচারিং লিমিটেড’৷ এখানে অনেক কাজ৷ এসব নিয়েই ব্যস্ত থাকার চেষ্টা করি৷চলচ্চিত্রের খবর রাখেন?তা তো রাখতে হয়৷ আমি জাতীয় চলচ্চিত্র পুরস্কারের জুরিবোর্ডের একজন সদস্য৷ বিভিন্ন ধরনের ছবি দেখতে হয়৷ ছবিগুলো দেখার পর মনে হয়, আমরা হেরে যাচ্ছি৷ বেশির ভাগ ছবি একঘেয়ে মনে হয়৷ কোনো বৈচিত্র্য খুঁজে পাই না৷এমনটা কেন হচ্ছে?অনেকে বলেন, আকাশ-সংস্কৃতি আমাদের চলচ্চিত্রশিল্পের দুরবস্থার জন্য দায়ী৷ আমি তা মানতে রাজি নই৷ আমাদের দেশে মেধাবী নির্মাতা আছেন৷ কিন্তু তাঁদের পেছনে অর্থ লগ্নি করার কেউ নেই৷ আবার কিছু নির্মাতা আছেন, এমন ভাব দেখান যেন তাঁরা বেশ অভিজ্ঞ৷ কিন্তু কথা বললে বোঝা যায়, তাঁরা অনভিজ্ঞ এবং ইঁচড়ে পাকা৷ মেধাহীন আর দুর্বল নির্মাতার সংখ্যা বেড়ে গেছে৷চলচ্চিত্রে সর্বশেষ কবে কাজ করেছিলেন?সাত-আট বছর আগে৷ ছবির নাম ঘরের লক্ষ্মী৷আজ গাজী টিভিতে ‘তারার কথা’ অনুষ্ঠানটি দেখানো হবে৷অনেক দিন পর টিভি অনুষ্ঠানে অংশ নিয়েছি৷ উপস্থাপক ইলিয়াস কাঞ্চন৷ শুটিংয়ের সময় চমৎকার আড্ডা হয়েছে৷ নানা বিষয় নিয়ে আমরা কথা বলেছি৷ দর্শকেরা অনেক কিছু জানতে পারবেন৷
