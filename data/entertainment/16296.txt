
ভারতের হিন্দুস্তান রেকর্ড থেকে বের হচ্ছে বাংলাদেশের আবৃত্তিশিল্পী সামিউল ইসলাম পোলাকের একক কবিতাপাঠের সংকলন ইতি রবীন্দ্রনাথ। আগামীকাল শুক্রবার সন্ধ্যা সাতটায় জাতীয় জাদুঘরের কবি সুফিয়া কামাল মিলনায়তনে সিডির মোড়ক উন্মোচন করবেন জাদুঘরের মহাপরিচালক ফয়জুল লতিফ চৌধুরী।অনুষ্ঠানে বিশেষ অতিথি থাকবেন ইন্দিরা গান্ধী সাংস্কৃতিক কেন্দ্রের পরিচালক জয়শ্রী কুণ্ডু। থাকবেন হিন্দুস্তান রেকর্ডের চেয়ারম্যান এস এল সাহা। সভাপতিত্ব করবেন কবি আসাদ চৌধুরী।এ সিডিতে পোলাকের আবৃত্তির সঙ্গে গানে কণ্ঠ দিয়েছেন ভারতের শ্রেয়া গুহঠাকুরতা ও বাংলাদেশের স্বপ্নীল সজীব। একটি পাঠে বিশেষ ভূমিকায় আবৃত্তি করেছেন ভারতীয় সংগীতশিল্পী ইমন চক্রবর্তী।
 
