
প্রিয়াঙ্কা চোপড়া হলিউডে নজরে এসেছিলেন ‘কোয়ান্টিকো’ সিরিয়াল দিয়ে। এর প্রথম কিস্তি পেয়েছিল তুমুল জনপ্রিয়তা। কিন্তু দ্বিতীয় কিস্তি তেমন চলেনি। কানাঘুষো শোনা যাচ্ছিল, নির্মাতারা আর তৃতীয় কিস্তির ঝুঁকি নেবেন না। কিন্তু এখন আবার শোনা যাচ্ছে, ‘কোয়ান্টিকো’র তৃতীয় কিস্তির জন্য প্রিয়াঙ্কা চোপড়া তাঁর সম্মানী অর্ধেক করতে বলেছেন। তবু যেন সিরিয়ালটি আলোর মুখ পায়, এটাই তাঁর ইচ্ছা। বোঝাই যাচ্ছে, যেকোনো মূল্যে ‘কোয়ান্টিকো’কে বাঁচাতে চান প্রিয়াঙ্কা। ফিল্মফেয়ার
