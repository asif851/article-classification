
আজ রাত সাড়ে ৮টায় এটিএন বাংলায় প্রচারিত হবে ধারাবাহিক নাটক ‘মেঘে ঢাকা শহর’। রুদ্র মাহফুজের লেখা নাটকটি পরিচালনা করেছেন সাখাওয়াৎ মানিক। নাটকে জুঁই চরিত্রে অভিনয় করেছেন লাক্স তারকা সামিয়া।জুঁই চরিত্রটি কেমন? জুঁই গ্রাম থেকে পড়াশোনা করতে শহরে আসে। তবে শহরে আসার কারণগুলোর মধ্যে পারিবারিক একটি অ্যাজেন্ডাও আছে। এখনই বলে দিলে গল্পের মজা থাকবে না।আর কোন কোন নাটকে কাজ করছেন? এখন ধারাবাহিকের কাজ বেশি করছি। আমার অভিনীত বাংলাদেশ টেলিভিশনে দি জেনারেশন, চ্যানেল আইতে এক লক্ষ লাইক, এনটিভিতে যখন কখনো ধারাবাহিকগুলোর প্রচার চলছে।এক ঘণ্টার কাজ করেন না কেন? একেবারে করি না, তা নয়। যখন এক ঘণ্টার কাজ আসে, তখন করি।কোনটি কঠিন মনে হয়-অভিনয় নাকি উপস্থাপনা? অভিনয়ের চেয়ে উপস্থাপনা কঠিন মনে হয়। কারণ, শুটিংয়ে ইম্প্রোভাইজ করেও অভিনয় করা যায়। কিন্তু উপস্থাপনার সময় ক্যামেরার চোখে চোখ রেখে সরাসরি দর্শকের সঙ্গে কথা বলতে হয় এবং তা একটা ছন্দের মধ্য দিয়ে। সেই ছন্দ পুরো সময়টা ধরে রাখা কারও কারও কাছে কঠিন হতে পারে।আপনার কি মনে হয়, কাজে অন্যান্য লাক্স তারকার চেয়ে পিছিয়ে পড়েছেন আপনি? 
না, আমি আমার মতো কাজ করি। পড়াশোনার পাশাপাশি যতটুকু সময় পাচ্ছি, কাজ করছি।
পড়াশোনার খবর কী? নর্থ সাউথ বিশ্ববিদ্যালয়ে ইংরেজি সাহিত্যে পড়ছি। আগামী মাসে সপ্তম সেমিস্টারের ক্লাস শুরু হবে।
কোন লাক্স তারকাকে দেখে নিজে তারকা হতে উৎসাহিত হয়েছিলেন? লাক্স তারকা মম, বিন্দু ও বাঁধন আপাদের দেখে উৎসাহিত হয়েছি।
এ সময়ে আপনার ভালো লাগা তিনটি নাটকের নাম বলবেন...বড় ছেলে, ওভারটার্ম-এই দুটি নাম ছাড়া এখন আর নাম মনে আসছে না।
শুটিং সেটে সহশিল্পীদের কোন অভ্যাস নিজের কাছে বিরক্ত লাগে? সহশিল্পীদের কেউ কেউ যখন প্রোডাকশন বয়দের গালি দেন, বকাবকি করেন, তখন খুব বিরক্ত লাগে, খারাপ লাগে।
