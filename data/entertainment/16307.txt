
বিকল্পধারার ছবি কাঠবিড়ালি ও রেডরোজ-এ চুক্তিবদ্ধ হয়েছিলেন স্পর্শিয়া। ছবিগুলোতে তাঁর অংশের কাজ এখনো শুরু হয়নি। তার আগেই বাণিজ্যিক ছবিতে চুক্তিবদ্ধ হলেন স্পর্শিয়া। ছবির নাম বন্ধন। গতকাল শনিবার দুপুরে তিনি ছবিটির চুক্তিপত্রে সই করেন। স্পর্শিয়া বলেন, ‘বাণিজ্যিক ধারার ছবিতে কাজের প্রস্তাব পেয়েছিলাম আরও আগে। কিন্তু তখন আমি প্রস্তুত ছিলাম না। এখন নিজের প্রতি খানিকটা আস্থা তৈরি হয়েছে। তাই সাহস করে বাণিজ্যিক ছবিতে নাম লেখালাম।’পাঁচ বন্ধুর জীবন নিয়ে বন্ধন ছবির কাহিনি। চিত্রনাট্য লেখার পাশাপাশি ছবিটি পরিচালনা করছেন অনন্য মামুন।
