
বেশ কিছুদিন হলো, কোনো মুভি ক্যামেরার সমানে দাঁড়াচ্ছেন না ভাবনা। গত চার মাস তাঁকে নতুন কোনো নাটকেও দেখা যায়নি। কেন? জানা গেল, বড় পর্দায় অভিনয় করবেন তিনি। আর এর জন্য নিজেকে প্রস্তুত করছেন।ভাবনা জানান, আগামী এপ্রিল থেকে অনিমেষ আইচের ভয়ংকর সুন্দর ছবির শুটিং শুরু হওয়ার কথা রয়েছে। এই ছবিতে অভিনয় করবেন তিনি। ভাবনা বললেন, ‘বড় পর্দায় কাজ করার সুযোগ পেয়েছি, আমি এই সুযোগ পুরোপুরি কাজে লাগাতে চাই। তাই তো ছোট পর্দায় কোনো কাজ করছি না। ভয়ংকর সুন্দর ছবিতে আমার চরিত্রের নাম নয়নতারা। এখন আমার সব ভাবনা নয়নতারাকে ঘিরে।’তবে তিনি জানান, এ সময় অভিনয় না করলেও গ্রুমিংয়ের পাশাপাশি টিভি ও মঞ্চের বিভিন্ন অনুষ্ঠানে অংশ নিচ্ছেন তিনি।গ্রন্থনা: শফিক আল মামুন
