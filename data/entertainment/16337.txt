
মা হতে যাচ্ছেন বলিউডের অভিনেত্রী রানী মুখার্জি। সন্তানসম্ভবা রানীর এ তথ্য জানিয়েছেন রানীর ভাই রাজার স্ত্রী টিভি অভিনেত্রী জয়তী মুখার্জি। ভারতের একটি সংবাদমাধ্যমকে জয়তী বলেছেন, ‘হ্যাঁ, রানী সন্তানসম্ভবা’।আগামী বছরের জানুয়ারিতে মা হবেন রানী। বর্তমানে রানী ও তাঁর স্বামী আদিত্য চোপড়া যুক্তরাজ্য সফরে বলেই জানিয়েছে মুম্বাই মিরর। এর আগে প্রায় এক মাস যুক্তরাজ্যে অবস্থান করে গত সপ্তাহে ভারতে ফেরেন রানী ও আদিত্য। আবারও তাঁরা লন্ডন গেছেন।সন্তানসম্ভবা রানীকে নিয়ে বিভিন্ন সংবাদমাধ্যম নানা ধরনের খবর রটালেও এ বিষয়ে একেবারেই চুপ করে আছেন রানী মুখার্জি। তবে রানীর ঘনিষ্ঠজনের কাছ থেকে এ তথ্য বের করেছে এনেছে মুম্বাই মিরর।এদিকে, রানীর ঘনিষ্ঠ একটি সূত্র জানিয়েছে, লন্ডনে থাকার সময় রানীকে সন্তানসম্ভবারা যে বিশেষ পরিচর্যা নেন তা নিতেও দেখা গেছে।গত বছরের এপ্রিলে বিয়ে করেন রানী-আদিত্য। সর্বশেষ ২০১৪ সালে ‘মর্দানি’ ছবিতে অভিনয় করেছেন রানী।
