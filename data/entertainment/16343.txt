
বলিউড অভিনেতা আমির খানকে সবচেয়ে অনুপ্রেরণাদায়ী ও সামাজিক দায়িত্বশীল শিল্পী বলে প্রশংসা করলেন শ্রদ্ধা কাপুর। টুইটারে শুধু আমিরই নন, বলিউডের অন্য অনেক তারকাকে নিয়েই কথা বললেন এ অভিনেত্রী।
টুইটারে ‘আসকশ্রদ্ধা হ্যাশট্যাগ’ দিয়ে শ্রদ্ধা লেখেন, ‘আমির হলো অন্যতম সেরা অনুপ্রেরণাদায়ী, নির্ভীক, শৈল্পিক ও সামাজিক দায়িত্বশীল ব্যক্তি।’ এরপরে শ্রদ্ধা তাঁর রুপালি পর্দার প্রতিযোগী আলিয়া ভাটকে নিয়ে লেখেন—ও হলো ‘পতাকা’। এ ছাড়া শাহরুখ খানকে লেখেন ‘কিং’, অমিতাভ বচ্চনকে নিয়ে লেখেন ‘সুপারস্টার’, বরুণ ধাওয়ানকে ‘ছোটবেলার বন্ধু’ ও অক্ষয় কুমারকে ‘রকস্টার’।শ্রদ্ধা কাপুরকে শিগগিরই দেখা যাবে অর্জুন কাপুরের সঙ্গে ‘হাফ গার্লফ্রেন্ড’ ছবিতে। বর্তমানে ব্যস্ত ‘হাসিনা’ ছবির শুটিং নিয়ে। ইন্ডিয়ান এক্সপ্রেস
