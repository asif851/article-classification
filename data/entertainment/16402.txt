
অল্প অল্প প্রেমের গল্প শখের দ্বিতীয় ছবি। প্রেক্ষাগৃহে ছবিটি মুক্তি পাচ্ছে আগস্টে। নিজের নতুন ছবি নিয়ে শখ তাই দারুণ রোমাঞ্চিত। আর তা জানালেন এভাবে, ‘ছবিটির কাজ করেছিলাম ২০১২ সালে। ছবিটির মুক্তির সময় জানার পর খুব আনন্দ হচ্ছে।’ছবির পরিচালক সানিয়াত হোসেন। ছবিতে শখের সঙ্গে অভিনয় করেন নিলয়।ছবির শুটিংয়ের অভিজ্ঞতা প্রসঙ্গে শখ বলেন, ‘ওই সময় আমরা সবাই অনেক পরিশ্রম করেছি। শুটিংয়ের অভিজ্ঞতা এককথায় চমৎকার। দর্শক এই ছবিতে শতভাগ বিনোদন পাবেন।’ছবির প্রযোজনা প্রতিষ্ঠান সুগার প্রোডাকশনের নির্বাহী প্রযোজক এষা ইউসুফ বলেন, ‘ছবির পুরো কাজ শেষ হয়েছে বছর খানেক আগে। কিন্তু দেশের রাজনৈতিক পরিস্থিতির কারণে তখন ছবিটি মুক্তি দিতে চাইনি। এখন আমরা সম্পূর্ণ প্রস্তুত।’শখের প্রথম ছবি বলো না তুমি আমার (২০১০)। এম বি মানিক পরিচালিত এই ছবিতে শাকিব খানের বিপরীতে অভিনয় করেন শখ।এদিকে শখ এখন ছোটপর্দার কাজ নিয়ে দারুণ ব্যস্ত। জানালেন, তিনি ঈদের জন্য কয়েকটি নাটকের কাজ করছেন।
