
‘বিশ্বকাপ ফুটবল শুরু হতে আর মাত্র কয়েক দিন বাকি৷ এখন অনেকেরই আলোচনার বিষয় এবারের বিশ্বকাপ ফুটবলে অংশ নেওয়া বিভিন্ন দেশ আর সেসব দেশের খেলোয়াড়৷ এই সময় ফুটবল নিয়ে একটি ধারাবাহিক নাটক হলে মন্দ হয় না৷ এই ভাবনা থেকেই একটি ধারাবাহিক নাটক তৈরি করেছি৷ নাম জার্সি নম্বর ১০৷’ বললেন ফেরদৌস হাসান৷ নাটকটি লিখেছেন ও পরিচালনা করেছেন তিনি৷ আজ থেকে প্রচারিত হবে চ্যানেল আইয়ে৷ প্রতি মঙ্গল আর শুক্রবার রাত নয়টা ৩৫ মিনিটে৷
