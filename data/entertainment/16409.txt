
‘ইচ্ছে মানুষ’ গানটির পর ইটিউনসের ব্যানার থেকে এবার এল নতুন আরেকটি গান—নাম ‘আমাদের গল্প’। গত ৩০ আগস্ট গানটির ভিডিও ইউটিউবে দেওয়া হয়। এর আগে মুক্তি পাওয়া ‘ইচ্ছে মানুষ’ গানটি ইউটিউব ও অন্যান্য ডিজিটাল মাধ্যমে বেশ আলোচিত হয়েছিল।  ‘আমাদের গল্প’ গানটির কথা লিখেছেন তুষার হাসান। এর সুর করেছেন শাওন গানওয়ালা। সুরকার শাওনের সঙ্গে এই গানে কণ্ঠ দিয়েছেন কনা। নতুন এ গানের ভিডিওতে মডেল হয়েছেন হামজা খান ও সুস্মিতা খান। ইটিউনসের প্রযোজনায় প্রেক্ষাগৃহের নির্মাণে মিউজিক ভিডিওটির নির্দেশনা দিয়েছেন শাহারিয়ার পলক।
