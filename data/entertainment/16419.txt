
‘যার বিয়ে তার খবর নাই, পাড়াপড়শির ঘুম নাই!’ ঢাকাই চলচ্চিত্রের এ সময়ের অভিনেত্রী মাহিয়া মাহীর অবস্থা হয়েছে অনেকটা বাংলা এই প্রবাদটির মতো। গুজব ছড়িয়েছে বিয়ে করেছেন মাহী। অথচ নিজের বিয়ের খবর নিজেই জানেন না হালের এই অভিনেত্রী।বিভিন্ন গণমাধ্যমে মাহিয়া মাহীর বিয়ে নিয়ে সংবাদ প্রকাশিত হওয়ার পর এই ব্যাপারে জানতে মাহীকে ফোন করা হলে তিনি এই প্রতিবেদকের কল ধরেই বললেন, ‘ও বিয়ের খবর জানার জন্য ফোন করেছেন? আর বলবেন না, বিরক্ত হয়ে গেছি। এক ঘণ্টায় ৫০ টির বেশি ফোন রিসিভ করেছি। আমি নাকি বিয়ে করে ফেলেছি। অথচ আমি নিজেই জানি না আমার বিয়ের খবর।’মাহী বলেন, ‘পুরোটাই বানোয়াট। শাওন, আরিফ, হাসানসহ অনেকের নাম বলা হয়েছে। এরা সবাই আমার বন্ধু। শুধুই বন্ধু। তাঁদের কাউকে বিয়ে করার প্রশ্নই আসে না। তাঁরা আমার খুবই ভালো বন্ধু।’যখনই বিয়ে করেন, পাত্র হিসেবে এ সব বন্ধুর নামও কখনো আসবে না বলে জানালেন মাহী।গুজব যে উঠল মাহী বিয়ে করেছেন! মাহী আসলে বিয়ে করছে কবে? মাহীর জবাব: ‘আমি আগেও অনেকবার বলেছি। এখনো বলছি, যেকোনো মুহূর্তে বিয়ে করে ফেলতে পারি।’
