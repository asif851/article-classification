
মডেল লিয়াম ডিনের সঙ্গে ‘মিন গার্লস’ তারকা লিন্ডসে লোহানের অভিসারের গুঞ্জন উঠেছে। সম্প্রতি নিউইয়র্ক পোস্টের এক খবরে দাবি করা হয়েছে, ১৯ বছর বয়সী লিয়ামের সঙ্গে অভিসারে মেতেছেন ২৭ বছর বয়সী এ তারকা অভিনেত্রী।প্রকাশিত খবরে বলা হয়েছে, সম্প্রতি লিউর নামের একটি রেস্তোরাঁ থেকে একসঙ্গে বের হওয়ার সময় ক্যামেরাবন্দী হন লিন্ডসে ও লিয়াম। এ ছাড়া একটি পার্টিতেও মেতে উঠেছিল নতুন এ জুটি। সে সময় তাঁদের সঙ্গে লিন্ডসের সহকারী গেভিন ডয়েলও ছিলেন।অবশ্য লিন্ডসের মুখপাত্র তেজ হেরিং বিষয়টিকে বেমালুম অস্বীকার করে বসেছেন। এ প্রসঙ্গে তেজের তেজি মন্তব্য, ‘এই খবরের বিন্দুমাত্র সত্যতাও নেই।’
