
শাস্ত্রীয় সংগীত ও নাচের আয়োজন করেছিল শিল্পকলা একাডেমী। গতকাল সন্ধ্যায় শিল্পকলা একাডেমীর সংগীত ও নৃত্যকলা কেন্দ্র মিলনায়তনে অনুষ্ঠিত হয়ে গেল এই আয়োজন। এতে কণ্ঠসংগীত পরিবেশনা করেন শিল্পী রাজেশ সাহা ও সুপ্রিয়া দাশ, হাওয়াইন গিটারে রাগমালা বাজিয়ে শোনান যন্ত্রশিল্পী শাহনাজ জামান, সেতারে রাগ ইমন বাজিয়ে শোনান নিশিথ দে, ওডিশি নাচ পরিবেশন করেন নৃত্যশিল্পী বেনজীন সালাম ও কথাকলি নাচ পরিবেশন করেন লুবনা চৌধুরী।শিল্পকলা একাডেমীর মহাপরিচালক লিয়াকত আলীর সভাপতিত্বে এই অনুষ্ঠানে আলোচক ছিলেন সরকারি সংগীত কলেজের অধ্যক্ষ অধ্যাপক শামীমা পারভীন এবং স্বাগত বক্তব্য দেন সংগীত, নৃত্য ও আবৃত্তি বিভাগের পরিচালক মো. সোহরাব উদ্দীন।
