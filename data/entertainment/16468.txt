
মা হওয়ার মধ্য দিয়ে নারী জীবনের পূর্ণতা পেতে কে না চায়! আর দশজন সাধারণ নারীর মতো ‘জিসম ২’ তারকা সানি লিওনও মা হওয়ার আগ্রহের কথা জানালেন। ২০০৯ সালে সংগীতশিল্পী ড্যানিয়েল ওয়েবারকে বিয়ে করে সুখে সংসার করছেন সানি। সম্প্রতি তাঁকে জিজ্ঞেস করা হয়, পরিবারের সদস্য সংখ্যা বাড়ানোর পরিকল্পনা করছেন কি না। জবাবে সানি বলেন, মা হতে চান তিনি। তবে অন্তঃসত্ত্বা হওয়ার সঠিক সময় এখনো আসেনি বলেই জানিয়েছেন ৩৩ বছর বয়সী এ মডেল ও অভিনেত্রী।এ প্রসঙ্গে সানি বলেন, ‘স্বামী-সন্তান নিয়ে পূর্ণাঙ্গ পরিবারের কথা আমি ভাবি না বললে মিথ্যে বলা হবে। তবে এই মুহূর্তে মা হওয়ার জন্য শারীরিকভাবে আমি প্রস্তুত নই। আমি মনে করি, আমার জন্য অন্তঃসত্ত্বা হওয়ার সঠিক সময় এখন নয়।’ সম্প্রতি এক খবরে এমনটিই জানিয়েছে ইন্দো-এশিয়ান নিউজ।সানি আরও বলেন, ‘অবশ্যই আমি সন্তান চাই। কিন্তু এখন গর্ভধারণ করলে আগামী এক বছর পেশাগত কাজের ক্ষেত্রে শারীরিকভাবে বাধার মুখে পড়তে হবে আমাকে। শরীরের জন্য এক বছর পেশাগত কাজকে ক্ষতিগ্রস্ত হতে দেব না আমি।’এদিকে সানির মতো তাঁর স্বামী ড্যানিয়েল ওয়েবারও বলিউডে ক্যারিয়ার গড়তে দারুণ আগ্রহী বলেই জানিয়েছেন সানি। এ জন্য হিন্দি ভাষা শিখছেন ড্যানিয়েল। এ প্রসঙ্গে সানি বলেন, ‘সে হিন্দি ভাষা শিখছে। প্রতিদিন নিয়ম করে নিষ্ঠার সঙ্গে চর্চা করছে। আমি তাকে কোনো উপদেশ দিই না। কারণ আমি চাই, হিন্দি ভাষা শেখার অভিজ্ঞতা সে নিজে নিজেই উপভোগ করুক। তবে আমি তাকে উৎসাহ দিই।’সানি অভিনীত ‘এক পেহলি লীলা’ মুক্তি পাচ্ছে ১০ এপ্রিল। মিউজিক্যাল থ্রিলার ঘরানার ছবিটির পরিচালক ববি খান। ছবিটিতে নাম ভূমিকায় অভিনয় করেছেন সানি। আর তাঁর বিপরীতে আছেন ছোট পর্দার জনপ্রিয় অভিনেতা, মডেল, নৃত্যশিল্পী ও উপস্থাপক জয় ভানুশালী। অন্যান্য চরিত্রে অভিনয় করেছেন রাহুল দেব, রজনীশ ডুগ্গাল, ভিজে অ্যান্ডি প্রমুখ।আরও পড়ুন:কোণঠাসা সানি লিওন!সানি লিওনের খায়েশ
