
রাজা হ্যান্ডসাম ছবিতে নামভূমিকায় অভিনয় করবেন শাকিব খান। তা চূড়ান্ত হয় কিছুদিন আগেই। এবার চূড়ান্ত হলো রাজা হ্যান্ডসাম-এর নায়িকা। শাকিব খানের বিপরীতে অভিনয় করবেন অপু বিশ্বাস। ছবিটির নির্মাতা প্রতিষ্ঠান বায়োস্কোপওয়ালা থেকে জানা গেছে তা। ছবির পরিচালক বদিউল আলম জানান, রাজা হ্যান্ডসাম ছবির কাজ শুরু হবে এ মাসের শেষ দিকে।অপু বলেন, ‘ছবির গল্প শুনেই আমি মুগ্ধ হয়েছি। অন্য রকম একটি গল্প; চুরি হওয়া হীরার নেকলেস উদ্ধার নিয়ে।’অ্যাকশন-থ্রিলার ধাঁচের এই ছবিতে খলনায়কের চরিত্রে অভিনয় করবেন আহমেদ শরীফ। আরও আছেন মিশা সওদাগর। এখন গানের সুর ও সংগীত আয়োজন করছেন ফুয়াদ আল মুক্তাদির।
