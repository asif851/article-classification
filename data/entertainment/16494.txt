
চতুর্থবারের মতো অনুষ্ঠিত হলো টিওয়ান প্রাইমা ট্রাক রেসিং চ্যাম্পিয়নশিপ। ভারতের উত্তর প্রদেশের গ্রেট নয়ডায় অনুষ্ঠিত হয় এ ভিন্নধর্মী প্রতিযোগিতা। এ প্রতিযোগিতায় শুধু ট্রাকের ছোটাছুটিই ছিল না। ছিল বলিউডের চাকচিক্যও। গত রোববার প্রতিযোগিতার শুরুটাই হয় বলিউড তারকা অক্ষয় কুমারের পতাকা ওড়ানোর মধ্য দিয়ে। তিনি পতাকা উড়িয়ে উদ্বোধন করেন এ প্রতিযোগিতা।
এ প্রতিযোগিতার আয়োজন করেছে টাটা মোটরস। অক্ষয় এ আয়োজনে অংশ নেন টাটা মোটরসের ব্র্যান্ড অ্যাম্বাসেডর হিসেবে। রেসের ট্র্যাক থেকে ছবি তুলে তা সামাজিক যোগাযোগমাধ্যমেও দেন। পতাকা উড়িয়ে প্রতিযোগিতা উদ্বোধন করার একটি ভিডিও তিনি পোস্ট করেন ফেসবুকে। বলিউড লাইফ।
