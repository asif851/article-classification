
শিল্পাচার্য জয়নুল আবেদিনের ১০১তম, পল্লিকবি জসীমউদ্দীনের ১১১তম এবং বিজ্ঞানী আবদুল্লাহ আলমুতীর ৮৪তম জন্মবার্ষিকী উপলক্ষে গতকাল শুক্রবার সকালে কচি-কাঁচা মিলনায়তনে পুরস্কার বিতরণী ও সাংস্কৃতিক অনুষ্ঠানের আয়োজন করা হয়। গত ২৬ ও ২৭ ডিসেম্বর চিত্রাঙ্কন, আবৃত্তি, বিজ্ঞান মেলা এবং বিজ্ঞান অলিম্পিয়াডের আয়োজন করা হয়েছিল। প্রতিযোগিতায় বয়সভিত্তিক তিনটি শাখায় প্রায় ৬০০ শিক্ষার্থী অংশগ্রহণ করে। অনুষ্ঠানে বিজয়ীদের হাতে পুরস্কার তুলে দেন সংস্কৃতিমন্ত্রী আসাদুজ্জামান নূর।এ ছাড়া অনুষ্ঠানে আরও উপস্থিত ছিলেন বম্বে সুইটস ও কোম্পানির প্রধান উপদেষ্টা ডি ডি ঘোষাল, বিজ্ঞান ও প্রযুক্তি মন্ত্রণালয়ের সচিব খোন্দকার আসাদুজ্জামান, মেলার সহসভাপতি কবি রবিউল হুসাইন। সভাপতিত্ব করেন মেলার পরিচালক ইব্রাহিম খালেদ।
