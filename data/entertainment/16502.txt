
বঙ্গবন্ধুর সমাধিতে শ্রদ্ধা জানিয়ে ঢাকায় ফিরছিলেন দুজন কবি আর দুজন রাজনীতিবিদ। সেদিন ছিল জাতির জনকের জন্মদিন। ফেরার পথে শেখ মুজিবকে নিয়ে একটি কবিতা লিখে ফেলেছিলেন সৈয়দ শামসুল হক। ‘বঙ্গবন্ধুর সমাধিতে’ শিরোনামে লেখা সেই কবিতাটি দিয়েই শুরু হয় অনুষ্ঠান।
গতকাল বিকেলে কবিকণ্ঠে কবিতাপাঠ ও গানের অনুষ্ঠানের আয়োজন করেছিল শিল্পকলা একাডেমী। কবিতা পাঠ করেন নির্মলেন্দু গুণ, মুহাম্মদ নূরুল হুদা, মুহাম্মদ সামাদ প্রমুখ।
