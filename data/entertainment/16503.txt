
বাংলাদেশের চেইন বুক শপ পিবিএসের শান্তিনগর শাখায় ছোটদের নিয়মিত অনুষ্ঠান ‘এক জোড়া বিনোদন ঘণ্টা’তে উপস্থিত ছিলেন বিশিষ্ট কথাসাহিত্যিক আনিসুল হক। গতকাল শুক্রবার এই অনুষ্ঠানে শিশুরা তাঁকে পেয়ে উচ্ছ্বসিত হয়ে পড়ে।
অনুষ্ঠানে শিশুদের মজার মজার গল্প শোনান আনিসুল হক। লেখাপড়ার পাশাপাশি গল্পের বই পড়ায় উৎসাহিত করেন। শিশুরা তাঁকে গান গেয়ে শোনায়। গল্প বলে। কবিতা আবৃত্তি করে। হাসি-আনন্দে শেষ হয় এই অনুষ্ঠান।
