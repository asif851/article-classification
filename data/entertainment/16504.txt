
কলকাতার নন্দনে একই দিনে তানভীর মোকাম্মেলের দুটি চলচ্চিত্র দেখানো হবে। ছবি দুটি হলো মুক্তিযুদ্ধভিত্তিক কাহিনিচিত্র জীবনঢুলী এবং বিহারিদের নিয়ে প্রামাণ্যচিত্র স্বপ্নভূমি । ১৩ জুলাই আয়োজিত এই অনুষ্ঠানে দুই ছবির প্রদর্শনীর মাঝে হবে ‘মিট দ্য ডিরেক্টর’ শিরোনামে আলাপচারিতা। এই অনুষ্ঠানে দর্শকদের মুখোমুখি হবেন তানভীর মোকাম্মেল।এ ছাড়া ১২ জুলাই বনগাঁতে ঔপন্যাসিক সমর মুখোপাধ্যায় স্মরণে এক স্মারক বক্তৃতা দেবেন তানভীর মোকাম্মেল। বক্তৃতার শিরোনাম ‘সাহিত্য ও সিনেমা: সমাজসত্যের আলোকে’।
