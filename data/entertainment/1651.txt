
রবীন্দ্রসংগীত সম্মিলন পরিষদের বার্ষিক সম্মেলনের দ্বিতীয় দিনে গতকাল শনিবার বিকেলে পাঠ করা হয় প্রবন্ধ। আবুল মোমেনের এই প্রবন্ধের বিষয় ছিল: ‘রাষ্ট্র ও ধর্ম: রবীন্দ্রভাবনা ও বর্তমান বাস্তবতা’। এই অধিবেশনে সভাপতিত্ব করেন রবীন্দ্রসংগীত সম্মিলন পরিষদের সভাপতি সন্জীদা খাতুন। পাঠের পর প্রবন্ধ নিয়ে আলোচনা করেন সারওয়ার আলী ও মফিদুল হক। ছিল আবৃত্তি, নাচ ও গান।
গতকাল সকাল থেকে রবীন্দ্রসংগীতের সাধারণ বিভাগের চূড়ান্ত প্রতিযোগিতা অনুষ্ঠিত হয়। সম্মেলনের সমাপনী দিনে আজ বিকেলে রবীন্দ্রপদক দেওয়া হবে প্রবীণ শিল্পী সুধীন দাশ ও নিসর্গবিদ দ্বিজেন শর্মাকে। অনুষ্ঠানে প্রধান অতিথি থাকবেন কবি ও কথাসাহিত্যিক সৈয়দ শামসুল হক। আজ সকালে রায়েরবাজার বধ্যভূমিতে শহীদদের প্রতি শ্রদ্ধা জানিয়ে শেষ দিনের আয়োজন শুরু হবে।
