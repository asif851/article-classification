
থিয়েটার ইনস্টিটিউট চট্টগ্রামে গত বৃহস্পতিবার থেকে তিন দিনব্যাপী চলছে মঞ্চমুকুট নাট্যোত্সব। আজ উত্সবের শেষ দিন।গতকাল শুক্রবার দলটি ৩২ বছর পূর্ণ করেছে। এ উপলক্ষে দলটি উত্সবের আয়োজন করে। দলের পক্ষ থেকে জানানো হয়, এ পর্যন্ত তারা ১৯টি প্রযোজনার প্রায় ১ হাজার ৬০০ মঞ্চায়ন করেছে।উৎসবের উদ্বোধন করেন অধ্যাপক রীতা দত্ত। তিনি বলেন, এই দীর্ঘ সময় চলার পথে মুঞ্চমুকুটকে অনেক চড়াই-উতরাই পেরোতে হয়েছে। জীবনকে ভালোবেসে জীবনের জন্য নাটক করছে তারা।অনুষ্ঠানে প্রধান অতিথি ছিলেন চট্টগ্রাম বিশ্ববিদ্যালয়ের অধ্যাপক মাহবুবুল হক। বিশেষ অতিথি ছিলেন কবি ওমর কায়সার।উদ্বোধনী দিনে নৃত্য পরিবেশন করে স্কুল অব ওরিয়েন্টাল ডান্স-এর খুদে শিল্পীরা। সেদিন প্রদর্শিত হয় হেনরিক ইবসেনের ‘ডলস হাউস’ অবলম্বনে রচিত সুচরিত দাশ খোকন নির্দেশিত মঞ্চমুকুটের নাটক পুতুল খেলা। গতকাল দ্বিতীয় দিনে কক্সবাজার থিয়েটার মঞ্চে আনে উইলিয়াম শেক্সপিয়ারের নাটক নীল সমুদ্রের ঢেউ। আজ মঞ্চে প্রদর্শিত হবে আন্তন চেখভ রচিত অজিতেশ বন্দ্যোপাধ্যায় অনূদিত নাটক বিয়ে। মঞ্চমুকুট প্রযোজিত এই নাটকটির নির্দেশনা দিয়েছেন আহমেদ ইকবাল হায়দার।তিন দিনব্যাপী উত্সবে নাটক ছাড়াও প্রতিদিন আছে নাচ, সংগীত, আবৃত্তি, নাট্যকর্মীদের আড্ডা, নাটকবিষয়ক আলোচনাসহ নানা আয়োজন।
