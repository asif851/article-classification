
চলচ্চিত্রসেরা চলচ্চিত্র, মৃত্তিকা মায়া (ইমপ্রেস টেলিফিল্ম লিমিটেড)ফরিদুর রেজা সাগরইমপ্রেস টেলিফিল্ম দেশের মানুষের জন্য ছবি তৈরি করে। ভালো আর সুস্থ ছবি দিয়ে মানুষের মন জয় করে নিতে চাই আমরা। ভালো কাজের এই পুরস্কার এবারও আমরা পেলাম। ধন্যবাদ সবাইকে।
সেরা পরিচালকমহম্মদ হান্নান (শিখন্ডী কথা)প্রয়াত চলচ্চিত্র পরিচালক মহম্মদ হান্নানের পক্ষে পুরস্কার গ্রহণ করেন তাঁর দুই সন্তান।তাঁর পক্ষে কথা বলেন তাঁর ছেলে মাহমুদ হায়াত অর্পণঅনেক ভালো লাগছে। তবে খারাপ লাগছে যে আজ বাবা নেই। এটা তাঁর অনেক আদরের একটি সিনেমা ছিল। বাবা সিনেমাটি বানাতে গিয়ে অনেক বাধা পেয়েছেন কিন্তু কাজটা শেষ করেছিলেন। আজ তার স্বীকৃতি পেলেন।
সেরা অভিনয়শিল্পী, পুরুষ দুজনরাইসুল ইসলাম আসাদ (মৃত্তিকা মায়া)পুরস্কার পেতে তো ভালোই লাগে, এখনো ভালো লাগছে। চাই আরও বেশি বেশি ভালো কাজ করতে। পুরস্কার তো কাজের একটা স্বীকৃতি, কিন্তু আমার কাছে স্বীকৃতির চেয়ে কাজটাই আসল। ধন্যবাদ সবাইকে।
রাখাল সবুজ (শিখন্ডী কথা)এটা অনেকটা অপ্রত্যাশিতই। তাই আনন্দ-খুশির মাত্রা একটু বেশি। এক কথায় বর্ণনা করার মতো নয়। আমার খুব ভালো লাগছে এ জন্য যে সমালোচকদের বিচারে শিখন্ডী কথার কাজটি পুরস্কৃত হয়েছে। এটা এই ছবির সঙ্গে জড়িত আমাদের সবার জন্যই অনেক বড় একটা পাওয়া। পুরস্কার ভালো কাজ করার স্পৃহাটাকে অনেক গুণ বাড়িয়ে দেয়, আশা করছি ভবিষ্যতে আরও ভালো কিছু কাজ উপহার দিতে পারব।
সেরা অভিনয়শিল্পী, নারীনাজনীন চুমকি (একই বৃত্তে)প্রথমবারের মতো মেরিল-প্রথম আলো পুরস্কার পাওয়ার অনুভূতি বর্ণনা করার ভাষা খুঁজে পাচ্ছি না। পুরস্কার প্রাপ্তিটা অবশ্যই আনন্দের, তাতে নিজের কাজের একটা স্বীকৃতিও মেলে। একই বৃত্তে অভিনয় করা আমার সেরা কাজগুলোর একটি, তা জানতাম, কিন্তু পুরস্কার পাব, এমনটি ভাবিনি।ধন্যবাদ জানাচ্ছি মেরিল-প্রথম আলোসহ এই ছবির নির্মাতা ও কলাকুশলীদের।
টেলিভিশনসেরা টিভি নাটক নির্দেশকওয়াহিদ আনাম (পাড়ি)মেরিল-প্রথম আলো তারকা পুরস্কারের জন্য আমি এবারই প্রথম মনোনয়ন পেয়েছিলাম। কিন্তু মনোনয়নপ্রাপ্তির সঙ্গে পুরস্কারটাও যে পাব, তা আমার ধারণায়ও ছিল না। আমি আনন্দাপ্লুত, ভাষায় প্রকাশ করতে পারব না এই অসাধারণ অনুভূতি।
সেরা চিত্রনাট্যকারপান্থ শাহরিয়ার (জং কুটুম্বপুর)কাজের স্বীকৃতি সব সময়ই আনন্দদায়ক! আর সে স্বীকৃতি যদি আসে মেরিল-প্রথম আলো থেকে, তাহলে তা ভীষণ আনন্দের ও উৎসাহব্যঞ্জক। আমার এই পুরস্কারপ্রাপ্তির মাধ্যমে ভালো কাজের প্রতি দায় বেড়ে গেল।
সেরা টিভি অভিনয়শিল্পী, পুরুষমোশাররফ করিম (সেই রকম চা খোর)আমার অনুভূতি খুবই ভালো। পুরস্কারটি পেয়ে আমি অত্যন্ত আনন্দিত।
সেরা টিভি অভিনয়শিল্পী (নারী)ফারজানা ছবি (সীমানা পেরিয়ে)মেরিল-প্রথম আলোকে ধন্যবাদ, যারা সত্যিকার কাজের স্বীকৃতি দিতে পারে। এরপর ধন্যবাদ আমার মাকে, তাঁর কারণেই আজ আমি এখানে। ধন্যবাদ জানাচ্ছি আমার সব পরিচালককে, যাঁরা আমাকে বিচিত্র চরিত্রে অভিনয়ের সুযোগ করে দিয়েছেন। সবার ভালোবাসায় আমি আজকের এ অবস্থানে। তাই সবার কাছেই আমি কৃতজ্ঞ।
