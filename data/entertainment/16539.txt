
ঊর্মিলা। ‘লাক্স-চ্যানেল আই সুপারস্টার ২০০৯’ প্রতিযোগিতায় ছিলেন সেরা পাঁচে। এরপর যুক্ত হয়েছেন অভিনয়ের সঙ্গে। আজ এনটিভিতে প্রচারিত হবে ধারাবাহিক নাটক যোগাযোগ গোলযোগ‘যোগাযোগ গোলযোগ’...ধারাবাহিকটির পরিচালক এজাজ মুন্না। দারুণ উপভোগ করছি। নাটকে আমার চরিত্রটা একটু রগচটা ধরনের। চরিত্রটা মজার, গল্পটা কমেডি ধাঁচের।আইনজীবী বনাম অভিনেত্রী...চট্টগ্রাম বিশ্ববিদ্যালয়ে আইন বিভাগে চূড়ান্ত বর্ষ শেষ হলো। ছোটবেলা থেকে আইনজীবী হওয়ারই স্বপ্ন ছিল। অভিনয় করি মায়ের অনুপ্রেরণা আর আমার শখে।‘টমবয়’ মেয়েটি...ছোটবেলা থেকে বাবা-মা আমাকে তাদের ছেলে হিসেবেই বড় করেছে। আমিও একদম টমবয় ছিলাম। ক্রিকেট, ভলিবল, হ্যান্ডবল খেলতাম। ছেলেবন্ধুদের মারধর করতাম। দুরন্ত ছিলাম, স্কুলের দারোয়ান থেকে শুরু করে শিক্ষক, সবাই আমাকে এক নামে চিনতেন।গানের মানুষ...ছোটবেলায় রবীন্দ্রসংগীত শিখেছি। ২০০৫ সালে রবীন্দ্রসংগীত গেয়ে স্বর্ণপদক পেয়েছিলাম। ছায়ানটে গান শিখেছি। তবে আমার কাছে গানটা শুধুই শখ। নিয়মিত গান করি না বলে বাবা খুব মন খারাপ করেন।অভিনয় এখনো শিখছি...আমার যেহেতু মঞ্চের অভিজ্ঞতা নেই, কাজ করতে করতেই শিখছি। অভিনয়টা কতটুকু ভালো পারি জানি না, তবে একটা ব্যাপারে নিশ্চিত করতে পারি, আমি কাজের ব্যাপারে খুবই আন্তরিক।প্রকৃতিতে আসছে বসন্ত। আর আমার মনের বসন্ত...হা হা হা! মনের বসন্ত আসি আসি করছে। এসব আসলে পরিবারের ওপর ছেড়ে দিয়েছি। তারা যেভাবে চায়, সেভাবেই হবে।নতুন কাজ...দেশ টিভির জন্য একটা ধারাবাহিকের কাজ করেছি, নাম সোনালি মেঘের ভেলা। এ ছাড়া আলী ফিদা একরাম তোজোর ফ্যামিলি প্যাক আর রেদওয়ান রনির পরিবার করি কল্পনায় কাজ করছি।মো. সাইফুল্লাহ
