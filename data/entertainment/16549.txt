
‘চ্যানেল আই ক্ষুদে গানরাজ’–এর এবারের আসরের সেরার মুকুট জিতে নিয়েছে গাইবান্ধার মেয়ে নুজহাত সাবিহা। গত শনিবার বিকেলে প্রথম আলোর সঙ্গে যখন তার কথা হচ্ছিল, তখন সে স্বজনদের সঙ্গে একটি চায়নিজ রেস্তোরাঁয় খাওয়া আর আড্ডায় ব্যস্ত।
তুমি মনে হয় খুব ব্যস্ত?তা বলতে পারেন। ক্যাম্প থেকে আজই বিজয়ী হয়ে (রোববার) ঘরে ফিরেছি। তাই স্বজনদের সঙ্গে দুপুরের খাবার খেতে এলাম। এটাকে ক্ষুদে গানরাজ চ্যাম্পিয়ন সেলিব্রেট বলতে পারেন।তুমি কি ভেবেছিলে ক্ষুদে গানরাজ প্রতিযোগিতার চ্যাম্পিয়ন হবে?প্রতিযোগিতার গত আসরেও আমি অংশ নিয়েছিলাম। সেবার ক্যাম্প রাউন্ড থেকে বাদ পড়ে যাই। জেদ চাপে আরও ভালো করার। তাই এবারও নাম লেখাই। কিন্তু ভাবিনি চ্যাম্পিয়ন হব। প্রচণ্ড চাপ অনুভব করছিলাম। বুক দুরু দুরু করছিল। আর একটু দেরি হলে, হয়তো মাথা ঘুরেই পড়ে যেতাম। মনে হচ্ছিল, মহারাজ অথবা বিজলীর মধ্য থেকে কেউ চ্যাম্পিয়ন হবে।সাতজনের মধ্য থেকে কে চ্যাম্পিয়ন হলে তুমি খুশি হতে?সেরা সাতের সবাই আমার খুব ভালো বন্ধু। তবে রাফতি আর মাহিনের মধ্য থেকে কেউ চ্যাম্পিয়ন হলেও খুশি হতাম।পড়াশোনার খবর কী?আমি উইলস লিটল ফ্লাওয়ার স্কুলে ক্লাস সেভেনে পড়ি।ভবিষ্যতে কী হতে চাও?প্রথমে একজন ভালো মানুষ। ভালো একজন শিল্পী হয়ে মানুষের মন জয় করতে চাই।

সাক্ষাৎকার: মনজুর কাদের

