
শিরোনাম দেখে অনেকের একটু কৌতূহল হতেই পারে, পিক সিক্সটি নাইন আবার কী? আর ওখানে মিম কী করছেন? তাহলে ব্যাপারটা একটু খুলেই বলছি। বান্দরবানের একটি পাহাড়ের চূড়ার নাম ‘পিক সিক্সটি নাইন’। ১৫ ফেব্রুয়ারি সকালে এই চূড়ায় ওঠেন মিম। এরপর আলাপ প্রসঙ্গে মুঠোফোনে বললেন, ‘তন্ময় তানসেনের পদ্মপাতার জল ছবির শুটিং হচ্ছে এখানে। পাহাড়ের বিভিন্ন স্থানে আমরা শুটিং করছি। শুটিং করতে করতে একসময় পৌঁছে যাই পিক সিক্সটি নাইনে। পাহাড়ের আঁকাবাঁকা রাস্তা, প্রায় ঘণ্টা দুয়েক সময় লেগেছে এখানে পৌঁছাতে। অনেকক্ষণ হেঁটেছি। একটু ক্লান্ত লাগছে। তবে পাহাড়ের চূড়া থেকে চারপাশের সবুজ দেখে মনটা আনন্দে ভরে গেছে। পাহাড়ের ফাঁকে ফাঁকে আছে নদী।’মিম বলেন, ‘আমরা এই পাহাড়ে তিন দিন ধরে কাজ করছি। আমার আর ইমনের কিছু রোমান্টিক দৃশ্যের কাজ হচ্ছে। আশা করছি, এরপরই পদ্মপাতার জল ছবির কাজ শেষ হবে।’গ্রন্থনা: শফিক আল মামুন
