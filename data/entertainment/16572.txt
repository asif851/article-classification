
ব্রিটিশ সাহিত্যিক ই এল জেমসের ‘ফিফটি শেডস অব গ্রে’ উপন্যাস অবলম্বনে নির্মিত একই শিরোনামের ছবিতে প্রধান একটি চরিত্রে অভিনয় করেছেন মার্কিন অভিনেত্রী ডাকোটা জনসন। সম্প্রতি ২৫ বছর বয়সী এ তারকা অভিনেত্রীর অদ্ভুত এক স্বীকারোক্তি আলোচনার ঝড় তুলেছে। অভিনব এক চুরির কথা জানিয়েছেন তিনি। ‘ফিফটি শেডস অব গ্রে’ ছবির সেট থেকে অন্তর্বাস চুরি করার কথা অকপটে স্বীকার করেছেন তিনি।এ প্রসঙ্গে ‘দ্য সোশ্যাল নেটওয়ার্ক’খ্যাত এ অভিনেত্রী জানিয়েছেন, ‘ফিফটি শেডস অব গ্রে’ ছবির সেট থেকে আকর্ষণীয় কয়েকটি অন্তর্বাস চুরি করেছেন তিনি। কারণ সেগুলো পরার পর তাঁর কাছে এতটাই আরামদায়ক মনে হয়েছে যে, চুরি না করে থাকতে পারেননি।খ্যাতির বিড়ম্বনার কথাও জানিয়েছেন সদ্য মুক্তি পাওয়া ‘ফিফটি শেডস অব গ্রে’ ছবির এই অভিনেত্রী। এ প্রসঙ্গে তাঁর ভাষ্য, ‘তারকাখ্যাতি পাওয়ার পর বরাবরই অসুবিধার মুখে পড়তে হয়েছে আমাকে। প্রায় সময়ই আমি যেখানেই যাই, সেখানেই মানুষ আমার পিছু নেয়। বিষয়টি আমার কাছে খুবই অস্বাভাবিক মনে হয়। সম্প্রতি এক খবরে এমনটিই জানিয়েছে ইয়াহু নিউজ।
