
এবার জি সিনে অ্যাওয়ার্ডে একটি নাচ পরিবেশন করার কথা ছিল ক্যাটরিনার। কিন্তু নাচের মহড়ার সময় ঘাড়ে হালকা চোট পান এই অভিনেত্রী। প্রথমে বিষয়টিকে পাত্তা না দিলেও ধীরে ধীরে ব্যথা বাড়তে থাকে। বাধ্য হয়ে মহড়া ছেড়ে চলে আসেন তিনি। পরে চিকিৎসকের কাছে গেলে জানতে পারেন, মেরুদণ্ডে আঘাত পেয়েছেন। এর মধ্যে নাচলে আরও ক্ষতি হতে পারে। এ জন্য শো বাতিল করতে হলো তাঁকে। জি সিনে অ্যাওয়ার্ড ২০১৭–তে ক্যাটরিনা কাইফের জায়গায় দীপিকা পাড়ুকোনের কোনো পরিবেশনা রাখা হবে বলে গুঞ্জন শোনা যাচ্ছে। এদিকে, চলতি মাসের ১৫ তারিখে ‘টাইগার জিন্দা হ্যায়’ ছবির শুটিংয়ের জন্য অস্ট্রিয়ায় যাওয়ার কথা ছিল ক্যাটরিনার। মেরুদণ্ডে আঘাত পাওয়ায় হয়তো এই শুটিং সফরটিও পিছিয়ে যেতে পারে।কিছুদিন আগেও ক্যাটরিনা দাঁতের ব্যথায় পীড়িত ছিলেন। ফিল্মি বিট
