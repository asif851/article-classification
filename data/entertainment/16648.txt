
প্রয়াত সংগীতশিল্পী মাহমুদুন্নবীর জন্মদিন ছিল ১৬ ডিসেম্বর, আর মৃত্যুদিন কাল ২০ ডিসেম্বর। এই দুটি দিন আজ একসঙ্গে উদযাপন করবে মাহমুদুন্নবীর ছাত্র আর তাঁর পরিবারের সদস্যরা। অনুষ্ঠানটি হবে ঢাকা বিশ্ববিদ্যালয়ের টিএসসিতে, বিকেল সাড়ে চারটায়।মাহমুদুন্নবীর মেয়ে সংগীতশিল্পী সামিনা চৌধুরী বলেন, ‘আজকের অনুষ্ঠানটির উদ্যোগ নিয়েছেন রেজাউর রহমান। আজ আমরা আব্বার গান করব, আব্বাকে নিয়ে কথা বলব। এ সময়ের ছেলেমেয়েদের কাছে আব্বাকে তুলে ধরব।’সামিনা চৌধুরী এই অনুষ্ঠানে অংশ নেওয়ার জন্য সবাইকে আমন্ত্রণ জানিয়েছেন।
