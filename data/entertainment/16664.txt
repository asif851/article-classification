
‘রক অন’-ছবির মধ্য দিয়ে বড় পর্দায় একই সঙ্গে অভিষেক হয়েছিল ফারহান আখতার ও প্রাচী দেশাইয়ের। এরপর বলিউডের আঙিনায় ফারহান তরতর করে এগিয়ে গেলেও বেশিদূর এগো​তে পারেননি প্রাচী। এমনকি তাঁর প্রথম ছবির সিক্যুয়েল ‘রক অন ২’-তেও তাঁর চরিত্রের উপস্থিতি নাকি মাত্র পাঁচ মিনিটের। ছবির সঙ্গে জড়িত একটি সূত্র এ তথ্য জানিয়েছে। 
আজই ‘রক অন ২’ এর টিজার মুক্তি পেয়েছে। প্রথম ছবিটি যেখানে শেষ হয়েছে তারপর থেকেই এই সিক্যুয়েলের গল্প শুরু হবে বলে জানা গেছে। সেই সূত্রটি আরও জানায়, এই ছবির কাহিনীতে ফারহান ও প্রাচীর দাম্পত্য জীবনের কিছু টানাপোড়েন দেখানো হয়েছে। একারণে একসঙ্গে তাঁদের খুব বেশি দেখা যাবে না। হাতে গোনা কয়েকটি দৃশ্যে দেখা যাবে প্রাচীকে। সব মিলিয়ে হিসাব করলে এই ছবিতে তাঁর উপস্থিতি ৫ মিনিটের বেশি হবে না। ‘রক অন ২-তে আরও অভিনয় করেছেন অর্জুন রামপাল, শ্রদ্ধা কাপুর, পূরব কোহলি। এটি মুক্তি পাবে নভেম্বরের ১১ তারিখে। বলিউড বাবল।
