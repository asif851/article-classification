
ডিসেম্বরে মা হলেন কারিনা কাপুর খান। মাতৃত্বকালীন ছুটি কাটিয়ে ফেব্রুয়ারিতেই ফিরলেন শুটিং সেটে। গতকাল শুক্রবার তাঁকে দুই মাসেরও বেশি সময় পর দেখা গেল ক্যামেরার সামনে।গত ডিসেম্বরেও বিভিন্ন ফটোশুট ও বিজ্ঞাপনচিত্রের জন্য শুটিং করেছেন কারিনা কাপুর খান। ২০ ডিসেম্বর তাঁর ছেলে তৈমুরের জন্মের সপ্তাহখানেক আগে তিনি ছুটি নেন কাজ থেকে।পুরোপুরি সিনেমার শুটিংয়ে অংশ না নিলেও কারিনা গতকাল একটি বিজ্ঞাপনচিত্রের জন্য ক্যামেরার সামনে দাঁড়ান। মুম্বাইয়ের মেহবুব স্টুডিওতে হয় সেই বিজ্ঞাপনচিত্রের শুটিং। গতকাল সন্তান জন্মের পর প্রথম শুটিংয়ে অংশ নিলেও কারিনা নিজেকে বেশ আগেই কাজে ফিরিয়ে আনেন। জানুয়ারি মাস থেকে তিনি বিভিন্ন পণ্যের প্রচার কার্যক্রমে অংশ নিতে শুরু করেন। আগামী মে মাস থেকে কারিনা পুরোদস্তুর সিনেমার শুটিংয়ে নামবেন। লম্বা বিরতির পর তাঁর প্রথম ছবিটি হবে ভিরে ডি ওয়েডিং। ওই ছবিতে সোনম কাপুরও অভিনয় করবেন। ইন্ডিয়ান এক্সপ্রেস।
 
