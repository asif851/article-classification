
ঢাকার স্টার সিনেপ্লেক্সে গতকাল মঙ্গলবার সন্ধ্যায় অনুষ্ঠিত হয় শাকিব খান ও পাওলি দাম অভিনীত সত্তা ছবির উদ্বোধনী প্রদর্শনী। এতে অংশ নেন ছবির শিল্পী ও কলাকুশলীরা। তবে ছবির মূল দুই শিল্পী শাকিব ও পাওলি ছিলেন অনুষ্ঠানে অনুপস্থিত।জানা গেছে, শাকিব খান নতুন ছবির শুটিংয়ে আছেন দেশের বাইরে। তাই উদ্বোধনী প্রদর্শনীতে অংশ নিতে পারেননি তিনি। তবে উদ্বোধনী প্রদর্শনীতে সশরীরে উপস্থিত থাকতে না পারলেও অনুষ্ঠানের ঘণ্টাখানেক আগে দর্শক ও ভক্তদের সঙ্গে সিনেমাটি নিয়ে সরাসরি ফেসবুকে আড্ডা দেন পাওলি দাম। কথা বলেন সত্তা ছবিটি নিয়ে।উদ্বোধনী প্রদর্শনীতে ছবির কুশলীদের পাশাপাশি অতিথি হয়ে এসেছিলেন বাংলা একাডেমির মহাপরিচালক শামসুজ্জামান খান, িনর্মাতা মোস্তফা সরয়ার ফারুকীসহ আরও অনেকে।হাসিবুর রেজা কল্লোল পরিচালিত এই ছবিটি দেশব্যাপী মুক্তি পাবে ৭ এপ্রিল। সোহানী হোসেনের মা উপন্যাস অবলম্বনে নির্মিত হয়েছে এই সিনেমা। সত্তা সিনেমার সংগীত পরিচালক হিসেবে কাজ করেছেন বাপ্পা মজুমদার।
 
