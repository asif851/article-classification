
ছবির নাম তুই আমার। রোমান্টিক, অ্যাকশন ও কমেডির মিশেলে নির্মিত হয়েছে ছবিটি। এমনটাই জানালেন পরিচালক সজল আহমেদ।
আগামীকাল দেশজুড়ে প্রায় ৭০টি প্রেক্ষাগৃহে মুক্তি পাচ্ছে ছবিটি। তুই আমার-এরগান, সুর ও সংগীত পরিচালনা করেছেন ভারতের শ্রী প্রিতম। গানে কণ্ঠ দিয়েছেন বাংলাদেশ থেকে আসিফ আকবর ও ইমরান এবং ভারতের মৌরি, অভিক ও গপিকা। আর ছবিতে অভিনয় করেছেন মিষ্টি জান্নাত, সাইমন সাদিক, বিপাশা কবির, রেবেকা, জলি, তানিন শুভা, চিকন আলী প্রমুখ। তুই আমার প্রযোজনা করেছে হ্যাভেন মাল্টিমিডিয়া।
 
