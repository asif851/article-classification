
বলিউডের ধনী তার​কাদের মধ্যে অন্যতম একজন অক্ষয় কুমার। আগামী শুক্রবার মুক্তি পাবে অক্ষয় অভিনীত ছবি ‘রুস্তম’। কিন্তু আপনি জানেন কি, কত টাকা পারিশ্রমিক নেন তিনি? ডেইলি ভাস্করের এক প্র​তিবেদন বলছে, ‘সুভাষ কাপুরের আসন্ন ছবি ‘জলি এলএলবি টু’তে অভিনয়ের জন্য অক্ষয় প্রতিদিন এক কোটি রুপি পেতে পারেন।’ প্রতিবেদনে আরো বলা হয়েছে, অক্ষয় এই ছ​বিতে ১০০ দিন অভিনয় করবেন। এবার খাতা কলমে দেখুনতো, কত দাঁড়ায়?অক্ষয় অবশ্য বলেছেন, তিনি কঠিন নিয়ম মানেন। তিনি সকাল দশটায় আসেন এবং রাত আটটা পর্যন্ত শুটিং করেন। ২০১৩ সালের ‘জলি এলএলবি’ ছবির মূল চরিত্রে ছিলেন আরশাদ ওয়ারসি। আদালতকেন্দ্রিক কাহিনী নিয়ে ছবির গল্প। পরিচালনা করেছিলেন সুভাষ কাপুর। ছবি​টি সংগ্রামী আইনজীবী জলিকে কেন্দ্র করে। যিনি একটি দূর্ঘটনা​র মামলা নিয়ে এগিয়ে আসেন এবং দূর্ঘটনার শিকার লোকদের জন্য লড়াই করেন।নতুন ছ​বিতে সৌরভ শুক্লাকে দেখা যাবে বিচারকের ভূমিকায়। সিক্যুয়ালটির শুটিং হবে লখনৌ ও বারানসিতে।হিন্দুস্তান টাইমস নিজেরা প্রতিবেদনটি যাচাই করতে পারেনি।হিন্দুস্তান টাইমস।
