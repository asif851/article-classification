
আমার যত দোষ সব কাজ আমি নিজে করতে চাই। দায়িত্ব ভাগাভাগি করতে আমার ভালো লাগে না। সবকিছু আমি নিজেই নিয়ন্ত্রণ করতে চাই, এটা আমার একটা বড় দোষ। চট করে রেগে যাওয়া আমার স্বভাব। অনেক সময় আমি না বুঝেই রেগে যাই। তখন মেজাজ অনেক খারাপ থাকে। একটা কাজ শুরু করার আগে আমি অনেক পরিকল্পনা করি। একবারের সিদ্ধান্তে আমি কখনোই কাজ করতে পারি না। ঘন ঘন পরিকল্পনা করা আসলেই আমার একটা বড় দোষ।
আমার যত গুণ আমি সব ধরনের মানুষের সঙ্গে খোলামেলাভাবে মিশতে পারি। বন্ধুতাকে আমি খুব মূল্য দিই। যেকোনো কাজ করতে আমি অলসতা একদম করি না। বলতে পারেন, আমি কঠোর পরিশ্রমী। মনোযোগ দিয়ে কাজ করতে আমার ভালো লাগে। আমি চাওয়া-পাত্তয়া নিয়ে খুব একটা ভাবি না। সাধারণভাবে চলতেই আমার ভালো লাগে। আমি অল্পতে সন্তুষ্ট থাকি। গ্রন্থনা: নাইস নূর
