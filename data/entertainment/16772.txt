
বক্স অফিসে মুখ থুবড়ে পড়েছে বোম্বে ভেলভেট। আর তার জের টানছেন আনুশকা শর্মা। জানা গেছে, ছবির চুক্তি সই করার টাকা বাদে আর কোনো পারিশ্রমিক দেওয়া হয়নি তাঁকে।তবে ছবি ফ্লপের আঁচ গায়ে লাগেনি রণবীর কাপুরের। তিনি ঠিকই বুঝে পেয়েছেন পুরো পারিশ্রমিক। পরিচালক অনুরাগ কশ্যপও ভালোই আছেন, ছুটি কাটাচ্ছেন প্যারিসে।এই ছবির জন্য বেশ খেটেছেন আনুশকা। ছবি সাফল্য পায়নি, পারিশ্রমিকও জুটল না। খ্যাপারই কথা তাঁর। তবে তাঁর মুখপাত্র জানিয়েছেন, আর্থিক বিষয়গুলো আনুশকা কখনোই সবার সামনে আনবেন না। নিজেরাই মিটিয়ে ফেলতে চান। ইন্ডিয়ান এক্সপ্রেস।
