
বাংলাদেশের ছেলে আসিফ আজিম মুম্বাইয়ের সুপার মডেল। বিশ্বখ্যাত সব ব্র্যান্ডের বিজ্ঞাপনের এই মডেল সম্প্রতি চুক্তিবদ্ধ হয়েছেন বাংলাদেশি একটি পোশাকনির্মাতা প্রতিষ্ঠানের দূত হিসেবে। পাশাপাশি কাজ করেছেন বলিউড অভিনেত্রী এশা গুপ্তার বিপরীতেও। আসিফ আজিম মুম্বাই থেকে কথা বললেন তাঁর নানা কাজ নিয়ে।আপনি বলিউড অভিনেত্রী এশা গুপ্তার সঙ্গে কাজ করেছেন শুনেছিহ্যাঁ, এশার সঙ্গে ‘স্প্ল্যাশ’ নামের একটি ব্র্যান্ডের হয়ে কাজ করেছি। এর আগে সালমান খান এই ব্র্যান্ডের দূত হিসেবে কাজ করেছিলেন। এশার সঙ্গে আমার খুব ভালো বন্ধুত্ব হয়েছে। ও ইমরান হাশমীর বিপরীতে জান্নাত ২, রাজ ৩-এর মতো ছবিতে কাজ করেছে। অনেকে তাঁকে বলিউডের ‘অ্যাঞ্জেলিনা জোলি’ বলেও ডাকে। আমাদের রসায়ন নির্মাতারা পছন্দ করেছেন। খুব সম্ভবত আগামী মাস থেকে ভারতের বিভিন্ন চ্যানেলে এটি প্রচার শুরু হবে। এ ছাড়া ‘টাইটান’ ও ‘আইকনিক’ নামে দুটি ব্র্যান্ডের জন্যও কাজ করেছি কিছুদিন।
ঢাকার বিভিন্ন জায়গায় আপনার নতুন কিছু বিলবোর্ড দেখা যাচ্ছে...হ্যাঁ, আমিও শুনেছি। এর আগে আমি ক্যাটস আইয়ের হয়ে কাজ করেছি। এবার আমি এপিলিয়নের ব্র্যান্ড অ্যাম্বাসেডর হিসেবে চুক্তিবদ্ধ হয়েছি। বাংলাদেশের তৈরি পোশাকের মান সব সময়ই ভালো। বছর দেড়েক ধরে আলাপ চলছিল এপিলিয়নের সঙ্গে। তাদের পোশাক আমার পছন্দ হয়েছে।বাংলাদেশে আসছেন কবে?শিগগিরই দেশে আসছি। আমি বিয়ে করার কথা ভাবছি। নিজের দেশের কোনো মেয়েকে যদি ভালো লেগে যায় তবে বাংলাদেশি মেয়েকেই বিয়ে করব। আমি মনে করি, যেখানেই কাজ করতে যাই, নিজের শিকড়ের সঙ্গে যোগ থাকাটা সবচেয়ে জরুরি। যদি বিয়ে করি, পরিবারের মতামত নিয়েই করব।
