
ব্রাহ্মণবাড়িয়ার শহীদ ধীরেন্দ্রনাথ দত্ত ভাষাচত্বরে (ইন্ডাস্ট্রিয়াল স্কুল মাঠ) চলছে ‘মুক্তিযুদ্ধের বিজয় মেলা-২০১৪’। খেলাঘর ব্রাহ্মণবাড়িয়া জেলা কমিটির আয়োজনে ও রাজধানীর আয়েশা মেমোরিয়াল হাসপাতালের সহযোগিতায় এ মেলা শুরু হয় গত শুক্রবার। চলবে ২২ ডিসেম্বর পর্যন্ত।১৯ ডিসেম্বর বিকেল চারটায় বিজয় মেলা উদ্বোধন করেন স্থানীয় সাংসদ র আ ম উবায়দুল মোকতাদির চৌধুরী। প্রতিদিনই মেলায় থাকবে সাংস্কৃতিক আয়োজন। সমাপনী দিন সন্ধ্যা ছয়টায় সাংস্কৃতিক অনুষ্ঠানে গান করবেন ক্লোজআপ ওয়ান শিল্পী বন্দনা ও ব্যান্ড দল ফিডব্যাক। অনুষ্ঠানটি সবার জন্য উন্মুক্ত।
