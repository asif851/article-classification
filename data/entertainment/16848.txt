
বলিউডে মাত্র পাঁচ বছরের ক্যারিয়ারে সানি লিওন কোথায় পৌঁছেছেন তা বোঝা গেল গতকাল কোচিতে। একটি স্মার্টফোন ব্র্যান্ডের শোরুম উদ্বোধন ভারতের দক্ষিণ-পশ্চিমাঞ্চলের এ শহরটিতে গিয়েছিলেন সানি। সেখানে গিয়ে কার্যত আটকা পড়লেন জনস্রোতে। রাস্তা অবরোধ করে একটিবার সানিকে দেখার জন্য হুমড়ি খেয়ে পড়েছিল কয়েক হাজার মানুষ।
কোচিতে গিয়ে এমন ভালোবাসা পেয়ে বলিউড অভিনেত্রী নিজেও অভিভূত। জনস্রোতের ছবি ও ভিডিও টুইটারে প্রকাশ করে ৩৬ বছর বয়সী এ অভিনেত্রী লিখেছেন, ‘কেরালার কোচিতে আমার গাড়ি জনসমুদ্রে ভাসছিল। তাদের ভালোবাসা ও সমর্থনে আমি অভিভূত। কেরালাকে কখনোই ভুলব না।’সানি পৌঁছানোর আগেই রাস্তা বন্ধ হয়ে যায় জনসুমদ্র। সেটা টপকাতে হয় সানির গাড়িকে। মুক্তির প্রতীক্ষায় থাকা ‘বাদশাও’ অভিনেত্রীর আগমনে বেশ হট্টগোলও হয়েছে কোচির রাস্তায়। এ জন্য সেই শো রুমের বিরুদ্ধে অভিযোগ দায়ের করেছে কোচি পুলিশ। সম্প্রতি জনসেবামূলক কার্যক্রমে প্রশংসিত হয়েছে সানি। কিছুদিন আগে মহারাষ্ট্রের লাটৌর থেকে ২১ মাসের এক বাচ্চাকে দত্তক নেন সানি ও তাঁর স্বামী ড্যানি ওয়েবার। দত্তক নেওয়া এ সন্তানের নাম রাখা হয়েছে নিশা কৌর ওয়েবার। চলতি বছরের সেপ্টেম্বরে সানি অভিনীত ‘বাদশাও’ এবং ‘ভূমি’ সিনেমা মুক্তির কথা রয়েছে।
