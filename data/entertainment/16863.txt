
শাস্ত্রীয় সংগীতের আরও একটি নতুন আয়োজন শুরু হচ্ছে। আভাঁ-গার্দ প্রোডাকশন ‘দরবারি’ শিরোনামে আয়োজনটি করছে। আজ সন্ধ্যা ছয়টায় রাজধানীর ছায়ানট মিলনায়তনে শুরু হবে এর প্রথম অধিবেশন।অনুষ্ঠানের শুরুতে থাকবে তবলাশিল্পী মীর নাকিবুল ইসলামের একক পরিবেশনা। এরপর বাঁশি নিয়ে মঞ্চে আসবেন ছায়ানটের বাঁশি বিভাগের শিক্ষক মুরতাজা কবির। তাঁর সঙ্গে তবলায় সংগত করবেন রতন কুমার দাস। শেষে সন্তুর ও তবলার যুগলবন্দী পরিবেশন করবেন শান্তনু ও মীর নাকিবুল ইসলাম।দর্শনীর বিনিময়ে অনুষ্ঠানটি উপভোগ করা যাবে। টিকিট পাওয়া যাবে অনুষ্ঠানস্থলেই। টিকিটের সাধারণ মূল্য ২০০ টাকা, শিক্ষার্থীদের জন্য ১৫০ টাকা।অনুষ্ঠানটির পৃষ্ঠপোষকতা করছে অপসোনিন।
