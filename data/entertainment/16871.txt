
‘স্টুডেন্ট অব দ্য ইয়ার’ দিয়ে যাত্রা দুজনের। এরপর থেকে তাঁদের নিয়ে কত গুঞ্জন। সিদ্ধার্থ মালহোত্রা ও আলিয়া ভাটকে নিয়ে বলিউডের সেই গুঞ্জন থামেনি আজও। তবে ‘দুলহানিয়া’ আলিয়া এবার সত্যিই বিয়ের পিঁড়িতে বসতে চান।সম্প্রতি এক সাক্ষাৎকারে আলিয়া বলেছেন, শিগগিরই পারিবারিক জীবনে ঢুকতে চান তিনি। কারণ, দ্রুত বিয়ে করার কিছু সুবিধা খুঁজে পেয়েছেন এ অভিনেত্রী। এ কারণে শিগগিরই বিয়ে করতে পারেন তিনি। আর দ্রুত বিয়ে করার কিছু ব্যক্তিগত কারণও নাকি আছে তাঁর। তবে সেটা এক্ষুনি নয়। কিন্তু বিয়ে নিয়ে কী ভাবছেন তাঁর প্রেমিক সিদ্ধার্থ? এক সাক্ষাৎকারে সিদ্ধার্থ বলেছিলেন, আজকের দিনে বিয়ে একটি ‘ট্যাগলাইন’-এ পরিণত হয়েছে। তাঁর ভাষ্য, যখন বাচ্চা নিতে ইচ্ছে করবে, তখন তিনি বিয়ে করবেন।‘বদ্রিনাথ কি দুলহানিয়া’র সাফল্যের জোয়ারে ভাসছেন এখন আলিয়া। সিদ্ধার্থকে দেখা যাবে ‘ইত্তেফাক’ ছবির রিমেকে সোনাক্ষী সিনহার সঙ্গে। ইন্ডিয়া টুডে।
