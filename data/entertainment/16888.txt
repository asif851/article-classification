
সায়রা শাহীদ ও জাভেদ হোসেনের কণ্ঠে আবৃত্তি নিয়ে প্রকাশিত হয়েছে আবৃত্তির অ্যালবাম মেঘলা রঙের চিঠি। জাভেদ হোসেন ও সায়রা শাহীদ চট্টগ্রামের বোধন আবৃত্তি পরিষদের জ্যেষ্ঠ সদস্য।গতকাল রাজধানীর একটি হোটেলে অনুষ্ঠিত হয়েছে মেঘলা রঙের চিঠির প্রকাশনা উৎসব। আবৃত্তিশিল্পী মাহিদুল ইসলামের সভাপতিত্বে অনুষ্ঠিত প্রকাশনা উৎসবে অতিথি হিসেবে উপস্থিত ছিলেন সম্মিলিত সাংস্কৃতিক জোটের সাধারণ সম্পাদক হাসান আরিফ, আবৃত্তিশিল্পী শিমুল মুস্তাফা ও বাংলাদেশ আবৃত্তি সমন্বয় পরিষদের সাধারণ সম্পাদক আহ্কাম উল্লাহ। অনুষ্ঠানে স্বাগত বক্তব্য দেন বোধন আবৃত্তি পরিষদ চট্টগ্রামের সাধারণ সম্পাদক সোহেল আনোয়ার।
