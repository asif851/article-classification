
নাচ, গান ও আবৃত্তির মধ্য দিয়ে রবীন্দ্রনাথ ঠাকুর, কাজী নজরুল ইসলাম ও সুকান্ত ভট্টাচার্য—এই তিনজনের জন্মোৎসব উদ্যাপন করল বাংলাদেশ উদীচী শিল্পীগোষ্ঠী। গতকাল বিকেলে শিল্পকলা একাডেমির সংগীত, নৃত্যকলা ও আবৃত্তি মিলনায়তনে এ আয়োজন করে উদীচীর ঢাকা মহানগর সংসদ।
উদীচী ঢাকার সহসভাপতি এ এন রাশেদার সভাপতিত্বে জাতীয় কবিকে নিয়ে তাহা ইয়াসিন, বিশ্বকবিকে নিয়ে কাজী মদিনা ও কবি সুকান্ত ভট্টাচার্যকে নিয়ে আলোচনা করেন সফিউদ্দিন আহমেদ। আলোচনায় আরও অংশ নেন উদীচী কেন্দ্রীয় সংসদের সভাপতি কামাল লোহানী।আলোচনা শেষে ‘নীল অঞ্জন ঘন কুঞ্জ ছায়ায়’ গানের সঙ্গে নাচ করেন উদীচীর শিল্পীরা। এ ছাড়া ছিল একক কণ্ঠে গান ও আবৃত্তি।
