
তানভীর মোকাম্মেল পরিচালিত জীবনঢুলী ছবিটি কাল শুক্রবার এবং পরশু শনিবার চট্টগ্রাম শিল্পকলা একাডেমী মিলনায়তনে প্রদর্শন করা হবে। প্রদর্শনীর সময় সকাল সাড়ে ১০টা, বেলা তিনটা, বিকেল পাঁচটা ও সন্ধ্যা সাতটায়। প্রদর্শনীর আগে টিকিট সংগ্রহ করতে হবে। তবে ছাত্রছাত্রীদের জন্য টিকিটের মূল্যে ছাড় দেওয়া হয়েছে।জীবনঢুলী ছবিটি দেশের ৬৪ জেলায় প্রদর্শনের অংশ হিসেবে এই প্রদর্শনীর আয়োজন করেছে বাংলাদেশ শিল্পকলা একাডেমী ও ছবিটির প্রযোজনা প্রতিষ্ঠান কিনো-আই ফিল্মস। সরকারি অনুদানে তৈরি হয়েছে ছবিটি।এদিকে বাংলাদেশ শর্ট ফিল্ম ফোরাম শুক্রবার ও শনিবার সংগঠনটির মিলনায়তনে (১০৮ আজিজ সুপার মার্কেট, শাহবাগ, ঢাকা) জীবনঢুলী ছবিটি প্রদর্শনের উদ্যোগ নিয়েছে। প্রদর্শনীর সময়সূচি হলো শুক্রবার বিকেল চারটা ও সন্ধ্যা ছয়টায় এবং শনিবার সন্ধ্যা ছয়টায়।
