
‘রাজা হ্যান্ডসাম’ ও ‘হিরো, দ্য সুপারস্টার’ ছবি দুটির শুটিং করতে চলতি মাসের ১২ তারিখ ঢাকা ছাড়তে চেয়েছিল জনপ্রিয় অভিনয়শিল্পী শাকিব খান, অপু বিশ্বাস, ববি এবং পরিচালক বদিউল আলম খোকনসহ কয়েক সদস্যের একটি ইউনিট। সব প্রস্তুতি থাকলেও ভিসা জটিলতায় আটকে গেছে পুরো ইউনিটের শুটিং মিশন। পেছাতে হয়েছে ছবির কাজও।পরিচালক বদিউল আলম খোকন বলেছেন, ‘সবকিছু ঠিকঠাক ছিল। শেষ পর্যন্ত ইউনিটের এক সদস্যের ভিসা জটিলতায় আটকে গেলেন শাকিব ও অপু।’ তবে আগামী মাসের প্রথম সপ্তাহে পুরো ইউনিট নিয়ে লন্ডন যাওয়ার পরিকল্পনার কথা জানিয়েছেন তিনি।পরিচালক বদিউল আলম বলেন, ‘জুন মাসের প্রথম সপ্তাহে সবাইকে নিয়ে ছবির শুটিংয়ে লন্ডন যেতে পারব।’
