
তিনি যখন বিয়ের পিঁড়িতে বসেছিলেন, শহীদ কাপুরের কি একটুও বুক জ্বলেনি? এবার শহীদ যখন সাত পাকে বাঁধা পড়লেন, কারিনা কাপুর খানের প্রতিক্রিয়া কী? এতটুকু বলা যায়, কারিনা ভীষণ খেপেছেন। আর সেই ক্ষোভ উগড়েও দিয়েছেন।না, এর মধ্যে অন্য কিছুর গন্ধ খুঁজে লাভ নেই। কারিনার রাগটা অন্যখানে। ভারতীয় সংবাদমাধ্যমের কাছে এ বছরের সবচেয়ে বড় ‘ইভেন্ট’ শহীদের বিয়ে। খবরের বৃষ্টি বয়ে যাচ্ছে। গতকাল শহীদ-মীরা যখন বিয়ের অনুষ্ঠানে ব্যস্ত, এমন সময় খবর ছড়াল, মীরা নাকি এই বিয়েতে খুব একটা রাজিই ছিলেন না। শহীদের সঙ্গে তাঁর বয়সের ব্যবধানটা যে ‘একটু বেশি’।নানা খবর। তাতে যুক্ত হচ্ছে নানা মালমসলা। এতেই খেপেছেন কারিনা। তাঁর বিয়ের সময়ও এমন হল্লা করেছিল মিডিয়া। চটে গিয়ে কারিনা বলেছেন, ‘এটা তো বিয়ে, সোপ অপেরা তো নয়!’ টিওআই।
