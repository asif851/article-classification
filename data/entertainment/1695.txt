
হিটম্যানঈদের দিন প্রেক্ষাগৃহে মুক্তি পাচ্ছে সজীব ফিল্মসের ব্যানারে নির্মিত হিটম্যান ছবিটি। পরিচালক ওয়াজেদ আলী সুমন। অভিনয় করেছেন শাকিব খান, অপু বিশ্বাস, মিশা সওদাগর, জয়, বিপাশা, শাকিল শিলা প্রমুখ। ছবির সব কটি গান লিখেছেন সুদীপ কুমার দীপ। গানগুলোয় কণ্ঠ দিয়েছেন এস আই টুটুল, ডলি সায়ন্তনী, আসিফ আকবর ও কনা। সংগীত পরিচালনা করেছেন আলী আকরাম শুভ।সুমন জানান, পারিবারিক সেন্টিমেন্ট ঘিরেই তৈরি হয়েছে ছবিটির গল্প।
কিস্তিমাতটাইগার মিডিয়ার কিস্তিমাত ছবিটি এবার ঈদের অন্যতম আকর্ষণ। মুক্তি পাচ্ছে দেশের ৮০টি প্রেক্ষাগৃহে। ছবিতে অভিনয় করেছেন আরিফিন শুভ, আঁচল, মিশা সওদাগর, টাইগার রবি, আফজাল শরীফ, রেবেকা, সুব্রত প্রমুখ। গানের কথা লিখেছেন জাহিদ হাসান অভি। গান গেয়েছেন কনা, পড়শী, পূজা, ইমরান, শাহিন, তাহসিন ও সূচি শামস।ছবির পরিচালক আশিকুর রহমান বলেন, ‘এটি আমার প্রথম ছবি। ছবির সঙ্গে সংশ্লিষ্ট সবাই ছয়-সাত মাস ধরে অনেক পরিশ্রম করেছি। একটা ভালো ও আধুনিক মানের ছবি নির্মাণের জন্য আমাদের চেষ্টার কোনো ত্রুটি ছিল না। ছবিতে আমরা ড্রোন ক্যামেরা ব্যবহার করেছি। ছবির কারিগরি দিকে আমরা আধুনিক প্রযুক্তি ব্যবহার করেছি।’কঠিন প্রতিশোধ১০০টি প্রেক্ষাগৃহে মুক্তি পাচ্ছে কঠিন প্রতিশোধ ছবিটি। সন্ধানী ফিল্মসের ব্যানারে তৈরি এই ছবিতে অভিনয় করেছেন শাকিব খান, অপু বিশ্বাস, উজ্জ্বল, দিতি, আলীরাজ, মিজু আহমেদ, মিশা সওদাগর, কাবিলা, ডা. এজাজ প্রমুখ। গানের কথা লিখেছেন মনিরুজ্জামান ও কবির বকুল। কণ্ঠ দিয়েছেন এন্ড্রু কিশোর, কনকচাঁপা ও আসিফ আকবর।পরিচালক নজরুল ইসলাম খান।সেরা নায়কঈদের দিন মুক্তি পাচ্ছে পরিচালক ওয়াকিল আহমেদের সেরা নায়ক ছবিটি। সচেতন ফিল্ম মিডিয়ার এ ছবিতেও জুটি হয়েছেন শাকিব খান ও অপু বিশ্বাস। ছবির অন্য অভিনয়শিল্পীরা হলেন আলীরাজ, সুচরিতা, মিশা সওদাগর, সুব্রত প্রমুখ। ছবির গান লিখেছেন ওয়াকিল আহমেদ, মুন্সি ওয়াদুদ ও সুদীপ কুমার দীপ। গানে কণ্ঠ দিয়েছেন আসিফ আকবর, এস আই টুটুল, মনির খান, রূপম, কনা ও স্বরলিপি। সুর ও সংগীত পরিচালনা করেছেন আলী আকরাম শুভ।ওয়াকিল আহমেদ বলেন, আবেগ, ভালোবাসা, অ্যাকশন সবই আছে ছবির গল্পে।মার্ডার টুছবিটির পরিচালক এম এ রহিম জানান, মার্ডার টু ছবির গল্পটি রোমান্টিক-অ্যাকশন ধাঁচের। মনোয়ারা ফিল্মসের ব্যানারে নির্মিত ছবিতে অভিনয় করেছেন অমিত হাসান, শাহ রিয়াজ, বিন্দিয়া, আমান, অনন প্রমুখ।রহিম বলেন, দর্শক ছবিটি দেখতে বসে সমাজের চারপাশ খুঁজে পাবেন।
