
ভালোবাসি তাই, ভালোবাসি তাই ভালোবেসে যাই, অরুণোদয়ের তরুণ দল, আমাদের গল্প, কিক অফ ও অ্যাট এইটটিন–এর পর এবার এয়ারটেলের পৃষ্ঠপোষকতায় তৈরি হচ্ছে ৭ নম্বর টেলিছবি। এবারের টেলিছবিটি ভালোবাসা ১০১। প্রচারিত হবে ভালোবাসা দিবসে। নিজের লেখা থেকে পরিচালনা করছেন রেদওয়ান রনি। শুটিং শুরু হয়েছে গত রোববার। অভিনয় করছেন মেহজাবীন, সিয়াম, টয়া, এমিলি, সাফা কবির, সাজু খাদেম, তুষার খান, দিলারা জামান, মিশু সাব্বির প্রমুখ।টেলিছবিটির গল্প প্রসঙ্গে রনি জানান, চট্টগ্রামের মেয়ে আর ঢাকার একটি ছেলে। সামাজিক যোগাযোগের ওয়েবসাইটের মাধ্যমে তাদের পরিচয় হয়। কিন্তু তাদের কখনো সামনাসামনি দেখা হয়নি। ভালোবাসা দিব​েস তারা দেখা করার সিদ্ধান্ত নেয়। কিন্তু এ ব্যাপারে তারা একজন আরেকজনকে কিছুই জানায়নি। পরিকল্পনাটা হয়েছিল নিজেদের বন্ধুদের সঙ্গে।
টেলিছবিটির শুটিং হচ্ছে চট্টগ্রামের খুলশী, ভাটিয়ারি, ঢাকা-চট্টগ্রাম মহাসড়কে ও ঢাকার কিছু স্থানে।
