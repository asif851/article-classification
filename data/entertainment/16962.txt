
তানভীর আলম সজীবের সংগীত আয়োজনে কণ্ঠ দিলেন এ সময়ের শিল্পী লুবনা ইয়াসমিন লিমি। অ্যালবামের নাম ‘সত্যি বলছি ৬’। অ্যালবামে মোট ছয়টি গান আছে। অচেনা মানুষ, চাই না, আকাঙ্ক্ষা, ফেরিওয়ালী, একটু আলো, সত্যি বলছি শিরোনামের গানগুলোর কথা ও সুর লিখেছেন শিল্পী নিজেই।সজীব বলেন, ‘আমাদের সবারই একটা খুব সাধারণ ইচ্ছে থাকে, অন্যরকম কাজ করার। এ অ্যালবামের সংগীতায়োজন করতে গিয়ে আমিও একই ভেবেছি। আমি অনেক আশাবাদী। আশা করছি, শ্রোতাদেরও গানগুলো ভালো লাগবে।’লিমি বলেন, ‘আমার প্রিয় শ্রোতাদের মনে একটু যদি রং ছড়াতে পারি, তবেই আমার গানের এই সার্থকতা।’
