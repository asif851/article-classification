
আজ সন্ধ্যা সাতটায় সৈয়দ শামসুল হক রচিত নৃত্যনাট্য চম্পাবতী মঞ্চস্থ হবে বাংলাদেশ শিল্পকলা একাডেমীর এক্সপেরিমেন্টাল থিয়েটার হলে। কবি জসীমউদ্দীনের বেদের মেয়ে অবলম্বনে এটি মঞ্চস্থ করছে সংস্কৃতি সংগঠন সাধনা। নৃত্য পরিচালনা করেছেন শাব্বির আহমেদ খান। নাট্য পরিচালনা করেছেন শামিম হাসান। যন্ত্রানুষঙ্গে ছিলেন দূর্বাদল চট্টোপাধ্যায়, নির্ঝর চৌধুরী ও রকন ইমন। সার্বিক শিল্প নির্দেশনায় লুবনা মারিয়াম।চম্পাবতী তিনজন নারীর কাহিনি—জীবনযুদ্ধে তাদের শক্তি ও সাহসিকতার কাহিনি।এ নৃত্যনাট্যের সংগীতাংশে কণ্ঠ দিয়েছেন শফি মণ্ডল, আনুশেহ্ আনাদিল, কাঙ্গালিনী সুফিয়া প্রমুখ।
