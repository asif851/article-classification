
বছরটা শেষ হতে বাকি মাত্র কটা দিন। অনেকে ইতিমধ্যে খুলে বসেছেন সারা বছরের খাতা। সিনেমার ক্ষেত্রেও তাই। বলিউডের দশ সেরা ছবির তালিকা করেছে ইন্টারনেট মুভি ডেটাবেজ (আইএমডিবি)। সেখানে আছে আলিয়া ভাটের তিনটি ছবি। ২০ ডিসেম্বর আইএমডিবি তাদের ছবির তালিকাটি প্রকাশ করে। সেখানে প্রথম এসেছে বিগবি অভিনীত ‘পিংক’ ছবির নাম। এরপরেই আছে অক্ষয় কুমার অভিনীত আলোচিত সিনেমা ‘এয়ারলিফট’। তালিকায় তিন থেকে পাঁচ নম্বর পর্যন্ত তিনটি ছবিই আলিয়ার। এগুলোর মধ্যে রয়েছে সম্প্রতি মুক্তি পাওয়া ‘ডিয়ার জিন্দেগি’, ‘উড়তা পাঞ্জাব’ ও ‘কাপুর অ্যান্ড সন্স’। সেরা দশের তালিকায় থাকা অন্য ছবিগুলো হলো ‘নিরজা’, ‘এম এস ধোনি : দ্য আনটোল্ড স্টোরি’, ‘২৪’, ‘সালা খাদুস’ ও ‘মাদারি’। সম্প্রতি মুক্তি পাওয়া ‘ডিয়ার জিন্দেগি’ ছবিতে শাহরুখ খানের সঙ্গে অভিনয় করেছেন আলিয়া। বক্স অফিসে বেশ সাড়া জাগিয়েছে ছবিটি। এখন তিনি আসন্ন দুই ছবি ‘বদরিনাথ কি দুলহানিয়া’ ও ‘ড্রাগন’ নিয়ে ব্যস্ত। হিন্দুস্তান টাইমস।
