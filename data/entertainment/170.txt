
অবশেষে বরফ গলে গেছে। শাকিব খান-অপু বিশ্বাসের সম্পর্ক জোড়া লাগছে। আজ মঙ্গলবার দুপুরে প্রথম আলোকে টেলিফোনে দীর্ঘ সাক্ষাৎকারে শাকিব জানালেন, ‘গতকাল মেজাজ খুব খারাপ ছিল বলে অনেক কথাই হয়তো বলেছি। কিন্তু এখন উপলব্ধি করছি, যা–ই ঘটে থাকুক না কেন, এটা আমার সংসার, আমার স্ত্রী, আমার সন্তান। আমাকে ওদের সঙ্গেই থাকতে হবে।’
শাকিব খান আরও বলেন, ‘গতকাল হঠাৎ করেই আমার সন্তানকে টেলিভিশনে তাঁর মায়ের সঙ্গে এভাবে দেখে মাথা ঠিক রাখতে পারিনি। তাঁর প্রতি অভিমান হয়েছিল। তা ছাড়া সন্তানসহ ওকে টেলিভিশনে দেখার পর থেকে আমার কাছে অনেক ফোন আসা শুরু করে। নিজেকে নিয়ন্ত্রণ করতে পারিনি।’
শাকিব খান বলেন, ‘অপু আমার সন্তানের মা, আমরা একসঙ্গে ছিলাম। খুব ভালোই ছিলাম। তিন দিন আগেও তো একসঙ্গে ঘোরাঘুরি করেছি। আমরা তো ভালোই ছিলাম। ভবিষ্যতেও আমি আমার সন্তানের মাকে নিয়ে ভালোভাবেই থাকব।’
পূর্ণাঙ্গ সাক্ষাৎকার পড়ুন বুধবারের দৈনিক প্রথম আলোয়

আরও পড়ুন:শাকিব-অপু নিয়ে যা বললেন বুবলিএবার শাকিব বললেন, ‘কিসের সংবাদ সম্মেলন?’এটা কোনো সিনেমা নয়আমি আব্রাহামের বাবা: শাকিবছেলের কথা ভেবে এটা করেছি: অপু
