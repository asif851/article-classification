
‘সামাজিক অসংগতির বিরুদ্ধে নাটক’ স্লোগান নিয়ে বিবর্তন যশোরের আয়োজনে যশোর শহরের টাউন হল মাঠের রওশন আলী মঞ্চে দুই দিনব্যাপী নাটক মেলা শুরু হয়েছে। গতকাল শুক্রবার বিকেল পাঁচটায় এম এ মুহিতের নির্দেশনায় জৈনক ঈমান আলী নাটক দিয়ে মেলা শুরু হয়। এরপর মঞ্চস্থ হয় সানোয়ার আলম খানের নির্দেশনায় বিবাহ প্রস্তাব ও মৃন্ময় চক্রবর্তীর নির্দেশনায় হট্টমালার ওপারে। আজ বিকেলে এই মঞ্চে আরও তিনটি নাটক মঞ্চস্থ হবে। নাটকের আগে বিবর্তনের সভাপতি সানোয়ার আলম খানের সভাপতিত্বে আলোচনা সভায় বক্তব্য দেন শেখ রবিউল আলম, হারুন-অর-রশীদ, সুকুমার দাস প্রমুখ।
