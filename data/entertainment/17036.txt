
বড়দিনে নিজের জীবনের সবচেয়ে বড় কাজটা সেরে ফেললেন বীনা মালিক। পাকিস্তানি এই অভিনেত্রী এ দিন দুবাইয়ে আসাদ বশির নামের এক ব্যবসায়ীকে বিয়ে করেছেন।বিয়ের সুসংবাদ স্বীকার করে বৃহস্পতিবার বীনা বলেছেন, ‘আমি অনেক অনেক খুশি। আমার মনে হয়, আমিই এই পৃথিবীর সবচেয়ে সুখী মেয়ে।’ বিয়েটা অবশ্য প্রেম করে নয়, পারিবারিক আয়োজনে হয়েছে। তবে এ নিয়ে কোনো দুঃখ নেই রিয়েলিটি শো ‘বিগ বস’ দিয়ে আলোচনায় আসা এই অভিনেত্রীর, ‘সবকিছুই ভাগ্যের হাতে। ভাগ্যই ঠিক করে রেখেছিল, আমরা দুজন আজ এই দিনে দুজনের সঙ্গী হব।’এর আগে পাকিস্তানের কলঙ্কিত ক্রিকেটার মোহাম্মদ আসিফের সঙ্গে তাঁর প্রেম ছিল। আইএএনএস।
