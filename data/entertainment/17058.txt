
২৬ বছর আগে গাওয়া গানে নতুন করে কণ্ঠ দিলেন দুই বোন ফাহমিদা নবী ও সামিনা চৌধুরী৷ গানটির শিরোনাম ‘আমার সকল সুখে বুবু’৷ গত বুধবার ঢাকার দিলু রোডের একটি স্টুডিওতে গানটির রেকডিং হয়৷ এই গানের নতুন সংগীতায়োজন করেছেন মাসুম ও আহমেদ রাজীব৷গানটি প্রসঙ্গে ফাহমিদা নবী বলেন, ‘গানটি অনেকেরই প্রিয়৷ ওই গান গাওয়ার দিনগুলো ছিল দারুণ! আমরা সবাই সময়টা খুবই আনন্দে কাটিয়েছিলাম৷ ২৬ বছর পর গানটি গাওয়ার সময় অনেক স্মৃতি মনে পড়ে গেছে৷ শুনেছি, আগামী রোজার ঈদের একটি টিভি অনুষ্ঠানে আমাদের গাওয়া গানটি ব্যবহার করা হবে৷’আসিফ ইকবালের লেখা ও নকীব খানের সুর করা ‘আমার সকল সুখে বুবু’ গানটি ১৯৮২ সালে একসঙ্গে গেয়েছিলেন দুই বোন৷ সে সময় গানটি বিটিভির ঈদ অনুষ্ঠানে প্রচারিত হয়৷
