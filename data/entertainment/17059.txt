
স্মৃতি ইরানি ভারতের একজন নামী টিভি তারকা। ছিলেন প্রযোজক। মডেলও ছিলেন একসময়। বিশেষ করে ‘শাস ভি কভু বহু থি’ হিন্দি টিভি সিরিয়াল করে তিনি গোটা দেশে পরিচিতি লাভ করেছিলেন। সেই স্মৃতি ইরানি এবার ভারতের লোকসভা নির্বাচনে বিজেপির টিকিটে জয়লাভ করে ভারতের কেন্দ্রীয় মানবসম্পদ উন্নয়নমন্ত্রী হয়েছেন। নির্বাচনের আগে বলেছিলেন, তিনি অভিনয়ের জগৎ ছাড়বেন না। তাই সেই মোতাবেক অল ইজ ওয়েল নামের একটি ছবিতে অমিতাভ বচ্চনের মায়ের ভূমিকায় অভিনয় করতে যাচ্ছেন ইরানি।ছবিটি পরিচালনা করছেন উমেশ শুক্লা। তিনি বলেছেন, স্মৃতি ইরানি এ বছরের শেষের দিনগুলোতে শুটিংয়ের জন্য সময় দেবেন। কারণ ওই সময় সংসদের অধিবেশন থাকবে না। প্রসঙ্গত, স্মৃতি ইরানিই ভারতের প্রথম কেন্দ্রীয় মন্ত্রী, যিনি চলচ্চিত্রে অভিনয় করতে যাচ্ছেন। এর আগে তিনি অমৃতা নামের একটি বাংলা ছবিতেও অভিনয় করেছিলেন। এ ছাড়াও তিনি তেলেগু ছবিতেও অভিনয় করেন।
