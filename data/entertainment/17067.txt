
এ বছর চলচ্চিত্রজগতে বেশ কিছু নতুন মুখ আলোড়ন তুলেছে। কিছু মুখ ছোট পর্দা মাত করে নাম লিখিয়েছে বড় পর্দায় আবার কারও অভিনয়ের শুভারম্ভ হয়েছে সিনেমা দিয়েই। আজ থাকছে তাঁদের কথা।
১. নাবিলা
শুরুতেই বাজিমাত! এখন পর্যন্ত ২০১৬ সালে মুক্তিপ্রাপ্ত ছবির মধ্যে সবচেয়ে আলোচিত আয়নাবাজি। এই ছবির নায়িকা হিসেবে বড় পর্দায় অভিষেক হয়েছে ছোট পর্দার তারকা নাবিলার। গত ৩০ সেপ্টেম্বর মুক্তি পায় ছবিটি। এর আগে অনেক টেলিভিশন অনুষ্ঠান উপস্থাপনা করে পরিচিতি পেয়েছিলেন নাবিলা। অভিনয় করেছিলেন হাতে গোনা কয়েকটি নাটকে। তবে আয়নাবাজি এক নতুন পরিচয় এনে দিল তাঁকে।২. বুবলীগত ঈদুল আজহায় একসঙ্গে দুটি ছবি মুক্তির মধ্য দিয়ে চলচ্চিত্রে অভিষেক হয়েছে বুবলীর। অভিষেকের আগে থেকেই তাঁকে নিয়ে আলোচনার কমতি ছিল না। কারণ, তাঁর অভিনয়জীবনের শুরুটাই তো হয়েছে ঢালিউডের প্রথম সারির অভিনেতা শাকিব খানের বিপরীতে। তাও আবার একই সময়ে দুটি ছবি দিয়ে—বসগিরি ও শুটার। টেলিভিশনের সংবাদ পাঠিকা থেকে নায়িকা হয়ে যাওয়া বুবলী অভিনয়জগতে নাম লেখাতেই আরও দুটি ছবিতে একই নায়কের বিপরীতে অভিনয়ের জন্য চুক্তিবদ্ধ হয়েছেন।৩. রোশানঅভিনয়জীবনের শুরুতেই যৌথ প্রযোজনার বড় বাজেটের ছবিতে অভিনয়ের সুযোগ পান তিনি। তাই প্রথম ছবি রক্ত-এর বদৌলতে অভিষেকের আগে থেকেই আলোচনায় উঠে আসেন নবাগত রোশান। একদম নতুন মুখ হওয়ায় ছবিটির শুটিং শুরু আগেই দর্শকের আগ্রহ তৈরি হয় তাঁকে ঘিরে। গত ঈদুল আজহায় মুক্তি পায় ছবিটি। মুক্তির পর আশানুরূপ ব্যবসা না করলেও দর্শকের পছন্দের তালিকায় উঠে আসে রোশানের নাম।৪. পিয়া বিপাশাটেলিভিশনে নাটক ও বেশ কয়েকটি মিউজিক ভিডিওতে অভিনয়ের কারণে পিয়া বিপাশার নামটি অনেকটাই পরিচিত। তবে সিনেমাজগতে তিনি এ বছরই নতুন নাম লেখালেন। এ বছরের মে মাসে মুক্তি পায় পিয়ার প্রথম চলচ্চিত্র রুদ্র। মুক্তির পর ছবিটি নিয়ে তেমন আলোচনা না থাকলেও এই ছবির পর নায়িকা হিসেবে বেশ কয়েকটি চলচ্চিত্রে অভিনয়ের প্রস্তাব পান পিয়া। এখনো সেই ছবিগুলোর ভবিষ্যতের ব্যাপারে জানা না গেলেও পিয়া যে ছবিতে চুক্তির মধ্য দিয়ে খবরের শিরোনামে উঠে আসছেন, তাতে কোনো সন্দেহ নেই।৫. আসিফ নূরবছরের শেষ নতুন নায়ক হিসেবে বড় পর্দায় অভিষেক হয়েছে আসিফ নূরের। ২৩ ডিসেম্বর দেশজুড়ে মুক্তি পেয়েছে তাঁর প্রথম ছবি এক পৃথিবী প্রেম। ছবিটি মুক্তির পর আসিফকে নিয়ে নতুন কোনো সাড়া না পাওয়া গেলেও বছরের বিভিন্ন সময় প্রকাশিত খবর থেকে জানা গেছে, ছবি মুক্তির আগেই এই অভিনেতা চলচ্চিত্র নিয়ে ব্যস্ত হয়ে পড়েছেন। প্রথম ছবি মুক্তির আগেই অভিনেত্রী মাহিয়া মাহির বিপরীতে গোলাপতলীর কাজল নামের একটি ছবিতে অভিনয়ের সুযোগ পেয়েছেন। এ ছাড়া জ্বালা, চাঁদনী, ধামাকা ও পাগলের মতো ভালোবাসা নামেও বেশ কয়েকটি ছবিতে অভিনয়ের জন্য চুক্তিবদ্ধ হয়েছেন তিনি।
