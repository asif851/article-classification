
চুটিয়ে অভিনয় করছেন বটে, তবে তাঁর আসল নেশা পরিচালনায়। এ কথা সুযোগ পেলেই জানিয়ে দেন ক্রিস্টেন স্টুয়ার্ট। একসময় হয়তো চলচ্চিত্র পরিচালক হিসেবে দেখা যাবে তাঁকে। সেটারই হাতেখড়ি হতে যাচ্ছে। একটি মিউজিক ভিডিও বানিয়ে পরিচালক হিসেবে আত্মপ্রকাশ করতে যাচ্ছেন ২৩ বছর বয়সী এই অভিনেত্রী।কান্ট্রি ব্যান্ডদল স্যাজ+দ্য সেইন্টসের জন্য এই মিউজিক ভিডিওটি বানাচ্ছেন স্টুয়ার্ট। দলটির প্রধান সেজ গ্যালেসি তাঁর বন্ধু। বন্ধুর জন্যই মিউজিক ভিডিওটি বানাচ্ছেন স্টুয়ার্ট। গত মঙ্গলবার যুক্তরাষ্ট্রের ন্যাশভিল, টেনেসিতে মিউজিক ভিডিওটির শুটিং হয়েছে। আইএএনএস।
