
অ্যাঞ্জেলিনা জোলি, এমা স্টোন ও এমা ওয়াটসনকে পেছনে ফেলে এগিয়ে গেলেন ভারতীয় অভিনেত্রী প্রিয়াঙ্কা চোপড়া। যুক্তরাষ্ট্রের ওয়েবসাইট বাজ নেটের করা এক জরিপ থেকে জানা গেছে, প্রিয়াঙ্কা হয়েছেন পৃথিবীর দ্বিতীয় সুন্দর নারী। পাঠকের ভোটে তিনি এই অবস্থানে পৌঁছেছেন। এই সুন্দরীদের তালিকায় শীর্ষে আছেন মার্কিন গায়িকা বিয়ন্স। তাঁরা পেছনে ফেলেছেন অ্যাঞ্জেলিনা জোলি, এমা স্টোন, এমা ওয়াটসন, গিগি হাদিদের মতো তারকাদের।এত সব সুন্দরী তারকাকে পেছনে ফেলে তালিকায় দ্বিতীয় অবস্থানে আসতে পেরে প্রিয়াঙ্কা দারুণ উচ্ছ্বসিত। টুইটারে সাবেক এই বিশ্বসুন্দরী এটা জানার পর সবার প্রতি কৃতজ্ঞতা প্রকাশ করেন। প্রিয়াঙ্কা বলেন, ‘ধন্যবাদ বাজ নেট এবং যাঁরা আমাকে ভোট করেছেন তাঁদের।’প্রিয়াঙ্কা চোপড়া শীর্ষ আয়কারী টিভি সিরিজ অভিনয়শিল্পীদের মধ্যেও অন্যতম। মার্কিন টিভি সিরিজ কোয়ান্টিকোয় অভিনয়ের পাশাপাশি সেই সিরিয়ালের অভিনেত্রী ইয়াসমিন আল মাসরির কাছে ছবি আঁকাও শিখছেন তিনি। সম্প্রতি প্রিয়াঙ্কার একটি ইনস্টাগ্রাম পোস্ট থেকে বিষয়টি জানা যায়। বাজ নেটের তালিকায় বিয়ন্স ও প্রিয়াঙ্কার পর আরও আছেন ডাকোটা জনসন, মারগট রোবি, হিলারি ক্লিনটন, গ্যাল গ্যাদত, মিশেল ওবামা, অপরাহ উইনফ্রে। সূত্র: ইন্ডিয়ান এক্সপ্রেস।
