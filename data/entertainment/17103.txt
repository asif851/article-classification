
ক থো প ক থ ন: শাহেদ আলী। অভিনয়শিল্পী। ঢাকার বলাকা প্রেক্ষাগৃহ আর খুলনার ময়ূরীতে প্রদর্শিত হচ্ছে তাঁর অভিনীত উধাও ছবিটি। এটি তাঁর তিন নম্বর চলচ্চিত্র‘উধাও’...ছবিটির শুটিং শুরু করেছিলাম ২০০৯ সালে। অনেক সময় নিয়ে কাজ করতে হয়েছে। ২০১৩ সালে ছবিটি মুক্তি পায়। ঢাকা আর কলকাতা থেকে অনেকেই ছবিটির প্রশংসা করেছেন। উধাও ছবিটি আমাকে উধাও করেনি।আমাদের সংসারে...আমাদের সংসারের বয়স সাত বছর পার হতে চলল। মা-বাবা সবাইকে নিয়ে দীপা খন্দকার আর আমি এখন পর্যন্ত অনেক ভালো আছি। আমাদের সংসারে ছয় বছর বয়সী একটি সন্তান রয়েছে। ও এখন স্কুলে পড়ছে।মঞ্চের আমি...মঞ্চে এখন সার্কাস সার্কাস এবং রাজা নাটকের নিয়মিত প্রদর্শনীতে অংশ নিচ্ছি। নতুন কোনো প্রযোজনা এলে দলের হয়ে সেগুলোতেও কাজ করব।চলচ্চিত্রের প্রস্তুতি...আমি পুরোপুরি চলচ্চিত্রের অভিনেতা হতে চাই। গিয়াসউদ্দীন সেলিমের মনপুরা ছবিতে প্রথম কাজ করি। তবে তা ছিল পর্দার পেছনে। গৌতম ঘোষের মনের মানুষ ছবিতে পর্দার সামনে-পেছনে কাজ করেছি। অমিত আশরাফের উধাও ছবিতে শুধুই অভিনয় করেছি।এই মুহুর্তে...কয়েকটি ধারাবাহিকের কাজ করছি। নাটকগুলো হচ্ছে ফ্যামিলি প্যাক, পরিবার করি কল্পনা, আমোদপুর পাঠশালা, প্রজ্ঞা পারমিতা, রাস্কেল, মুম্বাসা।
