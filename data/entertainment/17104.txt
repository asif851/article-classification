
প্রয়াত চিত্রনায়ক সালমান শাহ অভিনীত সিনেমার পাঁচটি গানের সঙ্গে নাচবেন এই সময়ের অভিনয়শিল্পী পরীমনি ও সজল। ঘটনাটি ঘটবে আগামীকাল সন্ধ্যায়। লাক্স আরটিভির স্টার অ্যাওয়ার্ড-২০১৫ অনুষ্ঠানের মঞ্চে। এরইমধ্যে অনুষ্ঠানের প্রস্তুতি চূড়ান্ত করা হয়েছে।সালমানের গানের সঙ্গে নাচ প্রসঙ্গে পরী বললেন, ‘এটা আমার কাছে অনেক আনন্দের ঘটনা। সালমানের মত এত জনপ্রিয় একজন নায়ক অভিনীত গানের সঙ্গে নাচতে পারছি। এরইমধ্যে অবশ্য বেশ কয়েকবার মহড়া করেছি। আজ রাতেও করব।’পরী ও সজল নাচবেন ‘কাল তো ছিলাম ভালো আজ আমার কি হলো’, ‘ভালোবাসিয়া গেলাম ফাঁসিয়া’, ‘ও আমার বন্ধু গো’সহ আরও দুটি গানের সঙ্গে।আগামীকাল সন্ধ্যায় বঙ্গবন্ধু সন্মেলন কেন্দ্রে আয়োজন করা হয়েছে লাক্স আরটিভি স্টার অ্যাওয়ার্ড। আরটিভিতে গেল বছর প্রচারিত নাটক ও টেলিছবি ওপর ভিত্তি করে দেয়া হয় এই অ্যাওয়ার্ড। ধারাবাহিকভাবে কয়েকবছর ধরে চলছে এ আয়োজন। পুরস্কার প্রদানের পাশাপাশি বিভিন্ন অঙ্গনের শিল্পীদের নানা ধরনের পরিবেশনা থাকে এই অনুষ্ঠানে।
