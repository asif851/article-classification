
আজমেরী আশা ও পিয়া বিপাশা দুজনে সম্পর্কে বোন। বেশ কিছুদিন ধরে মডেলিং ও অভিনয়ও করছেন দুজন। তবে একসঙ্গে খুব বেশি কাজ করা হয়নি। এবার করলেন। এবার ঈদে একটি নাটকে একসঙ্গে দুজনকে অভিনয় করতে দেখা যাবে। নাটকের নাম ‘ভানুমতির খেইল’। এটি রচনা ও পরিচালনা করেছেন শরাফ আহমেদ জীবন। বাস্তবের দুই বোনের বিপরীতে নাটকে অভিনয় করেছেন অভিনয়শিল্পী নাঈম।
নাটকটি নিয়ে শরাফ আহমেদ জীবন বললেন, ‘বিজ্ঞাপন নির্মাণ নিয়ে সারা বছর ব্যস্ত থাকি। তবে নাটক বা টেলিছবির প্রতি আলাদা ভালো লাগা কাজ করে। নিজের গল্পগুলো বলা যায়। এক কারণেই প্রতিবছর উৎসবকেন্দ্রিক একটা দুটো কাজ করি। এবারও তাই করা হলো। আশা করছি দর্শকেরা নিরাশ হবেন না।’নির্মাতা জানালেন, ঈদের দিন রাত ১১টায় আরটিভিতে প্রচারিত হবে ‘ভানুমতির খেইল’।
