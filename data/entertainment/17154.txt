
ছবিটা দেখে প্রথম ধাক্কায় আপনি ভাবতে পারেন, সঞ্জয় দত্ত বোধ হয় একটু শুকিয়ে গেছেন। কিন্তু ছবির আসল রহস্য জানলে নিশ্চয়ই চোখ কচলে দ্বিতীয়বার তাকাবেন। এ তো সঞ্জয় দত্ত নন, রণবীর কাপুর! 
বলিউড অভিনেতা সঞ্জয় দত্তের জীবনী নিয়ে চলচ্চিত্র নির্মাণ করছেন রাজকুমার হিরানি। ছবির নাম ‘দত্ত’। এ ছবিতে সঞ্জুবাবুর জুতোয় পা গলিয়েছেন আরেক বলিউড তারকা রণবীর কাপুর; এ খবর পুরোনো। কিন্তু গতকাল হঠাৎই সামাজিক যোগাযোগমাধ্যমে শোরগোল ফেলেছে সঞ্জয়ের বেশে রণবীরের ছবি। ধারণা করা হচ্ছে, ছবিতে সঞ্জয় দত্তের বিভিন্ন বয়সের ছয়টি ভিন্ন ভিন্ন চেহারা নিয়ে হাজির হবেন তিনি। বাবার সঙ্গে সঞ্জয় দত্তের সম্পর্ক, প্রেম, বিতর্ক, নানা ঘটনা প্রাধান্য পাবে এই সিনেমায়।‘লাভার বয়’ রণবীর ‘মুন্না ভাই’ হয়ে উঠতে পারবেন কি না, এ নিয়ে রণবীর–ভক্তরাও সংশয়ে ছিলেন। আজ ফাঁস হওয়া এই ছবি দেখে নিশ্চয়ই সংশয় কেটেছে তাঁদের, বেড়েছে প্রতীক্ষা! সংবাদমাধ্যমগুলোর কাছে রণবীর বলেছেন, ‘ছবির শতকরা ৬০ শতাংশ কাজ শেষ। সঞ্জয় দত্তের চরিত্রে অভিনয় করতে পেরে আমি ভীষণ গর্বিত।’ভক্তদের অপেক্ষা আরও বাড়িয়ে দেওয়া পরিচালকের চেয়ারে বসে থাকা লোকটার নাম রাজকুমার হিরানি। সঙ্গে প্রযোজক বিধু বিনোদ চোপরাও আছেন। এই পরিচালক-প্রযোজক জুটি উপহার দিয়েছেন ‘মুন্না ভাই এমবিবিএস’, ‘লাগে রাহো মুন্না ভাই’, ‘থ্রি ইডিয়টস’-এর মতো চমকপ্রদ সব ছবি। এবারও যে একটা দারুণ কিছু হবে, সে আশা তো করাই যায়। ছবিটির বিভিন্ন চরিত্রে অভিনয় করছেন পরেশ রাওয়াল, মনিষা কৈরালা, সুনীল দত্ত ও দিয়া মির্জা। ইন্ডিয়া টুডে।
