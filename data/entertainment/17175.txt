
চিত্রনায়িকা মৌসুমী প্রথম গান লিখেছিলেন বছর দুয়েক আগে। গানটিতে কণ্ঠ দিয়েছিলেন ভারতের শিল্পী অভিজিৎ। আর গানটি ব্যবহার করা হয় মুহাম্মদ মোস্তফা কামাল রাজ পরিচালিত ছায়া-ছবি চলচ্চিত্রে। এবার ভালোবাসা দিবস উপলক্ষে মৌসুমী আবারও গান লিখেছেন। গানটির প্রথম দুটি লাইন হলো: ‘তোমার চোখের ভাষা আমি পড়তে পারি না, তোমাকে তাই আমি কিছু বলতে পারি না’। গানটির সুর করেছেন আলাউদ্দীন আলী। গত সোমবার গানটিতে কণ্ঠ দিয়েছেন কোনাল। গত মঙ্গলবার সন্ধ্যায় চ্যানেল আইয়ের স্টুডিওতে হলো গানটির মিউজিক ভিডিও তৈরির কাজ। মিউজিক ভিডিওটি পরিচালনা করছেন ইজাজ খান স্বপন। জানা গেল, কাল ভালোবাসা দিবসে চ্যানেল আইয়ে বিভিন্ন সময় প্রচার করা হবে মিউজিক ভিডিওটি।মৌসুমী বলেন, ‘লেখালেখির অভ্যাস আমার সেই ছোটবেলা থেকেই। লেখালেখি করি মনের তাগিদে। তবে গান লেখার সিদ্ধান্তটা হুট করে।’জানালেন, এবার ভালোবাসা দিবসের জন্য তিনি একটি কবিতাও লিখেছেন। কবিতার শিরোনাম ‘শুধুই তুমি’। দর্শক আর ভক্তদের জন্য কবিতাটি ভালোবাসা দিবসে মৌসুমীর শুভেচ্ছা।জানা গেছে, কাল ভালোবাসা দিবসে মাছরাঙা টিভিতে ‘রাঙা সকাল’ অনুষ্ঠানে আমন্ত্রণ জানানো হয়েছে ওমর সানি-মৌসুমী দম্পতিকে। দুই ঘণ্টার এই অনুষ্ঠান স্টুডিও থেকে সরাসরি সম্প্রচার করা হবে সকাল সাতটায়।
শুধুই তুমিবিনিদ্র রজনী আমার কাটে তোমার অপেক্ষায়এক প্রহর, দুই প্রহর, তিন প্রহর, শত প্রহরশুধুই ভেবেছি, কেমন করে তুমিপালাতে চেয়েছ সুখের সাগরে ডুব দেবার জন্যেপেরেছ কি?আমার সবটুকু যন্ত্রণার কিছুটা তুমিও নিয়ে গেছযখন দেখি আমার জন্মদিনেকেউ বেনামে ফুল পাঠায়, তখন বুঝি সে তুমিযখন দেখি মুঠোফোনেকেউ আমার কণ্ঠ শোনে, ও প্রান্তে থাকে নিস্তব্ধতখন বুঝি সে তুমিযখন গভীর গভীর রাতে,আমার বুকের ভেতর কেউ কাঁদেতখন বুঝি সে আর কেউ নয়তুমি, শুধু তুমি।
