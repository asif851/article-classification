
রেকর্ডটা এত দিন ছিল টয় স্টোরি থ্রির দখলে। ইতিহাসের প্রথম বিলিয়নিয়ার অ্যানিমেটেড ছবি ছিল এটি। ১০০ কোটি ডলার আয়ের সেই তালিকায় শুধু ঢোকেইনি, ফ্রোজেন ভেঙে দিল টয় স্টোরি থ্রির রেকর্ডও। এখন সবচেয়ে বেশি আয় করা অ্যানিমেশন ছবি ফ্রোজেন। ১০৭ কোটি ২৪ লাখ ডলার আয় করেছে ছবিটি। টয় স্টোরি থ্রি আয় করেছিল ১০৬ কোটি ৩১ লাখ ডলার।কেবল যুক্তরাষ্ট্রের ভেতরেই ফ্রোজেন আয় করেছে ৩৯ কোটি ৭৪ লাখ। যুক্তরাষ্ট্রের বাইরে আয় করেছে ৬৭ কোটি ৪০ লাখ ডলার। শুধু অ্যানিমেশন ছবির তালিকাতেই নয়, সব ধরনের ছবির তালিকাতেও সর্বকালের দশম সেরা ব্যবসাসফল ছবি এখন ডিজনির এই ছবিটি। ইন্ডিয়ান এক্সপ্রেস।
