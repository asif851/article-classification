
সকাল থেকেই হইহুল্লোড়ে সরগরম হয়ে উঠেছিল এফডিসির আঙিনা। কারণ চলচ্চিত্র পরিচালক সমিতির নির্বাচন (২০১৫-২০১৬)-এর ভোট গ্রহণ চলছিল। গত শুক্রবার সন্ধ্যায় ভোট গণনা শুরু হওয়ার পর আরেক দফা উত্তেজনা ছড়িয়ে পড়ে প্রার্থী-সমর্থকদের মধ্যে। ফলাফল আসে রাত দুইটায়।নির্বাচনে মোট ১৭টি পদের মধ্যে ঝন্টু-গুলজার প্যানেলে সভাপতি দেলোয়ার জাহান ঝন্টু, মহাসচিব মুশফিকুর রহমান গুলজারসহ জিতেছে নয়টি পদ আর যুগ্ম মহাসচিব এস এ হক অলিকসহ বাকি আটটি পদে জয়ী হয়েছে প্রতিদ্বন্দ্বী কাজী হায়াৎ-এফ আই মানিক প্যানেল।সদ্য নির্বাচিত সভাপতি দেলোয়ার জাহান ঝন্টু তাঁর অনুভূতি জানাতে গিয়ে বলেন, ‘সমিতির মঙ্গলের উদ্দেশ্যেই নির্বাচনে অংশ নেওয়া। জয়ী হয়েছি। এখন জায়গাটাকে এগিয়ে নেওয়ার পালা।’মহাসচিব পদে সর্বাধিক ১৬৭ ভোটে জয়ী হয়েছেন মুশফিকুর রহমান গুলজার। তিনি বলেন, ‘গতবারও আমি একই পদে জয়ী হয়েছিলাম। সততা, নিষ্ঠা দিয়ে দায়িত্ব পালন করেছি। এবার আরও বেশি আন্তরিকভাবে কাজ করতে পারব বলে আশা করছি।’
