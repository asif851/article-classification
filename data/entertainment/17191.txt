
বলিউড অভিনেতা সালমান খানের একসময়ের প্রেমিকা ক্যাটরিনা কাইফ এখনো বুঁদ হয়ে আছেন সালমানের মুগ্ধতায়। সম্প্রতি এক সাক্ষাৎকারে তিনি নিজের মুখে এ কথা স্বীকার করেছেন। 
পাঁচ বছর পর ‘টাইগার জিন্দা হ্যায়’ ছবিতে সালমান খানের সঙ্গে জুটি বাঁধলেন ক্যাটরিনা কাইফ। বিচ্ছেদ হয়ে যাওয়ার পর সালমানের সঙ্গে কাজ করার অভিজ্ঞতা কেমন—এ বিষয়ে কৌতূহল তো থাকবেই। ক্যাটরিনা বলেন, ‘আমি সালমানকে অনেক দিন ধরে চিনি। দীর্ঘ সময় পর তাঁর সঙ্গে কাজ করছি। তাঁর হাস্যকর সব কাণ্ড মিস করেছি।’ ক্যাটরিনা আরও বলেন, ‘সালমানের রসবোধ খুব ভালো। তাঁর জীবনযাপনের একটা আলাদা ধরন আছে। সালমানের আশপাশে থাকলেই নিজের মধ্যে একটা অন্য রকম প্রাণশক্তি চলে আসে।’ এর আগে ‘ম্যায়নে প্যায়ার কিউ কিয়া?’, ‘পার্টনার’, ‘যুবরাজ’ ও ‘এক থা টাইগার’ ছবিতে একসঙ্গে অভিনয় করেছিলেন সালমান খান ও ক্যাটরিনা কাইফ।
