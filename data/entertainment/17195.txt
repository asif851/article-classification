
এক মঞ্চে গান গাইবে দেশের আটটি জনপ্রিয় ব্যান্ড। বঙ্গবন্ধু শেখ মুজিবুর রহমানের ঐতিহাসিক সাতই মার্চের ভাষণ উপলক্ষে কনসার্টটির আয়োজন করেছে ‘ইয়াং বাংলা’ নামের একটি সংগঠন। কাল শনিবার বিকাল চারটার পরপরই ঢাকার আর্মি স্টেডিয়ামে শুরু হবে কনসার্টটি। চলবে রাত ১১টা পর্যন্ত।
‘জয় বাংলা’ শিরোনামের এই কনসার্টে অংশ নেবে ওয়ারফেজ, আর্টসেল, অর্ণব অ্যান্ড ফ্রেন্ডস, ক্রিপটিক ফেইট, শিরোনামহীন, নেমেসিস, অর্বোভাইরাস ও শূন্য। ব্যান্ডের পরিবেশনার পাশাপাশি থাকবে স্বাধীন বাংলা বেতার কেন্দ্রের শিল্পীদের পরিবেশনা।আয়োজকদের পক্ষ থেকে জানানো হয়েছে, কনসার্টটি উপভোগ করতে এরই মধ্যে ৩০ হাজার দর্শক নাম নিবন্ধন করেছেন। তাঁরা সবাই বিনা মূল্যে ব্যান্ড ও স্বাধীন বাংলা বেতার কেন্দ্রের শিল্পীদের বিভিন্ন পরিবেশনা উপভোগ করতে পারবেন।কনসার্টটির আয়োজক প্রতিষ্ঠান থেকে এ-ও জানানো হয়, দেশের তরুণদের সাতই মার্চের অনুপ্রেরণায় উজ্জীবিত করতে এই কনসার্টের আয়োজন করা হয়েছে।
