
তিনটা ছবি মুক্তি পেয়েছে। কিন্তু এখনো নাচেগানে ভরপুর কোনো মসলাদার আইটেম করা হয়নি। কলকাতার ছবির নায়িকা নুসরাত জাহানের সেই ‘দুঃখ’ এবার ঘুচছে। সায়ন্তন মুখার্জির নতুন অ্যাকশন ছবিতে আইটেম গার্ল হিসেবে দেখা যাবে তাঁকে। গানের নাম ‘চিকেন তন্দুরি’। বোঝাই যাচ্ছে, মসলার অভাব হবে না। নুসরাত বলেন, ‘আমি শাস্ত্রীয় নাচে প্রশিক্ষণ নিয়েছি। এটা আমার জন্য ভালো অভিজ্ঞতা হতে যাচ্ছে। বেশ দারুণ একটা আইটেম নম্বর হবে।’পরিচালক বলেছেন, বলিউডে ছবির মূল নায়িকাকে দিয়েই আইটেম গার্লের কাজ করানো হচ্ছে। এবার কলকাতার বাংলা ছবিতেও তা শুরু হলো। টিএনএন।
