
বলিউডের অভিনেতা অমিতাভ বচ্চন সম্প্রতি মুম্বাইয়ের লোকাল ট্রেনের যাত্রী হয়েছিলেন। কিন্তু দামি গাড়ি, নিরাপত্তার জন্য দেহরক্ষী; এসব ফেলে আমজনতার ভিড়ে এই তারকা অভিনেতা হঠাৎ​ মুম্বাইয়ের লোকাল ট্রেনে কেন?এর উত্তর এখন জানেন মুম্বাইয়েরই এক তরুণ। নাম তাঁর সৌরভ নিম্বকার। সৌরভ প্রত্যহ মুম্বাইয়ের লোকাল ট্রেনে উঠে গরিব ক্যানসার রোগীদের সহায়তা করার জন্য গিটার বাজিয়ে গান করেন আর যাত্রীদের দেওয়া অর্থ সংগ্রহ করেন। সম্প্রতি অমিতাভ বচ্চন সৌরভের এই উদ্যোগে অংশ নেওয়ার জন্যই মুম্বাইয়ের লোকাল ট্রেনে উঠেছিলেন।অমিতাভ বচ্চনের রিয়েলিটি শো ‘আজ কি রাত জিন্দেগি’-এর সুবাদে সৌরভকে এখন কমবেশি সবাই চেনেন। আর মুম্বাইয়ে লোকাল ট্রেনের যারা নিয়মিত যাত্রী, তাঁরাও সবাই চেনেন সৌরভকে।দিনটি ছিল রোববার। প্রতিদিনের মতোই সৌরভ নিম্বকার ট্রেনে উঠে তাঁর গিটারের তারে ঝংকার তুলেছিলেন। কিন্তু হঠাৎই কারও হাতের তালির সংগতে সৌরভ সেদিকে তাকিয়ে দেখেন তাঁর বাজনার সঙ্গে ৭৩ বছর বয়সী যে মানুষটি তাল ধরেছেন তিনি আর কেউ নন! বলিউডের তারকা অভিনেতা অমিতাভ বচ্চন।এরপর রোববারের এই আটপৌরে ছুটির দিনটি যে সৌরভের কাছে বিশেষ একটি দিনে পরিণত হয়েছিল তা বলাই বাহুল্য।
অমিতাভ বচ্চনের এই লোকাল ট্রেনে ওঠার বিষয়টি যে গতানুগতিক কোনো ছবির প্রচার অভিযান নয়— তা সামাজিক যোগাযোগের মাধ্যমে স্পষ্ট করে জানিয়েছেন এই অভিনেতা। সৌরভের সঙ্গে তিনি কেবল তালি বাজিয়ে সংগতই করেননি। তাঁর ছবির জনপ্রিয় ‘রঙ্গ বরষে’ গানটিও গেয়েছেন অমিতাভ। উপস্থিত যাত্রীদের স্তম্ভিত করে অসহায় গরিব ক্যানসার রোগীদের সহায়তা জন্য সৌরভের গিটারের সঙ্গে কণ্ঠ মিলিয়েছেন তিনি।এ প্রসঙ্গে অমিতাভ ফেসবুকে তাঁর পোস্টে লিখেছেন, আজ সকালে সৌরভের পাশে দাঁড়ানোর জন্য লোকাল ট্রেনে চেপে ঘুরেছি ...। যে ট্রেনে গান করে, ক্যানসারের ‘চ্যারিটি’র (দাতব্য) জন্য ... সৌরভকে অবাক করে দিতে ...।ফেসবুকের পোস্টে অমিতাভ জানিয়েছেন, কথা আর কাজের মধ্যে ফারাক থাকা উচিত নয়। তিনি লেখেন, কোথাও না কোথাও এই সব ‘নায়ক’দের কথা আমার হৃদয়কে ছুঁয়ে যায় ...আর এ আমার কর্তব্যের মধ্যে পড়ে আমার দা​য়িত্ব পালন করার বিষয়টি। এনডিটিভি।
