
তাঁকে আলোচনায় এনেছেই একজন সংগীতশিল্পীর চরিত্র। আশিকি টুর আরোহী এবার সত্যি সত্যি গান গেয়েছেন বলে শোনা যাচ্ছে। অন্যের গানে ঠোঁট মেলানো নয়, মোহিত সুরির নতুন ছবি এক ভিলেন-এ শ্রদ্ধা কাপুর একটি গান রেকর্ড করেছেন বলে খবর পাওয়া গেছে।এ ব্যাপারে প্রযোজক-পরিচালক মুখে কুলুপ এঁটে বসে থাকলেও একটি সূত্র জানিয়েছে, ‘গালিয়া’ শিরোনামে গানটি গত সপ্তাহে রেকর্ড করা হয়েছে। আশিকি টুতে ‘শুন রাহা হ্যায় তু’ গেয়ে আলোচনায় আসা অঙ্কিত তিওয়ারির সঙ্গেই এই দ্বৈত গানে কণ্ঠ দিয়েছেন শ্রদ্ধা। অঙ্কিতই গানটির সুরকার। আশিকি টুতে শ্রদ্ধার গানগুলো গেয়েছিলেন শ্রেয়া ঘোষাল। মুম্বাই মিরর।
