
ক্যাটরিনা আর দীপিকার মতো আলিয়ারও এখন আইটেম গানে নাচার শখ। সম্প্রতি আলিয়া তাঁর এই ইচ্ছা প্রকাশ করেছেন ফারাহ খানের কাছে। যে ফারাহ খান ‘মুন্নি’, ‘শীলা’ আর ‘লাভলি’র মতো আইটেম গানের কোরিওগ্রাফি করেছেন, তাঁরই দ্বারস্থ হয়েছেন আলিয়া। ফারাহও তাঁকে হতাশ করেননি। কথা দিয়েছেন, আলিয়ার জন্য তিনি তৈরি করবেন নতুন কোনো ‘শীলা’ কিংবা ‘লাভলি’।আলিয়া এই মুহূর্তে ব্যস্ত শানদার ছবির শুটিংয়ে। এর ফাঁকেই ফারাহ খানের টিভি শো ‘ফারাহ কি দাওয়াত’-এ আলিয়া অংশ নেন। সে সময়ই ফারাহর কাছে আইটেম গার্ল হওয়ার আগ্রহ প্রকাশ করেন তিনি।এদিকে ফারাহ খানও কাছে পেয়ে তাঁর অনেক জমানো কথা শোনান আলিয়াকে। জানান, আইটেম গানে নাকি সবাই খাপ খাওয়াতে পারেন না। সর্বশেষ হ্যাপি নিউ ইয়ার ছবিতে আইটেম গান ‘লাভলি’র সঙ্গে যেমন দীপিকা সহজে মানিয়ে নিতে পারেননি।সূত্র: ডিএনএ ইন্ডিয়া
