
পায়ে নয়, হাতে স্যান্ডেল নিয়ে ঘুরছেন ভারতের দক্ষিণী ছবির নায়িকা শ্রুতি হরিহরণ। কেন? এবার তিনি জানালেন ভয়ংকর কথা! বললেন, ‘তখন আমার বয়স ছিল ১৮। তামিল ছবির শীর্ষস্থানীয় একজন প্রযোজক কান্নাড়া ভাষায় তৈরি আমার একটি ছবির স্বত্ব কিনে নেন। তামিল রিমেকে একই চরিত্রে আমাকে রাখার প্রস্তাব করেন। এ সময় জানতে পারি, তাঁরা মোট পাঁচজন প্রযোজক। আমাকে তাঁদের সবার সঙ্গে সময় কাটাতে হবে, এমনকি তাঁরা যেভাবে বলবেন, তা-ই করতে হবে। তার মানে, আমাকে সেই পাঁচজনের শয্যাসঙ্গী হতে হবে।’ব্যাপারটি নিয়ে পরিচিতজনদের সঙ্গে তিনি কথা বলেন। তখন অনেকেই শ্রুতি হরিহরণকে পরামর্শ দিয়েছেন, সমস্যাগুলো মানিয়ে চলতে হবে। কীভাবে মানিয়ে চলতে হবে, তা যদি তিনি না বোঝেন, তাহলে এই ইন্ডাস্ট্রিতে কাজ করতে পারবেন না।এ ঘটনার পর কঠিন সিদ্ধান্ত নিয়েছেন শ্রুতি হরিহরণ। বললেন, ‘আমি সিদ্ধান্ত নিয়েছি, হাতে স্যান্ডেল নিয়ে ঘুরব। যখন এ ধরনের প্রস্তাব পাব, সোজা তাদের মুখে স্যান্ডেল দিয়ে আঘাত করব। তাতে যদি এই মানুষগুলোর লজ্জা হয়।’শ্রুতি হরিহরণ কর্ণাটক রাজ্য চলচ্চিত্র পুরস্কারে ২০১৬ সালে সেরা অভিনেত্রীর পুরস্কার পেয়েছেন। চলচ্চিত্র অঙ্গনের সঙ্গে যুক্ত হন কিশোর বয়সে। তখন থেকেই নানা আপত্তিকর প্রস্তাব পাচ্ছেন। অনেক প্রযোজক ও পরিচালক কাজ পাইয়ে দেওয়ার বিনিময়ে তাঁর সঙ্গে শারীরিক সম্পর্ক তৈরি করতে চেয়েছেন। তবে শ্রুতি দাবি করেন, সেই শুরু থেকেই এসব পশুর হাত থেকে তিনি নিজেকে রক্ষা করে চলেছেন।
