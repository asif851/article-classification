
বলিউড তারকাদের বিয়ে এবং বিবাহ-বহির্ভূত সম্পর্কের কথা প্রায়ই শোনা যায়। এগুলো কখনো সত্যি হয় আবার অনেক সময় সত্যর ধারের কাছেও থাকে না। এগুলো নিয়ে চলে নানান বিতর্ক। সম্প্রতি এমন এক খবর বেরিয়েছে যে, সাবেক মিস ইউনিভার্স সুস্মিতা সেনের সঙ্গে পরিচালক ও প্রযোজক বিক্রম ভাটের বিবাহ-বহির্ভূত সম্পর্ক ছিল। এ কথা না কি স্বীকার করেছেন বিক্রম ভাট। স্পটবয় ডটকমের কাছে এমনটাই দাবি করেছেন বিক্রম ভাট। ওই খবরে সূত্র ধরে গণমাধ্যমে এ নিয়ে নানান খবর বের হচ্ছে।সুস্মিতা সেনের ক্যারিয়ারে অনেকের সঙ্গে সম্পর্কের কথা শোনা গেছে। কিন্তু এবার শোনা গেল বিবাহ-বহির্ভূত সম্পর্কের কথা।জি নিউজের খবরে বলা, বলিউড তারকা সুস্মিতা সেনের সঙ্গে বিক্রম ভাটের ঘনিষ্ঠ সম্পর্ক ছিল। সুস্মিতা সেনের সঙ্গে বিবাহ-বহির্ভূত সম্পর্কেও জড়িয়েছেন তিনি। ওই সম্পর্কের সময় বিক্রমের বয়স ছিল ২৭ বছর আর সুস্মিতার ২০-এর কোঠায়। খবরে বলা হয়েছে, দুজনের এই ঘনিষ্ট সম্পর্ককে বিক্রম ‘বান্ডিল অব ইমম্যাচিউরিটি’ বলে ব্যাখ্যা করেছেন। তবে বিক্রমের দাবির ব্যাপারে সুস্মিতার কোনো বক্তব্য গণমাধ্যমে এখন পর্যন্ত প্রকাশিত হয়নি।বিভিন্ন খবর থেকে জানা গেছে, ‘দস্তক’ ছবির শুটিংয়ের সময় প্রেমে জড়িয়ে পড়েন সুস্মিতা সেন ও বিক্রম ভাট। তখন খবর বেরিয়েছিল, সুস্মিতার জন্য নাকি নিজের স্ত্রীকে ছেড়ে দিতে চেয়েছিলেন বিক্রম।
