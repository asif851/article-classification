
বাংলাদেশ ও ভারতের যৌথ প্রযোজনার ছবি অপহরণ। ছবিটি পরিচালনা করছেন কলকাতার বাবু রায়। গত শনিবার থেকে ঢাকার কাছে পুবাইলে ছবিটির শুটিং শুরু হয়েছে। এই ছবিতে অভিনয় করছেন বাংলাদেশের শাহনূর। ছবিতে শাহনূরের নায়ক সংগ্রাম।শাহনূর বলেন, ‘ছবির অধিকাংশ শিল্পীই কলকাতার। বাংলাদেশ থেকে তিনজন অভিনয় করছি। এর আগে ছটকু আহমেদ পরিচালিত যৌথ প্রযোজনার ছবি শেষ যুদ্ধ এবং বিপ্লব চ্যাটার্জির চোর ও ভগবান ছবিতে আমি অভিনয় করেছি।’শাহনূর এখন দেশের ছবির কাজ নিয়েও খুব ব্যস্ত। জানালেন, জামশেদুর রহমানের কে আমার শত্রু, ফারুক হোসেনের কাকতাড়ুয়া ও সারওয়ার রহমানের লাবু এল শহরে ছবিতে কাজ করছেন তিনি। পি এ কাজলের পরিচালনায় লাট ভাই ছবিটি এখন মুক্তি দেওয়ার প্রস্তুতি চলছে।গত কোরবানির ঈদে শাহনূর অভিনীত ছবি প্রেমিক নাম্বার ওয়ান প্রেক্ষাগৃহে মুক্তি পায়।
