
নতুন একটি আইটেম গানের জন্য চুক্তিবদ্ধ হলেন আলোচিত মডেল নায়লা নাঈম। ছবির নাম রাত্রির যাত্রী। এই ছবির একটি আইটেম গানে নাচবেন তিনি। এরই মধ্যে বেশ কয়েকটি ছবির আইটেম গান ও মিউজিক ভিডিওর মডেল হয়ে আলোচনায় এসেছেন তিনি। চুক্তিবদ্ধ হয়েছেন নায়িকা হিসেবেও। নতুন ছবির আইটেম গান প্রসঙ্গে নায়লা নাঈম বলেন, ‘অনেক পরিচালকের সঙ্গেই আইটেম গান নিয়ে কথা হয়। তবে রাত্রির যাত্রীতে আমার উপস্থিতিটা দর্শক অন্য রকমভাবে দেখবেন।’রাত্রির যাত্রীর পরিচালক হাবিবুল ইসলাম বলেন, ‘তাঁকে সবাই যেভাবে দেখে অভ্যস্ত, সেভাবে দেখানো হবে না।’রাত্রির যাত্রীর প্রধান চরিত্রে অভিনয় করছেন মৌসুমী। এরই মধ্যে সিনেমাটির শুটিং শুরু হয়েছে। আগামী মাসে আইটেম গানটির দৃশ্য ধারণের কথা রয়েছে বলে জানান পরিচালক।পেশাগতভাবে দন্তচিকিত্সক নায়লা নাঈম বছর পাঁচেক আগে মডেলিং শুরু করেন। তবে আলোচনায় আসেন গত বছর একটি মুঠোফোন সেবাদাতা প্রতিষ্ঠানের বিজ্ঞাপনের মাধ্যমে।
