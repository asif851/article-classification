
১৯৯৮ সালে মুক্তি পাওয়া ‘বিলাভড’ ছবির কেন্দ্রীয় নারী চরিত্রে অভিনয় করেছিলেন প্রখ্যাত মার্কিন অভিনেত্রী ও টিভি ব্যক্তিত্ব অপরাহ উইনফ্রে। এরপর বিভিন্ন ছবিতে অতিথি চরিত্রে অভিনয় করলেও ১৫ বছর পর ‘দ্য বাটলার’ ছবিতে আবার কেন্দ্রীয় নারী চরিত্রে দেখা যাবে তাঁকে।যুক্তরাষ্ট্রের হোয়াইট হাউসে দীর্ঘ ৩৪ বছর কাজ করার পর ১৯৮৬ সালে প্রধান খানসামা হিসেবে অবসর নেন উগেন অ্যালেন। তাঁর বাস্তব জীবনের নানা ঘটনা উপজীব্য করে গড়ে উঠেছে ‘দ্য বাটলার’ ছবির কাহিনি। সম্প্রতি এক খবরে এ তথ্য জানিয়েছে এইস শোবিজ।লি ড্যানিয়েলস পরিচালিত ছবিটির কেন্দ্রীয় পুরুষ চরিত্রের নাম সেসিল গেইনস। এই চরিত্রে অভিনয় করছেন অস্কারজয়ী মার্কিন অভিনেতা ফরেস্ট হুইটেকার। ছবিতে সেসিল গেইনসের স্ত্রী গ্লোরিয়া গেইনস চরিত্রে দেখা যাবে অপরাহ উইনফ্রেকে।ছবিটির বিশেষ একটি চরিত্রে রয়েছেন মার্কিন গায়িকা ও অভিনেত্রী মারায়া ক্যারি। ছবিতে সাবেক মার্কিন প্রেসিডেন্ট রোনাল্ড রিগ্যান ও তাঁর স্ত্রী ন্যান্সি রিগ্যানের চরিত্রে অভিনয় করেছেন যথাক্রমে অ্যালান রিকম্যান ও জেন ফন্ডা। এ ছাড়া, রিচার্ড নিক্সন, জন এফ কেনেডি ও বারাক ওবামার চরিত্রে দেখা যাবে জন কুসেক, জেমস মার্সডেন ও অরল্যান্ডো এরিক স্ট্রিটকে। ছবির অন্যান্য চরিত্রে রয়েছেন টেরেন্স হাওয়ার্ড, ডেভিড ওয়েলো, ভেনেসা রেডগ্রেভ প্রমুখ।
চলতি বছরের ১৮ অক্টোবর থেকে প্রেক্ষাগৃহে ছবিটি দেখতে পাবে দর্শক। সম্প্রতি মুক্তি পেয়েছে ‘দ্য বাটলার’ ছবির ট্রেইলর।
 
