
একটা কিছু হলেই হলো। ট্যাবলয়েডগুলো ‘বিশ্বস্ত সূত্রের’ বরাতে অবিশ্বস্ত খবর দিতে ওস্তাদ। এই যেমন ওকের মতো সাময়িকী দাবি, অ্যাঞ্জেলিনা জোলি আর চার্লিজ থেরনের মধ্যে সবকিছু ‘ওকে’ নয়। কিছু গড়বড় চলছে। দুজনই দুজনকে প্রতিপক্ষ মনে করেন। থেরন হলিউডের সবচেয়ে ক্ষমতাধর নারী হতে চান। এই মুকুট পেতে তাঁর জন্য একমাত্র বাধা জোলি। করলশন পেনের সঙ্গে যখন থেরন প্রেমগাথা তৈরি করছিলেন, তখন কিন্তু দুজনের বেশ দোস্তিই ছিল। পেন ব্র্যাড পিটের বন্ধু, সেই সূত্রে জোলিরও বন্ধু। তবে তারারা যত আলোকবর্ষ দূরে, এই দুজনও নাকি ক্রমে ক্রমে ততটা দূরে সরে যাচ্ছেন। বিষয়টি জোলি-থেরন দুজনের জন্যই অস্বস্তিকর। তবে ওকের এই খবর ঠিক নয় বলে দাবি করা হচ্ছে। এমনিতেই ঘর ভাঙার গুঞ্জন নিয়ে জোলি বিপর্যস্ত। ওদিকে তাঁর ক্যানসার নিয়েও নানা কানকথা শোনা যাচ্ছে। তবে থেরন এর মধ্যে বলেছেন, স্পাইডারম্যান তারকা টবি ম্যাগুয়ের সঙ্গে একসময় তাঁর খিটমিট লেগে গিয়েছিল। তবে জোলির সঙ্গে কোনো যুদ্ধেটুদ্ধে তিনি নেই। সূত্র: গসিপ কপ
