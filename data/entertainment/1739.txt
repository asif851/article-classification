
আগামীকাল বেসরকারি টেলিভিশন চ্যানেল বৈশাখীতে সরাসরি গান গাইবেন সংগীতশিল্পী মনির খান। বেশ কিছুদিন পর টেলিভিশন চ্যানেল সরাসরি অনুষ্ঠানে দেখা যাবে তাঁকে। গানও শোনাবেন। 
কী ধরনের গান গাইবেন? মনির খান বলেন, ‘আমার পরিচিত গানগুলোই গাইব। যে গানগুলো সবাই বেশ পছন্দ করেন সেগুলোই গাইব।’ বৈশাখী টেলিভিশনের এই অনুষ্ঠানটির নাম ‘সময় কাটুক গানে গানে’। তবে অনুষ্ঠানে শুধু গানই নয়, কথা বলবেন ভক্তদের সঙ্গেও। বললেন, ‘এখনই তো বলতে পারছি না কী ধরনের কথা বলব। ভক্তরা যা জানতে চান, তা-ই নিয়ে কথা হবে।’ অনুষ্ঠানটির উপস্থাপক সুমাইয়া সাকি। প্রযোজনা করেছেন এস আলী সোহেল ও আবদুল্লাহ আল মামুন। প্রচারিত হবে আগামীকাল রাত ১১টায়।
