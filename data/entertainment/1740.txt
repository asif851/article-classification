
বিপাশা বসু ও করণ সিং গ্রোভারের মধ্যে হচ্ছেটা কী! মুখে বলছেন, প্রেম করছেন না। কিন্তু একসঙ্গে ঘুরে বেড়াচ্ছেন প্রেমিক-প্রেমিকার মতোই! সম্প্রতি বান্দ্রার একটি রেস্তোরাঁয় নৈশভোজে গেলে এ জুটিকে ক্যামেরাবন্দী করেন আলোকচিত্রীরা। ছবিটি প্রকাশিত হওয়ার পর আবারও করণ-বিপাশার প্রেমের জোর গুঞ্জন উঠেছে বলিউডে।চলতি বছরের জানুয়ারি মাসে মুক্তি পায় করণ-বিপাশা জুটির ভৌতিক ছবি ‘অ্যালোন’। ছবিটি মুক্তির আগে থেকেই পর্দার এ জুটির বাস্তব জীবনের প্রেম নিয়ে কানাঘুষা ওঠে। এ ছাড়া গত বছরের নভেম্বরে করণের সাবেক স্ত্রী ছোট ও বড় পর্দার অভিনেত্রী জেনিফার উইঙ্গেট নিশ্চিত করেন, করণের সঙ্গে তাঁর বিচ্ছেদ হয়ে গেছে। পরে বলিউডকেন্দ্রিক কয়েকটি সংবাদমাধ্যমে করণ-জেনিফারের ঘর ভাঙার জন্য বিপাশাকে দায়ী করা হয়।অবশ্য এ বিষয়ে জানতে চাইলে বিপাশা স্রেফ অস্বীকার করেন। তীব্র ক্ষোভ প্রকাশ করে বলেন, ‘আমরা যখন শুটিং শুরু করেছিলাম তার অনেক আগে থেকেই করণের সঙ্গে তাঁর স্ত্রীর বনিবনা হচ্ছিল না। বিষয়টি ছবির সেটের সবাই জানত। তারপরও এখন যদি তাঁদের বিচ্ছেদের জন্য আমাকে টেনে আনা হয়, তাহলে আমি চুপ থাকব না। এসব আজেবাজে গল্পের সঙ্গে আমাকে জড়িয়ে সবাইকে বিনোদন দেওয়ার হীন উদ্দেশ্য সফল হতে দেব না আমি।’সম্প্রতি মুম্বাইয়ের বান্দ্রা এলাকার একটি রেস্তোরাঁয় নৈশভোজে যান করণ ও বিপাশা। সেসময় বিপাশার পরনে ছিল নীল রঙের পোশাক। অন্যদিকে সাদামাটাভাবে বিপাশার সঙ্গে যান করণ। কালো স্যান্ডো গেঞ্জি, সাদা প্যান্ট ও চপ্পল পায়ে দেখা যায় তাঁকে। এক খবরে এ তথ্য জানিয়েছে মিড-ডে ডটকম।
এর আগে সর্বশেষ করণ ও বিপাশা জুটিকে একসঙ্গে দেখা গিয়েছিল গত ২৩ ফেব্রুয়ারি। সেদিন গোয়ায় করণের ৩৩তম জন্মদিন উদ্‌যাপন করেন ৩৬ বছর বয়সী বিপাশা।আরও পড়ুন:করণ বাঁচালেন বিপাশাকে!জেনিফারের ঘর ভেঙেছেন বিপাশা!
