
মমতাজ। জাতীয় সংসদের সদস্য। তবে তাঁর বড় পরিচয়, তিনি সংগীতশিল্পী। অসংখ্য অ্যালবাম বেরিয়েছে তাঁর। ‘তারকার টি-টোয়েন্টি’-তে এবারের অতিথি তিনি।
স্ট্রেট বল
ডাকনাম।বাবা-মা এবং সবাই আমাকে মমতাজ নামেই ডাকেন।সন্তানদের কথা।আমার এক ছেলে দুই মেয়ে। ছেলে মেহেদী হাসান আর মেয়ে খুশরাত রুহানি ক্লাস সেভেন আর রাইসা রোজ ক্লাস থ্রিতে পড়ছে।নিজের গাওয়া প্রথম গান।আব্বার মুখে যে গান শুনতাম, সেই গান গাইতাম। তবে রেকর্ড করা প্রথম গানের শিরোনাম ‘খেলছে পাখি উল্টা কলে’। ১৯৯২ সালে গানটি বিজয়নগরে ওয়েব স্টুডিওতে রেকর্ড করা হয়।জীবনের মোড় ঘুরিয়ে দেয় যে গান...আমার প্রথম দুটি অ্যালবামের গান কিন্তু শ্রোতারা দারুণ পছন্দ করেন। এরপর আমার গাওয়া বৈঠকি, মুর্শিদি, বিচ্ছেদি গান ব্যাপক জনপ্রিয়তা পায়। তবে ‘ঘুম ভাঙাইয়া গেল রে মরার কোকিলে’ গানটা আমার জীবনের মোড় ঘুরিয়ে দেয়। গানটির কথা লিখেছেন ও সুর করেছেন হাসান মতিউর রহমান।
গুগলিরাজনীতি করি, কারণ...মানুষের জন্য রাজনীতি করি। মানুষ আমাকে ভালোবাসে। শিল্পী হিসেবে যেহেতু সবাই আমাকে ভালোবাসে, সেই দায়বদ্ধতার জায়গা থেকে আমি তাদের জন্য কিছু করতে চাই।সংসদ সদস্য মমতাজ নাকি সংগীতশিল্পী মমতাজ—মানুষ কাকে বেশি পছন্দ করে?প্রথমে আমি সংগীতশিল্পী, তারপর সংসদ সদস্য। সংগীতশিল্পী মমতাজকে সবাই যেভাবে পছন্দ করে, সংসদ সদস্য মমতাজকে হয়তো সবাই সেভাবে পছন্দ না-ও করতে পারে। নানা দলমতের মানুষ আছে সমাজে। তবে সংগীতশিল্পী মমতাজের ক্ষেত্রে দলমত কিছুই টেকে না।আমার সবচেয়ে প্রিয় গান।অনেক গানই তো প্রিয়। ‘মায়ের কান্দন যাবজ্জীবন’ গানটা গাইতে বেশি ভালো লাগে।আমার গানের সংখ্যা।সঠিক সংখ্যা বলা খুব মুশকিল। হিসাব করে তো গান করা হয় না। তবে নয় হাজার তো হবেই। আর অ্যালবামের সংখ্যা আট শর কাছাকাছি।
পাওয়ার প্লে...গান, অভিনয়, মডেলিং, রাজনীতি। এরপর...মানুষের মনের মধ্যে বেঁচে থাকার জন্য কাজ করছি। মানুষের আরও ভালোবাসা অর্জন করার জন্য যা করা দরকার, সব করতে চাই।চাঁদে যাওয়ার সুযোগ পেলে সঙ্গী হিসেবে কাকে নেবেন?একজনকে তো নেওয়া সম্ভব না। চাঁদে যাওয়ার সুযোগ পেলে আমার ভক্তদের নিয়ে যাব। কারণ, আমি চাঁদে গিয়েও গান করব।ক্রিকেট খেলার সুযোগ পেলে ব্যাটসম্যান নাকি বোলার হবেন?ব্যাটসম্যান হলে খারাপ খেলব না। বলটাও ভালো করব। আমি অলরাউন্ডার হব।রাঁধুনি মমতাজ।রাঁধুনি হিসেবে আমি খুবই খারাপ। রান্নার কাজটা মোটেও ভালো পারি না। ছোটবেলায় আমি ছিলাম দস্যি মেয়ে। রান্নার ব্যাপারে কখনোই আমার আগ্রহ ছিল না। নানা ধরনের খেলাধুলা করতাম। নদীতে সাঁতার কাটতাম। আর গান তো আছেই।
ফুলটস‘রিটার্ন টিকিট’ না হয়ে ‘ওয়ান ওয়ে টিকিট’ থাকলে কেমন হতো?এটা সবারই আশা। ওয়ান ওয়ে টিকিট থাকলে তো কথাই ছিল না। যাওয়ার কোনো ইচ্ছে নেই। যুগ যুগ ধরে ধরে যদি পৃথিবীতে থাকতে পারতাম, তাহলে অনেক বেশি ভালো লাগত। কিন্তু তা তো সম্ভব নয়।‘বুকটা ফাইট্টা যায়’। বুক ফেটে যাওয়ার মতো কোনো ঘটনা আছে?ও রকম নেই। অন্য রকম কিছু আছে। সবার জীবনেই তো প্রেম-ভালোবাসা আছে। দুঃখ, কষ্ট, প্রেম, ভালোবাসা নিয়েই মানুষের জীবন।গান ছাড়া আর যা ভালো করতে পারি?গল্প আর আড্ডা।এক মমতাজের প্রেমিক সম্রাট শাহজাহানের কথা সবাই জানে। এই মমতাজের শাহজাহান কে?এই মমতাজের একজন শাহজাহান নয়, হাজারো শাহজাহান আছে। যারা আমাকে মমতাজ বানিয়েছে, তারাই আমার শাহজাহান।
বাউন্সার‘পোলা তো নয়, সে তো আগুনেরই গোলা’। এ ধরনের কোনো ছেলের দেখা পেয়েছেন?মঞ্চে যখন গান করি, তখন তো আমি আগুনের গোলার অভাব দেখি না। আমি হাত তুলতে বললেই দেখি, হাজার হাজার আগুনের গোলা হাত তোলে।‘নান্টু ঘটক’-এর ফেসবুক অ্যাকাউন্ট আছে?গানের মাধ্যমে যেভাবে নান্টু ঘটক বিখ্যাত হয়েছে, তার তো ফেসবুকে অ্যাকাউন্ট থাকারই কথা। খোঁজ করতে হবে।সেলফি নিয়ে গান।এখন সেলফির যুগ। নতুন বিষয়। সামনে সেলফি নিয়ে গান করব।হঠাৎ ছিনতাইকারীর কবলে পড়লে...যা চায়, তা-ই দিতে হবে। আর যদি বুঝতে পারি, সে আমার গানের ভক্ত, তাহলে গান শুনিয়ে দেব।
