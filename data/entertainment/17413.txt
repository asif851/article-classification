
হলিউডের কিংবদন্তি অভিনেত্রী মেরিলিন মনরো যে বাড়িতে মারা যান, সেটি আবার বিক্রি হচ্ছে। বাড়িটি ১৯৬২ সালে স্বামী আর্থার মিলারর সঙ্গে ছাড়াছাড়ির পর কিনেছিলেন। কিন্তু কেনার এক মাস পরেই বাড়িটিতে মৃত অবস্থায় পাওয়া যায় মনরোকে।মারা যাওয়ার আগে এক সাক্ষাৎকার তিনি বলেছিলেন, এ বাড়িটি তাঁর সেসব বন্ধুদের জন্য সব সময় খোলা, যারা জীবনের জটিল বাস্তবতায় আক্রান্ত। যতক্ষণ পর্যন্ত তাঁরা সমস্যার সমাধান করতে পারছেন না, ততক্ষণ তাঁরা এখানে থাকতে পারবেন।বাড়িতে আছে চারটি বেডরুম এবং চারটি বাথরুম। রিয়েল স্টেট এজেন্ট লিসা অপটিক্যান বলেন, যদিও মেরিলিন মনরোর বাড়িটি কেনার পর থেকেই কয়েকবার বিক্রি হয়েছে, কিন্তু সব মিলিয়ে তাঁর স্মৃতিবাহী সবকিছুই এখনো তেমনটিই আছে। বাড়ির সাবেক মালিকেরা আসবাবের কিছুটা পরিবর্তন করেছেন বটে, তবে মেরিলিন মনরোর সব সৌন্দর্য ও অনুভব পাওয়া যাবে এখনো। বিজনেস স্ট্যান্ডার্ড
