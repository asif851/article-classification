
গত বছরের শেষ ছবি হিসেবে মুক্তি পেয়েছে গহীন বালুচর। দেশ ছেড়ে ছবিটি এবার যাচ্ছে দেশের বাইরে। ১৯ জানুয়ারি ছবিটি মুক্তি পাবে কানাডা ও যুক্তরাষ্ট্রে। এরপর এ মাসের শেষ দিকে পাড়ি দেবে অস্ট্রেলিয়ায়। ছবিটির পরিচালক বদরুল আনাম সৌদ বলেন, কানাডার চারটি ও যুক্তরাষ্ট্রের ছয়টি অঙ্গরাজ্যের প্রেক্ষাগৃহে মুক্তি পাবে ছবিটি। আর অস্ট্রেলিয়ায়ও ছয়টি অঙ্গরাজ্যে মুক্তি পাবে।দেশের বাইরে মুক্তি পাওয়া প্রসঙ্গে পরিচালক বলেন, ‘প্রবাসীদের কাছে আমাদের ছবি যাচ্ছে, এটা ভেবেই ভালো লাগছে। তাঁরা একটি পরিপূর্ণ দেশের ছবি দেখতে পারবেন। আমার বিশ্বাস, তাঁদেরও ভালো লাগবে।’পরিচালক জানালেন, এখন রাজধানীর স্টার সিনেপ্লেক্স ও যমুনা ব্লকবাস্টার সিনেমাসে চলছে ছবিটি।
