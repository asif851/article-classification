
ইদানীং সঞ্জয় দত্ত আলোচনায় আছেন তাঁর আসন্ন ছবি ‘ভূমি’ দিয়ে। অনেক দিন বিরতি দিয়ে এই ছবির মাধ্যমে আবার বলিউডে ফিরে আসছেন সঞ্জু। বৃহস্পতিবার সন্ধ্যায় এই ছবির শুটিং সেটে হঠাৎ করেই আগুন লেগে যায়। তখন চলছিল একটি বিয়ের গানের শুটিং। সঞ্জয়ের মেয়ের চরিত্রে অভিনয় করছেন অভিনেত্রী অদিতি রাও হায়দারি। তিনিই সেই গানের শুটিংয়ের কেন্দ্রবিন্দুতে ছিলেন।
মুম্বাইয়ের আর কে স্টুডিওতে ৩০০–এরও বেশি নৃত্যশিল্পী নিয়ে ওই গানের শুটিং চলছিল বলে এক সংবাদ বিজ্ঞপ্তিতে বলা হয়। হঠাৎ আগুন লেগে যাওয়ায় তৎক্ষণাৎ বন্ধ করে দেওয়া হয় শুটিং, যেন কারও কোনো ক্ষতি না হয়। অদিতিও নিরাপদে স্টুডিও ত্যাগ করেন। সঞ্জয় সেখানে উপস্থিত ছিলেন কি না, তা জানা যায়নি।‘ভূমি’তে দেখা যাবে সঞ্জয় ও অদিতির বাবা-মেয়ের সম্পর্কের নাটুকে রসায়ন। মুক্তি পাবে সেপ্টেম্বরের ২২ তারিখ। হিন্দুস্তান টাইমস
