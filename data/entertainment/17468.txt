
বলিউডে এখন রেকর্ড ভাঙার চল শুরু হয়েছে। প্রথমে শাহরুখ খান ভেঙে দিলেন আমির খানের থ্রি ইডিয়টস ছবির বক্স অফিসের রেকর্ড। চেন্নাই এক্সপ্রেস ছবির সেই রেকর্ড আবার ভাঙল হূতিক রোশনের কৃষ থ্রি। যা পূর্বাভাস মিলছে, তাতে ধুম থ্রি দিয়ে আবারও রেকর্ডটা নিজের করে নেবেন আমির।
তবে আমির জানান, এই রেকর্ড নিয়ে ভাবছেনই না তিনি। ধুম থ্রি বক্স অফিসে কতটা আয় করল, এ নিয়ে কোনো প্রত্যাশা নেই। এর চেয়েও গুরুত্বপূর্ণ হলো দর্শকদের ছবিটা ভালোভাবে গ্রহণ করা, ছবিটাকে ভালোবাসা।
আমির স্বীকার করেছেন, ধুম থ্রি করতে গিয়ে টেনশনে ধূমপান শুরু করে দিয়েছিলেন। তবে ৩১ ডিসেম্বর আবার সিগারেট ছেড়ে দেবেন বলেও প্রতিজ্ঞা করেছেন। পিটিআই।
