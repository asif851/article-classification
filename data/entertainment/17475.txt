
ভেবে দেখুন তো, বাংলাদেশি নায়িকা, ছবি মুক্তি পেয়েছে, কিন্তু তিনি এফডিসিতে শুটিং করেননি! হ্যাঁ, এমন ঘটনা আছে চিত্রনায়িকা নুসরাত ফারিয়ার ক্ষেত্রে। তাঁর প্রথম ছবি আশিকী মুক্তি পায় ২০১৫ সালে। ফারিয়া বলেন, তাঁর দ্বিতীয় ছবি হিরো ৪২০-এর দৃশ্য ধারণের শেষ দিকে এফডিসিতে শুটিং করেন তিনি। আর তা এ বছর।ফারিয়া বললেন, ‘প্রথম যেদিন এফডিসিতে আমি শুটিং করতে যাই, তা আমার জন্য স্মরণীয় দিন। শুটিংয়ের আগের দিন কেন জানি একটু মানসিক চাপ অনুভব করেছি। তবে এফডিসিতে প্রথম দিনটি আমার বেশ ভালো কেটেছে।’
