
কিছুদিন আগেই পাকিস্তানে বলিউড ছবি প্রদর্শনের ওপর থেকে নিষেধাজ্ঞা উঠে গেছে। নিষেধাজ্ঞা তুলে নেওয়ার পর হৃতিক রোশনের ‘কাবিল’ ছবিটি সে দেশের প্রেক্ষাগৃহগুলোতে মুক্তিও পেয়েছে। কথা ছিল শাহরুখের ‘রইস’ও এই সপ্তাহে মুক্তি পাবে। কিন্তু পাকিস্তানের সেন্সর বোর্ড নিষিদ্ধ করল ছবিটি।
সোমবার পাকিস্তানের সেন্সর বোর্ডে ‘রইস’কে নিষিদ্ধ করে। ইসলাম ধর্ম ও মুসলিম সম্প্রদায়কে ভুলভাবে তুলে ধরার জন্য তাঁরা এই নিষেধাজ্ঞা আরোপ করেছে বলে জানা গেছে। যদিও এই ছবির নায়িকা মাহিরা খান পাকিস্তানের অভিনেত্রী, কিন্তু ছবি প্রদর্শনের ব্যাপারে কোনো ছাড় দিতে নারাজ সেন্সর বোর্ড।এদিকে, ছবি নিষিদ্ধের খবরে অবাক হয়েছেন ‘রইস’-এর পরিচালক রাহুল ঢোলাকিয়া। তিনি বলেন, এর আগেও সংযুক্ত আরব-আমিরাত, ওমান ও বাহরাইনের মতো মুসলিম রাষ্ট্রে এই ছবি মুক্তি পেয়েছে। সেসব দেশে কেউ কোনো আপত্তি করেনি।এই ছবির অভিনেত্রী মাহিরা খান কিছুদিন আগে ভারতীয় একটি পত্রিকাকে দেওয়া সাক্ষাৎকারে বলেছিলেন, ‘পাকিস্তানের দর্শকেরা ‘‘রইস’’ দেখার জন্য অধীর আগ্রহে অপেক্ষা করছে।’ বড় পর্দায় এই ছবি দেখার আশা আর তাঁদের পূরণ হলো না। বলিউড হাঙ্গামা
