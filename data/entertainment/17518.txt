
বয়স তাঁর ৪৪ পেরিয়ে গেছে। এই বয়সে যদি বাচ্চাদের মতো সবার সামনে নির্দ্বিধায় প্যান্ট খুলে ফেলেন, তবে তা বেমানানই বটে। সম্প্রতি এমন কাণ্ডই ঘটিয়েছেন বলিউডের অভিনেতা ও পতৌদির নবাব সাইফ আলী খান। হ্যাপি এন্ডিং ছবির শুটিং চলার সময় ছবির দলের সদস্যদের সামনে তিনি কেবল পোশাকই পরিবর্তন করেননি, প্যান্ট খোলার সময় ছবি তোলারও সুযোগ করে দিয়েছেন ছবির দলের সদস্যদের। পরে সেই ছবি প্রকাশিতও হয়েছে। হ্যাপি এন্ডিং ছবিতে দ্বৈত চরিত্রে অভিনয় করছেন সাইফ। ঘন-ঘন শুটিং লোকেশন পরিবর্তন এবং প্রতিটি নতুন লোকেশনে পোশাক পরিবর্তন করতে গিয়ে প্রচুর সময় নষ্ট হচ্ছিল। বারবার ভ্যানিটি ভ্যানে ছুটে গিয়ে পোশাক পরিবর্তন করতে করতে রীতিমতো হাঁপিয়ে ওঠেন সাইফ। তিনি এ অবস্থায় সময় বাঁচানোর জন্য সবার সামনেই পোশাক পরিবর্তনের সিদ্ধান্ত নেন। এক পর্যায়ে একটি বারের জন্যও না ভেবে সবার সামনেই নির্লজ্জের মতো প্যান্ট খুলে ফেলেন সাইফ। সে সময় ছবির দলের সদস্যরা ছাড়াও তাঁর পাশেই বসে ছিলেন সহ-অভিনেত্রী ইলিয়ানা ডি ক্রুজ। শুধু তা-ই নয়, সাইফ তাঁর প্যান্ট খোলার সময় ছবির দলের সদস্যরা ছবি তুলতে গেলে তিনি কোনো রকম বাধা দেননি। উল্টো বেশ সহজ-স্বাভাবিকভাবেই ক্যামেরার সামনে পোজ দিয়েছেন। সম্প্রতি এক খবরে এমনটিই জানিয়েছে ওয়ান ইন্ডিয়া। 
পরে সাইফের ওই হাস্যকর ছবি প্রকাশিতও হয়েছে। নবাব সাহেবের অনুমতি নিয়ে ওই ছবি প্রকাশ করা হয়েছে কি না, তা অবশ্য জানা যায়নি। এ ধরনের ছবি প্রকাশিত হওয়ার পর সাইফ ও তাঁর স্ত্রী হিরোইন তারকা কারিনা কাপুর খানের প্রতিক্রিয়া কী হয়, সেটাই এখন দেখার বিষয়। 
হ্যাপি এন্ডিং ছবির অন্যতম চমক হিসেবে থাকছেন অ্যান্ড্রু নিবোন। তাঁর পেশা অভিনয় না হলেও, ইলিয়ানার প্রেমিক হওয়ার সুবাদে ছবিটিতে অতিথি চরিত্রে অভিনয়ের সুযোগ পেয়েছেন তিনি। ছবিটির অতিথি চরিত্রে আরও দেখা যাবে সাইফের স্ত্রী কারিনা কাপুর খানকে। সাইফের ভালো বন্ধু ও সহকর্মী বলিউডের অভিনেত্রী প্রীতি জিনতাকেও অতিথি চরিত্রে দেখা যাবে। সাইফের নিজস্ব প্রযোজনা প্রতিষ্ঠান ইলুমিনাতি ফিল্মসের ব্যানারে নির্মিত হচ্ছে হ্যাপি এন্ডিং। ছবিটি মুক্তি পাবে ২১ নভেম্বর।
আরও পড়ুন 
লেট লতিফ সাইফ!
সাইফ, রাম, রিতেশ!
বিপাকে শর্মিলা-সাইফ
