
‘ফাস্ট অ্যান্ড ফিউরিয়াস’খ্যাত মার্কিন অভিনেতা ও কুস্তিগির ডোয়েন জনসনের বিশাল ভক্ত বলিউডের অভিনেতা বরুণ ধাওয়ান। তাঁকে অন্ধের মতো অনুসরণ করেন বলেও জানিয়েছিলেন বরুণ। এবার পছন্দের তারকার কাছ থেকে ধন্যবাদ পেয়ে যার পর নাই উচ্ছ্বসিত এই ‘স্টুডেন্ট অব দ্য ইয়ার’ তারকা। গতকাল ২ মে ছিল ডোয়েন জনসনের ৪৩ তম জন্মদিন। প্রিয় তারকাকে জন্মদিনের শুভেচ্ছা জানিয়ে একটি টুইটার বার্তা পাঠান বরুণ। জবাবে বরুণকে বন্ধু সম্বোধন করে ধন্যবাদ জানান ডোয়েন জনসন।কুস্তির ময়দানে দ্য রক নামে সুপরিচিত ডোয়েন জনসন। সাড়ে ছয় ফুট উচ্চতার বিশালদেহী ও পেশিবহুল এ তারকার জন্মদিনে তাঁকে শুভেচ্ছা জানিয়ে বরুণ এক টুইটার বার্তায় লেখেন, ‘শুভ জন্মদিন বিগ ম্যান।’ জবাবে আরেকটি টুইটার বার্তায় বরুণকে উদ্দেশ করে ডোয়েন জনসন লেখেন, ‘তোমাকে ধন্যবাদ বন্ধু।’ তিনি আরও লেখেন, ‘আমাকে জন্মদিনের অনেক অনেক ভালোবাসা জানানোর জন্য ভারতকে ধন্যবাদ।’ এক খবরে এমনটিই জানিয়েছে জিনিউজ।ডোয়েন জনসন ও বরুণ ধাওয়ানের মধ্যে জন্মদিনের শুভেচ্ছা আদান-প্রদানের ঘটনা এবারই প্রথম না। এর আগে বরুণের জন্মদিনে তাঁকে শুভেচ্ছা জানিয়েছিলেন ডোয়েন জনসন। তখন এত বড়মাপের একজন তারকার কাছ থেকে জন্মদিনের শুভেচ্ছা পেয়ে বিস্ময়ে হতবাক হয়ে গিয়েছিলেন তরুণ অভিনেতা বরুণ।
বরুণ ধাওয়ান অভিনীত সর্বশেষ ছবি ‘বদলাপুর’ মুক্তি পেয়েছে গত ২০ ফেব্রুয়ারি। তাঁর পরবর্তী ছবি ‘এবিসিডি ২’ মুক্তি পাবে চলতি বছরের ১৯ জুন।‘এবিসিডি ২’ ছবির ট্রেলার দেখতে ক্লিক করুন
