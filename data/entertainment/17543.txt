
পূজা উপলক্ষে ‘রবি বাবুর গান’অ্যালবামের নামটাই অন্যরকম। ‘রবি বাবুর গান’ । নাম শুনেই অনুমান করা যায় কার গান থাকছে এতে। অ্যালবামের নামের সঙ্গে মিল রেখে রবীন্দ্রসংগীত দিয়ে সাজানো হয়েছে পুরো অ্যালবামটি। এতে গেয়েছেন দেশের ৯ জন সংগীতশিল্পী। মিশ্র অ্যালবামটির শিল্পী তালিকায় আছেন বাপ্পা মজুমদার, ফাহমিদা নবী, হাসান আবিদুর রেজা জুয়েল, সন্দীপন, সাঈদ হাসান টিপু, অজয় মিত্র, অর্নব মিত্র, নির্ঝর চৌধুরী ও শায়লা রহমান।‘রবি বাবুর গান’ অ্যাল​বামে গান ​রয়েছে মোট ১০ টি। এরমধ্যে ফাহমিদা নবী গেয়েছেন দুটি গান। বাকিরা একটি করে।নতুন এ অ্যালবামটি প্রকাশ পাচ্ছে প্রযোজনা প্রতিষ্ঠান লেজার ভিশন থেকে। আগামীকাল বিকেলে হবে অ্যালবামটির প্রকাশনা অনুষ্ঠান।অ্যালবামটি প্রসঙ্গে লেজার ভিশনের ব্যবস্থাপনা পরিচালক মাজহারুল ইসলাম বললেন, ‘রবীন্দ্রনাথ আমাদের সব ধরনের উৎ​সবের সঙ্গে মিশে আছেন। তাই দূর্গাপূজা উপলক্ষে নতুন এ অ্যালবামটি প্রকাশ পাচ্ছে।’
