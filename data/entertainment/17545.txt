
‘বাহুবলী ২: দ্য কনক্লুশন’–ঝড়ে নাস্তানাবুদ বলিউড। ছবিটি হাজার কোটি ক্লাব খুলে গড়েছে নতুন রেকর্ড। বাহুবলীর ঝড়ের মাঝে চুপিচুপি হাজার কোটির পথে হাঁটছে আরেকটি ছবি। সেটি আমির খানের ‘দঙ্গল’।এই তো কয়েক দিন আগেই ছবিটি মুক্তি পায় চীনে। চীনের নয় হাজার সিনেমা হলে চলছে ‘দঙ্গল’। ভারতীয় কোনো ছবির চীনে এতগুলো সিনেমা হলে মুক্তি পাওয়াও এক নতুন রেকর্ড। ছবিটি প্রথম দিনে আয় করেছে ২৫ কোটি রুপি। আর এখন পর্যন্ত আয় ১৮৭ কোটি রুপি। ধীরে ধীরে এগোচ্ছে ২০০ কোটির দিকে। যদি আয়ের এ ধারা বহাল থাকে, তবে এক হাজার কোটি ছোঁবে শিগগিরই।গত ডিসেম্বরে মুক্তির পর ‘দঙ্গল’ ভারত থেকে আয় করেছিল ৭৪৪ কোটি রুপি। সব মিলিয়ে ছবিটির বর্তমান আয় ৯৫০ কোটি রুপি। সুতরাং হাজার কোটি ধরতে লাগবে মাত্র ৫০ কোটি রুপি।‘দঙ্গল’ সিনেমায় অভিনয় করেছেন আমির খান, ফাতিমা সানা শেখ, সানিয়া মালহোত্রা, সাক্ষী তানওয়ার, জাইরা ওয়াসিম প্রমুখ। পরিচালনা করেছেন নীতেশ তিওয়ারি।সূত্র: ইন্ডিয়ান এক্সপ্রেস
