
ভালোবাসা দিবস উপলক্ষে বিভিন্ন টেলিভিশনে প্রচারিত হবে নানা ধরনের অনুষ্ঠান, নাটক ও টেলিছবি। তারই কিছু তুলে ধরা হলো এখানে
চ্যানেল আই: দুপুর ১২টা ৩০ মিনিটে সরাসরি প্রচারিত হবে বিশেষ ‘তারকাকথন সরাসরি’, আজকের পর্বে হাজির হবেন অভিনেতা নাঈম ও নাদিয়া। রাত ৭টা ৫০ মিনিটে দেখানো হবে শাহিদুল ইসলামের রচনা ও সালাহউদ্দিন লাভলুর পরিচালনায় বিশেষ নাটক অন্য কোথাও। অভিনয় করেছেন নিলয়, মৌসুমী হামিদ প্রমুখ। জেনিফার-এর চিঠি নাটকটি প্রচারিত হবে রাত ৯টা ৩৫ মিনিটে। মেজবাউদ্দিনের রচনায় নাটকটি পরিচালনা করেছেন সাইদুর রহমান। অভিনয়ে মেহজাবিন, তৌসিফ, দিলারা জামান।দেশ টিভি: বিকেল সাড়ে চারটায় কলবাগান মাঠ থেকে সরাসরি প্রচারিত হবে ‘ঈগলু লাভ ইন দ্য এয়ার’ কনসার্ট। রাত ৯টা ৪৫ মিনিটে কাজল আরেফিনের রচনা ও পরিচালনায় প্রচারিত হবে নাটক সিনেমার মতো প্রেম। অভিনয় করেছেন আফরান নিশো ও শখ।বৈশাখী টিভি: রাত ৯টায় প্রচারিত হবে নাটক রুপালি জোছনায়। ওসমান সজীবের রচনা ও রূপক বিন রউফের পরিচালনায় নাটকটিতে অভিনয়ে করেছেন আফরান নিশো ও অপর্ণা।দীপ্ত টিভি: এভরিথিং ইজ ফেয়ার নাটকটি প্রচারিত হবে রাত সাড়ে ১১টায়। সুস্ময় সুমনের রচনা ও আবু রায়হানের পরিচালনায় অভিনয় করেছেন মোশাররফ করিম, নাদিয়া, রমিজ রাজু।একুশে টেলিভিশন: মৌসুমী ও সানী দম্পতির ভালোবাসার গল্প নিয়ে রাত ১০টায় প্রচারিত হবে ‘সিম্পল লাভ স্টোরি’–এর বিশেষ পর্ব। উপস্থাপনা করেছেন সাবিলা নূর ও সিয়াম।এনটিভি: রাত সাড়ে ১১টায় প্রচারিত হবে বিশেষ টেলিছবি নোনা জলে হঠাৎ দেখা। আলী আশরাফের গল্প অবলম্বনে নাটকটির চিত্রনাট্য রচনা করেছেন আফরীন জেসিকা এবং পরিচালনা করেছেন আমিরুল ইসলাম। অভিনয় করেছেন আনিসুর রহমান মিলন, অর্পণা ঘোষ ও সামিয়া।জিটিভি: দর্শকদের ভোটে নির্বাচিত সেরা ভালোবাসার জুটি নিয়ে সামিয়া আফরিনের উপস্থাপনায় বিশেষ অনুষ্ঠান ‘ভ্যালেন্টাইন আওয়ার প্রেজেন্টেড বাই কুমারিকা’ প্রচারিত হবে রাত ৮টা ৪৫ মিনিটে। এ ছাড়া শ্রাবণ্য তৌহিদার উপস্থাপনায় ‘ভালোবাসার এই সন্ধ্যায়’ অনুষ্ঠানে উপস্থিত থাকবেন তানিয়া আহমেদ, এস আই টুটুল।বাংলা ভিশন: ‘ক্লোজআপ কাছে আসার অফলাইন গল্প’ শিরোনামে তিনটি নাটক প্রচারিত হবে রাত ৮টা ৪৫ মিনিটে। তিনটি নাটকে অভিনয় করেছেন সিয়াম, সাবিলা নূর, বাঁধন, তাহসান, বিদ্যা সিনহা মিম, জোভান ও মেহজাবিন। তিনটি গল্প নিয়ে তিন নির্মাতা রুবায়েত মাহমুদ, মাবরুর রশিদ, আর বি প্রিতম নির্মাণ করেছেন নাটকগুলো।এ ছাড়া পলাতক সময় অথবা প্রেম নাটকটি প্রচারিত হবে রাত ১১টা ২৫ মিনিটে। অভিনয় করেছেন আবির মির্জা, তাসনুভা এলভিন। আফরিন জেসিকা-এর গল্প, ইফফাত আরেফিন মাহমুদের চিত্রনাট্যে নাটকটি পরিচালনা করেছেন মুশফিক কল্লোল।আরটিভি: রাত ৮টা ১০ মিনিটে প্রচারিত হবে নাটক শুনতে কি পাও। মোহাম্মদ আশফাকের গল্পে এটি পরিচালনা করেছেন আশফাক নিপুণ। অভিনয় করেছেন তাহসান, তিশা, শাহেদ আলী। ৯টা ২৫ মিনিটে প্রচারিত হবে রিয়াদ তালুকদারের নাটক ভালোবাসি ভালোবাসি। অভিনয় করেছেন জন কবির, অপর্ণা।
