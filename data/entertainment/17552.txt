
জেমস বন্ড’ ছবির বন্ড চরিত্রে অভিনয় করতে দারুণ লাগে তাঁর। কিন্তু পর্দায় নিজেকে দেখতে একেবারেই পছন্দ করেন না ‘জেমস বন্ড’ তারকা ড্যানিয়েল ক্রেইগ। বন্ড সিরিজের ‘স্পেকট্রা’ ছবির ওয়ার্ল্ড প্রিমিয়ারের লাল গালিচায় দাঁড়িয়ে সম্প্রতি এভাবেই নিজের অনুভূতির কথা জানিয়েছেন তিনি।
অবাক হওয়ার মতোই কথা বটে! সবার পছন্দের ‘বন্ড’ অভিনেতাই কিনা নিজের পর্দা উপস্থিতি প্রসঙ্গে এমন কথা বলেছেন। লন্ডনের রয়্যাল অ্যালবার্ট মিলনায়তনে স্থানীয় একটি টেলিভিশনের ক্যামেরার সামনে ক্রেইগ বলেন, ‘অধীর আগ্রহ নিয়ে অপেক্ষা করছি দর্শকেরা কবে থেকে ছবিটি দেখতে পারবেন।’‘ব্রিটিশ সিক্রেট এজেন্ট’ এই ভূমিকায় অভিনয় করতে কেমন লাগে জানতে চাইলে ড্যানিয়েল ক্রেইগ বলেন, ‘অভিনয়ের জন্য ‘জেমস বন্ড’ হতে ভালো লাগে; কিন্তু পর্দায় নিজেকে দেখতে ভালো লাগে না।’ব্রিটিশ গুপ্তচর হিসেবে ‘জেমস বন্ড’ চরিত্রের অষ্টম অভিনেতা ড্যানিয়েল ক্রেইগ। এর আগে এই গুপ্তচরের ভূমিকায় অভিনয় করেছেন রজার মুর, শ্যন কনোরি, পিয়ার্স ব্রসনান, টিমোথি ডালটন প্রমুখ। ইন্ডিয়ান এক্সপ্রেস। দ্য গার্ডিয়ান।
