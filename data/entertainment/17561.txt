
বলিউড অভিনেতা অভিষেক বচ্চনের কাজ নিয়ে আলোচনা কম হয়। তার চেয়ে বেশি হয় হাসি-তামাশা। বাবা বলিউডের শাহেনশাহ অমিতাভ বচ্চন, স্ত্রী সাবেক বিশ্বসুন্দরী ও বলিউড অভিনেত্রী ঐশ্বরিয়া রাই বচ্চন। তাঁদের নামের আড়ালেই যেন বারবার হারিয়ে যায় অভিষেকের নাম। আর অভিনেতা হিসেবে সফল হতে পারছেন না বলে সামাজিক যোগাযোগের মাধ্যমে তাঁকে নিয়ে যা তা ভাবে তামাশা করা হয়। তবে, অভিষেকের মতে তাঁকে নিয়ে যারা এমন হাসাহাসি করেন তাঁরাই নাকি তাঁর সবচেয়ে বড় ভক্ত! অভিষেকের ভাষ্য, ‘তাঁরা আমার সবচেয়ে বড় ভক্ত। কারণ আমাকে নিয়ে তাঁরা যতটা ভাবেন আমি নিজেও নিজেকে নিয়ে এতোটা ভাবি না। তাঁরা আমার পেছনে অনেক সময় ব্যয় করেন। কাজেই তাঁরাই আমার সবচেয়ে বড় ভক্ত। আমি তাঁদের প্রতি খুব বিনয়ী। ’ নিন্দুকদের মুখ বন্ধ করার ভালো উপায়ই খুঁজে বের করেছেন অভিষেক। এনডিটিভি
