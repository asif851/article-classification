
বলিউডের আলোচিত-সমালোচিত নায়িকা সানি লিওনের জনপ্রিয়তা কেমন, তা গুগলের দেওয়া হিসাব দেখলেই বোঝা যায়। এ বছরও বলিউড তারকাদের মধ্যে এ অভিনেত্রীর খোঁজ গুগলে সবচেয়ে বেশিবার করেছেন ব্যবহারকারীরা। পাঁচ বছর ধরে সবচেয়ে বেশি খোঁজ করা বলিউড তারকার তালিকায় এ অভিনেত্রী শীর্ষে অবস্থান করছেন।সানি লিওনের পর এ তালিকায় নাম আছে সালমান খানের। তৃতীয় অবস্থানে আছেন শাহরুখ খান। অভিনয় আর সৌন্দর্য দিয়ে যুক্তরাষ্ট্র মাত করলেও প্রিয়াঙ্কা চোপড়া এ তালিকার চার নম্বর অবস্থানে আছেন। তাঁর পর গুগলে সবচেয়ে বেশি খোঁজা হয়েছে দীপিকা পাড়ুকোনকে।নতুন হয়েও গুগলে খোঁজ করা আলোচিত তারকা হিসেবে এ বছর উঠে এসেছে বরুণ ধাওয়ান, আলিয়া ভাট, টাইগার শ্রফের নামও। শেষ দিকে অমিতাভ বচ্চনও তাঁর কাজ সামাজিক যোগাযোগমাধ্যমের উপস্থিতি দিয়ে এ তালিকায় নিজের স্থান ধরে রেখেছেন। মিড ডে
