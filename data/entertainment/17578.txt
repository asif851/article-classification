
প্লাস্টিক সার্জারির পর বিগড়ে যাওয়া ঠোঁট নিয়ে অনেক বিরূপ মন্তব্য শুনতে হয়েছে আনুশকা শর্মাকে। এরপর বিরাট কোহলির সঙ্গে প্রেম নিয়ে অনেক বাঁকা কথা সহ্য করেছেন তিনি। এসব বিষয় এখন গা-সওয়া হয়ে গেছে আনুশকার কাছে। কিন্তু একটি বিষয় এখনো সহজভাবে নিতে পারেন না আনুশকা, আর তা হলো ‘টিজিং’ বা উত্ত্যক্ত করা। আশপাশে কোনো মেয়েকে যদি কেউ উত্ত্যক্ত করে, তাতেই মাথায় রাগ চড়ে যায় এই পিকে নায়িকার। সম্প্রতি এক সাক্ষাৎকারে জানালেন, একবার তাঁর রাগ এতটাই মাথায় চড়ে গিয়েছিল যে শেষ নাগাদ মারমুখী হয়েছিলেন তিনি।ঘটনাটি ছোটবেলার। সে সময় স্কুলে পড়তেন আনুশকা। বললেন, ‘আমার এক বন্ধুকে উত্ত্যক্ত করেছিল বলে এক ব্যক্তিকে বোতল দিয়ে মেরেছিলাম। তারপর ট্রাফিক থামিয়ে আমরা আরও লোকজন জড়ো করে এবং ওই ব্যক্তিকে ধাওয়া করে মার খাইয়েছিলাম।’নিজের মতোই এমন মারমুখী চরিত্রে আনুশকাকে দেখা যাবে তাঁর পরবর্তী ছবি এন এইচ টেন-এ। মূল চরিত্রে অভিনয়ের পাশাপাশি এই ছবির প্রযোজনাও করেছেন তিনি।
