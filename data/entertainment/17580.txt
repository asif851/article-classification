
পরিনীতি চোপড়ার অভিনয় সমালোচকদের বরাবরই মুগ্ধ করেছে। কিন্তু কেন যেন বড় বাজেটের কোন ছবিতে কাজ করার সুযোগ পাচ্ছিলেন না তিনি। তবে সম্প্রতি একটি সুযোগ তাঁর কাছে ধরা দিয়েছে। যদিও বলিউডের কোন ছবি নয় সেটি, টলিউড বা দক্ষিণ ভারতের একটি বিশাল বাজেটের ছবিতে কাজ করার প্রস্তাব পেয়েছেন তিনি। আর এই ছবিতে কাজ করার জন্য পরিনীতি পারিশ্রমিক চেয়েছেন সাড়ে তিন কোটি। পরিনীতি এই প্রথম দক্ষিণের কোন ছবিতে কাজ করার প্রস্তাব পেলেন। আর প্রথম ছবির জন্যই যে পরিমাণ পারিশ্রমিক চাইছেন তা আর কোন বলিউড অভিনেত্রী দক্ষিণী ছবিতে কাজ করে পাননি। এই ছবিটির নির্মাতা ‘গজনী’ পরিচালক এ আর মুরুগাডোস। ৯০ কোটি রুপি বাজেটের এই ছবিটি তামিল ও তেলেগু ভাষায় তৈরি হবে। বেশি দর্শক ধরার জন্য পরে হিন্দি ভাষাতেও তা ডাব করা হবে বলে জানা গেছে। পরিনীতি চোপড়া এখন ‘মেরি প্যায়ারি বিন্দু’ ছবির শুটিংয়ে ব্যস্ত। এখানে তাঁর সহশিল্পী আয়ুষ্মান খুরানা। সূত্রঃ ইন্ডিয়া ডট কম
