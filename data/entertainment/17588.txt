
চলচ্চিত্রে ফিরছেন কারিশমা কাপুর—এমন একটা আওয়াজ উঠেছে বলিউডে। বলা হচ্ছে, ফিরে আসার মতো সবধরনের প্রস্তুতিই সম্পন্ন করেছেন ১৯৯১ সালে ‘প্রেম কয়েদি’ ছবি দিয়ে বলিউডে আসা এই অভিনেত্রী। কারিশমার কাছে বিষয়টি জানতে চাইলে তিনি ‘না’ বলেননি, তবে জোর দিয়েছেন অন্য এক জায়গায়। বলেছেন, সন্তানরাই তাঁর অগ্রাধিকার। এরপর অন্য সব বিবেচনা।ইন্দোরে একটি কাপড়ের দোকান উদ্বোধন করতে এসে কারিশমা সংবাদপত্রের প্রতিবেদকদের মুখোমুখি হন। তখনই তিনি এ কথা বলেন। আর তাতে কৌতুহলী হয়ে উঠেছে প্রতিবেদকেরা, কারিশমা কি ফিরছেন বলিউডে?—এ প্রশ্নটা তাঁদের মনেও ঠাঁই পেয়েছে, তারা পরিস্কারভাবে বিষয়টি নিয়ে জানতে চান কারিশমার কাছে।প্রশ্নের জবাবে কারিশমা বলেন, ‘আমার সন্তানেরা এখনও খুব ছোট, তাদের কথাই ভাবতে হয় সবার আগে। কীভাবে আমাদের চলচ্চিত্রশিল্প বিকশিত হচ্ছে, সেটা আমি খুব কাছে থেকে দেখছি। এখন যদি আমি অভিনয় করি, তবে নারীপ্রধান ছবিতেই অভিনয় করব। ইদানীং এ ধরনের ছবি হচ্ছে বলিউডে।’রনধীর কাপুর ও ববিতার বড় মেয়ে, কারিনা কাপুরের বড় বোন কারিশমা কাপুর অভিনীত ‘রাজাবাবু’, ‘সাজান চলে সাসুরাল’. রাজা হিন্দুস্তানি,’ ‘দিল তো পাগল হ্যায়,’ ‘ফিজা’, ‘জু​বায়দা’ ছবিগুলোর কথা এখনও অনেকেরই মনে আছে। মিড​ডে।
