
দুই বেয়াইয়ের কীর্তি আবদুল্লাহ আল-মামুনের শেষ ছবি। কাল শুক্রবার মুক্তি পাচ্ছে প্রেক্ষাগৃহে। কমেডি ধাঁচের গল্পের এই ছবিতে অভিনয় করেছেন ফেরদৌস, পপি, এ টি এম শামসুজ্জামান, আবদুল্লাহ আল-মামুন, ফেরদৌসী মজুমদার। আরও আছেন অধ্যাপক এ কে আজাদ খান, সংগীতশিল্পী আজম খান, বিপ্লব ও হাসান। ছবিটি নির্মাণে আংশিক অনুদান দিয়েছে বিশ্ব ডায়াবেটিক ফাউন্ডেশন।ছবিটির পরিবেশক মধুমিতা মুভিজের সহযোগী প্রতিষ্ঠান ইন-উইন এন্টারপ্রাইজ। মিডিয়া পার্টনার চ্যানেল আই, সহযোগিতায় প্রথম আলো।
