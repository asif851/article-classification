
বলিউড তারকা কারিনা কাপুর খান ও সাইফ আলী খান খুব শিগগির তাঁদের প্রথম সন্তানের মুখ দেখবেন। ডিসেম্বরেই কারিনার মা হওয়ার কথা। গণমাধ্যমের কল্যাণে সে খবর এর মধ্যে অনেকেই জেনে গেছেন। এবার ভারতীয় সংবাদপত্র টাইমস অব ইন্ডিয়াকে কারিনার বাবা রণধীর কাপুর জানালেন, সবকিছু ঠিকঠাক থাকলে ডিসেম্বরের ২০ তারিখেই সন্তানের জন্ম দেবেন কারিনা।‘সাইফিনা’র (সাইফ ও কারিনা) ঘরে নতুন অতিথি আসার ঘটনা বলিউডের এ বছরের আলোচিত ঘটনার একটি। খান ও কাপুর খানদান তো বটেই; বিশ্বজুড়ে সাইফিনার ভক্তরাও যেন এখন দিন গুনছেন, কবে কারিনার কোলজুড়ে সন্তান আসবে?রণধীর কাপুর জানান, কারিনা ও তাঁর গর্ভের সন্তান দুজনেই ভালো আছেন। এখন সন্তানের অবস্থান ও কারিনার স্বাস্থ্যের ওপর অনেক কিছুই নির্ভর করছে। চিকিৎসক মনে করলে ২০ ডিসেম্বরের আগে বা পরেও নতুন অতিথির আগমন ঘটতে পারেন।কয়েক দিন আগে কারিনার স্বামী অভিনেতা সাইফ আলী খান গর্ভাবস্থায় কারিনার অতিরিক্ত কাজের চাপ নিয়ে উদ্বেগ প্রকাশ করেন। কাজপাগল কারিনা অন্তঃসত্ত্বা অবস্থাতেও কাজ থেকে বিরতি নেননি। তাই মজা করে সাইফ এ কথাও বলেন, ‘আমাদের সন্তান বোধ হয় স্টুডিওতেই জন্মাবে।’ টাইমস অব ইন্ডিয়া।
