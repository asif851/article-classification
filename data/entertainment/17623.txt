
আগামীকাল ১৩ জুন ঢাকাসহ সারা দেশে প্রায় ৭০টি প্রেক্ষাগৃহে মুক্তি পাচ্ছে জাকির হোসেন রাজু পরিচালিত চলচ্চিত্র পোড়া মন। জাজ মাল্টিমিডিয়ার ব্যানারে এই ছবিতে অভিনয় করেছেন আনিসুর রহমান মিলন, সাইমন, মাহী, মিশা সওদাগর, আলীরাজ, ডন, শিব সানু, মনিরা মিঠু, বিপাশা, সারিকা প্রমুখ।
ছবির গান লিখেছেন আহমেদ ইমতিয়াজ বুলবুল, শফিক তুহিন ও জাকির হোসেন রাজু। কণ্ঠ দিয়েছেন ন্যান্সি, পুলক, খেয়া, মিমি, মনির ও শফিক তুহিন। সংগীত পরিচালনা করেছেন আহমেদ ইমতিয়াজ বুলবুল ও শফিক তুহিন ।
পরিচালক জাকির হোসেন রাজু বললেন, ‘এটি একটা প্রেমের ছবি। আমাদের এখানে প্রেমের ছবি অনেক হয়েছে। তা থেকে এ ছবিটি ভিন্ন। ছবির গানও ভালো হয়েছে। আশা করছি, সব মিলে ছবিটি দর্শকদের ভালো লাগবে।’
