
আমির খান একটি বিজ্ঞাপনচিত্রে কাজ করার জন্য নিচ্ছেন মাত্র দুই কোটি রুপি পারিশ্রমিক। এ পর্যন্ত পাওয়া খবরে বলিউড তারকাদের মধ্যে বিজ্ঞাপনের জন্য এটাই ছিল সর্বোচ্চ মূল্য। এবার মিস্টার পারফেকশনিেস্টর পথেই হাঁটলেন সাবেক বিশ্বসুন্দরী প্রিয়াঙ্কা চোপড়া। একটি পণ্যের প্রচারদূত হওয়া বাবদ এই সুন্দরী সম্মানী চাইলেন ১৫ কোটি রুপি!নায়িকা থেকে গায়িকা, আন্তর্জাতিক স্বীকৃতি, অতঃপর যুক্তরাষ্ট্রের এক টেলিভিশন অনুষ্ঠানে উপস্থিতি—সব মিলিয়ে মেঘের ওপর ভাসছেন তিনি। এবার একটি আন্তর্জাতিক প্রতিষ্ঠানের পণ্যদূত হওয়ার প্রস্তাব এল তাঁর কাছে। আন্তর্জাতিক এ প্রতিষ্ঠান তৈরি করে থাকে বিশেষ নকশার হাতব্যাগ। শোনা যাচ্ছে, বরফি নায়িকা পিসি এই ব্যাগের সব ধরনের বিজ্ঞাপন ও প্রচারণামূলক কাজ করবেন এবং এর জন্য পারিশ্রমিক নেবেন ১৫ কোটি রুপি।গত মাসেই প্রিয়াঙ্কার সঙ্গে দেখা করে প্রতিষ্ঠানটি এ প্রস্তাব দেয়। তবে আনুষ্ঠানিক ঘোষণা এখনো বাকি। আনুষ্ঠানিক ঘোষণার পরই চূড়ান্ত হবে, এ মেয়ে আসলেই মিস্টার পারফেকশনিস্টকে কতটা অনুসরণ করতে পারলেন? ডেইলি ভাস্কর
