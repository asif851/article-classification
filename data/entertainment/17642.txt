
ছবি মুক্তি পাওয়ার প্রথম তিন দিনে ১০০ কোটি রুপি আয় করে নতুন রেকর্ড গড়েছে শাহরুখ খানের নতুন ছবি হ্যাপি নিউ ইয়ার। গত শুক্রবার ছবিটি মুক্তি পায়। প্রথম তিন দিনেই আয় করে নেয় ১০০ কোটি রুপির ওপর। দেওয়ালিতে মুক্তি পাওয়া হ্যাপি নিউ ইয়ার ছবিটি বক্স অফিসের অতীতের সব রেকর্ড ভেঙে দিয়েছে মুক্তি পাওয়ার প্রথম দিনের আয়ে। গত শুক্রবার মুক্তির প্রথম দিনেই এই ছবিটি আয় করেছে ৪৪ কোটি ৯৭ লাখ রুপি। সর্বশেষ রেকর্ড ছিল আমির খানের ধুম থ্রি ছবিটির। ছবিটি মুক্তির প্রথম দিনে আয় করেছিল ৩৬ কোটি রুপি। আর শাহরুখ খানের চেন্নাই এক্সপ্রেস আয় করেছিল ৩৩.১০ কোটি রুপি।ফারাহ খান পরিচালিত শাহরুখ-দীপিকা পাড়ুকোন অভিনীত এই ছবিটি দ্বিতীয় দিনেও রেকর্ড গড়েছে। আয় করেছে ৩৮ কোটি রুপি। দুদিনে সব মিলিয়ে ৮২ কোটি ৯৭ লাখ রুপি। আর সর্বশেষ তিন দিনের আয়ে ১০০ কোটি রুপি ছাড়িয়ে গেছে। যা ভারতের চলচ্চিত্র ইতিহাসে এক নতুন রেকর্ড।
