
কিছুদিন সংসার সামলানো আর সন্তান লালন-পালন নিয়েই ব্যস্ত ছিলেন অভিনয়শিল্পী তনিমা হামিদ। আবারও নাটকে ফিরলেন তিনি। কাজী নজরুল ইসলামের লেখা গল্প ‘শিল্পী’ অবলম্বনে নাটকটি পরিচালনা করেছেন নাহিদ আহমেদ পিয়াল। নাটকের নামও রাখা হয়েছে ‘শিল্পী’।নাহিদ আহমেদের পরিচালনায় ‘শিল্পী’ নাটকে নাম ভূমিকায় অভিনয় করেছেন আরমান পারভেজ মুরাদ। আর শিল্পীর স্ত্রীর চরিত্রে অভিনয় করেছেন তানভীন সুইটি।এ প্রসঙ্গে তনিমা হামিদ জানিয়েছেন, ‘মজার বিষয় হচ্ছে, এর আগেও শিল্পী অবলম্বনে নির্মিত আরেকটি নাটকে আমি অভিনয় করেছিলাম। তখন নাটকটি পরিচালনা করেছিলেন আমার মা ফাল্গুনী হামিদ। আর সে নাটকটিতে আমি অভিনয় করেছিলাম শিল্পীর স্ত্রীর ভূমিকায়। এবারের নাটকটিতে অভিনয় করেছি শিল্পীর বান্ধবীর চরিত্রে।’
 
তনিমা হামিদ বলেন, ‘আমি এখন পুরোপুরি নিজেকে নিয়ে ব্যস্ত। স্বামী-সংসার ও সন্তান নিয়েই আমার সময় কাটে। তবে এরই ফাঁকে চলচ্চিত্র নির্মাণের জন্য নিজেকে তৈরি করছি। আর এজন্য প্রচুর পড়াশোনাও করছি। সামনে চলচ্চিত্র নির্মাতা হিসেবে আত্মপ্রকাশ করার ইচ্ছে আছে আমার।’
 
 
