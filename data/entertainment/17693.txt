
‘এবার পিঁপড়াবিদ্যার মুক্তির দিন গণনা শুরু হয়েছে। সেন্সর বোর্ডের ছাড়পত্র পাওয়ার পরই দিনটি আনুষ্ঠানিকভাবে ঘোষণা করা হবে।’ বললেন ছবির পরিচালক মোস্তফা সরয়ার ফারুকী। গত সোমবার ছাড়পত্রের জন্য ছবিটি সেন্সর বোর্ডে জমা দেওয়া হয়েছে।পিঁপড়াবিদ্যার আন্তর্জাতিক সংস্করণের উদ্বোধনী প্রদর্শনী হয় গত ডিসেম্বর মাসে, দুবাই আন্তর্জাতিক চলচ্চিত্র উৎসবে। এই উৎসবে প্রতিযোগিতা বিভাগে মনোনীত হয় ছবিটি। তখন দ্য হলিউড রিপোর্টার পত্রিকার প্রতিবেদক ডেবোরা ইয়াং পিঁপড়াবিদ্যাকে বর্ণনা করেন, ‘চূড়ান্ত রকমের মজার এবং কিছুটা বিষাদময় ছবি।’ফারুকী জানান, দুবাই উৎসবের পর পিঁপড়াবিদ্যার বাংলাদেশ সংস্করণে চিরকুট ব্যান্ডের গাওয়া ‘লেজে রাখা পা’ গানটি যুক্ত করা হয়েছে।পিঁপড়াবিদ্যায় অভিনয় করেছেন শিনা চৌহান, নূর ইমরান, মুকিত জাকারিয়া, মৌ দেবনাথসহ অনেকে।ছবিটি প্রযোজনা করেছে ইমপ্রেস টেলিফিল্ম।
