
দেশের কাছে কংগ্রেস দল এবং গান্ধী পরিবারের অবদান তুলে ধরার জন্য এবার একটি চলচ্চিত্র নির্মাণ করছেন সোনিয়া-তনয়া প্রিয়াংকা গান্ধী ভদ্র। এই চলচ্চিত্রের কাহিনি লিখছেন প্রিয়াংকা নিজেই। ছবিটির নাম দেওয়া হয়েছে পরিবার কি দান।ছবিটি নির্মাণের জন্য পরিচালক হিসেবে কাজ করবেন রোহিত শেট্টি। আগে ঠিক হয়েছিল, ছবিটি পরিচালনা করবেন বিক্রম ভট্ট। কিন্তু পারিশ্রমিক নিয়ে বিক্রম ভট্টের সঙ্গে বনিবনা না হওয়ায় দায়িত্ব দেওয়া হয়েছে রোহিত শেট্টিকে।প্রথমে ঠিক ছিল, ইন্দিরা গান্ধীর চরিত্রে অভিনয় করবেন প্রিয়াংকা গান্ধী। কিন্তু গল্প লেখার দায়িত্ব নেওয়ায় সেখান থেকে সরে আসেন প্রিয়াংকা। প্রিয়াংকা থাকছেন নির্বাহী প্রযোজক হিসেবে।তবে ইন্দিরা গান্ধীর চরিত্রে অভিনয়ের জন্য কথা হয়েছে প্রিয়াংকা চোপড়ার সঙ্গে। সোনিয়া গান্ধীর চরিত্রে অভিনয়ের জন্য প্রথম ঠিক করা হয় জুলিয়া রবার্টসকে। প্রিয়াংকা নিজেও ফোন করেন তাঁকে। কিন্তু তিনি ওই চরিত্রে অভিনয় করতে পারবেন না বলে জানিয়ে দেন। প্রথম থেকেই রোহিত শেট্টির পছন্দ ছিল মেরিল স্ট্রিপ। যদিও তিনি এই চরিত্রে অভিনয়ের জন্য ৭৫ কোটি টাকা চেয়েছেন। আর রাজীব গান্ধীর চরিত্রে অভিনয় করবেন আমির খান। প্রিয়াংকার স্বামী রবার্ট ভদ্রের চরিত্রে অভিনয় করবেন রণদীপ হুডা। ফিরোজ গান্ধী ও কমলা নেহরুর ভূমিকায় অভিনয় করার জন্য দলীয় নেতানেত্রীদের কাছে প্রস্তাব দেওয়া হয়েছে।
