
হলিউড তারকা অ্যাঞ্জেলিনা জোলি ও ব্র্যাড পিটের এখন আইনি লড়াই চলছে সন্তানদের অভিভাবকত্ব নিয়ে। কিন্তু জোলি এর সঙ্গে সংযোজন করতে চাইছেন আরও কিছু বিষয়। পারিবারিক একজন থেরাপিস্টের কাছ থেকে পরামর্শ নেওয়ার পরিকল্পনা করেছেন তিনি।জোলির ধারণা, মাস তিনেক আগে ব্যক্তিগত বিমানে ঘটা সেই ঘটনার প্রভাব এখনো তাঁর সন্তানদের ওপর আছে। তিনি মনে করেন, সন্তানদের সামনে পিট ও তাঁর কথা-কাটাকাটি ও বড় সন্তান ম্যাডোক্সের গায়ে পিটের হাত তোলার সেই ঘটনার জন্য সন্তানেরা এখনো আতঙ্কিত হয়ে আছে। এ ঘটনার জের ধরেই তো বিচ্ছেদের সিদ্ধান্ত নেন জোলি।এখন তাই একজন পেশাদার ট্রমা স্পেশালিস্টের কাছে গিয়ে সন্তান লালন–পালন বিষয়ে পরামর্শ নিতে চাইছেন এই অভিনেত্রী। অবশ্য তিনি একা নন, ব্র্যাড পিটকেও সেই সেশনে রাখতে চান। কারণ, ছেলেমেয়েদের সঙ্গে কেমন আচরণ করতে হয়, তাঁর থেকে পিটেরই এটি বেশি জানা দরকার বলে মনে করছেন অস্কারজয়ী জোলি।ইতিমধ্যে এই পরিবার একজন ট্রমা স্পেশালিস্টের তত্ত্বাবধানে আছে। কিন্তু একজন হয়তো তাদের পারিবারিক সংকট মেটাতে সক্ষম নন। তাই আরেকজন বিশেষজ্ঞের শরণাপন্ন হওয়ার কথা ভাবছেন জোলি। ইয়াহু স্টাইল
