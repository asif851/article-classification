
রিয়াজের কোলের ছোট্ট মানুষটির নাম আমেরা সিদ্দিকী। গত ৩০ মে দুপুরে তার জন্ম। আর অভিনেতা রিয়াজের মুখে গর্বিত বাবাসুলভ হাসি। ছবিটি ফেসবুকে পোস্ট করা হয় গত রোববার রিয়াজের ওয়ালে। মেয়ের সঙ্গে রিয়াজের প্রথম ছবি ভক্তদের সামনে তুলে ধরার পরপরই যোগাযোগ করা হয় তাঁর সঙ্গে। রিয়াজ বলেন, ‘সন্তানের মুখ দেখার পর প্রচণ্ড আনন্দে আমার কান্না চলে আসে। সন্তান জন্ম দেওয়ার আগে তিনার শারীরিক অবস্থা নিয়ে জটিলতা দেখা দেয়। রক্তের প্রয়োজন পড়ে। সামাজিক যোগাযোগ মাধ্যমে বিষয়টি জানার পর অসংখ্য ভক্ত ও শুভাকাঙ্ক্ষীর মাধ্যমে মুহূর্তের মধ্যে ১৭০ ব্যাগ রক্তের ব্যবস্থা হয়ে যায়। ভক্তদের এমন ভালোবাসায় আমি অভিভূত হয়ে যাই।’
