
‘গ্লোবো মিস ব্রাজিল ২০১৭’ নামের সুন্দরী প্রতিযোগিতার চূড়ান্ত পর্বের বিচারক ছিলেন ব্রাজিলে নিযুক্ত বাংলাদেশ দূতাবাসের চার্জ দ্য অ্যাফেয়ার্স নাহিদা রহমান ইকবাল। সেখানে আরও বিচারক ছিলেন সার্বিয়া, মিসর, সিরিয়া, ফিলিস্তিনের রাষ্ট্রদূত এবং ব্রাজিলের বেশ কয়েকজন তারকা।
ব্রাজিলের একটি হোটেলে ৩ জুন ১৮ জন বিচারক মিস ব্রাজিল ২০১৭–কে ভোট দেন। আয়োজকেরা সব সময়ই রাষ্ট্রদূতদের বিচারক হিসেবে রাখেন। প্রথমবারের মতো বাংলাদেশ দূতাবাসের প্রধানকে বিচারক হিসেবে রাখা হয়েছে।
প্রথম রাউন্ডে বিচারকেরা ব্রাজিলের ২৬টি রাজ্যের ২৬ জনের মধ্যে ১০ জন অংশগ্রহণকারীকে চূড়ান্ত পর্বের জন্য নির্বাচন করেন। পরে পাঁচজনকে বাছাই করা হয় মেধা ও সৌন্দর্যের ভিত্তিতে। সেখান থেকে তিনজনকে বিজয়ী ঘোষণা করা হয়।
