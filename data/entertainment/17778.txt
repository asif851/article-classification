
অপর্ণা। অভিনয়শিল্পী। বাংলাভিশনে আজ প্রচারিত হবে ধারাবাহিক নাটক হল্লাবাজি। এই নাটকে অভিনয় করেছেন তিনি।কথা হলো তাঁর সঙ্গে।কী করছেন?ভিটামিন টি টেলিছবির শুটিং করছি। এয়ারটেলের টেলিছবি মানেই দর্শকদের জন্য বিশেষ কিছু। এটা এবারও দর্শকেরা বুঝতে পারবেন। টিনএজ চার বন্ধুকে নিয়ে এর গল্প। ফাটাফাটি আনন্দ হচ্ছে। পরিচালক শাফায়েত মনসুর। এমন একটা মজার কাজের সঙ্গে আমাকে তিনি যুক্ত করেছেন, তাই তাঁকে ধন্যবাদ।আজ ‘হল্লাবাজি’ প্রচারিত হবে।হ্যাঁ। প্রতি সপ্তাহেই নিয়মিত প্রচারিত হচ্ছে নাটকটি। শুরুতে দুই-তিন দিন কাজ করেই আমি নাটকটি ছেড়ে দেওয়ার কথা ভেবেছিলাম। গল্পটা ভালো, তবে আমার সমস্যা হচ্ছিল ভাষা নিয়ে। নাটকের চরিত্রগুলো ব্রাহ্মণবাড়িয়ার আঞ্চলিক ভাষায় কথা বলে। আমি তো চট্টগ্রামের মেয়ে, তাই সংলাপগুলো ঠিকমতো বলতে পারছিলাম না। তবে সঙ্গের শিল্পীদের সহযোগিতায় পরে আর সমস্যা হয়নি।‘মেড ইন চিটাগাং’ তো চট্টগ্রামের আঞ্চলিক ভাষার নাটক।বিভিন্ন উৎসব উপলক্ষে এই নাটকটি তৈরি হয়। এ পর্যন্ত পাঁচটি পর্ব প্রচারিত হয়েছে ঈদ, পয়লা বৈশাখ আর ভালোবাসা দিবসে। এবার ঈদে মেড ইন চিটাগাং-এর শেষ পর্ব প্রচারিত হবে। আমি আর পার্থ বড়ুয়াদা নাটকটিতে অভিনয় করেছি। চট্টগ্রামের মেয়ে বলে এই নাটকের কাজ করতে অনেক সুবিধা হয়েছে। বরং মজা পেয়েছি।ঈদে কোথায় থাকবেন?অবশ্যই চট্টগ্রামে মা-বাবার কাছে যাব। শিল্পীরা তো সারা বছর কাজ করে। তাই ঈদ, পূজা বা কোনো ছুটি পেলে সেটা পরিবারের সঙ্গে ভাগ করে নিই। এই সময়টা নিজের মতো করে কাটাতে ভালো লাগে।এবার ঈদে আপনার অভিনীত নাটকগুলো নিয়ে কিছু বলুন।এবার তো এপ্রিল মাস থেকেই ঈদের নাটকের কাজ করছি। তবে কোনটা কোন টিভি চ্যানেলে দেখানো হবে, তা ঠিক বলতে পারছি না। কারণ কাজের চাপে সেদিকে খেয়াল করতে পারিনি। আর টেলিভিশন দেখার সুযোগও তেমন পাচ্ছি না। তাহলে প্রমো দেখে বলতে পারতাম। শুনেছি অনেকগুলো নাটক এবার প্রচারিত হবে।
