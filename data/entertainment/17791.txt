
চলচ্চিত্র অভিনেত্রী আনোয়ারা বেগমকে ৩০ লাখ টাকা অনুদান দিয়েছেন প্রধানমন্ত্রী শেখ হাসিনা। আজ বিকেলে গণভবনে অভিনেত্রী আনোয়ারার কাছে চেক হস্তান্তর করেন শেখ হাসিনা। এ সময় আনোয়ারার সঙ্গে ছিলেন তাঁর মেয়ে রুমানা ইসলাম মুক্তি। আজ রোববার সন্ধ্যয় খবরটি প্রথম আলোকে নিশ্চিত করেছেন প্রধানমন্ত্রীর উপপ্রেস সচিব আশরাফুল আলম।
কিছুদিন আগে অভিনেত্রী আনোয়ারাকে নিয়ে পত্রিকায় প্রকাশিত একটি সংবাদ প্রধানমন্ত্রী শেখ হাসিনার নজরে আসে। সংবাদটিতে বলা হয়, তিনি সাহায্য চান না, স্বামীর চিকিৎসার জন্য পাওনা টাকা ফেরত চান। আর এই পাওনা টাকার জন্যই তিনি দ্বারে দ্বারে ঘুরছেন। এ-সংক্রান্ত সংবাদ দেখার পর আনোয়ারার পাশে দাঁড়ানোর উদ্যোগ নেন শেখ হাসিনা।
