
চারদিকে উত্সবের আমেজ। ছোটপর্দা-বড়পর্দা প্রস্তুত ঈদের আয়োজন নিয়ে। বিশেষ দিনের বিনোদন হিসেবে চলচ্চিত্রের চেয়ে আজকাল নাচ-গান-নাটকও কম যাচ্ছে না। পাশাপাশি তারকাদের ব্যক্তিজীবন নিয়ে আগ্রহের কমতি নেই ভক্তদের মনে। চলচ্চিত্র ও সংগীতের তারকাদের নিয়ে নির্মিত হলো অনুষ্ঠান ‘ঈদ আড্ডা’।দুই পর্বের এই অনুষ্ঠানে উপস্থিত থাকবেন চলচ্চিত্র অভিনেতা সাইমন সাদিক, র্যাম্প মডেল ও চলচ্চিত্র অভিনেত্রী জান্নাতুল ফেরদৌস পিয়া এবং সংগীতশিল্পী দিলশাদ নাহার কণা, সোমনূর মনির কোনাল ও শিরোনামহীনের ভোকাল তানজির তুহিন।রবিন শামসের সার্বিক পরিকল্পনা ও ব্যবস্থাপনায় নির্মিত অনুষ্ঠানটির গ্রন্থনা ও গবেষণা করেছেন ইসহাক ফারুকী ও কামরুল রিফাত। সুমাইয়া জামানের উপস্থাপনায় এই অনুষ্ঠানে উঠে এসেছে তরুণদের কর্মব্যস্ততা, কাজের পরিবেশ, পুরোনোদের সঙ্গে নতুনদের মেলবন্ধন ও মিডিয়ার বর্তমান পরিস্থিতি। ইনডিপেনডেন্ট টেলিভিশনে ‘ঈদ আড্ডা’ প্রচারিত হবে ঈদের দিন ও ঈদের পরদিন রাত নয়টা ৩০ মিনিটে।
 
 
