
নাম মেইড ইন বাংলাদেশ হলেও এত দিন বাংলাদেশের শ্রোতারাই দেখতে পারেননি নৃত্যনাট্যটি। উদ্বোধনী মঞ্চায়ন হয়েছিল জার্মানিতে। নানা দেশ ঘুরে অবশেষে আজ সন্ধ্যা সাতটায় বাংলাদেশ শিল্পকলা একাডেমীতে মঞ্চায়িত হচ্ছে মেইড ইন বাংলাদেশ। এ নৃত্যনাট্যের মূল নির্দেশক জার্মানির হেলেনা ভাল্টমান। জানালেন তাঁর মেইড ইন বাংলাদেশ অভিজ্ঞতাকীভাব জড়ালেন বাংলাদেশের পোশাকশ্রমিকদের গল্পের সঙ্গে?প্রথমেই বলে রাখি, বাংলাদেশের পোশাকশিল্প কিন্তু পুরো বিশ্বের কাছে একটি সংবেদনশীল বিষয়। এ নিয়ে কোনো কাজ করতে হলে খুব গভীর থেকে ভাবতে হয়। আমি ২০১০ সালে একটি ব্যক্তিগত সফরে বাংলাদেশে আসি। গন্তব্য ছিল ঢাকা থেকে সিলেট। পথে কয়েকটি পোশাক কারখানা ঘুরে দেখার চেষ্টা করি। কয়েকজন পোশাকশ্রমিকের সঙ্গেও কথা হয়। তাঁদের সঙ্গে আলাপের পরই প্রকল্পটি নিয়ে ভাবতে শুরু করি। সে সময়ই আমার পরিচয় সাংস্কৃতিক সংগঠন সাধনার লুবনা মরিয়মের সঙ্গে। আর এরপরই শুরু হয় মেইড ইন বাংলাদেশ নিয়ে আমাদের কাজ।এই কাজটি করতে গিয়ে কোনো সমস্যা?ভিনদেশি হওয়ায় বেশির ভাগ পোশাক কারখানায়ই প্রবেশ করতে পারতাম না। পরে নৃত্যশিল্পী মুনমুন আহমেদ তাঁর পরিচিত একজনের কারখানায় আমাকে নিয়ে যান। এরপর থেকে গবেষণার কাজে কোনো সমস্যার সম্মুখীন হতে হয়নি। নাচের বেলায় একটা ছোট্ট প্রতিকূলতা ছিল। এ নৃত্যনাট্যে আমি কত্থককে ভিন্নভাবে তুলে ধরার চেষ্টা করেছি। কত্থকের সঙ্গে ঘুঙুর কিংবা তবলা ব্যবহার করিনি। তাই প্রথমে এ বিষয়টির সঙ্গে খাপ খাওয়াতে অনেক বেগ পেতে হয়েছিল শিল্পীদের। এরপর অবশ্য এক মাসের মাথায়ই শিল্পীরা আয়ত্তে নিয়ে আসেন সবটুকু। বলতেই হবে বাংলাদেশের শিল্পীরা তাঁদের মেধা দিয়ে আমাকে মুগ্ধ করেছে।এরপর আর কোন কোন দেশে যাচ্ছে মেইড ইন বাংলাদেশ?এরপর আমরা দল নিয়ে ফিলিস্তিন যাব। তারপর আবারও জার্মানি। সেখান থেকে কোরিয়া ইউরোপের আরও কয়েকটি দেশে যাওয়ার ইচ্ছা আছে।সাক্ষাৎকার: আদর রহমান
