

চূড়ান্ত আয়োজনের খুব কাছাকাছি। তাই এখন জেনে নেওয়ার পালা মেরিল–প্রথম আলো তারকা জরিপ পুরস্কারে কে কে আছেন মনোনয়ন তালিকায়? তাঁদের অনুভূতিগুলোও জেনে নিন এবার...

মনোনয়নপ্রাপ্তদের প্রতিক্রিয়া বর্ণানুক্রমে ছাপা হলো
সেরা গায়িকাকনা (দিল দিল)খুব ভালো লাগছে। বাংলা সিনেমার গান জনপ্রিয় হচ্ছে। গানটি এখন সবাই শুনছে। ঢাকার বিভিন্ন অনুষ্ঠানে গানটি সবাই গাইছে। নমিনেশন পেলে সব সময় ভালো লাগে। এখন চূড়ান্ত পর্যায়ে এসেছি, এটা অবশ্যই খুশির কথা। দেখা যাক কী হয়।
ন্যান্সি (আমি ছুঁয়ে দিলে)ভালো লাগছে। মেরিল-প্রথম আলোয় মনোনয়ন পেয়ে বরাবরই ভালো লাগে। পুরস্কার পেতেও ভালো লাগে। আমার ভক্ত ও শ্রোতাদের অনেক ধন্যবাদ। তাঁরা বরাবরের মতো বাংলা গান শুনবেন, এই প্রত্যাশা করি।
পড়শী (একমুঠো প্রেম)নিঃসন্দেহে মনোনয়ন পেয়ে ভালো লাগছে। পুরস্কার পেলে আরও বেশি ভালো লাগবে। আমার শ্রোতাদের অনেক ধন্যবাদ। তাঁদের জন্যই আমি পড়শী হয়েছি। তাঁদের ভালোবাসা নিয়েই সামনে এগিয়ে যেতে চাই।
মমতাজ (লোকাল বাস)মেরিল-প্রথম আলো পুরস্কার আমি আগে পেয়েছি। মনোনয়ন পেতে এবং পুরস্কার পেতে বরাবরই ভালো লাগে। যে গানটির জন্য পেয়েছি এটা তরুণ প্রজন্মের অনেক পছন্দের একটা গান। আমারও পছন্দের গান। এই তো।
সেরা গায়কআসিফ আকবর (তোর হাসি যেন)আমি একাধিকবার মেরিল–প্রথম আলো পুরস্কার পেয়েছি। এবার আবারও মনোনয়ন পেলাম। মনোনয়ন পাওয়াটাও এক ধরণের পুরস্কার। কারণ ভক্ত শ্রোতাদের ভালোবাসার প্রাপ্তি এটি।
ইমরান (দিল দিল দিল)আমি এবারসহ টানা চার বছর মেরিল-প্রথম আলোয় মনোনয়ন পেলাম। সব সময় যেটা ভালো লাগে যে মেরিলের মনোনয়নটাকেই আমার কাছে পুরস্কার বলে মনে হয়। খুবই ভালো লাগে যে দর্শকদের জরিপে প্রতিবারই কোনো না কোনো গান থাকে। পুরস্কারটা বড় কথা নয়। আমি অনেক আনন্দিত মনোনয়ন পেয়ে।
তাহসান (ছিলে আমার)গানই আমার আসল জগৎ। গানের জন্য মনোনয়ন পেলে সবচেয়ে বেশি আনন্দ লাগে। আমাকে ভোট দেওয়ার জন্য সবাইকে্র ধন্যবাদ।
হাবীব ওয়াহিদ (বেপরোয়া মন)খুব ভালো লাগছে। আমি তাঁদের ধন্যবাদ জানাতে চাই, যেসব পাঠক মেরিল প্রথম আলোয় ভোট দিয়ে এত দূর আসতে সাহায্য করেছেন। শ্রোতাদের কাছে কৃতজ্ঞতা। অনুভূতি অবশ্যই অনেক ভালো।
সেরা টিভি অভিনেতাঅপূর্ব (ভালোবাসার পঙ্তিমালা)খুবই ভালো লাগছে মেরিল-প্রথম আলোয় চূড়ান্ত পর্বে মনোনয়ন পেয়েছি। ভালো লাগছে, ভালোদের মাঝে থাকতে পারছি এটা অবশ্যই সুখবর। দর্শকদের ধন্যবাদ, যাঁরা আমাদের নাটক দেখে ভোট দেন, আমাদের পাশে থাকেন।
চঞ্চল চৌধুরী (দ্য ইজম আনলিমিটেড)মেরিল-প্রথম আলোর জন্য প্রতিবছরই মনোনয়ন পাই। এটা ভালো লাগে যে সেরা নাটকগুলোর মধ্য থেকে এই নমিনেশন। ইজম আনলিমিটেড নাটকটির পরিচালক মাহফুজ আহমেদ, এটি লিখেছেন বৃন্দাবন দাস, তাঁদের প্রতি আমার কৃতজ্ঞতা। দ্বিতীয়ত, এখন অনেক চ্যানেল। অনেক নাটক হচ্ছে। এর ভেতর থেকে এ ধরনের একটি আয়োজনে যখন সেরা নাটক এবং সেরা অভিনেতা হিসেবে চারজনকে নির্বাচিত করা হয়, তখন সেটা অবশ্যই অনেক ভালো লাগে।
তাহসান (কথোপকথন)সবাইকে ধন্যবাদ। মনোনয়ন পাওয়ায় খুব ভালো লাগছে। আমাকে ভোট দেওয়ার জন্য অনেক ধন্যবাদ।
মোশাররফ করিম (বউগিরি)বউগিরি নাটকটি খুব যত্ন করে বানানো। কাজ করে ভালো লেগেছে। মেরিল-প্রথম আলো পুরস্কার ২০১৬ তে মনোনয়ন পাওয়ায় ভালো লাগছে। পুরস্কার পেলে ভালো লাগবে। নাটক ও মেরিল-প্রথম আলোর পুরস্কারের সঙ্গে জড়িত সবাইকে ধন্যবাদ।
সেরা টিভি অভিনেত্রীতিশা (একটি তালগাছের গল্প)পুরস্কার-সম্পর্কিত যেকোনো কাজের নমিনেশন পাওয়াটা যেকোনো শিল্পীর জন্য খুব খুশির সংবাদ। এটা একধরনের অর্জন। অনেক কাজের মধ্যে দর্শক একটি কাজকে বেছে নিচ্ছেন, ভোট দিচ্ছেন এটাও বড় পাওয়া। খুব ভালো লাগছে। দর্শকেরা যে এখনো ভালোবেসে ভোট দেন, কাজের প্রশংসা করেন—এটা একজন শিল্পী হিসেবে দায়বদ্ধতার জায়গাটা আরও বেড়ে যায়।
বিদ্যা সিনহা মিম (সেই মেয়েটা)আমি পুরস্কার বা মনোনয়ন প্রত্যাশা করি চলচ্চিত্র বিভাগে। সেখানে যেহেতু আমার নাম আসেনি, তাই সেরা টিভি অভিনেত্রী বিভাগে মনোনয়ন পেয়ে আমার মধ্যে কোনো প্রতিক্রিয়া হচ্ছে না।
মিথিলা (কথোপকথন)এখন যত কাজ হয় সেই তুলনায় আমি তো অনেক কম কাজ করি। তারপরও মানুষ আমার কাজ দেখছেন, আমার কাজ তাঁদের ভালো লেগেছে—এটাই তো অনেক বড় বিষয়। সবাই অনেক মন দিয়ে কাজ করেন। এত অভিনয়শিল্পীর মধ্য থেকে মনোনীত চারজনের মধ্যে থাকাও বিশাল ব্যাপার। যাঁরা আমাকে ভোট করেছেন তাঁদের সবার প্রতি কৃতজ্ঞতা। আর ধন্যবাদ জানাতে চাই মেরিল-প্রথম আলোকে এমন একটি উদ্যোগ নেওয়ার জন্য।
মেহজাবীন (হাতটা দাওনা বাড়িয়ে)মেরিল-প্রথম আলো পুরস্কারে মনোনয়ন আমি এর আগেও পেয়েছি। কিন্তু আমার কাছে সবচেয়ে বড় বিষয় হলো যাঁদের সঙ্গে আমি এবার মনোনয়ন পেয়েছি, তাঁরা আমার থেকে অনেক অভিজ্ঞ। সারা জীবন যাঁদের আদর্শ মেনেছি এমন কয়েকজনের সঙ্গে মনোনয়ন পেয়ে নিজেকে সৌভাগ্যবান মনে হচ্ছে। অবশ্যই পুরস্কার পেলে আরও বেশি ভালো লাগবে।
সেরা চলচ্চিত্র অভিনেত্রীজয়া আহসান (পূর্ণদৈর্ঘ্য প্রেমকাহিনী–২)িবসর্জন ছবির প্রচারে ভারতে থাকায় তঁার সঙ্গে যোগাযোগ করা সম্ভব হয়নি।
তিশা (অস্তিত্ব)যেকোনো কাজের জন্য কোনো আর্টিস্ট যখন মনোনয়ন পান, তখন অবশ্যই এটা তাঁর জন্য অনেক ভালো অনুভূতি। যখন তিনি অনুভব করেন দর্শকেরা তাঁকে ভরসা করছেন, তাঁকে ভোট দিয়ে নমিনেশনের পর্যায়ে নিয়ে আসছেন, তখন সত্যি আমার মনে হয়, আই লাভ মাই অডিয়েন্স, আই লাভ মাই ফ্যান। নমিনেশন দায়িত্বটা অনেকগুণ বাড়িয়ে দেয়।
নাবিলা (আয়নাবাজি)নবাগত বিভাগ পর্যন্তই মনোনয়ন পাওয়ার প্রত্যাশা ছিল। পরে যখন দর্শক জরিপেও সেরা চলচ্চিত্র অভিনেত্রীর তালিকায় আমার নাম দেখলাম, তখন আমি কিছুটা আবেগপ্রবণ হয়ে গিয়েছিলাম। জয়া আহসান আর তিশা তো অনেক দিন ধরে অভিনয় করছেন। পরীমনিও কাজ করছেন। তাঁদের সঙ্গে আমিও মনোনয়ন পেয়েছি, এটা তো খুশি হওয়ার মতোই ঘটনা।
পরীমনি (রক্ত)রক্ত আমার ক্যারিয়ারের অন্যতম উল্লেখযোগ্য সিনেমা। এই ছবির গানগুলিও খুব সুন্দর। মেরিল-প্রথম আলোর মনোনয়ন পাওয়ায় অন্য রকম ভালো লাগা কাজ করছে। এই ভালোলাগা শুরু হয়েছিল যেদিন থেকে মনোনয়নের কুপনে আমার নাম ছাপা হচ্ছিল, সেদিন থেকে। এই ভালোলাগার কথা মুখে বলে বোঝানো সম্ভব নয়। একা একা সেটা উপভোগ করছি। আমার ভক্তদের জন্য ভালোবাসা।
সেরা চলচ্চিত্র অভিনেতাআরিফিন শুভ (মুসাফির)পুরস্কার পাওয়া যেমন অনেক অনুপ্রেরণার, তেমনি মনোনয়ন পাওয়াটাও একজন শিল্পীকে ভালো কাজের অনুপ্রেরণা দেয়। প্রথম আলো বরাবরই শিল্পীদের কাজের স্বীকৃতি দেওয়ার মধ্য দিয়ে ভালো কাজে অনুপ্রাণিত করে। প্রথম আলো পাঠকদের ধন্যবাদ দিতে চাই, তাঁরা আমার সিনেমা দেখেন এবং কুপন কেটে, এসএমএস-এর মাধ্যমে ভোট দিয়ে মনোনয়ন দিয়েছেন।
চঞ্চল চৌধুরী (আয়নাবাজি)আমার প্রথম কৃতজ্ঞতা দর্শকদের কাছে। তাঁরা আবারও আয়নাবাজি সিনেমার জন্য প্রেক্ষাগৃহে প্রবেশ করেছেন। বহুদিন পর, যে ধরনের সিনেমায় আমরা কাজ করতে চাই, দর্শকদের উৎসাহ থাকে এমন একটি সিনেমায় কাজ করলাম। আমার অভিনয়জীবনের যত অভিজ্ঞতা ছিল, সেটা শতভাগ সিনেমাটিতে কাজে লাগানোর সুযোগ পেয়েছিলাম আয়নাবাজিতে।
রিয়াজ (কৃষ্ণপক্ষ)অনেক দিন পর কৃষ্ণপক্ষ সিনেমায় অভিনয় করলাম। প্রায় ছয়-সাত বছর পর। সেই ছবিতে মনোনয়নটা অবশ্যই আমাকে ভালো কাজ করার আনন্দ দিয়েছে। আমি খুব খুশি অনেক দিন পর একটি ছবিতে অভিনয় করলাম, সেই ছবিতে মেরিল-প্রথম আলো মনোনয়ন পেলাম। দর্শক আমাকে ভুলে যাননি, এটা ভেবেই ভালো লাগছে।
শাকিব খান (শিকারি)শুধু দেশেই নয়, দেশের বাইরের মানুষের কাছে প্রশংসিত হয়েছে ছবিটি। শুধু তাই নয়, এই সিনেমায় অভিনয়ের জন্য ভারত থেকে আমি সম্মাননাও পেয়েছি। মেরিল-প্রথম আলো পুরস্কারের এবারের আসরে সমালোচকদের কাছেও ছবিটি ভালো লেগেছে জেনে অনেক আনন্দিত। সম্মানিত বিচারকদের ধন্যবাদ।
সেরা নবীন অভিনয়শিল্পীজোভান (অস্তিত্ব)মেরিল-প্রথম আলোয় মনোনয়ন পাওয়াটা অনেক সম্মানের ব্যাপার। সব সময়ই ইচ্ছা ছিল কাজের জন্য মনোনয়ন পাব। প্রত্যাশা করিনি চূড়ান্ত পর্যায়ে আসতে পারব। এখন খুব ভালো লাগছে। ইচ্ছা আছে এবার মাকে নিয়ে অনুষ্ঠানে আসব।
নাবিলা (আয়নাবাজি)আয়নাবাজি আমার প্রথম ছবি। সেরা নবীন অভিনয়শিল্পী হিসেবে মনোনয়ন পেয়ে ভালো লাগছে। আমি তো খুব বেশি দিন অভিনয় শুরু করিনি। তাই শুধু এই বিভাগেই মনোনয়ন আশা করেছিলাম। অন্য দুটি বিভাগেও যে মনোনয়ন পাব, সেটা একদমই ভাবিনি। ভালো লাগছে।
বুবলি (বসগিরি)জীবনের প্রথম সিনেমা, সেই সিনেমায় অভিনয়ের জন্য মেরিল-প্রথম আলো পুরস্কারে মনোনয়ন পাওয়ার আনন্দ ভাষায় প্রকাশ করার মতো না। খুব, খুব , খুব ভালো লাগছে। আমি অসম্ভব খুশি। সংস্কৃতিকর্মীদের জন্য বাংলাদেশের অন্যতম একটি সম্মানজনক আসর হচ্ছে মেরিল-প্রথম আলো পুরস্কার। এই পুরস্কারের আসরে মনোনয়ন পাওয়ার ব্যাপারটি আমাকে আরও ভালো কাজ করার তাগিদ বাড়িয়ে দিয়েছে। ধন্যবাদ দিতে চাই প্রথম আলো পাঠকদের এবং সিনেমার সঙ্গে সংশ্লিষ্ট সবাইকে।
রোশান (রক্ত)নিজেকে খুব ভাগ্যবান মনে করছি। মাত্র একটি ছবি করে দর্শকদের ভালোবাসা পেয়েছি এটা আমার জন্য অনেক বড় ব্যাপার। এর অর্থ আমার কাছে তাঁদের প্রত্যাশা অনেক। এই মনোনয়নটি আমাকে দারুণ উৎসাহ দেবে। আমি অত্যন্ত খুশি। পুরস্কারটি পেলে আরও ভালো লাগবে।
মন্তব্য িনয়েছেন:মনজুর কাদেরহাবিবুল্লাহ িসদ্দিকশরীফ নাসরুল্লাহনাদিয়া মাহমুদ ওমনজুরুল আলম
