

আর মাত্র নয় দিন বাকি। আগামী ২৮ এপ্রিল মুক্তি পেতে যাচ্ছে ‘বাহুবলী: দ্য কনক্লুশন’। দর্শকদের তর সইছে না যেন। মুক্তির দিন যতই ঘনিয়ে আসছে, প্রযোজনা প্রতিষ্ঠানও ছবি সম্পর্কে একটি করে তথ্য প্রকাশ করছে।কিছুদিন আগে জানা গেল, ‘বাহুবলী’ ছবিতে প্রভাসকে দেখা যাবে তিনটি চরিত্রে। কোন চরিত্র সেগুলো? বাহুবলীর ভক্তরা আগেই জানতেন, দুটি হচ্ছে আমরেন্দ্র বাহুবলী ও মহেন্দ্র বাহুবলীর। কিন্তু তৃতীয় চরিত্র কোনটি? সম্প্রতি জানা গেল তৃতীয় চরিত্রটি হচ্ছে, অমরেন্দ্র বাহুবলীর বাবা মহারাজা বিক্রমাদেবের। বিক্রমাদেবকে দেখা যাবে মহেষ্মতি রাজ্যের রাজা হিসেবে।‘বাহুবলী’র প্রথম কিস্তিতে মহারাজা বিক্রমাদেবের ছবি দেখানো হয়েছিল। এবার ছবি থেকেই বাস্তবে নেমে আসবে এ চরিত্রটি। ভারতে ৬ হাজার পাঁচ শ প্রেক্ষাগৃহের পাশাপাশি উত্তর আমেরিকার ১ হাজার প্রেক্ষাগৃহে মুক্তি পাচ্ছে ছবিটি। আন্তর্জাতিক ছবি হিসেবে এ এক অনন্য রেকর্ড। ‘বাহুবলী’র প্রথম কিস্তি বিশ্বজুড়ে আয় করেছিল ছয় শ কোটি রুপি। অভিনয় করেছেন প্রভাস, আনুশকা শেঠি, রানা দাগুবাতি, তামান্নাহ ভাটিয়া প্রমুখ। ইন্ডিয়ান এক্সপ্রেস।
