
সঞ্জয় গুপ্ত পরিচালিত পরবর্তী ছবিতে কাজ করবেন বলিউডের অভিনেতা হৃতিক রোশন। একটা সময় কারিনা কাপুর হৃতিকের জুটি হয়ে অভিনয় করেছিলেন। কিন্তু দিন বদলেছে। কারিনার ‘না’-এর পর এখন কে হবেন হৃতিকের পরবর্তী নায়িকা? কারিনা কাপুর খান নাকি শ্রদ্ধা কাপুর? সঞ্জয়ের এ ছবিতে হৃতিকের বিপরীতে নায়িকা হিসেবে কে কাজ করবেন— তা নিয়ে বাড়ছে উৎ​কণ্ঠা, চলছে এখন নানা গুজব।
এ ছবিতে কারিনা কাপুর খানের কাজ করার কথা থাকলেও; কারিনা কাজের প্রস্তাব ফিরিয়ে দেওয়ার পর শক্তি কাপুরের মেয়ে গায়িকা ও বলিউডের নবাগত অভিনেত্রী শ্রদ্ধা কাপুরকে এ ছবির নায়িকা হিসেবে কাজ করতে বলা হয়েছিল।এদিকে, এ ছবির প্রযোজক হৃতিকের বাবা রাকেশ রোশন বলেছেন, ‘আমরা এখনো এ ছবি নিয়ে সিদ্ধান্তের একেবারে প্রাথমিক পর্যায়ে আছি। কোনো প্রকার চূড়ান্ত সিদ্ধান্ত গ্রহণ করা হয়নি। হাতে দুটি চিত্রনাট্য (স্ক্রিপ্ট) আছে। আমরা এখনো ভাবছি কোনটি নির্মাণ করব। ”১৯৭৪ সালের ১০ জানুয়ারি মুম্বাইয়ে জন্মগ্রহণ করেন বলিউডের এই জনপ্রিয় অভিনেতা। বলিউডে ২০০০ সালে প্রথম ছবি ‘কহো না পেয়ার হ্যায়’-এর মাধ্যমে তারকাখ্যাতি পেয়েছিলেন হৃতিক। তাঁর অভিনীত ‘ধুম টু’, ‘যোধা আকবর’, ‘মিশন কাশ্মীর’— এসব ছবি বক্স অফিসে তুমুল ব্যবসা করে এবং নন্দিত হয়। ছবিতে হৃতিক রোশনের অভিনয়ও প্রশংসিত হয়। টিএনএন। এনডিটিভি।
