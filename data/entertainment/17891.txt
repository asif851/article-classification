
সম্প্রতি ‘নিউইয়র্ক পোস্ট’ পত্রিকার এক খবরে বলা হয়েছে, হাসপাতাল ত্যাগের অনুমতি পাওয়ার পর বাড়ির পাট চুকিয়ে বোর্ডিং স্কুলে ভর্তি হবে জ্যাকসন-কন্যা প্যারিস।ঘুমের বড়ি খেয়ে ও কবজির রগ কেটে গত ৫ জুন আত্মহত্যা করার চেষ্টার পর থেকে প্যারিস যুক্তরাষ্ট্রের ইউসিএলএ মেডিকেল সেন্টারে আছে। শারীরিকভাবে সেরে উঠলেও মানসিকভাবে এখনো পুরোপুরি ধাতস্থ হতে না পারায় সেখানে তার মানসিক চিকিৎসা চলছে।|এ প্রসঙ্গে ঘনিষ্ঠ একটি সূত্র জানিয়েছে, যেকোনো উপায়ে প্যারিসকে পুরোপুরি সুস্থ করে তোলার জন্য দৃঢ়প্রতিজ্ঞ তার মা ডেবি রো ও দাদি ক্যাথরিন জ্যাকসন। তাঁরা মনে করছেন, ঘরে ফেরার মতো মানসিক অবস্থায় নেই ১৫ বছর বয়সী প্যারিস। এ জন্য ডায়মন্ড র্যাঞ্চ একাডেমিতে প্যারিসকে ভর্তি করানোর সিদ্ধান্ত নিয়েছেন ডেবি ও ক্যাথরিন।ব্যয়বহুল ওই আবাসিক প্রতিষ্ঠানে প্যারিসকে ভর্তি করাতে খরচ পড়বে ১০ মিলিয়ন মার্কিন ডলার। বিভিন্ন কারণে মানসিকভাবে বিপর্যস্ত শিশু-কিশোরদের চিকিৎসা দেওয়ার পাশাপাশি পড়ালেখা করানো হয় ডায়মন্ড র্যাঞ্চ একাডেমিতে।
এদিকে, ইন্টারনেট ও সামাজিক যোগাযোগ রক্ষার বিভিন্ন ওয়েবসাইট থেকে প্যারিসকে দূরে রাখতে চান ডেবি ও ক্যাথরিন। তাঁদের মতে, ইন্টারনেটে প্যারিস ও মাইকেল জ্যাকসনকে নিয়ে লেখা আজেবাজে নানা মন্তব্য চোখে পড়লে কখনোই পুরোপুরি সুস্থ হতে পারবে না প্যারিস।
