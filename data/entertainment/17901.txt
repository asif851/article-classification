
বিরাট কোহলি আর আনুশকা শর্মা। ক্রিকেট আর বলিউড মেলালে এ দুজনের কথাই এখন সবার আগে চোখে ভাসে। ক্রিকেট-বলিউড প্রেম উপাখ্যানের আলোচিত জুটি বিরাট কোহলি ও আনুশকা শর্মা প্রেম করছেন অনেক দিন থেকেই। ইশারা-ইঙ্গিতে প্রেমের কথা স্বীকার করলেও, কখনোই স্পষ্টভাবে নিজেদের প্রেমিক-প্রেমিকা হিসেবে পরিচয় দেয়নি এ জুটি। অবশেষে বিরাটের সঙ্গে প্রেমের কথা অকপটেই স্বীকার করলেন আনুশকা। বিরাটকে প্রেমিক স্বীকৃতি দিয়ে বললেন, ‘তার সঙ্গে প্রেমের সম্পর্কে জড়িয়েছি আমি। এই সম্পর্ককে আমি শ্রদ্ধা করি।’সম্প্রতি একটি সাক্ষাৎকারে আনুশকা বলেন, ‘আমি আমার প্রেম নিয়ে কথা না বলার একমাত্র কারণ হলো, মানুষ বুঝতে পারে না কোথায় সীমারেখা টানতে হবে। প্রকাশ্যে প্রেমের সম্পর্কে জড়ানোর কথা খুলে বলার পরও সবাই যদি একই প্রশ্ন বারবার জিজ্ঞেস করে, তাহলে আমার ব্যক্তিগত জীবনের প্রতি শ্রদ্ধা দেখানো হচ্ছে না বলেই মনে করব আমি।’ এক খবরে এমনটিই জানিয়েছে ওয়ান ইন্ডিয়া।আনুশকা আরও বলেন, ‘আমি কী করছি বা করছি না, তা আমার কাছে পুরোপুরি পরিষ্কার। কিন্তু তা নিয়ে আমি কথা বলতে চাই না। কারণ এতে আমার কাজ ক্ষতিগ্রস্ত হয়। মানুষ আমার কাজকে সিরিয়াসভাবে নেয় না।’আরও পড়ুন:বিরাট প্রসঙ্গে মুখ খুললেন আনুশকা শর্মা
অবশেষে বিরাট-আনুশকার স্বীকারোক্তি
