
শঙ্খচিল ছবির শুটিং চলাকালীন সাতক্ষীরার স্মৃতিচারণা করলেন প্রসেনজিৎ চট্টোপাধ্যায়। শুটিংয়ের জন্য অনেক ভোরে ঘুম থেকে উঠলে দেখতেন মন ভালো করা এক দৃশ্য। রাত সাড়ে তিনটায় সেখানকার নারীরা বেনারসি পরে দাঁড়িয়ে থাকতেন তাঁকে দেখার জন্য।গতকাল মঙ্গলবার শঙ্খচিল ছবির উদ্বোধনী প্রদর্শনীর আগে দুপুরে চ্যানেল আই কার্যালয়ে এক সংবাদ সম্মেলনে হাজির হয়েছিলেন শঙ্খচিল ছবির এই অভিনেতা। তিনি বলেন, ‘পশ্চিমবঙ্গের মতো বাংলাদেশের ছেলেমেয়েরাও আমাকে “বুম্বা দা” বলে ডাকে।’ সংবাদ সম্মেলনে ছবি মুক্তির অনুভূতি প্রকাশ করেন অভিনেতা মামুনুর রশীদ, কণ্ঠশিল্পী ফেরদৌস আরা, অভিনেত্রী কুসুম শিকদার ও সাঁঝবাতি।সংবাদ সম্মেলনে অন্যদের মধ্যে উপস্থিত ছিলেন চ্যানেল আইয়ের ব্যবস্থাপনা পরিচালক ফরিদুর রেজা সাগর, প্রযোজক হাবিবুর রহমান খান প্রমুখ।শুক্রবার বাংলাদেশে ও পয়লা বৈশাখে ভারতের পশ্চিমবঙ্গে মুক্তি পাচ্ছে দুই বাংলার যৌথ প্রযোজনায় নির্মিত ছবিটি।
