
ঢাক ঢাক গুড় গুড় তো অনেক হলো। এবার আর কোনো বেগড়বাই নয়। সোজা ছাঁদনাতলায়! এই মুহূর্তে বি-টাউনের সবচেয়ে আলোচিত জুটি রণবীর কাপুর ও ক্যাটরিনা কাইফের সম্পর্কটা অবশেষে আনুষ্ঠানিক রূপ পেতে যাচ্ছে। ভারতীয় টিভি চ্যানেল ‘জুম’-এর বরাত দিয়ে জানানো হয়েছে, শিগগিরই দুই পরিবার একসঙ্গে বসে বিয়ের দিনক্ষণ চূড়ান্ত করবেন।শুভ কাজে দেরি করতে নেই। আর তাই বিয়েটাও হবে শিগগিরই। এই বছরের মধ্যেই। প্রেমের ক্ষেত্রে অতিথি পাখি স্বভাবের রণবীর এবার থিতু হয়েছেন বলেই শোনা যাচ্ছে। কয়েক ঘাটের জল খেয়ে ক্যাটরিনার পাণিই প্রার্থনা করছেন তিনি। স্পেনে দুজনের ছুটি কাটানোর বেশ কিছু রোমান্টিক মুহূর্তের ছবি ছড়িয়ে পড়েছে। রণবীরের নতুন ছবি জাগ্গা জাসুস-এর শুটিংয়ের জন্য ক্যাটরিনাও উড়াল দিচ্ছেন কেপটাউনে৷ টিএনএন৷
