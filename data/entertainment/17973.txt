
কয়েক বছর ধরে অস্কার পুরস্কারে বর্ণবৈষম্যের বিতর্ক ওঠায় এবারের অস্কার মনোনয়নে সাদাদের একক আধিপত্য ছিল না। কৃষ্ণবর্ণের অভিনয় শিল্পীরাও মনোনয়ন-দৌড়ে বেশ কয়েকটি ক্যাটাগরিতে এগিয়ে আছেন। স্ক্রিন অ্যাক্টরস গিল্ড অ্যাওয়ার্ড (এসএজি) অনুষ্ঠানেও পড়ল সেই ছাপ। এ বছরের এসএজি অ্যাওয়ার্ডে এবার বিজয়ী তালিকায় উঠে এসেছেন বেশ কয়েকজন কৃষ্ণবর্ণের অভিনয়শিল্পী।
সেরা ছবি ক্যাটাগরিতে পুরস্কার জিতেছে ‘মুনলাইট’। এ ছবির অভিনয়শিল্পীরা বেশির ভাগই কৃষ্ণবর্ণের। ‘কাস্ট ইন এ মোশন পিকচার’ বিভাগে সেরা ছবির পুরস্কার জিতে নেয় ‘হিডেন ফিগারস’। সেরা অভিনেতার (পুরুষ) পুরস্কার জেতেন ড্যানজেল ওয়াশিংটন, সেরা সহ-অভিনেতার পুরস্কার জেতেন মাহেরসালা আলী, সেরা সহ-অভিনেত্রীর পুরস্কার জেতেন ভায়োলা ডেভিস। সিনেমা ও টেলিভিশন মিলে ১৩টি পুরস্কারের সাতটি পেয়েছেন সাদা বর্ণের বাইরের লোক।
গতকাল রোববার ২৩তম এসএজি অ্যাওয়ার্ড দেওয়া হয়। অনুষ্ঠানে ‘লাইফ টাইম অ্যাওয়ার্ড’ দেওয়া হয় লিলি টমলিনকে। পিপল
