
শুরু হলো ‘মিশন: ইম্পসিবল’ সিরিজের ষষ্ঠ কিস্তির কাজ। ছবি শেয়ারের সাইট ইনস্টাগ্রামে প্রথম দিনের শুটিংয়ের ছবি প্রকাশ করা হয়। প্রথম দিনের শুটিংয়ে টমকে দেখা গেল ‘মিশন ইম্পসিবল’ স্টাইলে।
শুটিং শুরু হয়েছে গত শনিবার। ছবির অভিনয়শিল্পী, পরিচালক ও কলাকুশলীরা শুটিংয়ের বিভিন্ন ছবি পোস্ট করছেন সামাজিক যোগাযোগমাধ্যমে। প্রথম দিনের শুটিংয়েই পরিচালক ক্রিস কুয়ারি নিয়ে এসেছেন আস্ত এক হেলিকপ্টার। উপস্থিত ছিলেন হান্ট চরিত্রের অভিনয়শিল্পী টম ক্রুজ। কিন্তু দেখা যায়নি হেনরি কাভিলকে। খুব শিগগির তিনি যুক্ত হবেন ছবির ইউনিটে। আরও অনেক অভিনয়শিল্পীকে দেখা গেছে শুটিংয়ে।শুটিং দৃশ্যে দেখা যায়, হেলিকপ্টার থেকে একজন বন্দীকে পুলিশের গাড়িতে পাহারা দিয়ে নেওয়া হচ্ছে। কিন্তু দৃশ্যটি সম্পূর্ণ বোঝা যায়নি। বোঝার জন্য ভক্তদের অপেক্ষা করতে হবে ছবি মুক্তি পর্যন্ত। বিস্তারিত আর কিছু জানাননি পরিচালক। বললেন, ‘এম আই’-এর আগের সিনেমাগুলোর চেয়েও ভয়ংকর স্ট্যান্ট থাকছে এবারের কিস্তিতে। ইন্টারন্যাশনাল বিজনেস টাইম
