
বাংলাদেশি চলচ্চিত্রের কিংবদন্তি অভিনেতা রাজ্জাকের ৭৫ বছর বয়সে পর্দাপন উপলক্ষে সংগীতশিল্পী বাপ্পা মজুমদার তৈরি করেছেন একটি গান। সুর ও সংগীত পরিচালনার পাশাপাশি গানটিতে কণ্ঠও দিয়েছেন তিনি। গানে আ​রও কণ্ঠ দিয়েছেন কুমার বিশ্বজিৎ, ফাহমিদা নবী ও আঁখি আলমগীর।‘তোমার আলোয় পৃথিবীটা আরও রঙিন হলো, স্বপ্নের ফেরিওয়ালা তুমি স্বপ্ন প্রদীপ জ্বালো’—এমন কথার এই গান লিখেছেন ওমর ফারুক।আ​গামীকাল ২৩ জানুয়ারি নায়করাজ রাজ্জাকের জন্মদিন। এই অভিনেতাকে শ্রদ্ধা জানাতে গানটি তৈরি করা হয়েছে।এদিকে গানটির সর্বশেষ অবস্থা জানিয়ে বৃহস্পতিবার রাতে ফেসবুকে একটি পোস্ট দিয়েছেন বাপ্পা মজুমদার। তাতে তিনি লিখেছেন, ‘নায়করাজ রাজ্জাককে নিয়ে তৈরি গানটির কাজ মাত্রই শেষ করলাম। তাঁর মতো একজন কিংবদন্তি অভিনেতাকে নিয়ে এমন একটি গান তৈরি করাটা অনেক বেশি আনন্দের। আর এই গানটি তৈরিতে কুমার বিশ্বজিৎ দা, ফাহমিদা নবী আপা ও আঁখি আলমগীর যে সহযোগিতা করেছেন তা-র জন্য তাঁদেরও ধন্যবাদ। আমি এমন একটি আয়োজনের অংশ হতে পেরে সম্মানিত বোধ করছি।’এদিকে এই গানে কণ্ঠ দিতে পেরে দারুণ খুশি ফাহমিদা নবী। তিনি বাপ্পা মজুমদারের প্রতিও কৃতজ্ঞ। বললেন, ‘একজন কিংবদন্তি অভিনয়শিল্পীকে সম্মান জানানোর জন্য এটা খুবই চমৎকার একটি উদ্যোগ। এই উদ্যোগের অংশ হওয়াটা অনেক বেশি আনন্দের।’
