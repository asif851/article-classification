
এনটিভির রিয়েলিটি শো ‘মার্কস অলরাউন্ডার’ প্রতিযোগিতার একটি পর্বে অতিথি বিচারক হিসেবে হাজির হয়েছিলেন অনন্ত। সেখানেই সেরা পাঁচ প্রতিযোগীর পারফরম্যান্স দেখে মুগ্ধ হয়ে যান তিনি। ঘোষণা দেন এদের দুজন প্রতিযোগীকে নিজের পরবর্তী ছবি দ্য স্পাই—অগ্রযাত্রার মহানায়ক-এ অভিনয়ের সুযোগ দেবেন। ছোট অনন্ত আর বর্ষাকে নির্বাচিত করে ফেললেন অনন্ত।মার্কস অলরাউন্ডার ২০১৪-এর প্রাথমিক ও মাধ্যমিক গ্রুপের এই সপ্তাহের থিম ‘বাংলা চলচ্চিত্রের সোনালি গৌরবময় অতীত’। পর্ব দুটির নামও রাখা হয়েছে ‘রুপালি পর্দার সোনালি অতীত’। অতিথি বিচারক হিসেবে উপস্থিত ছিলেন চলচ্চিত্র নায়ক আলমগীর এবং বর্তমান সময়ের আলোচিত নায়ক অনন্ত জলিল। এ প্রতিযোগিতার বিচারক ছিলেন শমী কায়সার, পার্থ বড়ুয়া ও ঈশিতা।চিত্রনায়ক আলমগীর মার্কস অলরাউন্ডারের অতিথি বিচারক ছিলেন ২৪ অক্টোবর। আজ বিচারক থাকবেন অনন্ত জলিল।এ প্রসঙ্গে অনন্ত বলেন, ‘আমি কয়েকটি রিয়েলিটি শোতে অতিথি বিচারক হয়েছি। কিন্তু মার্কস অলরাউন্ডার পুরোপুরি ব্যতিক্রম। আমাদের দেশের শিশুরা যে এত প্রতিভাবান তা নতুনভাবে উপলব্ধি করলাম। এ ধরনের একটি অনুষ্ঠান আয়োজন করার জন্য সংশ্লিষ্ট সবার প্রতি আমার আন্তরিক অভিনন্দন।অনন্ত জলিল এখন তাঁর পরবর্তী ছবি দ্য স্পাই—অগ্রযাত্রার মহানায়ক-এর পরিকল্পনা নিয়ে ব্যস্ত। নভেম্বরে ছবিটির শুটিং শুরুর কথা থাকলেও আপাতত তা করতে পারবেন না বলে জানান। বললেন, চিকিৎসক জানিয়েছেন ডিসেম্বরের শুরু অথবা মাঝামাঝিতে বর্ষা মা হবেন। এই সময়টাতে তাঁর কাছাকাছি বেশি থাকার চেষ্টা করছি। ব্যবসায়িক ব্যস্ততার পরই তাঁকে সময় দিচ্ছি। তাই বর্ষার মা হওয়ার পরই ছবিটির কাজ শুরু করার সিদ্ধান্ত নিয়েছি।অনন্ত তাঁর নতুন ছবির জন্য খুদে দুই অভিনয়শিল্পীকে বাছাই করতে পেরে খুবই আনন্দ পেয়েছেন।
