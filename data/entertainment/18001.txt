
কবে? ভক্তরা অধীর আগ্রহে অপেক্ষা করছেন সেই দিনটার। যেদিন নতুন মিউজিক ভিডিও ‘সাম গার্ল’ মুক্তি দেবেন জেনিফার লোপেজ। এখনো এ ব্যাপারে আনুষ্ঠানিক ঘোষণা না এলেও শোনা যাচ্ছে ১৬ জানুয়ারি ‘আমেরিকান আইডল’ অনুষ্ঠানে প্রচারিত হবে লোপেজের নতুন ভিডিওটি।১৫ জানুয়ারি শুরু হচ্ছে জনপ্রিয় রিয়েলিটি অনুষ্ঠান ‘আমেরিকান আইডল’-এর ১৩তম মৌসুম। বিচারক হিসেবে আবার ফিরে আসছেন জেলো। নতুন বছরে, নতুন আমেরিকান আইডলে ভক্তদের জন্য উপহার হিসেবেই গানটি লোপেজ দিতে চান। ক্রিস ব্রাউন ও করি রুনির সঙ্গে মিলে গানটি বানিয়েছেন লোপেজ। ভিডিওটি পরিচালনা করেছেন স্টিভের গোমিলিয়ন ও ডেনিস লিউপল্ড। আইএএনএস।
