
বান্ধবী টেলর সুইফটকে পেছনে ফেলে সবচেয়ে বেশি অনুসারী নিয়ে গত মার্চ মাসে ইনস্টাগ্রামের রানি হলেন গায়িকা সেলেনা গোমেজ। এবার সেই রাজ্যে নতুন ইতিহাস গড়লেন এই শিল্পী। সম্প্রতি তাঁর ইনস্টাগ্রামের একটি ছবিতে ‘লাইক’ পড়েছে ৪০ লাখেরও বেশি। এর আগে এই ছবি শেয়ারের সাইটে এত ‘লাইক’ আর অন্য কারও ছবিতে পড়েনি।ইনস্টাগ্রামে সেলেনা গোমেজের অনুসারীর সংখ্যা প্রায় ৮ কোটি ৯২ লাখ। ৪০ লাখ ‘লাইক’ পাওয়া ছবিটি সেলেনা পোস্ট করেছেন দুই সপ্তাহ আগে। ছবিতে সুইফটকে একটি কোমল পানীয়র বোতল হাতে দেখা গেছে। বোতলের গায়ে তাঁর গান ‘মি অ্যান্ড দ্য রিদম’-এর ‘ইউ আর দ্য স্পার্ক’ কথাগুলো লেখা ছিল। ছবিটি দিয়ে সেলেনা তাতে লিখেছেন, ‘বোতলে যখন তোমার গানের কথা লেখা!’অনুসারীর দিক থেকে ইনস্টাগ্রামে সেলেনার পরই টেলর সুইফটের অবস্থান। সুইফটের অনুসারীর সংখ্যা ৮ কোটি ৫২ লাখ। এরপর ৭ কোটি ৮০ লাখ অনুসারী নিয়ে আরেক গায়িকা আরিয়ানা গ্রান্ডে ও ৭ কোটি ৭০ লাখ অনুসারী নিয়ে বিয়েন্স ইনস্টাগ্রামে এগিয়ে রয়েছেন। ৭ কোটি ৬৭ লাখ অনুসারী নিয়ে তাঁদের পরের অবস্থানেই রয়েছেন মিডিয়া ব্যক্তিত্ব ও মডেল কিম কার্দাশিয়ান। পিপল।
