
বলিউডের তারকাদের হলিউডে পাড়ি জমানোর বিষয়টা যখন পাল্লা দিয়ে চলছে, কারিনা কাপুর তখন স্রেফ জানিয়ে দিলেন, হলিউড তাঁকে মোটেও টানে না! হলিউডের ছবিতে কাজ করতে আগ্রহী কি না—জানতে চাওয়া হলে তিনি বলেছেন, ‘হলিউডে আমার কোনো আগ্রহ নেই।’
কারিনা আরও বলেন, ‘আজ সারা বিশ্বের মানুষ হিন্দি ছবি দেখছে এবং হিন্দি ছবি অন্য ভাষাতে অনুবাদ করা হচ্ছে। তাই বিষয়টি এমন নয় যে তাঁরা (পশ্চিমারা) অন্য অভিনেত্রীদের চেনেন না।’ নতুন ছবি ‘কি অ্যান্ড কা’ নিয়ে ব্যস্ত সময় পার করা অভিনেত্রী কারিনা বলেছেন, ‘হলিউডে কাজ করার জন্য ভিন্ন মাত্রার শক্তি এবং আত্মনিবেদন দরকার। কিন্তু আমার মনে হয় না সেসব আমার মধ্যে আছে।’‘কি অ্যান্ড কা’ ছবিটি করার জন্য স্বামী সাইফ আলী খানের সমর্থন ও অনুমোদনের প্রশংসা করেন কারিনা। তিনি বলেন, ‘সঙ্গীর সমর্থন খুবই গুরুত্বপূর্ণ বিষয়। আমার সঙ্গী যদি সমর্থক না হতো, তাহলে আমি ‘কি অ্যান্ড কা’-এর মতো ছবি করতে পারতাম না।’কারিনা জানান, ছবিটি সাইফের কাছে ‘প্রগতিশীল’ বলে মনে হয়েছে।অর্জুন কাপুর ও কারিনা কাপুর অভিনীত আর বালকির পরিচালনায় এপ্রিলের ১ তারিখে ‘কি অ্যান্ড কা’ ছবিটি মুক্তি পাওয়ার কথা রয়েছে। ইন্ডিয়ান এক্সপ্রেস।
