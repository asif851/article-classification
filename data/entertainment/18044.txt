
মা দিবসের আগে, মা নয়, বাবাকেই মনে পড়ে গেল শাহরুখ খানের!রুপালি পর্দায় অনেক গল্প শুনিয়েছেন। কিন্তু তাঁর নিজের জীবনের গল্পটাও রুপালি পর্দার মতোই। ১৯৮০ সালে বাবাকে হারিয়েছেন। শাহরুখের বয়স তখন মাত্র ১৫। মা-ও বেশি দিন থাকেননি। ১৯৯১ সালে মাকেও হারান। মায়ের শূন্যতা তো অনুভব করেনই, তবে বাবাকেই যেন বেশি করে তারাদের মাঝে খুঁজে ফেরেন শাহরুখ।এক মেয়ে আর দুই ছেলের বাবা শাহরুখ মা দিবসের আগে টুইট করেছেন, ‘আমি হয়তো হতে পারিনি...তবে আশা করি আমি আমার সন্তানদের আমার বাবার মতো করে মানুষ করব। আমি তাঁকে খুব মিস করি...এমনকি মা দিবসের আগের দিনও মিস করেছি।’ পিটিআই।
