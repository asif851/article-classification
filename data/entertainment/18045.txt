
সামাজিক মাধ্যম টুইটারে মাঝেমধ্যেই ঝাঁঝালো প্রসঙ্গ নিয়ে কথা বলেন বলিউড অভিনেতা ঋষি কাপুর। এবারও এর ব্যতিক্রম হলো না। ইদানিং সামাজিক যোগাযোগ মাধ্যমগুলোয় একটি ভারতীয় ফ্যাশন হাউজের ছেঁড়া পোশাকের ঈদ কালেকশন নিয়ে বেশ বিতর্ক হচ্ছে। ঋষি কাপুর সেই বিতর্কের সঙ্গে যোগ দিলেন। বিপনীবিতানে সাজানো ছেঁড়া সেই পোশাকের ছবি টুইটারে পোস্ট করে লিখেছেন, ‘দুটি কিনলে একটি ভিক্ষার থালা ফ্রি!’ আর এ নিয়েই এখন হাসি-ঠাট্টায় রীতিমতো সরগরম টুইটারে ঋষির অনুসারীরা। রণবীর কাপুরের বাবা ঋষি কাপুরের পোস্টটি শেয়ার করেছেন বলিউডের ‘স্টাইলিশ’ পরিচালক করণ জোহর। তাঁর কাছেও এই অদ্ভুতুড়ে ফ্যাশন একেবারে অর্থহীন মনে হয়েছে। তাহলে বুঝুন, বলিউডের নামীদামী ফ্যাশন সচেতন তারকারা যেখানে এই কিম্ভুতকিমার ফ্যাশন নিয়ে এমন মন্তব্য করছেন, সেখানে কি এই ‘আধুনিক’ পোশাক কোনোভাবেই অংশ হতে পারে ঈদ আনন্দের! স্কুপহুপ অবলম্বনে নাদিয়া নাহরিন রহমান
