
প্রায় তিন বছর পর আসছে সংগীতশিল্পী এস ডি রুবেলের নতুন অ্যালবাম। সংখ্যার দিক থেকে অ্যালবামটি ৩৭তম।নতুন এই অ্যালবামটির নাম অচেনা শহর। অ্যালবামটির বেশির ভাগ গানের গীতিকার ও সুরকার এস ডি রুবেল নিজেই। শুধু একটি গান লিখেছেন সুমন সরকার ও সুর করেছেন অশোক পাল। অচেনা শহর অ্যালবামে গান থাকছে পাঁচটি। এর মধ্যে একটি গানের মিউজিক ভিডিও তৈরি করার উদ্যোগ নেওয়া হয়েছে। ঈদুল আজহার আগেই প্রকাশ পাবে অ্যালবাম ও মিউজিক ভিডিও।নতুন অ্যালবাম সম্পর্কে এস ডি রুবেল বললেন, ‘অনেক দিন পর অ্যালবাম করছি। একটু সময় নিয়ে অ্যালবামটি করার কারণ, এখন গান শোনার পাশাপাশি দেখারও একটা ব্যাপার আছে। তাই ভেবে শ্রোতাদের চাওয়াকে পূরণ করেই গানগুলো করা হয়েছে।’এস ডি রুবেল বললেন, শুরুতে অ্যালবামটি প্রকাশ পাবে জিপি মিউজিক থেকে। পরে সিডি আকারে বাজারে আসবে। বছর তিনেক আগে তাঁর সর্বশেষ অ্যালবাম বৃষ্টি ছোঁব বলে প্রকাশিত হয়েছিল।
