
তুমুল জনপ্রিয় ধুম সিরিজের ষষ্ঠ ছবিতে অভিনয়ের মাধ্যমে ‘বলিউড বাদশাহ’ শাহরুখ খানের ছেলে আরিয়ানের বলিউডে অভিষেকের খচর চাউর হয়েছে সম্প্রতি। শোনা যাচ্ছে, ছবিটি পরিচালনা করবেন দিলওয়ালে দুলহানিয়া লে যায়েঙ্গে খ্যাত বলিউডের চলচ্চিত্র নির্মাতা ও প্রযোজক আদিত্য চোপড়া। এ ছাড়া ধুম ৪ ছবিতে ‘ব্যাড বয়’ তকমা পাওয়া বলিউডের অভিনেতা সালমান খান খলচরিত্রে অভিনয় করবেন বলেও খবর ভাসছে। গত বছর মুক্তি পাওয়া আমির খান অভিনীত ধুম ৩ ছবিটি বক্স অফিসে ধুন্ধুমার কাণ্ড ঘটিয়েছে। ছবিটির ব্যাপক সাফল্যের পর এরই মধ্যে এর পরবর্তী সিক্যুয়েলের ঘোষণা দেওয়া হয়েছে। বলিউডকেন্দ্রিক বিভিন্ন সংবাদমাধ্যমে প্রকাশিত খবরে বলা হয়েছে, ধুম ৪ ছবিতে নেতিবাচক চরিত্রে দেখা যাবে সালমান খানকে। শাহরুখের বড় ছেলে আরিয়ানের বয়স এখন ১৭। তিনি বর্তমানে যুক্তরাজ্যে পড়ালেখা করছেন। সম্প্রতি এক খবরে জিনিউজ জানিয়েছে, ধুম ৬ ছবিতে খলচরিত্রে অভিনয়ের মাধ্যমে বড় পর্দায় যাত্রা শুরু করবেন শাহরুখপুত্র আরিয়ান। অভিষেক ছবিতে আদিত্য চোপড়ার পরিচালনায় অভিনয় করবেন তিনি। অবশ্য এখন পর্যন্ত এ বিষয়ে আদিত্য চোপড়া ও শাহরুখের পক্ষ থেকে নিশ্চিত করে কিছু জানানো হয়নি।আরও পড়ুন আরিয়ান না আবরাম?‘লেডিস ম্যান’ আরিয়ান!ডুবে ডুবে জল খাচ্ছে আরিয়ান-নব্য!
