
আমন্ত্রণ, তৌসিফের অ্যালবাম। এই অ্যালবামের প্রথম দুটি গান ‘আমারে ছাড়িয়া’ ও ‘জান পাখি’। এবার গান দুটির মিউজিক ভিডিও তৈরি হয়েছে। পরিচালনা করেছেন এস এম তুষার।তৌসিফ বলেন, ‘এর আগে আমার কয়েকটি গানের মিউজিক ভিডিও হয়েছে। কিন্তু এবারের মিউজিক ভিডিও দুটি একেবারেই আলাদা হয়েছে। কারণ, মিউজিক ভিডিও নির্মাণের জন্য খরচে কোনো কার্পণ্য করা হয়নি। প্রথম গানটিতে মডেল হয়েছেন আর জে নিরব ও উপমা আর দ্বিতীয়টিতে মুক্তা হাসান ও তুষার। শিগগিরই মিউজিক ভিডিও দুটি বিভিন্ন টিভি চ্যানেলে প্রচারিত হবে।’
