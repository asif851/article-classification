
কাল ১৫ মার্চ ২৩-এ পা দেবেন বলিউড অভিনেত্রী আলিয়া ভাট। এমনিতে জন্মদিন ঘটা করে পালন করার পক্ষে নন এই শানদার তারকা। তবে এবারের জন্মদিনটা একটু ভিন্নভাবে পালনের পরিকল্পনা করেছেন তিনি। এখন তো আর সেই ছোট্ট মেয়েটি নন আলিয়া। এ বছর ‘বাবার হোটেল’ থেকে বেরিয়ে নতুন ঠিকানায় যাচ্ছেন তিনি। আলিয়া তাঁর মা-বাবার বাড়ি ছেড়ে উঠছেন নিজের কেনা ফ্ল্যাটে। জন্মদিনে এই ফ্ল্যাট নিজেকে উপহার দিয়েছেন আলিয়া। তাঁর নতুন বাড়িতে একটি পার্টির আয়োজন করবেন বলেও খবর ছড়িয়েছে বলিউডে। পার্টির থিম ‘বলিউড’ এবং আলিয়া অভিনীত ছবির জনপ্রিয় সব গান। টাইমস অব ইন্ডিয়া।
