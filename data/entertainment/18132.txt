
জেমকন সাহিত্য পুরস্কার ২০১৪ পেলেন কথাসাহিত্যিক হাসান আজিজুল হক এবং জেমকন তরুণ কথাসাহিত্য পুরস্কার পেলেন আফসানা বেগম। হাসান আজিজুল হক তাঁর সাবিত্রী উপাখ্যান উপন্যাসটির জন্য এ পান পুরস্কার। একই সঙ্গে ‘দশটি প্রতিবিম্বের পাশে’ পাণ্ডুলিপির জন্য জেমকন তরুণ কথাসাহিত্য পুরস্কার পেলেন আফসানা বেগম। রাজধানীর একটি হোটেলে আয়োজিত অনুষ্ঠানে গত শনিবার এ পুরস্কার তুলে দেওয়া হয় দুই লেখকের হাতে। পুরস্কারের আর্থিক মূল্য হিসেবে হাসান আজিজুল হককে দেওয়া হয় নগদ তিন লাখ টাকা, সঙ্গে ক্রেস্ট ও সম্মাননাপত্র৷ আফসানা বেগমকে দেওয়া হয় নগদ ৭৫ হাজার টাকা, ক্রেস্ট ও সম্মাননাপত্র। জেমকন গ্রুপের চেয়ারম্যান কাজী শাহেদ আহমেদ পুরস্কারপ্রাপ্তদের হাতে এ পুরস্কার তুলে দেন।অনুষ্ঠানে শুভেচ্ছা বক্তব্য দেন জেমকন গ্রুপের পরিচালক কাজী আনিস আহমেদ।অনুষ্ঠানে পুরস্কারপ্রাপ্ত সাবিত্রী উপাখ্যান উপন্যাস সম্পর্কে আলোচনা করেন ভারতের কবি রণজিৎ দাশ। গান করেন অভী চৌধুরী ও ঝুমুর আহমেদ৷
