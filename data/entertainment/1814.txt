
চলতি মাসের শুরুর দিকে মুক্তি পেয়েছে তুমুল জনপ্রিয় ‘ফাস্ট অ্যান্ড ফিউরিয়াস’ সিরিজের সপ্তম ছবি ‘ফিউরিয়াস ৭ ’। বিশ্বজুড়ে দুর্দান্ত ব্যবসা করছে ছবিটি। এই সাফল্যের রেশ না ফুরোতেই গতকাল বৃহস্পতিবার সিরিজের অষ্টম ছবি মুক্তির দিন ঘোষণা করলেন ছবির প্রধান অভিনয়শিল্পী ও প্রযোজক ভিন ডিজেল। ঘোষণা অনুযায়ী, ২০১৭ সালের ১৪ এপ্রিল মুক্তি পাবে ‘ফাস্ট অ্যান্ড ফিউরিয়াস ৮ ’।মুক্তির পরপরই গ্লোবাল বক্স অফিসে সাড়া ফেলে দিয়েছে ‘ফিউরিয়াস ৭ ’। এরই মধ্যে বিশ্বের বিভিন্ন দেশ থেকে ১০০ কোটি ডলারেরও বেশি আয় করেছে প্রয়াত পল ওয়াকার অভিনীত সর্বশেষ এই ছবি। এবার গর্জন তুলবে সিরিজের পরবর্তী ছবি ‘ফাস্ট অ্যান্ড ফিউরিয়াস ৮ ’। অবশ্য ছবিটিতে অভিনয় করা হবে না পল ওয়াকারের। এবারই প্রথম পল ওয়াকারকে ছাড়া মুক্তি পাবে ‘ফাস্ট অ্যান্ড ফিউরিয়াস’ সিরিজের কোনো ছবি। এক খবরে এমনটিই জানিয়েছে এএফপি।‘ফাস্ট অ্যান্ড ফিউরিয়াস ৮’ ছবি মুক্তির দিন ঘোষণা করতে গিয়ে ভিন ডিজেল বলেন, ‘আমরা সিরিজের সেরা ছবি তৈরি করতে যাচ্ছি। সিরিজের অষ্টম ছবি মুক্তি পাবে ২০১৭ সালের ১৪ এপ্রিল।’ পল ওয়াকারকে স্মরণ করে ভিন ডিজেল আরও বলেন, ‘এর আগে এই মঞ্চে আমার সঙ্গে ছিলেন আমার ভাই প্যাবলো। সেদিনের ভিডিও ক্লিপ দেখার পর এখানে আসাটা আমার জন্য সত্যিই অনেক কঠিন ছিল। আমি কোনোভাবেই আমার আবেগ ধরে রাখতে পারছিলাম না।’অবশ্য ‘ফাস্ট অ্যান্ড ফিউরিয়াস ৮’ ছবি সম্পর্কে বিস্তারিত কিছু জানাননি ভিন ডিজেল। ছবিতে কারা অভিনয় করবেন সে বিষয়েও মুখ খোলেননি তিনি।আরও পড়ুন১৭ দিনেই বিলিয়নিয়ার!বিলিয়ন ডলার ক্লাবে ঢুকতে যাচ্ছে ‘ফিউরিয়াস ৭’!
