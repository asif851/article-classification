
ডার্টি পিকচার দিয়ে বক্স অফিস দাপিয়ে বেড়িয়েছেন বিদ্যা বালান। ছবিটি তৈরি হয়েছিল দক্ষিণ ভারতের বিতর্কিত অভিনেত্রী সিল্ক স্মিতার জীবনী নিয়ে। এর সাফল্যের পর থেকে জীবনীনির্ভর ছবির প্রস্তাবে বিদ্যার অবস্থা একেবারে নাজেহাল। প্রায় রোজই বিদ্যার কাছে আসে একাধিক জীবনীনির্ভর পাণ্ডুলিপি। তবে বিদ্যার ঘনিষ্ঠ একজন জানিয়েছেন, কিছুদিন আগে এই অভিনেত্রীর কাছে দুিট ভিন্নধর্মী জীবনী এসেছে। প্রথমটি পাকিস্তানের সাবেক প্রধানমন্ত্রী বেনজির ভুট্টোর, অপরটি পশ্চিমবঙ্গের কিংবদন্তি সুচিত্রা সেনের। এই দুিট পাণ্ডুলিপি নিয়েই ভাবছেন বিদ্যা। সূত্র জানায়, অভিনেত্রী বিদ্যা খানিকটা দ্বিধায় আছেন। শেষ অবধি কাকে বেছে নেবেন তিনি, বাংলার সুচিত্রাকে? নাকি পাকিস্তানের বেনজিরকে? তবে শেষ সিদ্ধান্ত যা-ই হোক না কেন, বিদ্যাকে দুই রূেপ গ্রহণ করতেই প্রস্তুত বলিউডের দর্শক মহল, এমন ধারণা বলিউডবোদ্ধাদের। টিআইও
