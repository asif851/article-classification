
২৬ ফেব্রুয়ারি হলিউডের ডলবি থিয়েটারে বসতে যাচ্ছে চলচ্চিত্র জগতের সবচেয়ে জমকালো আয়োজন ‘অস্কার’-এর এবারের আসর। ইতিমধ্যে প্রতিযোগিতার দৌড়ে মনোনয়ন পাওয়া ছবিগুলোর নাম ঘোষণা করেছে আয়োজক কমিটি। মনোনীতদের নিয়ে প্রথম আলোর এবারের আয়োজন ‘অস্কারে দৌড়ে যাঁরা’। আজ ‘অস্কার দৌড়ে যাঁরা-২’–এ থাকল সেরা ছবি বিভাগে মনোনয়ন পাওয়া ‘লায়ন’ ছবি নিয়ে কিছু তথ্য।ছবির নাম: লায়নপরিচালনা: গার্থ ডেভিসঅভিনয়ে: দেব প্যাটেল, রুনি মারা, নিকোল কিডম্যান, সানি পাওয়ার প্রমুখসারো ও গুড্ডু দুই ভাই। কয়লা চুরি করে দুধ ও খাবার খাওয়া নিত্য কাজ। একদিন দুজন ট্রেন স্টেশনে কয়লা চুরি করতে গিয়ে হারিয়ে যায় সারো। আর ফিরে আসে না। পরে অস্ট্রেলীয় এক পরিবার দত্তক হিসেবে নেয় সারোকে। সেখানে সে বড় হয়। তারপর সে খোঁজা শুরু করে তাঁর সেই পুরোনো বস্তির বাড়ি। নিজের মাটিতে নিজ ঘর খুঁজে বের করে সারো। গল্পটি এক ভারতীয় কিশোরের নিজের ঘর খুঁজে ফেরার গল্প। সারোর চরিত্রে অভিনয় করেছেন দেব প্যাটেল। অস্কারজয়ী ছবি ‘স্লামডগ মিলিয়নিয়ার’ দিয়ে যিনি তাক লাগিয়েছিলেন এর আগে। গত বছর ‘দ্য ম্যান হু নিউ ইনফিনিটি’ ছবিতে ভারতীয় গণিতবিদ শ্রীনিবাস রামানুজনের চরিত্রে অভিনয় করে প্রশংসা কুড়িয়েছেন। ‘লায়ন’ ছবিতেও করেছেন অসাধারণ অভিনয়। এ ছবির জন্য সহ–অভিনেতা হিসেবে তিনি এবারের অস্কার আসরে মনোনয়ন পেয়েছেন। ছবিটি সেরা ছবির ক্যাটাগরিসহ মনোনয়ন পেয়েছে মোট ছয়টি। এ ছাড়া সহ–অভিনেত্রী হিসেবে নিকোল কিডম্যান, চিত্রনাট্যে গ্রেগ ফ্রেজার, সংগীতে ডাস্টিন ও’হ্যালোরান ও হাউশকা এবং অ্যাডাপ্টেড স্ক্রিন প্লে শাখায় লুক ডেভিস মনোনয়ন পেয়েছেন।
আরও পড়ুন: 
অস্কার দৌড়ে যাঁরা-১
