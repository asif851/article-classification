
বছরটাকে হাসিমুখেই বিদায় জানাবেন জেনিফার লরেন্স। এ বছরটা যে তাঁকে সবচেয়ে বেশি আয় এনে দেওয়া হলিউড তারকা বানিয়ে দিয়েছে। না, শুধু অভিনেত্রীদের মধ্যে নয়, নারী-পুরুষ মিলিয়েই সবার ওপরে লরেন্স। বাঘা বাঘা অভিনেতাদের টপকে তাঁর এই অর্জন। তাই একটা বাড়তি স্যালুট কিন্তু লরেন্সের প্রাপ্য।বক্স অফিস মোজোর তথ্য থেকে এই তালিকা করেছে ফোর্বস। তাতে দেখা যায়, লরেন্স অভিনীত এক্স-মেন: ডেজ অব ফিউচার পাস্ট আর হাঙ্গার গেমস: মকিংজে, পার্ট ওয়ান তালিকায় ১৪০ কোটি ডলার আয় করেছে। এত বেশি ব্যবসা করতে পারেনি আর কোনো তারকার ছবি। ১২০ কোটি আয় করেছে ক্রিস প্রাটের ছবিগুলো। স্কারলেট জোহানসন অভিনীত ছবিগুলো এ বছর আয় করেছে ১১৮ কোটি ডলার। ছবি আয়ের দিক দিয়ে ‘বিলিয়নার’ আছেন আর একজনই। মার্ক ওয়ালবার্গ। তাঁর ছবিগুলোর আয় ছিল ১০০ কোটি ডলার। এসশোবিজ।
