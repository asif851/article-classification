
বাবা হারালেন অভিনয়শিল্পী উর্মিলা শ্রাবন্তী কর। আজ সকাল ১০টার দিকে রাজধানীর সিএমএইচ হাসপাতালে শেষ নিশ্বাস ত্যাগ করেন তার বাবা অনন্ত কর। বেশ কিছুদিন ধরে নানা ধরনের শারীরিক সমস্যা নিয়ে রাজধানীর সামরিক হাসপাতালে ভর্তি ছিলেন তিনি। কৃত্রিম উপায়ে (লাইফ সাপোর্ট) তাঁকে বাঁচিয়ে রাখার চেষ্টা করা হয়। কিন্তু সকল চেষ্টাই ব্যর্থ করে আজ সকালে মৃত্যুর কোলে ঢলে পড়েন অনন্ত কর। উর্মিলার বাবা অনন্ত কর ছিলেন বাংলাদেশ সেনাবাহিনীর অবসরপ্রাপ্ত কর্মকর্তা।এ দিকে উর্মিলা করের বাবার মৃত্যুতে শোক জানিয়েছেন বিভিন্ন অঙ্গনের তারকারা।
