
রাজা ৪২০ কমেডি ধাঁচের ছবি, জানালেন ছবির পরিচালক উত্তম আকাশ। তবে কমেডি ধাঁচের হলেও ছবিতে সমাজের অসংগতিগুলো তুলে আনা হয়েছে। আছে প্রেম, ভালোবাসা, অ্যাকশন। ছবির নাম ভূমিকায় অভিনয় করেছেন শাকিব খান। নতুন বছর শাকিব-অপু জুটির প্রথম ছবি এটি।কাল ৫ ফেব্রুয়ারি দেশের প্রেক্ষাগৃহে মুক্তি পাচ্ছে রাজা ৪২০।ছবিতে অভিনয় করেছেন শাকিব খান, অপু বিশ্বাস, অমিত হাসান, রাভিনা বৃষ্টি, সাদেক বাচ্চু, কাবিলা প্রমুখ।ছবির জন্য গান লিখেছেন আজমুল হুদা, শাহ আবদুল করিম ও জীবন মুরাদ। গানে কণ্ঠ দিয়েছেন এন্ড্রু কিশোর, মিলা, উমা খান, কিশোর, প্রশান্ত, নুসরাত পাঁপড়ি। গানের সুর ও সংগীত করেছেন শাহ আবদুল করিম (সংগ্রহ) আজমুল হুদা ও জীবন মুরাদ। গোধূলি ফিল্মসের ব্যানারে তৈরি হয়েছে ছবিটি।
