
আজ নন্দিত কথাসাহিত্যিক ও নির্মাতা হুমায়ূন আহমেদের জন্মদিন। এ উপলক্ষে টিভি চ্যানেলগুলোতে আজ নানাভাবে ঘুরেফিরে আসবেন তিনি, তাঁকে নিয়ে প্রচারিত হবে বিভিন্ন অনুষ্ঠান। এর মধ্য থেকে কয়েকটি অনুষ্ঠানের খবর...হুমায়ূন মেলাহুমায়ূন আহমেদের জন্মদিন উপলক্ষে চ্যানেল আই আয়োজন করেছে ‘হুমায়ূন মেলা’। চ্যানেল আই প্রাঙ্গণে এই মেলা শুরু হবে বেলা ১১টা পাঁচ মিনিটে। মেলায় থাকবে হুমায়ূন আহমেদের বিভিন্ন শিল্পকর্ম আর বইয়ের স্টল। থাকবে বিভিন্ন কুটির শিল্পের স্টল। মঞ্চে থাকবে গান, নাচ, আলোচনা, কবিতা আবৃত্তি ইত্যাদি। মেলা পরিচালনা করবেন আমীরুল ইসলাম ও শহীদুল আলম সাচ্চু। বেলা দুইটা পর্যন্ত ‘হুমায়ূন মেলা’ সরাসরি সম্প্রচার করবে চ্যানেল আই।
ও আমার উড়ালপঙ্খীরে‘ও আমার উড়ালপঙ্খীরে’ অনুষ্ঠানে হুমায়ূন আহমেদের লেখা গান করবেন সুবীর নন্দী ও এস আই টুটুল। বলবেন গানগুলোর পেছনের গল্প। উপস্থাপনা করবেন শাওন। মাছরাঙা টিভিতে প্রচারিত হবে বিকেল পাঁচটা দুই মিনিটে।
অন্য হুমায়ূন‘অন্য হুমায়ূন’ অনুষ্ঠানটি পরিচালনার পাশাপাশি উপস্থাপনা করেছেন কোনাল। অনুষ্ঠানে হুমায়ূন আহমেদ রচিত গান করবেন চ্যানেল আই সেরা কণ্ঠ ও খুদে গানরাজের শিল্পী মেহেদী, শাহীন, অনন্যা, তুবা ও কোনাল। চ্যানেল আইয়ে প্রচারিত হবে সকাল ১০টায়।
সকাল বেলার রোদ্দুরবাংলাভিশনে বেলা ১১টা পাঁচ মিনিটে স্টুডিও থেকে সরাসরি সম্প্রচার করা হবে আড্ডার অনুষ্ঠান ‘সকাল বেলার রোদ্দুর’। আজকের অতিথি জয়ন্ত চট্টোপাধ্যায় ও মুনিরা মিঠু। তাঁরা হুমায়ূন আহমেদকে নিয়ে স্মৃতিচারণা করবেন। উপস্থাপনা করবেন শামীম শাহেদ।
তাঁরা তিনজনহুমায়ূন আহমেদের স্মৃতিচারণা করবেন ফারুক আহমেদ, এজাজুল ইসলাম ও স্বাধীন খসরু। অনুষ্ঠানের শিরোনাম ‘তাঁরা তিনজন’। উপস্থাপনা করবেন পারিহা লিমা। এটি আরটিভিতে প্রচারিত হবে সকাল ১০টা ৪০ মিনিটে।
