
গত বছর ‘গোলিও কি রাসলীলা: রাম-লীলা’ ছবিতে জুটি বেঁধে অভিনয় করতে গিয়ে একে অন্যের প্রতি দুর্বল হয়ে পড়েন দীপিকা পাড়ুকোন ও রণবীর সিং। অবশ্য এখন পর্যন্ত প্রেমের কথা স্বীকার করেননি তাঁরা। মুখে স্বীকার না করলেও বহুবার তাঁরা অভিসারে মেতেছেন। একসঙ্গে ঘুরে বেড়ানোর পাশাপাশি বিভিন্ন সামাজিক অনুষ্ঠানেও একসঙ্গে দেখা গেছে এ জুটিকে। সম্প্রতি দীপিকার টানে কলকাতা উড়াল দিয়েছেন রণবীর।সঞ্জয় লীলা বানশালী পরিচালিত ‘রাম-লীলা’ ছবির পর এখন পর্যন্ত নতুন কোনো ছবিতে একসঙ্গে কাজ শুরুর সুযোগ পাননি রণবীর-দীপিকা। ‘রাম-লীলা’র ব্যাপক সাফল্যের পর তাঁরা আবার বানশালীর পরিচালনায় ‘বাজিরাও মাস্তানি’ ছবিতে অভিনয়ের জন্য চুক্তিবদ্ধ হয়েছেন। কিন্তু ছবিটির শুটিং শুরু হতে দেরি হওয়ায় একে অন্যের কাছ থেকে দূরেই থাকতে হচ্ছে তাঁদের। কলকাতায় ‘পিকু’ ছবির শুটিং করছেন দীপিকা। সম্প্রতি হঠাৎ করেই কলকাতায় ‘পিকু’ ছবির সেটে গিয়ে হাজির হন রণবীর। সেখানে চমৎকার কিছু সময় কাটান রণবীর-দীপিকা।এ প্রসঙ্গে ঘনিষ্ঠ একটি সূত্রের বরাতে ওয়ান ইন্ডিয়া জানিয়েছে, সকাল নয়টার দিকে ‘পিকু’ ছবির সেটে হাজির হয়ে সরাসরি দীপিকার ভ্যানিটি ভ্যানে গিয়ে ঢোকেন রণবীর। পরে শুটিংয়ের ফাঁকে একে অন্যকে সময় দেন তাঁরা। এ ছাড়া সন্ধ্যায় ছবির সেট থেকে বেরিয়ে ঘুরতে বের হন রণবীর-দীপিকা।
আরও পড়ুন:দীপিকা-প্রেম নিয়ে মুখ খুললেন রণবীর সিং রণবীর–দীপিকার বিয়ে! দীপিকার দুই চোখে দুই রণবীর!
