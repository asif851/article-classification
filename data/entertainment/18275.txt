
হেমা মালিনী, জয়াপ্রদা, নাগমা, স্মৃতি ইরানি, জাভেদ জাফরিসহ বেশ কয়েকজন অভিনেতা-অভিনেত্রীর কোনো ছবি আপাতত দেখানো হবে না দূরদর্শনে। এই তারকারা প্রত্যেকে এবার ভারতের লোকসভা নির্বাচনে লড়ছেন। নির্বাচনী আচরণবিধি অনুযায়ী ভোটাররা প্রভাবিত হতে পারেন, এ জন্য কোনো প্রার্থীর ছবি বা কোনো অনুষ্ঠান প্রচার করবে না দেশটির জাতীয় টেলিভিশন চ্যানেল।রাজ বাব্বর, নাগমা, জয়াপ্রদার আসনে ভোট অবশ্য এরই মধ্যে হয়ে গেছে। হেমা মালিনী, জাভেদ জাফরি ও স্মৃতি ইরানির আসনে ভোট এখনো হয়নি।নির্বাচন কমিশনের কর্মকর্তারা জানিয়েছেন, এই তারকাদের কোনো অনুষ্ঠান টিভিতে প্রচারিত হলে তাঁরা বাড়তি সুবিধা পাবেন বলে অভিযোগ করা হয়েছে। তাই এই সিদ্ধান্ত। আইএএনএস।
