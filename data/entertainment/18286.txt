
দীপাবলি উৎসব শেষ। কিন্তু বলিউড তারকাদের পার্টি যেন থামছে না। এখনো সবাই যাঁর যাঁর সামাজিক যোগাযোগমাধ্যমে ছবি দিয়ে বেড়াচ্ছেন। এর মধ্যে একটি ছবি তো রীতিমতো ভাইরাল হয়ে গেছে। হতেই হবে, ছবিটা যে নবাব-পুত্তুরের!
বলিউড তারকা দম্পতি সাইফ আলী খান আর কারিনা কাপুর খানের সন্তান তৈমুর আলী খান, বাবার কোলে বসে মায়াময় দৃষ্টি দিয়ে রেখেছে বাবার হাতের জ্বলন্ত মোমে। এই ছবি এখন দেদার শেয়ার হচ্ছে সামাজিক যোগাযোগমাধ্যমে। একই সময়ে অন্যদিকে কারিনা ছিলেন সোনম কাপুরের আয়োজনে এক পার্টিতে। তাই তাঁর পার্টিতে তোলা সব ছবি পাওয়া যাচ্ছে ইনস্টাগ্রামে।
কখনো ভাইবোনের সঙ্গে, কখনো সহকর্মী তারকাদের সঙ্গে, কখনো বন্ধুদের সঙ্গে দেখা যাচ্ছে কারিনার ছবি। সব আনন্দ ছাপিয়ে নিঃসন্দেহে সেরা ছবিটা যেন বাবার কোলে তৈমুরের। হিন্দুস্তান টাইমস






