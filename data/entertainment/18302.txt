

গতকাল মুক্তি পেয়েছে শাকিব ও পরীমনি অভিনীত নতুন ছবি ধূমকেতু। ছবিটি পরিচালনা করেছেন শফিক হাসান। ছবি মুক্তি, শুটিং ও নিজের ব্যক্তিজীবন নিয়ে কথা বলেছেন এ ছবির নায়িকা পরীমনি—

নতুন ছবি মুক্তি পেল, আপনি প্রচারণায় নেই?আসলে ধূমকেতু ছবিটি নিয়ে এত প্রচারণা হয়েছে যে আমার নতুন করে কোথাও যাওয়ার নেই। এরই মধ্যে খবর পাচ্ছি, দর্শক খুব পজিটিভলি নিয়েছেন এ ছবি। এ জন্য সবার প্রতি আমার কৃতজ্ঞতা।আপনার সঙ্গে শাকিব খানের এটি দ্বিতীয় ছবি...মুক্তির হিসাবে হয়তো দ্বিতীয় ছবি। কিন্তু তাঁর সঙ্গে প্রথম চুক্তিবদ্ধ ছবি ধূমকেতু। ২০১৪ সালের মাঝামাঝিতে ছবিটির শুটিং শুরু করি। ওই সময় আমার হাতে একদমই ছবি ছিল না। শুটিং শুরুর প্রায় আড়াই বছর পর ছবিটি মুক্তি পেল। মুক্তি পেয়েছে, এটাই বড় কথা।এত সময় লাগার কারণ কী?অনেক কারণ। সেসব আর না বলি। একটা বড় কারণ হলো আমাদের সবার প্রিয় অভিনেত্রী দিতি। যাঁকে আমি ‘মা’ বলে ডাকতাম। তাঁর মৃত্যুর কারণে গল্পেরও পরিবর্তন করতে হয়েছে বেশ।দিতির সঙ্গে কোনো স্মৃতি মনে আছে?কয়টার কথা বলব! অসংখ্য স্মৃতি। আমার মা নেই। তাই ওনাকে আমি মন থেকে ‘মা’ ডেকেছি। তিনি প্রায়ই শুটিংয়ে বাসা থেকে খাবার রান্না করে আনতেন। সবাই মিলে মজা করে সেগুলো খেয়েছি। আমাকে অনেক আদর করতেন।আর শাকিব খান। তাঁকে নিয়ে কোনো কিছু বলতে চান?না, তাঁকে নিয়ে আমার কিছু বলার নেই। তিনি তো তিনিই!কিছুদিন ধরে প্রেমের গুঞ্জন শোনা যাচ্ছে। কেমন চলছে প্রেম?চলছে না, আজীবন চলবে। তবে এখন এর চেয়েও বড় হলো আমার কাজ। সামনে দর্শকেরা আমার কাজই দেখবেন। অন্য কিছু না। কাজের ফাঁকে ফুসরত পেলে প্রেমের ব্যাপারে সবাইকে জানাব। তার আগে কিছু বলতে চাই না। সবাই দোয়া করবেন।সাক্ষাত্কার: হাবিবুল্লাহ সিদ্দিক
