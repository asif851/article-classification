
বলিউডের অভিনেতা রণবীর সিং ক্যামেরার সামনে থাকতে খুব ভালোবাসেন। ‘ক্যামেরাবান্ধব’ এই তারকা কেবল পর্দায় নয়, বাস্তবেও নিজের ফোনের ক্যামেরাটিকে খুব ভালোবাসেন। ‘সেলফিপাগল’ রণবীর দিনে নিদেনপক্ষে ৫০টি সেলফি তোলেন! সম্প্রতি নিজের সম্পর্কে এ কথা জানিয়েছেন এই ‘বাজিরাও মাস্তানি’ তারকা।সেলফি ছাড়া ক্রিকেটের প্রতিও রণবীর সিংয়ের ব্যাপক নেশা। ৮ এপ্রিল আইপিএলের নবম আসরের পর্দা উঠতে যাচ্ছে। সেখানে মঞ্চ পরিবেশনায় অংশ নেবেন রণবীর। এই নিয়েও তিনি এখন দারুণ উচ্ছ্বসিত।আইপিএলে কোন দলকে সমর্থন করবেন—এমন প্রশ্নের জবাবে এই ‘লুটেরা’ অভিনেতা বলেন, ‘আমি মুম্বাইয়ের ছেলে। তো স্বাভাবিকভাবে মুম্বাই ইন্ডিয়ানসকেই সমর্থন করব।’রণবীর আরও জানিয়েছেন, বিরাট কোহলি, মহেন্দ্র সিং ধোনি তাঁর পছন্দের ক্রিকেট তারকা। ডেইলি ভাস্কর।
