
শুরুটা হয়েছিল র‌্যাম্পে হেঁটে। মাঝপথে র‌্যাম্প থেকে খানিকটা দূরে সরে গেলেন আইরিন। শেষবার র্যাম্প মডেলের বেশে তাঁকে দেখা গিয়েছিল ২০১২ সালের নভেম্বরে। এর পরই ব্যস্ত হয়ে পড়েন চলচ্চিত্রে। আইরিনকে আর পুরোনো রূপে দেখা যায়নি। পুরোনো সেই রূপে ফিরবেন কি না, জানতে চাইলে আইরিন বলেন, ‘এখন আর র্যাম্পে কাজ করব না।’ আপাতত মডেলিংয়ের জগৎ থেকে বিদায় নিলেন তিনি।কিন্তু বিদায় নিলেও নিজের কথার শেষে একটা ‘তবে’ জুড়ে দিয়েছেন আইরিন। ভালোবাসা জিন্দাবাদ ছবি দিয়ে পর্দায় অভিষেক হওয়া এ অভিনেত্রী বলেন, ‘র‌্যাম্পে ফিরব না। তবে একটা-দুটো বিশেষ কোনো কাজ হলে তা ভিন্ন কথা!’ নিজের পুরো মনোযোগই আইরিন দিতে চান হাতে থাকা চলচ্চিত্রে। গত চার মাসের ব্যবধানে চারটি ছবিতে কাজ শুরু করেছেন তিনি। এগুলো হলো এক পৃথিবী প্রেম, টার্গেট, ইউটার্ন ও ভালোবাসা প্রেম নয়। আইরিন জানান, এর মধ্যে একটি ছবির কাজ শেষ হয়েছে। বাকি তিনটিও শেষের পথে।
