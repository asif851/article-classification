
‘মঞ্চে নাটক দেখুন’ স্লোগান নিয়ে প্রথমবারের মতো শুরু হতে যাচ্ছে সাংসদ নাট্যোৎসব। আজ ১৪ ডিসেম্বর সাভারের এনাম মেডিকেল মিলনায়তনে এই উৎ​সবের আনুষ্ঠানিক উদ্বোধন হবে। এই উৎ​সব আয়োজনে রয়েছে বাংলাদেশ গ্রুপ থিয়েটার ফেডারেশন এবং এই উৎ​সবের উদ্যোগ নিয়েছেন সাংসদ এনামুর রহমান।১০ দিনব্যাপী এই নাট্যোৎ​সবের উদ্বোধনী অনুষ্ঠানে আজ সন্ধ্যা সাড়ে ৫টায় প্রধান অতিথি হিসেবে উপস্থিত থাকবেন জাতীয় সংসদের স্পিকার শিরীন শারমিন চৌধুরী। গ্রুপ থিয়েটার ফেডারেশনের চেয়ারম্যান ও শিল্পকলা একাডেমীর মহাপরিচালক লিয়াকত আলীর সভাপতিত্বে অনুষ্ঠানে বিশেষ অতিথির বক্তব্য দেবেন সাংসদ মমতাজ বেগম। এ ছাড়াও, উদ্বোধনী অনুষ্ঠানে আরও বক্তব্য রাখবেন গ্রুপ থিয়েটার ফেডারেশনের বর্তমান কমিটির নেতারা।উৎসবের আহ্বায়ক চন্দন রেজা প্রথম আলোকে জানিয়েছেন, সাংসদ নাট্যোৎসবে প্রতিদিন সন্ধ্যা সাড়ে ৬টায় এনাম মেডিকেল কলেজ মিলনায়তনে একটি করে নাটক মঞ্চস্থ হবে।উৎ​সব উদ্বোধনের দিন আজ ১৪ ডিসেম্বর মঞ্চস্থ হবে পদাতিক নাট্য সংসদ টিএসসির নাটক ‘কালো রাত্রি’। ২৩ ডিসেম্বর থিয়েটার আর্ট ইউনিটের ‘কোর্ট মার্শাল’ নাটকের প্রদর্শনীর মাধ্যমে শেষ হবে এই উৎ​সব।
সাংসদ উৎ​সবের নাটকের টিকিটের মূল্য রাখা হয়েছে ১০০ ও ৫০ টাকা। তবে শিক্ষার্থীদের জন্য টিকিটের মূল্য ধরা হয়েছে ৩০ টাকা।
