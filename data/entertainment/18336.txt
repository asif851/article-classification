
ক্রিস ইভান্সকে আর দেখা যাবে না ক্যাপ্টেন আমেরিকা চরিত্রে। এমনটাই জানিয়েছেন ‘ক্যাপ্টেন আমেরিকা: সিভিল ওয়ার’-এর পরিচালক অ্যান্থনি এবং জো রুশো। সম্প্রতি হাফিংটন পোস্টকে দেওয়া এক সাক্ষাৎকারে এ কথা বলেছেন এই পরিচালকদ্বয়। 
তার মানে ৩৫ বছর বয়সী ক্রিস ইভান্সকে আর দেখা যাবে না স্টিভ রজার্সরূপী ক্যাপ্টেন আমেরিকার ভূমিকায়। সেই সঙ্গে ‘মার্ভেল কমিকস’–এর সেই ঐতিহ্যবাহী ক্যাপ্টেনের পোশাকেও আর দেখা যাচ্ছে না এই অভিনেতাকে।পরিচালক জো জানান, ‘আমার মনে হয়, শেষ ছবিতে ক্যাপ্টেনের হাত থেকে বর্মটি পড়ে যাওয়ার মধ্য দিয়েই এ চরিত্রের শেষ পরিণতি দেখানো হয়েছে।’ তাহলে ‘ক্যাপ্টেন আমেরিকা: সিভিল ওয়ার’ ছবিতে সরাসরি কেন ক্যাপ্টেন চরিত্রটির শেষ পরিণতি দেখানো হয়নি?এর উত্তরে এর আগে চিত্রনাট্যকার ক্রিস্টোফার মার্কাস ও স্টেফেন ম্যাকফেলি জানান, এমনটি করা হয়নি, কেননা ক্যাপ্টেনকে ‘অ্যাভেঞ্জার’ ছবিতে প্রয়োজন হবে।তাহলে কি অন্তত আরও একটি ছবিতে ক্রিস ইভান্সই হচ্ছেন ক্যাপ্টেন আমেরিকা? এ প্রশ্নের সরাসরি উত্তর পাওয়া যায়নি এখনো। এনডিটিভি
