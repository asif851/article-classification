
 
হিন্দিতে রিমেক হচ্ছে ধুন্ধুমার মারামারির ছবি ‘দ্য এক্সপেন্ডেবলস’। হলিউডের অ্যাকশন নায়ক সিলভেস্টার স্ট্যালনের চরিত্রটিতে দেখা যেতে পারে জন আব্রাহামকে। এমনটাই শোনা গেল জনের মুখে।
গত বছর সিরিজটির ছবি রিমেক করা নিয়ে বেশ আলোচনা হয় বলিউডে। এবার জানা গেল চলচ্চিত্রটির সঙ্গে জন আব্রাহামই বেশি জড়িত। জন ছবির রিমেক শুধু নিশ্চিতই করেননি, সিরিজটি নিয়ে ব্যাপক প্রশংসাও করেন। জন স্ট্যালনের বড় ভক্তও বটে। যখনই ছবিটি দেখেছেন, তখনই দেশি সংস্করণে ছবিটি করার চিন্তা করেছেন। এদিকে সহপ্রযোজক নিলেশ সাহায় বলেন, সিরিজটির সঙ্গে জন আব্রাহাম আছেন। তিনি দেশের অ্যাকশন নায়কদের মধ্যে অন্যতম। এ কারণেই ছবিটির আলোচনায় তাঁর নাম আসছে।
ছবির জন্য মানসিক ও শারীরিক সবদিকে দিয়েই অভিনয়ের চ্যালেঞ্জ নিতে প্রস্তুত জন। ছবিতে স্ট্যালন ছাড়াও আরও অভিনয় করেছেন জ্যাসন স্ট্যাথাম, জেট লি, আর্নল্ড শোয়ার্জনেগার প্রমুখ। তবে এই চরিত্রগুলোতে কারা অভিনয় করবেন তা এখনো জানা যায়নি।
 
