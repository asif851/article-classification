
মান্না দের গাওয়া অনেক গানই অপ্রকাশিত রয়ে গেছে, কিংবা কোথায় আছে তা জানা যায়নি। এবার তেমনই ২০টি গান অ্যালবাম আকারে প্রকাশ করেছে ভারতের পেরেনিয়াল রেকর্ডস। অ্যালবামের শিরোনাম অপ্রকাশিত মান্না দে। অ্যালবামটি বাংলাদেশের শ্রোতাদের জন্য এনেছে বড় মগবাজারের দ্য গ্র্যান্ড প্লাজা শপিং মলের ইউনিভার্সেল মিউজিক। প্রতিষ্ঠানটির পরিচালক সৈয়দ দানিক জানান, মান্না দের পাশাপাশি পেরেনিয়াল রেকর্ডস প্রকাশ করেছে সলিল চৌধুরী, হেমন্ত মুখোপাধ্যায় ও গীতশ্রী সন্ধ্যা মুখোপাধ্যায়ের অপ্রকাশিত গান নিয়ে আরও তিনটি অ্যালবাম। সলিল চৌধুরীর অ্যালবামে রয়েছে মুক্তিযুদ্ধের প্রেক্ষাপটে নির্মিত মমতাজ আলী পরিচালিত রক্তাক্ত বাংলা ছবিতে লতা মঙ্গেশকরের গাওয়া ‘ও দাদাভাই মূর্তি বানাও’ গানটি।
