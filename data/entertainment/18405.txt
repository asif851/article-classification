
স্বনামধন্য অভিনেত্রী দিলারা জামান। টেলিভিশনে পর্দায় যাঁর নিয়মিত উপস্থিতি লক্ষ করা যায়। মাঝেমধ্যে চলচ্চিত্রেও অভিনয় করেন তিনি। তবে নতুন খবর হলো, একটি স্বল্পদৈর্ঘ্য চলচ্চিত্রে অভিনয় করলেন এ অভিনেত্রী। ‘প্রযত্নে’ নামের এই চলচ্চিত্রটি নির্মাণ করছেন তরুণ নির্মাতা সাদাত হোসাইন। চলচ্চিত্রটির প্রধান চরিত্রে অভিনয় করেছেন দিলারা জামান। নির্মাণ শেষ হলেও চলচ্চিত্রটির কাহিনির বিষয়ে এখনই বলতে চান না নির্মাতা। শুধু বললেন, ‘“প্রযত্নে” চলচ্চিত্রটিতে জীবনের এক সংকটকে তুলে ধরা হয়েছে; যা আমাদের সমাজেরই চিত্র।’
নির্মাতা এর আগে ‘বোধ’ ও ‘দ্য সুজ’ নামে দুটি স্বল্পদৈর্ঘ্য চলচ্চিত্র নির্মাণ করেছিলেন। দুটিই বেশ প্রশংসিত হয়েছিল।শিগগির​ই চলচ্চিত্রটি বাংলা ঢোলের ব্যানারে ইন্টারনেটে মুক্তি দেওয়া হবে।
