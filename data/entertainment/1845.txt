
চলচ্চিত্রের নায়ক রিয়াজ আর টিভির অভিনয়শিল্পী তিশা এবার একসঙ্গে দুটি নাটকে অভিনয় করেছেন। নাটক দুটি হলো সকাল আহমেদের এক বছর পরের সন্ধ্যা (আরটিভি) ও সুমন ধরের গল্পে গল্পে ভালোবাসা (এসএ টিভি)। দুটি নাটকই প্রচারিত হবে এবার পয়লা বৈশাখে।তিশা জানান, এক বছর পরের সন্ধ্যা নাটকের কাজ আগেই শেষ হয়েছে আর গল্পে গল্পে ভালোবাসার কাজ শেষ হয়েছে গত মঙ্গলবার।রিয়াজ বলেন, ‘দুটি নাটকের গল্প খুব সুন্দর। আমাকেও উপস্থাপন করা হয়েছে ভালোভাবে। আশা করছি, দুটি নাটকই পয়লা বৈশাখে দর্শকদের ভালো লাগবে।’তিশার সঙ্গে অভিনয়ের অভিজ্ঞতা নিয়ে রিয়াজ বলেন, ‘তিশা অনেক ভালো অভিনয় করেন। তাঁর কিছু নাটক আমার দেখা হয়েছে। তবে আমাদের কখনো একসঙ্গে জুটি বেঁধে অভিনয় করা হয়নি। এবার আমরা একসঙ্গে নাটকে কাজ করছি।’তিশা বলেন, ‘বিভিন্ন অনুষ্ঠানে রিয়াজের সঙ্গে দেখা হয়েছে। কথাও হয়েছে। তবে একসঙ্গে অভিনয় করা হয়নি। রিয়াজ বড় মাপের একজন নায়ক, নাটকে কাজ করতে গিয়ে তা মনেই হয়নি।’
