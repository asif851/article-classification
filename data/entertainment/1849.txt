
শহীদ দিবস ও আন্তর্জাতিক মাতৃভাষা দিবস উপলক্ষে মাসব্যাপী সাংস্কৃতিক উৎসব চলছে বইমেলার সোহরাওয়ার্দী উদ্যান অংশে। এই উৎসবের ১৬তম দিন ছিল গতকাল সোমবার। বিকেল পাঁচটায় শুরু হয় অনুষ্ঠান।
শুরুতেই পথনাটক আলোর মশাল জ্বালো পরিবেশন করে দৃষ্টিপাত নাট্যদল। মুক্তিযুদ্ধের সঠিক ইতিহাস নবপ্রজন্মকে জানাতে দিতে চায় না একাত্তরের স্বাধীনতাবিরোধীরা। তবু সে ইতিহাস জেনেছে মানুষ। আজ তাদের বিচার হচ্ছে। মুক্তিযুদ্ধ ও তার পরের উল্টো ইতিহাসের কথা বলে এ নাটক।এরপর ছিল দুটি দলীয় নৃত্য। পরিবেশনায় নন্দন কলাকেন্দ্র।মঞ্চনাটক আওরঙ্গজেব পরিবেশন করে প্রাঙ্গণেমোর। মোহিত চট্টোপাধ্যায়ের লেখা নাটকটির নির্দেশনা দিয়েছেন অনন্ত হিরা। অভিনয় করেছেন অনন্ত হিরা, নুনা আফরোজসহ অনেকে।আওরঙ্গজেব চলার সময় দর্শকসারিতে বিপুল দর্শক দেখা গেল। নাটকটি ভালো লাগতে শুরু করেছে সবার।
