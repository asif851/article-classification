
‘পথনাটকেই লড়াই আমার অসাম্প্রদায়িক দেশ গড়ার’ স্লোগান নিয়ে বাংলাদেশ পথনাটক পরিষদের উদ্যোগে সপ্তাহব্যাপী পথনাটক উৎসব শুরু হচ্ছে শনিবার ১ মার্চ থেকে। কেন্দ্রীয় শহীদ মিনারে বিকেল পাঁচটায় উৎসবের উদ্বোধন করবেন সংস্কৃতিমন্ত্রী আসাদুজ্জামান নূর। সভাপতিত্ব করবেন পরিষদের সভাপতি মান্নান হীরা।উৎসবে ঢাকাসহ দেশের বিভিন্ন অঞ্চলের ৪০টি নাট্যদল অংশ নেবে। এবারের উৎসবের মধ্য দিয়ে পথনাটক উৎসবের যুগপূর্তি হবে। উৎসব চলবে আগামী ৭ মার্চ পর্যন্ত। নাটক শুরু হবে প্রতিদিন বিকেল চারটা থেকে।
