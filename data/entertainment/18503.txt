
১০১টি গানের সংকলন এক নির্ঝরের গান পাওয়া যাচ্ছে সিডিতে। এ নিয়ে গতকাল রোববার বিকেলে প্রথম আলো কার্যালয়ে গানশালার সঙ্গে প্রথমার চুক্তি স্বাক্ষর হয়। এ সময় উপস্থিত ছিলেন প্রথম আলোর সম্পাদক মতিউর রহমান, এনামুল করিম নির্ঝর, গানশালার প্রধান সমন্বয়কারী এম এ মারুফ।স্থপতি ও চলচ্চিত্র নির্মাতা এনামুল করিম নির্ঝর গান লেখেন, সুর করেন। তৈরি করেছেন ১০১টি গান। গানগুলো পাওয়া যাচ্ছে একই অ্যালবামে। নাম এক নির্ঝরের গান। কণ্ঠ দিয়েছেন ৪২ জন শিল্পী। সংগীতায়োজন করেছেন নয়জন সংগীত পরিচালক।গত ১২ জুন থেকে গানগুলো শোনা যাচ্ছে আয়োজনটির প্রযোজনা প্রতিষ্ঠান গানশালার নিজস্ব ওয়েবসাইটে (www.gaanshala.com)। গানগুলো অ্যালবাম আকারে পাওয়া যাচ্ছে প্রথমা প্রকাশনে। নির্ঝর বলেন, ডিজিটাল প্রযুক্তির পর শ্রোতারা এখন অডিও সিডিতেও শুনতে পাবেন গানগুলো। অ্যালবামটির দাম ১ হাজার ৫০০ টাকা।
