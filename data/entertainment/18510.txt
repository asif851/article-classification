
বলিউড তারকা শাহরুখ খান পরিবারসহ এখন লস অ্যাঞ্জেলেসে। সপরিবারে এবার যুক্তরাষ্ট্র সফরের উদ্দেশ্য, খান পরিবারের বড় ছেলে আরিয়ানকে বিশ্ববিদ্যালয়ে ভর্তি করানো। সেখানে একটি ভালো বিশ্ববিদ্যালয় খুঁজছেন শাহরুখ-গৌরি। এ জন্যই গত মঙ্গলবার শাহরুখ খান গিয়েছিলেন আমেরিকার সাউদার্ন ক্যালিফোর্নিয়া বিশ্ববিদ্যালয়ে।
ওই বিশ্ববিদ্যালয়ের শিক্ষার্থীরা এই তারকাকে পেয়ে মেতে ওঠেন সেলফি শিকারে। শাহরুখও দারুণ উপভোগ করেছেন ব্যাপারটা। পরে সেটা লিখে টুইট করেছেন, ‘সাউদার্ন ক্যালিফোর্নিয়া বিশ্ববিদ্যালয়ের তরুণ-তরুণীরা দারুণ। অনেক আলিঙ্গন, অনেক সেলফি তোলা হলো। এভাবে আমাকে স্বাগত জানানোর জন্য ধন্যবাদ।’শাহরুখের বড় ছেলে আরিয়ানের বয়স ১৮। কদিন আগেই হাইস্কুলের গণ্ডি পার করেছেন তিনি। হিন্দুস্তান টাইমস
