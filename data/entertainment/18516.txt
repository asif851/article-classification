
এ প্রজন্মের জনপ্রিয় অভিনেতা সাজু খাদেম। অনুষ্ঠান উপস্থাপক হিসেবেও খ্যাতি পেয়েছেন তিনি। তাঁর অভিনীত অন্তত ১০টি ধারাবাহিক নাটক বিভিন্ন টিভি চ্যানেলে প্রচারিত হচ্ছে। প্রথম আলোর সঙ্গে বর্তমান ব্যস্ততা এবং ব্যক্তিগত অনেক বিষয় নিয়েই কথা বলেছেন তিনি।এই মুহূর্তে...উত্তরায় আছি। এজাজ মুন্না পরিচালিত ‘যোগাযোগ গোলযোগ’ ধারাবাহিক নাটকের শুটিং করছি।বর্তমানে আমার অভিনীত অন্তত ১০টি ধারাবাহিক নাটক বিভিন্ন টিভি চ্যানেলে প্রচারিত হচ্ছে। সবগুলোর নাম এই মুহূর্তে মনে করতে পারছি না।ধারাবাহিক নাটক বেশি করার কারণ...অভিনয়কেই পুরোপুরি পেশা হিসেবে নিয়েছি। বেশি ধারাবাহিক নাটক করা আমার পেশার জন্য সহায়ক। মূলত ঈদ এবং বিশেষ দিবসের জন্য এক ঘণ্টার নাটকে অভিনয় করি। তবে এক ঘণ্টার নাটকের অভিনয় আমি বেশি উপভোগ করি।ঈদের নাটক কি দেখেছেন?সত্যি বলতে কি, বিজ্ঞাপনের জন্য আমি কোনো নাটকই ভালোভাবে দেখতে পারিনি। শুধু মাবরুর রশিদ বান্না পরিচালিত ‘সম্পর্কের গল্প’ নাটকটি দেখেছি। কারণ, এই নাটকটি বিরতিহীন ছিল। আর সৌদের পরিচালনায় ‘ছবির মতো গল্প’ নাটকটি আমি ইউটিউবে দেখেছি। এখানে আমার সহশিল্পী ছিলেন তারিন।উপস্থাপনার খবর কী?
এবার ঈদের বেশ কয়েকটি অনুষ্ঠান আমি উপস্থাপনা করেছি। খুব শিগগির উপস্থাপনার নতুন খবর সবাইকে দিতে পারব। খুব বড় পরিসরে একটা আয়োজন চলছে।নাটক নাকি উপস্থাপনা, কোনটি বেশি পছন্দ?আসলে অভিনয়ই আমার প্রধান লক্ষ্য। তবে অভিনয়ের পাশাপাশি উপস্থাপনাও আমি উপভোগ করি।আপনার প্রিয় অভিনয়শিল্পী...হুমায়ুন ফরিদী, সুবর্ণা মুস্তাফা।চিত্রশিল্পী সাজু খাদেম...আমি অভিনেতা না হলে কিন্তু চিত্রশিল্পীই হতাম। এখনো সময় পেলেই ছবি আঁঁকি। খুব সম্প্রতি আমার বাসার দেয়ালে তিনটি পোর্ট্রেট এঁকেছি।আপনি মূলত কখন ছবি আঁকেন?ছবি আঁঁকার সময় আমি দিন বা রাতের কথা ভাবি না। যখন সময় পাই তখনই ছবি আঁকি। ছবি আঁকতে অনেক বেশি ভালো লাগে।
