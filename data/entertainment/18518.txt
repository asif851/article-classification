
জন কবির ব্ল্যাক ব্যান্ড ছেড়েছেন কয়েক বছর হয়েছে। এরপর তিনি গড়েছেন ইন্ডালো নামে নতুন এক গানের দল। আগস্টে আসছে ইন্ডালোর প্রথম অ্যালবাম কখন কীভাবে এখানে কে জানে। গানের ফাঁকে জনকে অভিনয়েও দেখা যায়। এবারের ঈদেও দুই ক্ষেত্রেই থাকছেন তিনি। তাঁর গান ও অভিনয়ের বিষয়গুলো নিয়েই কথা হলো এবারকয়েক বছর ধরে বিশেষ বিশেষ দিবসের নাটকে আপনাকে অভিনয় করতে দেখা যাচ্ছে। এই ঈদেও কি তেমনটা হচ্ছে?ইন্ডালো আমার নতুন ব্যান্ড। ঈদে আমাদের ব্যান্ডের অ্যালবাম প্রকাশ করার কথা। তাই এবার আমি অ্যালবামের কাজ নিয়ে খুব ব্যস্ত ছিলাম। নাটকের কাজ সেভাবে করা হয়নি। একটিমাত্র নাটকে কাজ করেছি। মাবরুর রশিদের ক্রাই বেবি ক্রাই। এতে আমার সহশিল্পী মিথিলা।গানের ব্যস্ততা কম থাকলে নাটকে অভিনয় করেন—বিষয়টা কি এমন?আসলে বিষয়টা তেমন না। শুরুর দিকে নাটকে অভিনয়ের ক্ষেত্রে আমার মধ্যে একটা ভয় কাজ করত। এখন আর তা হয় না। অভিনয়ে আমি এখন আনন্দ পাই। তার মানে আবার এই নয় যে আমি নাটকে নিয়মিত হব। ভালো লাগলেই কেবল অভিনয় করব।এবার অ্যালবামের কথা জানতে চাই।ইন্ডালো ব্যান্ডের প্রথম অ্যালবাম কখন কীভাবে এখানে কে জানে। ১৩টি রক ঘরানার গান থাকছে এতে। আমাদের যে বৈশিষ্ট্য, তার সঙ্গে রক মিশিয়ে গানগুলো তৈরি করেছি। আমাদের শ্রোতারা কীভাবে গানগুলো নেবেন, সেটা অনেক বড় ব্যাপার। তাঁরাই সিদ্ধান্ত নেবেন, গানগুলো আসলে কেমন হয়েছে।প্রথম আলোর সঙ্গে আলাপে বলেছিলেন, জুলাইয়ে ইন্ডালো ব্যান্ডের অ্যালবাম শ্রোতাদের হাতে তুলে দেবেন...আমাদের পরিকল্পনা তেমনই ছিল। কিন্তু পারিছ না। গান সব তৈরি। এবার নিজেদের উদ্যোগে অ্যালবাম প্রকাশ করছি। ডিজিটাল সহযোগিতা করছে মাশরুম এন্টারটেইনমেন্ট। আগস্টে পুরো অ্যালবাম ছাড়ব। তবে ঈদে শ্রোতাদের জন্য ‘আন্তনগর’ নামের একটি সিঙ্গেল ট্র্যাক ছাড়ব।
