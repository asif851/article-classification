
চোখে গোলগাল চশমা পরা নারী কে? এমা স্টোন? স্টোনই তো! ব্যাটল অব সেক্সেস-এর ‘ফার্স্ট লুক’ মুক্তি দেওয়া হলো। সেখানে বিলি জিন কিংয়ের ভূমিকায় অভিনয় করা এমাকে দেখে চমকে গেছেন অনেকে।ছবিটির গল্পই অবশ্য চমক নিয়ে। ১৯৭৩ সালে নারী টেনিস তারকা কিং মুখোমুখি হয়েছিলেন পুরুষ এককের ববি রিগসের বিপক্ষে। টেনিসে নারী বনাম পুরুষের এই লড়াইটি আলোচিত হয়ে আছে ‘ব্যাটল অব সেক্সেস’ নামে। যে লড়াইয়ে জিতে গিয়েছিলেন কিং। জয় হয়েছিল নারীদেরই।এ নিয়ে বানানো হচ্ছে ছবি। যাতে মূল চরিত্রে আছেন এমা। রিগসের ভূমিকায় স্টিভ ক্যারল। দুজনই নিজেদের যেন নিয়ে গেছেন প্রায় আধা শতাব্দী আগে। চেহারায় বিরাট পরিবর্তন। জোনাথন ডেটন ও ভ্যালেরি ফারিস পরিচালনা করেছেন ছবিটি। প্রযোজনা করেছেন ড্যানি বয়েল। এস শোবিজ।
