
নওশীন। অভিনয়শিল্পী। নাটক প্রযোজনা করেছেন। অনলাইন টিভি থার্ড বেলের পরিচালক। সোমবার বিকেলে যখন তাঁর সঙ্গে কথা হয়, তখন তিনি উত্তরায় সাতরঙা ভালোবাসা নামে একটি নাটকের শুটিং করছিলেন।
কেমন আছেন?ভালো না। অ্যালার্জি সমস্যায় ভুগছি। এর মধ্যেও শুটিং করছি।চিকিৎসকের সঙ্গে কথা বলেননি?মাঝে তো চিকৎসার জন্য ব্যাংককে গিয়েছিলাম। ১০ দিন ছিলাম। সঙ্গে ছিলেন আমার স্বামী হিল্লোল, অভিনয়শিল্পী চুমকি ও তাঁর স্বামী এবং সাঈদ বাবু ও তাঁর স্ত্রী। অনেক জায়গায় ঘুরেছি।আপনি ‘থার্ড বেল’ নামের একটি প্রতিষ্ঠানের সঙ্গে যুক্ত আছেন।থার্ড বেল অনলাইন টিভি। এটা হিল্লোলের স্বপ্ন। ওর সব স্বপ্নের সঙ্গে আমি থাকি। হিল্লোল যখন কোনো স্বপ্ন বোনে, তখনই আমার সঙ্গে তা শেয়ার করে। ওর এই স্বপ্নের ব্যাপারটি আমার দারুণ পছন্দ হয়। দেশের সংস্কৃতিকে বিশ্বের দরবারে সুন্দর করে উপস্থাপনের চমৎকার একটা উদ্যোগ। বছর দেড়েক আগে এর পরিকল্পনা করা হয়। গত বছরের ২০ নভেম্বর থেকে এর পরীক্ষামূলক সম্প্রচার শুরু হয়েছে।কী কী থাকছে থার্ড বেলে?নাটক, সিনেমা, গান ও মিউজিক ভিডিওর পাশাপাশি বিভিন্ন নন-ফিকশন অনুষ্ঠান। আর সব অনুষ্ঠানে তরুণ প্রজন্মকে প্রাধান্য দেওয়া হচ্ছে। থার্ড বেল তারুণ্যের কথা বলবে।থার্ড বেল কতটা সময়োপযোগী?এখন প্রযুক্তির যুগ। সবার গতি বেড়েছে অনেক। টিভির এখন যে অবস্থা, তা থেকে মানুষ অনেকটাই বিমুখ হয়ে পড়েছে। নাটক, সিনেমা আর অনুষ্ঠানের মাঝে এত বেশি বিজ্ঞাপন, তাতে দর্শক বেশ বিরক্ত। আমাদের এই টিভিতে কোনো বিজ্ঞাপন ছাড়াই দর্শক বিভিন্ন অনুষ্ঠান দেখতে পারবেন। এটা শুধু বিনোদনের জন্য নয়, জ্ঞান অর্জনের একটা বড় প্ল্যাটফর্ম।নতুন বছর নতুন আর কী পরিকল্পনা করছেন?মাঝে অনেকটা সময় আমি উপস্থাপনা থেকে দূরে সরে ছিলাম। নতুন বছর উপস্থাপনা নিয়ে আবার ভাবছি। এর মধ্যে কয়েকটি অনুষ্ঠানের ব্যাপারে আলোচনা হয়েছে। শিগগিরই আবার উপস্থাপনা শুরু করব।‘দুদু মিয়া’ নামে একটি ছবির কাজ করছিলেন।ছবির কাজ শেষ হয়েছে। শুনেছি এখন ছবিটি মুক্তির পরিকল্পনা করা হচ্ছে।নতুন করে আবার যা করবেন?আমার শুরুটা হয়েছিল রেডিওর কথাবন্ধু হিসেবে। ইদানীং আবার তা করতে ইচ্ছা হচ্ছে। আমাদের সময় নতুন করে রেডিও শোনার প্রতি মানুষের আগ্রহ তৈরি হয়েছিল। ইদানীং তা কমে গিয়েছে। আমি আবার কথাবন্ধু হিসেবে ফিরতে চাই। দেখতে চাই শ্রোতারা কেন রেডিও-বিমুখ হয়েছেন।নাটক নাকি প্রযোজনা করেছেন?অনেক আগে করেছিলাম। মাঝে বন্ধ ছিল। এখন আবার শুরু করেছি। ধারাবাহিক নাটক। তবে অনলাইনে প্রচারের জন্য। সামনে আরও নতুন কিছু নাটকের পরিকল্পনা চলছে।
