
 
অক্ষয় কুমার ও সাইফ আলী খান একসঙ্গে বহু হিট ছবি উপহার দিয়েছেন। তাই সহশিল্পী অক্ষয়ের সমালোচনা সাইফের ভালো লাগবে না, এটাই স্বাভাবিক। সম্প্রতি অক্ষয়ের জাতীয় চলচ্চিত্র পুরস্কার প্রাপ্তি নিয়ে যে সমালোচনা চলছে, সেটাকে সাইফ স্বাগত জানাতে পারছেন না।
সাইফের কথা, ‘জাতীয় চলচ্চিত্র পুরস্কার নিয়ে ঠাট্টা মশকরা করা উচিত না। অক্ষয়ের পুরস্কার নিয়ে কেন এত কথা হচ্ছে? অক্ষয় পুরস্কার জিততেই পারেন। আমি যখন “হাম তুম” ছবির জন্য পুরস্কার পেয়েছিলাম, তখনো কথা শুনেছি। অনেকেই মনে করেন, আমাকে পুরস্কার দেওয়া হয়েছে “ওমকারা”র জন্য, “হাম তুম”-এর জন্য নয়। মানুষ আমার পুরস্কার নিয়ে মজা করবে, এটা আমি কখনোই বরদাশত করতে পারি না।’ ফিল্মফেয়ার
