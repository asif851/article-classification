

ঈদ উপলক্ষে দেশের বিভিন্ন প্রেক্ষাগৃহে মুক্তি পেয়েছে শাকিব খান অভিনীত তিনটি চলচ্চিত্র—‘সম্রাট’, ‘রানা পাগলা দ্য মেন্টাল’ ও ‘শিকারি’। ছবি তিনটিসহ আরও নানা প্রসঙ্গে কথা বলার জন্য রোববার সকালে শাকিব খানের সঙ্গে যোগাযোগের চেষ্টা করা হয়। কিন্তু পাওয়া গেল না তাঁকে। এরপর শাকিব যখন ফোন করলেন, তখন ঘড়ির কাঁটায় বেলা দেড়টা।

কী করছেন?মাত্র ঘুম থেকে উঠলাম।এত দেরি?আজও (রোববার) কোনো শুটিং নেই। তাই অনেক রাত পর্যন্ত টেলিভিশনে অনুষ্ঠান দেখেছি। ঈদের এই কদিন বিভিন্ন টেলিভিশন চ্যানেলের নানা অনুষ্ঠান দেখে তারপর ঘুমাতে যেতাম। তাই প্রতিদিন ঘুম ভাঙে দেরি করে। তা ছাড়া কাজ যেহেতু নেই, তাই বেশি করে ঘুমিয়ে নিলাম আর কি! (হাসি)ঈদ কেমন কাটল?ফাটাফাটি। ঈদ এলেই একটানা কয়েকটা দিন পরিবারের সবার সঙ্গে থাকা যায়। এর চেয়ে আনন্দের আর কী হতে পারে?একসঙ্গে তিনটি সিনেমা মুক্তি পাক—এমনটা কি চেয়েছিলেন?বহুদিন পর এমনটা হয়েছে। আমি নিজেও চাইনি ছবি তিনটি একসঙ্গে মুক্তি পাক। কিন্তু প্রযোজকদের চাওয়া ছিল। তবে সবচেয়ে ভালো লেগেছে এই কারণে যে সবাই ছবি তিনটি বেশ আগ্রহ নিয়ে দেখছেন। তিনটা তিন ধরনের ছবি। আমার কাছে সেল রিপোর্ট যা এসেছে, তাতে আমি খুবই সন্তুষ্ট।ছবি দেখতে প্রেক্ষাগৃহে গিয়েছিলেন?ঈদের নামাজ পড়ে হলে ঢুঁ মেরেছি। আমি সাধারণত গাজীপুর থেকে শুরু করে যাত্রাবাড়ী পর্যন্ত যত সিনেমা হল আছে, সবগুলোতে যাওয়ার চেষ্টা করি। এবার সবচেয়ে বেশি ভালো লাগার ছিল, প্রায় সব হলেই দর্শকের উপচে পড়া ভিড়। ঢাকার অনেক হলে তো অগ্রিম টিকিট বিক্রি হয়ে যাওয়ার খবরও পেয়েছি। এটা বাংলাদেশি চলচ্চিত্রের জন্য আশার কথা।দর্শকদের এমন আগ্রহ কত দিন পর দেখলেন?মাঝে কয়েকটা বছর বাংলাদেশের সিনেমা খারাপ সময় কাটিয়েছে। হলগুলোতে দর্শকের ভিড়ও সেভাবে দেখা যেত না। এ বছর চিত্রটা পুরোপুরি বদলে গেছে। মানুষ কিন্তু ভালো সিনেমা দেখতে চায়। ‘শিকারি’ ছবিতে আমার লুকটা সবাই খুব এপ্রিশিয়েট করেছে। রাজের (মুহাম্মদ মোস্তফা কামাল) ‘সম্রাট’ ও (শামীম আহমেদ) রনির ‘মেন্টাল’ সিনেমা দুটিও দর্শকেরা গ্রহণ করেছেন। ভালো সিনেমার পাশাপাশি হলের পরিবেশও ভালো থাকতে হবে। সবকিছু তদারক করার জন্য আলাদা টিম আছে, সিনেমা হলের পরিবেশ ঠিক রাখার জন্যও আলাদা টিম রাখতে হবে।ঈদের পর নতুন ছবির কাজ শুরু হচ্ছে কবে?মঙ্গলবার থেকে আবার পুরোদমে কাজ শুরু হচ্ছে। ছবির নাম ‘বসগিরি’।সাক্ষাৎকার: মনজুর কাদের
