
ভারতীয় সংগীতশিল্পী অনুপম রায়ের সংগীতায়োজনে গান করলেন বাংলাদেশি সংগীতশিল্পী বুশরা শাহরিয়ার। মাস দুয়েক আগে কলকাতার সনিক সলিউশন স্টুডিওতে গানটি ধারণ হয়। ‘তোমাকে ভালোবেসে’ শিরোনামের গানটির কথা ও সুর বুশরার।গানটি মুক্তি পায়নি এখনো। ১৫ ও ১৬ সেপ্টেম্বর ভারতের কলকাতার একটি স্টুডিওতে গানটির মিউজিক ভিডিও ধারণ করা হয়।নতুন এই গানটি নিয়ে বুশরা শাহরিয়ার বলেন, ‘এই গানের মধ্যে মিষ্টি প্রেমের গল্প আছে। অনুপমদার সুরে সেই গল্পটি আরও বেশি প্রাণ পেয়েছে।’কথা হয় অনুপমের সঙ্গেও। কলকাতা থেকে মুঠোফোনে তিনি বলেন, ‘গানটির মধ্যে একটা ঘোর আছে। গানটির কথা, সুর ও গায়কি সবাইকে স্পর্শ করবে বলে আমার বিশ্বাস।’অনুপম ও বুশরার এই গানের ভিডিওটি পরিচালনা করেছেন ভারতের ঋক বসু। এতে কলকাতার ছোট পর্দার অভিনয়শিল্পী নীল ভট্টাচার্য ও দ্বীপশ্বেতা মিত্রকে মডেল হিসেবে দেখা যাবে।বুশরা শাহরিয়ার জানান, আগামী অক্টোবরের মাঝামাঝি গানটির অডিও বাজারে আসবে। একই সময়ে কলকাতা ও বাংলাদেশের কয়েকটি চ্যানেলের পাশাপাশি ইউটিউবেও ভিডিওটি মুক্তি দেওয়ার কথা।
