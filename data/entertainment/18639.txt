
ড্যান্স থিয়েটার ওয়াটারনেস আজ আবারও উঠছে মঞ্চে। তুরঙ্গমী রেপার্টরি ড্যান্স থিয়েটারের আয়োজনে শিল্পকলা একাডেমীর জাতীয় নাট্যশালার মূল মিলনায়তনে আজ সন্ধ্যা সাড়ে সাতটায় এটি দেখানো হবে। ভারতের ধীমান ভট্টাচার্যের লেখা এ ড্যান্স থিয়েটারের মূল ভাবনা, নকশা, নৃত্য পরিচালনা ও নির্দেশনা দিয়েছেন পূজা সেনগুপ্ত। উদ্বোধনী মঞ্চায়নের পর আজ ওয়াটারনেস-এর তৃতীয় প্রদর্শনী। রবীন্দ্রনাথ ঠাকুরের জীবনের ছায়া অবলম্বনে এ গীতিনৃত্যনাট্যের মূল অনুপ্রেরণা কাদম্বরী দেবী। বাংলা ও ইংরেজি দুটি ভাষায় এতে দেখানো হয়েছে জল ও নারীর অন্তর্গত সম্পর্ক।ওয়াটারনেস প্রযোজনাটির অর্থায়ন কেএফসি ও পিৎজা হাটের। পরিবেশনা শুরুর আগে কাউন্টারে আজকের প্রদর্শনীর টিকিট পাওয়া যাবে।
