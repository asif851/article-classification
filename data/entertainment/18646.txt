
মালয়েশিয়ায় পড়াশোনা করতে যাওয়া শিক্ষার্থীদের গান শোনাতে সে দেশে যাচ্ছে বাংলাদেশের ব্যান্ড শিরোনামহীন। বাংলাদেশি স্টুডেন্ট অব মালয়েশিয়া নামের একটি সংগঠনের আমন্ত্রণে তাদের এই সফর বলে জানান শিরোনামহীন ব্যান্ডের প্রধান জিয়াউর রহমান। গত সোমবার তিনি বলেন, ‘আগামী ১২ নভেম্বর বাংলাদেশ স্টুডেন্ট নাইট (বিএসএন) নামের অনুষ্ঠানে আমরা গাইব। ইউনিভার্সিটি অব মালয়তে আয়োজন করা হয়েছে এই অনুষ্ঠানের। আমরা ১০ নভেম্বর রাতে রওনা দেব।’তবে অনুষ্ঠানের নাম বাংলাদেশ স্টুডেন্ট নাইট হলেও এতে বিভিন্ন দেশের শিক্ষার্থীরাও উপস্থিত থাকবেন বলে জানান জিয়াউর রহমান। এরই মধ্যে অনুষ্ঠানের যাবতীয় প্রস্তুতি শুরু করেছেন আয়োজকেরা।জিয়াউর রহমান বলেন, ‘আয়োজকেরা প্রতিবছরই এ অনুষ্ঠানটির আয়োজন করেন। আমাদের সঙ্গে তিন বছর ধরে যোগাযোগ করছেন। কিন্তু ব্যাটে-বলে মেলেনি। এবার মিলেছে। এ কারণেই যাওয়া।’জিয়াউর ছাড়াও শিরোনামহীন ব্যান্ডের লাইনআপে আছেন তানভীর তুহিন, শাফিন আহমেদ, দিয়াত খান, রাসেল কবির।
