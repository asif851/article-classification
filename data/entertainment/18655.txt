
এককভাবে অনেক জায়গায় গান গেয়েছেন রেনেসাঁ ব্যান্ডের অন্যতম সদস্য ও দুই ভাই নকীব খান ও পিলু খান। এবার তাঁরা অস্ট্রেলিয়ায় গান গাইতে গেলেন। ১৮ জানুয়ারি অস্ট্রেলিয়ার সিডনিতে রেনেসাঁ ব্যান্ডের দুই সহোদরকে নিয়ে অনুষ্ঠানের আয়োজন করেছে প্রবাসী বাঙালিদের সংগঠন অ্যাসোসিয়েশন অব বাংলাদেশ ভয়েস অস্ট্রেলিয়া। এই আয়োজনে অংশ নিতে ১১ জানুয়ারি রাতে ঢাকা ছেড়েছেন নকীব খান ও পিলু খান।ঢাকা ছাড়ার আগে মুঠোফোনে নকীব খান বলেন, ‘এই প্রথম আমরা দুই ভাই একসঙ্গে গান করতে অস্ট্রেলিয়া যাচ্ছি। অনুষ্ঠানে বিভিন্ন সময়ে গাওয়া আমাদের জনপ্রিয় গানগুলো গাইব। অস্ট্রেলিয়ার প্রবাসী বাঙালিদের সঙ্গে আমাদের সময়টি ভালোই কাটবে বলে আশা করছি।’জানা গেছে, অনুষ্ঠান শেষে ২০ জানুয়ারি দেশে ফিরবেন তাঁরা।উল্লেখ্য, গত রোজার ঈদে প্রকাশিত ফাহমিদা নবীর ‘ইচ্ছে হয়’ একক অ্যালবামের সব গানের সুর করেন নকীব খান ও পিলু খান। এরপর সামিনা চৌধুরীর ‘চলো বাঁচি’ অ্যালবামের সুরও করেন তাঁরা। 
