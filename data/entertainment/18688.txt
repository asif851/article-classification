
ভারত-অস্ট্রেলিয়া সেমিফাইনাল ম্যাচে বিরাট কোহলিকে উৎসাহ দিতে অস্ট্রেলিয়ায় গিয়েছিলেন তাঁর প্রেমিকা আনুশকা শর্মা। কিন্তু সেদিন ১৩ বলে মাত্র ১ রান করে আউট হয়ে যান বিরাট। গ্যালারিতে আনুশকার উপস্থিতিতে ভারত ম্যাচ হেরে যাওয়ায় বিরাট-আনুশকাকে নিয়ে কটাক্ষ করে মন্তব্যের পাহাড় জমে যায় সোশ্যাল মিডিয়ায়। এতে মর্মাহত হন আনুশকা। এ অবস্থায় তাঁর পাশে দাঁড়ান বলিউডের একাধিক তারকা। এবার সেই দলে নাম লেখালেন ‘দাবাং’ তারকা সালমান খান ও তারকা ক্রিকেটার যুবরাজ সিং।বলিউডের অন্যতম প্রভাবশালী তারকা অভিনেতা সালমান খান। অন্যদিকে ক্রিকেটার হিসেবে তারকাখ্যাতি পেয়েছেন যুবরাজ সিং। বলিউডের একাধিক অভিনেত্রীর সঙ্গে প্রেম করার অভিজ্ঞতা আছে সালমান ও যুবরাজের। তাঁদের দেখানো পথেই যেন হাঁটছেন বর্তমান সময়ের আলোচিত ক্রিকেটার বিরাট কোহলি। বলিউডের অভিনেত্রী আনুশকা শর্মার সঙ্গে প্রেম করছেন ভারতীয় ক্রিকেট দলের এই সহ-অধিনায়ক।এমনিতেই ভারত-অস্ট্রেলিয়া সেমিফাইনাল ম্যাচে খারাপ খেলে প্রেমিকা আনুশকার মন ভেঙে দেন বিরাট। তার ওপর সোশ্যাল মিডিয়ায় আজেবাজে নানা মন্তব্য দেখে ভীষণ কষ্ট পান আনুশকা। তবে ম্যাচ হারার জন্য বিরাট-আনুশকাকে দায়ী করার বিষয়টিকে অযৌক্তিক অভিযোগ বলে রায় দেন বলিউডের একাধিক তারকা। তাঁদের মধ্যে আছেন বিপাশা বসু, অভিষেক বচ্চন ও প্রিয়াঙ্কা চোপড়ার মতো তারকারা।সম্প্রতি বিরাট-আনুশকার সঙ্গে যোগাযোগ করে তাঁদের প্রতি সহানুভূতি প্রকাশ করেন ‘বিগহার্ট লাভারবয়’ সালমান খান। তিনি বিরাট-আনুশকার খারাপ মন ভালো করার চেষ্টা করে বলেন, ‘এসব বিষয়কে এত সিরিয়াসভাবে নেওয়ার কিছু নেই।’ এক খবরে এমনটিই জানিয়েছে ওয়ান ইন্ডিয়া।এদিকে বিরাট-আনুশকার পক্ষে নিজের অবস্থান তুলে ধরে এক টুইটার বার্তায় যুবরাজ লিখেছেন, ‘সত্যিকারের ভারতীয় ক্রিকেট ভক্তেরা জয় কিংবা পরাজয়ে সব সময় আমাদের পাশে থাকেন। তাঁদের উদ্দেশে বলছি, বিরাট কোহলি ও আনুশকা শর্মার ব্যক্তিগত জীবনকে শ্রদ্ধা করুন। অস্ট্রেলিয়ার মাটিতে যিনি ৫০০ রান করেছেন, তিনি অনেক বেশি শ্রদ্ধা ও সমর্থন পাওয়ার অধিকার রাখেন তাঁর ভক্তদের কাছ থেকে। আমি নিশ্চিত, সামনে তিনি বারবার জ্বলে উঠবেন নিজের দেশের জন্য।’
আরও পড়ুন:
আনুশকার পাশে বলিউড তারকারাবিরাটকে উৎসাহ দিতে গ্যালারিতে আনুশকাআনুশকাকে হতাশ করলেন কোহলি!
