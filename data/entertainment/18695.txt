
মাহফুজ আহমেদ অভিনেতা ও নাট্যনির্মাতা। আজ থেকে এটিএন বাংলায় শুরু হচ্ছে তাঁর পরিচালিত ধারাবাহিক নাটকমাগো তোমার জন্যনাটক-ভাবনা...প্রতিটি নাটকে একই পাত্র-পাত্রী, প্রায় একই রকম কাহিনি—সব মিলিয়ে এখনকার নাটকগুলো অনেকটাই কাছাকাছি ধরনের। এ কারণে আমি মনে করি, এখনকার ধারাবাহিক নাটকগুলোর ব্যাপারে দর্শক খুব অল্পে আগ্রহ হারিয়ে ফেলেন। তাই আমি একদম আলাদা প্রেক্ষাপট আর অন্যরকম গল্পের একটি ধারাবাহিক শুরু করেছিলাম। ওটা ছিল তোমার দোয়ায় ভালো আছি মা। ওই ধারাবাহিকের সিক্যুয়েল মাগো তোমার জন্য।‘মাগো তোমার জন্য’...আমি বড় হয়েছি নোয়াখালীতে। সেখানে দেখেছি মানুষ ভিনদেশে যাওয়ার জন্য কেমন পাগল থাকেন। কীভাবে তাঁরা মায়ের গয়না বেচে, জমি বন্ধক রেখে, পরিবারের সব সঞ্চয় দিয়ে ভিনদেশে পাড়ি দেন। তাঁদের চোখে থাকে অনেক স্বপ্ন। কিন্তু সেই স্বপ্ন কি পূরণ হয়? তাঁরা যে দিন-রাত অমানুষিক পরিশ্রম করে দেশে পরিবারের কাছে টাকা পাঠান—সেগুলোই বা কী হয়? বিষয়গুলো আমার মাথায় আছে। তাই প্রবাসী শ্রমিকদের নিয়ে এই নাটকটি করা।কাতারে...ধারাবাহিকটির শুটিং করেছি কাতারে। শুটিংয়ের জন্য ২১ দিন ছিলাম কাতারে আর সৌদি আরব ও ওমান সীমান্তে। কাতার শহর, শহরের বাইরে, শেখদের বাগানবাড়িতে ও মরুভূমিতে আমরা শুটিং করেছি। সেখানে প্রবাসী শ্রমিকেরা কতটা কষ্ট করেন, তাঁদের জীবনযাপন, এই সবই তুলে ধরার চেষ্টা করেছি। এ ছাড়া এই শ্রমিকদের পরিবারের জীবনকাহিনিও উঠে এসেছে নাটকটিতে।আমার অভিনয়...আমি এই ধারাবাহিকে অভিনয় করিনি, কারণ তাতে আমার ওপর দ্বিগুণ চাপ ভর করত। আমি চেয়েছিলাম পরিচালনায় পুরোপুরি মনোযোগ দিতে।‘আমাদের ছোট নদী চলে বাঁকে বাঁকে’...চ্যানেল আইয়ে শুরু হয়েছে আমার পরিচালিত এই ধারাবাহিকটি। মাগো তোমার জন্য থেকে একদম উল্টো মেরুর ধারাবাহিক এটি। নামটি শুনলেই তো বাংলাদেশের কী সুন্দর গ্রামের চিত্র চোখের সামনে ভেসে উঠে। কিন্তু সেই গ্রাম কি আগের মতো আছে? সেই মানুষগুলো? কেন তারা বদলাল? কারা তাদের বদলে দিয়েছে?—এসবই দেখানোর চেষ্টা ছিল এই ধারাবাহিকে।মাহফুজ রহমান
