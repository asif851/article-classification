
গত সপ্তাহে সারা দেশে মুক্তি পেয়েছে স্বপ্নছোঁয়া। শফিক হাসান পরিচালিত এ ছবিতে কেন্দ্রীয় চরিত্রে অভিনয় করেছেন সাইমন সাদিক।ছবির কোন দিকটি দর্শকেরা বেশি পছন্দ করছেন?দুই বন্ধুর গল্প নিয়ে এ ছবি। গল্পে দুই বন্ধুর সম্পর্কের জায়গাটা দর্শকদের বেশি বিনোদিত করেছে। ছবির গানগুলোও ভালো হয়েছে। ৭০টি হলে চলছে স্বপ্নছোঁয়া। সত্যি কথা বলতে, ছবিটি নিয়ে এতটা আশা করা যায়নি।সামনে আপনার আর কী কী ছবি আসছে?শুটিং করছি পি এ কাজলের চোখের দেখা, সাফি উদ্দীন সাফির ব্ল্যাক মানি। শিগগির শুরু হবে শাহিন-সুমনের প্রবাসী ডন এবং এফ আই মানিকের সারপ্রাইজ ও ভালোবাসি হয়নি বলা ছবি দুটির।এখন আমাদের চলচ্চিত্রের অবস্থা কেমন বলে আপনার মনে হয়?আমাদের চলচ্চিত্র এগিয়ে যাচ্ছে। ভালো ছবির জন্য সবাই-ই শ্রম দিচ্ছেন। মাঝখানে যে অবস্থা ছিল, তা থেকে একটু হলেও কাটিয়ে উঠেছি আমরা।এমনকি লোকেশনে বৈচিত্র আনার জন্য দেশের বাইরেও শুটিং করা হচ্ছে। এখন দরকার শুধু হলের পরিবেশ ঠিক করা। ঢাকার হলগুলোর পরিবেশ মোটামুটি। কিন্তু মফস্বলে প্রেক্ষাগৃহগুলোর অবস্থা ভালো নয়। এগুলোর একটু আধুনিকায়ন করা গেলে আমাদের চলচ্চিত্র আরও এগিয়ে যাবে।সাক্ষাৎকার: শফিক আল মামুন
