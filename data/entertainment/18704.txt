
তিন বছর ধরে এনটিভিতে প্রচারিত কমেডি রিয়্যালিটি শো হা-শোর চতুর্থ মৌসুমের অডিশন শুরু হচ্ছে আগামী ২৩ মে থেকে। কমেডি বিষয়ক এই রিয়্যালিটি শোটি এরই মধ্যে আলোচনায় এসেছে। অডিশন প্রসঙ্গে ‘হা-শো’র প্রযোজক হাসান ইউসুফ খান বলেন, ‘রংপুর, রাজশাহী, খুলনা, চট্টগ্রাম ও ঢাকা-এই ৫টি জোনে অনুষ্ঠিত হবে সিজন ৪ এর আনুষ্ঠানিক অডিশন। অডিশনের তারিখ ও ভেন্যুগুলো হলো, ২৩ মে রংপুরের আরডিআরএস, ২৫ মে রাজশাহী জাফর ইমাম টেনিস কমপ্লেক্স ,২৭ মে, খুলনার হোটেল সিটি ইন লিমিটেড ৩০ মে চট্টগ্রাম প্রেসক্লাব এবং সব শেষে ঢাকায় অনুষ্ঠিত হবে ৩ মে পাবলিক লাইব্রেরিতে। প্রতিদিন সকাল নয়টা থেকে শুরু হবে অডিশন।’
এবার বিচারক হিসেবে থাকছেন জাদুশিল্পী জুয়েল আইচ, অভিনেত্রী নিপুণ ও মাজহারুল ইসলাম। গেল বছরের মতো এ বছরও অনুষ্ঠানটি উপস্থাপনা করবেন সাজু খাদেম।এ বছর হা-শোর চ্যাম্পিয়ন পাবেন পাবেন ১ লাখ টাকা, ১ম রানার আপ পাবেন ৫০ হাজার এবং দ্বিতীয় রানার আপ ২৫ হাজার টাকা। এ ছাড়া প্রত্যেকের জন্য রয়েছেন নানা ধরনের উপহার সামগ্রী।প্রযোজক জানান, অডিশন শেষে বাছাইকৃত প্রতিযোগীদের নিয়ে খুব তাড়াতাড়ি এনটিভিতে শুরু হবে টেলিভিশন অনুষ্ঠান।
