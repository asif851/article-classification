
কথোপকথন: সালমা। ‘ক্লোজআপ ওয়ান তোমাকেই খুঁজছে বাংলাদেশ’ প্রতিযোগিতার দ্বিতীয় আসরের চ্যাম্পিয়ন। পয়লা বৈশাখ উপলক্ষে জি-সিরিজ বাজারে এসেছে তাঁর নতুন অ্যালবাম স্বপ্ন উড়াইলা‘স্বপ্ন উড়াইলা’...আমার একক গানের সাত নম্বর অ্যালবাম। প্রায় তিন বছর পর আমার নতুন অ্যালবাম এসেছে। অ্যালবামে লোকজ ধাঁচের গান গেয়েছি। রয়েছে বিচ্ছেদ ও আধুনিক ঘরানার গান। একটি গানে আমার সঙ্গে কণ্ঠ দিয়েছেন মুহিন। গানগুলোয় দেশ নিয়ে আমার স্বপ্ন আর দেশের বর্তমান সময়ের কথা বলার চেষ্টা করেছি।অ্যালবামের কাজ...আমার সর্বশেষ অ্যালবাম বেরিয়েছিল ২০১০ সালে। তখন আমার বিয়ে হয়। স্বামী, সংসার আর পরিবার সামলে নিয়ে অ্যালবামের কাজ করতে হয়েছে। পড়াশোনার চাপও ছিল। নতুন অ্যালবামের কাজ করেছি গত দেড় বছরে।পড়াশোনা...অনেক আগে থেকে ব্যারিস্টার হওয়ার স্বপ্ন দেখছি। শিগগিরই একটি বেসরকরি বিশ্ববিদ্যালয়ে আইন বিষয়ে ভর্তি হব। এখন সেই প্রস্তুতি নিচ্ছি। আমার স্বামীও পড়াশোনার ব্যাপারে অনুপ্রেরণা দিচ্ছেন।স্বামীর গান...আমার স্বামী শিবলী সাদিক দারুণ গান গায়। শুধু তা-ই নয়, ভালো গান লেখে, সুরও করে। আমরা একই অ্যালবামে গানও গেয়েছি।গানের রেওয়াজ...প্রতিদিন সকালে রেওয়াজ করি। মাঝে মেয়ের কারণে গানের প্রতি মনোযোগ ততটা দিতে পারিনি। এখন আবার পুরোদমে গান নিয়ে চর্চা করছি।সংসার...স্বামী, সংসার ও সন্তান নিয়ে অনেক ভালো আছি। সুখে আছি।আমার অন্য অ্যালবাম...আমার প্রথম একক অ্যালবাম বেস্ট অব সালমা প্রকাশিত হয় ২০০৬ সালে। অন্য একক অ্যালবামগুলো হলো বন্ধু আইয়ো আইয়ো, বিনোদিনী, পরাণের বন্ধু, বন্ধু আইলা না।
