

মেরিল-প্রথম আলো পুরস্কার ২০১৬-তে তারকা জরিপে সেরা নবীন অভিনয়শিল্পী বিভাগে চূড়ান্তপর্বে মনোনয়ন পেয়েছিলেন ‘অস্তিত্ব’ ছবির জন্য অভিনেতা জোভান, ‘আয়নাবাজি’র জন্য অভিনেত্রী মাসুমা রহমান নাবিলা, ‘বসগিরি’র জন্য বুবলি ও ‘রক্ত’ ছবির জন্য অভিনেতা রোশান।
এ বছর দর্শকদের ভোটে এই পুরস্কারটি জিতে নিয়েছেন বুবলি। বিজয়ীর হাতে পুরস্কার তুলে দেন তারকা দম্পতি অনন্ত জলিল ও বর্ষা।
পুরস্কার হাতে নিয়ে বুবলি সৃষ্টিকর্তাকে ধন্যবাদ জানান। জীবনের প্রথম ছবিতে প্রথম পুরস্কার পেয়ে মেরিল-প্রথম আলো ও দর্শকদের প্রতি কৃতজ্ঞতা জানান বুবলি।

রাজধানীর শেরেবাংলা নগরের বঙ্গবন্ধু আন্তর্জাতিক সম্মেলন কেন্দ্রে আজ শুক্রবার বিকেলে পুরস্কার বিতরণী অনুষ্ঠানের আসর বসেছে।
