
দিন যতই গড়াচ্ছে, ততই আগ্রহোদ্দীপক হয়ে উঠছে ‘মুন্না মাইকেল’ ছবিটি। মাইকেল জ্যাকসনকে শ্রদ্ধা জানিয়ে বানানো ছবিতে অভিনয় করেছেন টাইগার শ্রফ ও নওয়াজুদ্দিন সিদ্দিকী। দুজনকে ছবিতে অনেকগুলো অ্যাকশন ও নাচের দৃশ্যে দেখা যাবে। শুধু তা-ই নয়, ছবিতে থাকছে বলিউড তারকাদের অতিথি শিল্পী হিসেবে অভিনয়। আগেই শোনা গিয়েছিল, ছবিতে কেমিও চরিত্রে দেখা যাবে বলিউডের পরিচালক ও কোরিওগ্রাফার ফারাহ খানকে। দেখা যাবে আরেক তারকা চিত্রাঙ্গদা সিং এবং শিল্পী শানকে। এবার জানা গেল ‘কহোনা পেয়ার হ্যায়’ ছবির নায়িকা আমিশা প্যাটেলকেও দেখা যাবে অতিথি চরিত্রে। ছবিটি পরিচালনা করেছেন সাব্বির খান। টাইগারের বিপরীতে ছবিতে অভিষেকের মাধ্যমে নিধি আগারওয়ালের বলিউডে যাত্রা শুরু হলো। ছবিটি মুক্তি পাবে ২১ জুলাই। বলিউড হাঙ্গামা
