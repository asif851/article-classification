

বলিউডে অভিনেত্রীর আসনটা এখনো পোক্ত হয়নি। তবে নাচে ভালো হওয়ায় আইটেম গার্ল হিসেবে তাঁর কদর সবখানে। এখন গায়িকা হিসেবেও নিজেকে পরখ করে দেখতে চাইছেন সানি লিওন। এ জন্যই তো সম্প্রতি টুইটারে তিনি রেকর্ডিং স্টুডিওতে মাইক্রোফোনের সামনে দাঁড়ানো একটি ছবি পোস্ট করলেন।
টুইটে সানি লেখেন, ‘গান গাওয়া আমার কাছে আতঙ্কের চেয়ে কোনো অংশে কম নয়। এক মাস চেষ্টা আর অনুশীলনের পর অবশেষে দাঁড়ালাম মাইক্রোফোনের সামনে।’টুইট ও ছবি পোস্ট করার পরই সানিভক্ত ও অনুসারীরা তাঁর গান গাওয়ার বিষয়ে আরও কৌতূহলী হয়ে পড়েন। কোন গান? কোন ছবির জন্য? হিন্দি, নাকি ইংরেজি ভাষার গান? এমন নানা প্রশ্ন করতে থাকেন তাঁকে। পরে আরেকটি টুইটের মাধ্যমে সানি জানান, কোনো ছবির জন্য, একটি অনুষ্ঠানে সানি নিজ কণ্ঠে গান গাইবেন। সেই প্রস্তুতি নিতেই স্টুডিওতে গিয়ে গান ধারণ করেন এই অভিনেত্রী। মূল অনুষ্ঠানে গাওয়ার আগে নিজের উচ্চারণ আর গায়কি শ্রোতা হিসেবে শুনতেই গানটি রেকর্ড করিয়েছেন তিনি। হিন্দুস্তান টাইমস।
