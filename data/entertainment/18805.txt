
দুজনের দুটি পথ দুটি দিকে বেঁকে গিয়েছিল আগেই। দুজনে এখন ভিন্ন দুই ভুবনের বাসিন্দা। কেবল আনুষ্ঠানিক বিচ্ছেদটাই বাকি ছিল। অবশেষে হূতিক রোশন ও সুজানে বিয়ে বিচ্ছেদের আইনি প্রক্রিয়াও শুরু করলেন।১৭ বছর একসঙ্গে থাকার পর গত ডিসেম্বরে দুজনে আলাদা হয়ে যান। সিদ্ধান্তটা সুজানের তরফ থেকেই আসে। এই সুন্দর একটি সম্পর্ক ভেঙে যাওয়ার নেপথ্য কারণ আজও অজানা। পাঁচ মাস আলাদা থাকার পর অবশেষে মুম্বাইয়ের একটি পারিবারিক আদালতে দুজনকে হাজির হয়ে বিচ্ছেদের আবেদন করতে দেখা গেল। সমঝোতার ভিত্তিতেই এই বিচ্ছেদ হচ্ছে, তাই আইনি লড়াইটা কদর্য রূপ নেবে না বলেই মনে হচ্ছে। বলিউড হাঙ্গামা।
