
চরিত্রানুযায়ী পোশাক কিংবা মেকআপ বক্স তো আছেই। এসবের বাইরেও শুটিংয়ের সময় তারকাদের সঙ্গী হয় অনেক কিছু। অনেকটা অভ্যাস, অনেকটা প্রয়োজন—সব মিলিয়েই শুটিং-সঙ্গী নানা ধরনের জিনিসপত্র। এই নিয়েই আমাদের ধারাবাহিক আয়োজন।
বাঁধনবাঁধন মুঠোফোন ও বিভিন্ন ধরনের কার্ডের পাশাপাশি সঙ্গে রাখেন একটা ছাতা। ছোট্ট সুন্দর ছাতাটি কিনেছেন নেপাল থেকে। রোদ কিংবা বৃষ্টি, যা-ই হোক না কেন, সব সময় বাঁধনের সঙ্গে থাকে ছাতাটি। আর মেকআপ বক্সের পাশাপাশি পানি রাখেন সঙ্গে।হিল্লোলশুটিংয়ে যাওয়ার সময় হিল্লোল সব সময় সঙ্গে রাখেন আইপ্যাড ও ওয়াই-ফাই রাউটার। শুটিংয়ের ফাঁকে ইন্টারনেটে বসেন নিয়মিত। ইন্টারনেট দুনিয়ার কাজকর্ম সেরে নেন একটু ফ্রি হলেই। এ ছাড়া শুটিংয়ে যাওয়ার সময় হিল্লোলের সঙ্গে যায় তাঁর ব্যবহৃত চেয়ার ও মগ।
