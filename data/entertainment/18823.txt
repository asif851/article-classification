
১৮ বছরের দাম্পত্য জীবন তাঁদের। হলিউডের সবচেয়ে সফল ও সুখী দম্পতি হিসেবে আলীখ্যাত তারকা উইল স্মিথ ও জাডা পিঙ্কেট স্মিথকে অনেকেই আদর্শ মনে করেন। কিন্তু উইল স্মিথ নিজেই নীরবতা ভাঙলেন। জানালেন, তাঁদের সম্পর্ক অনেক টানাপোড়েনের মধ্য দিয়ে যাচ্ছে।সম্প্রতি উইল ছেলে জাডেন স্মিথকে নিয়ে লন্ডনের এক রেস্তোরাঁয় রাতের খাবার খেতে যান। সেখানে সাংবাদিকদের মুখোমুখি হন তিনি। উইল জানান, তাঁদের বৈবাহিক জীবন অনেকবারই ‘মৃত্যু’র স্বাদ গ্রহণ করেছে। একে আবার জিইয়ে তুলতে অনেক সংগ্রাম করতে হচ্ছে তাঁদের। তাঁর মতে, এসব কিছু দ্বিধাদ্বন্দ্বে ইতি টানার সময় হয়ে গেছে। কারণ, উইল আবার নতুন করে সবকিছু শুরু করতে চান। তবে এ বক্তব্য দিয়ে তিনি বিবাহবিচ্ছেদের ইঙ্গিত দিচ্ছেন কি না, তা পরিষ্কার করেননি।অন্যদিকে জাডাও স্বামীর প্রতি শ্রদ্ধা রেখে বলেন, ‘উইল আমার কাছে সবকিছু। আমার জীবনে তাঁর মূল্য কতখানি, তা বোঝানোর জন্য “স্বামী” কথাটি অনেক ছোট মনে হয়।’ ডেইলি মেইল
