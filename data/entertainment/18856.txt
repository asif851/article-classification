
নতুন একটি ছবিতে চুক্তিবদ্ধ হলেন অভিনেত্রী মাহিয়া মাহি। ছবির নাম ‘ও মাই লাভ’। এর পরিচালক আজাদ আবুল কালাম। শোনা যাচ্ছে, এই ছবিতে মাহিকে দেখা যেতে পারে তাঁর ‘ঢাকা অ্যাটাক’ ছবির নায়ক আরিফিন শুভর বিপরীতে।
‘ও মাই লাভ’ ছবির শুটিং শুরু হতে পারে আগামী জুলাই থেকে। ১৮ এপ্রিল এই ছবিতে চুক্তিবদ্ধ হন মাহিয়া মাহি। ছবিটি নিয়ে তিনি বলেন, ‘আনকোরা প্রেমের ছবি। আশাবাদী এটি নিয়ে। কাজ শুরু করলে দেখা যাক কী হয়।’ ছবির নায়ক কে? জানতে চাওয়া হয় পরিচালক আজাদ আবুল কালামের কাছে।
তিনি জানান, কথা চলছে আরিফিন শুভর সঙ্গে। বিষয়টি নিশ্চিত হতে শুভর সঙ্গে যোগাযোগ করা হলে তিনি বলেন, ‘দুবার বসেছি ছবিটি নিয়ে। আলাপ এখনো চলছে। কিছু বিষয় নিয়ে আমার প্রশ্ন আছে। জবাব মিললেই কাজ করব কি না, সিদ্ধান্ত নেব।’
