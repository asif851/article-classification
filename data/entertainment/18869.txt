
আগামী মার্চে বসবে ‘এশিয়ান ফিল্ম অ্যাওয়ার্ড’-এর দশম আসর। অন্যান্য বছর এই আসরে এগিয়ে থাকে চীন, জাপান, কোরিয়া আর হংকংয়ে নির্মিত ছবিগুলো। কিন্তু এবার এই আসরে মনোনয়নের দিক থেকে বলিউডের ছবি বাজিরাও মাস্তানি অনেকটাই এগিয়ে। পাঁচটি বিভাগে মনোনয়ন পেয়ে ‘সর্বোচ্চ মনোনয়ন’ তালিকার দ্বিতীয় অবস্থানে আছে সঞ্জয়লীলা বানশালি পরিচালিত ছবিটি। সবচেয়ে বেশি মনোনয়ন পেয়ে পুরস্কার জেতার লড়াইয়ের প্রথম স্থানে রয়েছে তাইওয়ান, চীন ও হংকংয়ের যৌথ প্রযোজনায় নির্মিত ছবি দ্য অ্যাসাসিন। ছবিটি পেয়েছে নয়টি মনোনয়ন।সেরা ছবি, সেরা সম্পাদনা, সেরা সংগীত, সেরা পোশাক ও সেরা ভিজ্যুয়াল ইফেক্ট বিভাগে মনোনয়ন পেয়েছে বাজিরাও মাস্তানি। রণবীর সিং, দীপিকা পাড়ুকোন ও প্রিয়াঙ্কা চোপড়া অভিনীত এই ছবি ছাড়াও এশিয়ান ফিল্ম অ্যাওয়ার্ডে ভারতের আরও চারটি ছবি প্রতিনিধিত্ব করছে। এগুলো হলো মাসান, তালভার, বোম্বে ভেলভেট ও বাহুবলি: দ্য বিগিনিং।এবারের এশিয়ান ফিল্ম অ্যাওয়ার্ডে এশিয়ার বিভিন্ন দেশের প্রায় ১ হাজার ৬০০ ছবি জমা পড়ে। ভ্যারাইটি।
