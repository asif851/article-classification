
দুনিয়ায় কত ধরনের বন্ধুত্বই তো হয়। বন্ধুত্ব থেকে প্রেম হয়ে যাওয়া তো খুবই সাধারণ ঘটনা। কিন্তু প্রেম করে বিয়ের পর, বিয়ে ভেঙে সেটি আবার বন্ধুত্বে ঘুরে যাওয়ার ঘটনা খুব বেশি দেখা যায় না। কিন্তু বলিউডে আজকাল সে ধরনের চলই শুরু হয়েছে। প্রেমের সম্পর্ক ভেঙে যাওয়ার পর বন্ধুত্ব হচ্ছে। এমনকি ঘনিষ্ঠ বন্ধু হয়ে আছেন সাবেক স্বামী-স্ত্রীও।হৃতিক রোশন ও সুজানা এমন সম্পর্কের উদাহরণ। আরেক উদাহরণ আরবাজ খান ও মালাইকা অরোরা। সম্প্রতি আরবাজের ৫০তম জন্মদিনের পার্টিতে অনেকের সঙ্গে এই অভিনেতার সাবেক স্ত্রী মালাইকাকে দেখা গেছে। শুধু তা-ই নয়, সামাজিক যোগাযোগমাধ্যমেও মালাইকা খুব সুন্দর করে শুভেচ্ছা জানিয়েছেন সাবেক স্বামীকে। আরবাজের জন্মদিনের প্রথম প্রহরেই তাঁর সঙ্গে দেখা করতে আসেন বলিউডের ঘনিষ্ঠ বন্ধুরা। এসেছিলেন মালাইকাও। তবে, আরবাজ তাঁর জন্মদিনের প্রথম প্রহরে কেক না কেটে কেটেছেন একটি তরমুজ। কাছের লোকেরা মজা করে এই অভিনেতাকে তরমুজ বলে ডাকেন। তরমুজ কাটার বুদ্ধিটিও তাঁদের। মালাইকা তরমুজ কাটার মুহূর্তের একটি ভিডিও আবার ইনস্টাগ্রামে পোস্টও করেছেন। ক্যাপশনে এই ‘মুন্নি’ লিখেছেন, ‘তরমুজ ফর আরবুজ’ মানে আরবাজের জন্য তরমুজ। শুভেচ্ছা জানিয়ে তিনি লেখেন, ‘শুভ ৫০তম জন্মদিন আরবাজ। সব সময় আনন্দে থাকো।’ মালাইকা-আরবাজের একমাত্র ছেলে আরহান খান বাবার জন্য একটা কেকের ব্যবস্থা করেছিল। আরবাজের সেই কেক কাটার ছবিও সামাজিক যোগাযোগমাধ্যমে প্রকাশ করেন মালাইকা। আর মালাইকার বোন ও আরবাজের সাবেক শ্যালিকা ‘দাবাং’খ্যাত অভিনেতাকে ‘ভাইদের মধ্য সেরা’ বলেছেন। জন্মদিনের পার্টিতে অমৃতা, তাঁর স্বামী শাকিল লাদাক ও মালাইকার মা-বাবাও এসেছিলেন। আরবাজের জন্মদিনে এসেছিলেনপরিবারের সব সদস্যের সঙ্গে জমকালো সানি লিওন, সোনাক্ষী সিনহা, কারিশমা কাপুর, ইউলিয়া ভানতুর, ববি দেওল, সঞ্জয় কাপুরসহ অনেককে।১৯৯৮ সালে মডেল মালাইকাকে ভালোবেসে বিয়ে করেন আরবাজ। গত বছর পারস্পরিক বোঝাপড়ার মাধ্যমে তাঁদের বিচ্ছেদ হয়। তবে, এই দুই তারকার সংসার ভাঙার পেছনের কারণ এখনো স্পষ্ট নয়। এনডিটিভি।
