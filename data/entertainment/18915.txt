
আল পাচিনো ও লিওনার্দো ডি’ক্যাপ্রিওর মধ্যে সম্পর্ক কী? দুজনেই হলিউড অভিনেতা, দুজনেই অস্কারজয়ী। কিন্তু এর বাইরেও তাঁদের মধ্যে এক অদ্ভুত সম্পর্ক আছে। সেটা জানা গেল সম্প্রতি। লিও বর্তমানে যে আর্জেন্টাইন মডেলের সঙ্গে প্রেম করছেন, তাঁর মা আল পাচিনোর প্রেমিকা। এই সম্পর্কের কারণেই এখন এই দুই অভিনেতার মধ্যে যোগাযোগ বাড়ছে।
সর্বশেষ প্রেমিকা ক্যামিলা মররনের সঙ্গে লিওনার্দো ডি’ক্যাপ্রিওকে দেখা যায় আল পাচিনোরই নতুন ছবি সালোম-এর উদ্বোধনী প্রদর্শনীতে। ক্যামিলা মররনের মা লুসিলা সোলাও একজন অভিনেত্রী ও মডেল। ৪১ বছর বয়সী এই মডেলের সঙ্গে দীর্ঘদিন ধরে প্রেম আল পাচিনোর। অন্যদিকে ৪৩ বছর বয়সী লিওনার্দো আর ২০ বছর বয়সী ক্যামিলার প্রেম শুরু হয়েছে বেশি দিন হয়নি।
সম্প্রতি ডেথ উইশ ছবিতে অভিনয় করে আলোচনায় আসেন ক্যামিলা মররনে। মায়ের ৭৭ বছর বয়সী প্রেমিক আল পাচিনোর অভিনয়ের স্কুল থেকে প্রশিক্ষণ নিয়ে হলিউডের সিনেমায় নাম লেখান এই মডেল। তখন থেকেই গণমাধ্যমের নজরে আসতে শুরু করেন তিনি। বেশ কয়েকবার মা লুসিলা ও আল পাচিনোর সঙ্গে বিভিন্ন বড় পুরস্কার অনুষ্ঠানের লালগালিচায় হেঁটেও ক্যামিলা পরিচিতি পেয়েছেন। তবে এখন লিওনার্দোর সঙ্গে প্রেম এই মডেলকে নতুন করে নিয়ে এসেছে খবরের শিরোনামে। হারপার বাজার
