
কারিনা পারেনও বটে! ২০ ডিসেম্বর ছেলে তৈমুরের জন্ম হয়েছে। ২২ তারিখে বাড়ি ফিরে ২৫ ডিসেম্বরই বড়দিনের পার্টি করেছেন। গতকাল স্বামী সাইফ আলী খানকে সঙ্গে নিয়ে নৈশভোজে বেরিয়েছিলেন এই অভিনেত্রী। সদ্য মা-বাবা হওয়া এই জুটিকে দেখে অনেকেই ভেবেছিলেন তৈমুরকেও হয়তো একঝলক দেখা যাবে। কিন্তু ছেলেকে বাড়িতে রেখেই ‘সাইফিনা’ জুটি বেরিয়েছিলেন বুধবার।
মা হওয়ার আগে কারিনা যেমন ছিলেন, এখনো তেমনই আছেন। রেস্তোরাঁ থেকে বের হয়ে ভক্তদের সঙ্গে ছবি তুলেছেন, কথা বলেছেন। তবে, তাঁর স্বামী সাইফকে আগের থেকে একটু বেশি সজাগ মনে হলো। যতক্ষণ তাঁদের দেখা গেছে, এক মুহূর্তের জন্যও তিনি কারিনার হাত ছাড়েননি।নৈশভোজে নবাব দম্পতিকে সঙ্গ দিয়েছেন বলিউড অভিনেত্রী দিয়া মির্জা ও তাঁর স্বামী সাহিল সংঘ। ইন্ডিয়ান এক্সপ্রেস।
