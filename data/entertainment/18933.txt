
তানভীর মোকাম্মেলের পাঁচটি চলচ্চিত্রের প্রদর্শনীর আয়োজন করা হয়েছে খুলনার উমেশচন্দ্র পাবলিক লাইব্রেরির মিলনায়তনে। ছবিগুলো হলো চিত্রা নদীর পারে, লালসালু, লালন, ১৯৭১ ও জীবনঢুলী। ১৮ থেকে ২২ এপ্রিল এই ছবিগুলো প্রদর্শন করা হবে। এ সময় খুলনায় তানভীর মোকাম্মেলের পরিচালনায় পাঁচ দিনের একটি ফিল্ম অ্যাপ্রিসিয়েশন কোর্স আয়োজন করা হয়েছে। এখানে প্রশিক্ষণ দেবেন তানভীর মোকাম্মেল, পঙ্কজ পালিত, উত্তম গুহ ও সৈয়দ সাবাব আলী আরজু। চলচ্চিত্র প্রদর্শনী ও ফিল্ম অ্যাপ্রিসিয়েশন কোর্স যৌথভাবে আয়োজন করেছে বাংলাদেশ ফিল্ম ইনস্টিটিউট ও খুলনার প্যারালাল সিনে মুভমেন্ট।
 
