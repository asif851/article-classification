
ভারতীয় ক্রিকেটার বিরাট কোহলি এবং বলিউড অভিনেত্রী আনুশকা শর্মার ছিল গলায় গলায় প্রেম। সেই প্রেম যখন হুট করেই ভেঙে যায় তখন অনেকেই অবাক হয়েছিল। দিনকয়েক আগে কোহলি তাঁর ভক্তদের অনুরোধ করেন, তাঁরা যেন আনুশকার প্রতি সহানুভূতিশীল হন। সাবেক প্রেমিকাকে নিয়ে ঠাট্টা মশকরা মেনে নিতে পারেননি এই ক্রিকেট তারকা। তার ঠিক কয়েকদিন পরই আবার একটি রেস্তোরাঁয় একসঙ্গে নৈশভোজ করতে দেখা যায় দুজনকে। স্বাভাবিকভাবেই ভক্তদের মনে জিজ্ঞাসা—তাঁদের মধ্যে আসলে হচ্ছেটা কী? তাহলে কি সব ঝামেলা চুকেবুকে গেল?আনুশকার সঙ্গে তাঁর সম্পর্ক নিয়ে লোকের সব কানাঘুষার একটি উত্তর দেওয়ার চেষ্টা করেছেন বিরাট। তাও এক অভিনব কায়দায়। বিরাট কোহলিকে সম্প্রতি একটি টি-শার্ট পরতে দেখা গেছে যেখানে লেখা, ‘উই ওয়্যার ইন আ ব্রেক’ যার বাংলা অর্থ করলে দাঁড়ায়, ‘আমরা বিরতি নিয়েছিলাম’। ভক্তদের মনে নতুন কৌতূহল। এই টি-শার্ট কিসের ইঙ্গিত? তাঁরা দুজন কি তাহলে নিজেদের মধ্যে সব মিটমাট করে আবারও এক হচ্ছেন? কে জানে! টাইমস অব ইন্ডিয়া।
