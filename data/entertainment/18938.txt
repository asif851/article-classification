
দেশের চলচ্চিত্রে অভিষেকের অপেক্ষায় থাকা অভিনেত্রী নুসরাত ফারিয়াকে খুব শিগগিরই দেখা যেতে পারে বলিউড তারকা ইমরান হাশমী ও নওয়াজউদ্দিন সিদ্দিকের বিপরীতে বলিউডের একটি ছবিতে।
‘গাওয়াহ্: দ্য উইটনেস’ নামের ওই ছবিটি পরিচালনা করছেন বিষ্ণু দত্ত। নুসরাত ফারিয়া এ ছবিতে অভিনয় করবেন ইমরান হাশমী ও নওয়াজ উদ্দিনের সঙ্গে। ইমরান, নওয়াজ উদ্দিন ছাড়াও এ ছবিতে আরও দেখা যাবে আশুতোষ রানা ও কলকাতার অভিনেত্রী পায়েল সরকারকে। খবরটি নিশ্চিত করেছেন অভিনেত্রী নুসরাত ফারিয়া।এ দিকে, ভারতীয় সংবাদমাধ্যম টাইমস অব ইন্ডিয়াকে দেওয়া এক সাক্ষাৎকারে এ ছবির পরিচালকও বলেছেন, ‘এ ছবিতে ফারিয়ার চরিত্রটি কৌতুহলে ঘেরা।’‘গাওয়াহ্: দ্য উইটনেস’ ছবিতে ইমরান হাশমী একজন সাবেক সিবিআই কর্মকর্তার চরিত্রে অভিনয় করবেন। নওয়াজুদ্দিন থাকবেন এক ব্যবসায়ীর ভূমিকায়। পায়েল সরকার হবেন নওয়াজের স্ত্রী।বলিউডের এ ছবির সংগীত পরিচালনা করবেন আশিকি-২ খ্যাত মিঠুন। ছবির শুটিং হবে ভারতের কলকাতা ও পুনেতে।
