
ছবির নাম কেলোর কীর্তি। এটি কলকাতার বাংলা ছবি। রোমান্টিক কমেডি ধাঁচের এই ছবিটি পরিচালনা করেছেন রাজা চন্দ। আরাধনা এন্টারপ্রাইজ লিমিটেডের ব্যানারে বাংলাদেশের প্রেক্ষাগৃহে কাল মুক্তি পাবে ছবিটি। প্রতিষ্ঠানটির উপদেষ্টা বিজয় খেমকা জানান, এখানকার প্রায় ৫০টি প্রেক্ষাগৃহে মুক্তি দেওয়া হচ্ছে ছবিটি।এ ছবির জন্য গান লিখেছেন রাজা চন্দ, দেব সেন, প্রসেন ও প্রসেনজিৎ মল্লিক। গানে কণ্ঠ দিয়েছেন ভিকি খান, বিশ্বজিৎ দেব ও মাধুরা ভট্টাচার্য। সংগীত করেছেন দেব সেন ও ইন্দ্রদ্বীপ দাশগুপ্ত।কেলোর কীর্তিতে অভিনয় করেছেন দেব, অঙ্কুশ, যীশু সেন, নুসরাত, মিমি প্রমুখ।
