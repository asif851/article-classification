
শাকিব খান অভিনয় করছেন এক দশকের বেশি সময় ধরে। এবার তিনি আসছেন আরেকটি পরিচয়ে। ঢাকার ভোজনরসিকদের কথা ভেবে তিনি এবার চালু করছেন দুটি খাবারের দোকান। রাজধানীর যমুনা ফিউচার পার্ক কমপ্লেক্সে চালু করছেন ‘হট চিকেন’ নামের একটি খাবারের দোকান। কাল শুক্রবার দোকানটি চালু হচ্ছে। রাজধানীর উত্তরাতেও হট চিকেনের আরেকটি শাখা চালু করবেন এ মাসের শেষ দিকে।শাকিব খান বলেন, ‘শুটিং কিংবা বেড়ানোর জন্য আমাকে প্রায়ই দেশের বাইরে যেতে হয়। ওখানকার ফুডকোর্টের পরিবেশ আমাকে মুগ্ধ করেছে। পাশাপাশি খাবারও। বাইরের মতো করে আমাদের দেশেও খাবারের দোকান চালু করব—ইচ্ছাটা অনেক দিন থেকেই ছিল। এবার হট চিকেন চালু করছি। এরপর ধানমন্ডি এবং পর্যায়ক্রমে বাংলাদেশের পর্যটন এলাকাগুলোয় হট চিকেনের শাখা চালু করার পরিকল্পনা আছে।’শাকিব খান আরও বলেন, ‘আমার খাবারের দোকানের প্রধান শেফ এসেছেন মালয়েশিয়া থেকে। কাঁচামাল থেকে অন্য সব সামগ্রী আনা হয়েছে থাইল্যান্ড থেকে।’
