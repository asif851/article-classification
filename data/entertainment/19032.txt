
প্রথম শেখা গানবর্ণমালা নিয়ে লেখা একটা ছড়াগান। যতদূর মনে পড়ে, শুরুটা এ রকম, ‘অশোকগাছে ওই অজগর সাপ...’জীবনের মোড় ঘুরিয়ে দিয়েছে যে গানতাহসান ও আমার গাওয়া ‘জীবনের আলাপন কত যে মায়া, শত মানুষের ভিড়ে তোমায় পাওয়া’ গানটি।যে পরিচয়ে পরিচিত হতে চাইআমি বেসরকারি সংস্থা ব্র্যাকের শিক্ষা বিভাগে কাজ করছি। তাই একজন উন্নয়নকর্মী হিসেবে নিজের পরিচয় দিতে ভালো লাগে। এ ছাড়া অভিনয়শিল্পী পরিচয়টাও আমি উপভোগ করি।যার সঙ্গে অভিনয় করার ইচ্ছেআমি তাহসানের সঙ্গে মাত্র দুটি নাটকে অভিনয় করেছি। কিন্তু ঠিক মন ভরেনি। তাই তাহসানের সঙ্গেই তৃপ্তি নিয়ে অভিনয় করার ইচ্ছে আছে।যার জন্য জীবন বাজি রাখতে পারিআমার মেয়ে আইরা তেহরীম খানের জন্য।মা হওয়ার পরের অনুভূতিসৃষ্টিকর্তার এর চেয়ে বড় আশীর্বাদ আর নেই।এক দিনের জন্য প্রধানমন্ত্রী হলে যে কাজটি করবসবার আগে যতটুকু পারি দুর্নীতি দূর করব; যদিও এটা এক দিনের কাজ নয়।এই মুহূর্তে যে গান মাথায় ঘুরছেমাইলসের ‘কী জাদু তোমার প্রেমে’ গানটা।গান, অভিনয় ও মডেলিং ছাড়া আমি যে কাজটি ভালো পারিঅনেক ভালো রান্না করতে পারি।তাহসানের জন্য কেনা প্রথম উপহারএকটা পারফিউম। খুব সম্ভবত ডানহিল ব্র্যান্ডের ছিল সেটা।অদৃশ্য হতে পারলে যা করবপুরো পৃথিবী ঘুরে বেড়াব। অদৃশ্য হলে ঘোরার সুবিধা হলো পাসপোর্ট, ভিসা, টাকা—এসব কিছুই লাগবে না।যখন রেগে যাইখুব জোরে চিৎকার করি।যা ছাড়া আমি অচলআগে কী ছিল বলতে পারব না, তবে এখন আমি আমার মেয়েকে ছাড়া অচল।নিজের যে দিকটি বদলাতে চাইআমার কোনো কিছুই বদলাতে চাই না। যেমন আছি, সে রকমই থাকতে চাই।অপেক্ষায় আছি...আমার মেয়ে কবে বড় হবে, কবে হাঁটতে শিখবে, কবে স্কুলে যাবে—এসব দেখার অপেক্ষায় আছি।সাক্ষাৎকার: মো. রুবেল
