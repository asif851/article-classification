
মাস দু-এক আগে শুটিং শেষ হয়েছে। এবার ডাবিং সম্পন্ন হওয়ার মধ্য দিয়ে শেষ হলো মালেক আফসারির ‘অন্তর জ্বালা’ ছবির কাজ। গত ২৭ সেপ্টেম্বর ছবিটির ডাবিংয়ের কাজ শেষ হয়।বাংলা চলচ্চিত্রের জনপ্রিয় নায়ক মান্নার জীবনের অংশবিশেষ ও মান্নার একজন ভক্তের জীবনকাহিনি নিয়ে গড়ে উঠেছে ‘অন্তর জ্বালা’ ছবির গল্প। ছবিটি নিয়ে পরিচালক মালেক আফসারি বলেন, ‘প্রায় দুই বছর পর ছবি নির্মাণ করেছি আমি। দীর্ঘ সময় ধরে নায়ক মান্নার চলচ্চিত্রজীবনের নানা বিষয় নিয়ে গল্পটি সাজিয়েছি। আমার বিশ্বাস, প্রেক্ষাগৃহে দেখতে বসে দর্শককে কাঁদাবে এ ছবি।’ছবিতে মান্নার ভক্তের চরিত্রে অভিনয় করেছেন । তিনি বলেন, ‘ডাবিং করতে এসে কয়েকবার কেঁদেছি। বাংলাদেশে অনেক বছর পর এ ধরনের ছবি নির্মাণ করা হলো।’‘অন্তর জ্বালা’ ছবিতে জায়েদ খানের নায়িকা হয়েছেন পরীমনি। ছবিটি ঘিরে তাঁর উত্তেজনাও কম নয়। তিনি বললেন, ‘মালেক আফসারির ছবিতে সব সময়ই নতুন কিছু থাকে। এ ছবিতেও এর ব্যতিক্রম হয়নি। ছবিটির মধ্য দিয়ে দর্শকেরা নতুন পরীমনিকে খুঁজে পাবেন।’এ বছরের ১৫ মার্চ ‘অন্তর জ্বালা’ ছবির শুটিং শুরু হয়। প্রায় ৬০ দিন শুটিং হয় ছবিটির। ছবির অন্য অভিনয়শিল্পীরা হলেন মিজু আহমেদ, সাঙ্কু পাঞ্জা, রেহেনা জলি, বড়দা মিঠু প্রমুখ। পরিচালক জানান, এ বছরের শেষ নাগাদ ‘অন্তর জ্বালা’ প্রেক্ষাগৃহে মুক্তি দেওয়া হবে।
