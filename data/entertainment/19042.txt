
চট্টগ্রাম, সিলেট, রাজশাহী—এই তিন জেলার ভাষায় নির্মিত হয়েছে তিনটি নাটক। এই তিনটি নাটক প্রচারিত হবে গাজী টিভির ঈদ অনুষ্ঠানমালায়। এর মধ্যে চট্টগ্রাম নিয়ে নাটকটির নাম চট্টলা এক্সপ্রেস। ইমরাউল রাফাতের রচনা ও পরিচালনায় নাটকটিতে অভিনয় করেছেন ইরফান সাজ্জাদ, ঊর্মিলা শ্রাবন্তী কর, স্বাধীন খসরু প্রমুখ। প্রচারিত হবে ঈদ আয়োজনের প্রথম দিন বিকেল ৫টা ২০ মিনিটে।সিলেটের ভাষায় নির্মিত নাটকের নাম লন্ডন িড্রম। এটি পরিচালনা করেছেন আর বি প্রীতম। আর অভিনয় করেছেন সাজু খাদেম, শানারেই দেবী শানু, শামিরা খান প্রমুখ। ঈদের দ্বিতীয় দিন একই সময়ে প্রচারিত হবে নাটকটি। আর রাজশাহীর ভাষাকে উপজীব্য করে নির্মিত নাটকটির নাম সিল্কসিটি। মঞ্জুরুল হাসানের রচনা ও পরিচালনায় নাটকটিতে অভিনয় করেছেন শ্যামল মাওলা, শশী, রহমত আলী, ওয়াহিদা মল্লিক জলি প্রমুখ। ঈদের তৃতীয় দিন একই সময়ে প্রচারিত হবে সিল্কসিটি।
