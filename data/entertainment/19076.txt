
তাঁরা দুজন বন্ধু। দুজন মিলে পথশিশুদের পড়ান। নাটকের জন্য কত ধরনের চরিত্রেই তো রূপ দিতে হয়। তাই তো তাহসান-মিথিলা দম্পতি ফিরে গেলেন তাঁদের পুরোনো বন্ধুত্বের পরিচয়ে, আমার গল্পে তুমি নাটকের জন্য। নাটকটির শুটিং হলো গতকাল শুক্রবার রাজধানীর উত্তরায়। মিজানুর আরিয়ানের রচনা ও পরিচালনায় নাটকটি তৈরি করা হচ্ছে ভালোবাসা দিবসে এনটিভিতে প্রচারের জন্য। নাটকে আরও দেখা যাবে ঊর্মিলা শ্রাবন্তী করকে।
