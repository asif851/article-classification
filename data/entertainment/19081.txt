
অবশেষে জানা গেল, ডিলান নোবেল পুরস্কার নিতে স্টকহোমে যাবেন। বিবিসি আর টেলিগ্রাফ পত্রিকার দুটো আলাদা সংবাদে বিষয়টি সম্পর্কে নিশ্চিত হওয়া গেছে।
নোবেল প্রাপ্তির পর তাঁর মৌনতা মানুষের কৌতূহল আরও বাড়িয়েছিল। তাঁর এই মৌনতা নিয়ে শুরু হয়েছিল জল্পনা–কল্পনা। এবার ডিলান বললেন, নোবেল কমিটির দেওয়া এই সম্মান তাঁকে বাকরুদ্ধ করে দিয়েছিল। নোবেল ফাউন্ডেশন ছিল সংশয়ে। তারা বলেছিল, আগামী ডিসেম্বরে নোবেল পুরস্কার অনুষ্ঠানে বব ডিলান আসবেন কি না, তা তারা জানে না। তবে একটি ব্রিটিশ সংবাদপত্রকে ডিলান জানিয়েছেন, সবকিছু ঠিকঠাক থাকলে তিনি নিজেই এই সম্মান গ্রহণ করবেন।১৩ অক্টোবর ডিলানকে নোবেল পুরস্কার দেওয়ার ঘোষণা করা হয়। কিন্তু তাঁর মৌনতা নানা প্রশ্নের জন্ম দেয়।গত শুক্রবার নোবেল ফাউন্ডেশন জানিয়েছে, সুইডিশ একাডেমির স্থায়ী সচিব সারা ড্যানিয়াসকে বলেছেন, ‘নোবেল পুরস্কার প্রাপ্তির সংবাদটি আমাকে বাকরুদ্ধ করে দিয়েছে। আমি এই পুরস্কারপ্রাপ্তির খবরে ধন্য।’ডিলান কি সত্যিই নোবেল গ্রহণ করতে সুইডেনের স্টকহোমে যাবেন?ব্রিটিশ দৈনিক টেলিগ্রাফ পত্রিকাকে ডিলান বলেছেন, ‘সবদিক ঠিকঠাক থাকলে অবশ্যই আমি যাব।’এই বক্তব্যের পর নোবেল গ্রহণ বিষয়ে ডিলানের অবস্থান পরিষ্কার হলো। বিবিসি, টেলিগ্রাফ​
