
গত অস্কার থেকে ছড়িয়ে পড়েছে ‘ভাইরাস’টা। এরপর গোটা বিশ্বই যেন সেলফি-জ্বরে আক্রান্ত। এবার সেলফি নামে একটা ছবি তৈরি হচ্ছে ওপার বাংলায়। অবশ্য ছবির নাম শুনে যেমনটা মনে হয়, ছবির গল্পটা কিন্তু মোবাইলে নিজেই নিজের ছবি তোলার কাহিনি নিয়ে নয়। ছবিটা বানানো হবে কিংবদন্তি অভিনেতা সৌমিত্র চট্টোপাধ্যায়ের জীবনের ছায়া অবলম্বনে। পরিচালক শোভন তরফদার বানাচ্ছেন সেলফি৷ সৌমিত্র বলেন, ‘এটা ঠিক জীবনীমূলক ছবি নয়, বরং কল্পকাহিনিই। তবে হ্যাঁ, ছবিতে আমি আমার চরিত্রেই অভিনয় করছি। ছবির গল্পটাও আমাকে ঘিরেই।’ টিএনএন।
