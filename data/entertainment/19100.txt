
যেন জটিল এক অঙ্ক। ঠিকমতো মেলাতে পারছেন না। রণবীর, নাকি রণবীর?এ বছর দুই রণ-এরই সারথি হয়েছেন দীপিকা পাড়ুকোন। বর্তমান প্রেমিক রণবীর সিংয়ের সঙ্গে বাজিরাও মাস্তানি, আর সাবেক প্রেমিক রণবীর কাপুরের সঙ্গে করেছেন তামাশা। দুটি ছবিই মুক্তি পাবে এ বছরের শেষে। নভেম্বরে তামাশা, পরের মাসে সঞ্জয়লীলা বানশালির ইতিহাসনির্ভর রোমান্টিক ছবি বাজিরাও মাস্তানি। সম্পর্কের ব্যাপারে কোনো ছুঁতমার্গ নেই দীপিকার। বরং খুবই পেশাদার তিনি। দুই রণবীরের সঙ্গেই কাজ করতে কোনো আপত্তি নেই তাঁর, নেই কোনো ‘ইগো’র ঝামেলাও। তবে ঝামেলা অন্যখানে। দীপিকাকে প্রশ্ন করা হয়েছিল, এই দুজনের মধ্যে পর্দায় কার সঙ্গে তাঁর রসায়ন ভালো? তখনই একটা প্যাঁচামুখো ভঙ্গি করে দীপিকা বললেন, ‘জানি না!’ টিওআই।
