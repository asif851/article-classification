
মাইলি বা লিয়াম কেউ মুখে স্বীকার করুন বা না করুন, দুজনার দুটি হৃদয় যে আবারও কাছাকাছি আসছে, তা বেশ ভালোই বোঝা যাচ্ছে। এর বেশ কিছু সংকেত মাইলি নিজেই দিয়েছেন। মাইলি সাইরাসের অনামিকায় আজকাল শোভা পাচ্ছে লিয়ামের দেওয়া সেই বাগদানের আংটি; অভিমান করে যে বাগদান তাঁরা ভেঙে দিয়েছিলেন। কিছুদিন আগে লিয়াম হেমসওর্থের নাম লেখা একটি টি–শার্ট পরেও ঘুরতে বের হয়েছিলেন এই শিল্পী। আর এবার মাইলি যা করলেন তা তো চিরস্থায়ী। লিয়ামের জন্য হাতে একটি ট্যাটু করিয়েছেন এই গায়িকা।ইনস্টাগ্রামে মাইলির একটি ছবি প্রকাশ করেছেন ট্যাটু আর্টিস্ট ডক্টর উ। কিছুদিন আগে লিয়াম একটি সাক্ষাৎকারে বলেছিলেন, সকালের নাশতায় রুটির সঙ্গে জ্যামজাতীয় একটি খাবার তাঁর খুব প্রিয়। অস্ট্রেলিয়ায় এই খাবারকে ভেজেমাইট বলে। ভেজেমাইটের বয়ামসদৃশ একটি ট্যাটুই মাইলি তাঁর বাজুতে আঁকিয়েছেন। প্রেম বুঝি একেই বলে! এমটিভি নিউজ।
