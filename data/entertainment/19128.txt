
এ কথা হয়তো ইতিমধ্যে জেনেছেন, সম্প্রতি বলিউড তারকা রেখার আত্মজীবনী নিয়ে একটি বই প্রকাশ করা হয়েছে। সেখানে অভিনেত্রীর জীবনের বিস্তারিত তথ্য তাঁর ভক্তদের সামনে এসেছে। আত্মজীবনী নিয়ে লেখা বইতে সামনে এসেছে তাঁর সঙ্গে অভিনেতা অমিতাভ বচ্চনের সম্পর্ক, জয়ার সঙ্গে তাঁর ঠান্ডা সম্পর্কের কথাও। রেখার দাবি, অমিতাভের সঙ্গে তাঁর সম্পর্ক ভেঙে যাওয়ার একমাত্র কারণ জয়াই।বইটির নাম ‘রেখা : দ্য আনটোল্ড স্টোরি’। বইতে মূলত অভিনেত্রীর জীবনের বিভিন্ন বিতর্কিত মুহূর্তের কথা সামনে এসেছে। রেখার জীবনের নানা চড়াই-উতরাই আর চমকপ্রদ সব ঘটনা নিয়ে বইটি সাজিয়েছেন লেখক ইয়াসির উসমান। বইটি প্রকাশ করেছে ভারতের জাগারনাট প্রকাশনা সংস্থা।
বইতে উল্লেখ করা হয়েছে এই কালজয়ী ছবি ‘সিলসিলা’র শুটিং চলাকালীন রেখার সঙ্গে সম্পর্কের জেরে অমিতাভ-জয়ার সংসারে প্রভাব পড়েছিল। সে জন্য সেই সময় অমিতাভকে রেখার সঙ্গে বিভিন্ন ছবিতে অভিনয় করতেও বাধা দেন জয়া।আত্মজীবনীতে ১৯৭৮ সালে স্টারডাস্ট ম্যাগাজিনকে দেওয়া এক সাক্ষাৎকারের কথা উল্লেখ করে রেখা জানান, ওই সাক্ষাৎকারে তাঁর ও অমিতাভের সম্পর্কে এক অতি গোপন কথা ফাঁস করেছিলেন। ওই সাক্ষাৎকারে তিনি তাঁর সঙ্গে অমিতাভের সম্পর্ক ভেঙে যাওয়ার কারণ হিসেবে জয়াকেই দায়ী করেছিলেন।বইটিতে রেখা একটি অ্যাওয়ার্ড প্রদান অনুষ্ঠানের কথা উল্লেখ করেন। বলেন, সেখানে তিনি জয়াকে উদ্দেশ করে একটি কবিতা বলেছিলেন। দর্শকেরা ভেবেছিলেন, অমিতাভকে উদ্দেশ করে বলা হয়েছে সে কথা।রেখা দাবি করেন ‘মুকাদ্দার কা সিকান্দার’-এ তাঁর এবং অমিতাভের ঘনিষ্ঠ দৃশ্য দেখে হাউমাউ করে কেঁদেছিলেন জয়া। এর আগে আরেক দিন যখন ঋষি কাপুর-নিতু সিংহের বিয়েতে সিঁদুর মাথায় এসে রেখা অবলীলায় অমিতাভের সঙ্গে গিয়ে গল্প করতে শুরু করেন, যার জেরে ভীষণ ক্ষুব্ধ হন জয়া বচ্চন। ওই দিন অমিতাভের টনক না নড়লেও ‘মুকাদ্দার কা সিকান্দার’-এর দৃশ্য দেখে জয়ার কান্নায় পর বদলে যেতে থাকেন অভিষেকের বাবা। ধীরে ধীরে রেখা থেকে সরে যেতে থাকেন অমিতাভ। একসময় ঠিক করেন, রেখার সঙ্গে আর জুটি হবেন না পর্দায়।সূত্র : নিউজ ইন্ডিয়া ও ইন্ডিয়া টাইমস
