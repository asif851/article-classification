
সাবেক প্রেমিকা ক্যাটরিনা কাইফকে দেওয়া কথা রাখতে নিজের প্রযোজিত ‘ড. ক্যাবি’ ছবিতে ক্যাটের ছোটবোন ইসাবেল কাইফকে অন্তর্ভুক্ত করেছেন ‘বিগহার্ট লাভারবয়’ সালমান খান। সম্প্রতি ইসাবেল কাইফের ভূয়সী প্রশংসা করেছেন সালমান। তাঁর মতে, ক্যাটরিনার চেয়ে ইসাবেল বেশি মেধাবী।সম্প্রতি কানাডায় ‘ড. ক্যাবি’ ছবির অডিও অ্যালবামের মোড়ক উন্মোচন অনুষ্ঠানে অংশ নেন সালমান। সেখানে তিনি বলেন, ‘আমি মনে করি, ক্যাটরিনার চেয়ে ইসাবেল বেশি মেধাবী’। ইসাবেল সম্পর্কে এই মন্তব্য ক্যাটরিনা হয়তো ভালো ভাবে নেবেন না বলেও জানান খান সাহেব। সম্প্রতি এক খবরে এমনটিই জানিয়েছে ইন্ডিয়া টুডে।‘ড. ক্যাবি’ ছবির অডিও অ্যালবামের মোড়ক উন্মোচন অনুষ্ঠানে ইসাবেলের সঙ্গে নাচতেও দেখা গেছে সালামানকে।‘ড. ক্যাবি’ ছবির বিভিন্ন চরিত্রে অভিনয় করেছেন ইসাবেল কাইফ, কুনাল নায়ার, লিলি সিং, বিনয় বিরমনি প্রমুখ। ছবিটির মুক্তির দিন ধার্য করা হয়েছে ১৯ সেপ্টেম্বর।
এদিকে ইংরেজি ভাষায় নির্মিত ‘ড. ক্যাবি’ ছবি হিন্দিসহ গুরুত্বপূর্ণ কয়েকটি আঞ্চলিক ভাষায় ডাবিং করে ভারতসহ এশিয়ার কয়েকটি দেশে মুক্তি দেওয়ার পরিকল্পনা করেছেন সালমান খান।‘ডক্টর ক্যাবি’ ছবিটি প্রযোজনার মাধ্যমে প্রথমবারের মতো আন্তর্জাতিক অঙ্গনে চলচ্চিত্র প্রযোজক হিসেবে আত্মপ্রকাশ করেছেন বলিউডের প্রভাবশালী এ অভিনেতা, প্রযোজক ও টিভি সঞ্চালক। ছবিটির পরিচালকের আসনে রয়েছেন কানাডীয় চলচ্চিত্র নির্মাতা জ্যঁ-ফ্রাসোয়া পলিয়ট।

