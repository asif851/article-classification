
পরিচালক মণিরত্নমের হাত ধরে আবার তামিল ছবিতে ফিরছেন অদিতি রাও হায়দারি। ‘কাতরু ভেলিয়িদাই’ ছবিতে নিজের চরিত্রকে ঠিকভাবে ফুটিয়ে তুলতে কোনো কসরতই বাদ রাখছেন না তিনি। মণিরত্নমও অদিতির অভিনয়ে বাড়তি নজর দিচ্ছেন। ছবি পরিচালনার পাশাপাশি অদিতিকে তামিল ভাষার তালিম দিচ্ছেন তিনি। সর্বোচ্চ চেষ্টা করে যাচ্ছেন যেন অদিতি ঠিকঠাক তামিল সংলাপগুলো বলতে পারেন। চেন্নাইয়ে মণিরত্নমের তত্ত্বাবধানে অদিতির তামিল শিক্ষা চলছে। তামিল ছবিতে অদিতি প্রথম অভিনয় করেন ২০০৭ সালে, ‘শৃঙ্গরাম’ ছবিতে। ‘কাতরু ভেলিয়িদাই’ ছবিতে তাঁর বিপরীতে দেখা যাবে তামিল ও তেলেগু ছবির নায়ক কার্থিকে। বলিউড হাঙ্গামা।
