
যে মুকুট নিয়ে এত হাঙ্গামা, সেটাই নাকি নকল! ‘মিস এশিয়া প্যাসিফিক ওয়ার্ল্ড’ জেতা সৃষ্টি রানা নিজ দেশ ভারতে ফিরেই বিড়ম্বনার শিকার হয়েছিলেন। বিমানবন্দরে বাজেয়াপ্ত করা হয়েছিল পুরস্কার হিসেবে জেতা মুকুটটি। কিন্তু মুম্বাই বিমানবন্দরের শুল্ক বিভাগ মুকুটটি নিয়ে পরীক্ষা করতে গিয়ে দেখে, মুকুটে বসানো হিরে-জহরত আসল নয়! সব রত্নই নাকি কাচ আর ধাতুর তৈরি!ভারতের আইন অনুযায়ী সুন্দরী প্রতিযোগিতায় জেতা পুরস্কার শুল্কমুক্ত নয়। সৃষ্টিও আগে থেকে মুকুটের ব্যাপারে শুল্ক কর্তৃপক্ষকে কিছু জানাননি। এ কারণেই সেটি বাজেয়াপ্ত হয়। প্রথমে শোনা গিয়েছিল, শুল্ক দিয়ে মুকুটটি মুক্ত করেন সৃষ্টি। এখন শোনা যাচ্ছে, শুল্কটুল্ক কিছুই দিতে হয়নি। রত্নগুলোই যে আসল নয়! জি মিডিয়া।
