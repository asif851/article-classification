
কথোপকথন: মিশু সাব্বির। অভিনয় করছেন। সম্প্রতি আইসিসি টি-টোয়েন্টি বিশ্বকাপ ক্রিকেট উপলক্ষে মাঠে নানা আয়োজনের সঙ্গে সংশ্লিষ্ট ছিলেন। এনটিভিতে আজ প্রচারিত হবে তাঁর অভিনীত ধারাবাহিক নাটক ইচ্ছেঘুড়ি‘ইচ্ছেঘুড়ি’...আজকাল মানুষ নাটকের নাম, নাটক প্রচারের সময়—এসব মনে রাখে না। এই নাটকটার ক্ষেত্রে ব্যতিক্রম। অনেক দর্শকই শনিবার আর রোববার সময়মতো টিভির সামনে বসে পড়েন। এখনকার ছেলেমেয়েদের চাওয়া-পাওয়া, বন্ধুত্ব—এসব নিয়েই নাটকের গল্প।আমার যত ইচ্ছে...ছোটবেলা থেকেই আমি খ্যাতি ভালোবাসি। এ কারণেই বোধ হয় আমার বন্ধুবান্ধবের তালিকাটা বেশ লম্বা। খ্যাতি কিছুটা পেয়েছি ঠিক, কিন্তু এটুকুতেই পুরোপুরি সন্তুষ্ট নই। সামনের দিনগুলোয় আরও ভালো ভালো কাজ করতে চাই।অভিনেতা মিশু সাব্বির...শুরুতে কিছুদিন একটা ব্যাংকে কাজ করেছি। আমাদের একটা ইভেন্ট ফার্ম ছিল, নাম—বিবর্তন শোবিজ। গানবাজনা করতাম। চ্যানেল আই মিউজিক অ্যাওয়ার্ডে কাজ শুরু করলাম। তখন চ্যানেল আইতে চাকরি করেছি পাঁচ বছর। সে সময় থেকেই অভিনয়ের শুরু। এখন আমি পুরোদস্তুর অভিনেতা। অভিনয়টাই আমার পেশা।বিশ্বকাপে মাঠের উপস্থাপক...টি-টোয়েন্টি বিশ্বকাপ ক্রিকেট বাংলাদেশের জন্য অনেক বড় একটা আয়োজন। বাংলাদেশে অনেক ভালো ভালো উপস্থাপক আছেন। তাঁদের মধ্যে আমি যে সুযোগ পেয়েছি, এটা আমার জন্য অনেক বড় পাওয়া।মাঠের মজা...দল হেরে যাচ্ছে, অথচ আমাকে দর্শককে ‘উদ্বুদ্ধ’ করতে হচ্ছে—এর চেয়ে মজার ঘটনা আর কী হতে পারে। উপস্থাপকের দায়িত্ব না পেলে এমন পরিস্থিতিতে হয়তো গ্যালারিতে বসে কাঁদতাম।এখন ব্যস্ততা...কয়েকটা ধারাবাহিক নাটকের কাজ চলছে। ঈদের কাজ করছি। টু বি কন্টিনিউড শেষ হওয়ার আগ পর্যন্ত অন্য কোনো ছবির কাজ করব না।
