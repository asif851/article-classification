
ছোট বোন অর্পিতা খানের বিয়ের অনুষ্ঠানে সাবেক প্রেমিকা ক্যাটরিনা কাইফকে কাপুর সম্বোধন করে হইচই ফেলে দেন সালমান খান। পরে সেই ভিডিও অনলাইনে ফাঁস হলে রীতিমতো তোলপাড় পড়ে যায়। শুরুতে একটু মন খারাপ করলেও অনলাইনে ভিডিওটি ছড়িয়ে পড়ার পর সালমানের ওপর বেজায় চটে যান ক্যাট। শোনা যাচ্ছে, মজা করার ছলে বেফাঁস মন্তব্য করার পর ক্যাটের ক্ষোভের বিষয়টি জেনে তাঁর সঙ্গে দেখা করে নাকি ক্ষমাও চেয়েছেন খান সাহেব। অর্পিতার বিয়ের পুরো অনুষ্ঠানে বেশির ভাগ সময়ই মঞ্চে নাচ-গানে মত্ত ছিলেন সালমান। তিনি একপর্যায়ে ক্যাটকে মঞ্চে ডাকেন। বিব্রতকর পরিস্থিতি এড়াতে নির্মাতা করণ জোহরের পেছনে লুকিয়ে পড়েন ক্যাট। কিন্তু লাভ হয়নি। তাঁকে লুকাতে দেখে করণকে মঞ্চে ডাকেন সালমান এবং সঙ্গে ক্যাটকে নিয়ে যেতে বলেন। শেষ পর্যন্ত বাধ্য হয়ে মঞ্চের দিকে যেতে থাকেন ক্যাটরিনা। সালমান ক্যাটরিনাকে কাপুর সম্বোধন করার সময়ের ভিডিও অনলাইনে ফাঁস হলে চারদিকে শোরগোল পড়ে যায়। প্রকাশিত ভিডিওতে দেখা গেছে, প্রথমে ক্যাটরিনা কাইফ সম্বোধন করলেও একটু থেমে ক্যাটকে কাপুর নামে সম্বোধন করেন সালমান। এরপর ক্যাটকে উদ্দেশ করে তিনি বলেন, ‘খান হওয়ার কত বড় সুযোগ হারিয়েছেন আপনি! মন থেকে আপনার শুকরিয়া আদায় করছি।’ এ প্রসঙ্গে ঘনিষ্ঠ একটি সূত্র জানিয়েছে, সালমানের এমন বেফাঁস মন্তব্যে কিছুটা মনোক্ষুণ্ন হন ক্যাটরিনা। এ অবস্থায় অর্পিতা তাঁর কাছে গিয়ে সালমানের মন্তব্যে মন খারাপ না করে বিষয়টি স্রেফ কৌতুক হিসেবে নেওয়ার অনুরোধ করেন। তখন বিষয়টিকে হালকাভাবে নিলেও অনলাইনে ভিডিওটি ছড়িয়ে পড়ার পর ক্যাটরিনা অনুভব করেন, জনসমক্ষে এমন মন্তব্য করা সালমানের একদমই উচিত হয়নি। বিষয়টিতে তিনি প্রচণ্ড বিচলিত হয়ে পড়েন। এর পরিপ্রেক্ষিতে তাঁর সঙ্গে দেখা করে ক্ষমা চান সালমান। 
 সালমান ক্যাটরিনাকে কাপুর সম্বোধন করার সময়ের ভিডিও দেখতে ক্লিক করুন 
 
আরও পড়ুন অর্পিতার বিয়েতে নাচলেন শাহরুখঅর্পিতার যত অজানা তথ্য! কাঁদলেন শাহরুখ-সালমান
