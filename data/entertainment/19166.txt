
আগের কিস্তিতে বলা হয়েছে, আমির ‘জোশ’ ছবিতে অভিনয় করতে চাননি। সালমান খানের কাছেও গিয়েছিল এই ছবির প্রস্তাব। 
সালমানের খানের ক্যারিয়ারের তখন পড়তি দশা। ঠিক তখন তাঁর কাছে গেল ‘জোশ’-এর চিত্রনাট্য। কিন্তু শুটিং শিডিউল মেলাতে না পারায় সালমান ছবিটিকে ‘না’ করে দিলেন। পরে ম্যাক্স চরিত্রটি করেন শাহরুখ খান। বলা হয়, ছবিটি না করে সালমান তখন ভুল করেছিলেন। শাহরুখের সঙ্গে বেশ কয়েকটি ছবিতে অভিনয় করেছেন সালমান। যেমন, ‘করন অর্জুন’, ‘দুশমন দুনিয়া কা’, ‘কুছ কুছ হোতা হ্যায়’, ‘হাম তুমহারে হ্যায় সনম’, ‘হার দিল জো পেয়ার করেগা’—এর বেশিরভাগ ছবিতেই শাহরুখের তুলনায় সালমান কম গুরুত্বপূর্ণ চরিত্রে অভিনয় করেছেন। তাই হয়তো করন জোহর যখন ‘কাল হো না হো’ ছবির রোহিত চরিত্রের জন্য সালমানের কাছে যান, সালমান না করে দেন। চরিত্রটি পরে সাইফ আলী খান করেন। ‘চাক দে! ইন্ডিয়া’ ছবির জন্যও প্রথম পছন্দ ছিলেন সালমান খান। কিন্তু তিনি শুটিং-এর তারিখ দিতে পারেননি। পরে শাহরুখ ছবিটি করেন। ছবিটি দর্শক জনপ্রিয়তা ও সমালোচকদের প্রশংসা দুটোই পায়। আমির খানের ‘গজনি’র জন্যও প্রথমে প্রস্তাব দেওয়া হয়েছিল সালমানকে। এমনকি আমিরও বলেছিলেন, সালমানই ছবিটি ভালো করবেন। কিন্তু কেন যে ছবিটি করা হলো না সালমানের, এ নিয়ে বিশেষ কিছু জানা যায় না। টাইমস অব ইন্ডিয়া অবলম্বনে।
আরও  পড়ুনতিন খান যে ছবিগুলো করেননি - দ্বিতীয় পর্বতিন খান যে ছবিগুলো করেননি - প্রথম পর্ব
