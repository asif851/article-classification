
কলম্বিয়ান পপ গায়িকা শাকিরা ও স্প্যানিশ ফুটবল খেলোয়াড় জেরার্ড পিকের একমাত্র ছেলে মিলানের বয়স মাত্র ২২ মাস। এই বয়সেই মিলানকে সাত-সাতটি ভাষা শেখাচ্ছেন শাকিরা ও জেরার্ড।মিলান যাতে একাধিক ভাষা রপ্ত করতে পারে, এ জন্য তার আশপাশে সাতটি ভিন্ন ভাষায় কথা বলছেন শাকিরা ও জেরার্ড। সম্প্রতি এক খবরে এমনটিই জানিয়েছে কন্ট্যাক্টমিউজিক ডটকম।এ প্রসঙ্গে শাকিরা বলেন, ‘তিন বছর বয়স পার করার আগেই যেকোনো শিশু ভাষা শিখতে পারে। আমরা মিলানকে স্প্যানিশ, কাতালান, ইংলিশ, ফ্রেঞ্চ, জার্মান, রুশ ও চায়নিজ ভাষা শেখাচ্ছি।’শাকিরা আরও বলেন, ‘শিশুদের বোঝার ক্ষমতা আমাদের ধারণার চেয়েও অনেক বেশি। জন্মের পর যত দ্রুত সম্ভব কোনো কিছু শেখানো কিংবা বইয়ের সঙ্গে শিশুদের পরিচয় করিয়ে দেওয়া উচিত।’২০১৩ সালের ২২ জানুয়ারি মিলানের জন্ম হয়। তার পুরো নাম মিলান পিকে মেবারক। মিলানের পর এবার দ্বিতীয় সন্তান প্রত্যাশা করছেন শাকিরা ও জেরার্ড।
আরও পড়ুন:শাকিরা পিকের ‘মিলান’প্রথম সন্তান কোলে নিয়ে আবেগাপ্লুত শাকিরা
