
আজ নজরুলজয়ন্তী। এ উপলক্ষে বিভিন্ন টিভি চ্যানেলের অনুষ্ঠানে আজ থাকছে ফাতেমাতুজজোহরার গান। সন্ধ্যায় তিনি গাইবেন রাজধানীর উত্তরা ক্লাবে। গতকাল রোববার দুপুরে কথা হলো তাঁর সঙ্গে।
নজরুলজয়ন্তী উপলক্ষে নিশ্চয়ই খুব ব্যস্ত?হ্যাঁ, আরেকটু পরেই গান করতে যাব বাংলা একাডেমিতে। বিটিভিতেও যেতে হবে। রমজান মাস উপলক্ষে হামদ ও নাত রেকর্ড করা হচ্ছে। বাংলা একাডেমি থেকে ওখানে যাব।কাজী নজরুল ইসলাম যখন বেঁচে ছিলেন, তখন তাঁর কোনো জন্মদিনের অনুষ্ঠানে গিয়েছিলেন?না, সুযোগ হয়নি। কিন্তু কবির জন্মদিনের সব আয়োজনের খবর পেতাম।এখন তো নানা ধরনের অনুষ্ঠান হচ্ছে। এসব আয়োজন আপনার কাছে কেমন মনে হয়?এখন তো নজরুলজয়ন্তীর চেহারাই পাল্টে গেছে। চারদিকে কেমন উত্সব উত্সব ভাব! আমাদের জাতীয় কবির জন্মদিন তো এভাবেই উদ্‌যাপন করা উচিত বাংলাদেশে তো বটেই,বিশ্বের বিভিন্ন দেশে নজরুলজয়ন্তী উপলক্ষে আয়োজিত অনুষ্ঠানে গান করেছি এখন কিন্তু এ ধরনের অনুষ্ঠান আয়োজনের সংখ্যা বেড়েই চলেছে।;এটা খুব ইতিবাচক আসলে নজরুলচর্চা বাড়ছে।আপনি বললেন নজরুলচর্চা বাড়ছে। এটা কীভাবে বুঝতে পারছেন?আমরা তো গানের সঙ্গে আছি। এখন তরুণেরাও নজরুলের গান শেখা এবং শোনার ব্যাপারে দারুণ আগ্রহী। ওরা কিন্তু নজরুলের গানের সঠিক বাণী আর সুরে গান করছে। নজরুল ইনস্টিটিউটের কল্যাণে আমরা অনেকগুলো গানের স্বরলিপি পেয়েছি। নজরুলসংগীতের ভবিষ্যতের জন্য এটা খুবই ইতিবাচক ঘটনা।নজরুলজয়ন্তী উপলক্ষে আয়োজিত কোনো উল্লেখযোগ্য অনুষ্ঠানের কথা মনে পড়ে?কবির শততম জন্মবার্ষিকী উপলক্ষে ভারতের পশ্চিমবঙ্গ সরকার কলকাতায় বড় অনুষ্ঠানের আয়োজন করে। কবি যেখানে থাকতেন, সেই টালা পার্ক এলাকায় বিশাল মঞ্চ তৈরি করা হয়। দোতলা সমান উঁচু মঞ্চে কবির একটি মূর্তি ছিল। মূর্তির পাশেই ছিলেন কবির পুত্রবধূ কল্যাণী কাজী। তিনি আমাকে জড়িয়ে ধরেন। মঞ্চের সামনে ছিল হাজার হাজার মানুষ। সেদিন সব স্কুল বন্ধ ঘোষণা করা হয়। পরদিন অনুষ্ঠান হয়েছিল সল্টলেক স্টেডিয়ামে।
নজরুলসংগীত নিয়ে সামনে বড় কিছু করার কথা ভাবছেন?নজরুলের গান গেয়ে যাব। নজরুলের গানের প্রসার এবং প্রচারে কাজ করব। নজরুলের গানের নতুন নতুন শিল্পী তৈরি করব।
সাক্ষাৎকার: মেহেদী মাসুদ
 
