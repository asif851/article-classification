
মেরিল–প্রথম আলো পুরস্কারের নেপথ্যের গল্প নিয়ে মাছরাঙা টেলিভিশনে আজ রাত নয়টা ২০ মিনিটে প্রচারিত হবে অনুষ্ঠান ‘পর্দার পেছনের গল্প’। আজকের অতিথি মডেল ও অভিনয়শিল্পী মোনালিসা। মেরিল–প্রথম আলো পুরস্কার আয়োজনে দুবার দর্শকভোটে সেরা মডেলের পুরস্কার পেয়েছেন তিনি। এই অনুষ্ঠানের মঞ্চে নাচ করেছেন সাতবার। ছিলেন সহ-উপস্থাপক। সেসব অভিজ্ঞতার কথা জানিয়েছেন আজকের অনুষ্ঠানে।অনুষ্ঠানটি গ্রন্থনা করেছেন রুম্মান রশীদ খান, প্রযোজনা করেছেন মনিরুজ্জামান খান। উপস্থাপনা করেছেন মুনমুন।
