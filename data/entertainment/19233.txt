
বাংলাদেশ চলচ্চিত্র শিল্পী সমিতির প্রতিষ্ঠাতা সভাপতি হিসেবে প্রয়াত নায়ক রাজ্জাককে মরণোত্তর সম্মাননা দিল চলচ্চিত্র শিল্পী সমিতির বর্তমান কমিটি। গতকাল বৃহস্পতিবার বিকেলে এফডিসিতে সমিতির কার্যালয়ে রাজ্জাকের দুই ছেলে বাপ্পারাজ ও সম্রাটের হাতে সম্মাননা স্মারক ও উত্তরীয় তুলে দেন সমিতির সভাপতি মিশা সওদাগর ও সাধারণ সম্পাদক জায়েদ খান। ১৯৮৪ সালে শিল্পী সমিতির প্রথম সভাপতি ছিলেন নায়করাজ রাজ্জাক।
সম্মাননা দেওয়ার সময় আরও উপস্থিত ছিলেন সমিতির রিয়াজ, অঞ্জনা, আলীরাজ, সুব্রত, ফেরদৌস, পপি, পূর্ণিমা, ইমন, নিরব, সাইমন, জ্যাকি আলমগীর, জেসমিন প্রমুখ।
জায়েদ খান জানান, গত ৩০ জানুয়ারি চলচ্চিত্র শিল্পী সমিতির পক্ষ থেকে চলচ্চিত্রের জ্যেষ্ঠ অভিনয়শিল্পী সোহেল রানা, ফারুক, সুচন্দা, ববিতা, আলমগীর, অঞ্জনা, চম্পা, রুবেল ও শাবনূরকে সম্মাননা দেওয়া হয়েছে।
