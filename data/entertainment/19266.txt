
নির্মাতা দীনেশ বিজনের জন্য দীপিকা পাড়ুকোন নাকি খুব শুভ। এ কারণেই নিজের প্রযোজিত ‘লাভ আজকাল’, ‘ককটেইল’ ও ‘ফাইন্ডিং ফ্যানি’তে নায়িকা হিসেবে দীপিকাকেই নিয়েছিলেন। এবার দীনেশ প্রযোজক নয়, পরিচালক হিসেবে তাঁর নাম লেখাচ্ছেন। ‘রাবতা’ নামের সেই ছবিতে অভিনয় করেছেন কৃতি শ্যানন ও সুশান্ত সিং রাজপুত। কিন্তু ছবির সৌভাগ্য বয়ে আনার জন্য অল্প করে হলেও এখানে দীপিকার উপস্থিতিও রাখছেন পরিচালক।
‘রাবতা’ সিনেমার একটি বিশেষ গানে দেখা যাবে দীপিকা পাড়ুকোনকে। গানটি আবার সাইফ আলী খান ও কারিনা কাপুর খান অভিনীত ‘এজেন্ট বিনোদ’ ছবির একটি গান থেকে নেওয়া। কোন গান, সেটি এখনো প্রকাশ করা হয়নি। তবে পুরোনো গানটিকে নতুন করে উপস্থাপন করা হবে—এটি নির্মাতা জানিয়েছেন।‘রাবতা’ মুক্তি পাবে জুন মাসের ৯ তারিখে। সূত্র: হিন্দুস্থান টাইমস।
