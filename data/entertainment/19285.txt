
কয়েক দিন আগে খাগড়াছড়ির সাজেকে শুটিং হলো ইমরানের গাওয়া ‘বলতে বলতে চলতে চলতে’ গানের মিউজিক ভিডিওর। ইমরান জানালেন, মিউজিক ভিডিওটি নির্মাণে তিনি খরচ করেছেন পাঁচ লাখ টাকার বেশি। একটি মিউজিক ভিডিও করতে সাধারণত গড়ে লাখ দুয়েক টাকা খরচ হয়। সে হিসাবে এটা বেশ ব্যয়বহুলই বটে।ইমরান জানান, আগামী ৫ এপ্রিল গানটি তাঁর ফেসবুক ফ্যান পেজ ও ইউটিউবে প্রকাশ করা হবে। তার পরই বিভিন্ন টিভি চ্যানেলে এর প্রচার শুরু হবে। শফিক তুহিনের লেখা এই গানের সুর ও সংগীত ইমরানের। এতে ইমরানের সঙ্গে মিউজিক ভিডিওর মডেল হয়েছেন তানজিনা তিশা। ভিডিওটির নির্মাতা আশিকুর রহমান।ইমরান বলেন, ‘সাজেকের মনোরম লোকেশনে এর শুটিং করা হয়েছে। দর্শকেরা নিরাশ হবেন না, এতটুকু বলতে পারি।’এদিকে মুম্বাইয়ের ভেনাস প্রোডাকশন থেকে ইমরানের গাওয়া হিন্দি গান ‘তেরে লিয়ে’ সম্প্রতি প্রকাশ করা হয়েছে ভেনাসের ইউটিউব চ্যানেলে। গানটি লিখেছেন এস আর ভাট্টি, সুর ও সংগীতায়োজন করেছেন শ্রী প্রীতম ও জিৎ।
