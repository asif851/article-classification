
মাইলি সাইরাস ও প্যাট্রিক শোয়ার্জেনেগার প্রেম করছেন প্রায় পাঁচ মাস ধরে। সম্প্রতি মেক্সিকোর কাবো সান লুকাস শহরে এক তরুণীর সঙ্গে প্যাট্রিকের অন্তরঙ্গ ছবি ফাঁস হওয়ার পর তাঁর ওপর বেজায় চটেছেন মাইলি ভক্তরা। তাঁদের অনেকেই একের পর এক মৃত্যুহুমকি দিচ্ছেন প্যাট্রিককে।টুইটারে মাইলি ভক্তরা নিজেদের স্মাইলারস নামে পরিচয় দেন। সম্প্রতি মেক্সিকোয় এক তরুণীর সঙ্গে প্যাট্রিকের অন্তরঙ্গ ছবি প্রকাশিত হওয়ার পর ভীষণ ক্ষুব্ধ হন স্মাইলারসরা। কড়া ভাষায় প্যাট্রিকের সমালোচনা করেন তাঁরা। তাঁদের কেউ কেউ এতটাই ক্ষিপ্ত হন যে, টুইটার বার্তার মাধ্যমে প্যাট্রিককে মৃত্যুহুমকি পর্যন্ত দিয়ে বসেন। সম্প্রতি এক খবরে এমনটিই জানিয়েছে টিএমজি।মাইলির ক্ষুব্ধ এক ভক্ত প্যাট্রিককে মৃত্যুহুমকি দিয়ে লিখেছেন, ‘লস অ্যাঞ্জেলেসে ফেরার পর নিজের জীবন বাঁচানোর চেষ্টা করাটাই আপনার জন্য ভালো হবে।’ আরেক ভক্ত লিখেছেন, ‘আমাদের জন্য কে প্যাট্রিককে হত্যা করবে?’চলতি বছরের শুরুর দিকে লস অ্যাঞ্জেলেসে একটি পিৎজা রেস্টুরেন্ট খুলেছেন প্যাট্রিক। সেটি পুড়িয়ে দেওয়ার ইচ্ছের কথা জানিয়ে এক মাইলি ভক্ত লিখেছেন, ‘আমি চাই, আপনার পিৎজা রেস্টুরেন্ট আগুনে পুড়ে ছাই হয়ে যাক।’ মাইলির আরেক ভক্ত লিখেছেন, ‘পাঁচ মাসের প্রেমিকাকে ছেড়ে ভুল পথে গেলে আমরা প্যাট্রিককে হত্যা করব।’
আরও জানতে পড়ুন:
অভিসারে মেতেছেন মাইলি-প্যাট্রিক শোয়ার্জেনেগার!প্যাট্রিক শোয়ার্জেনেগার-মাইলি সখ্য বাড়ছে!
