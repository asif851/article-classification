
আসছে ঈদুল আজহায় চ্যানেল আইতে দেখানো হবে ছয়টি চলচ্চিত্র। সব কটি চলচ্চিত্রই ওয়ার্ল্ড প্রিমিয়ার হবে ঈদে। যদিও ছবিগুলি এরই মধ্যে বড় পর্দায় মুক্তি দেওয়া পেয়েছে।এর মধ্যে ঈদের দিন প্রচার হবে রওশন আরা পরিচালিত ছবি ‘মহুয়া সুন্দরী’। এতে অভিনয় করেছেন পরীমনি, সুমিত সাহা, সাদেক বাচ্চু, সুচরিতা, মামুনুর রশীদ, জয়রাজ প্রমুখ। প্রচার হবে ঈদের দিন বেলা আড়াইটায়।ঈদের দ্বিতীয় দিন সকাল ১০টা ১৫ মিনিটে প্রচারিত হবে হ‌ুমায়ূন আহমেদের উপন্যাস থেকে নির্মিত ও মেহের আফরোজ শাওন পরিচালিত ছবি চলচ্চিত্র ‘কৃষ্ণপক্ষ’। অভিনয় করেছেন, মাহিয়া মাহি, রিয়াজ, ফেরদৌস, তানিয়া আহমেদ, আরফান আহমেদ, তারিক স্বপন, পাভেল আজাদ, ফারুক আহমেদ, কাদের চৌধুরী, পূজা ও স্বাধীন খসরু প্রমুখ। দেখানো হবে ঈদের দ্বিতীয় দিন সকাল ১০টা ১৫ মিনিটে।গৌতম ঘোষের ছবি ‘শঙ্খচিল’ দেখানো হবে ঈদের তৃতীয় দিন সকাল ১০টা ১৫ মিনিটে। চলচ্চিত্রটিতে অভিনয় করেছেন প্রসেনজিৎ, কুসুম সিকদার, মামুনুর রশীদ, প্রবীর মিত্র, রোজী সিদ্দিকী, শাকিল আহমেদ, উষসী চক্রবর্তী, রিয়াজ মাহমুদ জুয়েল, দীপঙ্কর দে, অরিন্দম শীল, শাহেদ আলীসহ আরও অনেকে।এই কয়েক দিন বাংলা সিনেমা দেখানো হলেও ঈদের চতুর্থ দিন প্রচারিত হবে হলিউডের ছবি ‘ডাই হার্ড’। তৃতীয় দিনের মতো একই সময়ে প্রচারিত হবে চলচ্চিত্রটি।অভিনেতা আরিফিন শুভ অভিনীত চলচ্চিত্র ‘মুসাফির’ দেখানো হবে ঈদের পঞ্চম দিন সকাল ১০টা ১৫ মিনিটে। আশিকুর রহমান পরিচালিত এই ছবিতে আরও অভিনয় করেছেন মারজান জেনিফা, মিশা সওদাগর, প্রসূন আজাদ, শিমুল খান, আফজাল শরীফ, টাইগার রবিসহ অনেকে।ঈদ অনুষ্ঠানমালার শেষ দিন, অর্থাৎ ঈদের ষষ্ঠ দিন প্রচারিত হবে টনি ডায়েস ও পপি অভিনীত ছবি ‘পৌষ মাসের পিরিত’। এটি পরিচালনা করেছেন নারগিস। সকাল ১০টা ১৫ মিনিটে প্রচারিত হবে ছবিটি।
