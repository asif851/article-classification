

মেরিল-প্রথম আলো সমালোচকদের রায়ে এ বছর সেরা চলচ্চিত্র অভিনেত্রীর পুরস্কার পেয়েছে ‘শঙ্খচিল’ চলচ্চিত্রে অভিনয়ের জন্য সাঁঝবাতি। তার হাতে পুরস্কার তুলে দেন অভিনেতা আজিজুল হাকিম ও অভিনেত্রী আফসানা মিমি।
প্রথম অভিনীত চলচ্চিত্রের জন্য সমালোচকদের রায়ে সেরা চলচ্চিত্র অভিনেত্রীর পুরস্কার পাওয়ার প্রতিক্রিয়ায় দাদা হাবিবুর রহমান খান, ছবির পরিচালক গৌতম ঘোষ ও মা বুড়ি আলীকে ধন্যবাদ জানায় সাঁঝবাতি।
এই বিভাগে এবার আরও মনোনয়ন পেয়েছিলেন কুসুম শিকদার (শঙ্খচিল), মাসুমা রহমান নাবিলা (আয়নাবাজি)।

আজ শুক্রবার বিকেলে রাজধানীর শেরেবাংলা নগরের বঙ্গবন্ধু আন্তর্জাতিক সম্মেলন কেন্দ্রে এই পুরস্কার বিতরণী অনুষ্ঠানের আসর বসেছে।
