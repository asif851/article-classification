
বাংলাদেশ-ভারতের যৌথ প্রযোজনায় নির্মিত হচ্ছে চলচ্চিত্র ‘আমি শুধু চেয়েছি তোমায়’। ছবিটির একাধিক গানের সুর ও সংগীত পরিচালনার দায়িত্ব পালন করছেন বাংলাদেশের জনপ্রিয় গায়ক ও সংগীত পরিচালক হৃদয় খান।এ প্রসঙ্গে হৃদয় খান জানিয়েছেন, ‘“আমি শুধু চেয়েছি তোমায়” চলচ্চিত্রের গানের কাজের জন্য আমি প্রথমে কলকাতায় এক দিন, তারপর মুম্বাইয়ে দুদিন ছিলাম। ছবিটিতে আমার গাওয়া গানও থাকছে।’ ‘আমি শুধু চেয়েছি তোমায়’ ছবিটি যৌথভাবে নির্মাণ করছেন অনন্য মামুন ও অশোক পতি।এদিকে হৃদয় খান ১৩ মার্চ রাতে এক মাসের জন্য যুক্তরাষ্ট্র সফরে গিয়েছেন। মাসজুড়ে ফ্লোরিডা, নিউইয়র্কসহ আরও কয়েক জায়গায় একক শো করবেন তিনি। কনসার্টে হৃদয় তাঁর অ্যালবামের জনপ্রিয় গানগুলোই পরিবেশন করবেন বলে জানিয়েছেন।
