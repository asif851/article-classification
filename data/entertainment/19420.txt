
সর্বশেষ বড় পর্দায় তাঁকে দেখা গিয়েছিল চার বছর আগে, উই আর ফ্যামিলিতে। পরিবার আর ক্যারিয়ার—এই দুইয়ের মধ্যে কাজল প্রথমটাকেই গুরুত্ব দেন সবচেয়ে বেশি। এ কারণেই এমন অতিথি পাখি হয়ে পড়া। আবারও বড় পর্দায় ফিরছেন এই অভিনেত্রী। স্বামী অজয় দেবগনের প্রযোজনায় মাফিয়া এক মায়ের চরিত্রে অভিনয় করবেন তিনি।ডাচ টিভি সিরিজ ‘পেনোজা’ অবলম্বনে বানানো হচ্ছে ছবিটি। যেখানে মাফিয়া জগতের সঙ্গে জড়িত এক স্বামী খুন হওয়ার পর কীভাবে তাঁর স্ত্রী প্রতিশোধ নিতে নিজেই সেই অন্ধকার জগতে ঢুকে পড়ে, সেই গল্পটা বলা হয়েছে। ছবিটি পরিচালনা করবেন রাম মাধবাণী। মুম্বাই মিরর।
