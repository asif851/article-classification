
বেবি কেয়ার ব্র্যান্ড মেরিল বেবির শুভেচ্ছাদূত হলেন তারকা দম্পতি তাহসান ও মিথিলা। সম্প্রতি স্কয়ার টয়লেট্রিজ লিমিটেডের ব্র্যান্ড মেরিল বেবি আয়োজিত ‘মেরিল বেবি আদরে গড়া ভবিষ্যত্ ২০১২’ কার্যক্রমের পুরস্কার বিতরণী অনুষ্ঠানে শুভেচ্ছাদূত হিসেবে তাহসান-মিথিলার নাম ঘোষণা করা হয়। অনুষ্ঠানে সদ্য মা-বাবা হওয়া এই তারকা দম্পতি তাঁদের একমাত্র মেয়ে আয়রাকে নিয়ে মঞ্চে উপস্থিত হন।২০০৭ সালে তাহসান-মিথিলা অভিনীত জুঁই নারিকেল তেলের বিজ্ঞাপনটি বেশ দর্শকপ্রিয়তা পেয়েছিল। অনুষ্ঠানের মঞ্চে তাঁরা স্কয়ার টয়লেট্রিজ লিমিটেডের সঙ্গে তাঁদের সেই পুরোনো সম্পর্কের কথা মনে করিয়ে দেন।তাহসান ও মিথিলা জানান, সন্তানের যেকোনো প্রয়োজনে তাঁদের আস্থা মেরিল বেবির পণ্যসামগ্রীর ওপর। কারণ মেরিল বেবির পণ্য উত্পাদন প্রক্রিয়ার প্রতিটি স্তরে রয়েছে মায়েদের মমতার পরম ছোঁয়া।তাহসান-মিথিলা আরও জানান, মেরিল বেবির প্রতিটি পণ্যই এ দেশের শিশুদের উপযোগী করেই তৈরি। তাই তো দেশের বেশির ভাগ মায়ের আস্থার নাম—মেরিল বেবি।আয়োজনের একপর্যায়ে শিশুর সুষ্ঠুভাবে বেড়ে ওঠার পরামর্শবিষয়ক প্রথম বাংলা ইন্টারঅ্যাকটিভ ওয়েবসাইট এবং ২৪ ঘণ্টার টেলিসেবা ‘সুপার মম’-এর সঙ্গে তাঁরা দর্শকদের পরিচয় করিয়ে দেন। টেলিসেবা নম্বরটি হলো ০৯৬১২ ২২২ ৩৩৩; ওয়েবসাইট ঠিকানাwww.supermombd.comএ ছাড়া তাহসান-মিথিলা সুপার মম-এর বিভিন্ন কার্যক্রমে অংশ নেবেন এবং তাঁদের সন্তান আয়রাকে নিয়ে সবার সঙ্গে নিজেদের অভিজ্ঞতার কথাও ভাগাভাগি করবেন।
 
