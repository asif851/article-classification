
ঢাকার মঞ্চে এসেছে আরেকটি নতুন নাটক। গতকাল শুক্রবার শিল্পকলা একাডেমীর পরীক্ষণ থিয়েটারে শব্দ নাট্যচর্চা কেন্দ্রের নতুন প্রযোজনা তৃতীয় একজন নাটকটির উদ্বোধনী প্রদর্শনী হলো। নাটকটি রচনা করেছেন সমীর দাশ গুপ্ত। নির্দেশনা দিয়েছেন অনন্ত হিরা। তৃতীয় একজন শব্দ নাট্যচর্চা কেন্দ্রের ১৯তম প্রযোজনা।নাটকের প্রধান চরিত্র সামীর বিশ্ববিদ্যালয়ের ইংরেজি সাহিত্যের অধ্যাপক আর তার স্ত্রী তুলি গৃহিণী। সামীরের ব্যস্ততা এবং তার স্ত্রীর নিঃসঙ্গ জীবনে তৃতীয় একজনের আগমন নিয়েই নাটকের গল্প। সেই তৃতীয় ব্যক্তির নাম বিবেক। বিবেক ও তুলি একসময় একসঙ্গে নাচ শিখত। ঘটনাচক্রে সামীরের সঙ্গে তুলির আবার দেখা হয়। তাদের মধ্যে নিয়মিত যোগাযোগ হতে থাকে। একপর্যায়ে বিষয়টি সামীর জানতে পারে। শুরু হয় দ্বন্দ্ব-সংঘাত-কলহ। নাটক এগিয়ে চলে পরিণতির দিকে। নাটকটিতে অভিনয় করেছেন অনন্ত হিরা ও রওশন জান্নাত।
