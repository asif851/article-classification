
জন্মদিনের সবচেয়ে বড় উপহারটা মেয়ের কাছ থেকেই পেলেন ঐশ্বরিয়া রাই বচ্চন। কদিন বাদে দুই বছর পূর্ণ করতে চলা আরাধ্য আধো আধো বোলে মাকে ‘হ্যাপি বার্থডে টু ইউ’ গেয়ে শুনিয়েছে! গত শুক্রবার ৪০তম জন্মদিনে মেয়ের কাছ থেকে এমন উপহার পেয়ে ঐশ্বরিয়া রীতিমতো আবেগ আপ্লুত হয়ে গিয়েছিলেন।সাংবাদিকদের ঐশ্বরিয়া জানিয়েছেন, ‘আরাধ্য তো অনেক রাত করে ঘুমোয়। তাই ১২টা বাজার পরও ও জেগে ছিল। আর তখনই আমাকে হ্যাপি বার্থডে গেয়ে শুনিয়েছে। এটা সত্যিই অন্য রকম একটা অভিজ্ঞতা ছিল। এর আগেও অবশ্য আরাধ্য দাদার (অমিতাভ বচ্চন) জন্মদিনেও এই গানটা গেয়েছে।’জন্মদিনে স্বামী অভিষেক বচ্চনের কাছ থেকে বিশেষ কোনো উপহার পেয়েছেন কি না এ ব্যাপারে অবশ্য মুখ খোলেননি ঐশ্বরিয়া। আইএএনএস।
 
