
বাউল সম্রাট লালন সাঁই-এর গানকে বাংলার ঘরে-ঘরে যিনি পৌঁছে দিয়েছেন, সেই লালনের গানের বিশিষ্ট শিল্পী ফরিদা পারভীনকে সংবর্ধনা দিচ্ছে কলকাতার বাঁকুড়া একটি সংগঠন। আগামী ৩ নভেম্বর কলকাতায় আনুষ্ঠানিকভাবে শিল্পী ফরিদা পারভীনকে সংবর্ধনা এবং সম্মাননা তুলে দেওয়া হবে।ফরিদা পারভীন জানিয়েছেন, অনুকূল চন্দ্র ঠাকুরের ১২৮তম আবির্ভাব দিবসে বাঁকুড়ার অনুকূল চন্দ্রের অনুসারীরা এই আয়োজন করেছে। তিনি আরও জানান, এটি মূলত দুই বাংলার ধর্ম এবং সাংস্কৃতিক সম্মেলন।ফরিদা পারভীন জানিয়েছেন, এই অনুষ্ঠানে যোগ দিতে আগামী ২ নভেম্বর ফরিদা পারভীন কলকাতা যাবেন। ফিরবেন ৫ নভেম্বর সকালে।কলকাতায় দুই দিনের এই আয়োজনে ৪ নভেম্বর কলকাতায় জারকায় ফরিদা পারভীনের একক সংগীতানুষ্ঠানের আয়োজনও রয়েছে। যেখানে শিল্পী শুধু লালন সাঁইয়ের গানই করবেন।
