
২০১৪ সাল ছিল ফ্লপে ঘেরা। তাই এই ফ্লপের মাশুলই এখন দিতে হচ্ছে পরিণীতি চোপড়াকে। ২০১৫ সালের দিন দশেক কেটে যাওয়ার পরও নতুন বছরে নতুন কোনো ছবিতে চুক্তিবদ্ধ হননি তিনি। তাই পরিণীতি এখন এক অর্থে একেবারেই বেকার। কয়েকটি পণ্যের প্রচারকাজ ছাড়া পরিণীতির ঝুলি একেবারেই খালি। তাই তো নতুন বছরে তিনি কী করবেন জানতে চাইলে পরিণীতি ভারতীয় একটি পত্রিকাকে বলেন, ‘২০১৫ সালে প্রেমিক খুঁজব!’গত বছর পরিণীতির তিনটি ছবি মুক্তি পায়। হাসি তো ফাসি, দাওয়াত-ই-ইশক ও কিল দিল। তিনটি ছবিই বক্স অফিসে খুব একটা চমক দেখাতে পারেনি। বরং শেষ দুটি ছবি তো একেবারে বাজেভাবে ব্যর্থ হয়। এই ব্যর্থতার দায়ভার ঘাড়ে চাপায় এখন পরিণীতি অনেকটা পিছিয়ে পড়েছেন। তাঁর সমসাময়িক অভিনেত্রীরা (যেমন আলিয়া ভাট কিংবা শ্রদ্ধা কাপুর) একের পর এক বলিউড মাত করা ছবিতে নিজেদের হাজির করছেন। সেখানে নিজের অস্তিত্ব ধরে রাখতে বেশ বেগ পেতে হচ্ছে এই অভিনেত্রীকে। মিড ডে
