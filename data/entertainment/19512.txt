
তিনি যে মনেও কত বড়, তার প্রমাণ বার বারই দিয়ে যাচ্ছেন বলিউডের মহাতারকা অমিতাভ বচ্চন। ভারতের উত্তর প্রদেশ রাজ্য সরকার রাজ্যের যশ ভারতি পুরস্কারের জন্য অমিতাভ বচ্চন, জয়া বচ্চন ও অভিষেক বচ্চনকে মাসিক ৫০ হাজার টাকার একটি পেনশন স্কিমের আওতায় এনেছে। খবরটি পেয়েই রাজ্য সরকারের প্রতি অমিতাভ কৃতজ্ঞতা জানিয়েছেন। সেই সঙ্গে সরকারকে অনুরোধ করেছেন, পেনশন স্কিমের অর্থ কোনো দাতব্য সংস্থাকে দিয়ে দেওয়ার জন্য। এই অর্থ যদি কোনো দরিদ্র ভারতবাসীর উপকারে লাগে, তাহলেই তৃপ্তি পাবেন বিগ বচ্চন।অমিতাভ লিখেছেন. ‘আমার পরিবারকে যশ ভারতি পুরস্কারের ৫০ হাজার রুপি দেওয়ার যে সিদ্ধান্ত নিয়েছে উত্তর প্রদেশ সরকার, তাতে তাদের প্রতি আমার কৃতজ্ঞতা জানাচ্ছি। আমি উত্তর প্রদেশ সরকারকে অনুরোধ করছি, এই পুরো অর্থ কোনো দাতব্য সংস্থাকে দিয়ে দিতে। এই​ মহতী উদ্যোগের অর্থ কোনো সত্যিকারের দরিদ্র মানুষের উপকারে লাগলে আমি খুশি হব। এ ব্যাপারে আমি রাজ্যের মুখ্যমন্ত্রীকেও লিখব।’ভারতে যে ক’টি পেনশন স্কিম চালু রয়েছে, তার মধ্যে অর্থমূল্যের বিচারে এটি সবচেয়ে বড় স্কিম। শিল্প, সা​হিত্য, ক্রীড়া, চিকিৎ​সা, সাংবাদিকতা এবং সামাজিক ক্রিয়াকর্মে অবদান রাখা স্বনামধন্য ব্যক্তিদেরই এই যশ ভারতি পুরস্কার দেওয়া হয়। ইন্ডিয়া টুডে
