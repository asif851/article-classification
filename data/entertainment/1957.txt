



ফিল্মফেয়ারে সেরা চলচ্চিত্র (বিসর্জন)।
সেরা পরিচালক কৌশিক গাঙ্গুলি (বিসর্জন)।
সেরা অভিনেতা প্রসেনজিৎ (ময়ূরাক্ষী)।


জিও ফিল্মফেয়ার অ্যাওয়ার্ডস পেয়েছেন অভিনেত্রী জয়া আহসান। ‘বিসর্জন’ ছবিতে অভিনয়ের জন্য সেরা অভিনেত্রীর সম্মাননা অর্জন করেন বাংলাদেশের এই অভিনেত্রী। ‘বিসর্জন’ ছবির জন্য তিনি সমালোচক এবং জনপ্রিয়—দুই ক্যাটাগরিতেই ‘সেরা অভিনেত্রী’র মনোনয়ন পেয়েছিলেন। পুরস্কার জিতেছেন জনপ্রিয় বিভাগে।
শনিবার বিকেলে কলকাতার সায়েন্স সিটি মিলনায়তনে ‘জিও ফিল্মফেয়ার অ্যাওয়ার্ডস (পূর্ব) ২০১৮’ প্রদান করা হয়।
বাংলাদেশ থেকে এবার আরও মনোনয়ন পেয়েছিলেন চিরকুটের সুমী ও পাভেল আরীন। মোস্তফা সরয়ার ফারুকী পরিচালিত ‘ডুব’ ছবির ‘আহারে জীবন’ গানের জন্য সেরা সংগীতশিল্পীর (নারী) মনোনয়ন পেয়েছিলেন সুমী আর একই ছবির আবহসংগীতের জন্য মনোনয়ন পেয়েছিলেন পাভেল আরীন।
সমালোচক বিভাগে জয়া আহসানের সঙ্গে মনোনয়ন পেয়েছিলেন অর্পিতা চ্যাটার্জি (চিত্রকর), ইশা সাহা (প্রজাপতি বিস্কুট), সোহিনী সরকার (দুর্গা সহায়)। আর জনপ্রিয় বিভাগে মনোনয়ন পেয়েছিলেন ইশা সাহা (প্রজাপতি বিস্কুট), রুক্মিণী মৈত্র (ককপিট), স্বস্তিকা মুখার্জি (অসমাপ্ত), সোহিনী সরকার (বিবাহ ডায়েরিজ)।
জয়া আহসান এর আগে ‘আবর্ত’ ও ‘ঈগলের চোখ’ ছবির জন্য জিও ফিল্মফেয়ার অ্যাওয়ার্ডসে (পূর্ব) দুবার মনোনয়ন পেয়েছিলেন।
ফিল্মফেয়ার অ্যাওয়ার্ডস ইস্ট*সেরা চলচ্চিত্র ‘বিসর্জন’।*সেরা চলচ্চিত্র পরিচালক কৌশিক গাঙ্গুলি (বিসর্জন)।*সেরা অভিনেত্রী জয়া আহসান (বিসর্জন)।*সেরা অভিনেতা প্রসেনজিৎ (ময়ূরাক্ষী)।
 
