
রোমানিয়ায় ব্রাসভ আন্তর্জাতিক চলচ্চিত্র উৎসবে ইমপ্রেস টেলিফিল্ম লিমিটেডের ছবি জোনাকির আলো শ্রেষ্ঠ পরিচালকের পুরস্কার পেয়েছে। ছবিটির পরিচালক চলচ্চিত্র নির্মাতা ও চিত্রশিল্পী খালিদ মাহমুদ মিঠু। উৎসবে তাঁর অনুপস্থিতিতে পুরস্কার গ্রহণ করেন চলচ্চিত্রটির প্রযোজক ও ইমপ্রেস টেলিফিল্ম লিমিটেডের ব্যবস্থাপনা পরিচালক ফরিদুর রেজা সাগর। এ সময় উপস্থিত ছিলেন নির্বাহী প্রযোজক কনা রেজা ও ইবনে হাসান খান। পুরস্কার ঘোষণা করা হয় ১৩ সেপ্টেম্বর।উৎসবে মোট ১১টি চলচ্চিত্র চূড়ান্ত বাছাইপর্বে টিকেছিল। ইতালির ছবি দ্য গ্রেট বিউটি পেয়েছে শ্রেষ্ঠ ছবির পুরস্কার। শ্রেষ্ঠ অভিনেতা ও অভিনেত্রীর পুরস্কার পেয়েছেন অ্যালেক্স পেটিফার ও কেইরা নাইটলি যথাক্রমে এন্ডলেস লাভ (যুক্তরাষ্ট্র) ও আন্না কারেনিনা (যুক্তরাজ্য) ছবির জন্য।
