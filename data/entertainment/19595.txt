
অক্ষয় কুমার ভক্তদের জন্য সুখবর। ‘এয়ারলিফট’ ও ‘হাউজফুল ৩’ বাজিমাতের পর আসছে ‘রুস্তম’। সাদা পোষাকে মাথায় নেভাল ক্যাপে প্রিয় অভিনেতাকে পর্দায় ভক্তরা দেখতে পাবেন একজন নেভাল অফিসার হিসেবে।এয়ারলিফট তারকা সম্প্রতি ‘রুস্তম’ ছবির একটি পোস্টার টুইট করেছেন। ট্রেলার দেখতে ভক্তদের অপেক্ষা করতে হবে ৩০ জুন পর্যন্ত।ছবিতে অক্ষয় অভিনয় করছেন রুস্তম পাভরি চরিত্রে। বাস্তব জীবনের একটি ঘটনা থেকে অনুপ্রাণিত হয়ে চরিত্রটি তৈরি করা হয়েছে। চরিত্রটি নেভাল অফিসার কাওয়াস মানেকশ নানাভাতির জীবন নিয়ে তৈরি করা হয়েছে। নানাভাতি ছিলেন গত শতাব্দীর পঞ্চাশ দশকের একজন নেভাল কমান্ডার। তাঁর স্ত্রী এক লোকের সঙ্গে ভালবাসায় জড়িয়ে যাওয়ার পর তাকে হত্যা করতে চেষ্টা করেন নানাভাতি। এটা নিয়ে আদালতে মামলা হয়। ছবিটির কাহিনী এই সত্য ঘটনা ঘিরে।অক্ষয়ের পাশাপাশি ছবিটিতে আরও অভিনয় করেছেন ইলিয়েনা ডি’ক্রুজ। ছবিটির পরিচালক তিনু সুরেশ দেশাই। ১২ আগস্ট ছবিটি মুক্তি পেতে পারে। ইন্ডিয়া টুডে
