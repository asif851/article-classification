
তারকারা তো আর ভিনগ্রহের প্রাণী নন। দোষে-গুণে মিলিয়ে তাঁরাও মানুষ। কিছু বদভ্যাস আর বাতিক তাঁদেরও থাকতে পারে। হলিউডের জনপ্রিয় কয়েকজন তারকার এমন অদ্ভুত সব বাতিক আছে, যা শুনে হয়তো হাসি পাবে।
কেটি পেরির ২০টি টুথব্রাশকেটি পেরির মুক্তোঝরা হাসির রহস্য কী, তা জানেন? কেটি তাঁর দাঁত ঝকঝকে রাখতে দিনে ছয়বার মাজেন। আর যেখানেই যান না কেন, সঙ্গে রাখেন ২০টি টুথব্রাশ!
ডান পা আগেজেনিফার অ্যানিস্টোন ছোটবেলা থেকেই অদ্ভুত এক কুসংস্কার মেনে চলেন। বিমানে করে কোথাও যাওয়ার সময় প্রথম কদম কখনোই বাঁ পায়ে ফেলেন না এই অভিনেত্রী। প্লেনে চড়ার সময় তিনি সব সময় ডান পা আগে রাখেন।
চুল ধোন না প্যাটিনসনযদি শোনেন রবার্ট প্যাটিনসনের মতো সুদর্শন নায়ক দেড় মাস পরপর চুল পরিষ্কার করেন, বিশ্বাস করবেন? শুনে ভিরমি খেলেও এটিই সত্যি। এই তারকা নিজেই জানিয়েছেন রোজ চুল পরিষ্কার করার কোনো মানে দেখেন না তিনি। তাই তো চুলে শ্যাম্পু করেন প্রায় ছয় সপ্তাহ পরপর।ফক্সকে নিরাপদ রাখে ব্রিটনির গানঅভিনেত্রী মেগান ফক্স বিমানযাত্রার সময় কানে ইয়ারফোন গুঁজে রাখেন। তবে যাত্রাপথে আর কারও নয়, শুধু ব্রিটনি স্পিয়ার্সের গান শোনেন তিনি। ফক্সের বিশ্বাস, ব্রিটনির গান শুনলে তিনি নিরাপদে থাকেন।
প্যারিস রোজ ‘উইশ’ করেন একই সময়েআমেরিকান টিভি ব্যক্তিত্ব প্যারিস হিলটনের কাছের লোকেরা বলেন, রোজ ঘড়ির কাঁটা ১১টা ১১ মিনিটে পৌঁছালেই প্যারিস একটি ‘উইশ’ করেন। এই কাজ তিনি সব সময়ই করে থাকেন। কারণ, তাঁর বিশ্বাস, এই সময়ে কিছু চাইলে তা পূরণ হয়।স্টোরিপিক ও স্কুপহুপ অবলম্বনে নাদিয়া মাহমুদ।
