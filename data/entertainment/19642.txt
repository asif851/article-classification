
ছোটপর্দায় পা রাখছেন হৃতিক রোশন। বড়পর্দা মাতিয়েছেন, এবার ছোটপর্দা জয় করার দিকে ঝুঁকছেন ‘ক্রিশ’খ্যাত এই তারকা। টেলিভিশনে ‘রিয়েল হিরো’ নামে একটি সিরিজ সঞ্চালনা করবেন তিনি।
হৃতিক ছাড়াও আরো দুটি চমক থাকছে টেলিপ্রেমী দর্শকদের জন্য। ‘খতরোঁকে খিলাড়ি’র সঞ্চালক হিসেবে অভিষেক হচ্ছে অর্জুন কাপুরেরও। আবার ছয় বছর পর ফিরছেন ফারহান আখতারও।হৃতিক যে শো’টি পরিচালনা করবেন, সেটি সেইসব মানুষদের নিয়ে, যারা জীবনের প্রতিবন্ধকতাকে জয় করে সাহস আর পরিশ্রমের ওপর ভর করে পেয়েছেন সাফল্যের স্বাদ। এই শো দেখা যাবে ডিসকভারি চ্যানেলে। প্রথম পর্বে হৃতিকের অতিথি সংগ্রাম সিং। জীবনকে হুইলচেয়ারে আটকে না রেখে কী করে তিনি হয়ে উঠলেন একজন নামজাদা কুস্তিগীর, সে কথাই শোনাবেন সংগ্রাম।‘খতরো কে খিলাড়ি’ এর আগে অক্ষয় কুমার, প্রিয়াঙ্কা চোপড়া, রোহিত শেঠিকে দেখেছে সঞ্চালকের আসনে। এবার দেখতে যাচ্ছে অর্জুন কাপুরকে। নিজের শো নিয়ে অর্জুন বেশ রোমাঞ্চিত।অন্যদিকে ছয় বছর পর আবার ছোটপর্দায় দেখা যাবে পারহান আখতারকে। ২০০৫ সালে ‘নাচ বলিয়ে’ প্রথম সিজনের বিচারক ছিলেন ফারহান। এপর ২০০৯ সালে ‘ওহ ইটস ফ্রাইডে!’ নামে একটি শো সঞ্চালনা করেছিলেন তিনি। এরপর ছোটপর্দা থেকে একেবারে হাওয়া হয়ে​ গিয়েছিলেন ফারহান খান। এবার ‘আই ক্যান ডু ইট’ শো’য়ের ভারতীয় সংস্করণটি সঞ্চালনা করতে দেখা যাবে জাভেদ আখতারের ছেলে ফারহান আখতারকে। বলিউড হাঙ্গামা।
