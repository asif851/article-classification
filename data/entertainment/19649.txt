
বলিউডে প্রযোজক থেকে প্রথমবারের মতো পরিচালনায় এসেই বাজিমাত করেছেন সাজিদ নাদিওয়াদওয়ালা। আর এই সাফল্যে খুশি হয়ে ছবির নায়ক ও দীর্ঘ দিনের বন্ধু সালমানকে সাজিদ দিতে যাচ্ছেন রোলস রয়েস।সালমান খান ও জ্যাকুলিন ফার্নান্দেজ অভিনীত ‘কিক’ ছবিটি এরই মধ্যে আয় করেছে ১৬০ কোটি রুপি।মুম্বাইভিত্তিক অনলাইন নিউজ পোর্টল মিড-ডে এক খবরে দাবি করেছে, ছবিটি হিট করায় সালমানকে তিন কোটি রুপি দামের রোলস রয়েস উপহার দেবেন সাজিদ।একটি সূত্রের বরাতে মিড-ডে দাবি করেছে, ‘সালমান ও সাজিদ অন্তরঙ্গ বন্ধু। ‘কিক’ ছবির সাফল্যে সাজিদ বিস্মিত হয়েছেন। প্রথমবারের মতো পরিচালনায় এসে এই সাফল্য তাঁর কাছে বিশেষ কিছু। তাই সালমানকে তিন কোটি রুপির এই গাড়ি উপহার দিতে চান তিনি।’
