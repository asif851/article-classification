
‘বাহুবলী’ ও ‘বাহুবলী টু’ ছবি দুটি করা হয়েছে তেলেগু ভাষায়। অন্য প্রদেশগুলোতে মুক্তি দেওয়ার জন্য ছবি দুটির হিন্দি সংস্করণও করা হয়। এবার ‘বাহুবলী’ টিভি সিরিজ হবে হিন্দিতে। বেশি দর্শকের কাছে পৌঁছাতে হিন্দি ভাষায় সিরিজের গল্প লেখা হবে। ২০১৮ সালে টেলিভিশনে সিরিজটি দেখানো হতে পারে। প্রযোজক শোবু ইয়ারলাগাডা বলেন, ‘বাহুবলী শুধু অন্ধ্রপ্রদেশেরই গল্প নয়, এটি সারা বিশ্বের দরবারে পৌঁছে গেছে। আমরা হিন্দিতে টেলিসিরিজ করার সিদ্ধান্ত নিয়েছি। পরে অন্য প্রদেশগুলোর ভাষায়ও প্রচারিত হবে। হিন্দি ভাষায় প্রচারের কারণ হলো, এটি আমাদের জাতীয় ভাষা এবং হিন্দি দিয়ে বেশিসংখ্যক দর্শকের কাছে পৌঁছানো যাবে।’মুক্তি পাওয়ার পরপরই সব রেকর্ড ভেঙেছে ‘বাহুবলী টু: দ্য কনক্লুশন’। অভিনয় করেছেন প্রভাস, রানা দাগুবাতি, আনুশকা শেঠি, তামান্নাহ ভাটিয়া প্রমুখ। বলিউড হাঙ্গামা
