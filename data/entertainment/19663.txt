
অস্কারজয়ী অভিনেত্রী জেনিফার লরেন্স সাধারণ জীবনযাপনেই অভ্যস্ত ছিলেন। কিন্তু হলিউডের ঝকমকে দুনিয়ার বাসিন্দা হয়ে কি সাদামাটা থাকা যায়? ২০১০ সালেও পারিশ্রমিক নিতেন ৩ হাজার ডলার। এখন নিচ্ছেন কোটি ডলার।
২০১৪ সালে ৮ মিলিয়ন ডলার দিয়ে বিশাল এক বাড়ি কিনেছিলেন তিনি। ভোগ সাময়িকী জানিয়েছে, প্রাসাদসম ওই বাড়িতে আছে বিশাল আকৃতির পাঁচটি শোবার ঘর, শরীরচর্চার একটি বড় জায়গা, থিয়েটার ও সাজঘর। বাড়িটির রান্নাঘর ও স্নানঘরও নাকি দেখার মতো। মজার কথা হচ্ছে, যে খাটটিতে জেনিফার ঘুমান, সেটির দাম নাকি ৯ মিলিয়ন বা ৯০ লাখ ডলার। মানে প্রায় ৭৫ কোটি টাকা!
দামি খাটে শুয়ে লরেন্স নিশ্চয়ই ট্রিলিয়ন ডলারের স্বপ্ন দেখেন। তবে মাদার তারকার ভক্তদের প্রত্যাশা, তিনি যেন মাটির মানুষই থাকেন। সূত্র: ই নিউজ।
