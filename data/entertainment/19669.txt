
ঢাকাই চলচ্চিত্রের অন্যতম সফল জুটি শাকিব খান ও অপু বিশ্বাসের একটি ছবি আসছে ঈদে মুক্তি পাচ্ছে। আজ সোমবার নিজের ফেসবুক পেজে অপু বিশ্বাস এ কথা জানিয়েছে।
বছর খানেক সিনেমা থেকে দূরে ছিলেন অপু বিশ্বাস। শাকিব খানের সঙ্গে জুটি বেঁধে ‘রাজনীতি’ সিনেমায় অভিনয় করেছেন তিনি। সিনেমাটি পরিচালনা করেছেন বুলবুল বিশ্বাস। সিনেমাটি সেন্সর বোর্ডের ছাড়পত্র পেয়েছে। সিনেমাটি আগামী ঈদুল ফিতরে মুক্তি দেওয়ার পরিকল্পনা করছে প্রযোজনা প্রতিষ্ঠান।
নিজের ভেরিফাইড ফেসবুকে পেজে অপু বিশ্বাস লিখেছেন, ‘“রাজনীতি” সিনেমাটি বিনা কর্তনে সেন্সর বোর্ডের ছাড়পত্র পেয়েছে। বিভিন্ন কারণে সিনেমাটি গত ঈদে মুক্তি দিতে পারিনি। তাই বিগ বাজেটের এ সিনেমাটি আগামী ঈদুল ফিতরে মুক্তি দেওয়ার পরিকল্পনা করেছি। এখন সিনেমাটির মুক্তির প্রস্তুতি চলছে।’
ছবিতে শাকিব-অপু ছাড়াও আনিসুর রহমান মিলন, শহীদুল আলম সাচ্চু, সাদেক বাচ্চু, অমিত হাসান, আলীরাজ, পীযূষ বন্দ্যোপাধ্যায়, জয়শ্রী কর জয়া প্রমুখ অভিনয় করেছেন।
সর্বশেষ ‘রাজনীতি’ শিরোনামের সিনেমায় জুটিবদ্ধ হয়ে অভিনয় করেছেন তাঁরা। তরুণ নির্মাতা বুলবুল বিশ্বাস পরিচালিত এ সিনেমাটি কিছুদিন আগে সেন্সর বোর্ডে জমা হয়। ছবিটি সেন্সর বোর্ডের ছাড়পত্র পেয়েছে।
 
