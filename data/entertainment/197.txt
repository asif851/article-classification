
ভারতের কলকাতার চলচ্চিত্রের এ সময়ের অন্যতম জনপ্রিয় নায়ক দেব এখন ঢাকায়। ঢাকার কোনো ছবিতে নয়, এখানে কলকাতার একটি চলচ্চিত্রের শুটিং করছেন তিনি। ছবির নাম বুনোহাঁস। সমরেশ মজুমদারের গল্প অবলম্বনে ছবিটি পরিচালনা করছেন অনিরুদ্ধ রায় চৌধুরী।ছবিটির সঙ্গে সংশ্লিষ্ট ব্যক্তিদের কাছ থেকে জানা গেছে, গতকাল সোমবার সকালে দেব ঢাকায় আসেন। থাকবেন ২৮ ফেব্রুয়ারি পর্যন্ত। এই সময় তিনি বিমানবন্দর, পুরান ঢাকা, গুলশান এবং মানিকগঞ্জের বিভিন্ন লোকেশনে বুনোহাঁস ছবির শুটিংয়ে অংশ নেবেন। ছবিতে দেব অভিনয় করছেন অমল চরিত্রে। ভারতের জি বাংলা চ্যানেলের নাচ নিয়ে রিয়েলিটি শো ‘ড্যান্স বাংলা ড্যান্স’-এর অষ্টম আসরের প্রধান বিচারক হিসেবেও কাজ করছেন দেব।
