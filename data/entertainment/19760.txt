
মডেল ও অভিনয়শিল্পী তিশা।এবারের ঈদে প্রায় সবকটি চ্যানেলে প্রচারিত হয়েছে তিশা অভিনীত একাধিক টিভিনাটক।ঈদের নাটকসহ বিভিন্ন বিষয়ে কথা হলো তাঁর সঙ্গেঈদের ছুটি চলছে নাকি?নাহ্, কই আর ছুটি পেলাম।রোববার থেকে আবার শুটিং শুরু হয়েছে।নীড় নামে একটি খণ্ড নাটকের কাজ করছি।কোরবানির ঈদে নাটকটি দেখানো হবে। নাটকটিতে চিত্রনায়ক রিয়াজ আমার সহশিল্পী।গত কয়েক মাসে রিয়াজ ও আমি বেশ কয়েকটি নাটকে জুটি হয়ে কাজ করে ফেললাম।কেমন কাটল এবারের ঈদ?ঈদের আগের কয়েক মাস শুটিং শুটিং আর শুটিং। বলতে পারেন, দম ফেলারও সময় পাইনি। তাই ঈদের কয়েকটা দিন শুধুই বিশ্রাম আর নাটক দেখে কাটিয়েছি।কোথাও বেড়াতে যাননি?একেবারে কোথাও যাইনি।আমার শ্বশুরবাড়ি নাখালপাড়া, শুধু সেখানে গেছি।তবে আমার সঙ্গে অনেকে দেখা করতে এসেছেন। এবারের ঈদে গৃহবন্দী থাকতে চেয়েছি, শেষ পর্যন্ত থেকেছিও।নাটক দেখার কথা বলছিলেন...যেহেতু ঈদে বাইরে কোথাও বেড়াতে যাইনি, তাই এবার অনেক নাটক দেখার সুযোগ হয়েছে। নিজের পাশাপাশি অন্যদের নাটকও বেশ ভালো লেগেছে। আমার অভিনীত নাটকের মধ্যে ছিন্ন, দূরত্ব, সিকান্দার বক্সের হাওয়াই গাড়ি, ময়ূরাক্ষীর কাগজের বারান্দা, মনে আছে সংশয়, খুন ও প্রেম বেশ ভালো লেগেছে। তাছাড়া এবার নতুন নির্মাতাদের নাটক অনেক বেশি প্রচারিত হয়েছে। নতুনদের কাজের মান আমাকে মুগ্ধ করেছে। কিছু চ্যানেল এবার বিরতিহীন নাটক প্রচার করেছে। ওইসব নাটক দেখে বেশি ভালো লেগেছে।ঈদে সালামি পেলেন কেমন?এবার আমাকে কেউ সালামি দেয়নি। তবে আমি অনেককে সালামি দিয়েছি। সালামি দিতে ভালোই লেগেছে।ঈদে ফারুকীকে কী উপহার দিলেন?এবারের ঈদে আমি ও সরয়ার কেউ খুব একটা সময়ই পাইনি। তাই একসঙ্গে কেনাকাটা করতে যেতে পারিনি। তারপরও সরয়ারকে পাঞ্জাবি আর টি-শার্ট কিনে দিয়েছি।সিনেমার কাজ শুরু করার কথা ছিল?শাকিব খানের সঙ্গে একটি সিনেমায় অভিনয়ের জন্য চুক্তিবদ্ধ হয়েছি। মাস দুয়েকের মধ্যে সিনেমার নতুন একটি খবর সবাইকে দিতে পারব।এবার ঈদে আপনার নতুন একটি বিজ্ঞাপনচিত্র প্রচারিত হয়েছে...মেরিল স্প্ল্যাশ সাবানের এই বিজ্ঞাপনচিত্রটির ভাবনাটা এককথায় অসাধারণ।এবারের ঈদে নতুন এই বিজ্ঞাপনচিত্রটির জন্য অনেকে বেশ প্রশংসা করেছেন।
