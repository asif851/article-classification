
কিস্তিমাত ছবির শুটিং করতে গিয়ে আহত হয়েছেন আরিফিন শুভ। জানা গেছে, ঘোড়ায় চড়ে শুটিং করছিলেন শুভ। রাস্তায় থামানো ট্রাকের সঙ্গে ঘোড়ার ধাক্কা লাগে। এ সময় শুভ পায়ে আঘাত পান। গত বৃহস্পতিবার রাজধানীর আফতাবনগরে এই ঘটনা ঘটে। পরে শুভকে মেট্রোপলিটন ক্লিনিকে আনা হয়।গতকাল শুক্রবার বিকেলে শুভ জানান, তিনি ডান পায়ের হাঁটুতে ব্যথা পেয়েছেন। হাসপাতালে আসার পর তাঁকে প্রয়োজনীয় চিকিৎসা দেওয়া হয়। তাঁকে সপ্তাহ দুয়েক পূর্ণ বিশ্রামে থাকার পরামর্শ দেওয়া হয়েছে।শুভ বলেন, ঘোড়াটি সিনেমার শুটিংয়েই ব্যবহার করা হয়। কিন্তু শুরু থেকেই ঘোড়াকে নিয়ন্ত্রণ করা সম্ভব হচ্ছিল না। এ কারণেই দুর্ঘটনা ঘটেছে।কিস্তিমাত ছবিতে পুলিশ কর্মকর্তার চরিত্রে অভিনয় করছেন শুভ। ছবিটি পরিচালনা করছেন আশিকুর রহমান।
