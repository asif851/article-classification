
লায়লা, বেবি ডল কিংবা পিংক লিপস গানের সঙ্গে নেচে নিজের নাচের প্রতিভার প্রমাণ দিয়েছেন জিসম ২ তারকা সানি লিওন। অন্যদিকে নাচে দারুণ পারদর্শিতার কারণে সুপরিচিত বলিউডের অভিনেত্রী ও সাবেক বিশ্বসুন্দরী ঐশ্বরিয়া রাই বচ্চন। এবার লীলা ছবিতে ঐশ্বরিয়ার মতো নাচতে হবে সানিকে। সম্প্রতি এক খবরে ইন্ডিয়া টুডে জানিয়েছে, ঐশ্বরিয়া রাই বচ্চনের জনপ্রিয় একটি গানের সঙ্গে লীলা ছবিতে নাচতে দেখা যাবে সানিকে।১৯৯৯ সালে মুক্তি পাওয়া সঞ্জয় লীলা বানশালী পরিচালিত হাম দিল দে চুকে সোনম ছবিতে ‘ঢোলি তারো ঢোল’ গানের সঙ্গে ঐশ্বরিয়ার নাচ দারুণ জনপ্রিয়তা পেয়েছিল। এবার সানি লিওন অভিনীত লীলা ছবির জন্য গানটির রিমিক্স তৈরির সিদ্ধান্ত নিয়েছেন লীলা ছবির পরিচালক ববি খান।গানটিতে কণ্ঠ দেবেন ভারতের প্রথম সারির অডিও প্রযোজনা প্রতিষ্ঠান টি-সিরিজের প্রতিষ্ঠাতা ও চলচ্চিত্র প্রযোজক গুলশান কুমারের মেয়ে প্লেব্যাক গায়িকা তুলসী কুমার। তুলসীর ভাই টি-সিরিজের চেয়ারম্যান ও ব্যবস্থাপনা পরিচালক ভূষণ কুমার লীলা ছবির প্রযোজক।লীলা ছবির কেন্দ্রীয় নারী চরিত্রে থাকছেন সানি লিওন। ছবিটিতে একসঙ্গে তিনটি চরিত্রে অভিনয় করতে দেখা যাবে তাঁকে। ছবিতে সানির সহ-অভিনেতা ছোট পর্দার জনপ্রিয় অভিনেতা ও টিভি সঞ্চালক জয় ভানুশালী।
এই মুহূর্তে মাস্তিজাদে ছবির শুটিং নিয়ে ব্যস্ত সময় পার করছেন সানি লিওন। পাশাপাশি অ্যাকশন ঘরানার টিনা অ্যান্ড লোলো ছবির শুটিং নিয়েও ব্যস্ত সময় কাটছে তাঁর। সানি অভিনীত মাস্তিজাদে, টিনা অ্যান্ড লোলো এবং লীলা ছবি তিনটি মুক্তি পাবে আগামী বছর।
আরও জানতে পড়ুন:
ভোল পালটাচ্ছেন সানি লিওন!নিঃসঙ্গ সানি লিওন!কানে ঝলমলে ঐশ্বরিয়া
