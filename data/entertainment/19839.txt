
 নাবিলা। উপস্থাপক। বিজ্ঞাপনচিত্রেও কাজ করেন। আইসিসি টি-টোয়েন্টি বিশ্বকাপ ক্রিকেট উপলক্ষে গাজী টিভিতে আজ থেকে প্রচারিত হবে ‘টি-টোয়েন্টি ক্রিকেট ব্লাস্ট’। অনুষ্ঠানটি উপস্থাপনা করবেন তিনি‘টি-টোয়েন্টি ক্রিকেট ব্লাস্ট’...আইসিসি টি-টোয়েন্টি বিশ্বকাপ ক্রিকেট উপলক্ষে আজ থেকে অনুষ্ঠানটি দেখানো হবে। এতে প্রতিটি খেলার শুরুতে, মধ্যবিরতিতে এবং শেষে বিশেষজ্ঞ ক্রিকেট তারকারা তাঁদের মতামত তুলে ধরবেন। খেলা নিয়ে আলোচনা করবেন।ক্রিকেট যতটা বুঝি...
খুব যে বুঝি, তা বলব না। সাধারণ দর্শক হিসেবে যতটুকু জানা দরকার, ততটুকু জানি। ‘টি-টোয়েন্টি ক্রিকেট ব্লাস্ট’ উপস্থাপনা করতে এসে ক্রিকেট সম্পর্কে আরও জানার চেষ্টা করছি।
যে খেলা ভালো বুঝি...
আমি বড় হয়েছি সৌদি আরবে। স্কুলে পড়ার সময় ফুটবল খেলতাম। আমি ছিলাম গোলরক্ষক। তাই ফুটবল খেলার অনেক খুঁটিনাটি বিষয় ভালো জানি। মজার ব্যাপার হলো, এখনো ফুটবল নিয়ে কোনো অনুষ্ঠান উপস্থাপনা করা হয়নি। আমি বাস্কেটবলও খেলেছি।
একই উপস্থাপকের নানা ধরনের অনুষ্ঠান উপস্থাপনা...
অনেক চ্যানেলে অনেক ধরনের অনুষ্ঠান উপস্থাপনার কারণে দর্শকদের মধ্যে উপস্থাপককে নিয়ে মিশ্র প্রতিক্রিয়া তৈরি হয়। বলতে পারেন, দর্শকেরা বিভ্রান্ত হন। আমার মতে অনুষ্ঠানের ধরন ভিন্ন হতে পারে, কিন্তু উপস্থাপকের নিজের উপস্থাপনটা যেন ঠিক থাকে। বাইরের দেশে একজন উপস্থাপক একটি অনুষ্ঠান কিংবা একটি চ্যানেলের অনুষ্ঠানে দীর্ঘদিন যুক্ত থাকেন। কিন্তু আমাদের দেশে সেই পেশাদারি এখনো গড়ে ওঠেনি। আর একজন উপস্থাপক শুধু একটি অনুষ্ঠান উপস্থাপনা করে নিজেকে টিকিয়ে রাখতে পারবেন না।
যাঁর উপস্থাপনা ভালো লাগে...
ভারতের মিনি মাথুর আমার অনেক পছন্দের।
বিনোদন প্রতিবেদক  
