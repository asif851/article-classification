

প্রতিষ্ঠাবার্ষিকীর ১৮ বছর পূর্তি উপলক্ষে কবি সুকান্ত ভট্টাচার্যের ‘আঠারো বছর বয়স’ কবিতা নিয়ে প্রথম আলোর উদ্যোগে তৈরি হয় দুটি গান। সেই গান দুটি নিয়ে প্রথম আলোর পাঠকদের মধ্যে একটি প্রতিযোগিতা আহ্বান করা হয়। এরপর সারা দেশ থেকে তরুণ পাঠকেরা গান আর ভিডিও বানিয়ে পাঠান। পাঠকদের পাঠানো গান আর ভিডিও থেকে বাছাই করা হয় সেরা দুটি গান। সেই গান দুটির বিজয়ী তরুণ শিল্পীদের হাতে রোববার প্রথম আলোর কার্যালয়ে পুরস্কার তুলে দেওয়া হয়।
বিজয়ীদের মধ্যে পুরস্কার তুলে দেন অনুষ্ঠানের মধ্যমণি অভিনেত্রী কবরী এবং গানবাংলা চ্যানেলের চেয়ারম্যান ফারজানা মুন্নী ও স্বত্বাধিকারী কৌশিক হোসেন তাপস।
‘আঠারো বছর বয়স’ গানে নতুন করে সুর ও সংগীতায়োজন করে এবং ভিডিও বানিয়ে প্রথম পুরস্কার জিতে নেয় ঢাকার গানের দল অপরাজেয়। দ্বিতীয় পুরস্কার পেয়েছে চট্টগ্রামের গান অ্যান্ড ড্রামা গ্যাং। প্রথম পুরস্কার ২৫ হাজার টাকা ও ক্রেস্ট এবং দ্বিতীয় পুরস্কার হলো ১৫ হাজার টাকা ও ক্রেস্ট। বিজয়ী দুই দলই তাদের এই সৃজনশীল কাজে উৎসাহ ও অনুপ্রেরণা জোগানোর জন্য প্রথম আলোকে ধন্যবাদ জানায়।
পুরস্কার প্রদান অনুষ্ঠানে উপস্থিত ছিলেন প্রথম আলোর ব্যবস্থাপনা সম্পাদক সাজ্জাদ শরিফ, সংগীতশিল্পী কনা, এলিটা, পারভেজ ও নির্মাতা তানিম রহমান। অনুষ্ঠানটি সঞ্চালনা করেন প্রথম আলোর ইভেন্টস অ্যান্ড অ্যাক্টিভেশন ব্যবস্থাপক কবির বকুল।
প্রতিষ্ঠাবার্ষিকীর ১৮ বছর পূর্তি উপলক্ষে ‘আঠারো বছর বয়স’ গানটির একটি ভার্সনের সুর ও সংগীত করেছেন বাপ্পা মজুমদার। সেটিতে তিনি কণ্ঠও দিয়েছেন। তাঁর সঙ্গে সহশিল্পী হিসেবে ছিলেন কনা, পারভেজ ও এলিটা। প্রীতমের সুর-সংগীতে আরেক ভার্সনে কণ্ঠ দিয়েছেন নাওমি, ঐশী, প্রীতম ও তওফিক। গান দুটির ভিডিও নির্মাণ সহায়তায় ছিল গানবাংলা চ্যানেল।
নতুন করে সুর করা গান দুটির ইউটিউব লিঙ্ক:


