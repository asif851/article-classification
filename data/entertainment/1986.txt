
 
‘বৃষ্টি ঝরে যায়’ গানটির মাধ্যমে নিজেকে চিনিয়ে ছিলেন সংগীতশিল্পী তৌসিফ। তারপর বিভিন্ন দিবসে অ্যালবাম প্রকাশ পেয়েছ। কিন্তু কোনো গানই ‘বৃষ্টি ঝরে যায়’ গানটির মতো জনপ্রিয় হয়নি। এবার নতুন একটি গানের মিউজিক ভিডিও দেখা যাবে এ শিল্পীর। ‘সারাটি জনম’ শিরোনামের এই মিউজিক ভিডিও নির্মাণ করেছেন সামছুল হুদা। এইচ এম রিপনের কথায় গানটির সুর সংগীতায়োজন করেছেন অমিত চ্যাটার্জি।
মিউজিক ভিডিওতে মডেল হয়েছেন মডেল রাকা বিশ্বাস ও সাব্বির খান। নতুন এ মিউজিক ভিডিওটি সম্পর্কে তৌসিফ বলেন, ‘অনেক দিন পর আমার একটি মিউজিক ভিডিওটি প্রকাশ পাচ্ছে। এটা আমার জন্য আনন্দের। ভক্তদের ভালো লাগবে বলেই বিশ্বাস।’ পয়লা বৈশাখে মাই সাউন্ডের ইউটিউব চ্যানেলসহ বিভিন্ন অনলাইন মাধ্যমে প্রকাশিত হবে এটি।
