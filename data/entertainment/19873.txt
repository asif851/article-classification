
প্রয়াত চিত্রশিল্পী ও পরিচালক খালিদ মাহমুদ মিঠুর মৃত্যুর এক মাস পূর্ণ হবে আগামীকাল ৭ এপ্রিল। মাস খানেক আগে রাজধানীর ধানমন্ডি এলাকায় গাছচাপায় নিহত হন এই চিত্রশিল্পী ও নির্মাতা। আগামীকাল প্রয়াত এই নির্মাতার চলচ্চিত্র ‘জোনাকির আলো’ দেখাবে চ্যানেল আই। আজ ৬ এপ্রিল সকালে চ্যানেল আইয়ের পক্ষ থেকে জানানো হয়েছে, ৭ এপ্রিল বেলা ৩টা ৫ মিনিটে খালিদ মাহমুদ মিঠু পরিচালিত ‘জোনাকির আলো’ ছবিটি দেখানো হবে চ্যানেল আইতে। ‘রবি এ সপ্তাহের বিশেষ ছবি’ বিভাগে দেখানো হবে ছবিটি।‘জোনাকির আলো’ চলচ্চিত্রে অভিনয় করেছেন ইমন, মিম, কল্যাণ, তারিক আনাম খান, দিতি, মিতা চৌধুরী, মাসুদ আলী খান, গাজী রাকায়েত, শামস সুমন, পুতুল আনিস, শিশুশিল্পী ফারহান প্রমুখ।
