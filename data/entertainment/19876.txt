
আজ থেকে এটিএন বাংলায় ৮টা ৪০ মিনিটে প্রচারিত হবে ‘মিজান-মালয়েশিয়ান পাম অয়েল সেরা রন্ধনশিল্পী-২০১৬’। সেরা রন্ধনশিল্পী খুঁজে বের করার এ অনুষ্ঠানটি উপস্থাপনা করছেন অভিনেত্রী মৌটুসি বিশ্বাস। অভিনয় নয়, রান্নাবান্না নিয়েই কথা হলো তাঁর সঙ্গে।
নিজে কবে রান্না শিখলেন?রান্না করা শিখেছি বিয়ের পর। ৯ বছর আগে বিয়ের সময় মা আমার স্যুটকেসে রন্ধনশিল্পী সিদ্দিকা কবীরের একটা বই দিয়েছিলেন। সেই বই থেকেই আমার রান্নায় হাতেখড়ি।এখন ভালো কী রান্না করতে পারেন?দেশি রান্না সবই পারি। সঙ্গে কনটিনেন্টাল রান্নাও পারি। সবচেয়ে ভালো পারি স্টেক তৈরি করতে। আমার হাতের স্টেক খেয়ে অনেকেই প্রশংসা করেন।রান্না করে খাওয়ানোর পর এখন পর্যন্ত পাওয়া সেরা মন্তব্য কোনটি?কিছুদিন আগে স্টেক তৈরি করে বর ও দেবরকে খাইয়েছিলাম। তাঁরা খেয়ে বলেছেন, রেস্তোরাঁর চেয়েও নাকি ভালো হয়েছে। আমি বলেছি, তাহলে দাম দিয়ে যেতে হবে। হা হা হা।আপনার পছন্দের খাবার কী?আমার পছন্দের তালিকায় আছে সবজি ও সামুদ্রিক খাবার। লুচি, আলুর দম এবং সি ফুড স্যুপ আমার খুবই প্রিয়। সুযোগ পেলেই এসব খাই। আমি টকজাতীয় খাবার খেতে পছন্দ করি বেশি। তবে ঝাল এবং মিষ্টি একটু-আধটু খাই।আর বিরিয়ানি? রান্না করতে কিংবা খেতে কি ভালো লাগে?বিরিয়ানি রান্না করা লম্বা ধাপ। আমার কাছে খুব কঠিন লাগে। তাই খুব বেশি রান্না করা হয় না। কিন্তু খেতে খুবই পছন্দ করি। বিশেষ করে কাচ্চি বিরিয়ানি দারুণ লাগে।পাঠকের জন্য যদি কোনো রেসিপি দিতে বলি?এটা খুবই কঠিন। তবে রাস্তা বাতলে দিতে পারি। ইউটিউবে ঢুঁ মারলেই অনেক রেসিপি পাওয়া যায়। চাইলেই সেখানে দেখে রান্না করা যেতে পারে।এবারের পূজায় কী রান্না করলেন?পূজায় পরিবারের সবাইকে নিয়ে ঘুরে বেড়িয়েছি। খাওয়াদাওয়া বাইরেই সেরেছি। কিছু রান্না করেছি। সেগুলো আসলে বলার মতো না। আর পূজার মাঝেই এই রন্ধনশিল্পী অনুষ্ঠানে ঢুকে পড়েছি।বাসায় কি নিয়মিত রান্না করেন?নতুন কোনো রেসিপি পেলে বাসায় এসে রান্না করার চেষ্টা করি। সবাই তো প্রশংসাই করে।
সাক্ষাৎকার: হাবিবুল্লাহ সিদ্দিক
