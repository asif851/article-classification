
সানি লিওনের কান্না কি কেউ শুনতে পাচ্ছেন? বেচারির প্রতি কি একটু সদয় হবেন সমালোচকেরা? সানির কান্না কি কেউ শুনতে পাচ্ছেন?
সানি লিওনের চোখে পানি। সিনেমার শুটিংয়ের মধ্যে হঠাৎ​ই দেখা গেল কাঁদছেন সানি। কিন্তু কেন? কারণটা হলো সানি লিওন এখন কাজ নিয়ে এতটাই সিরিয়াস। ‘বেইমান লাভ’ সিনেমার শুটিংয়ে সহ–অভিনেতা রজনীশ দুগ্গলের এক সংলাপের পর সানিকে কাঁদতে দেখা যায়।সেদিন ছবির পরিচালক রাজীব চৌধুরী তো অবাক। কোনো গ্লিসারিন ছাড়াই অভিনেত্রীর চোখে সত্যি সত্যি চোখে জল দেখে কিছুটা অবাকও হয়ে যান পরিচালক। আরও শোনা যাচ্ছে ‘কাট’ বলার পর বেশ কিছুক্ষণ পরেও নাকি সেটের এক কোণে গিয়ে কাঁদতে থাকেন তিনি। পরে সানি নাকি বলেন, ওই দৃশ্যে অভিনয়ের জন্য তিনি চরিত্রের মধ্যে এতটাই ঢুকেছিলেন যে ভুলেই গিয়েছিলেন এটা তাঁর জীবন নয়। এই বিষয়ে ছবির পরিচালক বলেন, ‘বেইমান লাভ’ সিনেমায় সানিকে কখনো কাঁদতে দেখলে বুঝবেন সেটা তাঁর আসল কান্না, মোটেও অভিনয় নয়।
