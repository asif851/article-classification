
গত ২৮ জুলাই পুত্রসন্তানের মা হলেন টিভি অভিনয়শিল্পী নোভা। তাঁর স্বামী নাট্যনির্মাতা ও চিত্রগ্রাহক রায়হান খান। ঢাকার স্কয়ার হাসপাতালে তিন দিন থাকার পর ছেলেকে নিয়ে ৩১ জুলাই বাসায় ফিরেছেন তাঁরা। ছেলের নাম রেখেছেন রাফাজ রায়হান সান্নিধ্য।নোভার বাবা মরহুম ফিরোজ উদ্দিন ভূঁইয়ার জন্মদিনেই নোভার সন্তান পৃথিবীতে এল। বিষয়টিতে দারুণ খুশি নোভা ও তাঁর পরিবার।নোভা বললেন, ‘মা হওয়ার অনুভূতি ভাষায় প্রকাশ করার মতো নয়। সবার কাছে আমার সন্তানের জন্য দোয়া চাই, ও যেন সুস্থ থাকে, ভালো থাকে।’
