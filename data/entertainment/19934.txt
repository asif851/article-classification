
বলিউড সিনেপাড়ায় গত বছর গুঞ্জনের কেন্দ্রবিন্দু ছিল সালমান খান ও তাঁর রোমানিয়ান প্রেমিকা ইউলিয়া ভানতুর। ইউলিয়া কয়েক মাসের জন্য রোমানিয়া ফিরে গেলে এ গুঞ্জনে ভাটা পড়ে। কিন্তু মালদ্বীপে সালমানের ভাগনে আহিলের জন্মদিন পালনে ইউলিয়ার উপস্থিতি সে গুঞ্জন আরও বাড়িয়ে দিল। এবার খবর এল, একটি ফ্ল্যাটও নাকি উপহার দিয়েছেন প্রেমিকাকে!
ভারতীয় একটি সংবাদমাধ্যমের বরাতে বলা হয়, ইউলিয়া আগে ভাড়া বাড়িতে থাকতেন। এখন তিনি আরেকটি ফ্ল্যাটে উঠেছেন, যা সালমানের মালিকানাধীন ছিল। যদিও ইউলিয়ার ফ্ল্যাটের ঠিকানা জানা যায়নি। তবে খবর সত্য হলে সালমানের গ্যালাক্সি অ্যাপার্টমেন্টের কাছেই কোথাও তিনি উঠেছেন। এখন সালমান ব্যস্ত আলি আব্বাস জাফর পরিচালিত ‘টাইগার জিন্দা হ্যায়’ ছবি নিয়ে। সেখানে তাঁকে দেখা যাবে সাবেক প্রেমিকা ক্যাটরিনা কাইফের সঙ্গে। ইন্ডিয়ান এক্সপ্রেস
