
পরিচালক স্যাম মেন্ডেস যেন জাদুকরের টুপি নিয়ে বসেছেন! একের পর এক চমক বেরোচ্ছে বন্ড সিরিজের এই পরিচালকের ‘জাদুর টুপি’ থেকে! জেমস বন্ড সিরিজের ২৪তম ছবি স্পেক্টার নিয়েই এত আয়োজন। কয়েক দিন আগে জানা গেছে, এখন পর্যন্ত সবচেয়ে বেশি বয়সী বন্ডগার্ল হিসেবে ডেনিয়েল ক্রেগের সঙ্গী হচ্ছেন মনিকা বেলুচ্চি। ফরাসি সুন্দরী লিয়া সেদু এই ছবিতে বন্ডের সঙ্গে আছেন।এবার জানা গেল তৃতীয় বন্ডগার্ল স্টেফানি সিগম্যানের নাম। স্টেফানিই প্রথম ম্যাক্সিকান অভিনেত্রী, যিনি বন্ডকন্যা চরিত্রে অভিনয় করতে যাচ্ছেন। ‘এস্ট্রেলা’ নামে স্টেফানিকে দেখা যাবে স্পেক্টার-এ। জেমস বন্ড সিরিজের প্রায় প্রতিটি ছবিতে এই গুপ্তচর একাধিক বন্ডগার্ল নিয়ে হাজির হচ্ছেন। তাঁদের মধ্যে অনেকে আবার শেষমেশ মারাও পড়ছেন।আগের ধারাবাহিকতা বজায় থাকলে এবারও ছবিতে নিশ্চয় যেকোনো এক বন্ডগার্লের মৃত্যু হবে। ধারণা করা হচ্ছে, স্টেফানিই পাচ্ছেন এবারের এই ‘আত্মত্যাগী’ চরিত্রটি। গার্ডিয়ান
