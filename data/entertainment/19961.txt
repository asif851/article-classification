
এক নারীর সঙ্গে বেশ ঘনিষ্ঠ অবস্থায় বলিউড নায়ক রণবীর কাপুরের ছবি সামাজিক যোগাযোগমাধ্যমে ছড়িয়ে পেড়েছে। এই ছবি এখন রীতিমতো ভাইরাল। প্রশ্ন হলো, কে এই রহস্যময় নারী? নতুন প্রেমিকা, নাকি নতুন কোনো চলচ্চিত্রের শুটিংয়ের দৃশ্য?
এনডিটিভি অনলাইনের আজ বুধবারের খবরে বলা হয়েছে, এটি একটি শুটিংয়ের দৃশ্য। তবে কোনো ছবির নয়, একটি বিজ্ঞাপনের। গল্পের প্রয়োজনেই এভাবে সেই রহস্যময় নারীর সঙ্গে ঘনিষ্ঠ হলেন রণবীর।
তবে আপাতত এই নারীর পরিচয়, তিনি একজন মডেল। পুরো পরিচয় এখনো প্রকাশ পায়নি। নতুন মুখের কাউকে রণবীরের সঙ্গে দেখে তাই তৈরি হয়েছিল মুখরোচক সব গল্প।
এই গুঞ্জনে অবশ্য ঘি ঢেলেছে রণবীর কাপুরের মা নীতু কাপুরের সাম্প্রতিক একটি কর্মকাণ্ড। তিনি সম্প্রতি লন্ডনে যান। আর বলিউডপাড়ায় গুঞ্জন ওঠে, হবু বউমা পছন্দ করতে তিনি ছেলেকে নিয়ে লন্ডন যান। এ নিয়ে অবশ্য রণবীর মুখ খোলেননি। বউ খুঁজতে লন্ডন যাওয়া, এ নিয়ে মুখে কুলুপ এঁটে থাকা; এর মধ্যে অপরিচিত নারীর সঙ্গে ঘনিষ্ঠ ছবি—সব মিলিয়ে গুঞ্জনটা হালে বেশ পানি পেয়েছে।
 
