
এক দিনের বন্ধু, সারা বছরের, সারা জীবনের বন্ধু। তাই বন্ধু ও বন্ধুতা নিয়ে শিল্পীরা গেয়েছেন অসংখ্য গান। বন্ধুকে নিয়ে কয়েকটি গানের পরিচয় দেওয়া হলো এখানে। একবার শুনে নিতে পারেন আপনিও।
ইউ গট আ ফ্রেন্ড ইন মি
অ্যানিমেশন ছবি টয় স্টোরি-তে এই গানটা গেয়েছেন র‍্যান্ডি নিউম্যান। ছোটবেলায় আপনার প্রিয় খেলার পুতুলটাও নিশ্চয়ই আপনার খুব ভালো বন্ধু? গানটা সেই কথা মনে করিয়ে দেবে।
উই আর গোয়িং টু বি ফ্রেন্ডস
‘দ্য হোয়াইট স্ট্রাইপস’-এর গাওয়া গান এটা। এই গানটা মনে করিয়ে দেবে স্কুলজীবনের দুরন্তপনা।
ইউ আর মাই বেস্ট ফ্রেন্ড
গানটা রক ব্যান্ড ‘কুইন’-এর। প্রিয় বন্ধুকে প্রশংসা আর ভালোবাসার বহিঃপ্রকাশ করা যায় এই গানটা দিয়ে।
আই উইল বি দেয়ার
প্রয়াত পপসম্রাট মাইকেল জ্যাকসন ও তাঁর ভাইবোনেরা মিলে দল বেঁধেছিলেন ‘দ্য জ্যাকসন ফাইভ’। তাঁরা গেয়েছে এই গান। সব সময় বন্ধুর পাশে থাকতে চাইলে তা বলে দিতে পারেন এই গানের মাধ্যমে।
আমব্রেলা
মার্কিন সংগীত তারকা রিয়ানা গেয়েছেন গানটা। বন্ধুকে নিজের ছত্রচ্ছায়ায় রাখতে চাইলে রিয়ানার মতো গাইতে পারেন ‘আমব্রেলা’।
ওয়ানাবে
ব্রিটিশ পপ দল ‘দ্য স্পাইস গার্লস’-এর গাওয়া এই গান বন্ধুত্বের আবেদন নিয়ে।
লিন অন মি
বন্ধুর সব দুঃখ নিজের করে নেওয়ার গানটা গেয়েছেন বিল উইদারস।
কাউন্ট অন মি
বন্ধুকে সঠিক পথ বাতলে দেওয়ার গান এটা। গেয়েছেন ব্রুনো মার্স।
বেস্ট ফ্রেন্ড
আপনার প্রিয় বন্ধু আপনার সম্পর্কে কী বলে? ফেরেল উইলিয়ামস গেয়েছেন প্রিয় বন্ধুকে নিয়ে এই গান।
থ্যাংক ইউ ফর বিং আ ফ্রেন্ড
বন্ধুকে ধন্যবাদ দিতে হলে এই গান। গেয়েছেন অ্যান্ড্রিউ গোল্ড।
সৈয়দা সাদিয়া শাহরীন
বিলবোর্ড, টাইম আউট ও এ টু জেড লিরিকস অবলম্বনে
 
