
ভারতীয় লেখক চেতন ভগতের লেখা উপন্যাস টু স্টেটস ও থ্রি মিসটেকস অব মাই লাইফ নিয়ে চলচ্চিত্র তৈরি হয়েছে। দুটি ছবিই দারুণ প্রশংসিত হয়েছে। তাঁর আরও একটি উপন্যাস হাফ গার্লফ্রেন্ড আছে এবার বড় পর্দায় চিত্রিত হওয়ার অপেক্ষায়।ছবিটি পরিচালনার দায়িত্বে আছেন আশিকী টু ও এক ভিলেন–খ্যাত নির্মাতা মোহিত সুরি। গুঞ্জন শোনা গিয়েছিল, হাফ গার্লফ্রেন্ড-এর নায়িকা চরিত্রে আলিয়া ভাট ও কৃতি শ্যাননকে নিয়ে ভাবছেন নির্মাতা। এবার এই তালিকায় যোগ হলো আরও একটি নাম, ক্যাটরিনা কাইফ। তবে পরিচালক নন, স্বয়ং ক্যাটরিনাই নাকি ছবিটির মূল চরিত্রে অভিনয়ের ইচ্ছা প্রকাশ করেছেন। নিজেই আগ্রহের কথা জানিয়ে ক্যাটরিনা অর্ধেকটা পথ এগিয়েই আছেন। তাই এখন অপেক্ষা পরিচালক মোহিত সুরির পক্ষ থেকে সবুজসংকেতের। তবেই হবে সব জল্পনা-কল্পনার অবসান। জিনিউজ।
