
ভক্তদের আরেক পশলা আনন্দে ভাসালেন বলিউডের কিং শাহরুখ খান। সম্প্রতি সামাজিক যোগাযোগের মাধ্যমে ভাইরাল হয়েছে তাঁর পারিবারিক একটি ছবি। সেখানে প্রথমবারের মতো পুরো পরিবারের সঙ্গে দেখা যাচ্ছে খানবাড়ির সর্বকনিষ্ঠ সদস্য আব্রামকে। সুখী পরিবারের মিষ্টি এ ছবিটি দেদার শেয়ার করেছেন শাহরুখ ভক্তরা।অভিনেতা শাহরুখ খান পরিবার–অন্তঃপ্রাণ মানুষ। বিভিন্ন সময়ের সাক্ষাৎকারগুলোতে তাঁকে স্ত্রী গৌরী খানের প্রশংসায় পঞ্চমুখ হতে দেখা গেছে। সন্তানদের নানা অর্জন নিয়েও গর্বিত শাহরুখ। বাচ্চারা দ্রুত বড় হয়ে যাচ্ছে, এ নিয়ে তাঁর আফসোস রয়েছে। শত ব্যস্ততার মধ্যেও শাহরুখ পরিবারকে সময় দেন, খেলা করেন আব্রামের সঙ্গে।নতুন বছরের শুরুতে মুক্তি পাচ্ছে শাহরুখ খান অভিনীত রাইস ছবিটি। সে আলোচনাকে রীতিমতো ম্লান করে দিয়েছে ভাইরাল হওয়া নতুন এ ছবিটি। ইতিমধ্যে আলোচনায় এসেছেন শাহরুখের বড় ছেলে আরিয়ান ও মেয়ে সুহানা। ছবিতে তাঁদের দুজনকেও দারুণ দেখাচ্ছে। আর আব্রামকে দেখাচ্ছে একদম টেডি বিয়ারের মতো। ছবিটির মজার ব্যাপার হচ্ছে, পরিবারের সব সদস্যের পরনেই জিনস। ইন্ডিয়ান এক্সপ্রেস
