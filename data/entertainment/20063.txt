
‘কাহোনা পেয়ার হ্যায়’ ছবির নাচের দৃশ্য চলছিল। নাচ করছিলেন স্বয়ং হৃতিক রোশন। কিন্তু ব্যাকগ্রাউন্ডে বাজছে ভোজপুরি গান ‘লাগাবেলু যাব্‌ লিপিস্টিক’।
ডেইলি সোশ্যাল নামের একটি ফেসবুক পেজে ভিডিওটি প্রকাশ করা হয়। সঙ্গে সঙ্গে ভাইরাল। এরই মধ্যে ২৫ লাখ বার দেখা হয়েছে সেটি। ৩৩ হাজার বার হয়েছে শেয়ার। সামাজিক যোগাযোগ মাধ্যমে এ নিয়ে শুরু হয়েছে আলোচনা। হৃতিকের ভক্তরা ভিডিওটি দেখে বেজায় খুশি। হৃতিক নিজেও সেটি দেখে টুইট করেছেন। সেটি দেখে নাকি হেসেই অজ্ঞান তিনি।সবশেষ হৃতিককে দেখা গেছে ‘কাবিল’ ছবিতে। তাঁর অভিনীত ‘কৃষ’ সিরিজের চতুর্থ কিস্তি ‘কৃষ ফোর’ ছবির কাজ শুরু হওয়ার কথাও শোনা যাচ্ছে। হৃতিকের প্রথম ছবি ছিল ‘কাহোনা পেয়ার হ্যায়’। হিন্দুস্তান টাইমস।
