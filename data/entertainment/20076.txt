
খুব কদাচিৎ তাঁকে হাসতে দেখা যায়। তবে দাঁত কেলিয়ে তো কখনোই নয়। মুচকি হেসেই হলিউড জিতে নিয়েছেন অভিনেত্রী উমা থারম্যান। তাঁর ভক্তরা ভাবতেই পারেন, অন্তত লালগালিচায় হাঁটার সময় তো উমা হাসবেন! কিন্তু তাঁদের বরাবরই হতাশ হতে হয়। কারণ প্রাণখোলা হাসিতে আপত্তি উমার।সম্প্রতি এক সাক্ষাৎকারে কিল বিলখ্যাত এই তারকা জানান, যখন তাঁর বয়স ১০, তখন একজন তাঁর হাসি দেখে বলেছিলেন, খুব কুৎসিত। সেই থেকে উমা মন খুলে হাসলেই দ্বিধায় ভোগেন। একটা সময় তিনি নিজেও তাঁর হাসিকে বিচ্ছিরি মনে করতে শুরু করেন। তাই লালগালিচায় হাঁটার সময় তিনি হাসেন পরিমিত। ভয়ে থাকেন তিনি, কোনো ক্যামেরা যদি বন্দী করে ফেলে তাঁর ‘কুৎসিত’ হাসি!উমাকে কেউ খিলখিলিয়ে হাসতে দেখেন আর নাইবা দেখেন, টিভি সিরিজ দ্য স্ল্যাপ-এ এখন থেকে নিয়মিত দেখা যাবে তাঁকে। টেলিভিশনেরজন্য এটি উমার দ্বিতীয় কাজ। এনআই।
