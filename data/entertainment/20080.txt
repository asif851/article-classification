
২৫ মার্চের কালরাতকে স্মরণ করতেই প্রতিবছর প্রাচ্যনাট বের করে লালযাত্রা। ২০১১ সাল থেকে তারা এ আয়োজন করে আসছে। কালরাত ও স্বাধীনতা দিবস উপলক্ষে দুই দিনব্যাপী নাট্যসংগঠনটি আয়োজন করে বেশ কিছু অনুষ্ঠান। এর মধ্যে লালযাত্রা অনুষ্ঠিত হয় ২৫ মার্চ। শাহবাগের ছবির হাট থেকে শুরু হয় লালযাত্রা। গোলাপের পাপড়ি ছিটিয়ে প্রাচ্যনাটের সদস্যরা হেঁটে যান সোহরাওয়ার্দী উদ্যানের স্বাধীনতাস্তম্ভ পর্যন্ত। সেখানে তাঁরা পরিবেশন করেন বেশ কয়েকটি দেশাত্মবোধক গান। গতকালও স্বাধীনতা দিবসের অনুষ্ঠানে ‘সুরের ভেলায় আগুন খেলায়’ দলটির সদস্যরা দেশ নিয়ে ১২টি গান নতুনভাবে পরিবেশন করেন। রাজধানীর কাঁটাবনের প্রাচ্যনাট উঠানে অনুষ্ঠিত হয় এ আয়োজন
