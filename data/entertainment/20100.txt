
আজ রাতে আরটিভির ‘লেট নাইট কফি’ নামে একটি অনুষ্ঠানে অংশ নেবেন অভিনয়শিল্পী উর্মিলা কর। টিপস অ্যান্ড ফান–বিষয়ক এই অনুষ্ঠানের অংশ নেওয়া প্রসঙ্গে ছোট্ট করেই উত্তর দিলেন উর্মিলা। বলেন, ‘রাত ১২টায় শুরু হবে অনুষ্ঠান। উপস্থাপক থাকবে দুজন।’‘লেট নাইট কফি’ উপস্থাপনা করেন মারিয়া নূর ও তৌসিফ।আজ রাত ১২টায় আরটিভিতে সরাসরি প্রচারিত এ অনুষ্ঠানটিতে অংশ নিতে পারবেন দর্শকও। হাসতে হাসতে উর্মিলা বললেন, ‘আমাকে যা জিজ্ঞেস করবে, তা-ই বলব।’ নিয়মিত এ অনুষ্ঠানে আগের পর্বগুলোতে হাজির হওয়া তারকারা তাঁদের উত্থান-পতনের নানা দিক নিয়ে খোলামেলা কথা বলেছেন। বন্ধুদের নিয়েও থাকে তাঁদের নানান গল্প। উর্মিলাও বলবেন এসব নিয়ে।
