
আগামীকাল থেকে শুরু হচ্ছে গান নিয়ে আট দিনের আয়োজন ‘সংগীত মেলা ২০১৬ ’। বাংলাদেশ শিল্পকলা একাডেমির উন্মুক্ত প্রাঙ্গণে বিকেল চারটায় মেলার উদ্বোধন করবেন তথ্যমন্ত্রী হাসানুল হক ইনু। এ সময় অতিথি থাকবেন সংগীতশিল্পী ও সংসদ সদস্য মমতাজ বেগম।মেলার আহ্বায়ক সংগীতশিল্পী হাসান মতিউর রহমান জানান, আট দিনের এই আয়োজনে বাংলা গানে অবদান রাখার জন্য ২৫ জন গুণী শিল্পীকে সম্মাননা দেওয়া হবে। এ ছাড়া বেশ কিছু গানের অ্যালবামের মোড়ক উন্মোচন করা হবে। মেলা প্রাঙ্গণে থাকবে দুটি সেমিনার ও চারটি কর্মশালা। মেলায় দেশের নানা প্রান্ত থেকে সংগীতশিল্পীরা হাজির হয়ে গান শোনাবেন।৩০ এপ্রিল পর্যন্ত প্রতিদিন সকাল ১০টা থেকে রাত ১০টা পর্যন্ত এই মেলা চলবে। মেলার আয়োজন করেছে সম্মিলিত সংগীতশিল্পী সোসাইটি।
