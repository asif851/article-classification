
গ্যাংনাম স্টাইলে নেচে নিজের নৃত্য-প্রতিভা দেখিয়েছেন ক্রিস গেইল। এবার পালা সংগীত-প্রতিভার জানান দেওয়া। সেটার সুযোগও পেলেন এই ওয়েস্ট ইন্ডিয়ান ক্রিকেটার। এই মাসের শেষ দিকে ভারতে মুক্তি পাচ্ছে একটি নতুন বিজ্ঞাপনচিত্র। আর সেখানে হিন্দি গান ‘হাম্মা হাম্মা’ গেয়েছেন এই ক্রিকেটার। বিজ্ঞাপনচিত্রটির শুটিং অবশ্য গত মে মাসেই করে গেছেন গেইল। ইন্ডিয়ান প্রিমিয়ার লিগে খেলার সময় হয়েছিল শুটিং। ৩০ সেকেন্ডের বিজ্ঞাপনচিত্রটি পরিচালনা করেছেন উজার খান। টিএনএন।
