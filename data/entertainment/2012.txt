
সংসার ও রুপালি পর্দার এই সফল জুটি খোলাখুলি বলেছেন একে অপরকে নিয়ে।অনন্তর চোখে বর্ষাগুণ বর্ষার রান্নার হাত অনেক ভালো। ও খুব সুন্দর করে কথা বলতে পারে। বর্ষা খুব সংসারী একটা মেয়ে। আমাদের সংসারটাকে সে সুন্দর করে সাজিয়েছে। দানশীলতার ব্যাপারটা ওর মধ্যে আছে। সব সময় দেখি ও কাছের আত্মীয়স্বজনকে বিপদে-আপদে সাহায্য করে। ঝামেলার সময়ও সে মাথা ঠান্ডা রাখতে পারে। চট করে রেগে যায় না।দোষ মজা করে কথা বলতে গেলে সেটা ও খুব সিরিয়াসলি নিয়ে নেয় অনেক সময়। ব্যস্ততার কারণে অনেক সময় সঙ্গে সঙ্গে ওর ফোন ধরতে পারি না। ফোন না ধরলে ও অভিমান করে বসে। এই কারণটাও মোবাইল ফোন-সম্পর্কিত। ব্যস্ততার কারণে চট করে ফোন করে ফোন রেখে দিলে ও রাগ করে।
 বাইরে কোথাও বেড়ানোর জন্য রেডি হতে বলার পর সময়মতো যদি না আসি, তাহলে খুব অভিমান করে। না বুঝে ও অনেক সময় ভুল করে ফেলে।
বর্ষার চোখে অনন্তগুণ অসম্ভবকে সম্ভব করাই অনন্তর কাজ। যখন কারও জন্য কিছু করে, মন থেকে করে। কাজ নিয়ে কখনো অবহেলা করে না। আলস্য বলতে কোনো জিনিস ওর মধ্যে দেখিনি। সংসারের সবকিছু দেখাশোনা করে। আমার প্রতি সব সময় খেয়াল রাখে। প্রশাসনিক কাজে দক্ষতা, সততা, নিষ্ঠা।
দোষ কোনো কারণে মোবাইল ফোন একবার ‘সাইলেন্ট’ করলে সেটা আবার ‘জেনারেল মোড’-এ আনতে ভুলে যায়। হঠাৎ করে রেগে যায়, যদিও রাগটা বেশিক্ষণ থাকে না। ও হলিউডের অ্যাকশন ছবির খুব ভক্ত। অ্যাকশন ছবি দেখতে বসলে নাওয়া-খাওয়া একদম ভুলে যায়। এসএমএসের উত্তর দেয় অনেক দেরিতে। কোনো কারণে আমি যদি অভিমান করে ফোন না করি, তাহলে সেও জেদ ধরে। আমাকে অনেক দেরি করে ফোন করে।
