
২০১১ সালে বেরিয়েছিল সোলস ব্যান্ডের সবশেষ অ্যালবাম জ্যাম। এবার নির্মিত হলো এই অ্যালবামের একটি গানের মিউজিক ভিডিও। সম্প্রতি ‘নির্মলেন্দু গুডণ’ শিরোনামের ওই গানটির মিউজিক ভিডিওর শুটিং হয় চট্টগ্রামের পতেঙ্গায়। এতে পার্থ বড়ুয়া ছাড়াও অংশ নেন সোলস ব্যান্ডের অন্য সদস্যরা। ভিডিওটির নির্মাতা ইমরাউল রাফাত জানান, ওই গানটি ছাড়াও পার্থ বড়ুয়ার একটি অপ্রকাশিত গানের মিউজিক ভিডিও নির্মাণ করা হয়েছে চট্টগ্রামে। পার্থ বড়ুয়া বলেন, ‘আমার একটি একক অ্যালবাম করার উদ্দেশ্যে কিছু গান তৈরি করেছিলাম। সেখান থেকে মিউজিক ভিডিও করলাম এবার। নতুন বছরের শুরুতেই দর্শকেরা বিভিন্ন চ্যানেলে মিউজিক ভিডিও দুটি দেখতে পাবেন।’
