
অবশেষে বেন অ্যাফ্লেক ও জেনিফার গারনারের বিবাহবিচ্ছেদ হয়ে যাচ্ছে। সম্প্রতি তাঁরা দুজন বিবাহবিচ্ছেদের ব্যাপারে একমত হয়েছেন।
দশ বছর বিবাহিত জীবনযাপনের পর দুই বছর আগে তাঁরা আলাদা থাকবেন বলে ঘোষণা দিয়েছিলেন। আদালতে দাখিল করা কাগজপত্রে তাঁরা জানিয়েছেন, সন্তানদের আইনি এবং অন্যান্য অধিকার তাঁরা দুজন মিলেই ভোগ²করতে চান। এ ব্যাপারে তাঁদের মধ্যে দ্বিমত নেই।অন্য অনেক বিবাহবিচ্ছেদের মামলার সঙ্গে বেন ও জেনিফারের মামলাটির একটি বড় পার্থক্য রয়েছে। দুজনের কেউই কোনোদিন একে অন্যকে কটু কথা বলেননি। সন্তানদের দেখভালের জন্য তাঁরা দুজনেই একে অন্যের প্রতি আন্তরিক ছিলেন। বিবাহবিচ্ছেদ ঘটে যাওয়ার পরও তাঁরা সন্তানদের জন্য সময় দেবেন। সন্তানেরা যেন কোনোভাবেই কষ্ট না পায়, সেটা তাঁরা নিশ্চিত করবেন।ই নিউজ।
