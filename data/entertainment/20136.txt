
খুদে গানরাজখ্যাত কণ্ঠশিল্পী সাবরিনা পড়শীর ফেসবুক পেইজটি যাচাই-বাছাই করে এর যথার্থতা নিশ্চিত করেছে ফেসবুক কর্তৃপক্ষ। এর মাধ্যমে প্রথম বাংলাদেশি নারী তারকা হিসেবে ফেসবুক পেইজে ভেরিফাইড হলেন পড়শী।গতকাল সোমবার দুপুরে ফেসবুকে পড়শীর ভক্তের সংখ্যা সাড়ে তিন লাখ ছাড়িয়ে গেছে। বর্তমানে পরশীর ফেসবুক পেইজের নামের পাশে নীল রঙের বৃত্তে সাদা রঙের টিক চিহ্ন দেখাচ্ছে।পড়শী বলেন, ‘শুক্রবার মধ্যরাতে আমার ফেসবুকে দেওয়া ভাইয়ার (স্বাক্ষর) নম্বরে জানানো হয়, ফেসবুক আমার পেইজটিকে ভেরিফায়েড পেইজ হিসেবে স্বীকৃতি দিয়েছে। এর ফলে ফেসবুকে আমার নামে থাকা ভুয়া অ্যাকাউন্টগুলো বন্ধ হয়ে যাবে। যেগুলো নিয়ে এত দিন অনেক যন্ত্রণার মধ্যে ছিলাম। এই অ্যাকাউন্টগুলো থেকে নানা ধরনের মন্তব্য ও ছবি আপলোড করা হতো; যা খুবই বিব্রতকরও বটে। ভেরিফায়েড পেইজ হওয়ায় এখন থেকে বিব্রতকর অবস্থা থেকে রেহাই পাওয়া যাবে। সবচেয়ে বড় কথা, পেইজটি বিশেষ নজরদারিতে রাখবে ফেসবুক কর্তৃপক্ষ।’উল্লেখ্য, পড়শীর আগে আরও দুজন বাংলাদেশির ফেসবুক পেইজ ভেরিফাইড করেছে ফেসবুক কর্তৃপক্ষ। এই দুজন হলেন প্রধানমন্ত্রী শেখ হাসিনার তথ্য ও প্রযুক্ত বিষয়ক উপদেষ্টা সজীব ওয়াজেদ জয় এবং সংগীতশিল্পী তাহসান। ফেসবুকে জয়ের ভক্তের সংখ্যা প্রায় চার লাখ, অন্যদিকে তাহসানের ভক্তের সংখ্যা পৌনে তিন লাখের কাছাকাছি।ফেসবুকে ভেরিফাইড পেইজ সম্পর্কে জানার লিংক https://www.facebook.com/help/196050490547892পড়শীর ফেসবুক পাতার লিংক www.facebook.com/porshi
 
