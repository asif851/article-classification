
‘ইত্যাদি’র পাশাপাশি হানিফ সংকেত এবার ঈদের জন্য একটি নাটক নির্মাণ করেছেন। নাম কানকথার কানামাছি। গ্রামের দুই বন্ধু আর তাদের পরিবারের মধ্যে মধুর সম্পর্ক এবং পরবর্তী সময়ে ছোট্ট একটি ঘটনাকে কেন্দ্র করে দুই পরিবারের মধ্যে আনন্দ-বেদনা, সুখ-দুঃখ নিয়েই এগোতে থাকে কাহিনি। নির্মাতার মতে, এক দিনের ঘটনা নিয়ে এই নাটকের গল্প। নাটকটিতে অভিনয় করেছেন জাহিদ হাসান, আজিজুল হাকিম, মীর সাব্বির, তানিয়া আহমেদ, রুনা খান, শশী, আরফান প্রমুখ।সিঙ্গাইরে ফাগুন অডিও ভিশনের শুটিং স্পট ফাগুন নিকেতনে নাটকটি ধারণ করা হয়েছে সম্প্রতি। নাটকের সূচনা-সংগীতের কথা লিখেছেন মোহাম্মদ রফিকউজ্জামান, সংগীতায়োজন করেছেন মেহেদী। আবহ সংগীত পরিচালনা করেছেন ফরিদ আহমেদ।ঈদের দিন নাটকটি প্রচারিত হবে এটিএন বাংলায়।
