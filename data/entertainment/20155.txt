
‘ভালোবাসা দিবসে সে আমাকে তার হৃদয় দিল। আর আমি “হ্যাঁ” বললাম!’ এই শিরোনামে ইনস্টাগ্রামে একটি ছবি পোস্ট করেছেন লেডি গাগা। তাতে দেখা যায়, তাঁর বাঁ হাতের অনামিকায় চকচক করছে হৃদয় আকৃতির একটি হীরার আংটি। গাগার ভাষায়, এটাই কিনির হৃদয়।এবারের ভালোবাসা দিবসে এই হীরার হৃদয় দিয়ে আংটি বদল হলো লেডি গাগা ও টেইলর কিনির। সেই সঙ্গে আরও জানা গেল, খুব শিগগির তাঁরা বিয়ের পিঁড়িতে বসতে যাচ্ছেন।গত সোমবার গাগা ঘোষণা দেন, এমন একজন অভিনেতাকে তিনি বিয়ে করতে যাচ্ছেন, যাঁর সঙ্গে তাঁর পরিচয় হয় একটি মিউজিক ভিডিও তৈরির সময়। ওই ভিডিওতে গাগা তাঁর মায়ের বিয়ের পোশাক পরেছিলেন। গাগাভক্তদের তখনই বুঝতে বাকি রইল না যে সেই অভিনেতা কিনি ছাড়া আর কেউ নন। এএফপি
