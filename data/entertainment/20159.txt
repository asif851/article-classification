

ছবি ‘হিট’ হয় গল্প-নায়ক-নায়িকা-নির্মাতা সবার সম্মিলিত প্রয়াসের কারণে। কিন্তু কিছু ছবি স্মরণীয় হয়ে থাকে একদম গল্পের বাইরে থেকে আসা কোনো চরিত্রের জন্য। আগামী সপ্তাহে মুক্তি পাবে ফিল্লৌরিছবিটি। তাতে অভিনয় করা আনুশকা শর্মা আজ বলিউডের প্রথম সারির নায়িকা। কিন্তু তিনিও যে একদা ছিলেন গল্পের বাইরের একটি চরিত্র, তা কজনের জানা? সেই আনুশকা শর্মাসহ বলিউডের আরও কয়েকজন তারকার কিছু আলোচিত অতিথি চরিত্র নিয়ে কথা হচ্ছে আজ—

‘লাগে রাহো মুন্নাভাই’-এ আনুশকা শর্মা
সঞ্জয় দত্ত হেঁটে যাচ্ছেন একটি রেডিওস্টেশনের মধ্য দিয়ে। পাশের দেয়ালে বড় বড় কয়েকটি পোস্টার। তাতে এক উচ্ছ্বল মেয়ের ছবি। লম্বা সময় পর্যন্ত সেই মেয়ের ছবিটি নিয়ে কারও কোনো মাথাব্যথা ছিল না। হঠাৎ সেই ছবিটি এক অন্য রকম গুরুত্ব বহন করতে শুরু করেছে। কারণ, সেদিনের সেই ছবিতে নাম না জানা মেয়েটি আজ বলিউডের অনেক বড় নায়িকা, নাম আনুশকা শর্মা। সেটিই ছিল বড় পর্দায় তাঁর প্রথম দর্শন।
ঐশ্বরিয়া-কারিশমার পেছনে শহিদ কাপুর
বলিউডের সব বড় বড় পুরস্কার আজ রয়েছে শহিদ কাপুরের ঘরে। এখন তিনি সমসাময়িক অভিনেতাদের মধ্যে অনেকের চেয়ে এগিয়ে। তবে এমনও সময় গেছে যখন শহিদ নেচেছেন তালছবিতে ঐশ্বরিয়া রাই ও দিলতোপাগলহ্যায় কারিশমা কাপুরদের পেছনে ‘এক্সট্রা’ হিসেবে। আর দেখুন, আজ সেই শহিদই হয়ে উঠেছেন বলিউডের প্রভাবশালী অভিনেতা।
নওয়াজুদ্দিন ছিলেন ‘মুন্নাভাই এমবিবিএস’-এ
‘মুন্নাভাই’ সিরিজের প্রথম ছবিতে ছিলেন নওয়াজুদ্দিন সিদ্দিকী। মনে আছে তাঁর চরিত্রটি? কয়েক মিনিটের সেই চরিত্রটি শুরুতে কারও মনে কোনো আলোড়ন তোলেনি। তবে একটা সময় নওয়াজুদ্দিন যখন ধীরে ধীরে বলিউডে এক শক্ত অবস্থান গড়ে তুললেন, তখন তাঁর সেই ছিঁচকে চোরের চরিত্রটি মুন্নাভাইএমবিবিএস-কে করে তুলল আরও বিশেষ।
ফারাহ ছিলেন করণের দুই ছবিতেঅনেকেই রানী মুখার্জি কিংবা কাজলকে করণ জোহরের ছবির ‘লাকি চার্ম’ (সৌভাগ্যের কারণ) মনে করতে পারেন। তবে করণের ছবিগুলো বিশেষ হয়ে ওঠে আরও এক নারীর উপস্থিতিতে। তিনি হলেন ফারাহ খান। তাঁকে দেখা গেছে কুছকুছহোতাহ্যায় ও কালহোনাহো ছবিতে কয়েক সেকেন্ড ব্যাপ্তির একটি চরিত্রে।
সোনমের ‘নিরজা’-এ ছোটবেলার অর্জুন
অভিনেতা অর্জুন কাপুর আর সোনম কাপুর যে সম্পর্কে চাচাতো ভাইবোন, তা হয়তো অনেকের জানা। কিন্তু গত বছর মুক্তি পাওয়া সোনমের নিরজাছবিতে যে অর্জুনও ছিলেন, তা কজন খেয়াল করেছেন? নিরজা-তে একটি অ্যালবাম দেখানো হয়েছিল। সেই অ্যালবামে ছিল সোনমের সত্যিকারের শৈশবের ছবি। আর সেই অ্যালবামের একটি ছবিতেই ছোটবেলার সোনমের সঙ্গে ছিলেন ছোটবেলার অর্জুন।
আদর রহমান
এনডিটিভি, হিন্দুস্তান টাইমস ও ইন্ডিয়া টাইমস অবলম্বনে
