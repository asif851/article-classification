
‘ড্রাগন’ ছবিতে অভিনয় করবেন রণবীর কাপুর ও আলিয়া ভাট। অভিনয়শিল্পীর তালিকায় এবার যুক্ত হলো বলিউডের আরেক তারকা শিল্পী। অয়ন মুখার্জির এই সুপার হিরো ভিত্তিক ছবিতে এবার দেখা যাবে অমিতাভ বচ্চনকে। সঞ্জয় দত্তের বায়োপিক নিয়ে এই মুহূর্তে ব্যস্ত রণবীর কাপুর। শুটিং শেষ হলেই ‘ড্রাগন’ ছবির কাজ শুরু করবেন পরিচালক অয়ন। ছবির একটি সূত্র জানায়, সম্প্রতি অমিতাভের বিষয়টিও আলোচনা হয়েছে। এটা খুবই গুরুত্বপূর্ণ চরিত্র। অমিতাভও খুব রোমাঞ্চিত।অমিতাভ আশা করছেন, চলতি বছরের মাঝামাঝি সময়ে শুটিং শুরু করতে পারবেন তিনি। কিছুদিন আগে রাম গোপাল ভার্মার ‘সরকার থ্রি’ ছবির শুটিং শেষ করেছেন অমিতাভ। খুব শিগগিরই আমির খানের সঙ্গে শুরু করবেন ‘থাগস অব হিন্দুস্তান’ ছবির কাজ। গত নভেম্বর মাসে অবশ্য রণবীর ছবির জন্য নাচের অনুশীলন শুরু করেছিলেন। সুপার হিরোর শারীরিক বৈশিষ্ট্য আয়ত্তে আনতে একটি কর্মশালায়ও অংশগ্রহণ করেন। রণবীর ও অমিতাভের ব্যস্ততা কমলেই শুটিং শুরু হবে ‘ড্রাগন’ ​সিনেমার। মুম্বাই মিরর
