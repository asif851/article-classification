
এখনো বিশ্বাস করতে পারছেন না, সুচিত্রা সেন আর নেই। তাঁকে নিয়ে ভারতের টাইমস অব ইন্ডিয়া পত্রিকার অনলাইন সংস্করণে ২০ জানুয়ারি স্মৃতিচারণা করেছেন নাতনি অভিনেত্রী রাইমা সেন। প্রথম আলোর পাঠকদের জন্য তা অনুবাদ করে দেওয়া হলোসর্বশেষ কখন সুচিত্রা সেনের সঙ্গে কথা হয়েছে?আগের দিন সন্ধ্যায়ও। মনে আছে, আম্মা (সুচিত্রা সেন) পুরোপুরি সজ্ঞানে ছিলেন। তাঁর চারপাশে কী ঘটছে, সবই বুঝছেন। তিনি আর আমাদের মাঝে থাকবেন না, ভাবতেই পারিনি। এর জন্য আমরা মোটেও প্রস্তুত ছিলাম না। আর সবকিছু এত দ্রুত ঘটছে, এখনো পুরো বিষয়টি উপলব্ধিও করতে পারিনি। আম্মা লড়াকু ছিলেন, মৃত্যুর শেষ মুহূর্ত পর্যন্ত লড়াই করে গেছেন।নানি হিসেবে তিনি কেমন ছিলেন?আমাদের তিনি মোটেও কঠোর শাসন করতেন না। সত্যি বলতে কি, তাঁর সঙ্গে সময় কাটানোর মজাই ছিল অন্য রকম। তিনি আমাদের নিয়ে কেনাকাটা করতে যেতেন। দিনের অর্ধেকটাই তাঁর সঙ্গে কথা বলে, সময় কাটিয়ে চলে যেত। সুচিত্রা সেন নন, তিনি আমাদের জন্য ছিলেন আম্মা। ছোটবেলা থেকেই দেখে দেখে বড় হয়েছি, আম্মাকে সবাই কতটা ভালোবাসত।আপনার নামের শেষে ‘সেন’...আমাদের নামের শেষে সেন যুক্ত হয়েছে অনেক পরে, চলচ্চিত্রে পা রাখার পর। তিন-চারটা ছবি করার পরই, খুব সম্ভবত চোখের বালি করার পর থেকে। শুরুর দিকে আমাকে যখন আমার নানির সঙ্গে তুলনা করা হতো, অবাক হতাম, কেন এমনটা করা হচ্ছে। তখন তো মাত্রই একটা কি দুটো ছবি করেছি। আমার পক্ষে তো তাঁর মতো হয়ে ওঠা সম্ভব নয়, কারও পক্ষেই নয়। অনেক পরে বুঝেছি ‘সেন’ পদবিটার ওপরই কত প্রত্যাশার চাপ।ক্যারিয়ার নিয়ে সুচিত্রার পরামর্শ...সব সময়ই তাঁর কাছে এসে আমার ছবির ব্যাপারে কথা বলতাম। তিনি আমার মাত্র দুটো ছবি দেখেছেন। একদিন চ্যানেল পাল্টাতে পাল্টাতে হুট করে অনুরণন দেখতে পান। ছবিটা তাঁর এত ভালো লেগেছিল, আমাকে আমার আরও ছবি দেখানোর জন্য বলেন। এরপর কেবল নৌকাডুবিই দেখেছেন। তিনি সব সময় আমাকে পরামর্শ দিতেন। চোখের বালির শুটিং শুরুর আগে পুরো উপন্যাস পড়ে শুনিয়েছেন।চেহারার মিল নিয়ে আলোচনা...হ্যাঁ, এ নিয়ে অনেক কথা হতো। অবশ্য এটা আমি কখনো বলিনি। আত্মীয়স্বজনই কোটি কোটিবার তাঁকে এই কথাটা বলেছে। তিনি সব সময়ই আমাকে আর রিয়াকে নিয়ে গর্ব করেছেন।ভক্তরা কীভাবে মনে রাখবে তাঁকে?তিনি যেভাবে স্মরণীয় হয়ে থাকতে চেয়েছেন, সেভাবেই যেন মনে রাখা হয়। আপনি কাউকে পছন্দ করেন মানে তাঁর চাওয়াকেও শ্রদ্ধা করেন।বিনোদন ডেস্ক
