
দুই সন্তানের মা কিম কারদাশিয়ান আবারও মা হতে চাইছেন। কিন্তু তাঁর এই ইচ্ছার কথা শুনে পরিবারের সদস্যরা নতুন অতিথি আসার আনন্দে যোগ দিতে পারছেন না। কারণ, তাঁদের মনে কিমের স্বাস্থ্য নিয়ে কিছু সংশয় আছে। বিশেষ করে কিমের মা ক্রিস জেনার মেয়ের এই সিদ্ধান্তে সবচেয়ে বেশি উদ্বিগ্ন। সম্প্রতি একটি সাক্ষাৎকারে কিম ও তাঁর মা ক্রিস জেনার এসব তথ্য জানান।কিমের আগের দুই সন্তান হওয়ার সময় কিছু জটিলতা দেখা দিয়েছিল। কিন্তু এরপরও কিম তাঁর পরিবার বড় করতে চেয়েছিলেন, সন্তানদের আরও অনেক ভাইবোন উপহার দিতে চেয়েছিলেন। তাঁর সন্তানেরা যেন কখনোই একা বোধ না করে, এ জন্য আবারও মা হতে চেয়েছিলেন এই তারকা। কিন্তু চিকিৎসক কিমকে সাফ জানিয়ে দিয়েছেন, আর কোনো দিন মা হতে পারবেন না তিনি। মা হওয়ার প্রক্রিয়া তাঁকে ঠেলে দিতে পারে মৃত্যুর মুখে।কিন্তু কিমও নাছোড়বান্দা। আবারও মা হওয়ার জন্য তিনি তাঁর জরায়ুতে একটি অস্ত্রোপচারের সিদ্ধান্ত নেন। সেই অস্ত্রোপচারের প্রক্রিয়া ছিল বেশ জটিল। তাই চিকিৎসকেরা সেই অস্ত্রোপচারের ধকল কিমের শরীর নিতে পারবে কি না, তা নিয়ে সংশয়ে ছিলেন। এ কারণে পরীক্ষা-নিরীক্ষার পর চিকিৎসক কিমের অস্ত্রোপচারের পরিকল্পনা বাতিল করে দেন। ফের মা হওয়ার স্বপ্ন পূরণ করতে না পেরে মনটাই ভেঙে গেছে তাঁর। ইয়াহু।
 
