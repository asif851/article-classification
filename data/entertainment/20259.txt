
স্বাধীন বাংলা বেতারের অন্যতম সুরকার সুজেয় শ্যামকে স্বাধীনতা সম্মাননা দিল ক্যাডেট কলেজ ক্লাব। গত বৃহস্পতিবার সন্ধ্যায় গুলশানের ক্লাব প্রাঙ্গণে এ সম্মাননা দেওয়া হয়। সম্মাননা পেয়ে সুজেয় শ্যাম জানান, স্বাধীনতা দিবসের মতো দিনে এমন একটি স্বীকৃতি তাঁর জীবনের অন্যতম বড় পাওয়া। সংবর্ধনার পর বেশ কয়েকটি দেশাত্মবোধক গান গেয়ে শোনান সৈয়দ আব্দুল হাদী। তা ছাড়া সুজেয় শ্যাম, সৈয়দ আব্দুল হাদী এবং শাহীন সামাদ একসঙ্গে পরিবেশন করেন কয়েকটি গান।
