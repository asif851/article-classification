
নৃত্যশিল্পী ও অভিনেত্রী নাদিয়া আহমেদ ও অভিনয়শিল্পী নাইম বিয়ে করেছেন। আজ শুক্রবার রাতে রাজধানীর গুলশান ক্লাবে নাদিয়া ও নাইমের বিবাহোত্তর সংবর্ধনার অনুষ্ঠান হয়।নাদিয়া ও নাইম জানান, পারিবারিকভাবে গতকাল বৃহস্পতিবার বিয়ে হয়েছে। ঘরোয়া পরিবেশের ওই আয়োজনে উভয়ের পরিবারের ঘনিষ্ঠজনেরাই উপস্থিত ছিলেন। আজ বিবাহোত্তর সংবর্ধনা হচ্ছে। নতুন জীবন শুরুর মুহূর্তে সবার কাছে দোয়া চেয়েছেন এই দম্পতি।নাদিয়ার এটি দ্বিতীয় বিয়ে, নাইমের প্রথম। ২০০৮ সালের ২৮ ডিসেম্বর মনির খান শিমুলের সঙ্গে বিয়ে হয় নাদিয়ার। সংসার জীবন শুরুর পাঁচ বছরের মাথায় তাঁরা আলাদা থাকতে শুরু করেন। ২০১৫ সালের এপ্রিলে তাঁদের বিবাহবিচ্ছেদের খবরটি জানাজানি হয়।
