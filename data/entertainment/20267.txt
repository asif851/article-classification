
কেমনে বাঁধিবেন হিয়া! না, এ অসম্ভব। কিছুতেই মনকে প্রবোধ দিতে পারছেন না ক্রিস্টেন স্টুয়ার্ট। সাবেক প্রেমিক রবার্ট প্যাটিনসনের নতুন প্রেমটা হজম করতে হজমি বড়িতেও কাজ হচ্ছে না। প্যাটিনসনের জন্য তাঁর মনে যে এখনো ভালোবাসার নিত্য জোয়ার-ভাটা। স্টুয়ার্ট ‘আশাবাদী’ এফকেএ টুইগসের সঙ্গে প্যাটিনসনের এই প্রেমটা জমে ওঠার আগেই ভেঙে যাবে। টুইগের জন্য প্যাটিনসন হবেন ক্ষণিকের অতিথি। তখন হয়তো প্যাটিনসন আবারও হৃদয়ের দখিন দুয়ার খুলে দেবেন তাঁর জন্য!এই অভিনেত্রীর কাছের একজন বলেছেন, ‘ও নিশ্চিত, এটা প্রেম নয়, ক্ষণিকের অভিসার। আধা বছরের মধ্যেই এই প্রেমে অরুচি জন্মাবে দুজনের। ক্রিস্টেন আসলে এই সম্পর্কটা টিকে গেলে সেটা হজম করতে পারবে না। ও রবার্টের নতুন প্রেমে খুবই ঈর্ষান্বিত। টুইগস দেখতেও নাকি একেবারে বিচ্ছিরি। এমনটাই মনে করে ক্রিস্টেন।’ আইএএনএস।
