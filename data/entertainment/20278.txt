
সংগীতশিল্পী ও অভিনেত্রী হিসেবে সেলেনা গোমেজ যেমন আলোচনায় আসেন, তেমনি আসেন পপ তারকা জাস্টিন বিবারের সঙ্গে প্রেমের কারণেও। ছাড়াছাড়ির বেশ কিছু পরে এবারে সেই প্রেম নিয়ে মুখ খুলেছেন সেলিনা। বলেছেন, বিবারের সঙ্গে প্রেম করে কোনো ভুল করেননি তিনি। প্রেমে নিয়ে মোটেও আফসোস নেই তাঁর। ভবিষ্যতে আরও প্রেম করবেন। সেলেনা-বিবারের প্রেমকাহিনি বারবার ঘুরেফিরে ইন্টারনেট দুনিয়ায় আলোচিত হয়। বিষয়টি নিয়ে সেলেনা বেশ বিরক্ত। স্টাইল ম্যাগাজিনকে সেলেনা বলেছেন, ‘আমাদের পৃথক করা যেন মানুষের জন্য কষ্টকর হয়ে গেছে।’ সেরেনা বলেন, ‘মনে হয় না যে, প্রেম করে কোনো ভুল করেছি।’ প্রেম হওয়ার তিন বছর মাথায় ২৩ বছর বয়সী সাবেক ডিজনি তারকা সেলেনার সঙ্গে বিবারের ছাড়াছাড়ি হয়ে যায়। সেখান থেকে ঘুরে দাঁড়ানো প্রসঙ্গে সেলেনা বলেন, অতীতে হৃদয় ভাঙা বিচ্ছেদ সত্ত্বেও ভবিষ্যতে আবারও কারও না কারও প্রেমে পড়তে পারেন। বর্তমানের একাকী জীবনকে উপভোগ করছেন সেলেনা। কখনো কখনো ডেটিংয়েও যাচ্ছেন। সেলেনার ধারণা ভবিষ্যতের প্রেমিক তার কাছে আরও প্রিয় একজন মানুষ হবে।
