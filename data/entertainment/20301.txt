
লম্বা ক্যারিয়ারে কম নায়কের বিপরীতে কাজ করেননি। অভিনয় করেছেন অসংখ্য রোমান্টিক দৃশ্যে। পর্দায় রোমান্স তাঁর জন্য ডালভাতই হওয়ার কথা। কিন্তু নাসিরউদ্দিন শাহের বিপরীতে অভিনয় করতে গিয়ে অন্য রকম অভিজ্ঞতাই হলো মাধুরী দীক্ষিতের। দেড় ইশকিয়া ছবিতে নাসিরউদ্দিন শাহর সঙ্গে রোমান্টিক দৃশ্যে অভিনয় করতে গিয়ে নাকি লজ্জায় মরোমরো হয়েছেন। মাধুরী নিজেই স্বীকার করেছেন, ‘তাঁর সঙ্গে কাজ করতে গিয়ে নার্ভাস লেগেছে। তাঁর চোখের অভিব্যক্তি খুবই প্রগাঢ়। আমরা যখনই আবেগময় কোনো দৃশ্যে কাজ করতে গেছি, তখনই আমার লজ্জা লেগেছে।’ তার মানে কিন্তু এই নয়, কাজ করতে গিয়ে অসুবিধায় পড়েছেন মাধুরী। বললেন, ‘তাঁর সঙ্গে কাজ করতে আমি বরং স্বস্তিই বোধ করেছি।’ পিটিআই।
