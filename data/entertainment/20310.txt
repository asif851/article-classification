
কানাডার মন্ট্রিয়ল শহরে তৃতীয়বারের মতো আয়োজিত হচ্ছে একুশের বইমেলা। ২০১৩ সালে কানাডা-বাংলাদেশ সলিডারিটি প্রথম আয়োজন করেছিল এই মেলার। ২১ ফেব্রুয়ারি বইমেলা উদ্বোধন করবেন কথাসাহিত্যিক আনিসুল হক। সন্ধ্যার সাংস্কৃতিক পর্বে আবৃত্তি করবেন আহকামউল্লাহ ও বিলকিস রহমান। গান করবেন মাহমুদুজ্জামান বাবু। সাংস্কৃতিক পর্বে স্থানীয় শিল্পীরাও অংশ নেবেন।কানাডা-বাংলাদেশ সলিডারিটির এই আয়োজনে টরন্টো, অটোয়া, নিউইয়র্কের প্রবাসীরাও অংশ নিয়ে থাকেন।
