
একুশে টিভির অনুষ্ঠান বিভাগের প্রধান হিসেবে যোগ দিয়েছেন ফারহানা নিশো।আজ শনিবার সকালে তিনি বলেন, ‘এর আগে আমি চ্যানেল ওয়ান ও বৈশাখী টিভির করপোরেট অ্যাফেয়ার্স বিভাগের প্রধান হিসেবে কাজ করেছি। সেখানে অনুষ্ঠান বিপণনের দিকটি বেশি গুরুত্বপূর্ণ ছিল। এবার অনুষ্ঠানের দিকটি দেখব। ফারহানা নিশো বলেন, একুশে টিভি শুরু থেকেই দর্শকদের মাঝে ইতিবাচক ভূমিকা রেখেছে। আমরা এবার একুশে টিভির অনুষ্ঠানকে আরও আকর্ষণীয়ভাবে দর্শকদের সামনে উপস্থাপন করব। তিনি বলেন, এই টিভি চ্যানেলকে জনপ্রিয় করতে যা যা প্রয়োজন, সবই করব। তবে এ কাজে সফল হওয়ার জন্য সবার সহযোগিতা লাগবে।’ফারহানা নিশো এর আগে যমুনা টিভিতে সংবাদ উপস্থাপক এবং গাজী টিভিতে ‘আজকের অনন্যা’ অনুষ্ঠান উপস্থাপনা করেছেন। ২০০৩ সালে এনটিভিতে সংবাদ উপস্থাপক হিসেবে শুরু করলেও ফারহানা নিশো গ্রামীণফোনের টেকনিক্যাল ডিভিশন ও ওয়ারিদ টেলিকমে প্রোজেক্ট ম্যানেজমেন্ট বিভাগে কাজ করেন।
