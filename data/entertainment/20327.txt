
বিলজুড়ে ছলাৎ ছলাৎ ঢেউ। ছোট ছোট ঢেউ ঠেলে সামনে এগিয়ে যাচ্ছে একটি নৌকা। নৌকার সামনে বসা সদ্য বিধবা হওয়া টুনি। পেছনে বসে আস্তে আস্তে বইঠা ঠেলছে মন্তু। বড় ভাইয়ের মৃত্যুর পর বিধবা ভাবিকে নিয়ে এ যাত্রা। তিরতির করে এগিয়ে যাচ্ছে নৌকা। নৌকার গলুইয়ে হাত আলতো করে ঘষছে টুনি। কোনো কিছু বলার পূর্বাভাস যেন। আচমকা প্রশ্ন করল মন্তুকে, ‘আম্বিয়ারে বিয়া করলে এই নাওডা তোমার হইব না?’ অপ্রস্তুত হয়ে যায় মন্তু। টুনি তাকায় মন্তুর দিকে। মন্তু তাকাতে পারে না। চোখ নামিয়ে ফেলে। আম্বিয়া আর মন্তুর বিয়ে নিয়ে একের পর এক প্রশ্ন করে টুনি। মন্তু প্রতিবারই অসহায়ের মতো চুপ করে থাকে। টুনির সঙ্গে ভালো লাগার একটি সম্পর্ক ছিল যে মন্তুর। হঠাৎ দূরে দেখা যায় শান্তির হাট। মন্তুর মুখটা ভরে ওঠে আনন্দে। হাতের বইঠা বাওয়া ও নৌকার দুলুনি যেন বেড়ে যায়। সরে যায় গায়ের চাদর। টুনির পরনে সাদা শাড়ি চোখে পড়ে মন্তুর। থেমে যায় বইঠা। অপলক তাকিয়ে থাকে সেদিকে। টুনি বলে ওঠে, ‘নাও ঘাটে ভিড়াইতেছ কেন? নামবা নাহি?’ মন্তু বলে, ‘মনোয়ার হাজিরে কথা দিছিলাম। তাঁর কাছে একরাইত নাইওর থাহুম। চল যাই। মনোয়ার হাজিরে কইলে মোল্লা ডাইকা সব ঠিক কইরা দেব।’ ‘তা আর হয় না মিয়া, তা আর হয় না।’ এই বলে কান্নায় ভেঙে পড়ে টুনি।ওপরের লেখাটুকু অসাধারণ একটি বাংলা ছবির দৃশ্য। ছবিটি জনপ্রিয় পরিচালক জহির রায়হানের হাজার বছর ধরে উপন্যাস অবলম্বনে তৈরি। ছবিটি তৈরিও করেছেন তাঁর স্ত্রী কোহিনূর আখতার সুচন্দা। অভিনয়ে ছিলেন বাংলাদেশের জনপ্রিয় দুই অভিনেতা ও অভিনেত্রী।
প্রিয় পাঠক, বলতে হবে ছবিটিতে টুনি ও মন্তু চরিত্রে কে কে অভিনয় করেছেন এবং ছবিটির নাম কী?
ছবি ও ধাঁধাউ ত্ত র* ছবির নামহাজার বছর ধরে
* মন্তুরিয়াজ
* টুনিশশী
