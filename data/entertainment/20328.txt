
গত তিন বছরে কোনো ছবিতে দেখা যায়নি। এর মধ্যে মা-ও হয়েছেন তিনি। ফলে ঐশ্বরিয়া রাই বচ্চনের প্রত্যাবর্তন ছবি হ্যাপি অ্যানিভার্সারি নিয়ে সবার মধ্যে কৌতূহল তো দেখা দেবেই। এই ছবি আলোচিত হচ্ছে আরেকটি কারণে। ছয় বছর আগে ঐশ্বরিয়া প্রকাশ্যে ঘোষণা দিয়েছিলেন, গৌরাঙ্গ দোশির কোনো ছবিতে তিনি কাজ করবেন না। এ কারণে হ্যাপি বার্থডে নামের তখনকার প্রস্তাবিত ছবি থেকে ঐশ্বরিয়া বেরিয়েও আসেন।দোশির বিরুদ্ধে তাঁর ব্যক্তিগত কোনো ক্ষোভ নেই। আসলে ২০০৭ সালে ঐশ্বরিয়া প্রোভোকড নামের একটি ছবি করেছিলেন, যে ছবিটির বক্তব্য ছিল নারী নির্যাতন নিয়ে। সেই সময়ই দোশির বিরুদ্ধে অভিযোগ ওঠে, দোশি তাঁর সাবেক প্রেমিকা ফ্লোরা সাইনিকে নির্যাতন করেছেন। এ নিয়ে দোশির বিরুদ্ধে মামলাও হয়েছিল।সেই ঐশ্বরিয়া প্রতিজ্ঞা ভুলে দোশির নতুন প্রকল্পে কাজ করছেন, এটি অবাক করেছে অনেককেই। মিড ডে।
