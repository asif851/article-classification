
‘নীপা ম্যাডাম চান্স দিল না!’
‘এই...! কিছুক্ষণের জন্য রিহার্সেল বন্ধ। ম্যাডাম এখন কেক কাটবেন!’বাংলাদেশ শিল্পকলা একাডেমীর জাতীয় নৃত্যশালায় এখন কেক কাটা হবে। কেন? সকাল থেকেই তো এখানে নৃত্যাঞ্চলের মহড়া চলছে। কদিন পর মেরিল-প্রথম আলো পুরস্কার অনুষ্ঠান। তাই মহড়া চলছে জোরসে। হঠাৎ এ রকম একটি সংলাপ, হঠাৎ করেই মহড়া বন্ধ!এবার প্যাকেট থেকে বের হলো একটি মাঝারি আকারের কেক। বর্ণিল মোমবাতি দিয়ে সাজানো হলো সেটা। বুঝতে অসুবিধা হচ্ছে না, এটা জন্মদিনের কেক। প্রশ্ন হলো, আজ আবার কার জন্মদিন? সবার মাঝখান থেকে অরনিমা দত্তকে ডেকে নিলেন শামীম আরা নীপা। দলের একজন কনিষ্ঠ সদস্য অরনিমা। তার হাতে ছুরিটা দিয়ে বললেন—‘কেক কাটো।’ অরনিমা তো অবাক! ম্যাডাম জানলেন কী করে আজ তাঁর জন্মদিন। তাই নীপাকে একবার সালাম করে নিল অরনিমা। কেক কাটার পর্ব শেষ। এক ফাঁকে কথা হলো শামীম আরা নীপার সঙ্গে। ‘আমরা প্রকৃতিনির্ভর একটি মৌলিক পরিবেশনা নিয়ে কাজ করছি। নাচটি পরিচালনা করেছেন কাজল ইব্রাহিম। আর কোরিওগ্রাফি করেছি আমি।’ বললেন শামীম আরা নীপা। আবার মহড়া শুরু। প্রায় ২০ জন শিল্পীর অংশগ্রহণে এই কোরিওগ্রাফি। শামীম আরা নীপা অংশ নিচ্ছেন নাচে। কিন্তু পাশে বিরসবদনে বসে আছেন শিবলী মহম্মদ। ‘কী ব্যাপার, আপনি বসে অছেন যে!’ হাসতে হাসতে শিবলী বললেন, ‘কী করব ভাই? নীপা ম্যাডাম তো আমারে চান্স দিল না।’নীপা বললেন, ‘তুমি বসে বসে কারেকশন দেখ।’ ক্যাসেট প্লেয়ারে রবীন্দ্রসংগীত বাজালেন শিবলী। শুরু হলো নাচ। তাঁদের অপরূপ নৃত্য ভঙ্গিমায় মূর্ত হয়ে উঠেছে প্রকৃতির প্রতি এক দৃষ্টিনন্দন বন্দনা ।
কী নির্দেশনা দিচ্ছেন সাচ্চু?প্রথম আলো ভবনের মহড়াকক্ষে নিবিড় অনুশীলনে ব্যস্ত পাঁচজন—শহিদুল আলম সাচ্চু, মাজনুন মিজান, শিরিন বকুল, মুকিত জাকারিয়া, তুষ্টি ও স্বাগতা। পাণ্ডুলিপি হাতে কথা বলছেন শহিদুল আলম সাচ্চু। তাঁর দিকে তখন গভীর মনোযোগ অন্য চারজনের। কী নির্দেশনা দিচ্ছেন সাচ্চু?সাচ্চু: খুব সাবধান! আমরা কিন্তু আবার দুষ্টু কবির বকুলের ফাঁদে পা দিয়েছি। একটু ভুল হলেই কিন্তু প্রেসটিজ পাংচার। সুতরাং গানের সঙ্গে ঠিকঠাক নাচতে হবে। নাচের মুদ্রা, এক্সপ্রেশন, রিঅ্যাকশন—সব ঠিকঠাক না হলে কিন্তু খবর আছে। আচ্ছা বলো তো এখন কী করা যায়?’ থুতনিতে তর্জনী রেখে ভাবছেন সাচ্চু। অন্য সবাইও বেশ চিন্তিত। আসলে কী করা যায়?শিরিন বকুল: সাচ্চু ভাই, আমি ভাবতেছি মাজনুনরে নিয়া।সাচ্চু: ক্যান, মাজনুনের আবার কী হইছে?শিরিন বকুল: ওর পেটের সাইজ দেখছেন? এই পেট নিয়া সে নাচবে ক্যামনে?শিরিন বকুলের কথায় মাজনুন মিজান আর চুপ থাকতে পারলেন না। ঝটপট উঠে সাচ্চুকে দেখিয়ে দিলেন নাচের একটি মুদ্রা, ‘ভাই দ্যাখেন! হাজার চেষ্টা কইরাও কি শিরিন এই মুদ্রা দেখাইতে পারবে?’মাজনুনের কথা আর নাচের মুদ্রা দেখেই সবাই হেসে খুন। বোঝা যাচ্ছিল, আসলে তাঁরা মজা করছিলেন। মজা
