
দিনকে দিন অভিনেত্রী হিসেবে যেন আরও পরিণত হয়ে উঠছেন। ছাপিয়ে যাচ্ছেন প্রত্যাশার সীমা। নতুন ছবি ম্যারি কম-এও প্রিয়াঙ্কা চোপড়া দর্শক-সমালোচকদের অকৃপণ প্রশংসার বৃষ্টিতে ভিজবেন বলেই মনে হচ্ছে। ছবি মুক্তির আগেই প্রিয়াঙ্কাকে নিয়ে প্রশংসায় ষষ্ঠমুখ বলিউডের বাসিন্দারা। ম্যারি কমের চরিত্রে প্রিয়াঙ্কাকে কেমন দেখাবে এ নিয়ে একটি ছবি প্রথম প্রকাশ করা হলো। আর সেই ছবি প্রকাশের পর থেকে টুইটারে শুধু প্রিয়াঙ্কার জয়গান। ফারাহ খানের টুইট, ‘কী দুর্দান্ত নকআউট!’ বিপাশা বসু লিখেছেন, ‘দুর্দান্ত হয়েছে। সত্যিই খুব ভালো লেগেছে।’ শ্রেয়াস তালপান্ডে লিখেছেন, ‘অসাধারণ! অভিনন্দন পুরো দলকে।’ মুম্বাই মিরর। 
