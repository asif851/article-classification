

বলিউড অভিনেত্রী প্রিয়াঙ্কা চোপড়া ও দীপিকা পাড়ুকোন দুজনেই এখন হলিউডের ময়দানে দৌড়াচ্ছেন। হলিউডে কে বেশি সফল হবেন? এরই মধ্যে বলিউড পাড়ায় বেশ কিছুদিন ধরেই গুঞ্জন, দীপিকা-প্রিয়াঙ্কার মধ্যে সম্পর্কটা নাকি শীতল।সম্প্রতি এক সাক্ষাৎকারে দীপিকা তাঁর ‘বাজিরাও মাস্তানি’ সহশিল্পী প্রিয়াঙ্কার সম্পর্কে যা বলেছেন, সেটা শুনলে অবশ্য মনে করার উপায় নেই যে তাঁদের মধ্যে রেষারেষির সম্পর্ক। দীপিকা বলেছেন, প্রিয়াঙ্কা চোপড়া তাঁর থেকেও শক্তিশালী। ‘পিকু’ তারকা নিজের থেকে প্রিয়াঙ্কার অভিনয় ও অবস্থানকে শক্ত বলে মনে করেন। দীপিকার মুখে এমন প্রশংসা শুনে প্রিয়াঙ্কার কী প্রতিক্রিয়া হয়েছে তা এখনো জানা যায়নি। দীপিকা অবশ্য তাঁর ‘ইয়ে জাওয়ানি হ্যায় দিওয়ানি’ ছবির সহশিল্পী কালকিরও অনেক প্রশংসা করেছেন। তিনি বলেন, সম্ভব হলে তিনি নাকি কালকির সঙ্গে নিজের মগজটা অদলবদল করে নিতেন। ইন্ডিয়া টুডে
