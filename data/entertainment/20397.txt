
মাস খানেক আগে বিরাট কোহলিকে প্রেমিক স্বীকৃতি দিয়ে আনুশকা শর্মা বলেছিলেন, ‘তাঁর সঙ্গে প্রেমের সম্পর্কে জড়িয়েছি আমি। এই সম্পর্ককে আমি শ্রদ্ধা করি।’ এবার প্রথমবারের মতো প্রকাশ্যে আনুশকাকে সরাসরি প্রেমিকা বলে স্বীকৃতি দিলেন বিরাট। সম্প্রতি এক টুইটার বার্তায় ২৬ বছর বয়সী আনুশকাকে নিজের ভালোবাসা বলে উল্লেখ করেছেন সমবয়সের এই তারকা ক্রিকেটার। সদ্য মুক্তি পাওয়া ক্রাইম থ্রিলারধর্মী এনএইচ ১০ ছবিতে আনুশকার অভিনয় দেখে মুগ্ধ হয়ে যান বিরাট। পরে ছবিটিতে আনুশকার অভিনয় প্রতিভার প্রশংসা করতে গিয়ে তাঁকে নিজের ভালোবাসা বলে উল্লেখ করেন বিরাট। সম্প্রতি এক খবরে এমনটিই জানিয়েছে ওয়ান ইন্ডিয়া। টুইটার বার্তায় বিরাট লিখেছেন, ‘এইমাত্র এনএইচ ১০ দেখলাম। আমি রীতিমতো মুগ্ধ হয়ে গেছি। কী চমৎকার একটি ছবি! বিশেষ করে আমার ভালোবাসা আনুশকা শর্মার অসাধারণ অভিনয় আমাকে মুগ্ধ করেছে। আমি তাকে নিয়ে অনেক গর্বিত। ’শুরুর দিকে প্রেম নিয়ে লুকোচুরি খেললেও পরে প্রকাশ্যেই ঘুরে-বেড়াতে দেখা যায় বিরাট ও আনুশকাকে। সরাসরি না বললেও, ঘুরিয়ে-পেঁচিয়ে নিজেদের প্রেমের কথা স্বীকারও করে এ জুটি। তাঁরা দুজনই একে অন্যকে ভালোবাসার মানুষ হিসেবে স্বীকৃতি দেওয়ার পর এখন দেখার বিষয় হলো, শিগগির তাঁরা থিতু হন কি না। এনএইচ১০ ছবির ট্রেলার দেখতে ক্লিক করুনhttps://www.youtube.com/watch?v=nSx34awcHbc আরও পড়ুন আনুশকার প্রেমিক!অবশেষে বিরাট-আনুশকার স্বীকারোক্তি
