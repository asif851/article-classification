
একাধিকবার জেলে গিয়েছেন, সমালোচিত হয়েছেন, আবার ভক্তদের প্রশংসায় সিক্তও হয়েছেন। বলা হচ্ছে সঞ্জয় দত্তের কথা। ৫৫ বছর বয়সী এই অভিনেতা জীবনে বহু উত্থান-পতন দেখেছেন। মুন্না ভাইখ্যাত অভিনেতার পর্দার বাইরের জীবনটাও যেন সিনেমা। এবার সত্যিই তাঁর জীবনকাহিনি সেলুলয়েডে বন্দী হতে যাচ্ছে। এই খবর নিশ্চিত করেছেন পরিচালক রাজকুমার হিরানি।সবকিছু ঠিকঠাক থাকলে সঞ্জয়ের চরিত্রে দেখা যাবে বলিউডের আরেক জনপ্রিয় নায়ক রণবীর কাপুরকে। ‘সঞ্জু বাবু’ এখন অস্ত্র মামলায় আটক হয়ে পাঁচ বছরের সাজা ভোগ করছেন। রাজকুমার হিরানি জানিয়েছেন, সঞ্জয়ের সাজা ভোগ শেষ হলেই ছবির কাজ শুরু হবে। টাইমস অব ইন্ডিয়া।
