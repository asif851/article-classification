
পিঁপড়াবিদ্যা ছবিতে অভিনয় করেছেন ভারতের শিল্পী শিনা চৌহান। আরও দুবার তিনি বাংলাদেশে এসেছিলেন। বিপিএল নিয়ে তৈরি টিভির অনুষ্ঠান উপস্থাপনা করেছেন। গত রোববার মুঠোফোনে কথা হলো তাঁর সঙ্গে। তখন তিনি ছিলেন কলকাতায়। পিঁপড়াবিদ্যা মুক্তির আগে গত মঙ্গলবার ঢাকায় এসেছেন শিনা। ­
‘পিঁপড়াবিদ্যা’য় অভিনয়পিঁপড়াবিদ্যায় অভিনয় করে খুব মজা পেয়েছি। আমার অভিজ্ঞতা খুবই দুর্দান্ত। পুরো একটা টিমওয়ার্কের মধ্য দিয়ে কাজ করেছি আমরা। আর ছবির পরিচালক মোস্তফা সরয়ার ফারুকী ভীষণ সেনসেটিভ ডিরেক্টর। শিল্পীর ভেতর থেকে তার সেরাটা তিনি অভিনয় বের করে আনতে জানেন। পিঁপড়াবিদ্যায় অভিনয় আমার ক্যারিয়ারকে আরও উজ্জ্বল করবে বলে মনে করি।‘পিঁপড়াবিদ্যা’য় আমার চরিত্রপিঁপড়াবিদ্যায় আমার চরিত্রের নাম লিমা। জনপ্রিয় চিত্রনায়িকা। এর বেশি এখন আর কিছুই বলতে চাইছি না। আমার জন্য চরিত্রটি ছিল খুবই চ্যালেঞ্জিং।পিপীলিকার পাখা গজায়...মজার ঘটনাএ ছবিতে অভিনয়ের পুরোটা সময়ই আমরা ছিলাম মজার মধ্যে। মজা করতে করতে অভিনয় করেছি, অভিনয় করতে করতে মজা করেছি। ছবিতে অভিনয়ের সময় আমার একজন প্রশিক্ষক ছিলেন—বাচ্চু ভাই। তাঁর কাছ থেকে উচ্চারণসহ নানা বিষয় শিখতাম আমি। অনেক সময় এমনও হয়েছে, শুটিংয়ের অবসরে আমি আর বাচ্চু ভাই পার্কে গিয়ে হাওয়া খেয়ে এসেছি।তিশার মিষ্টিআমি মিষ্টি খেতে খুব পছন্দ করি। শুটিংয়ের সময় তিশা আপু প্রায়ই আমার জন্য মিষ্টি নিয়ে আসতেন—এ ব্যাপারটি খুব ভালো লেগেছে।‘পিঁপড়াবিদ্যা’ ডাকছেপিঁপড়াবিদ্যা মুক্তি পাচ্ছে ২৪ অক্টোবর। এ নিয়ে আমার তো উৎসাহের সীমা নেই। আমার বাংলাদেশে যাওয়ার কথা ছিল ১৮ অক্টোবর। কিন্তু নানা কারণে যেতে পারিনি। ২১ অথবা ২২ অক্টোবর বাংলাদেশে আসব। পিঁপড়াবিদ্যা আমাকে ডাকছে। ঢাকায় হলে বসে সবার সঙ্গে ছবিটি দেখব।
‘পিঁপড়াবিদ্যা’র টানে শিনা
