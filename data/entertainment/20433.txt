
টেলর সুইফট ভালো গান করেন, গানও লেখেন খুব সুন্দর। কিন্তু তাঁর যে আরও এক গুণ আছে, সে খবর কয়জনের জানা ছিল? তাহলে জেনে নিন, খুব সুন্দর কার্ড বানাতে পারেন এই গায়িকা। আর এই গুণকে পুঁজি করেই এবার নতুন এক খণ্ডকালীন পেশা বেছে নিয়েছেন তিনি। শুভেচ্ছা কার্ড তৈরির প্রতিষ্ঠান প্যাপিরাসের জন্য কার্ড বানাবেন এই তারকা। প্রতিষ্ঠানটির ইনস্টাগ্রাম অ্যাকাউন্টের মাধ্যমে এ খবর পাওয়া গেছে। টেলরের তৈরি রংচঙে ও রত্নখচিত শুভেচ্ছা কার্ডগুলো প্যাপিরাসের যুক্তরাষ্ট্রের দোকানে পাওয়া যাচ্ছে।এই কার্ড বানিয়ে যা আয় হবে, তার একটি বড় অংশ সুইফট দান করে দেবেন কোনো চ্যারিটিতে। কোন চ্যারিটিতে তা দান করবেন, তা অবশ্য এখনো ঠিক করেননি। কিছুদিন আগে প্রেমিক কেলভিন হ্যারিসের সঙ্গে ছাড়াছাড়ি হয়ে গেছে ২৬ বছর বয়সী এই গায়িকার। এক বছরের বেশি সময় ধরে প্রেম করেছিলেন তাঁরা।
সুত্রঃ আইএএনএস
