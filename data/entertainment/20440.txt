
পর্দায় চৌকস স্পাই হিসেবেই তাঁকে দেখে অভ্যস্ত সবাই। জেমস্‌ বন্ড চরিত্রে যেহেতু সারা জীবন অভিনয় করা যায় না। তাই সিরিজটি থেকে বিদায় নিতে হচ্ছে ড্যানিয়েল ক্রেগকে। সেখানে কে আসবেন এ নিয়ে চলছে ব্যাপক জল্পনা-কল্পনা।বন্ড চরিত্র থেকে সরে গেলেও বড় পর্দাই হবে ড্যানিয়েলের ঠিকানা। স্টিভেন সডারবার্গের ‘লোগান লাকি’ ছবিতে অভিনয় করছেন তিনি। তাঁর বিপরীতে নায়িকা হিসেবে থাকছেন ক্যাথরিন হাইজেল। নর্থ ক্যারোলিনার শার্লটে গাড়ির রেসিং নিয়ে ‘লোগান লাকি’ ছবির গল্প। গাড়ির রেসিংয়ে দুই ভাই মিলে ঘটাবে একটি অঘটন। শিগগির শুরু হবে ছবির শুটিং। ইতিমধ্যে নায়ক-নায়িকারা চুক্তিবদ্ধ হয়েছেন ছবিতে। এই খবরে নিশ্চিত হওয়া যায়, ড্যানিয়েল ক্রেগ আর বন্ড সিরিজে অভিনয় করছেন না। কিন্তু বন্ড সিরিজের কি হবে? খবর রটেছে, বন্ড সিরিজের অন্যতম প্রযোজক বারবারা ব্রকোলির সঙ্গে বেশ কয়েকবার সাক্ষাৎ করেছেন অভিনেতা জেমি বেল। পরবর্তী জেমস্‌ বন্ড হতে চান তিনি! এদিকে গুঞ্জনে অভিনেতা টম হিডলস্টোনের নামটিও স্পন্দিত হয়েছে। কে হবেন পরবর্তী জেমস্‌ বন্ড, আনুষ্ঠানিক ঘোষণা না আসা পর্যন্ত অপেক্ষা করতে হবে। ডেডলাইন
