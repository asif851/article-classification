
ভালোবাসার জন্য একজন মানুষ চাই! মার্কিন সংগীত তারকা জাস্টিন বিবারের অবস্থা দেখে এমনই মনে হচ্ছে। এবারের ভালোবাসা দিবসে ইনস্টাগ্রামে একটি সাদাকালো ভিডিও আপলোড করে নিজের কষ্টের কথা ভক্তদের জানান এই ‘পারপাস’ তারকা।ভিডিওতে ২২ বছর বয়সী বিবার বলেন, ‘আমি সব সময় শুধু একজন প্রেমিকা চেয়েছিলাম, আর এখন আমার একজন প্রেমিকাও নেই।’মডেল সোফিয়া রিচির সঙ্গে গেল বছর প্রেমের সম্পর্ক ভাঙার পর আর কোনো প্রেমিকা জোটেনি বিবারের কপালে।পুরোনো প্রেমিকা গায়িকা সেলেনা গোমেজকে মন থেকে মুছতে পারেননি এখনো। তাই তো বেশ কিছুদিন আগে টুইটারে সেলেনার সঙ্গে তোলা অন্তরঙ্গ মুহূর্তের ছবি আপলোড করেছিলেন বিবার। ছবিটা সেলেনা পছন্দও করেছিলেন। ইদানীং সেলেনার নতুন প্রেমিক সংগীতশিল্পী দ্য উইকেন্ডকে সামাজিক যোগাযোগমাধ্যম আর গণমাধ্যমের সামনে উপহাস করতে ছাড়ছেন না বিবার। মনে হচ্ছে, বিবারের হৃদয় থেকে পোড়া গন্ধ বেরোচ্ছে! এন্টারটেইনমেন্ট টুনাইট।
