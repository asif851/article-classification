
কয়েক দিন ধরেই আর্নল্ড শোয়ার্জেনেগারের ছেলে মডেল-অভিনেতা প্যাট্রিক শোয়ার্জেনেগার এবং মার্কিন গায়িকা-অভিনেত্রী মাইলি সাইরাসের প্রেমের জোর গুঞ্জন চলছিল হলিউডে। অবশেষে সেই গুঞ্জন সত্যে পরিণত হলো। প্রেমের কথা সরাসরি মুখে না বললেও, সম্প্রতি জনসমক্ষে একে অন্যের ঠোঁটে চুমু এঁকে দিয়ে নিজেদের প্রেমের কথা সবাইকে জানিয়ে দিল এ তারকা জুটি।অভিসারে মেতেছেন মাইলি-প্যাট্রিক শোয়ার্জেনেগার!মাইলি লস অ্যাঞ্জেলেসে প্যাট্রিকের অ্যাপার্টমেন্ট থেকে বের হওয়ার সময় ক্যামেরাবন্দী হওয়ার পর চলতি মাসের শুরুর দিকে সমবয়সী এ দুই তারকার অভিসারের গুঞ্জন ডালপালা মেলে। পরে একটি রেস্তোরাঁয় এ জুটিকে নৈশভোজে অংশ নিতে দেখা যায়। এ ছাড়া হলিউডের একটি থিয়েটারে ‘স্টিল অ্যালিস’ ছবির প্রদর্শনী দেখতে যান তাঁরা। এক খবরে এ তথ্য জানিয়েছে যুক্তরাজ্যের ডেইলি মেইল ডটকম।প্যাট্রিক শোয়ার্জেনেগার-মাইলি সখ্য বাড়ছে!সম্প্রতি লস অ্যাঞ্জেলেস মেমোরিয়াল কলিসিয়ামে ফুটবল খেলা দেখতে গিয়ে ক্যামেরাবন্দী হন মাইলি ও প্যাট্রিক। খেলা দেখার একপর্যায়ে সবার সামনে একে অন্যকে জড়িয়ে ধরে চুমু খান তাঁরা। এত কিছুর পরও এখন পর্যন্ত প্রেমের ঘোষণা আসেনি এ জুটির কাছ থেকে। কবে তাঁরা আনুষ্ঠানিকভাবে প্রেমের কথা স্বীকার করেন, সেটাই এখন দেখার বিষয়।
