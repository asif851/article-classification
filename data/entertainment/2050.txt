
গত কয়েক বছর ধরে একের পর এক ব্যবসাসফল ছবি উপহার দিয়ে চলেছেন ‘দাবাং’ তারকা সালমান খান। এবার ঈদে মুক্তি পাচ্ছে তাঁর নতুন ছবি ‘বজরঙ্গি ভাইজান’। ধারণা করা হচ্ছে, বরাবরের মতো এবারও বক্স অফিসে ধুন্ধুমার কাণ্ড ঘটাবে সালমানের এই ছবিটি। বহুল প্রতীক্ষিত ছবিটির টিজার প্রকাশের পর দারুণ সাড়া পড়েছিল। এবার এর ট্রেলার প্রকাশিত হয়েছে। গতকাল বৃহস্পতিবার ছবির ট্রেলার উদ্বোধনী অনুষ্ঠানে ছবির কলা-কুশলীদের সঙ্গে সালমানও ছিলেন।‘বজরঙ্গি ভাইজান’ বক্স অফিসে কেন ঝড় তুলবে তার পেছনে অনেক কারণই দেখানো হচ্ছে। প্রথমত মুক্তির আগেই সাড়া ফেলেছে ছবিটি। বছরের অন্যতম বড় কলেবরের ছবি হিসেবে বিবেচিত হচ্ছে এটি। এ ছাড়া ‘বডিগার্ড’ ছবির ব্যাপক সাফল্যের চার বছর পর আবার জুটি হয়ে আসছেন সালমান খান ও কারিনা কাপুর খান। এক খবরে এমনটিই জানিয়েছে বলিউডলাইফ ডটকম।শুধু তাই নয়, ২০১২ সালে কবির খানের পরিচালনায় সালমানের ‘এক থা টাইগার’ ছবিটি বক্স অফিস কাঁপিয়ে দিয়েছিল। ‘বজরঙ্গি ভাইজান’ ছবির মাধ্যমে দ্বিতীয়বারের মতো একসঙ্গে কাজ করেছেন কবির খান ও সালমান খান। গত বছর সালমানের ‘কিক’ ছবিটি বক্স অফিসে ঝড় তোলে। ছবিটিতে সালমানের সঙ্গে অভিনয় করেন নওয়াজউদ্দিন সিদ্দিকী। ‘বজরঙ্গি ভাইজান’ ছবিতেও সালমানের সঙ্গে দেখা যাবে নওয়াজউদ্দিনকে।এদিকে টুইটারে ‘বজরঙ্গি ভাইজান’ ছবির নতুন একটি গান মুক্তি দিয়েছেন ছবির পরিচালক কবির খান। ‘তু চাহিয়ে’ শিরোনামের গানটিতে কণ্ঠ দিয়েছেন আতিফ আসলাম। গানটির ভিডিওতে জুটি হিসেবে দেখা গেছে সালমান ও কারিনাকে।‘বজরঙ্গি ভাইজান’ ছবির ট্রেলার দেখতে ক্লিক করুন‘বজরঙ্গি ভাইজান’ ছবির টিজার দেখতে ক্লিক করুন‘বজরঙ্গি ভাইজান’ ছবির ‘তু চাহিয়ে’ গানের ভিডিও দেখতে ক্লিক করুন
