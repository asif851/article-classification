
আজ থেকে পরীক্ষামূলক সম্প্রচার শুরু করছে বিনোদনভিত্তিক অনলাইন টিভি চ্যানেল পপকর্ন লাইভ। www.popcornlive.tv তে গিয়ে কম্পিউটার, আইপ্যাড, ট্যাবসহ যেকোনো স্মার্টফোন থেকে দেখা যাবে এই চ্যানেলের অনুষ্ঠান।পপকর্ন লাইভের অন্যতম উদ্যেক্তা নির্মাতা রেদওয়ান রনি বলেন, ‘খুব শিগগির আমরা পূর্ণাঙ্গ সম্প্রচারে যাব। এটি পুরোপুরি একটি বিনোদনভিত্তিক চ্যানেল হবে। অনলাইন ব্যবহারকারীদের উপযোগী করে আমরা সব অনুষ্ঠান সাজাচ্ছি।’রনি জানান, অনলাইন স্ট্রিমিংয়ের পাশাপাশি এখানে আর্কাইভের ব্যবস্থাও থাকবে।www.popcornlive.tv তে প্রচারিত শুভেচ্ছাবার্তায় অভিনেতা সাজু খাদেম বলেন, ‘বিনোদনজগৎকে ঘিরে আমাদের যেই প্রত্যাশা অপূর্ণ ছিল, আশা করছি পপকর্ন লাইভের মাধ্যমে তার কিছুটা হলেও পূরণ হবে।’ অভিনেত্রী জেনি বলেছেন, ‘আমরা যারা বিজ্ঞাপন ছাড়া টিভি দেখতে স্বাচ্ছন্দ্য বোধ করি, তাদের জন্য অনেক ভালো একটি প্ল্যাটফর্ম হতে পারে পপকর্ন লাইভ টিভি।’পপকর্ন লাইভের অনুষ্ঠানের মধ্যে থাকবে নতুন টিভি ধারাবাহিক, সালমান শো, কমেডি শো মিস্টার মিসফিট, মিউজিক প্রোগ্রাম আন্ডারগ্রাউন্ড লেভেল ৬ ইত্যাদি।
