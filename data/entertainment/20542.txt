
বলিউড ছবি ‘ব্যাং ব্যাং’-এর দ্বিতীয় কিস্তি ‘এ জেন্টেলম্যান’-এর শুটিং শেষ। প্রথম ছবিতে ছিলেন ঋত্বিক রোশন ও ক্যাটরিনা কাইফ। আর ‘এ জেন্টেলম্যান’-এ অভিনয় করেছেন জ্যাকুলিন ফার্নান্দেজ ও সিদ্ধার্থ মালহোত্রা। ছবিটি মুক্তি পাবে আগামী ২৫ আগস্ট। অ্যাকশন-কমেডি ধাঁচের ছবির শুটিং অভিজ্ঞতা নিয়ে কথা বললেন জ্যাকুলিন ও সিদ্ধার্থ। একে অপরের প্রশংসার ঝুলি একদম ভরিয়ে দিয়েছেন।
জ্যাকুলিনের মতে, সিদ্ধার্থের সঙ্গে পর্দায় রোমান্স করা খুব সহজ। তিনি বলেন, ‘সিদ্ধার্থের সঙ্গে পর্দায় রোমান্স করা সহজ। এটা খুবই সহজ ছিল। আমি জানি, আমি খুব সুখী একজন ব্যক্তি। কিন্তু সত্যিটা হচ্ছে, আমরা অভিনয়শিল্পীরা একে অপরের কর্মশক্তির দ্বারা প্রভাবিত হই।’মনে হচ্ছে, জ্যাকুলিন আর সিদ্ধার্থের কর্মশক্তিটা সমান-সমান। কেননা, সিদ্ধার্থ বলেছেন, ‘এমনকি আমিও পর্দায় তাঁর সঙ্গে রোমান্স উপভোগ করেছি। তিনি কাজে খুবই সক্রিয়। একটা সময় আমি তাঁকে হিংসা করেছি এ জন্য যে এত দীর্ঘ শিডিউলে কীভাবে তিনি এত সতেজ হয়ে কাজ সামলেছেন।’জ্যাকুলিন ছবিটা নিয়ে খুব রোমাঞ্চিত। কারণ, এই প্রথমবার তিনি সত্যিকারের বন্দুক ব্যবহার করে অ্যাকশন দৃশ্যে অভিনয় করেছেন।মিড-ডে
