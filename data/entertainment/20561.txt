
সংগীতশিল্পী। অভিনয় করছেন টিভি ও চলচ্চিত্রে।ঈদ উপলক্ষে আজ বাজারে আসছে তাহসানের নতুন অ্যালবাম। নাম উদ্দেশ্য নেই। অ্যালবামটি বাজারে এনেছে জি-সিরিজ।কথা হলো তাঁর সঙ্গে।উদ্দেশ্য নেই...আমার নতুন অ্যালবাম। অডিও সিডি আকারে অ্যালবাম প্রকাশের কোনো আগ্রহ নেই। এখন সবাই ইন্টারনেটে গান ডাউনলোড করে শোনে। সবকিছুই আমরা টাকা দিয়ে কিনি, শুধু গানটা ফ্রি শুনতে চাই! আগে কিন্তু অ্যালবাম প্রকাশ হতো বিক্রির উদ্দেশ্যে। এখন সেই ব্যাপারটি নেই। বিনা মূল্যে গান বিতরণ করাই উদ্দেশ্য।অ্যালবামে যা থাকছে...গান থাকছে ১১টি। ১০টি বাংলা গান আর একটি কয়্যার। তিনটি দ্বৈত কণ্ঠের গান আছে। এগুলোয় কণ্ঠ দিয়েছেন কনা, এলিটা ও মিথিলা।দ্বৈত গানের ভাবনা...এখন গান শোনার অভ্যাস বদলে গেছে। একজন শিল্পীর ১০টি গান একটানা শোনার ধৈর্য এখন আর শ্রোতাদের নেই। তাই কিছুটা ভিন্নতা আনার জন্য দ্বৈত গান গেয়েছি।নতুন অ্যালবামের বিশেষত্ব...উদ্দেশ্য নেই আমার ষষ্ঠ একক অ্যালবাম। আগের অ্যালবামের গানগুলো যেমন ছিল, এবারও তেমনই কিছু গান থাকছে। তবে সুর ও সংগীতায়োজনে নতুনত্ব থাকবে। আমার আগের প্রতিটি অ্যালবামে দেখা গেছে একটি করে গান শ্রোতাদের কাছে বেশি জনপ্রিয় হয়েছে। আশা করছি, নতুনটির পাঁচ-থেকে গান জনপ্রিয় হবে। অ্যালবামের গানগুলো পরিচিতজন আর বন্ধুরা শুনে তেমনই মন্তব্য করেছেন।গানের মানুষ তাহসান...গান তো করেই যাচ্ছি। হয়তো শ্রোতারা অ্যালবাম হাতে পাচ্ছেন না। অ্যালবাম প্রকাশের জন্য যে ধরনের পৃষ্ঠপোষকতা দরকার, তা এখন একেবারে নেই। প্রায় সব শিল্পীকেই পকেটের টাকা খরচ করে অ্যালবাম প্রকাশ করতে হচ্ছে। আমরা যারা দীর্ঘদিন ধরে গানের সঙ্গে জড়িত, তাদের জন্য বিষয়টি অনেক বেশি কষ্টের। নতুনদের জন্যও বিষয়টি বেদনার।তাহসানের আসল পরিচয়...আমার আসল পরিচয় আমি গায়ক। শ্রোতাদের কারণেই আমি গায়ক হয়েছি। তাঁদের চাওয়ার প্রতি বরাবরই আমি শ্রদ্ধা করি।তাহসানের ঈদের নাটক...এবার ঈদে আমার অভিনীত চারটি নাটক দেখানো হবে। নাটকগুলো হলো সম্পর্কের গল্প ও হঠাৎ তোমার জন্য (এনটিভি), ওল্ড ইজ গোল্ড (আরটিভি) এবং উদ্দেশ্য (বাংলাভিশন)।
