
তাঁর বোন প্রিয়াঙ্কা চোপড়া তো এরই মধ্যে গান গেয়ে আলাদা পরিচয়ই গড়ে তুলেছেন। সমসাময়িক দুই অভিনেত্রী আলিয়া ভাট আর শ্রদ্ধা কাপুরও কণ্ঠ দিয়েছেন গানে। পরিণীতি চোপড়ারও খুব ইচ্ছে ছিল ছবিতে গান গাইবেন। কিন্তু সেই ইচ্ছা অপূর্ণই থেকে যাচ্ছে আপাতত।দাওয়াত-ই-ইশক ছবিতে গান গাওয়া হলো না তাঁর। এ ব্যাপারে কৃত্রিম অনুযোগের সুরে পরিণীতি বলেছেন, ‘কেউ আমাকে ছবিতে গান গাওয়ার সুযোগই দিচ্ছে না। তবে একদিন নিশ্চয়ই গাইব।’তাঁর গানের কণ্ঠ যে বেশ, এক অনুষ্ঠানে উপস্থিত সাংবাদিকদের গেয়েও শোনান এই অভিনেত্রী। হাততালিও মিলেছে ঢের। টিএনএন।
