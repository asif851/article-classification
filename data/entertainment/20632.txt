
ভালোবাসার গল্পে প্রথমবারের মতো একসঙ্গে পর্দায় দেখা যায় আয়ুষ্মান খুরানা ও ভূমি পেড়নেকারকে। আবারও দুজনকে পর্দায় একসঙ্গে দেখা যাবে। দক্ষিণী পরিচালক আর এস প্রসন্নর হিন্দি সিনেমা ‘শুভ মঙ্গল সাবধান’ ছবিতে জুটিবদ্ধ হলেন তাঁরা।
ছবিটি তামিল ব্যবসাসফল ছবি ‘কল্যাণা সাম্যাল সাধাম’ ছবির রিমেক। বলিউড পরিচালক ও প্রযোজক আনন্দ এল রাই ছবিটির রিমেক স্বত্ব কিনে নিয়েছেন। শুটিং চলছে দিল্লি ও হরিদ্বারে। ছবির গল্প উত্তর ভারতের। মূল ছবি থেকে এটি আরও রোমান্টিক ধাঁচের হবে। এদিকে ছবিটি নিয়ে আয়ুষ্মান ও ভূমি সামাজিক যোগাযোগমাধ্যমে দুজনেই টুইট করেছেন। তাঁরা দারুণ রোমাঞ্চিত।
এ জুটি অভিনীত প্রথম ছবি ‘দম লাগা কি হাইসা’ জাতীয় পুরস্কার জিতে নেয়। সেটিও ছিল রোমান্টিক ছবি। তাই এবারও সেরা একটি ছবির অপেক্ষায় থাকতে পারেন আয়ুষ্মান ও ভূমির ভক্তরা। মুম্বাই মিরর।
