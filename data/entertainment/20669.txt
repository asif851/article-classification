
এত পরিশ্রমী মানুষ জেনিফার লরেন্স আগে কখনো দেখেননি। শুধু এটুকু বলেই সহশিল্পীর প্রশংসা শেষ করেননি অস্কারজয়ী এই অভিনেত্রী। বলেছেন, ‘ক্রিস প্র্যাট বড্ড ভালো মানুষ।’একসঙ্গে একটি সিনেমায় কাজ করেছেন তাঁরা। ছবির নাম প্যাসেঞ্জার, সহযাত্রী ক্রিস প্র্যাট। একটি স্পেসশিপে ২৪০ বছরের ভ্রমণে যাবেন তাঁরা। যেতে ১২০ বছর, আসতে ১২০ বছর। পৌঁছানোর ৯০ বছর আগেই ঘুম ভেঙে যায় তাঁদের।ছবিটিতে কাজ করতে রাজি হলেন কেন? জেনিফার বলেছেন, ছবিতে তৈরি পৃথিবীটা ভালো লেগেছে। আইডিয়াটা চমৎকার। দর্শককে অনেক ভাবনার খোরাক জোগাবে এটা।এই বৈজ্ঞানিক কল্পকাহিনিনির্ভর ছবিতে কাজের অভিজ্ঞতা জানাতে গিয়ে জেনিফার বলেছেন, ‘ক্রিসের ব্যবহার মনোমুগ্ধকর। শুটিংসেটের সব থেকে পরিশ্রমী মানুষটি ছিলেন তিনি। এমনকি আমার থেকেও ভালো নাচ করেন। তবে বাস্কেট বল খেলতে নামলে আমি তাঁকে ধরে ফেলতে পারব।’ বেশি ‘ভালো’ ভালো নয়। সে জন্য জেনিফার তাঁকে বলেছেন, ‘এত ভালো হলে চলে না, একটু বদমেজাজিও হতে হয়।’ ইন্ডিয়ান এক্সপ্রেস।
