
আন্তন ইয়েলচিনের মৃত্যুর জন্য হলিউডকে দুষলেন ‘মিন গার্ল’ ছবির অভিনেত্রী লিন্ডসে লোহান। ‘স্টার ট্রেক’ তারকা ইয়েলচিনের প্রতি শ্রদ্ধা জানিয়ে তাঁর মৃত্যুর জন্য হলিউডকে দায়ী করেছেন এই অভিনয়শিল্পী।আন্তনের মৃত্যুসংবাদের একটি স্ক্রিনশট সামাজিক মিডিয়ায় আপলোড করে তিনি লিখেছেন, ‘এই হচ্ছে হলিউড! একটা সুন্দর জীবন শেষ হয়ে গেল...।’ তিনি আরও লিখেছেন, ‘মানুষের ভিড়েই প্রকৃত বন্ধুকে খুঁজে নিতে হয়। আন্তনের পরিবারের জন্য ভালোবাসা ও শুভকামনা জানাই। ঘটনাটায় আমি দারুণ মর্মাহত। সে আমার বন্ধু ছিল, তার বাবার জন্য খুব খারাপ লাগছে।’১৯ জুন যুক্তরাষ্ট্রের লস অ্যাঞ্জেলসে নিজের বাড়ির সামনে নিজের গাড়িচাপায় মারা যান আন্তন ইয়েলচিন। ওই সময় মহড়ায় অংশ নেওয়ার জন্য বাড়ি থেকে বের হচ্ছিলেন তিনি। ‘স্টার ট্রেক’ ছবিটির তৃতীয় কিস্তি ‘স্টার ট্রেক বিয়নড’ আজ যুক্তরাষ্ট্রে মুক্তি পাচ্ছে।
