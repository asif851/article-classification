
বিকেলে শিল্পকলা একাডেমির জাতীয় চিত্রশালা মিলনায়তনে ছিল সদ্য প্রয়াত ইরানি চলচ্চিত্রকার আব্বাস কিয়ারোস্তামির চলচ্চিত্র প্রদর্শনী। দেখানো হয় পরিচালকের বিখ্যাত চলচ্চিত্র টেস্ট অব চেরি। ছবি প্রদর্শনীর আগে আব্বাস কিয়ারোস্তামির জীবন ও কর্ম নিয়ে আলোচনা করেন চলচ্চিত্র পরিচালক জাহিদুর রহিম অঞ্জন, মোস্তফা সরয়ার ফারুকী এবং ঢাকা বিশ্ববিদ্যালয়ের সাংবাদিকতা ও গণযোগাযোগ বিভাগের অধ্যাপক ফাহমিদুল হক। আরও উপস্থিত ছিলেন পরিচালক মোরশেদুল ইসলাম ও শিল্পকলা একাডেমির মহাপরিচালক লিয়াকত আলী। আজ বৃহস্পতিবার বেলা তিনটায় একই মিলনায়তনে থ্রু দ্য অলিভ ট্রিজ, বিকেল পাঁচটায় ক্লোজ-আপ ও সন্ধ্যা সাতটায় হোয়্যার ইজ মাই ফ্রেন্ডস হোম ছবিগুলো দেখানো হবে।আব্বাস কিয়ারোস্তামি স্মরণে যৌথভাবে এ আয়োজন করেছে চলচ্চিত্রম ফিল্ম সোসাইটি ও শিল্পকলা একাডেমি।
