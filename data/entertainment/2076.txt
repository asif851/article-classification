
প্রায় দেড় মাসের বিরতি। দ্বিতীয় ধাপে শুরু হলো শিরিন শিলা অভিনীত ‘মন নিয়ে লুকোচুরি’ ছবির কাজ। গত সপ্তাহ থেকে উত্তরা লোকেশনে শুরু হয়েছে শুটিং।ছবির নায়িকা শিরিন শিলা বলেন, ‘ছবির কাজ প্রায় ৩০ ভাগ শেষ হয়েছে। এটি দ্বিতীয় ধাপের কাজ চলছে। ঈদের আগেই এই ধাপের কাজ শেষ হবে।’ ছবিটিতে শিলা চরিত্রেই দেখা যাবে তাঁকে। রোমান্টিক অ্যাকশন ধাঁচের গল্প নিয়ে ছবির কাহিনি। শিলা বলেন, ‘ছবির গল্প মৌলিক। আমার চরিত্রটিও বেশ মজার। কাজের সুযোগ আছে।’ছবিটির পরিচালক ইমদাদুল হক খান জানান, ঈদের পর ২০ সেপ্টেম্বর থেকে ৩০ সেপ্টেম্বর পর্যন্ত কাজ হবে আবার।পাশাপাশি ‘এক মিনিট’ নামে আরও একটি ছবিতে অভিনয় করছেন শিরিন শিলা। ছবিটির শুটিংও শুরু হয়েছে। পরিচালনা করছেন রাজু চৌধুরী।‘মন নিয়ে লুকোচুরি’ ছবিতে আরও অভিনয় করছেন শাহরিয়াজ, অমিত হাসান, সাদেক বাচ্চু, রেহানা জলি, জোসনা প্রমুখ।
