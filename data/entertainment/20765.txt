
‘হূদয়ে বাংলা নাটক’—এই স্লোগান সামনে রেখে আজ রোববার যশোর জেলা শিল্পকলা একাডেমীর মঞ্চে শুরু হচ্ছে ছয় দিনব্যাপী আন্তর্জাতিক নাট্যোৎসব। যৌথভাবে আয়োজন করছে যশোরের বিবর্তন, ঢাকার দৃষ্টিপাত ও চট্টগ্রামের তির্যক নাট্যদল। ভারত ও বাংলাদেশের পাঁচটি নাটকের দল অংশ নিচ্ছে এই উৎসবে। আজ উদ্বোধনী দিনে মঞ্চস্থ হবে যশোরের বিবর্তনের নাটক বিসর্জন।উৎসবে ভারতের ষড়ভুজ ও প্রাচ্য কলকাতা তিনটি নাটক মঞ্চস্থ করবে। নাটকগুলোতে অভিনয় করবেন ভারতের বাংলা চলচ্চিত্রের প্রখ্যাত অভিনেতা সুপ্রিয় দত্ত, বিপ্লব বন্দ্যোপাধ্যায়, অসীম রায় চৌধুরী, পৌলমী বসুসহ আরও অনেকে।
