
একসঙ্গে চারটি ছবিতে অভিনয়ের জন্য চুক্তিবদ্ধ হলেন আলিশা প্রধান। আর এই চারটি ছবিই তৈরি করবে কার্নিভাল মোশন পিকচারস নামের নতুন একটি প্রযোজনা প্রতিষ্ঠান। আজ একটি অনুষ্ঠানের মধ্য দিয়ে প্রতিষ্ঠানটির যাত্রা শুরু হবে। একইসঙ্গে চারটি ছবির ঘোষণাও দেওয়া হবে আজ। আলিশা জানান, তাঁর মা হুসনা প্রধান এই প্রতিষ্ঠানেরই একজন পরিচালক।চারটি ছবির মধ্যে রয়েছে অন্তরঙ্গ (পরিচালক চাষী নজরুল ইসলাম) ও মিয়া বিবি রাজি (পরিচালক শাহীন সুমন)। প্রথমটিতে আলিশার বিপরীতে আছেন ইমন আর দ্বিতীয়টিতে সাইমন। অন্য দুটি ছবির কাহিনি চূড়ান্ত হয়েছে, কিন্তু ছবির নাম চূড়ান্ত হয়নি। এই দুটি ছবি পরিচালনা করবেন জাকির হোসেন ও সোহানুর রহমান। সব কটি ছবিই তৈরি হবে ডিজিটাল প্রযুক্তিতে।আলিশার প্রথম ছবি ভুল যদি হয়। পরিচালক চাষী নজরুল ইসলাম। এরই মধ্যে ছবির শুটিং শেষ হয়েছে। এই ছবিতে আলিশার সঙ্গে অভিনয় করছেন ইমন।
