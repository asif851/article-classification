
ক থো প ক থ ন: ইমরান। সংগীতশিল্পী। আরটিভিতে আজ দুপুরে স্টুডিও থেকে সরাসরি সম্প্রচার করা হবে ‘ওয়ালটন মিউজিক স্টেশন’। এই অনুষ্ঠানে গান গাইবেন তিনি‘ওয়ালটন মিউজিক স্টেশন’...জনপ্রিয় হওয়া আমার গানগুলোই করব। শ্রোতাদের অনুরোধের গানও থাকবে। আজ আমার সঙ্গে আরও গান করবেন নির্ঝর আপু।আমি আর নির্ঝর...নির্ঝর আপুর সঙ্গে আমার কয়েকটা গান আছে। ‘আরাধনা’, ‘ভালোবেসে’—এই দুটো গান তো শ্রোতাদের খুবই প্রিয়। তাঁর সঙ্গে এর আগেও কয়েকটা লাইভ অনুষ্ঠান করেছি। আমরা একসঙ্গে গান করতে বেশ স্বাচ্ছন্দ্য বোধ করি।লাইভের মজা...টেলিভিশনে এ ধরনের অনুষ্ঠান করলে দর্শকের প্রতিক্রিয়াটা দেখতে পাওয়া যায় না। কনসার্টের ক্ষেত্রে অভিজ্ঞতাটা দারুণ। দর্শকের হাততালি, গানের সঙ্গে ঠোঁট মেলানো, এসব কাছ থেকে দেখার একটা মজা আছে। বিশেষ করে দেশের বাইরে যেসব অনুষ্ঠান হয়, সেগুলো দারুণ উপভোগ করি।ব্যস্ততা...পূজার একটা অ্যালবামের কম্পোজিশনের কাজ করছি, ভালোবাসা দিবসে অ্যালবামটা মুক্তি পাবে। এ অ্যালবামের একটা গানে আমরা দুজন কণ্ঠ দিয়েছি। গানটির মিউজিক ভিডিওর দৃশ্যায়নের জন্য শিগগিরই দেশের বাইরে যাব। এ ছাড়া পড়শী, মিলন আর ঐশীর অ্যালবামের কম্পোজিশনের কাজও চলছে।‘মিউজিক’ বনাম ‘মিউজিক ভিডিও’...আমার মনে হয়, গানের সঙ্গে একটা দৃশ্যায়ন থাকলে শ্রোতারা গানটা বেশি মনে রাখেন। পুরোনো সিনেমার গানগুলোর কথাই ধরুন, দৃশ্যগুলো গানগুলোকে একটা অন্য মাত্রায় নিয়ে গেছে। আমার চোখে তাই মিউজিক ভিডিওটাও গুরুত্বপূর্ণ।শ্রোতাদের সঙ্গে যোগাযোগ...আমি ফেসবুকে বেশ নিয়মিত। শ্রোতাদের সঙ্গে সেখানেই নিয়মিত যোগাযোগ হয়।মো. সাইফুল্লাহ
