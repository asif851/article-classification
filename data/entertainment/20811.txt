
র্যা ঞ্চোকে মনে আছে? কিংবা ফারহান বা রাজুকে? তিন ‘ইডিয়ট’ আবার ফিরে আসতে পারে রুপালি পর্দায়। তেমনই ইঙ্গিত দিলেন র্যাঞ্চো আমির খান।রং দে বসন্তির ১০ বছর পূর্তিতে ছবির কলাকুশলীরা মিলিত হয়েছিলেন। সেখানেই আমির বললেন, ‘কিছুদিন আগে রাজকুমার বলেছিল ও থ্রি ইডিয়টস-এর জন্য নতুন গল্প পেয়েছে। হয়তো ওই ছবিতে আবার সবাই এক হব। কিন্তু এখনই এটিকে ব্রেকিং নিউজ বানানোর দরকার নেই।’নিষেধ করে লাভ নেই। এরই মধ্যে খবর চাউর হয়ে গেছে। রাজকুমার হিরানির সঙ্গে আবারও কাজ শুরু করেছেন। সেই পিকেও অবিশ্বাস্য আলোড়ন তুলেছিল। মুন্না ভাই থেকে শুরু করে হিরানি এখন পর্যন্ত চারটি ছবি বানিয়েছেন। প্রতিটি ছবি একটি আরেকটিকে ছাপিয়ে গেছে। থ্রি ইডিয়টস-এর সিকু্যয়েলের জন্য অসাধারণ একটি গল্প তো চাই-ই।২০০৯ সালে মুক্তি পাওয়া থ্রি ইডিয়টস অতীতের সব রেকর্ড ভেঙে দিয়ে ৪০০ কোটি রুপি ব্যবসা করেছিল। ২০১৩ সালে আমিরেরই ধুম থ্রি সেই রেকর্ড ভেঙে দেয়। ২০১৪ সালে আবার পিকে দিয়ে রেকর্ডটি পুনরুদ্ধার করেন হিরানি। এই ছবি আয় করেছিল ৭৩৫ কোটি রুপি। ইন্ডিয়ান এক্সপ্রেস।
