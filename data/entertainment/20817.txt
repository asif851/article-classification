
৩৮ বছর পেরিয়ে গেলেও এখনো পর্যন্ত বিয়ের পথ মাড়াননি বলিউডের অভিনেত্রী ও সাবেক বিশ্বসুন্দরী সুস্মিতা সেন। তবে মহা ধুমধামে বিয়ে করবেন বলেই সম্প্রতি জানিয়েছেন এই ‘দুলহা মিল গ্যায়া’ তারকা।বিয়ের কোনো পরিকল্পনা করছেন কি?—এমন প্রশ্নে সুস্মিতার সোজাসাপ্টা জবাব, ‘বিষয়টি নিয়ে আমার চেয়ে আমার বাবার চিন্তাটাই বেশি। আমার বিয়ে দেওয়ার জন্য তিনি একরকম উঠেপড়েই লেগেছেন। পছন্দের মানুষ পেয়ে গেলে আমি মহা ধুমধামে বিয়ের আনুষ্ঠানিকতা সম্পন্ন করব।’ সম্প্রতি এক খবরে এমনটিই জানিয়েছে হিন্দুস্তান টাইমস।ভালোবাসার সম্পর্কে জড়িয়েছেন কি না জানতে চাইলে রহস্যময় জবাবই দিয়েছেন সুস্মিতা। তিনি বলেছেন, ‘আমি কি কাউকে ভালোবাসি? হ্যাঁ বাসি। আমি কি ভালোবাসার সম্পর্কে জড়িয়েছি? না জড়াইনি।’
