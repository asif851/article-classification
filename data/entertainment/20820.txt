
বেশ আলোড়ন তুলেই পৃথিবীতে এসেছে মার্কিন রিয়েলিটি শো তারকা কিম কার্দাশিয়ানের সন্তান সেইন্ট ওয়েস্ট। মা কিম কার্দাশিয়ান ও বাবা কেনি ওয়েস্টের জন্য আনন্দের জোয়ার বয়ে এনেছিল সেইন্ট ওয়েস্ট! তবে এমন আনন্দের সংবাদ আর দিতে পারবেন না এই তারকা দম্পতি। চিকিৎসকেরা জানিয়েছেন, আরেকবার গর্ভধারণের বিষয়টা অত্যন্ত ঝুঁকিপূর্ণ হবে কিম কার্দাশিয়ানের জন্য। এ হবে অনেকটা আগুন নিয়ে খেলা।দুই সন্তানের মা কিম তাঁর গর্ভধারণজনিত সমস্যার কথা বেশ পরিষ্কার করেই জানিয়েছেন। দুবারই তাঁর অবস্থাটা জীবন নিয়ে টানাটানি পর্যায়ে চলে গিয়েছিল। আরেকবার গর্ভধারণ করলে অবস্থাটা আরও ভয়াবহ হতে পারে বলে জানিয়েছেন কিমের চিকিৎসক। তাঁর বক্তব্য— এ ক্ষেত্রে মা ও শিশু জীবন হুমকির মুখে পড়বে।কিম পরিবারের কাছের একটি সূত্র জানিয়েছে, গর্ভধারণের বিষয়টা কিমের জন্য দিনদিন মারাত্মক কষ্টের হয়ে দাঁড়াচ্ছে। নতুন সন্তানের কোনো চিন্তা তাই আর করছেন না এই দম্পতি। তাঁদের এই দুই সন্তানেই সন্তুষ্ট থাকতে হবে। অবশ্য, এ নিয়ে কোনো দুঃখ নেই তাঁদের। বরং মেয়ে নর্থ ওয়েস্ট ও ছেলে সেইন্ট ওয়েস্টকে নিয়ে বেশ আনন্দময় ব্যস্ত সময় পার করছেন তাঁরা। টিএমজি।
