
আমির খানের ছবি দঙ্গল আর তাঁর মোটা থেকে পাতলা হওয়ার ভিডিও নিয়ে যখন শোরগোল, তখনই ঘটল এক অঘটন। গত সপ্তাহে চুরি হয়েছে তাঁর বাড়িতে। পাওয়া যাচ্ছে না প্রায় ৫০ লাখ রুপি সমমূল্যের অলংকার।সম্প্রতি ভারতের মুম্বাইয়ের খার পুলিশ স্টেশনে এই চুরির অভিযোগ করেছেন আমিরের এক আত্মীয়। একটি হীরার আংটি ও হার চুরিতে সন্দেহের তির বাড়ির তিন গৃহকর্মীর দিকে। অভিযুক্ত ওই তিন গৃহকর্মীকে চার-পাঁচ দিন ধরে জিজ্ঞাসাবাদ করছে মুম্বাই পুলিশ। তিনজনের একজন বাড়ির বাবুর্চি, একজন আমিরের স্ত্রী কিরণ রাওয়ের সহকারী ও অন্যজন পরিচ্ছন্নতাকর্মী।এ ব্যাপারে এখনো অবশ্য আমির কিংবা কিরণ কেউই আনুষ্ঠানিক বক্তব্য দেননি। এমনকি মুখ খুলছে না মুম্বাই পুলিশও। ডিএনএ ইন্ডিয়া।
