
হলিউডে প্রিয়াঙ্কা চোপড়ার প্রথম ছবি ‘বেওয়াচ’। কয়েক মাস ধরে যুক্তরাষ্ট্রের বিভিন্ন জায়গায় এই ছবির শুটিং চলেছে। সম্প্রতি শেষ হয়েছে ছবির দৃশ্য ধারণের কাজ। এদিকে প্রায় একই সময়ে বলিউডের আরেক অভিনেত্রী দীপিকা পাড়ুকোনেরও হলিউডে অভিষেক ঘটে। দীপিকা কয়েক দিন আগে ‘ট্রিপল এক্স: দ্য রিটার্ন অব জেন্ডার কেজ’ ছবির শুটিং শেষ করেছেন।হলিউডের প্রথম ছবিতে সহশিল্পী হিসেবে দীপিকা পেয়েছেন ভিন ডিজেলকে। শুটিংয়ের ফাঁকে প্রায়ই তাঁরা সামাজিক যোগাযোগের মাধ্যমে মজার মজার ছবি পোস্ট করতেন। প্রিয়াঙ্কার সহশিল্পী ডুয়াইন জনসনের সঙ্গে বেশ ভাব হয়ে যায় অল্প সময়ের মধ্যে। শুটিং শেষ করে তাই প্রিয়াঙ্কা আর দীপিকা দুজনই মিস করছেন তাঁদের শুটিং ইউনিটকে। দীপিকার ‘ট্রিপল এক্স: দ্য রিটার্ন অব জেন্ডার কেজ’ ছবির আরেক সহশিল্পী নিনা দোবরেভ একটি ছবি পোস্ট করেছেন ইনস্টাগ্রামে। শেষ দিনের শুটিংয়ে দীপিকা ও নিনা দুজন একসঙ্গে মন খারাপ করে একটি সেলফি তুলেছেন।আর প্রিয়াঙ্কা চোপড়া শুটিং শেষ করে ছবির সব কলাকুশলীর প্রতি ধন্যবাদ ও কৃতজ্ঞতা জানিয়েছেন। আবারও তাঁদের সঙ্গে কাজ করার ইচ্ছা পোষণ করেন তিনি। হিন্দুস্থান টাইমস।
