
সুন্দর চেহারা দিয়ে দর্শকের হৃদয় কাড়ার দিন শেষ বলিউডে। সৌন্দর্যের পাশাপাশি থাকতে হবে ফিট শরীরও। বলিউড সুন্দরীদের ​ফিট শরীর বানাতে ব্যায়ামাগারে যাওয়ার আকর্ষণ বাড়াতে ইয়া​সমিন করাচিওয়ালার মাথায় এল অভিনব বুদ্ধি। বলিউডের শীর্ষ নায়িকা দীপিকা পাড়ুকোনের শরীরচর্চার একটি ভিডিও পোস্ট ক​রলেন সামাজিক যোগাযোগ মাধ্যমে।যাঁরা ছুটির দিনে ব্যায়ামাগারে যেতে একটু অলসতা করেন, তাঁদের​ ​সেখানে যাওয়ার জন্য আগ্রহ তৈরিতে এমন আয়োজন করেন ইয়াসমিন। বলিউডের অনেক নায়িকার ফিট শরীরের পেছনের কারিগর তিনি। ইয়াসমিন ব্যায়ামাগারে ​দীপিকার ব্যায়ামের একটি ভিডিও সামাজিক মাধ্যমে পোস্ট করেন। হতে পারে শীর্ষ নায়িকার এই ভিডিও দেখে আলসেমি কাটবে তাঁদের।দীপিকাকে দেখা যাবে তাঁর হলিউড ছবি ‘ট্রিপল এক্স: রিটার্ন অব দ্য জেন্ডার কেজ’ ছবিতে। তাঁর সঙ্গে ​আছেন ভিন ডিজেল, স্যা​মুয়েল এল জ্যাকসন, টনি জা। এ ছাড়া বর্তমানে তিনি ব্যস্ত সঞ্জয় লীলা বানসালীর ‘পদ্মাবতী’​​ ছবি নিয়ে।
বলিউড হাঙ্গামা
