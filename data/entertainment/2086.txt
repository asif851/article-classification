
মার্কিন ম্যাগাজিন বিলবোর্ডের সদ্য তৈরি তালিকা অনুযায়ী ২০১৬ সালের সর্বাধিক আয় করা শিল্পী হলেন বিয়ন্স। বিলবোর্ড বিয়ন্সকে বলছে ‘২০১৬-এর টপ মানি মেকার’। তাদের হিসাবমতে, গেল বছর বিয়ন্সের মোট আয় ৬ কোটি ২১ লাখ মার্কিন ডলার। 
বিয়ন্সের ষষ্ঠ অ্যালবাম ‘লেমোনেড’ ও বিভিন্ন দেশে করা কনসার্ট থেকে এই উপার্জন হয়েছে। মার্কিন এই গায়িকার পেছনে দ্বিতীয় স্থানে আছে বিখ্যাত ব্যান্ড ‘গানস অ্যান্ড রোজেজ’। তাদের আয় ৪ কোটি ২ লাখ মার্কিন ডলার। বিয়ন্সের চেয়ে তা ২ কোটিরও কম। এর পরেই আছেন ব্রুস স্প্রিংসটিন। চতুর্থ স্থানে আছেন ড্রেইক। গ্র্যামিজয়ী অ্যাডেল দখল করেছেন পঞ্চম স্থানটি। তারপর ক্রমানুযায়ী আছেন কোল্ডপ্লে, জাস্টিন বিবার, লিউক ব্রায়ান, কানিয়ে ওয়েস্ট, কেনি চেসনি, বিলি জোয়েল, রিয়ানা ও আরও অনেকে। বিলবোর্ড
