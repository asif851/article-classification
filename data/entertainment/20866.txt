
জীবজন্তু রক্ষায় কাজ করাটা হলিউড অভিনেত্রীদের জন্য নতুন কিছু নয়। কিন্তু সালমা হায়েকের ব্যাপারটা নাকি একটু অন্য রকম।ঢাকঢোল পিটিয়ে প্রাণী অধিকার রক্ষায় নামেননি তিনি। কিন্তু কোথাও কোনো পশুপাখি বিপদে পড়েছে দেখলে মোটেও স্থির থাকতে পারেন না। এই করতে করতে প্রায় ৩০টির মতো প্রাণীর দায়িত্ব নিয়ে ফেলেছিলেন তিনি। তারপর স্বামী ফ্রাঁসোয়া পিনোকে বলেছিলেন, এই শেষ! আর পারবেন না ওসব উটকো ঝামেলায় যেতে।কিন্তু সালমার হৃদয়ে ওদের জন্য ভালোবাসা। সেটা তিনি লুকোবেন কীভাবে? সে কারণেই কদিন আগে বুলগেরিয়ায় গিয়ে একটা অসহায় ছোট্ট কুকুরছানাকে দেখে আর নিজেকে ধরে রাখতে পারেননি। সোজা সেটাকে কোলে তুলে নিয়ে এসেছেন বাড়িতে।ঘটনাটা সালমা গত শুক্রবার জানিয়েছেন একটি টিভি অনুষ্ঠানের আড্ডায়। ‘ওকে কোলে তুলে নিয়ে আমি ভাবছিলাম, এবার আমার স্বামীকে কী অজুহাত দেখানো যায়। পরে বুদ্ধি করে বলেছি, ওর প্রেমে পড়ে গেছি আমি।’ বলেছেন সালমা।
