
কাল শুক্রবার প্রেক্ষাগৃহে মুক্তি পাচ্ছে চিনি বিবি ছবিটি। এইচ এস প্রোডাকশনের ব্যানারে নির্মিত ছবিতে অভিনয় করেছেন মিষ্টি জান্নাত, জয় চৌধুরী, আনোয়ারা, আলীরাজ, অমিত হাসান, ববি, ছবি আরাফাত, আবদুল্লাহ সাকী, ওয়াদুদ রঙ্গিলা প্রমুখ। সব কটি গানের কথা লিখেছেন ওয়াদুদ রঙ্গিলা। সুর ও সংগীত পরিচালনা করেছেন আলমগীর হোসেন। গানগুলোতে কণ্ঠ দিয়েছেন সাবিনা ইয়াসমীন, মমতাজ, কনক চাঁপা, বেবী নাজনীন, মনির খান, আগুন, কাজী কাকলী প্রমুখ। পরিচালক নজরুল ইসলাম বাবু বলেন, ‘লোক ধাঁচের গল্প নিয়ে ছবির কাহিনি।’
