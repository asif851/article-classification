
তারকাবহুল পূর্ণদৈর্ঘ্য ছবিগুলোর পাশাপাশি অস্কার আসরে স্বল্পদৈর্ঘ্য ছবি ও তথ্যচিত্রের কদরও কম নয়।
এ বছরের আলোচিত তথ্যচিত্রগুলোর মধ্যে বারবার উচ্চারিত হয়েছে ‘দ্য হোয়াইট হেলমেটস’-এর নাম। যুদ্ধবিধ্বস্ত সিরিয়ায় সাদা হেলমেট পরা উদ্ধারকর্মীদের নিয়ে এ তথ্যচিত্র। এটিই জিতে নিল এবারের সেরা তথ্যচিত্র (শর্ট সাবজেক্ট) বিভাগের অস্কারটি। যুক্তরাষ্ট্রে ঢোকার অনুমতি না পেলেও সিরিয়ার সেই উদ্ধারকর্মীরা পেল তাদের প্রাপ্য সম্মানের কিছুটা অংশ।
এ বছর সেরা তথ্যচিত্র (ফিচার) বিভাগে অস্কার জিতেছে ‘ও. জি.: মেড ইন আমেরিকা’। আর ‘সিং’ ছবিটি জিতেছে সেরা স্বল্পদৈর্ঘ্য (লাইভ অ্যাকশন) বিভাগে অস্কার।
