
আমার যত দোষ
: আমি যেসব মানুষকে ভালো জানি, তাদের ভালো দিকটাই কেবল আমার চোখে পড়ে। খারাপ দিকটা খেয়াল করতে পারি না। এটাকে দোষ বলছি। কারণ, অনেক সময় আমি তাদের সম্পর্কে একপেশে ধারণা পোষণ করি। ফলে, অনেক সময় তাদের কাছ থেকে ধাক্কাও খাই।
: আমি খুব চাপা স্বভাবের মানুষ। আমার ধৈর্য ও সহ্যক্ষমতা অপরিসীম। অনেক ক্ষেত্রে এমনও হয়, কোনো বিষয় চেপে রাখতে রাখতে, ধৈর্য ধারণ ও সহ্য করতে করতে আমি অসুস্থও হয়ে পড়ি। তাহলে এটাকে কী বলব? আমার দোষ, না গুণ?: মানুষকে খুশি করতে গিয়ে কোনো কোনো সময় নিজেকে বঞ্চিত করি আমি। এটা অবশ্যই আমার দোষ।আমার যত গুণ: আমি ভালো কাউন্সেলিং করতে পারি। আমার আত্মীয়স্বজন কেউ সমস্যায় পড়লে পরামর্শের জন্য আসে আমার কাছে। আমার এ গুণের জন্য মাঝেমধ্যে আমার গর্ব হয় বটে!: কঠিন বিপদের মধ্যে মাথা ঠান্ডা রাখতে পারি আমি। না, এ জন্য আমাকে কোনো প্রকার তেল ব্যবহার করতে হয় না।: মানুষের দোষ-ত্রুটি খুব সহজে ক্ষমা করতে পারি। এ কথায় আমায় যদি কেউ মহৎ ভেবে থাকেন, তবে ভুল করবেন—আমি খুবই সাধারণ মানুষ।গ্রন্থনা: আলতাফ শাহনেওয়াজ
