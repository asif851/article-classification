
অপর্ণা ঘোষ। অভিনয়শিল্পী। কাজ করছেন টিভিতে এবং চলচ্চিত্রে। বাংলাভিশনে আজ রাতে প্রচারিত হবে তাঁর অভিনীত ধারাবাহিক নাটক বাতিঘর।কী করছেন?চট্টগ্রামে এসেছি। বাসায়।হঠাৎ বাসায় কেন?খুব জ্বর। হাম হয়েছে। তাই মায়ের কাছে চলে এসেছি। এখন অবশ্য কিছুটা সুস্থ।এখন তো সবাই খুব ব্যস্ত। কাজের খুব চাপ।আমারও একই অবস্থা। কিন্তু কী করব বলুন? তবে এবার জ্বর হওয়ার পর একটা ব্যাপার খুব খারাপ লেগেছে। পরদিন শুটিং ছিল। পরিচালককে জানালাম। বুঝতে পারলাম তিনি বিশ্বাস করেননি। বাধ্য হয়ে এই জ্বর নিয়ে আমাকে শুটিং স্পটে যেতে হলো। আমি অসুস্থ, তা প্রমাণ করতে হলো। কিছুটা কাজ করলাম। তারপর ছাড়া পেলাম। তখন চিৎকার করে সবাইকে বলতে ইচ্ছা হলো, আমরা শিল্পীরাও তো মানুষ। কারও মিথ্যা বলার জন্য যেন সবাইকে দুর্ভোগ পোহাতে না হয়।‘বাতিঘর’ নাটকের কী খবর?শুটিং শেষ। এই নাটকে আমরা অনেক শিল্পী একসঙ্গে কাজ করেছি। শুটিং হতো পুবাইলে। শুটিং স্পটে যাওয়ার আগে ওখানে সবাই মিলে ধীরেন বাবুর মিষ্টির দোকানে সকালের নাশতা খেতাম। এটা খুব মিস করব।এখন আপনার কোন কোন ধারাবাহিক প্রচারিত হচ্ছে?এনটিভিতে ইচ্ছেঘুড়ি আর একুশে টিভিতে ভালোবাসা কারে কয়।ঈদের কোনো কাজ করেছেন?হ্যাঁ, দুটি কাজ করেছি। খুব ভালো গল্প। মাবরুর রশীদ বান্নার তোমার আমার গল্প আর সেতু আরিফের দুরবিন দূরত্ব সময়।চলচ্চিত্রে কাজের খবর কী?জাহিদুর রহিম অঞ্জনের রেইন কোট ছবির শুটিং শেষ করেছি। এখন শুটিং-পরবর্তী কাজ হচ্ছে। এর আগে মোস্তফা সরয়ার ফারুকীর থার্ড পারসন সিঙ্গুলার নাম্বার আর গাজী রাকায়েতের মৃত্তিকা মায়া ছবিতে কাজ করেছি।বিনোদন প্রতিবেদক
