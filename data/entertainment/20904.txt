
এক হাজার নকশি শাড়ি নিয়ে শিল্পকলায় শুরু হয়েছে প্রদর্শনী। শাড়িগুলোর নকশা করেছেন শিল্পী কিবরিয়া। গতকাল শুক্রবার বিকেলে চিত্রশালার ৩ নম্বর গ্যালারিতে শুরু হয়েছে এই প্রদর্শনী।প্রদর্শনীর উদ্বোধন করেন প্রধানমন্ত্রীর তথ্য উপদেষ্টা ইকবাল সোবহান চৌধুরী। প্রদর্শনী ঘুরে ঘুরে শাড়ি দেখেন সংস্কৃতিমন্ত্রী আসাদুজ্জামান নূর ও শিল্পকলা একাডেমির মহাপরিচালক লিয়াকত আলী।শিল্পী কিবরিয়া বলেন, ‘শাড়িকে আমাদের সাংস্কৃতিক পোশাক হিসেবে আরও জনপ্রিয় করতেই বৈশাখের আগে এই আয়োজন। ৫ এপ্রিল পর্যন্ত সকাল ১০টা থেকে রাত ৮টা শাড়িগুলো দেখে আসা যাবে।’
