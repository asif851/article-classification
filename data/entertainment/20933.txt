
একটা সময়ে প্রিয়াঙ্কা চোপড়ার সঙ্গে শাহরুখ খানের সখ্যের কারণে অশান্তির ঝড় উঠেছিল শাহরুখ-গৌরীর সংসারে। অবশ্য গৌরীর শক্ত অবস্থানের কারণে শেষ পর্যন্ত শাহরুখ-প্রিয়াঙ্কা সখ্যের ইতি ঘটে। সম্প্রতি ১৫ বছর আগের একটি ভিডিও অনলাইনে ছড়িয়ে পড়ার পর আবারও আলোচনায় এসেছেন শাহরুখ-প্রিয়াঙ্কা। প্রকাশিত ভিডিওতে শাহরুখ প্রিয়াঙ্কাকে বিয়ের প্রস্তাব দিচ্ছেন। অবশ্য স্রেফ মজা করেই প্রিয়াঙ্কাকে বিয়ের প্রস্তাব দিয়েছিলেন কিং খান। তার পরও বিষয়টি নিয়ে অনলাইনে হইচই পড়ে গেছে।২০০০ সালের ঘটনা। তখনো বলিউডে যাত্রা শুরু হয়নি প্রিয়াঙ্কা চোপড়ার। সে বছর বিশ্বসুন্দরী খেতাব পান তিনি। প্রতিযোগিতার আসরে বিচারকদের মধ্যে ছিলেন শাহরুখ খান। প্রতিযোগিতার প্রশ্নোত্তর পর্বে শাহরুখ ঘুরিয়ে-পেঁচিয়ে প্রিয়াঙ্কাকে বিয়ের প্রস্তাব দেন। প্রশ্নোত্তর পর্বে প্রিয়াঙ্কাকে শাহরুখ জিজ্ঞেস করেন, তাঁর মতো অভিনেতা, আজহারউদ্দিনের মতো খেলোয়াড় এবং সরোভস্কি জুয়েলারির মালিকের মতো শৈল্পিক ব্যবসায়ীর মধ্যে কাকে বিয়ে করার জন্য বেছে নেবেন প্রিয়াঙ্কা। শাহরুখ এও বলেন, তাঁকে বিয়ে করার জন্য রাজি হলে অন্য দুই বিচারক (আজহারউদ্দিন ও সরোভস্কি জুয়েলারির মালিক) বিচারকাজে পক্ষপাতিত্ব করবেন না। এভাবে ঘুরিয়ে-পেঁচিয়ে প্রিয়াঙ্কাকে বিয়ের প্রস্তাব দেন ‘বলিউড বাদশাহ’। এক খবরে এমনটিই জানিয়েছে টাইমস অব ইন্ডিয়া।
প্রসঙ্গত, ২০১১ সালে ‘ডন ২’ ছবি মুক্তি পাওয়ার পর শাহরুখ এবং প্রিয়াঙ্কার ঘনিষ্ঠতা নিয়ে নানা কেচ্ছা-কাহিনি চাউর হয়। দুজনের ঘনিষ্ঠতার এসব খবরে প্রচণ্ড চটে যান শাহরুখের স্ত্রী গৌরী খান। এমনকি তাঁদের দীর্ঘদিনের সাজানো সংসারে অশান্তিও নেমে আসে। ভবিষ্যতে প্রিয়াঙ্কার সঙ্গে এক ছবিতে অভিনয় করতে পারবেন না-শাহরুখের ওপর এমন অলিখিত নিষেধাজ্ঞাও জারি করেন গৌরী। পরবর্তী সময়ে শাহরুখ-প্রিয়াঙ্কার দূরত্ব বাড়তে থাকে। এক ছবিতে অভিনয় করা তো দূরের কথা, কোনো অনুষ্ঠানে হাজির হলেও একে অন্যকে এড়িয়ে চলতে দেখা যায় তাঁদের। প্রিয়াঙ্কাকে শাহরুখের বিয়ের প্রস্তাব দেওয়ার ভিডিও দেখতে ক্লিক করুন আরও পড়ুনশাহরুখ-প্রিয়াঙ্কা সখ্যের অজানা অধ্যায়
