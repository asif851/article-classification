
‘সুলতান’ ছবির ট্রেলারে সালমানের পেশি আর শানদার গোঁফ এরই মধ্যে হুলুস্থুল ফেলে দিয়েছে বলিউডে। এই বয়সেও সালমানের এমন পেটানো শরীর! এলাকার উঠতি বডিবিল্ডার থেকে শুরু করে তাবৎ ভক্ত সবার কাছেই সালমান তাই রীতিমতো নমস্য। আহা! সাল্লু ভাই পারেনও বটে শরীর ফিট রাখতে।চারদিকে তেজি কুস্তিগির সুলতানের চরিত্রে সালমানকে নিয়ে যখন হইচই, এর মধ্যেই খুব বিচ্ছিরি একটা ব্যাপার। ঘটনাটা এ রকম, সালমান খান ‘সুলতান’-এর একটা ছবি দিয়েছেন তাঁর টুইটার অ্যাকাউন্টে। ছবিতে দেখা যাচ্ছে, এক কুস্তিগিরকে ধরাশায়ী করে সালমান এগিয়ে চলেছেন বীরদর্পে। চোখে-মুখে তেড়িয়া ভঙ্গি। সিনা টান টান। কিন্তু একটা একটু খেয়াল করতেই। ওকি? বুকের নিচটায় একটুখানি গোলমাল? মনে হচ্ছে যেন ফটোশপের কারসাজি। ‘সুলতান’ ছবির ট্রেলারে দেখা সালমানের পেশিবহুল শরীর তবে কি অনেকটাই ফটোশপের কারসাজি? বলা মুশকিল। আপনারাই খেয়াল করে দেখুন টুইটার থেকে পাওয়া ছবিটা। বাকিটা না হয় আসছে ঈদে ছবিটা মুক্তি পাওয়ার পর দেখবেন।সূত্র: টাইমস অব ইন্ডিয়া ও টুইটার।
