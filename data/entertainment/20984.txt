
‘চার্লিস অ্যাঞ্জেলস’ তারকা ক্যামেরন ডিয়াজের সঙ্গে মার্কিন গিটারিস্ট ও গায়ক বেনজি ম্যাডেন অভিসারে মেতেছেন বলেই গুঞ্জন উঠেছে হলিউডে।এ প্রসঙ্গে ঘনিষ্ঠ সূত্রের বরাতে হ্যালো ম্যাগাজিন জানিয়েছে, প্রায় এক মাস ধরে বয়সে ছয় বছরের ছোট ম্যাডেনের সঙ্গে অভিসারে মেতেছেন ৪১ বছর বয়সী ডিয়াজ। ম্যাডেনের ভাই জোয়েলের স্ত্রী নিকোল রিচি। নিকোল রিচির মাধ্যমেই একে অন্যের সঙ্গে প্রথম পরিচিত হন ডিয়াজ ও ম্যাডেন।অথচ কিছুদিন আগেই ডিয়াজ দাবি করেছিলেন, আপাতত নতুন কোনো সঙ্গীর খোঁজ করছেন না তিনি। এ প্রসঙ্গে তাঁর ভাষ্য ছিল, ‘অনেকের সঙ্গেই আমার আত্মিক বন্ধন আছে। আপাতত খুব কাছের এই বন্ধুদের নিয়েই আমি থাকতে চাই।’এর আগে অভিনেতা-গায়ক জাস্টিন টিম্বারলেক, জেয়ার্ড লেটো, অভিনেতা-নির্মাতা ম্যাট ডিলন এবং বেসবল খেলোয়াড় অ্যালেক্স রড্রিগজের সঙ্গে প্রণয়ে জড়িয়ে খবরের শিরোনাম হয়েছিলেন ডিয়াজ। কিন্তু জীবনের ৪১টি বছর পার করলেও এখন পর্যন্ত বিয়ের পথ মাড়াননি হলিউডের অন্যতম জনপ্রিয় এ তারকা অভিনেত্রী।
