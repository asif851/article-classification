
বিচ্ছেদের পর থেকে সাবেক স্ত্রী কেটি হোমস এবং একমাত্র মেয়ে সুরি ক্রুজের ওপর গোয়েন্দাগিরি চালাচ্ছেন ‘মিশন ইম্পসিবল’ তারকা টম ক্রুজ। সম্প্রতি এক খবরে এমন চাঞ্চল্যকর তথ্য জানিয়েছে রাডার অনলাইন।কেটির ব্যক্তিগত ও সংবেদনশীল নানা তথ্য সংগ্রহের জন্য রীতিমতো একটি দল গড়েছেন টম ক্রুজ। সম্প্রতি ওই দলের কয়েকটি ই-মেইল ফাঁস হওয়ার পর ক্রুজের গোয়েন্দাগিরির বিষয়টি জানা যায়। ফাঁস হওয়া একটি ই-মেইলে ক্রুজের দলের একজন সদস্য বাকি সদস্যদের বলেছেন, ‘আমার মনে হয়, অ্যাপার্টমেন্ট ছাড়ার পরিকল্পনা করছেন কেটি হোমস। নিউইয়র্কের কয়েকজন আলোকচিত্রীর সঙ্গে তাঁর দহরম-মহরম গড়ে উঠেছে।’ফাঁস হওয়া ই-মেইলগুলোতে কেটির ব্যক্তিগত ও সংবেদনশীল নানা তথ্য আদান-প্রদান করা হয়েছে। ই-মেইলগুলো থেকে জানা গেছে, নিজেকে বড় করে দেখানোর জন্য পাপারাজ্জি ভাড়া করে ছবি তোলার নাটক করেছিলেন কেটি। কয়েকটি ক্যাম্পেইনের জন্য কেটিকে কারা দিকনির্দেশনা দিচ্ছেন তাও জানা গেছে।
