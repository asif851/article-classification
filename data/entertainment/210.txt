
এ বছরের বিলবোর্ড মিউজিক অ্যাওয়ার্ডস আসরের পর্দা নেমেছে গতকাল রোববার। সেরা সংগীতশিল্পী, সেরা গায়িকাসহ আটটি বিভাগে পুরস্কার ঝুলিতে ভরে জয়জয়কার দেখিয়েছেন ২৫ বছর বয়সী মার্কিন গায়িকা ও অভিনেত্রী টেইলর সুইফট।যুক্তরাষ্ট্রের এমজিএম গ্র্যান্ড গার্ডেন এরিনায় গতকাল অনুষ্ঠিত হয় বিলবোর্ড মিউজিক অ্যাওয়ার্ডস ২০১৫। সঞ্চালক হিসেবে দায়িত্ব পালন করেন মার্কিন র‌্যাপ সংগীতশিল্পী লুডাক্রিস ও মার্কিন মডেল ক্রিসি তাইজেন।সুইফট যে আটটি পুরস্কার পেয়েছেন সেগুলো হলো টপ আর্টিস্ট, টপ ফিমেল আর্টিস্ট, টপ বিলবোর্ড ২০০ আর্টিস্ট, টপ ২০০ অ্যালবাম, টপ হট ১০০ আর্টিস্ট, টপ ডিজিটাল সং আর্টিস্ট, টপ স্ট্রিমিং সং (ভিডিও) ও বিলবোর্ড চার্ট অ্যাচিভমেন্ট অ্যাওয়ার্ড (ফ্যান-ভোটেড)। এক খবরে এ তথ্য জানিয়েছে ডেইলিমেইল ডটকম।একাধিক পুরস্কার পেয়েছেন এমন শিল্পীদের মধ্যে আছেন স্যাম স্মিথ, ফ্যারেল উইলিয়ামস, অ্যাজেলিয়া প্রমুখ। এ ছাড়া একাধিক পুরস্কার পেয়েছে ব্রিটিশ-আইরিশ ব্যান্ডদল ওয়ান ডিরেকশন।
