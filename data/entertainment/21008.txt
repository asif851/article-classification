
সালমান, রণবীর নাকি হৃতিক? কার সঙ্গে সম্পর্ক রাখছেন বলিউডের জনপ্রিয় অভিনেত্রী ক্যাটরিনা কাইফ? সালমান-রণবীরের সঙ্গে ক্যাটরিনার সম্পর্কের কথা এত দিনে বলিউডপ্রেমীরা নিশ্চয় জেনেছেন। কিন্তু হৃতিক?সালমান-ক্যাটরিনার সম্পর্কের খাতা আগেই বন্ধ হয়ে গেছে। এখন নাকি রণবীরের কাছ থেকেও দূরে সরে গেছেন ক্যাটরিনা! তবে কি নতুন মনের মানুষ খুঁজে পেয়েছেন ক্যাটরিনা? বলিউডপাড়ার হালের গুঞ্জন যদি সত্যি হয়, তবে ক্যাটরিনার সেই মনের মানুষ হতে পারেন হৃতিক রোশন। টাইমস অব ইন্ডিয়ার এক খবরে এ তথ্য জানানো হয়েছে।বলিউডে রটেছে হৃতিক রোশন আর ক্যাটরিনা এখন আর শুধু বন্ধু নন। সম্পর্কের গভীরতা বেড়েছে তাঁদের মধ্যে।গত বছরের ডিসেম্বর মাস থেকেই ব্যক্তিগত এবং পেশাগত জীবনে সমস্যার মধ্য দিয়ে যাচ্ছেন ‘কৃশ’খ্যাত হৃতিক। সম্প্রতি মস্তিষ্কে অস্ত্রোপচার করিয়েছেন তিনি। স্ত্রী সুজানের সঙ্গে দীর্ঘ দাম্পত্য জীবনের ইতিও ঘটেছে তাঁর। অনেকেই ধারণা করেন, ক্যাটরিনার সঙ্গে হৃতিকের ঘনিষ্ঠতা আর সুজানের সঙ্গে অর্জুন রামপালের ঘনিষ্ঠতার কারণে ভেঙেছে এই জুটির সংসার।তবে বলিউডপাড়ায় জোর গুঞ্জন, পর্দার পাশাপাশি বাস্তব জীবনে হৃতিকের সঙ্গে ক্যাটরিনার ঘনিষ্ঠতা মোটেও মেনে নিতে পারছিলেন না সুজান। ‘ব্যাং ব্যাং’ ছবির সেটে ক্যাটরিনার সঙ্গে হৃতিকের উপস্থিতি নিয়ে সুজানের সঙ্গে শুরু হয়েছিল বাগবিতণ্ডা। 
জিন্দেগি না মিলেগি দোবারা ছবির পর থেকেই হৃতিকের সঙ্গে ঘনিষ্ঠ যোগাযোগ রেখে চলেছেন ক্যাটরিনা। তবে এ দুজনের গভীর সম্পর্কের বিষয়টি প্রকাশিত হয়েছে হৃতিকের ঘর ভাঙা আর রণবীরের সঙ্গে ক্যাটরিনার দূরত্ব তৈরির পর। সম্প্রতি রণবীরকে বিয়ে করতে অস্বীকৃতি জানিয়েছেন ক্যাটরিনা। এমনকি দুজন এখন এতটাই দূরত্ব বজায় রেখে চলছেন যে ধারণা করা হচ্ছে সালমানের পর এবার বোধ হয় রণবীরেরও হৃদয় ভাঙল।
 
