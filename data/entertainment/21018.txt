
‘গান শুধু মুক্তিযুদ্ধে প্রেরণা দেয়নি, মাঠের যুদ্ধেও অংশগ্রহণ করেছে। চট্টগ্রামে অপারেশন জ্যাকপটে দুটি গান ছিল মুক্তিযোদ্ধাদের সংকেত।’ গতকাল সন্ধ্যায় আমরা সূর্যমুখী ঈদ-পরবর্তী আনন্দ আয়োজনে বিশেষ অতিথির বক্তৃতায় এ কথা বলেন অবসরপ্রাপ্ত লেফটেন্যান্ট কর্নেল হারুন-অর-রশিদ।জাতীয় জাদুঘরের কবি সুফিয়া কামাল মিলনায়তনে আমরা সূর্যমুখীর আয়োজনে ছিল বক্তৃতা ও সাংস্কৃতিক অনুষ্ঠান। প্রধান অতিথির বক্তৃতায় আইনবিদ এম আমীর-উল ইসলাম বলেন, ‘গান সমস্ত কৃত্রিমতাকে ধ্বংস করে আসল পরিচয়কে তুলে ধরে। আমাদের কবিতা থেকে শুরু করে নাটক, পালা, যাত্রা—সবকিছুর মধ্যে সমাজের প্রতিচ্ছবি দেখি।’আন্তর্জাতিক মানবতাবিরোধী অপরাধ ট্রাইব্যুনালের প্রধান সমন্বয়ক আবদুল হাননান খানের সভাপতিত্বে অনুষ্ঠানে স্বাগত বক্তব্য দেন শফিকুল ইসলাম। শুভেচ্ছা বক্তব্য দেন শিল্পী সাদিয়া আফরিন মল্লিক, নাশিদ কামাল ও শাহীন সামাদ।বক্তৃতাপর্বের পরে শিল্পী নাসিমা শাহীন গেয়ে শোনান দেশের গান ‘আমি এক সাগরের গান শোনাব’। এরপর নজরুলের গানসহ বিভিন্ন গান পরিবেশন করেন তিনি। গানের মাঝে মাঝে আবৃত্তি করেন শিরিনা বীথি।
