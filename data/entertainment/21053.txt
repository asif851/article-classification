
• এ আর রাহমান অংশ নিলেন এ বছরের অস্কার কনসার্টে। • ২৮ ফেব্রুয়ারি লস অ্যাঞ্জেলেসের ওয়াল্ট ডিজনি কনসার্ট হলে এই কনসার্ট হয়।
অস্কারজয়ী ভারতের প্রখ্যাত সংগীত পরিচালক এ আর রাহমান অংশ নিলেন এ বছরের অস্কার কনসার্টে। গত ২৮ ফেব্রুয়ারি যুক্তরাষ্ট্রের লস অ্যাঞ্জেলেসের ওয়াল্ট ডিজনি কনসার্ট হলে এই কনসার্ট হয়। এতে ৯০তম একাডেমি অ্যাওয়ার্ডে মনোনয়ন পাওয়া বেশ কয়েকজন সংগীতশিল্পী, সংগীত পরিচালক ও অভিনয়শিল্পী অংশ নেন।
জন উইলিয়ামস, হ্যানস জিমারের মতো অস্কারজয়ী বিশ্বখ্যাত শিল্পীরাও এ মঞ্চে এবার বাজিয়েছেন। কনসার্টের গুরুত্বপূর্ণ অংশ ছিলেন অস্কার মনোনীত নির্মাতা গিয়েরমো দেল তোরো, ক্রিস্টোফার নোলান, অভিনেত্রী মিশেল রদ্রিগেজ ও অভিনেতা ড্যানিয়েলা ভেগা।
