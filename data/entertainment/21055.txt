
এখনো বিয়ে করেননি কন্ঠশিল্পী কিশোর। এসেছিলেন পন্ডস-নকশা বিয়ে উৎসবে। বিয়ে উৎসবের দর্শনার্থীদের তিনি গেয়ে শোনালেন বেশ কয়েকটি গান। গান শেষে হারমনি মিলনায়তনের মঞ্চ থেকে নেমে তিনি জানালেন বিয়ে উৎসবে আসার অনুভূতির কথা। একটা সময়ে বিয়ে নিয়ে তেমন উৎসাহ ছিল না তাঁর। এই উৎসব এসে সেই উৎসাহ ফিরে এসেছে কি না জানতে চাইলে কিশোর বলেন, ‘উৎসবে আসার পর মনে হচ্ছে, বিয়েটা করা দরকার।’
পন্ডস-নকশা বিয়ে উৎসবে বিকেলে এসেছিলেন তরুণ কণ্ঠশিল্পী রাজীব। আজ থেকে প্রায় ৮ বছর আগে বিয়ে করেছেন তিনি। রাজীব জানান, তাঁর বিয়েটা হয়েছিল মফস্বল শহরে। সেখানে চাইলেও তেমন বড় আয়োজন করা সম্ভব হয়নি। এই উৎসবে এসে বিয়ের সেই দিনের কথা মনে পড়ে গেছে তাঁর।বিয়ে উৎসবের মিলনায়তনে কিশোর গেয়ে শোনান, ‘আকাশ বাতাস সাক্ষী রেখে দিলাম তোমায় মন’, ‘তোরে পুতুলের মতো করে সাজিয়ে’, ‘মেলায় যাইরে’ গানগুলো। রাজীব শোনালেন ‘একলা মানুষ’, ‘কালিয়া সোনা’, ‘ভালো আছি ভালো থেকো’ গানগুলি।এছাড়া বিয়ে উৎসবে ছিল ময়মনসিংহ উদীচীর বিয়ের গীতিনাট্য। গানে গানে বিয়ের আনুষ্ঠানিকতার এই গীতিনাট্য উপভোগ করেছেন দর্শকেরা।প্রথম আলো’র মঙ্গলবারের ক্রোড়পত্র নকশার আয়োজনে ‘পন্ডস-নকশা বিয়ে উৎসব’ সরাসরি সম্প্রচার করছে চ্যানেল টোয়েন্টিফোর।
