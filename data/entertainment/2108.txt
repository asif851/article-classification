
একই নাটকে দুটি ব্যতিক্রমী রূপে দেখা যাবে অভিনেত্রী মৌটুসি বিশ্বাসকে। কখনো খুব লাজুক আর মা-বাবার অনুগত মেয়ে। কখনো স্কুটি নিয়ে শহর দাপিয়ে বেড়ানো দস্যি মেয়ে। দুজনই প্রেম করতে চায় একজন ডাক্তারের সঙ্গে। এভাবেই এগিয়ে চলে নিঝুম রাত্রির গল্প। ঈদুল আজহা উপলক্ষে শহীদুজ্জামান সেলিম তৈরি করছেন একখণ্ডের নাটক নিঝুম রাত্রি। এই নাটকেই দুই রূপে অভিনয় করছেন মৌটুসি বিশ্বাস। তিনি বলেন, ‘দুটো চরিত্রের জন্যই আমাকে অনেক প্রস্তুতি নিতে হয়েছে।’শহীদুজ্জামান সেলিম জানান, রোমান্টিক কমেডি ধাঁচের নাটক নিঝুম রাত্রি। এটি ঈদুল আজহায় এনটিভিতে প্রচারিত হবে।
