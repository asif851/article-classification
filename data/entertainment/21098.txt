



অস্কারে সেরা অভিনেতার পুরস্কার পেয়েছেন গ্যারি ওল্ডম্যান। 
ছবির নাম ‘ডার্কেস্ট আওয়ার’।


এ বছর অস্কারে সেরা অভিনেতার পুরস্কার পেয়েছেন গ্যারি ওল্ডম্যান। ছবির নাম ‘ডার্কেস্ট আওয়ার’। এ বছর দ্বিতীয়বার অস্কারে মনোনয়ন পান তিনি। তাঁর হাতে পুরস্কার তুলে দেন হেলেন মিরেন ও জেন ফন্ডা। গ্যারি ওল্ডম্যানের মায়ের বয়স ৯৯। পুরস্কার হাতে নিয়ে গ্যারি ওল্ডম্যান মাকে উদ্দেশ্য করে বলেন, ‘তোমার সাপোর্ট আর ভালোবাসার জন্য ধন্যবাদ। অপেক্ষা করো, তোমার জন্য এই পুরস্কারটা নিয়ে আসছি।’
৯০তম অ্যাকাডেমি অ্যাওয়ার্ডে সেরা অভিনেতার মনোনয়ন পান টিমোতি শ্যালামে (কল মি বাই ইয়োর নেম), ড্যানিয়েল ডে-লুইস (ফ্যান্টম থ্রেড), ড্যানিয়েল কালুইয়া (গেট আউট) ও ডেনজেল ওয়াশিংটন (রোমান জে. ইসরায়েল, এস্কোয়ার)  যুক্তরাষ্ট্রের লস অ্যাঞ্জেলেসে হলিউড অ্যান্ড হাইল্যান্ড সেন্টারের ডলবি থিয়েটারে বাংলাদেশ সময় আজ ৫ মার্চ ভোরে বসেছে ৯০তম একাডেমি অ্যাওয়ার্ডের আসর। গতবারের মতো এবারের আসরও উপস্থাপনা করছেন জিমি কিমেল। বিশ্বের ২২৫টিরও বেশি দেশে এই আয়োজন এবিসি নেটওয়ার্কের মাধ্যমে সরাসরি সম্প্রচার করা হচ্ছে। বাংলাদেশের দর্শকেরা স্টার মুভিজ চ্যানেলেও অনুষ্ঠানটি সরাসরি দেখতে পারছেন।
 
