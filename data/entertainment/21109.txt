
একটু অবাকই হবেন তথ্যটা জানলে, বলিউডের কিংবদন্তি অমিতাভ আর আমির খান দুজনে কখনো একসঙ্গে একই ছবিতে কাজ করেননি। বলিউডের এই দুই সেরা অভিনেতাকে কখনো একসঙ্গে কাজ দেখতে না পাওয়ার আক্ষেপটা এবার মিটতে চলেছে। তাঁদের এক করার কাজটি করছেন যশরাজ ফিল্মসের সিনেমা ‘থাগ’।জানা গেছে, ১৯৩৯ সালে ফিলিপ মিডোস টেইলরের লেখা ‘কনফেশন অব এ থাগ’ উপন্যাস অবলম্বনে এই সিনেমা তৈরি হচ্ছে। আগামী বছরের শুরুতে ছবির শুটিংয়ের কাজ শুরু হচ্ছে। সিনেমা পরিচালনা করবেন ‘ধুম থ্রি’খ্যাত নির্মাতা বিজয় কৃষ্ণ আচার্য।একসঙ্গে কাজ করা প্রসঙ্গে অমিতাভ বলেন, ‘আমিরের সঙ্গে কাজ করার সুযোগ পেয়ে অনেক সম্মানিত বোধ করছি। যশরাজের সঙ্গে আবারও চুক্তিবদ্ধ হলাম। এই ছবির মাধ্যমে ভিক্টরের সঙ্গেও কাজ করার সুযোগ পাচ্ছি।’ এ বিষয়ে আমির অবশ্য এখনো কিছু বলেননি।প্রসঙ্গত, প্রথমে হৃতিক রোশনকে এই ছবিতে অভিনয়ের প্রস্তাব দেওয়া হয়েছিল। তিনি প্রত্যাখ্যান করেন।সূত্র: ইন্ডিয়ান এক্সপ্রেস। 
