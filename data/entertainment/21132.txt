
আমেরিকান টিভি সিরিজ ‘কোয়ান্টিকো’-র শুটিং করতে গিয়ে আহত হন বলিউড অভিনেত্রী প্রিয়াঙ্কা চোপড়া। বৃহস্পতিবার এ দুর্ঘটনা ঘটলে তখনই তাঁকে হাসপাতালে নিয়ে যাওয়া হয়।
টেলিভিশন চ্যানেল এবিসি-কে প্রিয়াঙ্কার চিকিৎসক জানিয়েছেন, হাসপাতালে প্রিয়াঙ্কা চিকিৎসা নেওয়ার পর বাড়ি ফিরে যেতে পেরেছেন। এখন তিনি বাড়িতেই বিশ্রাম নিচ্ছেন।প্রিয়াঙ্কার ঘনিষ্ঠ সূত্রের বরাত দিয়ে এন্টারটেইনমেন্ট টুনাইট লিখেছে, নিউইয়র্কে ‘কোয়ান্টিকো’-র শুটিং চলাকালে দুর্ঘটনা ঘটে। পা পিছলে পড়ে গিয়ে মাথায় আঘাত পেয়েছেন প্রিয়াঙ্কা। খুব বেশি আহত হননি ৩৪ বছর বয়সী এই বিশ্ব সুন্দরী। সপ্তাহ শেষ হলে আবার কাজে ফিরবেন তিনি। এবিসি চ্যানেলে প্রচারিত হয় প্রিয়াঙ্কা অভিনীত ‘কোয়ান্টিকো’ সিরিজটি।এন্টারটেইনমেন্ট টুনাইট
