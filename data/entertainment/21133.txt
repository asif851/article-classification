
রক অ্যান্ড রিদম...অনুষ্ঠানে আমি ও আমার বোন জুলি গান করব। এখানে আমার নতুন অ্যালবাম থেকে দুটি গান করার ইচ্ছা আছে। সঙ্গে থাকবে গানগুলোর পেছনের গল্প।বালাম-জুলি যেমন...আমরা দুই ভাইবোন যখন কোনো অনুষ্ঠানে গান করি, তখন মনে হয় ঘরোয়া পরিবেশে আছি। পুরো ব্যাপারটি নিজেদের মধ্যে অন্য রকম ভালো লাগার জন্ম দেয়।বালাম যখন শ্রোতা...শিল্পীর নাম দেখে কখনো গান শুনি না। যে গানের সুর, কথা এবং সংগীতায়োজন আমার মনকে নাড়া দেয়, সেসব গানই শুনি। সেটা হতে পারে যেকোনো দেশের কিংবা যেকোনো ভাষার।নতুনদের গান...বিভিন্ন রিয়েলিটি শো দেখে মনে হয়, চমৎকার কণ্ঠের অনেক শিল্পী আমাদের দেশে আছে। কিন্তু পরে যখন অ্যালবাম কিংবা অন্য কোথাও তাদের গান শুনি, তখন বেশির ভাগ শিল্পীর গান একই রকম মনে হয়। কোনো বৈচিত্র্য নেই।নির্মাণের পথে...ভুবন অ্যালবামের কাজ করার সময় ভিডিও সম্পাদনার বিষয়টি আয়ত্ত করি। শুধু তা-ই নয়, ভিডিও নির্মাণের সামগ্রীগুলোও সংগ্রহ করি। এখন নিজেই নিজের মিউজিক ভিডিও নির্মাণের কাজ করছি। যখনই সময় পাচ্ছি, শুটিং করছি। শিগগিরই ভুবন অ্যালবামের একটি গানের মিউজিক ভিডিও দর্শক টেলিভিশনে দেখতে পাবেন।এখন যা করছি ...মাঝে অ্যালবামের কাজের জন্য অন্য কাজ থেকে নিজেকে দূরে সরিয়ে রেখেছিলাম। এখন আবার পুরোদমে কাজ শুরু করেছি। নতুন একটি মিশ্র অ্যালবামের কাজ করছি। চলছে চলচ্চিত্রের গানের কাজও। সঙ্গে আছে দেশে এবং দেশের বাইরের বিভিন্ন স্টেজ শোর ব্যস্ততাও।
