
অরণ্য ব্যান্ডের ভালোবাসা ডটকম অ্যালবামটি বেরিয়েছে মাস দুয়েক আগে। এবার ভালোবাসা দিবস উপলক্ষে অ্যালবামের শিরোনাম গান ‘ভালোবাসা ডটকম’ নিয়ে তৈরি হলো মিউজিক ভিডিও।অরণ্যর সদস্য দীপ্ত জানান, এফএম রেডিও, অনলাইন আর ফেসবুকে ‘ভালোবাসা ডটকম’ গানটি এরই মধ্যে বেশ জনপ্রিয় হয়েছে। গানটিতে একজন বিশ্ববিদ্যালয়পড়ুয়া ছেলের প্রতিদিনের চাওয়া-পাওয়া আর হাসি-কান্নার গল্প বলা হয়েছে। মিউজিক ভিডিওটির শুটিং হয়েছে জাহাঙ্গীরনগর বিশ্ববিদ্যালয় আর ঢাকার কয়েকটি স্থানে। ভালোবাসা দিবসে গানটি বিভিন্ন টিভি চ্যানেল আর অনলাইনে দেখা যাবে।‘ভালোবাসা ডটকম’ মিউজিক ভিডিওটি পরিচালনা করেছেন সায়েম জয় ও কৃষ্ণেন্দু চট্টোপাধ্যায়।
