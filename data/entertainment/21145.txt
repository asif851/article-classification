
প্রেম-বিরহের গল্প নিয়ে নতুন ছবি বানাচ্ছেন বলিউডের পরিচালক করণ জোহর। আর এ ছবিতে অভিনয় করছেন বলিউডের দুই জনপ্রিয় অভিনেত্রী ঐশ্বরিয়া রাই বচ্চন আর এ প্রজন্মের তারকা আনুশকা শর্মা। ছবির নাম ‘এ দিল হে মুশকিল’। খবর আইএএনএসের।করণ জোহরের এ ছবিতে ঐশ্বরিয়াকে সচরাচর যেমন চরিত্রে অভিনয় করতে দেখা যায় তার চেয়ে খানিক ভিন্ন রূপেই দেখতে পাবেন ভক্ত-দর্শকেরা—এ দাবি স্বয়ং আনুশকার। ঐশ্বরিয়া ছাড়াও এ ছবিতে থাকছেন রণবীর কাপুর।ছবি প্রসঙ্গে আনুশকা বলেন, আমি করণ জোহরের ছবি দেখে বড় হয়েছি। এখন রণবীরকে সঙ্গে নিয়ে আমি করণের ছবিতে অভিনয় করতে পারছি, যা আমার জন্য দারুণ ব্যাপার। এ ছবিতে খুবই ভিন্নমাত্রিক এক চরিত্রে অভিনয় করছেন ঐশ্বরিয়া রাই। এ ছবিতে তিনি অভিনয় করছেন বলে আমারও খুব ভালো লাগছে।’ ছবিটির শুটিং হয়েছে দিল্লি, নিউইয়র্ক, লন্ডন, প্যারিসের মতো জায়গায়।এই ছবি মুক্তি পাবে ২০১৬ সালের ৩ জুন।
