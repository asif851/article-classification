
‘দাবাং-কন্যা’ সোনাক্ষী সিনহা এবার জায়গা করে নিচ্ছেন গিনেস ওয়ার্ল্ড রেকর্ডসে। তা-ও এক অভিনব কাজ করে। ৮ মার্চ আন্তর্জাতিক নারী দিবস উপলক্ষে সর্বাধিকসংখ্যক নারী একসঙ্গে তাঁদের হাতের নখ রাঙাবেন। তাঁদের মধ্যে বলিউড অভিনেত্রী সোনাক্ষীও থাকবেন। পোল্যান্ডভিত্তিক একটি প্রসাধনী প্রস্তুতকারী প্রতিষ্ঠান নারী দিবসে এই আয়োজনের পরিকল্পনা করেছে।গিনেস ওয়ার্ল্ড রেকর্ডসে নিজের নাম উঠতে যাচ্ছে বলে দারুণ উচ্ছ্বসিত এই তারকা। সোনাক্ষী বলেন, ‘ছোটবেলায় শুনতাম অমুক এই রেকর্ড করেছেন, তমুক সেই রেকর্ড ভেঙেছেন। গিনেস ওয়ার্ল্ড রেকর্ডসে নিজের নামে কোনো রেকর্ড গড়তে পারাটা ভীষণ সম্মানের বিষয়। আগে কোনো দিন কল্পনাও করিনি যে আমার নামও একদিন এই বিশ্ব রেকর্ডে অন্তর্ভুক্ত হবে।’এখন এই কার্যক্রমের জন্য অধীর অপেক্ষায় বসে আছেন বলে জানান সোনাক্ষী।
