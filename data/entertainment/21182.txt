
২০১৬ সালে যুক্তরাজ্যভিত্তিক সাপ্তাহিক ‘ইস্টার্ন আই’য়ের জরিপে ‘এশিয়ার সেরা আবেদনময়ী নারী’র তালিকায় প্রিয়াঙ্কা চোপড়াকে হারিয়ে ১ নম্বর স্থান দখল করেন দীপিকা পাড়ুকোন। এ তালিকায় চারবার শীর্ষ স্থানে ছিলেন প্রিয়াঙ্কা।দীপিকা আবেদনময়ীর তালিকায় শীর্ষ স্থান দখল করলেও সামাজিক যোগাযোগমাধ্যমে এত দিন রানির আসনে ছিলেন প্রিয়াঙ্কা। এবার সে তালিকা থেকেও প্রিয়াঙ্কাকে হটিয়ে দিলেন ‘রানি পদ্মাবতী’ দীপিকা পাড়ুকোন।
ফেসবুক, টুইটার ও ইনস্টাগ্রাম—তিন মাধ্যমেই প্রিয়াঙ্কাকে পেছনে ফেলেছেন দীপিকা। প্রিয়াঙ্কার ফেসবুক পেজের লাইক সংখ্যা ৩ কোটি ২৯ লাখ ৭১ হাজার ৪৪০, সেখানে দীপিকার ফেসবুক পেজের লাইকসংখ্যা ৩ কোটি ৪১ লাখ ৩৭ হাজার ৩৯। একইভাবে টুইটার ও ইনস্টাগ্রামেও এগিয়ে গেছেন দীপিকা। টুইটার ও ইনস্টাগ্রামে দীপিকার ফলোয়ার যথাক্রমে ২ কোটি ১১ লাখ ও ২ কোটি। প্রিয়াঙ্কার টুইটার ও ইনস্টাগ্রামে ফলোয়ার সংখ্যা ২ কোটি ও ১ কোটি ৯৮ লাখ। পরিষ্কারভাবে প্রিয়াঙ্কাকে পেছনে ফেলে এগিয়ে চলছেন দীপিকা। বেশ কিছুদিন ধরেই তাঁদের মধ্যে চলছে এই ঠান্ডা লড়াই।
এ বছরের মাঝামাঝি ভারতের জনপ্রিয় পুরুষ ম্যাগাজিন ‘ম্যাক্সিম’-এর জরিপে প্রিয়াঙ্কা চোপড়ার সঙ্গে নাম ওঠে দীপিকার। সেই লড়াইয়ে প্রিয়াঙ্কাকে হারিয়ে শীর্ষ স্থান দখল করেন দীপিকা। জরিপে বিপুলসংখ্যক ভোট পেয়ে ‘দ্য হটেস্ট উইমেন অব দ্য ইয়ার’ খেতাব লাভ করেন দীপিকা।বলিউডের গণ্ডি পেরিয়ে হলিউডেও চলছে এ দুই নায়িকার লড়াই। প্রিয়াঙ্কা ২০১৫ সালে মার্কিন টিভি সিরিয়াল ‘কোয়ান্টিকো’-তে অভিনয় দক্ষতা দেখিয়ে পশ্চিমা গণমাধ্যমে বেশ আলোড়ন তৈরি করেছিলেন। কিন্তু প্রিয়াঙ্কার প্রথম হলিউড ছবি ‘বেওয়াচ’ বক্স অফিসে মুখ থুবড়ে পড়ে। অন্যদিকে ভিন ডিজেলের সঙ্গে দীপিকার প্রথম হলিউড ছবি ‘ট্রিপল এক্স: রিটার্ন অব জেন্ডার কেইজ’ বেশ আলোচিত।ফিল্মিবিট, বলিউড লাইফ, ইন্ডিয়া টুডে
