
সাবেক স্ত্রী সুজানের দাবি মেনে নিয়েছেন বলিউড তারকা হৃতিক রোশন। বিবাহবিচ্ছেদের ক্ষতিপূরণ বাবদ সুজানেকে ৩৮০ কোটি রুপি দিচ্ছেন তিনি।সুজানের সঙ্গে ১৬ বছরের বৈবাহিক জীবনের ইতি টানছেন হৃতিক। এ বছরের এপ্রিল মাসে হৃতিক ও সুজানে পারস্পরিক সমঝোতার ভিত্তিতে বিবাহবিচ্ছেদের জন্য আবেদন করেন মুম্বাইয়ের বান্দ্রার পারিবারিক আদালতে। আগামী ৩০ অক্টোবর এই বিবাহবিচ্ছেদ মামলার শুনানির দিন ধার্য করা হয়। কিন্তু তার আগেই সুজানে ও হৃতিক পারস্পরিক বোঝাপড়ার মাধ্যমে নিজেদের সমস্যা মিটিয়ে ফেলেছেন। সমঝোতা অনুযায়ী এই দম্পতির দুই শিশুসন্তান হৃহান ও হৃদান থাকবে সুজানের কাছেই। তবে হৃতিক তাদের সঙ্গে দেখা করতে পারবেন।
