
বাজারে আসছে সংগীতশিল্পী কুমার বিশ্বজিতের দ্বৈত গানের অ্যালবাম সারাংশে তুমি। অ্যালবামটি প্রকাশ উপলক্ষে আজ বৃহস্পতিবার ঢাকার বঙ্গবন্ধু আন্তর্জাতিক সম্মেলন কেন্দ্রে জমকালো এক অনুষ্ঠানের আয়োজন করা হয়েছে। কথা হলো তাঁর সঙ্গেতিনবারে অ্যালবামের নাম চূড়ান্ত করলেন?শুরুতে অ্যালবামের নাম রেখেছিলাম বসন্তের বন্যা। এটা ছিল আমাদের পছন্দ। এরপর ভাবলাম, অ্যালবামের সঙ্গে দর্শকদের যুক্ত করি। দারুণ সাড়াও পাই। সেখান থেকে প্রেমান্ত নামটা চূড়ান্ত করি। সংগীতাঙ্গনে তো আমার অনেক সুহৃদ আছেন, যাঁদের বাংলা ভাষায় ভালো দখল রয়েছে। তাঁরা বললেন, ‘প্রেমান্ত’ মানে তো প্রেমের অন্ত। কিন্তু অ্যালবামের গানগুলো তো বিচ্ছেদের নয়। সব কটিই ভালোবাসার। এরপর সবাই মিলে সারাংশে তুমি নামটি চূড়ান্ত করি। এটিও কিন্তু দর্শকের কাছ থেকে নেওয়া নাম। এই নামটি যিনি দিয়েছেন, তাঁর জন্য আজকের অনুষ্ঠানে চমক থাকছে।‘সারাংশে তুমি’ অ্যালবামের গানের বিশেষত্ব কী?
বিশেষত্ব আসলে তেমন কিছুই না। গান তো গানই। যেহেতু আমি ভালোবাসা দিবসে অ্যালবামটি প্রকাশ করছি, সেই হিসেবে আমি চেয়েছি প্রেমিক-প্রেমিকার ব্যাপারটি মাথায় রাখতে। সব বয়সী প্রেমিক মানুষের জন্য আমার এই গান। দুষ্টুমি, খুনসুটি, বিরহ, পুনর্মিলনের ব্যাপারগুলো দারুণভাবে তুলে ধরা হয়েছে। সব গান শুনলে একটা চলচ্চিত্র মনে হবে।আজকের অনুষ্ঠানে কী চমক থাকছে?আজকের অনুষ্ঠানে নতুন অ্যালবামের সব গান গাইব, পাশাপাশি শ্রোতাপ্রিয় গানগুলোও গাইব। এ ছাড়া উপস্থিত দর্শকেরা নতুন দুটি গানের ভিডিও প্রথম দেখতে পাবেন আজ।সাক্ষাৎকার: মনজুর কাদের
