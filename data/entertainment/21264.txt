
সাম্প্রতিক এক জরিপে মার্কিন মুলুকের সবচেয়ে বাজে প্রতিবেশী নির্বাচিত হয়েছেন দেশটির টিভি ব্যক্তিত্ব ও অভিনেত্রী কিম কার্দাশিয়ান ও তাঁর সঙ্গী সংগীতশিল্পী কেনি ওয়েস্ট। এ জরিপে অংশগ্রহণকারী মার্কিন নাগরিকদের বড় একটি অংশ কিম ও কেনির প্রতিবেশী হতে চান না বলেই স্পষ্ট জানিয়েছেন।সম্প্রতি যুক্তরাষ্ট্রের জিলো নামের একটি রিয়েল এস্টেট ওয়েবসাইট এ জরিপ পরিচালনা করে। জরিপে সবচেয়ে বেশি ভোট পড়েছে কিম ও কেনির নামে। ২৫ শতাংশ ভোট পেয়ে সবচেয়ে বাজে প্রতিবেশী নির্বাচিত হয়েছেন তাঁরা। সম্প্রতি এক খবরে এ তথ্য জানিয়েছে রাডার অনলাইন।১৮ শতাংশ ভোট পেয়ে ‘হেয়ার কামস হানি বু বু’ টিভি সিরিজের অভিনয়শিল্পীরা দ্বিতীয় স্থানে রয়েছেন। এর পরেই আছে কানাডীয় পপ গায়ক জাস্টিন বিবারের নাম। তিনি পেয়েছেন ১৬ শতাংশ ভোট। মার্কিন গায়িকা ও অভিনেত্রী মাইলি সাইরাসও পেয়েছেন ১৬ শতাংশ ভোট।৪ শতাংশ ভোট পাওয়ায় পঞ্চম অবস্থানে ঠাঁই পেয়েছে বিতর্কিত মার্কিন পপ গায়িকা লেডি গাগার নাম। তালিকায় ঠাঁই পাওয়া অন্যদের মধ্যে রয়েছেন মার্কিন বেসবল খেলোয়াড় অ্যালেক্স রডরিজ এবং বাস্কেটবল খেলোয়াড় লেবর্ন জেমস।        
