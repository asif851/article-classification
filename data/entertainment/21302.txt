
সাংসদ নাট্যোৎসবের আজ শেষ দিন। আজ ২৩ ডিসেম্বর উৎ​সবের শেষ দিনে সাভারের এনাম মেডিকেল কলেজ মিলনায়তনে দেখানো হবে থিয়েটার আর্ট ইউনিটের নাটক ‘কোর্টমার্শাল’।উৎসবের সমাপনী অনুষ্ঠানে প্রধান অতিথি হিসেবে উপস্থিত থাকবেন ঢাকা বিশ্ববিদ্যালয়ের উপাচার্য আ. আ. ম. স. আরেফিন সিদ্দিক। বিশেষ অতিথি থাকবেন জাহাঙ্গীরনগর বিশ্ববিদ্যালয় উপাচার্য ফারজানা ইসলাম। শিল্পকলা একাডেমীর মহাপরিচালক লিয়াকত আলীর সভাপতিত্বে আরও উপস্থিত থাকবেন নাট্যজন রামেন্দু মজুমদার ও ঢাকার জেলা প্রশাসক তোফাজ্জল হোসেন মিয়া।এ উৎ​সব আয়োজনে ও পরিকল্পনায় ছিল বাংলাদেশ গ্রুপ থিয়েটার ফেডারেশন। আর এ উৎ​সবের উদ্যোগে ছিলেন সাংসদ মো. এনামুর রহমান।
