
মারিয়া নূর।এবিসি রেডিওর কথাবন্ধু।উপস্থাপনা করছেন টিভির অনুষ্ঠান। বিশ্বকাপ ফুটবল উপলক্ষে চ্যানেল টোয়েন্টিফোরে প্রচারিত হচ্ছে ‘আল্টিমেট ওয়ার্ল্ডকাপ’। এই অনুষ্ঠানের অন্যতম উপস্থাপক তিনি।‘আল্টিমেট ওয়ার্ল্ডকাপ’ নিয়ে কিছু বলুন।খুব ভালো লাগা থেকে অনুষ্ঠানটি উপস্থাপনা করছি। এর আগে ক্রিকেট নিয়েও অনুষ্ঠান উপস্থাপনা করেছি। আমার মনে হচ্ছে, ক্রিকেটের চেয়ে ফুটবলভক্তরা অনেক ক্রেজি। তাই উপস্থাপনা করার সময় অনেক সচেতন থাকতে হয়।আজ বিশ্বকাপ ফুটবলের প্রথম সেমিফাইনাল খেলা। আপনি কোন দেশকে সমর্থন করবেন?আমি ভালো ফুটবল খেলার ভক্ত। এবার বিশ্বকাপ ফুটবলের শুরু থেকে আমি চেয়েছি, লাতিন আমেরিকা আর ইউরোপের দুটি দেশের মধ্যে যেন ফাইনাল খেলা হয়। আজ যে দেশ ভালো খেলবে, সেই দেশকেই সমর্থন করব।আপনি কোন দেশের সমর্থক, সেটা কিন্তু বললেন না।ওই যে বললাম, আমি ভালো খেলার পক্ষে। তবে খেলোয়াড়দের মধ্যে আমি মেসির ভক্ত। তাই বলে আমি কিন্তু আর্জেন্টিনার সমর্থক নই।ঢাকার মাঠে গিয়ে ফুটবল খেলা কখনো দেখেছেন?মাঠে গিয়ে ফুটবল খেলা দেখা হয়নি। তবে পত্রিকায় খেলার পাতা থেকে দেশের ফুটবল খেলা সম্পর্কে ধারণা নিই। এ ছাড়া টিভিতে ফুটবল লিগের খেলা মাঝেমধ্যে দেখা হয়। বাংলাদেশের দলগুলোর মধ্যে মোহামেডান আমার প্রিয় দল।আপনি তো ভ্রমণবিষয়ক অনুষ্ঠানও উপস্থাপনা করছেন।ভ্রমণ করতে আমার খুব ভালো লাগে। সেই আগ্রহ থেকে থেকেই ভ্রমণবিষয়ক অনুষ্ঠানের সঙ্গে যুক্ত হওয়া। চ্যানেল নাইনে আমার উপস্থাপনায় এখন দেখানো হচ্ছে ‘ট্রাভেলারস স্টোরি’।আপনার পছন্দের জায়গা কোনটি?বাংলাদেশে বান্দরবান। সুযোগ পেলেই বারবার বান্দরবান যেতে চাই। আর দেশের বাইরে এখন পর্যন্ত ব্যাংকক খুব ভালো লেগেছে। একসঙ্গে কেনাকাটা, বেড়ানো আর চমৎকার কিছু জায়গার সঙ্গে পরিচিত হওয়া যায়।পড়াশোনার খবর কী?সিটি কলেজ থেকে হিসাববিজ্ঞান বিষয়ে স্নাতক ও স্নাতকোত্তর করেছি। এ ছাড়া শান্ত-মারিয়াম বিশ্ববিদ্যালয় থেকে ফ্যাশন ডিজাইনিংয়ে ডিপ্লোমা করেছি।বিনোদন প্রতিবেদক
