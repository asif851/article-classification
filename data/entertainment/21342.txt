
‘শাহেনশা’ তারকা অমিতাভ বচ্চনের নাতনি নব্য নাবেলি আর ‘বলিউড বাদশাহ’ শাহরুখ খানের ছেলে আরিয়ান খান লন্ডনের সেভেন ওকস স্কুলে পড়ালেখা করছে। প্রবাসে একই স্কুলে পড়তে গিয়ে দারুণ বন্ধুত্বপূর্ণ সম্পর্ক গড়ে উঠেছে আরিয়ান ও নব্যর মধ্যে। যুক্তরাজ্যের বিভিন্ন জায়গায় প্রায়ই একসঙ্গে ঘুরে বেড়াতে দেখা গেছে বলিউডের চলচ্চিত্র পরিবারের এ দুই সন্তানকে। সম্প্রতি আরিয়ানকে জড়িয়ে ধরে নব্যর হাস্যোজ্জ্বল ছবি সামাজিক যোগাযোগ রক্ষার ওয়েবসাইটে প্রকাশিত হওয়ার পর হইচই পড়ে গেছে। গুঞ্জন উঠেছে, আরিয়ান-নব্যর সম্পর্ক আর বন্ধুত্বের মধ্যে সীমাবদ্ধ নেই, অভিসারে মেতেছে তারা।গত বছর লন্ডনের সেভেন ওকস স্কুলে ভর্তি হয় শাহরুখপুত্র আরিয়ান। অমিতাভের মেয়ে শ্বেতা বচ্চনের বড় মেয়ে নব্য নাবেলিও একই স্কুলে ভর্তি হয়েছে। লেখাপড়ার জন্য যুক্তরাজ্যেই স্থায়ীভাবে থাকতে হচ্ছে আরিয়ান ও নব্যকে। সম্প্রতি এক খবরে এ তথ্য জানিয়েছে ‘মিড-ডে’ ডটকম।আরিয়ান-নব্যর সখ্য নিয়ে ঘনিষ্ঠ একটি সূত্রের দাবি, প্রায়ই স্কুলের বন্ধুবান্ধবদের নিয়ে যুক্তরাজ্যের বিভিন্ন জায়গায় ঘুরে বেড়াতে দেখা যায় আরিয়ান ও নব্যকে। ঘুরে বেড়ানোর সময় বরাবরই তারা একে অন্যের কাছাকাছি থাকে। দল বেঁধে অনেক ছবিও তারা তুলেছে। প্রকাশিত কয়েকটি ছবিতে এক সঙ্গেই দেখা গেছে এ দুজনকে। এবার দলগতভাবে নয়, আরিয়ানকে জড়িয়ে ধরে ছবি তুলেছে নব্য। ছবিটিতে তাঁদের সখ্যের বিষয়টি স্পষ্ট ফুটে উঠেছে।সারা বিশ্বের তরুণীদের হূদয়ে ঝড় তোলার খ্যাতি রয়েছে বলিউডের অভিনেতা শাহরুখ খানের। শাহরুখের চেহারার সঙ্গে অদ্ভুত সাদৃশ্য রয়েছে ১৬ বছরের কিশোর আরিয়ানের। তরুণীরা তার প্রতি ফিদা হতেই পারে। গত মার্চে আরিয়ানকে নিয়ে টুইটারে পোস্ট করা একটি ছবি হইচই ফেলে দেয়। ছবিটিতে দেখা যায়, অজ্ঞাত দুই তরুণী একসঙ্গে দুই পাশ থেকে আরিয়ানকে চুমু খাচ্ছে। জয়নব আবদুল্লাহি নামের এক ব্যক্তির টুইটার আইডি থেকে ছবিটি পোস্ট করা হয়। ছবির বিবরণে আরিয়ানকে নারীদের কাঙ্ক্ষিত পুরুষ হিসেবেও আখ্যায়িত করা হয়। বলা হয়, ‘দ্য লেডিস ম্যান’।
সৎ ও বিশ্বস্ত স্বামী হিসেবে শাহরুখের সুনাম রয়েছে। সারা বিশ্বে এই হার্টথ্রব অভিনেতার অগণিত নারী ভক্ত রয়েছে। তাদের সঙ্গে শাহরুখ কোনো ধরনের সম্পর্কে জড়িয়েছেন বলে কেউ দাবি করেননি। কিন্তু নিজের সন্তান, বিশেষ করে আরিয়ানের ব্যাপারে শাহরুখ বেশ উদ্বিগ্ন। এ নিয়ে তাঁকে টুইটারে বেশ কয়েকবার উদ্বেগ প্রকাশ করতেও দেখা গেছে।
