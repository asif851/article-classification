
চীন ও ভারতের যৌথ প্রযোজনার ছবি ‘কুংফু ইয়োগা’র প্রোমো সম্প্রতি মুক্তি পেয়েছে। এই ছবিতে অভিনয় করেছেন আন্তর্জাতিক তারকা জ্যাকি চ্যান। সোমবার তিনি ছবির প্রচারের জন্য ভারত এসেছেন। আর এই সফরে তিনি ভারতের জনপ্রিয় কমেডি অনুষ্ঠান ‘কপিল সর্মা শো ’-এ হাজির হবেন। 
অনুষ্ঠানের উপস্থাপক কপিল শর্মা সামাজিক যোগাযোগ মাধ্যমে এই সংবাদটি প্রকাশ করেন। খুদে ব্লগিং সাইট টুইটারে কপিল লিখেছেন, ‘হে ইশ্বর! জ্যাকি চ্যান আসছেন কপিল সর্মা শো ’।তিনি আরেকটি টুইটে ‘কুংফু ইয়োগা’ ছবির আরেক অভিনেতা সনু সুডকে ধন্যবাদ জানিয়ে লিখেছেন, ‘আমার স্বপ্ন সত্যি হলো। ধন্যবাদ সনু...জ্যাকি চ্যান স্যারকে আমার অনুষ্ঠানে নিয়ে আসার জন্য তোমাকে অসংখ্য ধন্যবাদ। তোমার জন্য শুভ কামনা ও ভালোবাসা সবসময়।’ এদিকে জ্যাকি চ্যান ভারতে আসার পর নিজে থেকেই ভারতের মহাতারকা সালমান খানের সঙ্গে দেখা করার ইচ্ছা প্রকাশ করেন। তাঁর সে ইচ্ছা পূরণও হয়েছে। দুই দেশের দুই মহাতারকার সাক্ষাৎ​টি বেশ প্রাণবন্ত ছিল বলেই তাঁদের ছবি দেখে মনে হলো। ছবিতে তাঁরা ইউনিসেফের মাসকট নিয়ে পোজ দিয়েছেন। দ্য ইন্ডিয়ান এক্সপ্রেস।
