
বাংলাদেশের খেলা মানে মাঠে তাঁদের সরব উপস্থিতি। হইহুল্লোড় আর চিৎকারে মাতিয়ে রাখেন গ্যালারি। ক্রিকেট নিয়ে আয়োজিত অনুষ্ঠানেও দেখা যায় তাঁদের। আজ এশিয়া কাপের ফাইনাল নিয়ে কী ভাবছেন তাঁরা? দিনটা কি বাংলাদেশের হবে?
হিল্লোল, অভিনেতাআমার কাছে মনে হয়, আমি খেলা দেখতে মাঠে না গেলে বাংলাদেশ জিতে যায়। এ কারণে আজ আমি খেলা দেখতে যাব না। আর টিকিটও পাইনি। তবে সবাই মিলে খেলা দেখার ব্যবস্থা করেছি। এরই মধ্যে সব আয়োজন শেষ। আর দলের ব্যাপারে আমার বক্তব্য হলো, মাথা ঠান্ডা রেখে খেলতে হবে। তা হলেই জিতে যাবে। মন থেকে চাই, বাংলাদেশ জিতুক।মারিয়া নূর, উপস্থাপক
পাকিস্তানের বিরুদ্ধে বাংলাদেশ যেভাবে খেলেছে, সেভাবে যদি খেলে, তা হলে আজ বাংলাদেশ জিতে যাবে। তবে খেয়াল রাখতে হবে, ক্যাচ মিস এবং ফিল্ডিংয়ে যেন ঘাটতি না থাকে। একই সঙ্গে বোলিং ও ব্যাটিংয়ে সমন্বয় থাকতে হবে। আর আমার বেলায় যেটা হয়, তা হলো ‘ব্ল্যাক ইজ লাকি’। আমি বাংলাদেশের খেলার দিন কালো পোশাক পরে বের হলে বাংলাদেশ জিতে যায়। অনেকেই বলে, আজ কি শোকের দিন নাকি যে তুমি কালো পরে বেরিয়েছ? আমি বলি আজ বাংলাদেশ জিতবে এবং দিন শেষে তা–ই হয়। শুধু আজ পরব বলে আমি গতকাল একটা কালো শার্ট কিনেছি। সেটা পরেই আজ ক্রিকেট-ম্যানিয়া অনুষ্ঠান করব।ইশিকা খান, মডেল ও অভিনয়শিল্পীভারত টি-টোয়েন্টিতে এক নম্বর দল। তবে টসে জিতে আমরা যদি ভারতকে ব্যাটিংয়ে পাঠিয়ে দিই এবং টার্গেট রান নিয়ে খেলি, তা হলে জিতে যাব। কারণ, ভারতকে টার্গেট দিলে জেতা কঠিন হবে। তাই সবার আগে টসে জিততে হবে। আর আমি যদি খেলা দেখতে মাঠে গিয়ে বাংলাদেশের ড্রেসিংরুমে হাতের ডান দিকের একটা নির্দিষ্ট সারিতে বসতে পারি, তা হলে বাংলাদেশ জিতে যাবে। সর্বশেষ পাকিস্তানসহ বেশ কয়েকটি ম্যাচে এমনটা হয়েছে। তাই আজ চেষ্টা করব ওই সারিতে বসার। মনেপ্রাণে চাই বাংলাদেশ আজ বিজয়ী হোক।মৌসুমী হামিদ, অভিনয়শিল্পীগত শুক্রবার রাতে আমি স্বপ্ন দেখেছি, বাংলাদেশ জিতেছে এবং আমি টাইগার মিলনের বড় পতাকাটা নিয়ে সারা মাঠ দৌড়ে বেড়াচ্ছি। এই স্বপ্নটা দেখেই ভালো লেগেছে। আর আমার বেলায় যেটা ঘটে তা হলো, আমি মনোযোগ দিয়ে খেলা দেখলেই বাংলাদেশ জিতে যায়। এটা মাঠে হোক আর টিভিতেই হোক। এমন ঘটনা অহরহ ঘটেছে। আমার আফসোস হলো, এবার ফাইনাল ম্যাচটা মাঠে বসে দেখতে পারব না। একটা ধারাবাহিকে শুটিংয়ের জন্য ঢাকার বাইরে আছি। খুব কষ্ট হচ্ছে। কিন্তু আমার মন বলছে আজ বাংলাদেশ জিতে যাবে।শ্রাবণ্য তৌহিদা, উপস্থাপকবাংলাদেশ অবশ্যই জিতবে। আমার আড়াই বছরের ক্রিকেট নিয়ে অনুষ্ঠান করার অভিজ্ঞতা থেকে বলতে পারি, বাংলাদেশের এখন ভারতকে হারানোর সামর্থ্য আছে। আর আমার বেলায় যেটা ঘটে তা হলো, আমি যদি কোনো ম্যাচ নিয়ে বাজি ধরি, তার উল্টোটা হয়। কিন্তু বাংলাদেশ নিয়ে আমি কোনো বাজিই ধরব না। শুধু প্রার্থনা করব, মাশরাফি, সাকিব, তামিম, মুশফিক ও সাব্বিররা যেন জ্বলে ওঠে এবং নিজের সেরাটা খেলতে পারে।গ্রন্থনা: হাবিবুল্লাহ সিদ্দিক
