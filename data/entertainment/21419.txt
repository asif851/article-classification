
একজন পরিচালক, আরেকজন অভিনেত্রী। বাস্তব জীবনে দুজন স্বামী-স্ত্রী। কিন্তু নাটকে অভিনয় করলেন প্রতিবেশী হিসেবে। নাটকের নামটাও তাই ‘প্রিয় প্রতিবেশী’। বলছি সুবর্ণা মুস্তাফা ও বদরুল আনাম সৌদের কথা। বাস্তবের স্বামী-স্ত্রীকে নাটকে দেখা যাবে প্রতিবেশী হিসেবে। নাটকটির গল্প নিয়ে সৌদ বললেন, ‘নাটকের গল্পটি গতানুগতিক। তবে আমি আর সুবর্ণা একসঙ্গে অনেক দিন পরে কাজ করলাম। আমি তো ক্যামেরার পেছনের মানুষ। সামনে কেমন করলাম ঠিক বুঝতে পারছি না।’ মাসুম শাহরিয়ারের রচনায় নাটকটি পিরচালনা করেছেন গোলাম মুক্তাদির। এতে আরও অভিনয় করেছেন জাহিদ হাসান শোভন, ওয়াহিদা মল্লিক জলি প্রমুখ।‘প্রিয় প্রতিবেশী’ নাটকের শুটিং হয়েছে ঈদুল আজহার আগে। আর প্রচার হবে আজ রাত ১১টা ২০ মিনিটে। আরটিভির বিরতিহীন ক্যাটাগরিতে প্রচার হবে এটি।
