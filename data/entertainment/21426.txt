
ক্যাটরিনা কাইফ অনেক দিন ধরেই তাঁর ছোট বোন ইসাবেলকে বলিউডে আনার চেষ্টা করছেন। পরিচালক ও প্রযোজকদের সঙ্গে বোনকে পরিচয় করানোর জন্য ইদানীং তাঁকে সব জায়গায় নিয়ে যাচ্ছেন তিনি। কিন্তু কোনো প্রযোজকই বুঝি ইসাবেলকে নিয়ে কাজ করতে আগ্রহ দেখাননি। এবার তাই নিজেই প্রযোজকের খাতায় নাম লেখানোর সিদ্ধান্ত নিয়েছেন ক্যাট। ক্যাটরিনা ঠিক করেছেন, তাঁর প্রযোজিত প্রথম ছবিতে নায়িকা বানাবেন ইসাবেলকে।ইসাবেল যুক্তরাজ্যে টুকটাক মডেলিং করেছেন। ২০১৪ সালে কানাডিয়ান একটি ছবিতে অভিনয়ও করেছিলেন। সেই ছবির সহপ্রযোজক ছিলেন ক্যাটরিনার সাবেক প্রেমিক সালমান খান।বেশ কিছুদিন আগে এক সাক্ষাৎকারে ক্যাটরিনা প্রযোজনায় আসার ইচ্ছা প্রকাশ করেছিলেন। কিন্তু এর মাধ্যমে যে তিনি বোনকে বলিউডে আনার পরিকল্পনা করছেন, সেটা তখন প্রকাশ করেননি।ক্যাটরিনার আগে আনুশকা শর্মা, প্রিয়াঙ্কা চোপড়া, দিয়া মির্জা, লারা দত্ত, শিল্পা শেঠিসহ অনেক অভিনেত্রীই ছবি প্রযোজনা করেছেন। মুম্বাই মিরর
