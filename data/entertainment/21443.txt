
বলিউডের নায়িকাদের আজকাল যেন শুধু অভিনয় করে মন ভরছে না, সম্ভবত এ কারণেই একে একে গায়িকা হিসেবে নাম লেখাচ্ছেন সবাই। শ্রদ্ধা কাপুর, আলিয়া ভাট, সোনাক্ষী সিনহার পর এবার গায়িকা হিসেবে নাম লেখালেন জ্যাকুলিন ফার্নান্দেজ।এর আগে একটি গানের মিউজিক ভিডিওতে ‘হিরো’ ছবির নায়ক সুরুজ পাঞ্চোলির সঙ্গে জ্যাকুলিনের অভিনয় করার কথা শোনা গিয়েছিল। এবার শুধু অভিনয় নয়, নিজেই একটি গানে কণ্ঠ দিচ্ছেন এই ‘হাউজফুল’ তারকা। ‘আর অ্যান্ড বি’ এবং গুরিন্দর শেগালের সঙ্গে এই গানে কণ্ঠ দেবেন জ্যাকুলিন। সাবেক এই মিস শ্রীলঙ্কা চাইছেন তাঁর গাওয়া এই গানটি যেন একটু ভিন্ন ধারার হয়। গুরিন্দর জানিয়েছেন, এই রোমান্টিক গানের প্রধান অংশ জ্যাকুলিনই গাইবেন। টি সিরিজের ব্যানারে আর কিছুদিনের মধ্যেই এই গানের ভিডিও নির্মাণ করা হবে। দুবাইতে এ গানের শুটিং হওয়ার কথা আছে। দ্য ইন্ডিয়ান এক্সপ্রেস।
