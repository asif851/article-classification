
মাহি এবার অভিনয় করছেন দেশা: দ্য লিডার ছবিতে। গত মঙ্গলবার বিকেলে এফডিসির ২ নম্বর ফ্লোরে ছবিটির মহরত অনুষ্ঠিত হয়। এই অনুষ্ঠানে ছবির অভিনয়শিল্পী ছাড়াও উপস্থিত ছিলেন প্রযোজক, পরিচালকসহ অন্য কলাকুশলীরা।মাহি বলেন, ‘দেশা: দ্য লিডার ছবিটি নিয়ে আমি ভয় পাচ্ছি। হাত-পা রীতিমতো কাঁপছে—চিত্রনাট্য অনুযায়ী অভিনয় করতে পারব কি না, এই ভেবে।’দেশা: দ্য লিডার রোমান্টিক ও অ্যাকশন ধাঁচের চলচ্চিত্র। পরিচালনা করছেন সৈকত নাসির। ছবিতে আরও অভিনয় করছেন তারিক আনাম খান, সোহেল খান, মঞ্জুরুল করিম, শিপনসহ অনেকে। গানের সুর ও সংগীত পরিচালনা করছেন শফিক তুহিন।দেশা: দ্য লিডার ছবিটি প্রযোজনা করছে জাজ মাল্টিমিডিয়া।
