
বছরের বহুল প্রতীক্ষিত চলচ্চিত্র ‘দঙ্গল’ মুক্তি পেয়েছে গতকাল। প্রথম দিনে ভারতে ছবিটি আয় করেছে প্রায় ৩০ কোটি রুপি। কিন্তু মুক্তির দিনেই ইন্টারনেটে ফাঁস হয়েছে আমির খান অভিনীত ছবিটি।গতকাল ১০টিরও বেশি ওয়েবসাইটে ‘দঙ্গল’ ছবির লিঙ্ক ছড়িয়ে পড়েছে। সেসব লিঙ্ক আরও ভয়ানকভাবে ছড়িয়ে পড়ে ফেসবুকে শেয়ার হওয়ার পর। দেখা গেছে, একটি লিঙ্ক প্রায় ৪৫ হাজারেরও বেশি শেয়ার হয়েছে। ফেসবুক কর্তৃপক্ষ সেটি তুলে নেওয়ার আগ পর্যন্ত ভিডিওটি দেখা হয়েছিল ৮ লাখ বার। ভারতে নোট বাতিলের ঘটনার পর কোনো ছবি থেকে এক দিনে এত টাকা আয় হওয়া বিস্ময়কর বটে। কিন্তু ফাঁস হওয়ায় পর ‘দঙ্গল’ কত টাকা আয় করতে পারবে, সেটি দুশ্চিন্তার ব্যাপার।একইভাবে এ বছর ফাঁস হয়েছিল ‘উড়তা পাঞ্জাব’ ও ‘গ্রেট গ্র্যান্ড মাস্তি’ ছবি দুটি। সেগুলো ছিল সেন্সর বোর্ডে জমা দেওয়া ভিডিও। কিন্তু ‘দঙ্গল’-এর ফাঁস হওয়া ভিডিও দেখে মনে হয়েছে, কোনো দর্শক সিনেমা হল থেকেই মোবাইলে ভিডিও করে ছবিটি ছড়িয়ে দিয়েছে। বলিউড বাবল।
