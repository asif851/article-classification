
অসাধারণ জেন ফন্ডাবুড়ো হাড়ের ভেলকি বললে হয়তো বাজে শোনাবে। কিন্তু ব্যাপারটা তো অনেকটা আসলে তা–ই।৭৭ বছর বয়সে পা রেখেছেন কান উৎসবের লালগালিচায়। কিন্তু তবুও হলিউড মহাতারকা জেন ফন্ডা আভিজাত্য আর জৌলুশে কম যান না কারও চেয়ে। বিশ্বাস না হয় ছবিতে দেখুন।এবারে কান উৎসবে শুধু লালগালিচায় আলো ছড়াতে নয়, নিজের ছবি নিয়েও এসেছেন তিনি।উৎসবে প্রতিযোগিতা বিভাগে প্রদর্শিত হচ্ছে তাঁর অভিনীত ছবি ইয়ুথ। উৎসবে তাঁকে দেওয়া হয়েছে বিশেষ সম্মাননাও।লালগালিচায় নিষেধাজ্ঞানিজেদের সুদীর্ঘ ঐতিহ্য ধরে রাখতে গিয়ে ভালো বিপাকেই পড়েছেন কান উৎসবের পরিচালক তিয়েরি ফ্রেমো। সেলফি নিষিদ্ধ করা নিয়ে চলছে হইচই আর কানাকানি। এর মধ্যে আবার একটি অভিযোগও উঠেছে। কয়েকজন নারীকে ফিরিয়ে দেওয়া হয়েছে কানের লালগালিচা থেকে। কারণ খুবই সামান্য। নিয়মমাফিক উঁচু হিল পরে আসেননি তাঁরা। মুশকিল হচ্ছে, ঘটনাটা আবার ঘটেছে নারীবাদী ভাবধারার ছবি ক্যারল-এর উদ্বোধনী দিনে। সে কারণে সমালোচকেরা আরও বেশি সরগরম। তিয়েরি ফ্রেমো তাঁদের কী জবাব দেবেন কে জানে!
