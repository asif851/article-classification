
দক্ষিণ কোরিয়ার গায়ক-গীতিকার ও র‌্যাপ সংগীতশিল্পী সাই তাঁর গ্যাংনাম স্টাইল গানের মিউজিক ভিডিও ইউটিউবে আপলোড করেছিলেন ২০১২ সালের জুলাই মাসে। এখন পর্যন্ত কতবার দেখা হয়েছে মিউজিক ভিডিওটি? এই সংখ্যা এতই বেশি যে ইউটিউব তা গণনা করতে ব্যর্থ হয়েছে। এর মধ্য দিয়ে ইউটিউবে অভাবনীয় এক রেকর্ডই গড়েছে গ্যাংনাম স্টাইল।সম্প্রতি ইউটিউব কর্তৃপক্ষ গুগল প্লাসে এক বিবৃতির মাধ্যমে জানিয়েছে, গ্যাংনাম স্টাইল মিউজিক ভিডিওর তুমুল জনপ্রিয়তার সঙ্গে তাল মেলাতে পারেনি ইউটিউব। মিউজিক ভিডিওটি এত বেশিবার দেখা হয়েছে যে, তা গুনতে ব্যর্থ হয়েছে ভিডিও শেয়ারিং ওয়েবসাইটটি। এ জন্য সাইটটির গণনা পদ্ধতিতে পরিবর্তনও আনা হয়েছে।বিবৃতিতে আরও বলা হয়, সর্বোচ্চ ৩২ বিটের পূর্ণসংখ্যা গণনা করতে পারত ইউটিউব। এই হিসাবে সর্বোচ্চ ২১৪ কোটি ৭৪ লাখ ৮৩ হাজার ৬৪৭ বার কোনো ভিডিও দেখা হলে তা গুনতে পারত ইউটিউব। কিন্তু সম্প্রতি এই সংখ্যাকে ছাপিয়ে যায় গ্যাংনাম স্টাইল। এর পরিপ্রেক্ষিতে গণনা পদ্ধতিতে পরিবর্তন আনতে হয় ইউটিউবকে। এক খবরে এ তথ্য জানিয়েছে সিবিএসনিউজ ডটকম।
ইউটিউবের ইতিহাসে সবচেয়ে বেশি লাইক পাওয়ায় গত সেপ্টেম্বর মাসে গিনেস ওয়ার্ল্ড রেকর্ড গড়ে গ্যাংনাম স্টাইল। সম্প্রতি এই লাইকের সংখ্যা তিন গুণ বেড়ে গেছে। এ ছাড়া গত নভেম্বরে সবচেয়ে বেশি দেখা ভিডিও হিসেবে জাস্টিন বিবারের বেবি মিউজিক ভিডিওর স্থলাভিষিক্ত হয় গ্যাংনাম স্টাইল। সর্বশেষ তথ্য অনুযায়ী, ইউটিউবে গ্যাংনাম স্টাইল গানের মিউজিক ভিডিও দেখা হয়েছে ২১৫ কোটি ৭৯ লাখ ৯৪ হাজার ৯৯৮ বার। এই সংখ্যা স্থির নয়, প্রতিনিয়তই বেড়ে চলেছে।গ্যাংনাম স্টাইল গানের মিউজিক ভিডিও দেখতে ক্লিক করুন
আরও পড়ুনসবার ওপর ‘গ্যাংনাম স্টাইল’
‘গ্যাংনাম’ সাইকে নিয়ে ‘লাইফ অব সাই’!
গ্যাংনাম নাচকে বিদায় জানালেন সাই!
