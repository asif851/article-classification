
গত বছরে বলিউডে অন্যতম আলোচনা ছিল ঐশ্বরিয়ার সঙ্গে তাঁর শ্বশুরবাড়ির লোকজনের সম্পর্ক। শোনা গিয়েছিল, ঐশ্বরিয়ার সঙ্গে তাঁর শ্বশুর অমিতাভ বচ্চন ও শাশুড়ি জয়া বচ্চনের সঙ্গে সম্পর্কের টানাপোড়েন চলছে। বছরের শেষ দিকে ‘অ্যায় দিল হ্যায় মুশকিল’-এ রণবীর কাপুরের সঙ্গে তাঁর চুমুদৃশ্য নিয়ে দূরত্ব আরও বাড়ে। ছবি নিয়ে সমালোচনা, এমনকি দৃশ্য বাতিলেরও তদবির করেন অমিতাভ। শুধু তা-ই নয়, প্রকাশ্যে ঐশ্বরিয়াকে নিয়ে বাঁকা মন্তব্য করেন জয়া। ঐশ্বরিয়াও ছেড়ে কথা বলেননি। নিজের মতো করে সে মন্তব্যের উত্তর দেন।তবে সম্প্রতি প্রকাশিত কয়েকটি স্থিরচিত্র তাঁদের মান-অভিমানে বরফ গলার ইঙ্গিত দিচ্ছে। একটি পুরস্কার বিতরণী অনুষ্ঠানে তোলা এসব ছবি। একটি ছবিতে দেখা যায়, জয়ার কাঁধে পরম নির্ভরতায় মাথা রেখেছেন ঐশ্বরিয়া। আরেক ছবিতে দেখা যায়, পুরস্কার নিতে উঠে পা ছুঁয়ে প্রণাম করেছেন অমিতাভকে। অভিষেক বচ্চনের সঙ্গে তাঁর বিয়ে হয়েছে ২০০৭ সারে। এই ১০ বছরে বচ্চন পরিবারের গুরুত্বপূর্ণ সদস্য হয়ে উঠেছেন ঐশ্বরিয়া রাই বচ্চন। ইন্ডিয়ান এক্সপ্রেস

