
কাজী নজরুল ইসলামসহ ১৯ জন বিশিষ্ট শিল্পীর প্রথম রেকর্ড করা গান নিয়ে আজ অনুষ্ঠান আয়োজন করেছে দি ডেইলি স্টার-এর নিয়মিত বাংলা গানের আসর ‘স্টার মেলোডিজ’। অনুষ্ঠানের শিরোনাম ‘নজরুলের গানের প্রথম রেকর্ডের শিল্পীরা’। গানগুলোতে কণ্ঠ দেবেন সুমন চৌধুরী, ডালিয়া নওশিন, ফাতেমা তুজ জোহরা, খায়রুল আনাম শাকিল, নাশিদ কামাল ও সুজিত মোস্তফা। সঞ্চালনা করবেন সাদিয়া আফরিন মল্লিক। দি ডেইলি স্টার সেন্টারে অনুষ্ঠান শুরু হবে সন্ধ্যা সাড়ে ছয়টায়।
