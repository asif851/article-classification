
আজ শুরু হচ্ছে নাট্যকার সেলিম আল দীনের জন্মস্মরণ অনুষ্ঠান। সেলিম আল দীন ফাউন্ডেশনের আয়োজনে আজ বিকেল সাড়ে তিনটায় দুই দিনব্যাপী এ অনুষ্ঠানের শুরু হবে ‘বাংলাদেশের নাট্য আঙ্গিক এবং ঢাকা থিয়েটারের দ্য টেম্পেস্ট’ শীর্ষক সেমিনারের মাধ্যমে। বাংলাদেশ শিল্পকলা একাডেমীর সেমিনার কক্ষে এ সেমিনারে প্রবন্ধ পড়বেন জাহাঙ্গীরনগর বিশ্ববিদ্যালয়ের শিক্ষক মাসউদ ইমরান।পরে সন্ধ্যা সাড়ে সাতটায় জাতীয় নাট্যশালার মূল মঞ্চে থাকবে বগুড়া থিয়েটার প্রযোজিত নাটক দ্রোহ।উল্লেখ্য, আগামীকাল সেলিম আল দীনের ৬৫তম জন্মদিনেও রয়েছে তাঁর সমাধিতে শ্রদ্ধা নিবেদনসহ বিভিন্ন পরিবেশনা।
