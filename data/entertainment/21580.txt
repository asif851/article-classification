



মেকআপ অ্যান্ড হেয়ার বিভাগে সেরা ‘ডার্কেস্ট আওয়ার’। 
কস্টিউম ডিজাইনে সেরা হয়েছে ‘ফ্যান্টম থ্রেড’।


৯০তম একাডেমি অ্যাওয়ার্ডে মেকআপ অ্যান্ড হেয়ার বিভাগে সেরার পুরস্কার ঘরে তুলেছে ‘ডার্কেস্ট আওয়ার’। পুরস্কার দিতে মঞ্চে ওঠেন গ্যাল গ্যাদত ও আর্মি হ্যামার। এই বিভাগে আরও মনোনয়ন পেয়েছিল ‘ভিক্টোরিয়া অ্যান্ড আবদুল’ ও ‘ওয়ান্ডার’।
অস্কারের এবারের আসরে কস্টিউম ডিজাইনে সেরা হয়েছে ‘ফ্যান্টম থ্রেড’। পুরস্কার নিতে মঞ্চে আসেন মার্ক ব্রিজেস। এ ছাড়া এই বিভাগে মনোনীতদের তালিকায় ছিল ‘বিউটি অ্যান্ড দ্য বিস্ট’, ‘ডার্কেস্ট আওয়ার’, ‘দ্য শেপ অব ওয়াটার’ ও ‘ভিক্টোরিয়া অ্যান্ড আবদুল’।
যুক্তরাষ্ট্রের লস অ্যাঞ্জেলেসে হলিউড অ্যান্ড হাইল্যান্ড সেন্টারের ডলবি থিয়েটারে বাংলাদেশ সময় আজ ৫ মার্চ ভোরে বসেছে ৯০তম একাডেমি অ্যাওয়ার্ডের আসর। গতবারের মতো এবারের আসরও উপস্থাপনা করছেন জিমি কিমেল। বিশ্বের ২২৫টিরও বেশি দেশে এই আয়োজন এবিসি নেটওয়ার্কের মাধ্যমে সরাসরি সম্প্রচার করা হচ্ছে। বাংলাদেশের দর্শকেরা স্টার মুভিজ চ্যানেলেও অনুষ্ঠানটি সরাসরি দেখতে পারছেন।
