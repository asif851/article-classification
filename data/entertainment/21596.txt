
লাখো ভক্ত রয়েছে বলিউড তারকা সালমান খানের। সেই ভক্তের তালিকায় জ্যাকুলিন ফার্নান্দেজ নিশ্চয়ই বিশেষ কেউ একজন। জ্যাকুলিন মুগ্ধ হয়েছেন সালমানের প্রগাঢ় চাহনিতে। তাইতো টুইটারে এক টুইটে শ্রীলংকান এই সুন্দরী জানিয়েছেন, ‘ভালোবাসি ওই তীক্ষ্ণ চোখের চাহনি!’
সালমান খানের বজরঙ্গী ভাইজান ছবির প্রথম ছবিটি দেখে সালমানের চাহনির প্রশংসা ঝরেছে সালমানের ‘কিক’ ছবির নায়িকা জ্যাকুলিনের মুখ থেকে। সালমানকে শুভকামনা জানিয়ে লিখেছেন— ‘আবারও অতীতের সব রেকর্ড নিশ্চয়ই ভাঙতে যাচ্ছ তুমি।’কবির খান পরিচালিত সালমানের বজরঙ্গী ভাইজান মুক্তি পাবে এবারের ঈদে।এর আগে ‘কিক’ ছবির প্রচারণামূলক একটি অনুষ্ঠানে সালমানের গালে চুমু এঁকে দিয়েছিলেন জ্যাকুলিন। ঘটনার এখানেই শেষ নয়। বলিউডের অনেক অভিনেতা বড় পর্দায় চুমুর দৃশ্যে অভিনয় করলেও এ ক্ষেত্রে পিছিয়ে আছেন সালমান। জ্যাকুলিনই প্রথম অভিনেত্রী যাঁর সঙ্গে পর্দায় চুমুর দৃশ্যে অভিনয়ের আগ্রহ প্রকাশ করেছেন সালমান।এ ছাড়াও, ‘কিক’ ছবির প্রচারণা চালাতে জিটিভির একটি অনুষ্ঠানে হাজির হয়েছিলেন সালমান ও জ্যাকুলিন। সেখানে সালমান তাঁর জীবনে বিশেষ একজনের উপস্থিতি রয়েছে বলেও জানান। মজা করার ছলে বিশেষ ওই ব্যক্তির নামও প্রকাশ করেন সালমান। ব্যক্তিটি আর কেউ নন, ‘কিক’ ছবিতে সালমানের সহ-অভিনেত্রী জ্যাকুলিন ফার্নান্দেজ। তিনি জ্যাকুলিনের নামের পাশে খান পদবি জুড়ে দেন। ‘বিগহার্ট লাভারবয়’ সালমান স্রেফ মজা করেছেন, নাকি সত্যিই জ্যাকুলিনের প্রতি দুর্বল হয়ে পড়েছেন, তা নিয়েও নানা কানা-ঘুষা উঠেছিল সেসময়। আর এবার বোমা ফাটালেন জ্যাকুলিন। আরও পড়ুন:-সালমানের কারণেই!
