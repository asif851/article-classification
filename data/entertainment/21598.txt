
‘সৎ সঙ্গে স্বর্গবাস, অসৎ সঙ্গে সর্বনাশ’ প্রবাদটি বোধ হয় ভালোই ঠাওর করতে পেরেছেন হলিউডের ‘প্রবলেম সেলিব্রিটি’ লিন্ডসে লোহান। আর তাই তো তালিকা তৈরি করে অসৎ সঙ্গীদের বিদায় জানানোর সিদ্ধান্ত নিয়েছেন তিনি।ভালো ও খারাপ প্রভাব ফেলে—এমন কর্মকাণ্ডের তালিকার পাশাপাশি ১০০ জন পরিচিত মানুষের নামের তালিকা তৈরি করেছেন লিন্ডসে। সেখান থেকে ৮০ জনের সঙ্গ ত্যাগ করার পরিকল্পনা রয়েছে তাঁর। মজার বিষয় হলো, অসৎ সঙ্গীর তালিকায় তাঁর বাবা মাইকেল লোহানের নামও অন্তর্ভুক্ত করেছেন লিন্ডসে।লিন্ডসের একটি ঘনিষ্ঠ সূত্র জানিয়েছে, লিন্ডসে এখন থেকে বুনো জীবনযাপন বাদ দিয়ে সোজা পথে চলার জন্য মনস্থির করেছেন। এ জন্য খারাপ প্রভাব ফেলে—এমন কাজ করা থেকে তিনি দূরে থাকবেন। শুধু তা-ই নয়, সুযোগসন্ধানী ও নেতিবাচক কাজে উৎসাহদাতাদের ছায়াও মাড়াতে চান না তিনি। টিএমজি।
