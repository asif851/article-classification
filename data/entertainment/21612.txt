
আক্কেলগুড়ুমবিটিভিতে আজ রাত ১০টার ইংরেজি সংবাদের পর প্রচারিত হবে কমেডি শো ‘আক্কেলগুড়ুম’। অনুষ্ঠানে অংশ নিয়েছেন আনিস, সাইফুল, শশী, তানভীর, মামনুন, শাহজাদা ও সোলায়মান। উপস্থাপনা করেছেন দেবাশীষ বিশ্বাস। প্রযোজনা করেছেন নূর আনোয়ার হোসেন।
কিছু ছন্দ কিছু গানএটিএন বাংলায় আজ রাত আটটা ২৫ মিনিটে প্রচারিত হবে নৃত্যানুষ্ঠান ‘কিছু ছন্দ কিছু গান’। উপস্থাপনা করেছেন ঈশিতা। অনুষ্ঠানে নৃত্য পরিবেশন করেছেন নাদিয়া, লিখন, উপমা, রণবীর, শখ, জ্যোতি, আসাদ, শাওন, মিলন, ফরহাদ, সৌরভ, রূপমণি, বর্ণা, সুতপা, শতাব্দী প্রমুখ। নৃত্য পরিচালনা করেছেন কবীরুল ইসলাম রতন।
মুনিয়া এসেছিলবিটিভিতে ঈদের আজ রাত আটটার বাংলা সংবাদের পর প্রচারিত হবে নাটক মুনিয়া এসেছিল। লিখেছেন ও প্রযোজনা করেছেন আউয়াল চৌধুরী। অভিনয় করেছেন হুমায়রা হিমু, সাব্বির আহমেদ, আফজাল শরীফ, হাফিজুর রহমান, তারিকুজ্জামান তপন প্রমুখ।বান্দরবানে বেড়াতে আসে শিহাব। সঙ্গে মামা। পাহাড়ে এক রিসোর্টে ওঠে তারা। দরজায় আওয়াজ হয়। দরজা খুলতেই ঝড়ের গতিতে একটি মেয়ে তাদের রুমে ঢোকে। মেয়েটি প্রশ্ন করে, হানিমুনে এসে রাস্তায় কেউ বউকে একা ফেলে রেখে চলে আসে? শুনে আঁতকে ওঠে শিহাব! তারপর ঘটতে থাকে মজার মজার ঘটনা।
নোটবুকএটিএন বাংলায় আজ রাত ১১টায় প্রচারিত হবে টেলিছবি নোটবুক। লিখেছেন ও পরিচালনা করেছেন রেজানুর রহমান। অভিনয় করেছেন পপি, শাহাদাৎ, আবীর খান, মাহবুবা রেজানুরসহ আরও অনেকে। একটি নোটবুক। একজন নারীর ফেলে আসা জীবনের কথা রয়েছে তাতে। ভালোবেসে বিয়ে করা মানুষটি হঠাৎ বদলে যায়। মেয়েটিকে হত্যা করার জন্য সন্ত্রাসী ভাড়া করে তার স্বামী। তারপর ঘটতে থাকে একের পর এক শ্বাসরুদ্ধকর ঘটনা।
