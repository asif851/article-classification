
প্রাচীন মহাকাব্য মহাভারতের চরিত্র ভীষ্ম চরিত্রের জন্য কণ্ঠ দিয়েছেন বলিউডের প্রখ্যাত অভিনেতা অমিতাভ বচ্চন। আমান খানের থ্রিডি অ্যানিমেশন ছবি ‘মহাভারত’-এর মাধ্যমে ৪৪ বছরের ক্যারিয়ারে প্রথমবারের মতো কোনো অ্যানিমেটেড চরিত্রে কণ্ঠ দিলেন অমিতাভ।এ প্রসঙ্গে ছবিটির প্রযোজক জয়ন্তিলাল গাড়া জানিয়েছেন, ‘আমরা যেকোনো উপায়ে ছবিটিতে অমিতাভকে পেতে চেয়েছিলাম। দুই বছর ধরে ছবিটির কাজ শেষ করার পর সেটি তাঁকে দেখান হয়। আমাদের বিশ্বাস ছিল, তিনি কাজটি পছন্দ করবেন ও গুরুত্বপূর্ণ চরিত্রটিতে কণ্ঠ দিতে রাজি হবেন। তিনি রাজি হওয়ার পর বলিউডের প্রথম সারির আরও কয়েকজন তারকাকে খুব সহজেই আমাদের ছবিতে অন্তর্ভুক্ত করতে পেরেছি আমরা।’ছবিটির অন্য গুরুত্বপূর্ণ কয়েকটি চরিত্রে কণ্ঠ দিয়েছেন অজয় দেবগন, সানি দেওল, বিদ্যা বালান, অনিল কাপুর, জ্যাকি শ্রফ, অনুপম খের, মনোজ বাজপাই প্রমুখ। সম্প্রতি এক খবরে এ তথ্য জানিয়েছে টাইমস অব ইন্ডিয়া।থ্রিডি ফরম্যাটে ‘মহাভারত’ ছবিটি মুক্তি পাচ্ছে চলতি বছরের ২৫ ডিসেম্বর। হিন্দি চলচ্চিত্রের ১০০ বছরের যাত্রাকে শ্রদ্ধা জানাতে ছবিটি বানানো হয়েছে।

