
বলা হয়, জগৎ খ্যাত চিত্রশিল্পী ভ্যানগঘ যে মেয়েটিকে ভালোবাসতেন তিনি ছিলেন অন্ধকার জগতের বাসিন্দা। সেই মেয়েটি নাকি কৌতুক করে একদিন ভ্যানগঘ বলেছিল, তাঁর কান দুটো খুব সুন্দর। সেই সুন্দরকে উপহার দিয়ে তিনি ভালোবাসার পুরাণ তৈরি করেছেন। না, বলিউড তারকা সালমান টুকটাক ছবি আঁকেন। তিনি প্রেমিক আঁকিয়ে ঠিকই কিন্তু প্রেমিকার জন্য কান কাটার মতো পাগলামি করেননি তিনি। তবে এমন একটা কাজ করেছেন, যা সংবাদ শিরোনাম হওয়ার মতোই। খবরটি হলো নতুন করে পেনসিল তুলে নিয়েছেন সালমান।নতুন করে পেনসিল নেওয়াটা মোটেও লেখাপড়ার জন্য না। ছবি আঁকার জন্য। পেনসিল হাতে নিয়ে তিনি এঁকে ফেলেছেন একজন নারীর স্কেচ। নিশ্চয় জানতে চাইছে মন কোন সেই ভাগ্যবতী, যার মুখচ্ছবি এঁকেছেন অগণিত নারীর হৃদয় হরণ করা এ নায়ক? আর কেউ না, সালমান এঁকেছেন ইউলিয়া ভাঁতুরের পোর্ট্রেট। ছবিটা যে ইউলিয়া ভাঁতুরের-ই, তা এত জোর দিয়ে বলার কারণ কি! কারণ, সাল মানের আঁকা এই ছবিটি নিজের টুইটার হ্যান্ডেলে পোস্ট করেছেন স্বয়ং ইউলিয়া। ছবিটি শেয়ার করে ইউলিয়া সালমানকে ‘লাভড ওয়ান অ্যানন্ড আ ডায়মন্ড’ বলে উল্লেখ করেছেন। 
পাঠক, এ খবর পড়ে বলতে পারেন, প্রেম বটে! সূত্র: ফিল্মিমাঙ্কি
