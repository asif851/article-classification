
বিশ্ব যখন ‘অস্কার জ্বর’-এ আক্রান্ত, ঠিক তখন অস্কারের ৮৮তম আসর বসার ঠিক আগের রাতেই বসেছিল ৩৬তম গোল্ডেন রাস্পবেরি অ্যাওয়ার্ডের আসর। অস্কারে যেমন চলচ্চিত্র অঙ্গনের সেরাদের পুরস্কৃত করা হয়। গোল্ডেন রাস্পবেরি বা ‘রেজি’ পুরস্কারের ক্ষেত্রে ঠিক এর উল্টো কাজটি করা হয়। চলচ্চিত্র ক্ষেত্রে সবচেয়ে বাজে পরিবেশনা ও উপস্থাপনার জন্য ১৯৮১ সাল থেকে এই পুরস্কার দিয়ে আসছে গোল্ডেন রাস্পবেরি অ্যাওয়ার্ড ফাউন্ডেশন।
২৭ ফেব্রুয়ারি লস অ্যাঞ্জেলেসের দ্য প্যালেস থিয়েটারে ৩৬তম গোল্ডেন রাস্পবেরি বিজয়ীদের নাম ঘোষণা করা হয়। সবচেয়ে বাজে বা খারাপ-এর এই পুরস্কারের তালিকায় এবার ‘দুর্নাম’ কুড়িয়েছে স্যাম টেইলর জনসনের ‘ফিফটি শেডস অব গ্রে’।‘ফিফটি শেডস অব গ্রে’ মোট ছয়টি বিভাগে মনোনয়ন পেয়ে পাঁচটি বিভাগেই ‘নিকৃষ্ট’-এর খেতাব পেয়েছে। সবচেয়ে বাজে ছবি, বাজে অভিনেতা, বাজে অভিনেত্রী, বাজে চিত্রনাট্য আর নিকৃষ্টতম পর্দা সমন্বয় বিভাগে পুরস্কার পেয়েছে ‘ফিফটি শেডস অব গ্রে’। বাজে ছবির পুরস্কার অবশ্য যুগ্মভাবে লাভ করেছে ‘ফিফটি শেডস অব গ্রে’ আর ‘ফ্যান্টাস্টিক ফোর’। জোস ট্রাঙ্ক পরিচালিত এই ছবি এ বছর তিনটি বিভাগে ‘রেজি’ পুরস্কার পেয়েছে।
২০১৬ সালে গোল্ডেন রাস্পবেরি অ্যাওয়ার্ড বিজয়ীরা হলেন:সবচেয়ে বাজে ছবি: ফিফটি শেডস অব গ্রে, ফ্যান্টাস্টিক ফোরসবচেয়ে বাজে অভিনেতা: জেমি ডরনান (ফিফটি শেডস অব গ্রে)সবচেয়ে বাজে অভিনেত্রী: ডাকোটা জনসন (ফিফটি শেডস অব গ্রে)সবচেয়ে বাজে পার্শ্ব অভিনেতা: এডি রেডমাইন (জুপিটার অ্যাসেনডিং)সবচেয়ে বাজে পার্শ্ব অভিনেত্রী: কেলি কুওকো (অ্যালভিন অ্যান্ড চিপমাঙ্কস: দ্য রোড চিপ)সবচেয়ে বাজে নকল বা সিকুয়েল: ফ্যান্টাস্টিক ফোরসবচেয়ে বাজে পর্দা জুটি: জেমি ডরনান ও ডাকোটা জনসন (ফিফটি শেডস অব গ্রে)সবচেয়ে বাজে পরিচালক: জোস ট্র্যাঙ্ক (ফ্যান্টাস্টিক ফোর)সবচেয়ে বাজে চিত্রনাট্য: কেলি মার্সেল (ফিফটি শেডস অব গ্রে)এ ছাড়া ‘ক্রিড’ ছবির জন্য ‘রেজি রিডিমার অ্যাওয়ার্ড’ পেয়েছেন স্টিলভেস্টার স্ট্যালন আর ২০১৫ এর চলচ্চিত্র ‘ক্রিড’ পেয়েছে অলটাইম রেজি চ্যাম্পিয়নের খেতাব। হলিউড রিপোর্টার। এনডিটিভি। ইন্দো-এশিয়ান নিউজ।
