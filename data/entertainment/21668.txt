
অভিনয়শিল্পী ও নির্মাতা মাহফুজ আহমেদ এবার চলচ্চিত্র প্রযোজনা করছেন। ছবির নাম জিরো ডিগ্রি। ছবিটির ঢাকার অংশের শুটিং আগেই শেষ হয়েছে। কিছু কাজ করার কথা ছিল সিঙ্গাপুরে। ১৮ এপ্রিল তাও শেষ হয়েছে। এখন চলছে ছবির শুটিং-পরবর্তী কাজ। গত বুধবার মাহফুজ আহমেদ জানালেন, প্রেক্ষাগৃহে জিরো ডিগ্রি ছবিটি তারা মুক্তি দিতে চান সেপ্টেম্বর মাসে। সেভাবেই সব কাজ এগিয়ে নেওয়া হচ্ছে।জিরো ডিগ্রি ছবির কাহিনি ও চিত্রনাট্য লিখেছেন এবং পরিচালনা করছেন অনিমেষ আইচ। অভিনয় করেছেন মাহফুজ আহমেদ, জয়া আহসান, রুহি, তারিক আনাম খান, ইরেশ যাকের, টেলিসামাদ, মীর রাব্বি প্রমুখ।মাহফুজ আহমেদ বলেন, ‘পরিচালককে পুরো স্বাধীনতা দিয়েছি। তিনি যেভাবে চেয়েছেন, কাজ সেভাবেই হয়েছে। কারিগরি দিকে আধুনিক প্রযুক্তি ব্যবহার করেছি। আমরা পূর্ণ মাত্রার একটি বাণিজ্যিক ছবি দর্শকদের উপহার দিতে চাচ্ছি।’
