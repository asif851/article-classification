
নাদিয়া। অভিনয়শিল্পী ও নৃত্যশিল্পী। আজ মাছরাঙা টিভিতে প্রচারিত হবে তাঁর অভিনীত ধারাবাহিক নাটক মামলাবাজ ও ক্ষণিকালয় আর আরটিভিতে চোরকাটা।আপনার মুঠোফোনটা অনেক দিন বন্ধ পেয়েছি।দেশের বাইরে ছিলাম। জার্মানি গিয়েছিলাম। সেখানে মামা আছেন। এরপর ফ্রান্স আর অস্ট্রিয়াতেও গিয়েছি। দেশে ফিরে কিছুদিন পর গেলাম ভারতে। তবে ভারতে গিয়েছিলাম ভিকারুননিসা নূন স্কুলের বন্ধুরা মিলে। সবার সঙ্গেই তাদের পরিবার ছিল। দারুণ একটা সময় সবাই উপভোগ করেছি।হঠাৎ বেড়ানোর দিকে খুব মন দিলেন?কাজ করতে করতে ভালো লাগছিল না। একেবারে হাঁপিয়ে উঠেছিলাম। আর নিজের জন্য আলাদা করে একটু সময় খুঁজছিলাম। অনেক দিন বেড়ানোর ফলে লাভই হয়েছে। এখন পূর্ণোদ্যমে কাজ করছি।আজ আপনার অভিনীত তিনটি ধারাবাহিক নাটক প্রচারিত হবে।তিনটি নাটক তিন ধরনের। মামলাবাজ নাটকে আমার বাবা ছোটখাটো যেকোনো ব্যাপারে মামলা করে। চোরকাটা নাটকে আমি বাক্প্রতিবন্ধী। সবাইকে হাসিখুশি রাখার চেষ্টা করি। ক্ষণিকালয় নাটকে করপোরেট অফিসে কাজ করি।আপনার নাচের খবর কী?নাচ হলো আমার ভালোবাসার জায়গা। নাচের মধ্যে আমি অন্য রকম শান্তি খুঁজে পাই। বিভিন্ন মঞ্চে প্রায়ই নাচ করা হয়। ঈদে একটি টিভি চ্যানেল আমার একক নাচের অনুষ্ঠান প্রচার করবে।বিনোদন প্রতিবেদক
