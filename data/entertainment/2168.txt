
টালিউডের অভিনেত্রী ও বিজেপি নেত্রী রূপা গাঙ্গুলির ওপর হামলার ঘটনা ঘটেছে। তিনি দাবি করেছেন, তাঁর ওপর হামলা চালিয়েছে তৃণমূল কংগ্রেস দলের সমর্থকেরা। গতকাল মঙ্গলবার কলকাতার আলীপুর এলাকায় আসন্ন পৌরসভা নির্বাচনের প্রচারণায় গেলে তাঁর ওপর এই হামলার ঘটনা ঘটে।এ প্রসঙ্গে রূপা গাঙ্গুলি বলেন, ‘আমার দলের নির্বাচনী প্রচারণার জন্য আলীপুর এলাকায় পৌঁছালে আমার ওপর হামলা হয়। আমার গাড়িচালককে পেটানো হয়েছে। গাড়ি ভাঙচুর করা হয়েছে। ঘটনাস্থলে উপস্থিত পুলিশ আমাকে রক্ষা করেছে। পরে পুলিশি অভিযোগ দায়ের করেছি আমি।’ এক খবরে এমনটিই জানিয়েছে পিটিআই।এদিকে পুলিশের ঊর্ধ্বতন একজন কর্মকর্তা জানিয়েছেন, বিজেপি এবং টিএমসি দলের সমর্থকদের মধ্যে মারামারি হয়। রূপা গাঙ্গুলি সেখানে পৌঁছালে তাঁর গাড়ি ঘেরাও করে টিএমসি’র সমর্থকেরা।
