
তিন বছর বিরতির পর চলচ্চিত্রের গানে কণ্ঠ দিলেন মেহের আফরোজ শাওন। তাও আবার আইটেম গানে। গত বৃহস্পতিবার সন্ধ্যায় বারিধারার বেঙ্গল স্টুডিওতে ছবিটির গানে কণ্ঠ দেন তিনি। মাসুদ আখন্দ পরিচালিত স্বপ্নপোকা ছবিতে শাওনের গাওয়া গানটির সুর ও সংগীত পরিচালনা করেছেন বেলাল খান।শাওন বলেন, ‘তিন বছর পর চলচ্চিত্রের গানে কণ্ঠ দিলাম। গানটি গাওয়ার পর থেকে আবারও গানে নিয়মিত হওয়ার তাগিদ অনুভব করলাম।ভাবছি খুব শিগগিরই গান নিয়ে নতুন চিন্তাভাবনা শুরু করব।’শাওন আরও বলেন, স্বপ্নপোকা ছবির গানটির কথা ও সুর চমৎকার।আমি সাধারণত যে ধরনের গান করে থাকি, তা থেকে এটি পুরোপুরি আলাদা।শুরুতে যখন গানটি গাওয়ার প্রস্তাব পাই, কিছুটা অস্বস্তি বোধ করেছিলাম।পরে ভাবলাম, এটা তো গান। চটুল ধরনের এই গানটি দর্শক-শ্রোতাদের ভালো লাগবে বলে আশা করছি।’উল্লেখ্য, তিন বছর আগে শাওন পিতা চলচ্চিত্রের গানে কণ্ঠ দিয়েছিলেন।এবারের ঈদে শাওন দুটি নাটকও নির্মাণ করছেন। নাটক দুটি হচ্ছে চৌধুরী খালেকুজ্জামানের এভারেস্ট জয় ও অসময়ে ।
