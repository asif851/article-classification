
পৃথিবীময় ছড়িয়ে থাকা বাঙালি সাহিত্যানুরাগীদের কাছে সহজে বাংলা সাহিত্যসম্ভার পৌঁছে দিতে ই-বই প্রকাশের উদ্যোগ নিয়েছে বেঙ্গল পাবলিকেশন্স। সহযোগিতা করেছে ব্লুজ কমিউনিকেশনস।শুরুতে ৯০টি বই দিয়ে যাত্রা শুরু করছে www.bengaleboi.com। গতকাল বিকেলে জাতীয় জাদুঘরের নলিনীকান্ত ভট্টশালী মিলনায়তনে আনুষ্ঠানিভাবে এর উদ্বোধন করেন বেসামরিক বিমান পরিবহন ও পর্যটনমন্ত্রী রাশেদ খান মেনন।বেঙ্গল পাবলিকেশন্সের চেয়ারম্যান আবুল খায়ের বলেন, ‘সংস্কৃতির সব কটি অঙ্গনকে একত্র করতে পারলে মানুষের মানসিকতা বদলানো সম্ভব হবে। সে জন্য আমরা চলচ্চিত্র, সংগীত, চিত্রকলা ও সাহিত্য নিয়ে কাজ করে যাচ্ছি। এবার কাজ শুরু হলো ই-বুক নিয়ে।’ অনুষ্ঠানে দর্শকদের সামনে ই-বইয়ের লোগো আঁকেন শিল্পী কালিদাস কর্মকার।
