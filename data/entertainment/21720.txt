
ইত্যাদিবিটিভিতে ঈদের পরদিন রাত ১০টার ইংরেজি সংবাদের পর প্রচারিত হবে ম্যাগাজিন অনুষ্ঠান ‘ইত্যাদি’। গ্রন্থনা, উপস্থাপনা ও পরিচালনা করেছেন হানিফ সংকেত।এবার ঈদের ‘ইত্যাদি’ ধারণ করা হয়েছে মিরপুর শহীদ সোহ্রাওয়ার্দী ইনডোর স্টেডিয়ামে। অনুষ্ঠান শুরু হয়েছে ‘ও মন রমজানের ঐ রোজার শেষে এল খুশীর ঈদ’ গান দিয়ে। এতে অংশ নিয়েছেন শতাধিক লোকশিল্পী। দেশের একটি গান গেয়েছেন সাবিনা ইয়াসমীন, এন্ড্রু কিশোর, নকিব খান, শাকিলা জাফর, সামিনা চৌধুরী, ফাহমিদা নবী, শুভ্র দেব, এস আই টুটুল ও বাপ্পা মজুমদার। অর্ধশতাধিক বিদেশি নাগরিককে নিয়ে তৈরি পর্বটির নাম ‘কুসংস্কার’। একটি পর্ব উপস্থাপনা করেছেন তারিন, আর এতে অতিথি হিসেবে অংশ নিয়েছেন মীর সাব্বির, অপূর্ব, মিলন ও আগুন। লোকজ সুর আর পাহাড়ি সুরের মিউজিক দিয়ে দুটি ভিন্ন ধারার নাচকে সমন্বয় করা হয়েছে। এতে অংশ নিয়েছেন শতাধিক নৃত্যশিল্পী। দর্শক পর্বে অংশ নিয়েছেন জাহিদ হাসান। আরও থাকছে তিনটি মিউজিক্যাল ড্রামা এবং ইত্যাদির নিয়মিত পর্বগুলো।ব্যান্ড শোবিটিভিতে ঈদের দিন বিকেল চারটা পাঁচ মিনিটে প্রচারিত হবে ‘ব্যান্ড শো’। এই অনুষ্ঠানে থাকছে ফিডব্যাক, অবসকিওর, প্রমিথিউস, দলছুট,শিরোনামহীন, চিরকুট, ডিফরেন্ট টাচ, দূরবীন ও রকস অ্যান্ড মেলোডি। উপস্থাপনা করেছেন ত্বাহা। প্রযোজনা করেছেন ফজলে আজিম।নৃত্যানুষ্ঠানবিটিভিতে ঈদের দিন বিকেল পাঁচটা পাঁচ মিনিটে প্রচারিত হবে নৃত্যানুষ্ঠান। পাঁচটি খুব জনপ্রিয় গানের সঙ্গে নৃত্য পরিবেশন করবেন শিবলী মহম্মদ, শামীম আরা নীপা ও নৃত্যাঞ্চলের শিল্পীরা। প্রযোজনা করেছেন মাহফুজার রহমান।সুরের বন্ধনেবিটিভিতে ঈদের পরদিন দুপুর ১২টা ১০ মিনিটে প্রচারিত হবে সংগীতানুষ্ঠান ‘সুরের বন্ধনে’। উপস্থাপনা করেছেন কবির বকুল। প্রযোজনা করেছেন সৈয়দ জামান। অনুষ্ঠানে গান গেয়েছেন সুবীর নন্দী ও সামিনা চৌধুরী। সঙ্গে আরও উপস্থিত ছিলেন গানগুলোর গীতিকার ও সুরকার। তাঁরা শুনিয়েছেন গানগুলোর পেছনের গল্প।
বৃত্তের বাইরেবিটিভিতে ঈদের পরদিন বেলা ১১টায় প্রচারিত হবে ম্যাগাজিন অনুষ্ঠান ‘বৃত্তের বাইরে’। উপস্থাপনা করেছেন মীম। প্রযোজনা করেছেন মাহফুজা আক্তার। অনুষ্ঠানে অংশ নিয়েছেন শিবলী মহম্মদ, তমালিকা কর্মকার, ফজলুর রহমান বাবু, মামুনুর রশীদ, ওয়াহিদা মল্লিক জলি, খায়রুল আলম সবুজ প্রমুখ। তাঁরা যে ভুবনে কাজ করেন, এই অনুষ্ঠানে তার বাইরে নতুন কিছু করেছেন।
হাসতে নেই মানাবিটিভিতে ঈদের পরদিন সকাল নয়টা পাঁচ মিনিটে প্রচারিত হবে আড্ডা, নাটিকা আর কৌতুক পরিবেশনা অনুষ্ঠান ‘হাসতে নেই মানা’। গ্রন্থনা ও উপস্থাপনা করেছেন ইকবাল খন্দকার। আড্ডায় অংশ নিয়েছেন আল মনসুর, তুষার খান, কচি খন্দকার ও শিরীন বকুল। নাটিকা ও কৌতুক পরিবেশনায় অংশ নিয়েছেন নাভিদ মাহবুব, আবু হেনা রনি, শশীসহ অনেকে। প্রযোজনা করেছেন নাসির উদ্দীন।
রম্য বিতর্কবিটিভিতে ঈদের তৃতীয় দিন বেলা একটা পাঁচ মিনিটে প্রচারিত হবে ‘রম্য বিতর্ক’। বিতর্কের বিষয় ‘বিয়ের পরই ঈদ অধিকতর আনন্দময় হয়’। বিতর্কে অংশ নিয়েছেন সুজিত মোস্তফা ও শিরীন বকুল এবং আজিজুল হাকিম ও দীপা খন্দকার। সঞ্চালনা করেছেন রোবায়েত রাকিব। প্রযোজনা করেছেন মাহফুজার রহমান।
আবেগঘটিত ব্যাপার স্যাপারবিটিভিতে ঈদের দিন রাত আটটার বাংলা সংবাদের পর প্রচারিত হবে নাটক আবেগঘটিত ব্যাপার স্যাপার। লিখেছেন হারুন অর রশীদ। প্রযোজনা করেছেন এস এম নোমান হাসান খান। অভিনয় করেছেন মামুনুর রশীদ, চঞ্চল চৌধুরী, হাসিন, শেলী হাসান, নাদের চৌধুরী, ছন্দা, ডা. এজাজ, সুরুজ প্রমুখ। প্রতিবছর ঈদে গ্রামে বড় ভাই অপেক্ষা করে থাকেন তাঁর অন্য ভাইবোন আর তাঁদের পরিবারের জন্য। কিন্তু এবার ঈদে কেউ গ্রামে যেতে পারবে না। কারণ, যেদিন ঈদ হওয়ার কথা, সেদিন সবাই বিভিন্ন কাজে ব্যস্ত থাকবেন। বড় ভাই তবু আশা ছাড়েন না। তিনি সব প্রস্তুতি নিয়েছেন। এদিকে চাঁদ দেখা না যাওয়ায় ঈদ এক দিন পিছিয়ে যায়। হাসি ফোটে বড় ভাইয়ের মুখে। তাঁর ভাইবোনেরা কি এখন আসতে পারবে?
বৃদ্ধাশ্রমবিটিভিতে ঈদের তৃতীয় দিন রাত ১০টার ইংরেজি সংবাদের পর প্রচারিত হবে নাটক বৃদ্ধাশ্রম। লিখেছেন ও পরিচালনা করেছেন জি এম সৈকত। অভিনয় করেছেন খালেদা আক্তার কল্পনা, হিল্লোল, নওশীন প্রমুখ।নয়ন অসহায় মাকে নিয়ে শ্বশুরবাড়িতে ওঠে। কিন্তু নয়নের স্ত্রী ঐশী নয়নের মাকে মেনে নিতে পারে না। নয়ন মাকে বৃদ্ধাশ্রমে রেখে আসতে বাধ্য হয়। দুই বছর পর ঐশী মা হয়। ঐশীর সন্তানের প্রতি ভালোবাসা, স্নেহ আর মমতা দেখে নয়নের ছোটবেলার কথা মনে পড়ে। ছুটে যায় বৃদ্ধাশ্রমে। কিন্তু সেখানে সে মাকে পায়নি।
সোনালি বাদল স্বপ্নবিটিভিতে ঈদের দিন সন্ধ্যা ছয়টা ১০ মিনিটে প্রচারিত হবে টেলিছবি সোনালি বাদল স্বপ্ন। লিখেছেন মমতাজউদদীন আহমদ। অভিনয় করেছেন মীর সাব্বির, মীম, শঙ্কর সাঁওজাল, কিসলু প্রমুখ। প্রযোজনা করেছেন মাহফুজা আক্তার।মা চান মেয়েকে গ্রামের একটি ধনী পরিবারের স্বল্পশিক্ষিত ছেলের সঙ্গে বিয়ে দিতে। মেয়েটি পড়াশোনায় ভালো। শহরে থাকে। সে স্বপ্ন দেখে উচ্চতর পড়াশোনার। বিদেশে যাবে। এদিকে মেয়েটির মা মারা যান। মায়ের মৃত্যুর পর মেয়েটি গ্রামের প্রতি টান অনুভব করে। ফিরে যেতে চায় গ্রামে। ওদিকে বিদেশে যাওয়ার হাতছানি। কোনটা বেছে নেবে মেয়েটি।
কুসুম সিকদার। বিটিভিতে ঈদের দিন বেলা ১২টা ১০ মিনিটে প্রচারিত হবে পূর্ণদৈর্ঘ্য বাংলা ছবি গহীনে শব্দ। এই ছবিতে অভিনয় করেছেন তিনি। ছবির পরিচালক খালিদ মাহমুদ মিঠু
বায়োস্কোপওয়ালাবিটিভিতে ঈদের তৃতীয় দিন সন্ধ্যা সাতটায় প্রচারিত হবে নাটক বায়োস্কোপওয়ালা। লিখেছেন ইস্রাফিল বাবু, পরিচালনা করেছেন শাহজাহান সোহাগ। অভিনয় করেছেন মোশাররফ করিম, মৌসুমী হামিদ, আহসানুল হক মিনু, সুজাত শিমুলসহ আরও অনেকে।মজনু পেশায় বায়োস্কোপওয়ালা। বায়োস্কোপ দেখিয়ে যে টাকা পায়, তা দিয়ে মজনুর সংসার চলে না। টিভি-ইন্টারনেটের যুগে বায়োস্কোপ কেউ দেখতে চায় না। তবু বায়োস্কোপ দেখানো ছাড়ে না মজনু। মজনু তার বায়োস্কোপে বিভিন্ন শিক্ষামূলক তথ্য দেখায়। এতে করে স্কুলের বাচ্চারা বইয়ের বাইরে অনেক কিছুই শিখতে পারে। স্কুলের পরিদর্শকেরা স্কুল পরিদর্শনে এসে ছাত্রদের দেখে অবাক হয়। কারণ, অন্য স্কুলের বাচ্চাদের তুলনায় এই স্কুলের বাচ্চারা অনেক বেশি জানে।
আনন্দ মেলাবিটিভিতে ঈদের দিন রাত ১০টার ইংরেজি সংবাদের পর প্রচারিত হবে ম্যাগাজিন অনুষ্ঠান ‘আনন্দ মেলা’। গ্রন্থনা ও উপস্থাপনা করেছেন আনজাম মাসুদ। প্রযোজনা করেছেন সরওয়ার মিয়া। গানগুলোতে কণ্ঠ দিয়েছেন কনা, কোনাল, ইমরান, লিজা, পুলক, কর্ণিয়া, নির্বাচিতা বড়ুয়া, মেহরাব হোসেন, তানভীর তারেক, নওমি, পূজা, কাজী শুভ, সুজন আরিফ, কিশোর, শশী, চৈতি মুৎসুদ্দি ও চন্দন সিনহা। নৃত্য পরিবেশন করেছেন নাদিয়া, লিখন ও ৩০ জন শিল্পী। বিভিন্ন পর্বে অংশ নিয়েছেন মৌসুমী হামিদ, সাজু খাদেম, আরফান, সিদ্দিক, হাসিন, ইশানা, হুমায়রা হিমু, জ্যোতিকা জ্যোতি, মুক্তি, সাব্বির আহমেদ, নিলয়, কল্যাণ কোরাইয়া, সোহেল রহমান, প্রেমা, ওয়ার্দা রিহাব, আবু হেনা রনি, আসাদ, জ্যোতি, তুষার, মিষ্টি, উপমা রণবীর, রাসেল, মন্দিরা ও রফিক উল্লাহ সেলিম। রয়েছে ১৩টি নাটিকা।
উদ্ভাসনবিটিভিতে ঈদের তৃতীয় দিন রাত আটটার বাংলা সংবাদের পর প্রচারিত হবে নাটক উদ্ভাসন। লিখেছেন ও পারচালনা করেছেন আবুল হায়াত। অভিনয় করেছেন আবুল হায়াত, জয়ন্ত চট্টোপাধ্যায়, শাহেদ শরীফ খান, নাজনীন চুমকি, মাহমুদুল ইসলাম প্রমুখ।সৎ ও সাহসী স্কুলশিক্ষক প্রাণনাথ মাস্টার। পঞ্চম শ্রেণির গণিত ওইংরেজি পড়ান তিনি। ইউনিয়ন পরিষদের প্রভাবশালী মেম্বার কামাল ভূঁইয়ার ছেলে জামাল ওই স্কুলের ছাত্র। ইংরেজি ও গণিতে সে খুবই দুর্বল। আর কদিন পরই প্রাথমিক শিক্ষা সমাপনী পরীক্ষা। মেম্বার তাঁর ছেলেকে পরীক্ষায় পাস করানোর জন্য প্রাণনাথ মাস্টারকে টাকার বিনিময়ে প্রশ্নপত্র ফাঁস করার পরামর্শ দেন। কিন্তু মাস্টার সেই প্রস্তাব প্রত্যাখ্যান করেন। এরপর মাস্টারের মুখোমুখি হন মেম্বার।উত্তর প্রজন্মবিটিভিতে ঈদের পরদিন বেলা একটা পাঁচ মিনিটে প্রচারিত হবে নাটক উত্তর প্রজন্ম। লিখেছেন আনিসুল হক। প্রযোজনা করেছেন শাহজাহান মিয়া। অভিনয় করেছেন সজল, তিশা, সুজাত, শিমুল প্রমুখ।
মুশফিক অভিনেতা হতে চায় আর তার বাবা চান ছেলে এমবিএ পড়ুক। মুশফিক এমবিএ পড়লেও সে তার অভিনয়-প্রতিভার স্বাক্ষর রেখে চলেছে দৈনন্দিন জীবনে। সে যে কাউকে নকল করতে পারে। সে বন্ধু জাহিদের বাবা সেজে বিশ্ববিদ্যালয়ে যায়, বাসা ভাড়া পাওয়ার জন্য এক তরুণীর স্বামী সাজে। এসব কাজ করতে গিয়ে একদিন সে ধরা পড়ে। ঘটনা থানা পর্যন্ত গড়ায়। এবার এক প্রযোজনা প্রতিষ্ঠান তাকে নায়কের চরিত্রের জন্যমনোনীত করে। মুশফিকের বাবা শেষ পর্যন্ত ছেলের চাওয়া মেনে নেন।
সৈকতে ঘর নাটকের দৃশ্যে রোমানা ও রিয়াজ। বিটিভিতে ঈদের পরদিন আট আটটার বাংলা সংবাদের পর দেখানো হবে নাটকটি। লিখেছেন ও পরিচালনা করেছেন মোহন খান। প্রিভিউ কমিটির বিবেচনায় এবার ঈদে বিটিভিতে সেরা নাটক নির্বাচিত হয়েছে এটি
