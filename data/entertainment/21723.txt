
অঙ্কটা দুই কোটি ডলার। বাংলাদেশি মুদ্রায় প্রায় ১৫৬ কোটি টাকা। এক ছবির এক চরিত্রের জন্যই এত টাকা হাঁকিয়েছেন জেনিফার লরেন্স! চমকে দিয়েছেন অনেককে।নতুন ছবি প্যাসেঞ্জার-এ কাজ করছেন হলিউডের এক নম্বর এই অভিনেত্রী। গত বছর আয়ের দিক দিয়েও অভিনেত্রীদের মধ্যে শীর্ষে ছিলেন। কিন্তু আয়ের তালিকা প্রকাশের সঙ্গে সঙ্গে এটাও স্পষ্ট হয়ে গেছে, লিঙ্গবৈষম্য চলে হলিউডেও। অভিনেত্রীদের তুলনায় অভিনেতারা অনেক বেশি আয় করেন। তাঁদের পারিশ্রমিকও বেশি।তখন থেকেই সমতার অধিকারের প্রশ্নে সোচ্চার লরেন্স ঠিক করেছেন, ছবিতে প্রধান চরিত্রে অভিনয় করা অভিনেতা যত পারিশ্রমিক পাবেন, তাঁর চরিত্র সমান মাপের হলে সমান টাকা দিতে হবে তাঁকেও। প্যাসেঞ্জার-এর প্রযোজক যদি তা না দেন, ছবিতে নাকি কাজই করবেন না তিনি। এএনআই।
