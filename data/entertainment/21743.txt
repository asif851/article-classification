
সাজুগুজু করতে একটু বেশি সময় তিনি নেন বৈকি৷ সব নায়িকাই নেন৷ কিন্তু শুধু চুল বাঁধতেই দুই ঘণ্টা! না, সোনাক্ষী সিনহাকে তার পরও গালমন্দ করা যাবে না৷ কেবল চুল বাঁধার পেছনে যে দুই ঘণ্টা ব্যয় করেছেন, তাতে তাঁর কোনো দোষ নেই৷ এমনটা করা হয়েছে ছবির প্রয়োজনেই৷নতুন ছবি হলিডেতে সোনাক্ষীকে বক্সারের ভূমিকায় দেখা যাবে৷ সেই সোনাক্ষীকে দেখে অনেকের মনে পড়ে যেতে পারে তারকা বক্সার লায়লা আলীর কথাও৷ সোনাক্ষীর চুলের বিনুনি যে লায়লার মতো করেই করা হয়েছে৷ চুলের এই ধরন খুব পছন্দ হয়েছে জানিয়ে সোনাক্ষী বলেন, ‘আমি সব সময়ই এমন বিনুনির চুল চেয়েছি, কিন্তু আগের কোনো ছবিতে সেটার সুযোগ পাইনি৷ এ ছবিতে বক্সারের চরিত্র পাওয়ার পরই ভাবলাম, এবার এটা করতেই হবে৷’ আইএএনএস৷
