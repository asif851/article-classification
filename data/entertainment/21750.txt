
বড় ছেলে আরিয়ানকে পড়ালেখার জন্য লন্ডন পাঠানোর পর এবার মেয়ে সুহানাকেও সেখানে পাঠাচ্ছেন শাহরুখ। সুহানা লন্ডন যাচ্ছে সামনের বছর। আর সুহানা চলে যাওয়ার পর একমাত্র আবরামই পাশে থাকছে শাহরুখ-গৌরীর সংসারে।গত বছর তৃতীয় সন্তান আবরামের বাবা হয়েছেন ‘বলিউড বাদশাহ’ শাহরুখ খান। আবরামকে শাহরুখ পেয়েছেন সারোগেসি পদ্ধতির কল্যাণে। এ পদ্ধতিতে বাবা-মায়ের অনাগত সন্তানের ভ্রূণ পরিবারের বাইরের কোনো নারীর গর্ভে বেড়ে ওঠে। সন্তান জন্মের আগে লিঙ্গ নির্ধারণের অভিযোগে কিং খানের বিরুদ্ধে মামলাও হয়েছিল। তবে কি সন্তানের সান্নিধ্য ছাড়া থাকতে পারবেন না বলেই অনেক ঝক্কি-ঝামেলা সহ্য করেও তৃতীয় সন্তানের বাবা হন শাহরুখ!ভাইয়ের সঙ্গে একই শহরে পড়ালেখা করার জন্য আগামী বছর ভারত ছাড়ার প্রস্তুতি নিচ্ছে ১৪ বছর বয়সী সুহানা। বিষয়টির সত্যতা নিশ্চিত করেছেন শাহরুখের স্ত্রী গৌরী খান। এ প্রসঙ্গে শাহরুখের পরিবারের কাছের একটি সূত্রের বরাতে হিন্দুস্তান টাইমস জানিয়েছে, আগামী বছর সুহানাকে লন্ডন পাঠানো হচ্ছে। এরই মধ্যে লন্ডন যাওয়ার প্রস্তুতি শুরু করে দিয়েছে সে। এখন সে ধীরুভাই আম্বানি ইন্টারন্যাশনাল স্কুলে পড়ালেখা করছে। ২০১২ সালে পড়ালেখা করার জন্য লন্ডন পাড়ি জমায় শাহরুখের বড় ছেলে আরিয়ান। এবার পড়ালেখা করতে বড় ভাইয়ের কাছে যাচ্ছে সুহানা।এদিকে শাহরুখ কেন একে একে সন্তানদের দেশের বাইরে পাঠাচ্ছেন—এর পেছনের কারণ সম্পর্কে জানা গেছে, শাহরুখ চান না, সব সময় মিডিয়ার স্পটলাইটে থেকে তার নেতিবাচক প্রভাব পড়ুক তাঁর সন্তানদের ওপর। তারা দেশের বাইরে নির্ঝঞ্ঝাটে পড়ালেখার পর্ব শেষ করুক—এটাই শাহরুখের চাওয়া। মূলত এ কারণেই আরিয়ানের পর এবার সুহানাকে দেশের বাইরে পাঠানোর সিদ্ধান্ত নিয়েছেন ৪৮ বছর বয়সী এ তারকা অভিনেতা।
আরও পড়ুন আরিয়ান না আবরাম?কেন আবরাম কেন সুহানা নয়!
মেয়ে সুহানাকে শাহরুখের পরামর্শ
