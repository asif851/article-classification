
আনন্দদিন–ইন্দোবাংলা সম্মাননা পেলেন বাংলাদেশের নায়িকা নুসরাত ফারিয়া। গত ২৬ ফেব্রুয়ারি কলকাতার পার্ক হোটেল মিলনায়তনে এই সম্মাননা তুলে দেওয়া হয় তাঁর হাতে। এই সম্মাননা অর্জন ও অন্যান্য বিষয় নিয়ে ফারিয়ার সঙ্গে যখন কথা হয়, তখন তিনি থাইল্যান্ডে অবস্থান করছিলেন।থাইল্যান্ডে কী করছেন?চুলের রং পরিবর্তন করাতে এসেছি। সামনে বস ছবির দ্বিতীয় কিস্তি বস ২-এর শুটিং শুরু হবে। ছবিতে আমার চুলের স্টাইল যেমন থাকবে, তেমনটাই করা হচ্ছে।‘বস ২’-এর পরবর্তী শুটিং কবে?৭ মার্চ থাইল্যান্ডে ছবিটির শুটিং শুরু হবে। আমি এখান থেকে ২ মার্চ বাংলাদেশে যাব, ৬ মার্চ আবার থাইল্যান্ডে ফিরব। টানা ২২ দিন শুটিং হবে এখানে। তারপর পর্যায়ক্রমে কলকাতা ও বাংলাদেশে শুটিং হবে।এর আগে তো যৌথ প্রযোজনার ছবিতে আপনি কলকাতার নায়িকার সঙ্গে অভিনয় করেছেন। বাংলাদেশের কোনো নায়িকার সঙ্গে এভাবে কাজ করবেন?যদি প্রযোজক–পরিচালক মনে করেন, এক নায়কের দুই নায়িকা হিসেবে আমার সঙ্গে আমাদের দেশের আরেকজন নায়িকা অভিনয় করলে ছবিটি ভালো হবে, তাহলে আমার কোনো সমস্যা নেই। তবে তাঁদের মাথায় রাখতে হবে, এর আগে আমি কাজ করেছি রিয়া সেনের সঙ্গে। এখন করছি শুভশ্রীর সঙ্গে। সেই দিকটা বিবেচনা করে এমন নায়িকাদের সঙ্গেই কাজ করতে চাই। দেখা গেল আমি দশ, আরেকজন মাইনাস টু—এমন নায়িকার সঙ্গে কাজ করার আগে আমাকে ভাবতে হবে।আনন্দদিন–ইন্দোবাংলা সম্মাননা পাওয়ার অনুভূতি কেমন?এটি আমার জন্য, আমার দেশের জন্য সম্মানের। আমি সম্মাননাটি গ্রহণ করার সময় মঞ্চে দাঁড়িয়ে সেদিন বলেছি, বাংলাদেশের এই ছোট্ট মেয়েটিকে সম্মাননা জানানোর জন্য কলকাতাবাসীকে ধন্যবাদ। এভাবে সব সময়ই আপনাদের ভালোবাসা নিয়ে পাশে থাকতে চাই।কলকাতার আনন্দদিন ম্যাগাজিনের ক্যালেন্ডারে আপনার ছবি ছাপা হয়েছে...হ্যাঁ। আমাদের দেশের জয়া আহসান ও সারিকা সাবরীনের ছবিও আছে ওই ক্যালেন্ডারে। তা ছাড়া কলকাতার প্রসেনজিৎ, দেব, অঙ্কুশ, বনি, আবির, ঋতুপর্ণা সেনগুপ্ত, কোয়েল মল্লিক, শ্রাবন্তী, নুসরাত জাহান ও সায়ন্তিকার ছবিও ক্যালেন্ডারে স্থান পেয়েছে।সাক্ষাৎকার: শফিক আল মামুন
 
