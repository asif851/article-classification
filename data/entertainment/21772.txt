
আরশিনগরের সম্মাননা পাবেন সৈয়দ জামিল আহমেদ। নির্ধারিত সময়েই শিল্পকলা একাডেমির পরীক্ষণ থিয়েটারে হাজির হলেন তিনি। গ্রুপ থিয়েটারের অবশ্যপালনীয় একটি বিষয় যে নিয়মানুবর্তিতা, সেটা মেনেই তিনি গতকাল শুক্রবার বিকেলে সময়মতো এলেন।আয়োজনটিতে ছিল আরশি–নগরের নাটক সে রাতে পূর্ণিমা ছিলর ২৫তম প্রদর্শনী। অনুষ্ঠানে প্রধান অতিথি ছিলেন নাট্যজন নাসির উদ্দীন ইউসুফ, সভাপতি অধ্যাপক আফসার আহমেদ। স্বাগত বক্তব্য দেন দলপ্রধান তানভীর আহমেদ সিডনি। সৈয়দ জামিল আহমেদের হাতে সম্মাননা তুলে দেন নাসির উদ্দীন ইউসুফ।শংসা বচনে ব্যবহার করা হয়েছিল সৈয়দ জামিল আহমেদের নানা নাটকের নামগুলো। নাসির উদ্দীন ইউসুফ বলেন, ‘দুইরকম মানুষ হয় পৃথিবীতে—অনুকরণীয় ও অননুকরণীয়। জামিল অননুকরণীয়। তাঁকে অনুকরণ করা যায় না।’ আফসার আহমেদ বলেন, ‘ক্রোধ প্রকাশের অধিকার ছিল বিশ্বামিত্র আর দুর্বাশার। আর আছে জামিল আহমেদের।’ সৈয়দ জামিল আহমেদ বলেন, ‘কাজ করার সময় কেউ সম্মানের দিকে তাকিয়ে থাকে না, আমি সুস্থভাবে আরও অনেক দিন কাজ করতে চাই।
সম্মাননা অনুষ্ঠানের পর পরিবেশিত হয় শহীদুল জহিরের লেখা উপন্যাস থেকে রেজা আরিফের নির্দেশনায় সে রাতে পূর্ণিমা ছিল নাটকটি।
