
মাকে নিয়ে গান গেয়েছেন কনকচাঁপা, মিলন মাহমুদ, রুকসানা মুমতাজ, রাজীব, চম্পা বণিক, তানভীর শাহীন, সাজেদ ফাতেমী, বেলাল খান, লিংকন ও শায়লা রহমান। গানের কথা লিখেছেন গাজী মাজহারুল আনোয়ার, সুস্মিতা বিশ্বাস, বিশ্বরূপ ঘোষ দস্তিদার, শহীদুজ্জামান স্বপন, ডা. শাহেদ, শাহাবুদ্দিন মজুমদার, সাজেদ ফাতেমী, নির্ঝর চৌধুরী, মীর মামুন হোসেন, লিংকন, মিলন মাহমুদ। সুর ও সংগীত পরিচালনা করেছেন আলাউদ্দিন আলী, মুশফিক লিটু, বনি আহমেদ, খায়েম আহমেদ, নির্ঝর চৌধুরী ও মিলন মাহমুদ। আর এই গানগুলো নিয়ে অ্যালবাম তৈরি করেছে লেজার ভিশন। অ্যালবামের নাম মা ।লেজার ভিশনের ব্যবস্থাপনা পরিচালক মাজহারুল ইসলাম বলেন, বিশ্ব মা দিবস উপলক্ষে আমাদের বিশেষ উপহার এই অ্যালবামটি। আমাদের বিশ্বাস, গানগুলো শ্রোতাদের মুগ্ধ করবে।
