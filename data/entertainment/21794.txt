
প্রতিবেশী দুই দেশের দুটি নাটক দেখলেন গঙ্গা-যমুনা নাট্য ও সাংস্কৃতিক উৎসবে গতকাল আসা দর্শকেরা। মঙ্গলবার সন্ধ্যায় যাঁরা টিকিট কেটে জাতীয় নাট্যশালায় ঢুকেছিলেন, তাঁরা ভারতের পশ্চিম বাংলার কলকাতার নাটকের দল ঋত্ত্বিক-এর পরিবেশনা আদি রাজা নাটকটি উপভোগ করেছেন। পরীক্ষণ থিয়েটার মিলনায়তনে যাঁরা ঢুকেছেন, তাঁরা দেখেছেন ঢাকার সুপরিচিত নাটকের দল আরণ্যকের ভঙ্গবঙ্গ।
দুটি নাটকেই দর্শকদের সারি বেঁধে কাউন্টারে টিকিট সংগ্রহ করতে দেখা গেছে।
এর আগে বিকেলে নাট্যশালার সামনে খোলা চত্বরে আয়োজিত সাংস্কৃতিক পর্বে দলীয় ও একক গান, নৃত্য, কবিতা আবৃত্তি পরিবেশনা ছিল বাড়তি পাওনা।
