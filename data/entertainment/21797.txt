
ডায়েটিংয়ে তারকাদের প্রিয় অস্ত্র হলো জুস। জুস সেই খাবার কিংবা পানীয়, যা আপনার প্রতিদিনের ক্যালরির চাহিদা মেটাবে, কিন্তু শরীরে জমতে দেবে না মেদ। বরং ‘মেদ ভুঁড়ি কী করি’র দুশ্চিন্তায় আক্রান্তদের জন্য ভালো সমাধান হলো ফলের এই রস। কিন্তু যতই গুণগান আপনি গান না কেন, জুসে মোটেও খুশি নন জুলিয়ান মুর। ওজন কমানোর জন্য একবার ‘জুস-থেরাপি’র দ্বারস্থ হয়েছিেলন। অভিজ্ঞতাটা মুরের একেবারেই বিচ্ছিরি।৫৩ বছর বয়সী এই অভিনেত্রী বলেছেন, ‘আমি একবার জুস খেতে শুরু করেছিলাম। তিন দিনের মতো খেয়েছি। সত্যি বলতে কি, ওই সময়টায় আমার শরীরের একটা অংশেরই ওজন কমেছিল—আমার ব্রেনের।’মুর মনে করেন, নিয়মিত স্বাস্থ্যকর খাদ্যাভ্যাসের পাশাপাশি হালকা যোগব্যায়াম শরীরটাকে ফিট রাখার জন্য যথেষ্ট। জিমে গিয়ে হইচই করে ব্যায়াম করাটা একদমই পছন্দ নয় তাঁর, ‘শোরগোলের শরীরচর্চা একদমই ভালো লাগে না। এর চেয়ে নিঃশব্দে যোগব্যায়াম করতেই ভালো লাগে আমার।’ আইএএনএস।
