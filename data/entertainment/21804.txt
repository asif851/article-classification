
আজ ১৫ জুলাই দেশের বেসরকারি টেলিভিশন চ্যানেল এটিএন বাংলার বর্ষপূর্তি। দুই দশক পূর্ণ করে চ্যানেলটি পা রাখছে ২১ বছরে। এ উপলক্ষে দিনভর নানা ধরনের আয়োজন করেছে চ্যানেলটি। তবে সন্ধ্যা সাতটায় সরাসরি প্রচারিত হবে ‘শর্মিলা ঠাকুর-জিৎ গাঙ্গুলি-দোয়েল গোস্বামী লাইভ ইন ঢাকা’ শিরোনামের কনসার্ট। এতে ভারতের গুণী অভিনেত্রী শর্মিলা ঠাকুরের একটি বিশেষ পরিবেশনা রয়েছে। তাঁর এই পরিবেশনার ফাঁকে ফাঁকে বাংলাদেশি অভিনেত্রী তারিন, নিপুণ, নাদিয়া ও চাঁদনীর নাচও থাকবে। এ ছাড়া একই অনুষ্ঠানে গাইবেন ভারতের গায়ক জিৎ গাঙ্গুলি ও দোয়েল গোস্বামী। অনুষ্ঠানটি উপস্থাপনা করবেন দেবাশীষ বিশ্বাস ও আমব্রিন।
 
 
