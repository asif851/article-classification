
খেলোয়াড় হিসেবে অবসর নিয়ে নিলেন শচীন টেন্ডুলকার। একই সঙ্গে ক্রিকেট-দর্শক হিসেবে অবসর নিলেন মাধুরী দীক্ষিতও। মাধুরী বলেন, ‘টেন্ডুলকার খেলবেন না, সেই খেলা দেখে আর কী হবে! ২৪ বছর ধরে খেলে গেছেন টেন্ডুলকার। সেই তিনিই আর খেলবেন না, ভাবতেই কেমন যেন লাগে।’আবেগাক্রান্ত মাধুরী বলেছেন, ‘শচীনকে ছাড়া ক্রিকেট কল্পনাই করা যায় না। ওঁর প্রতি শুভকামনা রইল। আশা করব তিনি তাঁর শিল্পটা এখন অন্যদের শিখিয়ে দেবেন, বোঝাবেন কী করে খেলতে হয়। তিনি কত কত লোকের অনুপ্রেরণা। টেন্ডুলকারের শেষ ম্যাচটা তাই তাঁর ভক্তদের জন্য ভীষণই বেদনাদায়ক।’ আইএএনএস।
