
আগামীকাল ৩১ জানুয়ারি ঢাকাসহ সারা দেশে প্রায় ১০০টি প্রেক্ষাগৃহে মুক্তি পাচ্ছে ওয়াজেদ আলী সুমন পরিচালিত চলচ্চিত্র কী দারুণ দেখতে। এসএমএস ফিল্মসের ব্যানারে নির্মিত ছবিতে অভিনয় করেছেন বাপ্পী, মাহি, ওমর সানী, সোহেল খান, মিশা সওদাগর, ডা. এজাজ প্রমুখ।ছবির সব কটি গান লিখেছেন দ্বীপ। কণ্ঠ দিয়েছেন কুমার বিশ্বজিৎ, কনা, বিউটি, আহমেদ হুমায়ন, কিশোর ও রূপম। সংগীত পরিচালনা করেছেন আহমেদ হুমায়ন।ওয়াজেদ আলী সুমন বললেন, ‘আমাদের চলচ্চিত্রাঙ্গনে ডিজিটাল পদ্ধতি যাত্রার পর শতাধিক প্রেক্ষাগৃহে একসঙ্গে ছবিটি মুক্তি পাচ্ছে। মৌলিক গল্প নিয়ে এই ছবি। প্রেম, অ্যাকশন—দুই-ই আছে। আশা করি, দর্শকদের ভালো লাগবে।’
