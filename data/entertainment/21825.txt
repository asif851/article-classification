
ব্রিটিশ ব্যান্ড ওয়ান ডিরেকশনে লেগেছে ভাঙনের বাতাস। এই দলের অন্যতম সদস্য জেইন মালিকের প্রস্থান দিয়ে শুরু হয়েছে ভাঙন। গুঞ্জন আছে, এরপর বিদায় নিতে পারেন হ্যারি স্টাইলসও। তাই ওয়ান ডিরেকশন-ভক্তরা এখন থেকেই শুনতে পাচ্ছেন এই দলটির ভাঙনের সুর।গত বুধবার ইন্দোনেশিয়ায় একটি কনসার্টে ‘প্রায়’ ভেঙে পড়া দল নিয়ে মঞ্চে ওঠে ওয়ান ডিরেকশন। জেইনকে ছাড়া এটাই ছিল দলটির প্রথম পরিবেশনা। গান গাওয়ার একপর্যায়ে মঞ্চে হ্যারি স্টাইলসকে দেখা যায় ভেজা চোখ মুছতে। হাসির বদলে দুঃখটাই ওই দিন ‘ওয়ান ডি’-কে ভর করেছিল একেবারে শুরু থেকে শেষ পর্যন্ত।তবে জেইনের প্রস্থানকেই ব্যান্ডের প্রথম এবং শেষ বিপর্যয় বলে সম্বোধন করছেন দলের অন্য সদস্যরা। এই দলের ছেলে লিয়াম পেইন টুইটে লেখেন, ‘ভাঙন থেকে অনেক দূরে আছি।’ অন্যদিকে হ্যারিও মুখ খুলেছেন টুইটারেই। চুপ নেই বাকি দুই সদস্য নিয়াল হোরান ও লুইস টমলিনসন। সবার ভাষ্য একই—সময়টা কঠিন, তবে এখানেই শেষ নয়। টাইম।
