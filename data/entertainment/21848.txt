
জেনিফার লোপেজ বাজে গাইতেন! না, কোনো নিন্দুক নন; নিজের সম্পর্কে লোপেজের নিজেরই এমন ধারণা ছিল! গানে নিজের ক্যারিয়ারটা দাঁড় করাতে পারবেন কি না, এ নিয়েও সন্দিহান ছিলেন তিনি। তবে লোপেজের মনে আত্মবিশ্বাসের বীজ বুনে দেন তাঁর সাবেক স্বামী মার্ক অ্যান্টনি। সেই বীজটাই এখন বিরাট এক বৃক্ষ।লোপেজের স্বীকারোক্তি, ‘আমার হয়তো সাত কোটি রেকর্ড বিক্রি হয়েছিল, তার পরও আমি আমার গান নিয়ে অনিশ্চয়তায় ভুগতাম। মনে হতো, নাহ্ গানটা আমি একদমই ভালো করি না। মার্কের সঙ্গে বিয়ের পরই এ থেকে মুক্তি মেলে। ও বারবার একটা কথাই বলত, “তোমার ভেতরের সম্ভাবনাটাকে আর কেউ নয়, তুমি নিজেই আটকে রেখেছ। তাকে মুক্ত করে দাও।”’ পিটিআই।
