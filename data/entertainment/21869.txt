
বলিউডের সিনে দুনিয়া নায়ক-নায়িকাদের প্রেম নিয়ে গুজব রটাতে ভালোবাসে। এখন এ তালিকায় রয়েছেন আলিয়া ভাট ও সিদ্ধার্থ মালহোত্রা। তবে এ জুটির ক্ষেত্রে ঘটেছে এক মজার ঘটনা। এ যুগলের প্রেম নিয়ে এবার মুখ খুললেন স্বয়ং আলিয়ার মা সোনি রাজদান। মেয়ে আলিয়ার প্রেমের সাফাই গাইলেন তিনি। সোনি বলেন, ‘প্রেমের কী দোষ? প্রেম বা বন্ধুত্বের কারণে কি সেটে দেরি করে যায় আলিয়া? নাকি তাড়াতাড়ি চলে যায়?’ মেয়েকে নিয়ে সোনি আরও বলেছেন, ‘আলিয়া নিজের কাজকে ভালোবাসে। সে খুবই আত্মবিশ্বাসী সাধারণ একটি মেয়ে। অবসর সময় সে কীভাবে ব্যয় করবে, এটা একেবারেই তাঁর ব্যক্তিগত ব্যাপার।’ মেয়ের ব্যাপারে এভাবে বলবেন না-ই বা কেন? নিজের ব্যক্তিগত জীবন নিয়ে সব সময়ই মায়ের সঙ্গে আলাপ করেন যে আলিয়া! নতুন ছবি নিয়ে এখন ভীষণ ব্যস্ত আলিয়া ভাট। প্রেম হয়তো করছেন, কিন্তু বিয়ে-শাদির সময় কোথায়? এ নিয়ে কোনো আলাপই তোলা যাবে না বলে জানিয়ে দিয়েছেন তাঁর মা। বলেছেন, এই মুহূর্তে আলিয়ার বিয়ের বিষয়টি তাঁদের মাথায় নেই। সময় হলে জানানো হবে। মিড-ডে।
