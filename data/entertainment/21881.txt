
হৃতিক রোশন ও ইয়ামি গৌতম জুটির ‘কাবিল’ ছবির কাজ শুরু হতে যাচ্ছে এই মাসের শেষের দিকেই। মার্চের শেষদিক থেকে কাজ শুরু করে আগামী জুলাই পর্যন্ত শুটিং করবেন তাঁরা। নতুন ছবিটি সম্পর্কে এমনটাই জানিয়েছেন এ ছবির পরিচালক সঞ্জয় গুপ্ত।সম্প্রতি এক টুইট বার্তায় সঞ্জয় নিজের নতুন ছবির কাজের অগ্রগতি সম্পর্কে আরও জানিয়েছেন, নতুন ছবির কাজ শুরু করার আগে তিনি তাঁর সময়ের যতটা সম্ভব সদ্ব্যবহার করছেন।কী করে এই ‘অবসর’ সময়টা কাটাচ্ছেন সঞ্জয়? টুইট বার্তায় তিনি জানিয়েছেন, ‘আমার অবসরের এই শেষ সপ্তাহটা আমি আমার পরিবারের সঙ্গেই কাটাচ্ছি। কারণ ‘কাবিল’ ছবির শুটিং শুরু হচ্ছে আর মাত্র তিন সপ্তাহ পরেই। কোনো রকমের বিরতি ছাড়াই এই শুটিং চলবে জুলাই পর্যন্ত। তাই আগের এই সময়টুকুর সদ্ব্যবহার করছি আমি।
সঞ্জয় বলেছেন, ‘আমি আমার সহ-পরিচালক নাদিম শাহকে ধন্যবাদ জানাই; এই মাসের শেষে একবার কাজ শুরু হয়ে গেলে আর অবসর পাওয়া যাবে না।’হৃতিক রোশন অভিনীত নতুন এ ছবির প্রযোজক হৃতিকের বাবা রাকেশ রোশন। তিনি এবার নতুন একটি জুটিকে সামনে আনতে যাচ্ছেন। আগ্রহ বাড়াতে এ ছবির কাহিনি এখনো পর্যন্ত বেশ দক্ষতার সঙ্গেই গোপন রাখা হয়েছে।ইন্ডিয়ান এক্সপ্রেস অবলম্বনে দেব দুলাল গুহ।
