
মা মাকসুদা আকতার প্রিয়তির জন্য গান লিখল তার মেয়ে মৌনীরা। সেই গান লেখার ভিডিও ও মেয়ের কণ্ঠের গান এরই মধ্যে সামাজিক যোগাযোগ মাধ্যম ফেসবুকে আপলোড করেছেন প্রিয়তি। সেখানে তিনি লিখেছেন, ‘আমার মেয়ে আমার জন্য গান লিখছে। অনেকক্ষণ ধরে খেয়াল করছিলাম কী যেন গুনগুন গাইছে আর লিখছে। ফাঁক দিয়ে ভিডিওটি করলাম।’ভিডিওতে দেখা গেছে, প্রিয়তির মেয়ে মৌনীরা খাতায় কিছু একটা লিখছে। মা জানতে চাওয়ায় সেটি গেয়েও শোনায় সে। ইংরেজিতে লেখা এ গান তার মাকে উদ্দেশ্যে করে লেখা ও গাওয়া।বাংলাদেশি বংশোদ্ভূত মডেল মাকসুদা আক্তার প্রিয়তি প্রায় ১৫ বছর ধরে আয়ারল্যান্ডে বসবাস করেন। ২০১৪ সালে তিনি ‘মিজ আয়ারল্যান্ড’ খেতাব পান। তারপর ‘মিজ আর্থ ইন্টারন্যাশনাল’ও হয়েছেন। আয়ারল্যান্ডে তিনি মডেলিং ও অভিনয়ের পাশাপাশি বৈমানিক হিসেবে কর্মরত আছেন।
