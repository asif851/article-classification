
কিছুদিন আগে বলিউড অভিনেতা বিনোদ খান্নার একটি ছবি ইন্টারনেটে ছড়িয়ে পড়ে। সামাজিক যোগাযোগমাধ্যমে বিনোদের সেই স্থিরচিত্র ব্যাপক আলোচনার ঝড় তোলে। সেখানে দেখা যায়, অভিনেতা বিনোদ খান্না হাসপাতালের পোশাক পরা। তাঁকে ঠিকমতো চেনাও যাচ্ছে না।
বলিউডের এক সময়ের জনপ্রিয় এই নায়কের আরোগ্য কামনা করেছেন বলিউড সতীর্থরা। এমনকি তাঁর সুস্থতায় যদি শরীরে কোনো অঙ্গ প্রতিস্থাপন করতে হয়, সেই কাজটি করতে ইচ্ছুক বলে জানান অভিনেতা ইরফান খান।দুই দশক ধরে বলিউডে কাজ করছেন ইরফান খান। তিনি দুজন অভিনেতাকে খুবই শ্রদ্ধা করেন। তাঁরা হলেন বিনোদ খান্না ও ধর্মেন্দ্র। ইরফানের নতুন ছবি ‘হিন্দি মিডিয়াম’–এর ট্রেলার প্রকাশের সময় বিনোদের খুব দ্রুত আরোগ্য কামনা করে সাংবাদিকদের সঙ্গে কথা বলেন ইরফান। তিনি বলেন, ‘আমি আশা করি, বিনোদজি খুব তাড়াতাড়ি সুস্থ হয়ে উঠবেন। এমনকি যদি তাঁর সুস্থতায় যদি কোনো অঙ্গ দিতে হয়, আমি দেব।’ইরফান আরও বলেন, তিনি অন্যতম একজন সেরা অভিনেতা। শুধু তা–ই নয়, একজন ভালো মানুষও। তাঁর এমন অবস্থা দেখতে হবে ভাবিনি। এটা আমার জন্য হৃদয়বিদারক ও বেদনাদায়ক।‘হিন্দি মিডিয়াম’ ছবিটি পরিচালনা করেছেন সাকেত চৌধুরী। অভিনয় করেছেন ইরফান খান ও সাবা কামার। এ বছরের ১২ মে ছবিটি মুক্তি পাবে। বলিউড হাঙ্গামা
