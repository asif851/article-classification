
শিগগিরই বলিউড তারকা কাজলকে দেখা যাবে ভারতের দক্ষিণী এক চলচ্চিত্রে। ‘ভেলাই ইল্লা পাত্তাধারি ২’ নামের তামিল ছবিটি প্রথমে করতে চাননি কাজল। কারণ, দ্রাবিড় ভাষায় সংলাপ মনে রাখতে খুব বেগ পেতে হচ্ছিল তাঁকে।
কাজল বলেন, ‘আপনি যে ভাষা বোঝেন না, সেই ভাষায় অভিনয় করা অনেক বেশি কঠিন। যেমন তামিল ভাষা।’ ছবির চিত্রনাট্য পড়েই কাজল বলেছিলেন, ‘ঠিক আছে। এখন আপনারা এ ছবির জন্য অন্য কাউকে নিতে পারেন।’ কিন্তু সহকর্মী ধানুশ ও সুন্দরিয়া তাঁকে অনেক সাহায্য করেছেন বলে জানান কাজল। তাই ছবিটা শেষমেশ শেষ করার সিদ্ধান্ত নিয়েছেন।কাজল ১৯৯৭ সালে ‘মিনসারা কানাভু’ দিয়ে প্রথম তামিল চলচ্চিত্রে অভিনয় করেন। অনেক বছর বিরতি দিয়ে আবার এখন তামিল ছবিতে কাজ করতে একটু হিমশিম তো খেতেই হয়েছে তাঁকে।হিন্দুস্তান টাইমস
