
কিছুদিন আগেই প্রকাশিত হয়েছে সালমানের নতুন সিনেমা ‘টিউবলাইট’-এর পোস্টার। খুব শিগগির সিনেমা মুক্তি পাবে রুপালি পর্দায়। এরই মধ্যে জানা গেল, এই সিনেমার প্রযোজক হিসেবে আছেন সালমান খানের মা।
সালমান খান নিজেও ‘টিউবলাইট’ সিনেমার একজন প্রযোজক। এই প্রথম সিনেমার প্রচারে নিজের মায়ের নাম যুক্ত করলেন সাল্লু ভাই। পোস্টারে প্রযোজক হিসেবে তাঁর মায়ের নাম সালমা খান ও তাঁর নাম সালমান খান দেখা যায়। পোস্টারে অবশ্য পরিবারের আরেক সদস্য ছোট ভাই সোহেল খানের নামও আছে। এটা সবার জানা যে সালমান খানের সঙ্গে তাঁর মায়ের সম্পর্ক খুবই ভালো। টিভি প্রযোজনা ‘বিগ বস’ শেষ করার সময় বলতেন, ‘যা খুশি করো ভাই, মাকে কষ্ট দিয়ো না।’আজ বৃহস্পতিবার সিনেমার টিজার প্রকাশের আগে সালমানের সিনেমার আরেকটি পোস্টার প্রকাশিত হয়। এই সিনেমায় অভিনয় করেছেন সালমান খান, সোহেল খান, চু চু, ওম পুরি প্রমুখ।
