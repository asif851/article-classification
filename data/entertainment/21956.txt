
ক থো প ক থ ন: কৃষ্ণকলি। সংগীতশিল্পী। আজ এসএ টিভিতে ‘গহীনের গান’ অনুষ্ঠানে তিনি গান গাইবেন। স্টুডিও থেকে অনুষ্ঠানটি সরাসরি সম্প্রচার করা হবেএসএ টিভিতে অনুষ্ঠান...সূর্যে বাঁধি বাসা, আলোর পিঠে আঁধার আর বুনোফুল—আমার এই তিনটা অ্যালবাম থেকেই কিছু কিছু গান করব।অনেক দিন পর টিভিতে অনুষ্ঠান...সরাসরি অনুষ্ঠানে দর্শকদের প্রতিক্রিয়া পাওয়া যায়, সেটা তো অবশ্যই ভালো লাগে। কিন্তু টিভিতে গান গাইলে মানুষ মুখ চিনে ফেলে, এটা ভালো লাগে না।‘বুনোফুল’-এর কথা...অ্যালবামটা করে ব্যক্তিগতভাবে আমি ভয়ানক খুশি। সাঁওতালি গান। আমাদের মাটির সুরগুলো আসলে মানুষজনের সামনে আনা জরুরি। একটু আক্ষেপ আছে, নৃতাত্ত্বিক ভাষাটা ধারণ করতে আমি আসলে খুব যোগ্য নই। যেভাবে করতে চেয়েছিলাম, সেভাবে হয়তো পারিনি। তবু স্বপন বসুর কিছু গান, আমার ছোটবেলার সংগ্রহের কিছু গান করেছি। নিজেকে নিয়ে নিরীক্ষা করার সুযোগ ছিল, এটাই বড় পাওয়া।শেষ হলো বেঙ্গল উচ্চাঙ্গসংগীত উৎসব...এখনো মনে হচ্ছে ঘোরের মধ্যে আছি। শুধু বড় বড় ওস্তাদ শিল্পীই নন, ওস্তাদ শ্রোতারাও ছিলেন। চার দিন হাজার হাজার শ্রোতা এত সুন্দরভাবে অনুষ্ঠান উপভোগ করেছেন, ভাবলেই তাঁদের প্রতি শ্রদ্ধায় মাথা নত হয়ে আসে।আমার গান...গানের মধ্যে নিজের চিন্তাকে অবলম্বন করতে চাই। প্রেম, ঘৃণা, দুঃখ, প্রাপ্তি, অপ্রাপ্তি, সম্মান, অসম্মান, রাজনীতি...সবকিছুই গানের মাধ্যমে ছুঁতে চাই।হাত ধরেছি, হাঁটছি পথে...এতটা পথ হেঁটে এসেছি আসলে মহাকালের হাত ধরে। কখনো ডুবছি, ভাসছি, কখনো হারাচ্ছি, খুঁজে পাচ্ছি—এসব নিয়েই তো জীবন। কেউ থাকুক না থাকুক, সময়টা সঙ্গে থাকে। একটা সময় চলে গেলেও নতুন একটা সময় আমাকে গ্রহণ করে।অ্যালবাম ভাবনা...রবীন্দ্রসংগীতের অ্যলবাম করার একটা চাপ অনুভব করি। আমি রবীন্দ্রসংগীতের ছাত্রী। সেই দায়বদ্ধতা থেকেই অ্যালবামটি করব।চলচ্চিত্রের গান...চলচ্চিত্রের মাধ্যমটা অনেক বড়। এ মাধ্যমে গান করতে চাই, কিন্তু দুই দুগুণে চার হচ্ছে না।মো. সাইফুল্লাহ
 
