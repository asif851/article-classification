
এবারের শারদীয় উৎসব উপলক্ষে কলকাতা থেকে প্রকাশিত হয়েছে বাংলাদেশের কণ্ঠশিল্পী জয় শাহরিয়ার ও পারভেজ সাজ্জাদের অ্যালবাম। কলকাতার জিরোনা এন্টারটেইনমেন্ট থেকে প্রকাশিত এ অ্যালবামটি দি ব্রাদারহুড প্রজেক্টে’র সেল্ফ টাইটেলড অ্যালবাম। এতে গান আছে সাতটি। দেশের বাইরে অ্যালবাম প্রকাশের অনুভূতি প্রসঙ্গে জয়-পারভেজ জানিয়েছেন, ‘আমরা সারাবিশ্বে আমাদের গানের মাধ্যমে বাংলাদেশের প্রতিনিধিত্ব করতে চাই। এই অ্যালবামটির প্রকাশ সে স্বপ্নেরই একটি ধাপ মাত্র।’বর্তমান ব্যস্ততা প্রসঙ্গে জয়-পারভেজ জানান, ‘ঈদ উপলক্ষে সরাসরি সম্প্রচারিত বিভিন্ন অনুষ্ঠানের মহড়া চলছে এখন। পাশাপাশি চলছে দি ব্রাদারহুড প্রজেক্টে’র দ্বিতীয় অ্যালবাম প্রকাশের প্রস্তুতি যা এ বছরের শেষ দিকে শ্রোতাদের হাতে তুলে দেওয়ার ইচ্ছে রয়েছে।’
