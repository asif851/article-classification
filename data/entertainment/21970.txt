
অভিনয় করে এরই মধ্যে অ্যাকাডেমি অ্যাওয়ার্ড পেয়েছেন জেনিফার লরেন্স। মাত্র ২২ বছর বয়সে ‘সিলভার লাইনিংস প্লেবুক’ এনে দিয়েছিল সে পুরস্কার। এ ছাড়াও ‘আমেরিকান হাসল’ ও ‘হাঙ্গার গেমস’ ছবিতেও তাঁর অনবদ্য অভিনয় করে দর্শক-মনে পেয়েছেন স্থায়ী আসন। ২৫ বছর বয়সী এই তারকা এরই মধ্যে অ্যামি শুমারের সঙ্গে মিলে অন্য একটি ছবির চিত্রনাট্যও​ লিখছেন। তবে নতুন খবর হলো, এবার তিনি ক্যামেরার সামনে থেকে সরে গিয়ে দাঁড়াতে চাইছেন ক্যামেরার পিছনে। একটি ছবির পরিচালক হিসেবে অচিরেই দেখা যাবে তাঁকে।রয়টার্সকে দেওয়া এক সাক্ষাৎ​কারে জেনিফার লরেন্স জানিয়েছেন, নতুন ছবিটি হবে রাসায়নিক অস্ত্র, অ্যাসিড নিরীক্ষা সর্বোপরি গত শতাব্দীর ষাটের দশকের স্নায়ু​যুদ্ধ নিয়ে। ইন্টারন্যাশনাল বিজনেস টাইমস
