
ঢাকাই ছবির অভিনেত্রী মাহিয়া মাহির বিয়ের খবরটি এরই মধ্যে জেনে গেছেন তাঁর ভক্তেরা। আজ আনুষ্ঠানিকভাবে তা জানাবেন মাহি। পাত্র সিলেটের ব্যবসায়ী পারভেজ মাহমুদ। তবে আনুষ্ঠানিকভাবে বিয়ের আগে যথারীতি গায়েহলুদের পর্বও আছে। আর সে পর্বটাও মাহি এরই মধ্যে সেরে ফেলেছেন।
আজ বুধবার সকালে তাঁর গায়েহলুদের বেশ কিছু ছবি ফেসবুকে তুলে দিয়েছেন মাহির বন্ধুরা। সেখানে দেখা যাচ্ছে হাস্যোজ্জ্বল মাহি ও তাঁর বন্ধুদের। ঘরোয়া পরিবেশে আয়োজিত গায়েহলুদের অনুষ্ঠানে মাহি আছেন প্রাণবন্ত।ছবির সঙ্গে মজার কিছু ক্যাপশন অন্তত তা-ই বলে। এরই মধ্যে হুড়মুড় করে ছবিগুলোতে লাইক এবং মন্তব্য আসা শুরু হয়েছে। চলুন, দেখে আসি মাহির গায়েহলুদের এমন কিছু ছবি।ছবি: মাহির ফেসবুক অ্যাকাউন্টের সৌজন্যে।
