
‘ছুটির ঘণ্টা’খ্যাত পরিচালক আজিজুর রহমান হাসপাতালে। তাঁর শারীরিক অবস্থা আশঙ্কাজনক। গত রোববার রাতে হৃদ্‌রোগে আক্রান্ত হলে তাঁকে দ্রুত ঢাকার বারিধারার একটি হাসপাতালে করোনারি কেয়ার ইউনিটে (সিসিইউ) ভর্তি করা হয়। প্রথম আলোকে আজ শনিবার বিকেলে এমনটাই জানিয়েছেন নির্মাতার স্ত্রী শামীম রহমান।
এই নির্মাতার সহধর্মিণী শামীম রহমান বলেন, বুধবার তাঁর অবস্থার কিছুটা উন্নতি হলেও পরদিন থেকে আবার অবনতি হতে থাকে। তিনি নিউমোনিয়ায় আক্রান্ত হয়েছেন। তাঁর হার্টের দুটি ভালভ নষ্ট হয়ে গেছে। এই অবস্থায় তাঁর এনজিওগ্রামও করানোও সম্ভব হচ্ছে না। বর্তমানে হাসপাতালের এইচডিওতে রাখা হয়েছে।’হৃদ্‌রোগ বিশেষজ্ঞ চিকিৎসক মমিনুজ্জামানের তত্ত্বাবধানে রয়েছেন তিনি।শামীম রহমান বলেন, ‘বয়স আশির কাছাকাছি হওয়ায় দেশে তাঁর হার্টের ভালভ স্থাপন করা সম্ভব নয়। এ জন্য তাঁকে সিঙ্গাপুরের মাউন্ট এলিজাবেথ হাসপাতালে নিয়ে যেতে হবে। আর এই চিকিৎসা ব্যয় নির্বাহ করার মতো সচ্ছলতা আমাদের নেই। তাই প্রধানমন্ত্রীর সহযোগিতা চাই।’
