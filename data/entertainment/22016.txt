
কিছুদিন আগেও বলিউডের জনপ্রিয় অভিনেতা শাহরুখ খানের ঘুম ভাঙত চিত্কার-চেঁচামেচি কিংবা বিরক্তিকর রোবোটিক অ্যালার্ম ঘড়ির আওয়াজে। কিন্তু তাঁর ছোট ছেলে আবরামের কল্যাণে এখনকার সকালগুলো আগের চেয়ে অনেক মধুর হয়েছে বলেই জানিয়েছেন তিনি। টুইটার অ্যাকাউন্টে এক টুইটে শাহরুখ লিখেছেন, ‘আমি একটি নতুন অ্যালার্ম ঘড়ি পেয়ে গেছি, যাতে বিরক্তিকর চিত্কার বা রোবোটিক সুর বেজে ঘুম ভাঙে না বরং একটা হাসিতে আমার মন ভরে ওঠে।’ এক খবরে জানিয়েছে আইএএনএস।এবারের ঈদে ভক্তদের সামনে প্রথমবারের মতো সন্তানকে দেখিয়েছেন শাহরুখ। ঈদের দিন শাহরুখের বাড়ির সামনে হাজির হয়েছিলেন অনেক ভক্ত। তাঁদের শুভেচ্ছা জানাতে বাড়ির বারান্দায় আসেন শাহরুখ। এ সময় শাহরুখের বোনের কোলে আবরামকে দেখা যায়।বর্তমানে তিন সন্তানের জনক জনপ্রিয় এই অভিনেতা। তাঁর আরেক দুই সন্তান হচ্ছে আরিয়ান ও সুহানা। গত বছর অন্যের গর্ভ ভাড়া নিয়ে সারোগেট পদ্ধতিতে জন্ম নেয় শাহরুখ-গৌরির তৃতীয় সন্তান আবরাম। চিকিত্সকের বেঁধে দেওয়া সময়ের চেয়ে কিছুটা আগেই জন্ম হয় আবরামের। জন্মের পর থেকেই তার স্বাস্থ্য নিয়ে উদ্বিগ্ন ছিলেন শাহরুখ।
 
 

