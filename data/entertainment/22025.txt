
ভালোবাসা এমনই হয় মুক্তির সপ্তাহ দুয়েকের মাথায় নতুন আরেকটি চলচ্চিত্রে অভিনয়ের জন্য চুক্তিবদ্ধ হলেন বিদ্যা সিনহা মিম। সিনেমার নাম দুলাভাই জিন্দাবাদ। এর আগে ছবিটিতে অভিনয়ের জন্য চুক্তিবদ্ধ হন মৌসুমী। গ্রামীণ পটভূমিতে এই ছবির গল্প গড়ে উঠেছে দুলাভাই ও শ্যালিকাকে ঘিরে।চলচ্চিত্রে গ্রামীণ চরিত্রে অভিনয় মিমের জন্য এ এক নতুন অভিজ্ঞতা। ছবিটিতে কাজের ব্যাপারে মিম বলেন, ‘প্রথমত, গল্প ভালো লেগেছে। দ্বিতীয়ত, এর আগে চলচ্চিত্রে গ্রামীণ চরিত্রে অভিনয় করিনি। এ কারণেই ছবিটিতে কাজ করতে আগ্রহী হয়েছি।’এই ছবিতে মিমের বিপরীতে অভিনয় করবেন বাপ্পী চৌধুরী, দুলাভাইয়ের চরিত্রে ডিপজল আর তাঁর স্ত্রীর ভূমিকায় থাকবেন মৌসুমী।দুলাভাই জিন্দাবাদ ছবির পরিচালক মনতাজুর রহমান আকবর বলেন, ২১ ফেব্রুয়ারি সাভারের লোকেশনে ছবিটির শুটিং শুরু হবে।
