
বিরাট-আনুশকার প্রেম চলছে চুপিচুপি। দুজন দুই আঙিনায়। একজন খেলার মাঠে চার–ছক্কা হাঁকান। আরেকজন অভিনয়ে মাত করেন ভক্তদের। তাতে কী? দুজনের প্রেম আস্তে আস্তে চলে এসেছে জনসমক্ষে। এই তো সেদিন সব খেলোয়াড়ের মতো দাড়ি শেভ করতে চেয়েছিলেন বিরাট। কিন্তু আনুশকার এক কথা। একদম না।
ইনস্টাগ্রামে খেলোয়াড়দের সঙ্গে কথা বলছিলেন বিরাট। সেখানে ওঠে দাড়ি শেভের কথা। বিরাট কোহলি খেলোয়াড় হার্দিক পান্ডে ও রোহিত শর্মাকে হ্যাশ ট্যাগ করে লেখেন, ‘দুঃখিত বয়েজ, আমি দাড়ি শেভ করতে রাজি নই।’ এমন সময় সে আলোচনায় ঢুকে পড়েন আনুশকা। বলেন, একদম শেভ করা যাবে না। কোহলিও মেনে নেন। লেখেন, ‘ওকে।’ এর আগেও ইনস্টাগ্রামে বিরাটের প্রোফাইল ছবিতে আনুশকাসহ একটি ছবি দেওয়ায় ব্যাপক আলোচনার জন্ম নেয়। শোনা যাচ্ছে, আনুশকা অভিনীত ‘ফিল্লোরি’ ছবিটির প্রযোজনাও নাকি করেছেন বিরাট কোহলি।আনুশকাকে দেখা যাবে শাহরুখ খানের সঙ্গে ‘দ্য রিং’ ছবিতে। ছবিটি পরিচালনা করেছেন ইমতিয়াজ আলী। এ ছাড়া সঞ্জয় দত্তের জীবনীভিত্তিক ছবিতেও তাঁকে দেখা যেতে পারে। ইন্ডিয়ান এক্সপ্রেস
 
