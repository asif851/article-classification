
বছরটা ভালোই যাচ্ছে তারকা সংগীতশিল্পী টেইলর সুইফটের। এ বছরের শুরুতেই তিন-তিনটি গ্র্যামি অ্যাওয়ার্ড ঘরে তুলেছেন তিনি। আর এবার আইহার্ট রেডিও মিউজিক অ্যাওয়ার্ডের আসরে তিনি জিতেছেন চারটি পুরস্কার। 
সুইফটের ‘১৯৮৯’ অ্যালবামটি জিতেছে বছরের সেরা অ্যালবামের পুরস্কার। বছরের সেরা নারী সংগীতশিল্পীর পুরস্কারটিও উঠেছে তাঁরই ঝুলিতে। এ ছাড়াও, ‘১৯৮৯’ অ্যালবাম নিয়ে বিশ্বজুড়ে ভ্রমণ করে ‘বেস্ট ট্যুর’ বিভাগেও একটি পুরস্কার পেয়েছেন তিনি। এই গায়িকার ‘ব্ল্যাংক স্পেস’ ভিডিও থেকে ‘ক্রেজি গার্ল উইথ রানিং মাসকারা’ গানটিও পেয়েছে একটি পুরস্কার।আইহার্ট রেডিও মিউজিক অ্যাওয়ার্ডের এই আসরে এবার সেরা পুরুষ সংগীতশিল্পীর পুরস্কার পেয়েছেন জাস্টিন বিবার। সেরা নবাগত সংগীতশিল্পীর পুরস্কারটি পেয়েছেন ফেটি ওয়াপ।সুইফটের প্রেমিক কেলভিন হ্যারিসও এই আসরে একটি পুরস্কার পেয়েছেন। বছরের সেরা নৃত্যশিল্পী হিসেবে পুরস্কৃত হয়েছেন তিনি। গত রোববার অনুষ্ঠিত এই পুরস্কার বিতরণী অনুষ্ঠান উপস্থাপনা করেন মার্কিন গায়ক জ্যাসন ডেরুলো। এনডিটিভি।
