
ঝগড়া দিয়ে শুরু করে শেষপর্যন্ত রীতিমতো হাতাহাতিই করেছেন রণবীর-ক্যাট! অনেকে হয়তো ভেবে বসবেন, এ আর এমন কী! এই জুটির খুনসুটির খবর তো প্রায়ই শোনা যায়। কিন্তু তাই বলে একেবারে হাতাহাতি! এবারে কিন্তু বলিউডপাড়ায় খবর রটেছে, রণবীর কাপুর আর ক্যাটরিনা কাইফ ঝগড়া তো করেছেনই, সেই ঝগড়ার তুঙ্গে একেবারে গায়ে হাত তোলার ঘটনাও ঘটেছে।কিন্তু কী নিয়ে এই হাতাহাতি-ঝগড়াঝাঁটি? জিনিউজের এক খবরে দাবি করা হয়েছে, রণবীর-ক্যাটের হাতাহাতির কারণ হৃতিক রোশন। হৃতিক রোশনের প্রসঙ্গ নিয়েই ঘটে গেছে এই দুজনের মধ্যে তুলকালাম কাণ্ড।‘জাগগা জাসুস’ ছবিতে রণবীরের করা একটি স্টান্টকে ব্যাং ব্যাং ছবির হূতিকের সঙ্গে তুলনা করেন ক্যাটরিনা। ব্যস ঝগড়ার সূত্রপাত এখানেই! হৃতিকের সঙ্গে তুলনা সহজভাবে নিতে পারেননি রণবীর। এ ছাড়া হৃতিক-সুজানের সংসার ভেঙে যাওয়ার সময় ক্যাটরিনার সঙ্গে হূতিকের ঘনিষ্ঠতার বিষয়টিও সহজভাবে মেনে নিতে পারছেন না রণবীর। ক্যাটরিনা ও হৃতিক মিলে ‘বিগ ব্যাং’ ছবিতে কাজ করছেন।
বি-টাউনের সবচেয়ে আলোচিত জুটি রণবীর কাপুর ও ক্যাটরিনা কাইফের সম্পর্কটা অবশেষে আনুষ্ঠানিক রূপ পেতে যাচ্ছে বলে যাঁরা ধারণা করছেন, এই ঝগড়াঝাঁটির ঘটনা তাতে কতখানি প্রভাব ফেলবে? আশা করা যাচ্ছে, শিগগিরই বিষয়টি মিটিয়ে ফেলবেন তাঁরা।
