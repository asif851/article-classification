
ভারতীয় টেলিভিশনের জনপ্রিয় ধারাবাহিক ‘বালিকা বধূ’র পরিচিত মুখ প্রত্যুষা বন্দ্যোপাধ্যায় যে আত্মহত্যা করতে যাচ্ছেন—তা সেই মুহূর্তে জানতেন তাঁর প্রেমিক অভিনেতা-প্রযোজক রাহুল রাজ সিং। আত্মহত্যার এক ঘণ্টা আগে প্রত্যুষার সঙ্গে রাহুলের কথোপকথনের ফোন রেকর্ড থেকে এ তথ্য জানা গেছে। খবর টাইমস অব ইন্ডিয়ার। আজ মঙ্গলবার টাইমস অব ইন্ডিয়ার প্রতিবেদনে বলা হয়েছে, প্রত্যুষার সঙ্গে রাহুলের তিন মিনিটের ওই ফোন রেকর্ড গতকাল সোমবার শুনেছেন বিচারক মৃদুলা ভাটকর। প্রত্যুষার আত্মহত্যা করার ঘণ্টা খানেক আগে তাঁরা দুজন মুঠোফোনে কথা বলেন।প্রতিবেদনে বলা হয়, ১ এপ্রিল বেলা সাড়ে তিনটার দিকে রাহুল ওই বাসা থেকে বের হয়ে যান। আর বেলা ৩টা ৪৩ মিনিটে তাঁদের মোবাইল ফোনে শেষবারের মতো কথা হয়। তাঁদের মধ্যে তিন মিনিট ২১ সেকেন্ড কথা হয়। প্রত্যুষা রাহুলকে বলেন, ‘তুমি একজন প্রতারক। আমার সঙ্গে তুমি প্রতারণা করেছ। আমার মা-বাবার কাছ থেকে আমাকে দূরে সরিয়ে দিয়েছ। আজ তুমি দেখবে যে আমি কী করতে যাচ্ছি।’এর উত্তরে রাহুল বলেন, ‘কী হয়েছে? বাসায় ফিরে আমি তোমার সঙ্গে একবার কথা বলব, আমি এখন রাস্তায়; আমি বাসায় পৌঁছানোর আগে কিছু করো না।’
এই মামলার সরকারি কৌঁসুলি উষা কেজরিওয়াল বলেন, প্রত্যুষা তাঁর শেষ ফোন কলে আত্মহত্যা করার আভাস দিয়েছিলেন প্রেমিক রাহুলকে। এর আগে গত রোববার সর্বশেষ মেডিকেল প্রতিবেদনে বলা হয়েছে, প্রত্যুষা বন্দ্যোপাধ্যায় অতিরিক্ত মদ্যপান করার পর আত্মহত্যা করেছেন। ওই মেডিকেল রিপোর্টে বলা হয়েছে, প্রত্যুষার রক্তে ১৩৫ মিলিগ্রাম অ্যালকোহল পাওয়া গেছে। চিকিৎসকদের মতে, এই পরিমাণ অ্যালকোহল গ্রহণ করলে মানুষ নিজের ওপর নিয়ন্ত্রণ হারিয়ে ফেলে। আর এভাবেই নিজের ওপর নিয়ন্ত্রণ হারিয়েই প্রত্যুষা ফ্যানের সঙ্গে ঝুলে আত্মহত্যা করেছেন।১ এপ্রিল মুম্বাইয়ের ফ্ল্যাট থেকে প্রত্যুষার গলায় ফাঁস দেওয়া ঝুলন্ত দেহ উদ্ধার করা হয়। এ ঘটনার পর প্রত্যুষা বন্দ্যোপাধ্যায়ের মা সোমা বন্দ্যোপাধ্যায় প্রত্যুষার আত্মহত্যায় প্ররোচনার দায়ে তাঁর প্রেমিক অভিনেতা-প্রযোজক রাহুল রাজ সিংকে অভিযুক্ত করেন। এ অভিযোগের ভিত্তিতেই বাঙ্গুর নগর থানার পুলিশ রাহুলকে আটক করে। পরে তাঁকে গ্রেপ্তার দেখানো হয়। তবে রাহুল হাসপাতালে চিকিৎসাধীন ছিলেন। পরে রাহুল আদালত থেকে শর্ত সাপেক্ষে আগাম জামিন নেন।এরপর জে জে হাসপাতালের চিকিৎসকেরা জানিয়েছিলেন, প্রত্যুষা বন্দ্যোপাধ্যায় অস্বাভাবিক মৃত্যুর আগে অন্তঃসত্ত্বা ছিলেন। মৃত্যুর আগে সম্ভবত তিনি একবার গর্ভপাতও করিয়েছিলেন। কলকাতার জামশেদপুরের মেয়ে প্রত্যুষা বেশ কয়েকটি জনপ্রিয় ধারাবাহিকে অভিনয় করেছেন। তাঁর অভিনীত শেষ সম্প্রচারিত ধারাবাহিক ‘শ্বশুরাল সিমার কি’। রিয়্যালিটি শো ‘বিগ বস ৭’-এ দেখা গেছে তাঁকে।
আরও পড়ুনঅতিরিক্ত মদ্যপানের পর ‘বালিকা বধূর’ আত্মহত্যা!‘বালিকা বধূ’ প্রত্যুষার সম্মতিতেই গর্ভপাত: রাহুল‘বালিকা বধূ’ প্রত্যুষা মৃত্যুর আগে অন্তঃসত্ত্বা ছিলেন!‘বালিকা বধূ’ প্রত্যুষার ‘মাথা খেয়েছিল’ রাহুল‘বালিকা বধূ’ প্রত্যুষা গৃহকর্মীর কাছে ধার করতেন!‘বালিকা বধূ’ প্রত্যুষার ব্যাংক অ্যাকাউন্ট খালি করেন রাহুল!‘বালিকা বধূ’ প্রত্যুষাকে আত্মহত্যার প্ররোচনায় প্রেমিক আটক‘বালিকা বধূ’ প্রত্যুষাকে বিয়ে করতে চেয়েছিলেন রাহুল‘বালিকা বধূ’ প্রত্যুষার প্রেমিকের পক্ষে লড়বেন না আইনজীবী‘বালিকা বধূ’ প্রত্যুষার মৃত্যু ও ৫টি তথ্য!
