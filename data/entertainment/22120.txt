
কেবল তৃতীয় মৌসুমটাই করেননি। এ ছাড়া ‘কৌন বনেগা ক্রোড়পতি’র বাকি পাঁচটি আসরেই কুইজ মাস্টার ছিলেন অমিতাভ বচ্চন। তার পরও এখনো অনুষ্ঠানটির উদ্বোধনী পর্ব নিয়ে বেশ মানসিক চাপের মধ্যে থাকেন অমিতাভ। দীর্ঘ অভিজ্ঞতা থেকেই জানেন, যেকোনো কিছুর শুরুর প্রভাব পড়ে পুরো কাজটিতেই। অবশ্য এখন পর্যন্ত কৌন বনেগা ক্রোড়পতির সব কটি আসরের উদ্বোধন হয়েছে জমজমাট। এবারও হবে নিশ্চয়ই। কারণ, উদ্বোধনী পর্বে অমিতাভের অতিথি হয়ে আসছেন জনপ্রিয় গায়ক সনু নিগম।নিয়মিত ব্লগ লেখক অমিতাভ তাঁর এই রোমাঞ্চের কথা নিজেই জানিয়েছেন। তবে সনু নিগম ও তাঁর মোহনীয় সুরের মূর্ছনাকে পাশে পেয়েও এখনো পেটের গুড়গুড়ে অনুভূতি কাটিয়ে উঠতে পারেননি বলেই স্বীকার করেছেন অমিতাভ।সনি টিভিতে ৬ সেপ্টেম্বর শুরু হচ্ছে কৌন বনেগা ক্রোড়পতির সপ্তম আসর। আইএএনএস।
