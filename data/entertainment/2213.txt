
তাঁদের চেনেন আপনি৷ আপনি তারকাদের সম্পর্কে জানেনও, কিন্তু ঠিক কতটা জানেন? আপনার প্রিয় তারকা সম্পর্কে জেনে নিন কয়েকটি অজানা তথ্য
lসংগীতশিল্পী শাকিলা জাফর শ্রোতাদের কাছে ‘তুলা রাশির মেয়ে’ বলে পরিচিত হলেও পরিবার, আত্মীয়স্বজন ও কাছের মানুষেরা তাঁকে ডাকেন ‘খুকু’ কিংবা ‘খুকতি’ নামে৷ অনেকেরই অজানা যে জনপ্রিয় এই শিল্পীর ডাকনাম স্মৃতি৷l শাকিলার জন্ম ও বেড়ে ওঠা পাকিস্তানের করাচিতে৷ তাঁর বাবা ছিলেন তৎকালীন পাকিস্তান সরকারের অধীনে শিল্প ব্যাংকের একজন কর্মকর্তা৷ সে কারণে শৈশবের পুরো সময়টা তাঁর করাচিতেই কেটেছে৷l করাচির চিলড্রেন এডুকেশনাল ফিল্ড অ্যান্ড পার্ক স্কুলে ভর্তি হওয়ার মধ্য দিয়ে স্কুলজীবনে পদচারণ এ শিল্পীর৷l আপনি কি জানেন, তৃতীয় শ্রেণীতে পড়ার সময় সংগীতের সঙ্গে শাকিলা জাফর জড়িয়ে পড়েছিলেন অনেকটা কাকতালীয়ভাবে৷ শাকিলা যে স্কুলে পড়তেন, সে স্কুলের পুরস্কার বিতরণী অনুষ্ঠানে স্কুলের নির্বাচিত শিল্পীদের একটি গান গাইতে বলা হলো; সেই গানের মহড়ায় নির্বাচিত শিল্পীরা যখন গানটি ঠিকমতো গাইতে পারছিলেন না, তখন দর্শকসারি থেকে ওই গানটি ঠিকভাবে গেয়ে ওঠেন শাকিলা৷ শাকিলা জাফরের সংগীতের শুরুটা এভাবেই৷l মজার কথা হলো, শাকিলা জাফর জীবনের প্রথম পুরস্কারও পেয়েছিলেন স্কুলের ওই অনুষ্ঠানে গান করে৷ আর পুরস্কারটি তিনি নিয়েছিলেন বিখ্যাত উর্দু কবি ফয়েজ আহমেদ ফয়েজের কাছ থেকে৷l ১৯৭০ সালে ঢাকায় ফিরে আসার পর তিনি ভর্তি হন উইলস লিটল ফ্লাওয়ার স্কুলে৷ আপনি শুনে অবাক হবেন, সে সময় পঞ্চম শ্রেণীপড়ুয়া ‘টমবয়’ শাকিলা জাফরই ছিলেন তাঁর ক্লাসের একমাত্র মেয়ে শিক্ষার্থী৷l উইলস লিটল ফ্লাওয়ার স্কুলে পড়ার সময়েই একজনের মনের রা​িন ছিলেন তিনি৷ তখন ঘটনা এমন ঘটত, অচেনা একজন প্রতিনিয়তই শাকিলার ক্লাসডেস্কে ফুল আর চিঠি রেখে যেতেন৷ আর শাকিলা সেগুলো খুব মজা করে পৌঁছে দিতেন তাঁর মায়ের হাতে৷l শিক্ষাজীবনে প্রায় সব বিষয়েই ভালো নম্বর পাওয়া এ শিল্পীর কাছে গণিত বিষয়টি ছিল সবচেয়ে ভয়ংকর৷ মাধ্যমিক পরীক্ষায় সর্বনিম্ন ৩৩ নম্বর পেয়ে সেই বৈতর​িণ কোনোমতে পার হলেও ইংরেজি বিষয়ে পেয়েছিলেন সর্বোচ্চ ৭০ নম্বর৷l ছোটবেলায় এ শিল্পীর জীবনের লক্ষ্য ছিল, সেবিকা (নার্স) হয়ে মানুষের সেবা করবেন৷ বড় হতে হতে সেটি শিক্ষক হওয়াতে রূপান্তরিত হলেও শেষমেশ হলেন সংগীতশিল্পী৷l নামকরা সংগীতশিল্পী হওয়ায় এখন অটোগ্রাফ-শিকারিদের পাল্লায় হরহামেশাই পড়তে হয় তঁাকে; কিন্তু সংগীতজীবনের শুরুতে এ শিল্পীও ছিলেন অটোগ্রাফ-শিকারি৷ বিখ্যাত তবলাবাদক ওস্তাদ আল্লারাখা খানের কাছ থেকে জীবনের প্রথম অটোগ্রাফ পেয়েছিলেন তিনি৷
গ্রন্থনা: আবদুল ওয়াজেদ
 
