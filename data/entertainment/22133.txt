
সেন্সর ছাড়পত্রসহ মুক্তির সব প্রস্তুতি নেওয়া প্রায় শেষ। শিগগির শুরু হচ্ছে প্রচারপর্ব। এর পরই বড় পর্দায় আসছে শিহাব শাহীন পরিচালিত প্রথম পূর্ণদৈর্ঘ্য চলচ্চিত্র ছুঁয়ে দিলে মন। পরিচালক জানান, আসছে ৬ ফেব্রুয়ারি ছবিটি মুক্তি দেওয়ার পরিকল্পনা করছেন তাঁরা।প্রেমের গল্প নিয়ে তৈরি হয়েছে ছুঁয়ে দিলে মন। এতে অভিনয় করেছেন আরিফিন শুভ ও মম। নির্মাতা শিহাব শাহীনের এটিই প্রথম চলচ্চিত্র। তিনি বলেন, ‘প্রযোজক সমিতির কিছু আনুষ্ঠানিকতা বাকি আছে। আশা করছি শিগগিরই শেষ হবে আনুষ্ঠানিকতা। এর পরই প্রচারের কাজ শুরু করতে পুরোদমে আমরা মাঠে নামব। এ ছবি প্রচারে এমন কিছু পরিকল্পনা আমাদের রয়েছে, যা দর্শকদের জন্য চমকপ্রদ হবে।’
