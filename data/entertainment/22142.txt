
গুলশানের সাংস্কৃতিক কেন্দ্র বেঙ্গল আর্ট লাউঞ্জে গতকাল শুরু হয়েছে ভারতের প্রখ্যাত ভাস্কর কে এস রাধাকৃষ্ণানের একক ভাস্কর্য প্রদর্শনী। বেঙ্গল ফাউন্ডেশনের সঙ্গে যৌথভাবে এ প্রদর্শনীর আয়োজন করেছে ইন্ডিয়ান কাউন্সিল ফর কালচারাল রিলেশনস এবং কলকাতার আকার প্রকার গ্যালারি।সন্ধ্যায় প্রদর্শনীর উদ্বোধন করেন বিশিষ্ট শিল্পী শাহাবুদ্দিন আহমেদ। প্রধান অতিথি ছিলেন বাংলাদেশে ভারতের হাইকমিশনার পঙ্কজ সরন। অনুষ্ঠানে আরও বক্তব্য দেন ভাস্কর কে এস রাধাকৃঞ্চান, বরেণ্য শিল্পী কাইয়ুম চৌধুরী, কলকাতার আকার প্রকার গ্যলারির পরিচালক রিনা লাথ, বেঙ্গল গ্যালারির পরিচালক সুবীর চৌধুরী এবং বেঙ্গল আর্ট লাউঞ্জের পরিচালক নওশীন খায়ের। প্রদর্শনীতে প্রায় ২৩টি ভাস্কর্য প্রদর্শিত হচ্ছে। এটি ২১ সেপ্টেম্বর পর্যন্ত চলবে।কে এস রাধাকৃষ্ণান ১৯৫৬ সালে ভারতের কেরালায় জন্মগ্রহণ করেন। এ পর্যন্ত তাঁর ২৩টি একক প্রদর্শনী আয়োজিত হয়েছে এবং বহু দলবদ্ধ প্রদর্শনী ও কর্মশালায় তিনি অংশ নিয়েছেন।
