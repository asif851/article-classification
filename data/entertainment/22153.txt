
ক্যাটরিনা কাইফ ও আদিত্য রয় কাপুর অভিনীত ‘ফিতুর’ ছবিটি মুক্তি পেয়েছে আজ শুক্রবার। তীব্র ভালোবাসায় জড়ানো এ কাহিনি নিয়ে ­­এমন অনেক কথাই বললেন ক্যাটরিনা, যাকে যে কেউ তাঁর নিজের জীবন-কাহিনির সঙ্গে অনায়াসে মিলিয়ে নিতে পারেন।ছবিতে ক্যাটরিনা ও আদিত্যের চরিত্র দুটোর নাম নূর ও ফিরদাউস। ফিরদাউসের মা বেগম তাঁদের এই প্রেম মেনে নিতে পারেন না। বাস্তব জীবনের ‘বেগম’দের নিয়েই ক্যাটরিনা বললেন, ‘যে মা-বাবা সত্যিই তাঁর সন্তানদের ভালোবাসেন, সন্তানদের পছন্দ অনুযায়ী তাঁরা তাদের জীবন গড়ে তুলতে দেন। অভিভাবকেরা সন্তানদের পরামর্শ দিতে পারেন, কিন্তু তাদের ব্যক্তিজীবনে নাক গলাতে পারেন না।’ভারতে সাধারণভাবে সন্তানদের প্রতি অভিভাবকদের যে অসহিষ্ণু আচরণ করতে দেখা যায়, তা নিয়ে ক্যাটরিনা বলেন, ‘আমার মনে হয়, সব মানুষেরই নিজের পছন্দের ব্যাপারে স্বাধীনতা থাকা উচিত। আমরা পত্রিকা পড়ে যা জানতে পারি তা হলো, ভারতে প্রেমের ক্ষেত্রে সামাজিক ও শ্রেণিগত চাপ খুব বেশি। সব মানুষই জীবনের প্রায় পুরো সময়টাতেই তাঁর পরিবারকে ভালোবাসে, কিন্তু প্রেমের ক্ষেত্রে ব্যক্তিগত পছন্দকেই মূল্য দেওয়া উচিত। তবে, পারিবারিকভাবে বিয়ের ব্যাপারটা ভিন্নকথা!’
কেউ কি ক্যাটরিনার এ কথায় রণবীর ও তাঁর পরিবারকে খুঁজে পাচ্ছেন? টাইমস অব ইন্ডিয়া
