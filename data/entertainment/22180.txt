
শাহরুখ খানের ছেলে কি শাহরুখ খানের মতোই হবেন? নাকি হাঁটবেন তাঁর নিজস্ব পথে? এই নিয়ে প্রশ্ন থাকতেই পারে। তবে শাহরুখের হিসাবটা সোজা। ছেলেমেয়েদের ব্যাপারে বাকি দশজন মা-বাবার মতোই, আগে পড়ালেখা তারপর অন্য কিছু। এই নীতিতে বিশ্বাসী শাহরুখ। তাঁর চাওয়া স্রেফ শাহরুখের ছেলে বলে নয়, যথেষ্ট সিনেমাপ্রেমী হলে তবেই বাবার পথে হাঁটতে পারেন আরিয়ান খান।এত সব কথা বলতে হচ্ছে, কারণ আরিয়ানের টুইটারে পোস্ট করা সাম্প্রতিক একটা ছবি। আরিয়ানের উদোম গায়ের সেই ছবি দেখে কানাঘুষা শুরু হয়ে গেছে। আরিয়ানের বলিউড অভিষেক আর বুঝি দেরি নেই। আরিয়ান অবশ্য ছবিটা শুধু পোস্ট করেই চুপ। শাহরুখভক্তদের জল্পনা-কল্পনার তাই মীমাংসা হচ্ছে না এখনই।সূত্র: দ্য ইন্ডিয়ান এক্সপ্রেস।
