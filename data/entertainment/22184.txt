
আজ ঢাকার আর্মি স্টেডিয়ামে শুরু হচ্ছে পাঁচদিনব্যাপী ‘বেঙ্গল উচ্চাঙ্গসংগীত উত্সব-২০১৪’। উত্সবের শুরুর মুহূর্তে জেনে নিন তাঁদের সম্পর্কে, যাঁরা উত্সবের অন্যতম আকর্ষণ।
অপেক্ষার প্রহর শেষ। আজ (২৭ নভেম্বর) সন্ধ্যা থেকে সুরের আলোয় ঝলমলিয়ে উঠবে রাজধানীর আর্মি স্টেডিয়াম। কারণ, আজ সন্ধ্যায় এখানেই শুরু হচ্ছে পাঁচ দিনব্যাপী ‘বেঙ্গল উচ্চাঙ্গসংগীত উৎসব’। হ্যাঁ, খবরটি এখন সবার জানা। এ খবরও এতক্ষণে চাউর হয়ে গেছে যে ১ ডিসেম্বর পর্যন্ত চলমান পাঁচ দিনের এই উৎসবে প্রতিদিন সুরের মূর্ছনায় মোহিত করবেন শাস্ত্রীয় সংগীতের বরেণ্য সব সংগীতকার। তবে বেঙ্গল ফাউন্ডেশনের এ আয়োজনে যেসব শিল্পীর পরিবেশনার জন্য অলাদা ঔৎসুক্য থাকবে আপনাদের, তাঁদের মধ্যে ওস্তাদ আমজাদ আলী খান ও কিশোরী আমানকরের কথা তো ইতিপূর্বে বলা হয়েছে, এবার শুনুন আরও কয়েকজনের কথা। অপূর্ব সুর-মাধুর্যে ভেসে যেতে যেতে রূপকথা হয়ে উঠুক মুহূর্তগুলো।পণ্ডিত অজয় চক্রবর্তীঅজয় চক্রবর্তীর পূর্বপুরুষ বাংলাদেশের কিশোরগঞ্জের অধিবাসী। তাঁর বাবা সব যোগ্যতা থাকা সত্ত্বেও গাইয়ে হতে পারেননি। তাই ছেলেকে শিল্পী বানিয়ে ‘পণ্ডিত’ হিসেবে গড়ে তুলেছেন। সেই পণ্ডিত অজয় চক্রবর্তী গত দুই উৎসবেও মাত করেছিলেন আসর। এবারও তাঁর গানে নিশ্চয় মাতোয়ারা হবেন শ্রোতারা।পণ্ডিত হিরপ্রসাদ চৌরাসিয়াগতবারের মতো এ বছরও তিনি আসছেন উৎসবে। কুস্তিগির বাবার সন্তান হয়েও চেষ্টা ও অধ্যবসায়ের গুণে পেয়েছেন শ্রেষ্ঠ বাঁশিবাদকের সম্মান। তাঁর বাঁশি সামনাসামনি বসে শোনার জন্য নিশ্চয় এখন থেকেই মন আনচান করছে সবার।
পণ্ডিত রাজন মিশ্র ও সাজন মিশ্রতাঁদের সম্পর্কে একবাক্যে বলা যায়, তাঁরা দুই ভাই, ভাসেন গানের খেয়ায়। বলছি পণ্ডিত রাজন মিশ্র ও সাজন মিশ্রের কথা। বেনারস ঘরানার খেয়ালিয়া পণ্ডিত এই দুই সহোদর। গত দুই বছর বেঙ্গলের উৎসবে এ দুই ভাইয়ের যুগল পরিবেশনায় দারুণ মজেছিলেন সবাই। আগের উৎসবে রাজন ও সাজন শুরু করেছিলেন নায়কি কানাড়া রাগ দিয়ে। এবারও দর্শক, আবার আপনার মুখোমুখি তাঁরা। এই সহোদরেরা আজ কোন রাগে সুরের ঝড় তুলবেন, জানতে হলে অবশ্যই আর্মি স্টেডিয়ামে হাজির হতে হবে আপনাকে।
এই উৎসেবর ইভেন্ট ব্যবস্থাপনার দায়িত্বে আছে ব্লুজ কমিউনিকেশনস, উৎসবে সহযোগিতা করছে প্রথম আলো ও ডেইলি স্টার। সম্প্রচার সহযোগী মাছরাঙা টেলিভিশন।
স্কয়ার নিবেদিত বেঙ্গল উচ্চাঙ্গ সংগীত উৎসব ২০১৪ সূচি: কে কবে কোথায় কখনবৃহস্পতিবার ২৭ নভেম্বরসন্ধ্যা ৬-৩০ থেকেভোর ৫-০০সম্মেলক কণ্ঠে বাংলা গানতবলা আজিনক্য যোশীভরতনাট্যম মালবিকা সারুক্কাইসরোদ রাজরূপা চৌধুরীকণ্ঠ রুচিরা কেদারসেতার শহীদ পারভেজ খানকণ্ঠ ও গিটার পণ্ডিত অজয় চক্রবর্তী ও দেবাশীষ ভট্টাচার্য
শুক্রবার ২৮ নভেম্বরসন্ধ্যা ৬-০০ থেকে ভোর ৫-০০তবলা জাকির হোসেন, এনামুল হক, বিশ্বজিৎকণ্ঠ সুপ্রিয়া দাসসরোদ আবির হোসেনকণ্ঠ উমাকান্ত ও রমাকান্ত গন্ডেচাসন্তুর রাহুল শর্মামৃদঙ্গম ও কন্নাকোল কাড়াইকুরি মনিকণ্ঠ রাজন মিশ্র ও সাজন মিশ্র
শনিবার ২৯ নভেম্বরসন্ধ্যা ৬-০০ থেকে ভোর ৫-০০কণ্ঠ বিভিন্ন শিল্পীসেতার নিশিত দেকণ্ঠ মঞ্জুশা পাতিলসন্তুর শিবকুমার শর্মাধ্রুপদ অসিত রায়কণ্ঠ অরুণা সাইরামসেতার কুশল দাসকণ্ঠ উল্লাস কাসালকর
রোববার ৩০ নভেম্বরসন্ধ্যা ৬-৩০ থেকে ভোর ৫-০০ভরতনাট্যম অমিত চৌধুরীতবলা স্বরূপ হোসেনসরোদ আমান আলী খান ও আয়ান আলী খানকণ্ঠ সামিহা কাসালকরসরোদ ও বেহালা তেজেন্দ্র নারায়ণ মজুমদার ও গণেশ রাজাগোপালানকণ্ঠ কৌশিকী চক্রবর্তীবাঁশি হিরপ্রসাদ চৌরাসিয়া
সোমবার ১ ডিসেম্বরসন্ধ্যা ৬-৩০ থেকে ভোর ৫-০০সম্মেলক কণ্ঠে বাংলা গাননাচ বিশাল কৃষ্ণকণ্ঠ কিশোরী আমনকারবাঁশি মনিরুজ্জামানকণ্ঠ অশ্বিনী দেশপান্ডেধ্রুপদ উদয় ভাওয়ালকরসরোদ আমজাদ আলী খান
