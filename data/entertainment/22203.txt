
শেকসপিয়ারের ৪৫২তম জন্ম ও ৪০০তম মৃত্যুবার্ষিকী উপলক্ষে আজ থেকে বছরব্যাপী কর্মসূচির আয়োজন করা হয়েছে। শিল্পকলা একাডেমির নাট্যকলা ও চলচ্চিত্র বিভাগের উদ্যোগে আজ সেখানে শুরু হচ্ছে কার্নিভ্যাল। এ আয়োজনে দেখানো হবে ভিডিও চিত্র বাংলাদেশের নাট্যমঞ্চে শেকসপিয়ার, থাকবে বিশেষ বক্তৃতা ‘বাংলাদেশে শেকসপিয়ার’, সনেট আবৃত্তি, শেকসপিয়ারের প্রযোজনাগুলোর অংশবিশেষের মঞ্চায়ন।উদ্বোধন করবেন অর্থমন্ত্রী আবুল মাল আবদুল মুহিত। গতকাল বৃহস্পতিবার এক সংবাদ সম্মেলনে এসব তথ্য জানান একাডেমির মহাপরিচালক লিয়াকত আলী। তিনি জানান, স্মারকগ্রন্থ প্রকাশ, নতুন করে ‘হ্যামলেট’ মঞ্চায়নের পাশাপাশি থাকবে শেকসপিয়ারের নামে সম্মাননা প্রদান।
