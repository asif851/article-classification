
 
ঈদের নাটকে অভিনয়ের মাধ্যমে আবার ক্যামেরার সামনে ফিরে আসতে চান মডেল-অভিনেত্রী মিথিলা। একসময়ের ব্যস্ত অভিনেত্রী মিথিলা মা হওয়ার কারণে প্রায় ছয় মাস ক্যামেরার সামনে অনুপস্থিত ছিলেন।মিথিলা জানিয়েছেন, ‘শিগগিরই ফিরছি। ক্যামেরাকে মিস করছিলাম খুব। ঈদের নাটকে শুটিং দিয়েই হয়তো ফেরা হবে। আমার সঙ্গে কাজ করতে পারে তাহসান।’গত ৩০ এপ্রিল মা হয়েছেন মিথিলা। মেয়ের নাম রেখেছেন ‘আয়রা’। ছোট মেয়ে ও কাজ প্রসঙ্গে মিথিলা বলেন, ‘অনেক দিন ক্যামেরার সামনে দাঁড়ানো হয় না, সত্যি। তবে মেয়েকে নিয়ে খুব ভালো দিন কাটেছে। এখন মেয়েকে বেশি করে সময় দিতে চাই।’মিথিলা আরও বলেন, ‘ভবিষ্যতে বেছে বেছে মানসম্মত কাজ করতে চাই। আসছে ঈদের নাটকে তাহসানের সঙ্গে ব্যাটে-বলে মিললেই কেবল ছক্কা হাঁকানো যাবে।’
