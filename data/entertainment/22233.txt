
যুক্তরাষ্ট্রের স্থানীয় সময় রোববার অনুষ্ঠিত হলো ৬৯তম এমি অ্যাওয়ার্ড। এ উপলক্ষে লস অ্যাঞ্জেলেসের মাইক্রোসফট থিয়েটারে বসেছিল তারার মেলা। আর তারার আসরে চোখ ধাঁধিয়ে দিয়েছে ‘কোয়ান্টিকো’ সিরিজের তারকা প্রিয়াঙ্কা চোপড়ার পোশাক। সাদা রঙের মেঝে-ছোঁয়া এক পশমি গাউনে লালগালিচা মাতিয়েছেন এই ভারতীয় নায়িকা। গাউনের পুরোটাজুড়ে ছিল স্ফটিকের নকশা। সাধারণ পনিটেইল আর বেরি রঙের ঠোঁটে ভারতীয় এই সুন্দরীর দিকেই যেন চোখ আটকে যাচ্ছিল সবার।
এবারের পুরস্কার আসরে প্রিয়াঙ্কা হলিউড তারকা অ্যান্টনি অ্যান্ডারসনের সঙ্গে যৌথভাবে জন অলিভারের হাতে পুরস্কার তুলে দেন। ‘লাস্ট উইক টুনাইট উইথ জন অলিভার’ অনুষ্ঠানের জন্য পুরস্কার জিতেছেন জন। গত বছরও এমি আসরে বিজয়ীর হাতে পুরস্কার তুলে দিয়েছিলেন প্রিয়াঙ্কা চোপড়া। এই টেলিভিশন পুরস্কার প্রদান অনুষ্ঠানে এটি এই তারকার দ্বিতীয় উপস্থিতি।
এক নজরে এমি পুরস্কার ২০১৭ সালের বিজয়ীরা সেরা ড্রামা সিরিজ ‘দ্য হ্যান্ডমেইড’স টেল’সেরা ড্রামা পরিচালক রিড মোরানো (দ্য হ্যান্ডমেইড’স টেল)সেরা অভিনেতা, ড্রামা সিরিজ স্টার্লিং কে. ব্রাউন (দিস ইজ আস)সেরা অভিনেত্রী, ড্রামা সিরিজ ‘এলিজাবেথ মস’ (দ্য হ্যান্ডমেইড’স টেল)সেরা পার্শ্ব-অভিনেতা ড্রামা সিরিজ ‘জন লিথগো’ (দ্য ক্রাউন)সেরা পার্শ্ব অভিনেত্রী অ্যান ডাউড (দ্য হ্যান্ডমেইড’স টেল)সেরা কমেডি সিরিজ ‘ভিপ’ সেরা কমেডি সিরিজ পরিচালক ডোনাল্ড গ্লোভার (আটলান্টা)সেরা অভিনেতা কমেডি সিরিজ ডোনাল্ড গ্লোভার (আটলান্টা)সেরা অভিনেত্রী কমেডি সিরিজ জুলিয়া লুইস-ড্রেফুস (ভিপ) সেরা পার্শ্ব-অভিনেতা কমেডি সিরিজ অ্যালেক বাল্ডউইন (স্যাটারডে নাইট লাইভ)সেরা পার্শ্ব অভিনেত্রী কমেডি সিরিজ কেট ম্যাককিনন (স্যাটারডে নাইট লাইভ)সেরা টক সিরিজ ‘লাস্ট উইক টুনাইট উইথ জন অলিভার’ সেরা ড্রামা রচনা ব্রুস মিলার (দ্য হ্যান্ডমেইড’স টেল)সেরা কমেডি সিরিজ লেখক আজিজ আনসারি ও লিনা ওয়েথ ‘মাস্টার অব নান’সেরা রিয়েলিটি কমপিটিশন প্রোগ্রাম ‘দ্য ভয়েস’ সেরা টেলিভিশন মুভি ‘ব্ল্যাক মিরর’সূত্র: ডেকান ক্রনিকল, দ্য টেলিগ্রাফ
