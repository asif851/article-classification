
হোয়াইট হাউস ছাড়ার পর কী করছেন সাবেক মার্কিন প্রেসিডেন্ট বারাক ওবামা? এমন প্রশ্ন সাধারণ মানুষের মনে আসতেই পারে। তাই মার্কিন গণমাধ্যম ওবামা দম্পতির দিকে পদে পদে নজর রাখছে। সর্বশেষ বারাক ও মিশেল ওবামাকে দেখা গেছে গানের মানুষ বোনোর সঙ্গে একটি রেস্তোরাঁয়।গত শুক্রবার নিউইয়র্কের ম্যানহাটনে আপল্যান্ড নামের একটি রেস্তোরাঁয় দুপুরের খাবার খেতে যান ওবামা দম্পতি। তাঁদের সঙ্গে ছিলেন জনপ্রিয় গানের দল ইউটুর শিল্পী বোনো। লম্বা সময় ধরে তাঁদের সেই রেস্তোরাঁয় দেখা যায়। পরে রেস্তোরাঁ কর্তৃপক্ষও তাদের টুইটারে ওবামা, মিশেল ও বোনোর ছবি দেয়। রেস্তোরাঁটির টুইটার পেজে দেওয়া একটি ভিডিওতে দেখা যায়, ওবামা দম্পতি যখন খাবার শেষ করে বেরিয়ে আসছিলেন, তখন সেখানে উপস্থিত সবাই তাঁদের করতালি দিয়ে দাঁড়িয়ে অভিবাদন জানান। মার্কিন সাময়িকী ইউএস উইকলি জানিয়েছে, ওবামা দম্পতি ও বোনো দুপুরের ভোজে চিকেন স্যান্ডউইচ, সসেজ, পিৎজা ও নুডলস খান। লম্বা সময় তাঁরা খোশমেজাজে আড্ডা দেন।বোনোর সঙ্গে এটাই ওবামা দম্পতির প্রথম সাক্ষাৎ নয়, এর আগেও বিভিন্ন সময় হোয়াইট হাউসে ওবামার নিমন্ত্রণে বিভিন্ন ভোজে অংশ নিয়েছেন বোনো।বর্তমানে ওবামা পরিবার ক্যালিফোর্নিয়ায় ৮ হাজার ২০০ বর্গফুটের একটি বাড়িতে উঠেছে। সেখানেই আপাতত শহর ঘুরে সময় কাটছে তাঁদের। পাশাপাশি নিজেদের হোয়াইট হাউসের দিনগুলো কেমন কেটেছে, এ নিয়ে একটি বই লেখার বিষয়ে আলোচনা করছেন কিছু বড় প্রকাশনা প্রতিষ্ঠানের সঙ্গে। পিপল 
 
