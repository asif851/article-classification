
চরিত্রানুযায়ী পোশাক কিংবা মেকআপ বক্স তো আছেই। এসবের বাইরেও শুটিংয়ের সময় তারকাদের সঙ্গী হয় অনেক কিছু। অনেকটা অভ্যাস, অনেকটা প্রয়োজন—সব মিলিয়েই শুটিং-সঙ্গী নানা ধরনের জিনিসপত্র। এই নিয়েই আমাদের ধারাবাহিক আয়োজন।
মেহজাবীনআইফোন-৫ ব্যবহার করেন মডেল–অভিনেত্রী মেহজাবীন। এই মুঠোফোন সব সময় সচল রাখতে সঙ্গে রাখেন একটি পাওয়ার ব্যাংক। নিয়ে যান চিপস, বিস্কুট ও চকলেট–জাতীয় খাবারদাবার। আর বাইরে কোথাও শুটিংয়ে গেলে রাখেন চেয়ার, চার্জার ফ্যান ও ছাতা।
মীর সাব্বিরঅভিনেতা মীর সাব্বির গল্পের বই নিয়ে বের হন বেশির ভাগ সময়। তবে কখনো কখনো গল্পের বই ছাড়া বের হলে সঙ্গে থাকে আইপ্যাড। এ ছাড়া মুঠোফোন, শুটিংয়ের বিভিন্ন পোশাক ও অন্যান্য জিনিস সঙ্গে থাকে তাঁর। একসময় খাবারদাবার নিয়ে গেলেও এখন আর বাসা থেকে খাবার নিয়ে বের হন না এই অভিনেতা। 
