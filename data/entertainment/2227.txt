
বছর খানেক হলো তাঁরা নাকি একসঙ্গে বেশ সময় কাটাচ্ছেন। হতেই পারে। কেটি হোমস তো আর এখন কেটি ক্রুজ নন। টম ক্রুজের সঙ্গে কবেই বিচ্ছেদ হয়ে গেছে। তাই ‘সিঙ্গেল’ জেমি ফক্সের সঙ্গে কি তাঁর বন্ধুত্ব হতে পারে না?আজকাল নাকি প্রায়ই অভিনেতা ফক্সের বাড়ির আশপাশে দেখা যাচ্ছে হোমসকে। অবশ্য তাঁদের ভাষায়, সবার মতো তাঁরাও ‘খুব ভালো বন্ধু’। এর বাইরে তাঁরা বা তাঁদের প্রতিনিধিরা এ ব্যাপারে কোনো মন্তব্য করেননি।ঘটনা শুরু হয় ২০১৩ সালে। একটি দাতব্য অনুষ্ঠানে ব্যাটম্যান বিগিনস তারকা কেটি হোমস জ্যাংগো আনচেইনড ছবির অভিনেতা জেমি ফক্সের সঙ্গে নেচেছিলেন। তখন থেকেই তাঁদের গোপন সম্পর্কের গুজব শোনা যায়। জেমি তখনই বলেছিলেন যে তাঁরা শুধুই ভালো বন্ধু। তবে কেটি হোমস কখনোই মুখে খোলেননি এই বন্ধুত্ব নিয়ে। তাই এখন কেটির মৌনতা আর তাঁদের ঘন ঘন একসঙ্গে দেখতে পাওয়ার খবর হলিউডে ছড়াচ্ছে নতুন প্রেমের আমেজ। এস শোবিজ
