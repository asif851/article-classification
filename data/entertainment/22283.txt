
স্ত্রী অধুনার সঙ্গে ছাড়াছাড়ির পর থেকেই ফারহান আখতারকে নিয়ে শোনা যাচ্ছে নানা গুজব। অভিনয়জগতে তাঁর কয়েকজন নারী সহকর্মীকে জড়িয়ে প্রেমের গুঞ্জনও উঠেছে বেশ কয়েকবার। এই তালিকায় আছেন তাঁর ‘ওয়াজির’ ছবির সহশিল্পী অদিতি রাও হায়দারি, আছেন কালকি কোয়েচলিন। সম্প্রতি শ্রদ্ধা কাপুরের সঙ্গেও ফারহানের নাম জড়িয়ে রসালো সব খবর প্রকাশ করছিল ভারতের কয়েকটি গণমাধ্যম। এত দিন চুপ করে ছিলেন শ্রদ্ধা। কিন্তু এবার এই বিষয়ে মুখ খুলেছেন ‘বাগি’ অভিনেত্রী।
ফারহান আখতার আর শ্রদ্ধার মধ্যে আসলে চলছেটা কী? সাংবাদিকদের এমন প্রশ্নে ভীষণ ক্ষেপেছেন শ্রদ্ধা। বলেছেন, ‘সবকিছুর একটা সীমা আছে। চাইলেই আপনারা যা খুশি তাই বানিয়ে লিখে দিতে পারেন না। মানুষের আবেগ–অনুভূতির কিছু কদর তো করুন। ’তবে গুঞ্জনকারীরা কি আর পিছু ছাড়ার পাত্র? শ্রদ্ধা শাসিয়ে দেওয়ার পরেও এই গুজবে দিনে দিনে আরও কত ডালপালা যুক্ত হয় কে জানে?বলিউড অভিনেতা ও নির্মাতা ফারহান আখতারের সঙ্গে শ্রদ্ধা কাপুরকে দেখা যাবে ‘রক অন টু’ সিনেমাতে। এটি মুক্তি পাবে চলতি বছর নভেম্বর মাসে।সূত্র : ফিল্মফেয়ার
