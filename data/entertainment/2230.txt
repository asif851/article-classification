
মুক্তির অপেক্ষায় আছে অক্ষয় কুমারের বহুল আলোচিত নতুন ছবি ‘রুস্তম’। নির্মাতারা ছবিটির আরও একটি পোস্টার মুক্তি দিয়েছেন এরই মধ্যে। আগামীকাল অনলাইনে মুক্তি দেয়া হবে ছবিটির ট্রেলার। এখন জানা যাচ্ছে, অক্ষয় কুমারের ‘রুস্তম’ ছবিটির ট্রেলার যুক্ত হতে যাচ্ছে বছরের অন্যতম আগ্রহের ছবি, সালমানের ‘সুলতান’ ছবির সঙ্গে।
এখনও পর্যন্ত পাকাপাকিভাবে কিছু জানানো না হলেও, সালমান খান এবং আনুশকা শর্মার নতুন ছবি ‘সুলতান’ মুক্তি পাওয়ার কথা রয়েছে জুলাইয়ের ৬ তারিখে, ঈদের সময়টায়। অক্ষয় কুমারের নতুন ‘রুস্তম’ ছবিটিতে অক্ষয়ের চরিত্রের নাম ‘রুস্তম পাভরি’। সত্য ঘটনা অবলম্বনে এক নেভাল অফিসারের জীবনকাহিনী নিয়ে তৈরি হয়েছে চরিত্রটি।‘রুস্তম’ ছবিটির পরিচালক তিনু সুরেশ দেশাই। অক্ষয়ের পাশাপাশি ছবিতে আরও থাকছেন ইলিয়েনা ডি’ক্রুজ এবং এশা গুপ্তা। আগস্টের ১২ তারিখে ছবিটি মুক্তি পাওয়ার কথা রয়েছে। বলিউড হাঙ্গামা।
