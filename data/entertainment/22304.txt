
বেঙ্গল গ্যালারি অব ফাইন আর্টসের আয়োজনে আজ থেকে শিল্পী কালিদাস কর্মকারের ‘পাললিক আত্মা’ শীর্ষক একক চিত্রকলা প্রদর্শনী শুরু হবে। বৃহস্পতিবার সন্ধ্যা ছয়টায় বেঙ্গল শিল্পালয়ে ২৭ দিনব্যাপী এ প্রদর্শনীর উদ্বোধন করবেন সংস্কৃতিমন্ত্রী আসাদুজ্জামান নূর। বেঙ্গল ফাউন্ডেশনের সভাপতি আবুল খায়ের অনুষ্ঠানে বক্তব্য রাখবেন। সভাপতিত্ব করবেন বিশিষ্ট শিক্ষাবিদ অধ্যাপক আনিসুজ্জামান।
