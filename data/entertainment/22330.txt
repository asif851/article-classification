
প্রথমে ইন্দোনেশিয়ার বালিতে যাওয়ার কথা ছিল। কিন্তু এখন গন্তব্য নেপাল। তবে উপলক্ষ অবকাশযাপন নয়। অভিনেত্রী বিদ্যা সিনহা মিমের এখন সেই সময় নেই। ‘আমি তোমার হতে চাই’ ছবির শুটিংয়ের জন্য দেশের বাইরে যাচ্ছেন তিনি। তাঁর এই শুটিং এবং আরও বেশ কিছু বিষয়ে কথা বললেন মিম
শুনলাম দেশের বাইরে যাচ্ছেন?হ্যাঁ। নেপাল যাচ্ছি। কাঠমান্ডু ও এর আশপাশের বেশ কয়েকটি জায়গায় টানা এক সপ্তাহ চলবে অনন্য মামুনের ‘আমি তোমার হতে চাই’ ছবির শুটিং। প্রথমে ইন্দোনেশিয়ার বালিতে যাওয়ার কথা ছিল। কিন্তু ভিসা-জটিলতার কারণে তা আর হলো না। তাই নেপালে যাচ্ছি সহশিল্পী বাপ্পি ও মিশা সওদাগরের সঙ্গে। সেখানে ভারত থেকে আমাদের ছবির আরেক শিল্পী রাখি সাওয়ান্তও আমাদের সঙ্গে যোগ দেবেন।রাখি সাওয়ান্ত? তিনি তো বলিউডের বিতর্কিত আইটেম-কন্যা...বিতর্কিত কিনা জানা নেই। তবে আইটেম-কন্যা হিসেবে ভারতে তিনি পরিচিত। তাঁর নাচ ও অভিব্যক্তি খুব ভালো বলে জানি।এবার ঈদে মুক্তি পাওয়া ছবিগুলো নিয়ে দর্শকের বেশ আগ্রহ দেখা গেছে। কীভাবে দেখছেন বিষয়টি?খুবই ভালো লাগছে। আবার সবাই হলমুখী হচ্ছেন। বাংলা সিনেমা দেখছেন। ঈদের সময় বিভিন্ন চ্যানেলের খবরে আর অনুষ্ঠানে দেখছিলাম ছবি দেখতে প্রেক্ষাগৃহে দর্শকের উপচে পড়া ভিড়। তখন খুবই আনন্দ হচ্ছিল। আমার কাছে মনে হয়েছে, বাংলা সিনেমার সুদিনের আভাস এটা।এমন সময়ে ঈদে নিজের কোনো ছবি না থাকায় আফসোস হচ্ছে না?আফসোসের কিছু নেই। এই ঈদে মুক্তি পায়নি, সামনের যেকোনো ঈদে মুক্তি পাবে। সবচেয়ে বড় কথা, আমার সহশিল্পীদের ছবি ঈদে ভালো ব্যবসা করেছে, এখনো করছে। এতেই আমি খুশি।ঈদের ছবি দেখতে প্রেক্ষাগৃহে গিয়েছিলেন কি?ঈদের অনেক আগে থেকেই পরিকল্পনা ছিল হলে গিয়ে ঈদের ছবি দেখব। কিন্তু হঠাৎ করেই দেশের অবস্থা খারাপ হওয়ার কারণে বাসা থেকে আর বের হওয়া হয়নি। নেপাল থেকে ফিরে ‘শিকারি’ দেখার ইচ্ছা আছে।
সাক্ষাৎকার: শফিক আল মামুন
