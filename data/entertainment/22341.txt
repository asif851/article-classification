
নতুন করে তৈরি হচ্ছে ১৯৮৯ সালে মুক্তি পাওয়া সুপারহিট চলচ্চিত্র রামলক্ষ্মণ। জ্যাকি স্রফ আর অনিল কাপুরের জায়গা নিয়েছেন সিদ্ধার্থ মালহোত্রা ও রণবীর সিং। ডিম্পল কাপাডিয়া ও মাধুরী দীক্ষিতের জায়গায় কে অভিনয় করবেন, এ নিয়েই এখন আলোচনা চলছে। পরিচালক রোহিত শেঠি জানিয়েছেন, আলিয়া ভাট ও শ্রদ্ধা কাপুর আছেন তাঁদের পছন্দের তালিকায়।এরই মধ্যে গুজব রটেছে, মাধুরী দীক্ষিতের চরিত্র পেতে খুবই আগ্রহী শ্রদ্ধা। তবে এই গুজব হেসেই উড়িয়ে দিয়েছেন এবিসিডি টু তারকা। বলেছেন, ‘আমি যদি কোনো ছবি করতেই চাই, তাহলে কেউ আমাকে রুখতে পারে না। কিন্তু রামলক্ষ্মণ নিয়ে কেউ আমার সঙ্গে কথা বলেনি। আমিও কারও কাছে তদবির করতে যাইনি।’ শোনা যাচ্ছে, মাধুরীর চরিত্রে নাকি শ্রদ্ধাকেই এগিয়ে রাখছেন প্রযোজক করণ জোহর। সম্প্রতি মুক্তি পাওয়া এবিসিডি টু ছবিতে শ্রদ্ধার অভিনয় তাঁকে মুগ্ধ করেছে। ডিএনএইন্ডিয়া।
