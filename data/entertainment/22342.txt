
বিশ্বকাপের উদ্বোধনী অনুষ্ঠান আর খেলার সময় কোথায় থাকবেন আপনি? বলিউড তারকা শাহরুখ কিন্তু টুইট করে জানিয়েছেন বিশ্বকাপ নিয়ে তাঁর পরিকল্পনার কথা।আজ থেকেই বসছে বিশ্বকাপ ফুটবলের আসর। কোটি কোটি ফুটবল ভক্ত মেতেছেন ফুটবল উন্মাদনায়। বলিউডের তারকা শাহরুখ খানও নিজেকে এই উন্মাদনা থেকে দূরে রাখছেন না। সম্প্রতি নিজের ফুটবল উন্মাদনার কথা জানাতে তিনি বেছে নিয়েছেন টুইটারকে। ফুটবল বিশ্বকাপ নিয়ে তাঁর এ উত্তেজনার কথা প্রকাশও করেছেন। টুইটে শাহরুখ লিখেছেন, ‘অ্যান্ড অন দ্য মোস্ট এক্সসাইটিং নোট.... আই অ্যাম কমপ্লিটলি ওভার মুন উইথ ফিফা স্টার্টিং। টিভি গ্লু রেডি!!!’খেলাপাগল তারকা হিসেবে ইতিমধ্যে খ্যাতি পেয়েছেন ৪৮ বছর বয়সী রোমান্টিক এই তারকা।ফুটবল প্রেমী হিসেবে ছোটবেলা থেকেই শাহরুখ খানের খ্যাতি রয়েছে। যদিও তিনি প্রায় সব ধরনের খেলাধুলাই করতেন, তারপরও হকি ও ফুটবল ছিল তা প্রিয় খেলা। অবশ্য এখন তিনি কলকাতা নাইট রাইডার্স নামে একটি ক্রিকেট দলের মালিক। এ বছর চ্যাম্পিয়নও হয়েছে তাঁর দল। আগামী বছর একটি ফুটবল দলও কিনতে চান তিনি।শুধু শাহরুখ একা নন, তাঁর ছেলে আরিয়ান ও মেয়ে সুহানাও খেলা দেখতে পছন্দ। এবারে উদ্বোধনী ম্যাচ দেখতে পরিবারসহ টিভি সেটের সামনে বসছেন শাহরুখ।শাহরুখ এবার কোন দলকে সমর্থন করছেন? এ তথ্যটি অবশ্য এখনও প্রকাশ করেননি তিনি। শাহরুখের টুইটারের ঠিকানা @iamsrk
