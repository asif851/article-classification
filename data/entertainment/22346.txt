
বিরাট কোহলির এ এক বিরাট জয়। ২২ বছর ধরে ভারতের আর সব অধিনায়ক যা পারেননি, সেটাই করে দেখিয়েছেন। শ্রীলঙ্কায় জিতিয়েছেন টেস্ট সিরিজ। কোহলির এই জয় কি আনুশকা শর্মারও জয় নয়?বেশি দিন আগের কথা নয়। গত বিশ্বকাপে ব্যর্থ হয়ে ফিরল ভারত। আর সঙ্গে সঙ্গে শোরগোল পড়ে গেল ভার্চুয়াল দুনিয়ায়। সামাজিক যোগাযোগের মাধ্যমগুলোতে আনুশকাকে নিয়ে কম অপমানজনক মন্তব্য করা হয়নি। এমনও বলা হয়েছে, কোহলির ব্যর্থ হওয়ার পেছনে আনুশকাই দায়ী।তা-ই যদি হয়, তাহলে কোহলির সাফল্যের ভাগীদারও তো আনুশকাই। আনুশকাকে দায়ী করার হাস্যকর যুক্তির প্রসঙ্গটা আবারও তোলা হলো। আনুশকাকে উদ্দেশ করা টুইটে অনেকেই বলেছেন, অভিনন্দন আনুশকা, ভারত ও বিরাটকে জেতানোর জন্য।সবার মোদ্দা কথাটা এই, পাছে লোকে অনেক কিছুই বলবে। সেসবে কান না দেওয়াই উত্তম। টুইটার।
