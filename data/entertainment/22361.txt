
মাত্র ৪১টি ভুল ধরা পড়েছে হলিউডের ‘ফাস্ট অ্যান্ড ফিউরিয়াস ৭’ ছবির। প্রথম সারির এই অ্যাকশন ছবির ভুলগুলো নিয়ে মুভি মিসটেকার্স ডটকমে লিখেছেন সিনেমাপ্রেমীরা। ভুলের এই রেকর্ডে ‘জুরাসিক পার্ক’ ও ‘দ্য মার্টেন’ ছবি দুটিকে পেছনে ফেলেছে পল ওয়াকারদের ‘ফাস্ট অ্যান্ড ফিউরিয়াস ৭’।ওয়েব মাস্টার জন স্যানডি লিখেছেন, ‘ফাস্ট অ্যান্ড ফিউরিয়াসের পুরো দলটি যখন হ্যানের শেষকৃত্য অনুষ্ঠানে আসে, জেসন স্ট্যাথাম তখন বেদনাহত চোখে ঘোলা জানালা দিয়ে দলটির দিকে তাকিয়ে ছিলেন। ঠিক পরের ধাওয়ার দৃশ্যে ওই জানালাটিকেই দেখা গেছে বেশ স্বচ্ছ কাচের আর তার ওপাশে ছিল একটি মুখোশপরা লোক।’স্যানডি আরও লিখেছেন, ‘শুরুতে হাসপাতালের দৃশ্যে বলা হলো যে, ওটা লন্ডন। হাসপাতালের বাইরের দৃশ্যটিকে দেখানো হলো বার্মিংহাম আর লন্ডনের দৃশ্য হিসেবে। অথচ ভেতরে বিছানাগুলো ছিল যুক্তরাষ্ট্রের হাসপাতালের মতো।’এ রকম ছোটখাটো আরও ৩৮টি ভুল চোখে আঙুল দিয়ে দেখিয়ে দিয়েছেন খুঁতখুঁতে ছবিপ্রেমীরা। সাইটটিতে ভুলের দিক থেকে দ্বিতীয় অবস্থানে থাকা ‘জুরাসিক পার্ক’ ছবিতে ভুল রয়েছে ৩৩টি। আর তৃতীয় অবস্থানে থাকা ‘দ্য মার্টিন’ ছবিতে দেখানো হয়েছে ২১টি ভুল।
এদিকে, জেমস বন্ড সিরিজের নতুন ছবি ‘স্পেকটর’ এবং ‘ম্যাড ম্যাক্স: ফারি রোড’ ছবি দুটিতে ভক্তরা বের করেছেন যথাক্রমে ১৬টি এবং ১৫টি ভুল। ভুল করা ছবির তালিকায় প্রথম ১০টি ছবির ভেতরে থাকা অন্যান্য ছবিগুলো হচ্ছে, ‘টার্মিনেটর জেনেসিস’, ‘অ্যান্ট ম্যান’, ‘ফিফটি শেডস অব গ্রে’, ‘মিনিওন’ এবং ‘অ্যাভেঞ্জারস: এজ অব আলট্রন’। ইন্ডিয়ান এক্সপ্রেস।
