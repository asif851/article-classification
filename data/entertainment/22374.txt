
এই প্রজন্মের আলোচিত চলচ্চিত্র অভিনেতা বাপ্পী চৌধুরী। গতকাল শুক্রবার সারা দেশের বিভিন্ন প্রেক্ষাগৃহে মুক্তি পেয়েছে তাঁর নতুন চলচ্চিত্র আজবপ্রেম। ছবিটিসহ অন্যান্য প্রসঙ্গে কথা বলেছেন তিনি
ছবির নাম ‘আজব প্রেম’ কেন?এতে প্রেমকে একটু আজবভাবে দেখানো হয়েছে, তাই।সেটা কেমন?ছবির নায়িকা আঁচলের সঙ্গে আমার বন্ধুর প্রেম থাকে। বন্ধুর হয়ে আমি আঁচলকে বাড়ি থেকে তুলে আনতে যাই। এরপর নিজেই তাঁর সঙ্গে সম্পর্কে জড়িয়ে পড়ি। এ ধরনের প্রেমকেই ‘আজব প্রেম’ বলছি।শোনা যাচ্ছে, এই ছবিতে নাকি আপত্তিকর দৃশ্য জুড়ে দেওয়া হয়েছে?পুরো ছবিতে একটি মাত্র চুম্বনের দৃশ্য আছে। তা গল্পের সঙ্গে সামঞ্জস্যপূর্ণ। এটাকে কোনোভাবেই আপত্তিকর বলা যায় না।‘আজব প্রেম’ ছবিটি দেখতে প্রেক্ষাগৃহে ছুটছেন?আজ (শুক্রবার) কোনো ধরনের কাজ রাখিনি। সন্ধ্যা সাতটা পর্যন্ত ঢাকা ও নারায়ণগঞ্জের পাঁচটি হলে ঘুরে বেড়িয়েছি। রাতে ঢাকার আরও দুটি প্রেক্ষাগৃহে যাওয়ার ইচ্ছা আছে। দর্শকদের সঙ্গে কথা বলেছি। সবার কাছ থেকে মন্তব্য শুনেছি। অনেক বেশি অনুপ্রেরণা পাচ্ছি।এখন কোন ছবির কাজ করছেন?শুটিং করছি মিসডকলছবির। শিগগিরই কাজ শুরু করব আপন মানুষ ছবির।এবার অন্য প্রসঙ্গ, সিনেমায় কাউকে প্রতিদ্বন্দ্বী মনে হয়?আমার চলচ্চিত্রজীবন মাত্র তিন বছরের। এই অল্প সময়ে পেয়েছি অনেক ভালোবাসা। দর্শকের এই ভালোবাসা আমাকে অনেক বেশি আত্মবিশ্বাসী করেছে। তাই তো আমি কাউকে প্রতিদ্বন্দ্বী মনে করি না। আমি সব সময় আমার কাজটা মন দিয়ে করে যাই। আমার কাছে মনে হয়, আমিই আমার প্রতিদ্বন্দ্বী।শাকিব খানের সঙ্গে একই দিনে ছবি মুক্তি পেলেও ভয় লাগে না?আজব প্রেম মুক্তির দিক থেকে আমার ১৭ নম্বর ছবি। অভিনয়জীবনের শুরুতে কিছুটা ভয় ছিল। একই দিনে ছবি মুক্তি পাওয়ার পর থেকে এই ভয় কেটে গেছে। তাঁর অভিনয়জীবন ১৬ বছরের আর আমার মাত্র তিন। আমি মনে করি, তিনি বাংলাদেশের সত্যিকারের সুপারস্টার।সাক্ষাৎকার: মনজুর কাদের
