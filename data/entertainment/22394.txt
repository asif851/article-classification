
ঈদের পর শুরু হতে যাচ্ছে শাকিব খানের নতুন সিনেমা ‘শুটার’ এর শুটিং। গতকাল বৃহস্পতিবার সন্ধ্যায় ছবির প্রযোজক মোহাম্মদ ইকবাল খবরটি জানালেন। এই ছবিতে শাকিবের বিপরীতে অভিনয় করবেন তিনজন নায়িকা। এঁরা হলেন বুবলি, প্রকৃতি ও তিথি কবির। আজ শুক্রবার সকালে প্রথম আলোর সঙ্গে আলাপে এমনটাই জানালেন শুটার ছবির পরিচালক রাজু চৌধুরী।রাজু চৌধুরী বলেন, ‘এই ছবিতে শাকিবের চরিত্রটিকে এমনভাবে উপস্থাপন করা হচ্ছে তাতে চারজন নায়িকার দরকার ছিল। এর মধ্যে তিন নায়িকা চূড়ান্ত হয়েছে। দু-একদিনের মধ্যে বাকি নায়িকাও চূড়ান্ত হয়ে যাবে।’রাজু চৌধুরী জানান, এই চার নায়িকার সবাই শাকিবের সঙ্গে প্রেমের সম্পর্ক করতে চায়, কিন্তু সে নাকি কাউকে পাত্তা দেয় না। একটা পর্যায়ে এসে বুবলির সঙ্গে তাঁর সম্পর্ক তৈরি হবে। ছবিতে শেষ পর্যন্ত বুবলির সঙ্গেই শাকিবের মিল হবে।শুরুতে যখন শুটার ছবির নাম ঘোষণা করা হয়েছিল তখণ ছবিতে প্রধান নায়িকা হিসেবে নাম শোনসা গিয়েছিল অপু বিশ্বাসের। কিন্তু বেশ কিছুদিন ধরে অপু বিশ্বাসের রহস্যময় নিরবতার কারণে শুটার ছবির অভিনয়শিল্পীর ব্যাপারে নতুন করে কিছু ভাবতে হয়েছে বলে জানান রাজু চৌধুরী।
