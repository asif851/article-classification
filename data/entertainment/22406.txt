
হলিউড তারকা অ্যাঞ্জেলিনা জোলি ও ব্র্যাড পিটের মধ্যে ছয় সন্তানের অভিভাবকত্ব নিয়ে যে আইনি লড়াই চলছিল, এবার তার নিষ্পত্তি হতে চলেছে। জোলির একজন মুখপাত্র গত সোমবার বলেছেন, অ্যাঞ্জেলিনা জোলির কাছেই থাকবে তাঁর ও ব্র্যাডের ছয় সন্তান। আগে যেমন সন্তানদের বাবা তাদের সঙ্গে দেখা করার সুযোগ পেতেন, সেভাবেই দেখা-সাক্ষাৎ করতে পারবেন মাঝেমধ্যে।মার্কিন সাময়িকী ভ্যারাইটির একটি প্রতিবেদনে বলা হয়েছে, পিট ও জোলির সন্তানেরা এখন যে দোটানার মধ্যে আছে, সেটা ঘোচাতেই বিশেষজ্ঞরা এক সপ্তাহ আগে এ জুটিকে একটি চুক্তিতে আসার আহ্বান জানিয়েছিলেন। এরপর বিশেষজ্ঞরা শিশুদের ভালোর কথা চিন্তা করে সন্তানদের মা জোলিকেই তাদের অভিভাবকত্ব দিয়েছেন।এ বিষয়ে বিস্তারিত জানানোর মতো মনমানসিকতা জোলির নেই বলে জানান তাঁর সেই মুখপাত্র। তিনি যোগ করেন, জোলি সব সময় পরিবার ও সন্তানদের মঙ্গলের কথা চিন্তা করেই সব সিদ্ধান্ত নিয়েছেন। এখন এ বিষয়টি নিয়ে যত কম ঘাঁটাঘাঁটি হবে, ততই ভালো। কারণ, এই পরিস্থিতির বিরূপ প্রভাব সন্তানদের ওপর পড়ুক, সেটা তিনি চান না।অনলাইন সাময়িকী ‘এসশোবিজ’ সম্প্রতি একটি প্রতিবেদনে প্রকাশ করে যে পিট ও জোলি দুজনেই দত্তক নেওয়া দুই সন্তান ম্যাডোক্স ও প্যাক্সের অভিভাবকত্ব হারাতে পারেন। ভ্যারাইটি
