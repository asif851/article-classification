
এই তো চেন্নাই এক্সপ্রেস ছবিতেই দেখা গেল সে কী তাঁর কবজির জোর। এক ঘুষিতেই খলনায়কদের দফারফা। কিন্তু বাস্তব বড় কঠিন। গত বৃহস্পতিবার  হ্যাপি নিউ ইয়ার ছবির শুটিং করতে গিয়ে উল্টো আহত হতে হয় শাহরুখ খানকেই। সেটিও অদ্ভুতুড়ে দুর্ঘটনার শিকার হয়ে। শাহরুখ-ভক্তদের জন্য অবশ্য সুখবর আছে। পুরো সুস্থ হয়ে কাল বৃহস্পতিবার থেকেই আবার কাজে ফেরার কথা তাঁর।শাহরুখের চোট নিয়ে হাসপাতাল পর্যন্ত যাওয়া পর্যন্ত অনেক গুঞ্জন থাকলেও একটি সূত্র বলেছে, ৩০ জানুয়ারি থেকে তাঁর আবার শুটিং শুরু করার জোর সম্ভাবনা আছে। গানের বেশ কিছু গুরুত্বপূর্ণ দৃশ্য এদিন নেওয়া হবে। চিকিৎসকদের পরামর্শ নিয়েই আবার হ্যাপি নিউ ইয়ার ছবির শুটিং করবেন শাহরুখ। টিএনএন।
