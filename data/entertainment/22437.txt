
তারিন৷ ২০১২ সালের ‘লাক্স-চ্যানেল আই সুপারস্টার’ প্রতিযোগিতায় ছিলেন সপ্তম স্থানে৷ এরপর ব্যস্ত অভিনয় নিয়ে৷ কাজ করছেন বিজ্ঞাপনচিত্রেও৷ চ্যানেল আইয়ে আজ প্রচারিত হবে নতুন ধারাবাহিক নাটক পাতালপুরীর রাজকন্যা৷ নাটকে নাম ভূমিকায় অভিনয় করছেন তিনিপাতালপুরীর রাজকন্যা...যুক্তরাজ্যে বড় হওয়া এক বাংলাদেিশ মেয়ের গল্প৷ বাবা মির্জা সাহেবের সঙ্গে চলে আসে বাংলাদেশে৷ গ্রামের সবাই মেয়েটিকে আদর করে ডাকে ‘রাজকন্যা’৷ একসময় মেয়েটির জীবনে বড় পরিবর্তন আসে৷ সে হয়ে যায় সত্যিকারের রাজকন্যা৷ নাটকে আমিই সেই রাজকন্যা৷ ইবনে হাসান খানের ভাবনা থেকে নাটকটি লিখেছেন ও পরিচালনা করেছেন রাজিবুল ইসলাম৷শুটিংয়ের অভিজ্ঞতা...ধারাবাহিকটির শুটিং করছি টাঙ্গাইলের মহেরা জমিদারবাড়িতে৷ শুটিংয়ের সময় গ্রামের মানুষেরা আমাকে দেখে প্রশ্ন করেছেন, ‘কে এই রাজকন্যা?’ তাঁরা আমার সঙ্গে ছবি তুলেছেন, অটোগ্রাফ নিয়েছেন৷সুপারস্টারের স্বপ্নযাত্রা..ছোটবেলা থেকেই মিডিয়ায় কাজ করতে চেয়েছি৷ ‘লাক্স-চ্যানেল আই সুপারস্টার ২০১২’ প্রতিযোগিতা ছিল আমার প্রথম প্ল্যাটফরম৷ ওই সময়ের গ্রুমিং, আড্ডা আর প্রতিদিনের সেশন এখনো মিস করি৷টিভিতে টিভিসিতেআমার প্রথম বিজ্ঞাপনচিত্র নাভানা রিয়েল এস্টেটের৷ এ ছাড়া মেরিল আর বাংলালিংকের বিজ্ঞাপনেও কাজ করেছি৷এবং ছোট পর্দা...আমার প্রথম ধারাবাহিক প্রজ্ঞা পারমিতা৷ এরপর শেষ পৃষ্ঠার ছবি, কথার মালা, কনে দেখা আলো নাটকগুলো প্রচার হওয়ার পর দর্শকদের কাছ থেকে ভালো সাড়া পেয়েছি৷ শিগগিরই কাজ করব মাতিয়া বানু শুকুর লেখা আর জুবায়ের ইবনে বকরের পরিচালনায় কে ভাসাবে সাদা মেঘের ভেলা নাটকে৷খাদিজা ফাল্গুনী
 
