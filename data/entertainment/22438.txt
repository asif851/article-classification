
কোটি টাকা হলে পাকাপোক্ত একটা সিনেমাই বানিয়ে ফেলা যায়। আর সেখানে ক্যাটরিনা একটি গানের চিত্রায়ণের জন্য দুটো গাউন বানালেন কোটি রুপি খরচ করে! এই অভিনেত্রী ব্যাং ব্যাং ছবিতে ওই মূল্যবান গাউনজোড়া পরবেন। মজার বিষয় হলো, গাউনজোড়ার মূল্য যে এত বেশি হবে তা বুঝতে পারেননি ছবির পরিচালক-প্রযোজকেরা। পোশাক তৈরি হয়ে যাওয়ার পর তাঁরা জানতে পারেন, এ দুই গাউনের পেছনেই তাঁদের পুরো কস্টিউম বাজেট শেষ হয়ে গেছে। তাই আর পথ না দেখে তাঁরা গাউন দুটো ডিজাইনারের কাছে ফিরিয়ে দেওয়ার চিন্তা করেন এক সময়। কিন্তু স্টাইলিশ ক্যাটরিনার মনে ধরে যায় গাউন দুটো। তাই নিজের পকেট থেকেই গাউনের দাম দিয়ে দেন তিনি। আর কোটি রুপির গাউন দুটো নিজের করে নেন।
