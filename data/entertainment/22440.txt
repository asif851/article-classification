
জাস্টিন বিবারকেই যেন অনুসরণ করছেন মাইলি সাইরাস। শিরোনাম হচ্ছেন আপত্তিকর কাজকর্মের জন্য। কদিন আগে নিউইয়র্কের হোটেলে ‘নিয়ন্ত্রণের বাইরে’ চলে যাওয়া সাইরাস হই-হট্টগোল শুরু করেন। তাঁকে ও তাঁর দলবলকে শান্ত হওয়ার অনুরোধ জানালে উল্টো চটে গিয়ে এই সংগীততারকা বলেন, তিনি যে এসেছেন সেটা এই হোটেলের সাত জনমের ভাগ্য!সম্প্রতি রাগ নিয়ন্ত্রণের জন্য ‘অ্যাঙ্গার ম্যানেজমেন্ট’-এ ভর্তি হওয়া সাইরাস লাগামহীন আচরণ করছিলেন জানিয়ে একটি সূত্র বলেছে, মনে হচ্ছিল হোটেলের লবিতে যেন টর্নেডো আঘাত করেছে। মাইলি আর তাঁর সাঙ্গপাঙ্গরা পুরো জায়গার দখল নিয়ে হই-হুল্লোড় শুরু করেন। তাঁরা জোরে গালিগালাজ আর দামি দামি আসবাবপত্রে ধাক্কাধাক্কি করছিলেন।একাধিক বাসিন্দার অভিযোগের পরিপ্রেক্ষিতে হোটেল কর্তৃপক্ষ তাঁদের থামাতে এলে উল্টো সাইরাস নাকি চড়াও হয়ে বলেন, তিনি বিস্তর টাকা গুনেছেন এই হোটেলে এসে। এ ব্যাপারে সাইরাসের পক্ষ থেকে দাবি করা হয়েছে, লবিতে নাকি সে রকম কিছুই ঘটেনি! আইএএনএস।
