
সম্প্রতি দেওয়া হলো ফিল্ম ফেয়ার অ্যাওয়ার্ড। সেখানে অনেক আলোচিত সিনেমা ও অভিনয়শিল্পী উপেক্ষিত হয়েছেন বলে অভিযোগ উঠেছে। এ নিয়ে সমালোচনাও হয়েছে বেশ। এবার মুখ খুললেন ‘পিংক’ অভিনেত্রী তাপসি পান্নু।তাপসি বলেন, এই বছরের সকল অ্যাওয়ার্ড অনুষ্ঠানে উপেক্ষিত ছিল ‘পিংক’ ছবিটি। শুধু একটি অ্যাওয়ার্ড অনুষ্ঠানকেই দোষী করা যাবে না। তিনিও পুরস্কারের জন্য উপেক্ষিত হয়েছেন। ফিল্ম ফেয়ারে তাপসির ‘পিংক’ ছবিটি সেরা সংলাপ শাখায় পুরস্কার জেতে। এ ছাড়া ছবিটির আর কোনো অর্জন নেই। অথচ ছবিটি মুক্তির পর দারুণ সাড়া ফেলেছিল। তাপসি আরও বলেন, ‘পিংক’ কেমন ছবি ছিল তা প্রমাণিত হয়েছে। এর জন্য কোনো পুরস্কারের প্রয়োজন নেই। যদি ‘পিংক’কে কোনো পুরস্কার না দেওয়া হয় তাতে এর অর্জন কোনো অংশেই কমবে না। বছরের সফল অভিনেতাদের মধ্যে অন্যতম অক্ষয় কুমারেরও কোনো ছবি জেতেনি পুরস্কার, যেখানে তাঁর ২০১৬ সালে মুক্তি পাওয়া তিনটি ছবিই ছাড়িয়েছে ১০০ কোটি রুপির কোঠা। তিনি নিজেও পাননি কোনো পুরস্কার। বলিউড হাঙ্গামা
