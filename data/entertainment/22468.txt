
নতুন বাবা হয়েছেন বলিউড অভিনেতা শহীদ কাপুর। মেয়ের জন্মের পর স্ত্রী মিরার প্রতি তাঁর প্রেম যেন আরও বেড়ে গেছে। সম্প্রতি এক সাক্ষাৎ​কারে শহীদ জানিয়েছেন, মিরা তাঁকে সব সময় নিরাপদ বোধ করান। আর তিনিও মিরার প্রতি সদা সজাগ।
শহীদের ভাষ্যমতে, ‘মিরা আমাকে নানাভাবে নিরাপদ বোধ করায়। ওর বয়স কম কিন্তু ভীষণ আত্মপ্রত্যয়ী এক মেয়ে সে। আমরা বিভিন্ন বিষয়ে আলোচনা করি। আর তখন ও আমার চেয়ে ভিন্ন দৃষ্টিভঙ্গির কোনো মত খুব সুন্দর করে প্রকাশ করে। মিরার মতামতকে আমি শ্রদ্ধা করি।’মিরা রাজপুতের সঙ্গে শহীদের বয়সের পার্থক্য এক দশক হলেও তাঁদের সম্পর্কের রসায়নটা চমৎকার। এই দম্পতি গাঁটছড়া বাঁধেন ২০১৫ সালে। এনডিটিভি।
