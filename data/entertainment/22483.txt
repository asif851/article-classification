
সিলেটের মনিপুরী সম্প্রদায়ের মেয়ে শানু। তাঁর মুখশ্রী দিব্যি মিলে যায় জাপানি মেয়েদের সঙ্গে। তাই তো পরিচালক তেমনই একটি চরিত্রের জন্য বেছে নিলেন তাঁকে। ঈদের জন্য বানানো সিকান্দার বক্স এখন রাঙামাটিতে নাটকে তাই অভিনেত্রী শানােরই দেবী শানুকে দেখা যাবে জাপানি এক পর্যটকের ভূমিকায়। নাটকটির শুটিং শেষ হলো গতকাল। রাঙামাটি থেকেই শানু জানান, অনেক মজা পেয়েছেন তিনি এমন একটি চরিত্র অভিনয় করে। চরিত্রের জন্য ইন্টারনেট ঘেঁটে শিখেছেন একটু-আধটু জাপানি ভাষাও। তবে নাটকে ভাঙা বাংলায় কথা বলতে হয়েছে তাঁকে। নাটকটি পরিচালনা করছেন সাগর জাহান। সিকান্দার বক্স হিসেবে এবারও থাকছেন মোশাররফ করিম।
