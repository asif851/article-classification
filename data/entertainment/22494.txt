
অ্যাকশনধর্মী ছবিতেই রোজাকে বেশি দেখা যায়। বলা যায়, তিনি আসলে মারপিটের নায়িকা। সম্প্রতি সেরকম আরও একটি ছবিতে চুক্তিবদ্ধ হয়েছেন তিনি। জেমস ক্যামেরনের নতুন ছবি ‘ব্যাটেল অ্যাঞ্জেল অ্যালিনা’য় মূল চরিত্রে অভিনয় করছেন রোজা সালাযার। যুকিতো কিশিরোর জনপ্রিয় কমিকের কাহিনি অবলম্বনে নির্মিত হচ্ছে ছবিটি। পরিচালনা করছেন রবার্ট রড্রিগেজ। সম্প্রতি নতুন এ ছবির ঘোষণা দিয়েছেন তিনি।কমিকের গল্পের সঙ্গে মিল রেখেই লেখা হয়েছে সিনেমার চিত্রনাট্য। ছবিতে রোজাকে দেখা যাবে স্মৃতি হারিয়ে ফেলা ভীষণ মারকুটে এক তরুণী হিসেবে। নিজের অতীত খুঁজতে নতুন করে এক যুদ্ধে নামতে হয় তাঁকে। মার্কিন অভিনেত্রী রোজাকে এর আগে দেখা গিয়েছিল ‘ইনসারজেন্ট’, ‘ম্যাজ রানার: দ্য স্কোর্স ট্র্যায়ালস’ ও ‘ম্যান সিকিং ওম্যান’ ছবিগুলোতে। ডেডলাইন
