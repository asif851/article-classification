
ক্যাট ক্যাট ক্যাট ক্যাট...ক্যাটরিনা কাইফের মুখ যেন বিরামহীন এক কথা বলার বাক্স। কথায় কথায় সবার কান ঝালাপালা। ‘টাইগার জিন্দা হ্যায়’ ছবির পরিচালক আলী আব্বাস জাফর শুটিং মুহূর্তের একটি ছবি টুইটারে পোস্ট করেছেন লিখেছেন, ‘আমাকে আর বিরক্ত কোরো না, ক্যাটরিনা।’
বাচাল হিসেবে বলিউডে ক্যাটরিনা কাইফের খ্যাতি আছে। একবার কথা শুরু করলে থামাথামি নেই। বলিউডে অন্তত এই মুকুটটা নিঃসন্দেহে দিয়ে দেওয়া যায় তাঁকে। যদিও ক্যাটরিনা নিজেই জানাচ্ছেন, এই গৌরব আর বেশি দিন তাঁর একার থাকবে বলে মনে হয় না। যোগ্য এক প্রতিদ্বন্দ্বী যে চলে এসেছে। ইনস্টাগ্রামে সেই প্রতিযোগীর ছবি দিয়েছেন।কে সে? তাঁর এক সহকর্মী। ২০১১ সালে ক্যাটের ‘মেরে ব্রাদার কি দুলহান’ ছবিতে খুদে এক শিল্পী ছিল। ছয় বছরে এখন বেশ বড়সড় হয়েছে। এত দিন পর দুজনের দেখা হলো ক্যাটের ‘টাইগার জিন্দা হ্যায়’ ছবির শুটিং সেটে। দুজনের দেখা হওয়ার সেই ছবিটার ক্যাপশনে ক্যাটরিনা লিখেছেন, ‌‘অবশেষে এমন কারও দেখা পেলাম, যে আমার চেয়েও বেশি কথা বলে, অনেক বেশি। মেরে ব্রাদার কি দুলহানের সেই পিচ্চিটা কত বড় হয়ে গেছে!’‘টাইগার জিন্দা হ্যায়’ ছবির এখন শুটিং চলছে আবুধাবিতে। এনডিটিভি।
