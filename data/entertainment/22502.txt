
ভারতে সরকারিভাবে সাপ্তাহিক ছুটির দিন রোববার। এ দিনটিতে সবাই ছুটি ভোগ করলেও বলিউডের তারকাদের সে সুযোগ নেই। রোববার যদি ছবির শুটিং থাকে, সে ক্ষেত্রে ইচ্ছা হোক বা না হোক, তাঁদের এ দিনে কাজ করতেই হয়। অবশ্য এ ক্ষেত্রে ব্যতিক্রম ‘কৃশ’ তারকা হৃতিকরোশন। তিনি রোববার হাতে কোনো কাজ না রাখার তত্ত্ব মেনে চলেন। দুই ছেলে রিহান আর রিদানকে সময় দেওয়ার জন্যই হৃতিকেরএ সিদ্ধান্ত।প্রত্যেক মানুষেরই ব্যক্তিগত পছন্দ-অপছন্দ থাকে। তারকারাও এর ব্যতিক্রম নন। যেমন ‘খিলাড়ি’ তারকা অক্ষয় কুমার জানিয়েছিলেন, তিনি রাতে ছবির শুটিং করেন না। তারকাদের এসব নিজস্ব পছন্দ-অপছন্দকে অবশ্যই শ্রদ্ধার চোখে দেখা উচিত।রোববার কাজ না করলেও বাবা রাকেশ রোশনের জন্য একরকম ফেঁসেই গেছেন হৃতিক। রাকেশ পরিচালিত ‘কৃশ ৩’ ছবির মূল অভিনেতা হওয়ায় ইচ্ছা না থাকলেও রোববার ছবিটির প্রচারণার কাজে অংশ নিতে হচ্ছে হৃতিককে। তবে শর্তসাপেক্ষেই তিনি এটা করছেন।এ প্রসঙ্গে ঘনিষ্ঠ সূত্রের বরাতে হিন্দুস্তান টাইমস জানিয়েছে, রোববার ছেলে রিহান আর রিদানের সঙ্গে সুন্দর কিছু মুহূর্ত কাটানোর চেষ্টা করেন হৃতিক। সপ্তাহের এ দিনটিতে দুই ছেলেকে নিয়ে তিনি ঘুরতে বের হন। কিন্তু এখন তাঁকে রোববারেও ‘কৃশ ৩’ ছবির প্রচারণার কাজ করতে হচ্ছে। বাবা রাকেশের কথায় তিনি রাজি হয়েছেন বটে, তবে বেলা তিনটার মধ্যে ছুটি পাওয়ার শর্তে।সূত্রটি আরও জানিয়েছে, হৃতিকবেলা তিনটার মধ্যে কাজ সেরে দুই ছেলেকে নিয়ে টেনিস খেলতে চলে যান কিংবা সাইকেল চালানোয় মেতে ওঠেন। দুই ছেলেকে ঘরের মধ্যে বন্দী না থেকে বাইরের খোলা পরিবেশে যেতেই বেশি উত্সাহিত করেন তিনি।এত দিন ভালো বাবা হিসেবে সুনাম ছিল ‘বলিউড বাদশাহ’ শাহরুখ খানের। প্রচণ্ড ব্যস্ততা সত্ত্বেও সন্তানদের জন্য সপ্তাহের পুরো একটি দিন বরাদ্দ রাখায় এবার ভালো বাবা হিসেবে হৃতিকরোশনেরও পরিচয় পাওয়া গেল।
দুই ছেলেকে নিয়ে সুখী হলেও হৃতিকও তাঁর স্ত্রী সুজানের সম্পর্কে টানাপোড়েন চলছে। তাঁদের সম্পর্কে মেঘের ঘনঘটার কারণ সম্পর্কে নিশ্চিত হওয়া না গেলেও সম্প্রতি জিনিউজের এক খবরে বলা হয়েছে, সম্ভবত ১৩ বছরের দাম্পত্য জীবনের ইতি টানতে যাচ্ছেন তাঁরা। বেশ কিছুদিন আগেই স্বামীর বাড়ি ছেড়ে বাবার বাড়ি গিয়ে উঠেছেন সুজান। রিহান ও রিদান দাদুবাড়িতে হৃতিকেরসঙ্গেই থাকছে। মায়ের সঙ্গে দেখা করতে তারা মাঝেমধ্যে নানুবাড়িতে গেলেও সুজান একদমই শ্বশুরবাড়িতে যান না ছেলেদের দেখার জন্য।
বলিউডের বর্ষীয়ান অভিনেতা ও নির্মাতা সঞ্জয় খানের মেয়ে সুজানের সঙ্গে হৃতিকের বিয়ে হয় ২০০০ সালের ২০ ডিসেম্বর। ২০০৬ সালে তাঁদের ঘরে আসে প্রথম ছেলে রিহান। দুই বছর পর তাঁদের দ্বিতীয় ছেলে রিদানের জন্ম হয়।
