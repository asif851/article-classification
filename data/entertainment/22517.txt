
হলিউডের আলোচিত ছবি ‘ফাস্ট অ্যান্ড ফিউরিয়াস’ সিরিজের নতুন ছবি তৈরি হচ্ছে। এবারের ছবির নাম রাখা হয়েছে ‘ফাস্ট এইট’। এই ‘ফাস্ট এইট’ দলে এবার যুক্ত হচ্ছেন হলিউডের তারকা অভিনেত্রী শার্লিজ থেরন। অবশ্য নায়িকা হিসেবে নয়, খলনায়িকার চরিত্রে।গত বৃহস্পতিবার ‘ফাস্ট অ্যান্ড ফিউরিয়াস’-এর অফিশিয়াল ফেসবুক ও টুইটার পেজে আনুষ্ঠানিকভাবে এ ঘোষণা দেওয়া হয়েছে। ‘ফাস্ট অ্যান্ড ফিউরিয়াস’ সিরিজের নতুন ছবিটি পরিচালনা করবেন এফ গ্যারি গ্রে। ছবিটি ২০১৭ সালে মুক্তি পাওয়ার কথা।এ ছবিতে স্বর্ণকেশী শার্লিজের সঙ্গে থাকছেন ভিন ডিজেল, ডোয়েন জনসন, মিশেল রদ্রিগেজ মতো তারকারা।যদিও তারকাবহুল এই ছবিতে বিরাট একটি শূন্যতা থেকেই যাবে। কারণ, এবারই প্রথম অভিনেতা পল ওয়াকারকে ছাড়াই ‘ফাস্ট অ্যান্ড ফিউরিয়াস’ সিরিজের কোনো নতুন ছবি তৈরি হচ্ছে। এই সিরিজের অন্যতম আকর্ষণ ছিলেন এই তারকা।২০১৩ সালে সড়ক দুর্ঘটনায় প্রাণ হারান পল ওয়াকার। ‘ফিউরিয়াস সেভেন’ তাঁর শেষ ছবি। হিন্দুস্তান টাইমস।
