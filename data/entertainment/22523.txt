
সাবেক প্রেমিকযুগল সালমান খান ও ক্যাটরিনা কাইফের মধ্যে হচ্ছেটা কী! প্রেম ভেঙে যাওয়ার পরও দীর্ঘদিন বন্ধুত্বপূর্ণ সম্পর্কই ছিল তাঁদের মধ্যে। ছবিতে জুটি বেঁধে অভিনয়ও করেছেন। কিন্তু গত বেশ কিছুদিন ধরে ক্যাটের কাছ থেকে যেন ১০০ হাত দূরে থাকার চেষ্টা করছেন সালমান। একের পর এক ক্যাটের সঙ্গে কাজের প্রস্তাব ফিরিয়ে দিচ্ছেন। সম্প্রতি একটি বিজ্ঞাপনচিত্রে ক্যাটের সঙ্গে অভিনয়ের প্রস্তাব পান সালমান। বিনিময়ে সাত কোটি রুপি পকেটে ভরতে পারতেন এই ‘দাবাং’ তারকা। কিন্তু লোভনীয় প্রস্তাবটি ফিরিয়ে দিয়েছেন খান সাহেব।এ প্রসঙ্গে ঘনিষ্ঠ সূত্রের বরাতে বলিউডলাইফ ডটকম জানিয়েছে, একই বিজ্ঞাপনচিত্রে অভিনয়ের মাধ্যমে সালমানের সঙ্গে আবার ক্যামেরার সামনে দাঁড়াতে পারবেন জেনে দারুণ খুশি হয়েছিলেন ক্যাটরিনা। কিন্তু খুশি হতে পারেননি সালমান। পারিশ্রমিকের অঙ্কটা যথেষ্ট লোভনীয় হওয়া সত্ত্বেও তাতে ইতিবাচক সাড়া দেননি।কবির খান পরিচালিত সালমান-ক্যাটরিনা জুটির ‘এক থা টাইগার’ ছবির ব্যাপক সাফল্যের পর একই পরিচালকের ‘বজরঙ্গি ভাইজান’ ছবিতেও জুটি বেঁধে অভিনয়ের কথা ছিল সালমান-ক্যাটের। কিন্তু শেষ পর্যন্ত ছবিটিতে সালমানের জুটি হন কারিনা কাপুর খান।এ ছাড়া ‘সুলতান’ ছবিতে সালমানের সহ-অভিনেত্রী হিসেবে নির্মাতাদের পছন্দের তালিকায় সবার ওপরে ছিলেন ক্যাটরিনা। কিন্তু বাধ সাধেন সালমান। ছবির চিত্রনাট্য পছন্দ করলেও ছবিতে ক্যাটরিনাকে অন্তর্ভুক্ত করা হবে জেনে চটে যান খান সাহেব। তাঁর বিপরীতে অভিনয়ের জন্য ক্যাটরিনার পরিবর্তে অন্য কোনো নায়িকাকে নিতে বলেন। সালমান সাফ জানিয়ে দেন, ক্যাটরিনাকে নেওয়া হলে তিনি ছবিটিতে অভিনয় করবেন না।সালমান খানের হাত ধরেই বলিউডে প্রতিষ্ঠা পেয়েছেন ক্যাটরিনা কাইফ। প্রেমের সম্পর্কেও জড়িয়েছিলেন তাঁরা। কিন্তু সাফল্য ধরা দেওয়ার পর সালমানকে ছেড়ে রণবীর কাপুরকে প্রেমিক নির্বাচন করেন ক্যাট। গত বছরের শেষদিক থেকে এক ছাদের নিচেই থাকছেন রণবীর-ক্যাটরিনা। ক্যাটরিনার বিরুদ্ধে অভিযোগ, প্রেম নয়, স্রেফ সাফল্য পাওয়ার সিঁড়ি হিসেবে সালমানকে ব্যবহার করেছেন তিনি।অবশ্য ‘বিগহার্ট লাভারবয়’ সালমানের জন্য প্রেমিকা হারানোর বিষয়টি নতুন কিছু নয়। ক্যাটকে হারানোর আগেও বহুবার তাঁর এমন অভিজ্ঞতা হয়েছে। সম্ভবত সে কারণেই প্রেম ভেঙে গেলেও, পরবর্তী সময়ে ক্যাটের সঙ্গে বন্ধুত্বপূর্ণ সম্পর্ক ধরে রাখেন সালমান। তাঁর পরিবারের সদস্যদের সঙ্গেও ক্যাটরিনার সুসম্পর্ক বজায় থাকে। সালমানের পারিবারিক নানা অনুষ্ঠানে নিয়মিতই হাজির হতেন ক্যাট। মাঝে-মধ্যে খিটিমিটি বাধলেও, প্রায় সময়েই বিপদে-আপদে সালমানকে ক্যাটের পাশে দাঁড়াতে দেখা গেছে। কিন্তু সেসবই এখন অতীত। গত বেশ কিছুদিন ধরে কোনোভাবেই যেন ক্যাটের ছায়া মাড়াতে চাইছেন না বলিউডের প্রভাবশালী এ তারকা অভিনেতা।
আরও পড়ুন:ক্যাটরিনার বিপদের বন্ধু সালমানক্যাটরিনার ছবি ফাঁসে সালমানের প্রতিক্রিয়ারণবীর-ক্যাটের বিয়ে, সালমান খুশি!
