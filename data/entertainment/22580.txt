
চ্যানেল আইয়ের ‘সেরা নাচিয়ে’ প্রতিযোগিতার অন্যতম বিচারক চিত্রনায়ক ফেরদৌস। এখানে শায়লা সাবির নাচ দেখে মুগ্ধ হয়েছিলেন তিনি। নাচ শেষে নিজের অভিব্যক্তি জানাতে গিয়ে ফেরদৌস বলেছিলেন, ‘এই মেয়ে, অভিনয় করতে চাও? আমার সঙ্গে ছবি করবে?’ অনুষ্ঠানটি তখন প্রচারিত হয়েছিল চ্যানেল আইয়ে।‘চ্যানেল আই সেরা নাচিয়ে’ প্রতিযোগিতার প্রথম আসরে সেরা পাঁচে ছিলেন শায়লা সাবি।ফেরদৌস তাঁর কথা রেখেছেন। শায়লা সাবির সঙ্গে চলচ্চিত্রে অভিনয় করছেন তিনি। ছবির নাম প্রিয়া তুমি সুখী হও।পরিচালক গীতালি হাসান। আরও অভিনয় করছেন সোহেল রানা ও সুচরিতা।ছবিটির প্রযোজনা প্রতিষ্ঠান ইমপ্রেস টেলিফিল্ম সূত্রে জানা গেছে, কোরবািনর ঈদে প্রেক্ষাগৃহে মুক্তি দেওয়া হবে প্রিয়া তুমি সুখী হও ।পাশাপাশি দেখানো হবে চ্যানেল আইয়ে।শায়লা সাবি বলেন, ‘আমি মঞ্চে অভিনয়ের পাশাপাশি নানা ধরনের অনুষ্ঠান করেছি।টিভির নাটকও করেছি।কখনো ভাবিনি চলচ্চিত্রে অভিনয় করব।এবার সুযোগ পেয়ে খুব ভালো লাগছে। ছবির গল্পটি অসাধারণ।’শায়লা সাবি প্রথম অভিনয় করেন আকরাম খানের পরিচালনায় ঘাসফুল নাটকে।এরপর তিনি এক ডজন টেলিছবি আর চারটি নাটকে অভিনয় করেছেন।
