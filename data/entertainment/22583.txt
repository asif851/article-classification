
বন্ধু শাহরুখকে ছাড়াই আইআইএফএ অ্যাওয়ার্ড অনুষ্ঠানে উপস্থাপনা করবেন সালমান খান। এ বছর দুজনকে একসঙ্গে মঞ্চে উপস্থাপনা করতে দেখতে পাবে না তাঁদের ভক্ত-অনুরাগীরা। 
বলিউড সুপারস্টারের এই অ্যাওয়ার্ড অনুষ্ঠানে অংশগ্রহণ না করার পেছনে একাধিক কারণ আছে। প্রথমত, আগস্টে মুক্তি পেতে চলেছে শাহরুখ এবং আনুশকা শর্মা অভিনীত ইমতিয়াজ আলি পরিচালিত ‘যব হ্যারি মেট সেজল’ ছবিটি। এই ছবির প্রচারে কিং খান তখন ভীষণ ব্যস্ত থাকবেন। তবে দ্বিতীয় কারণটি খুবই দুঃখজনক। খবর পাওয়া গেছে, কিং খানের ছেলে আরিয়ান খান আঘাত পেয়েছেন। তাই জুলাইতে আইআইএফএ অ্যাওয়ার্ড অনুষ্ঠানের সময়ই শাহরুখকে সম্ভবত আমেরিকায় যেতে হবে। স্কুলে ফুটবল খেলতে গিয়ে চোট পান আরিয়ান। অ্যাওয়ার্ড অনুষ্ঠানের সময় আরিয়ানের সার্জারির দিন পড়েছে। তাই বলিউড বাদশা সবকিছু ভুলে বাবার দায়িত্ব আগে পালন করতে চান। এ সময় তিনি চান ছেলে আরিয়ানের সঙ্গে থাকতে। তার হাত শক্ত করে ধরতে। একেই বলে পিতৃ ধর্ম।
