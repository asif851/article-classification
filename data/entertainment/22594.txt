
প্রেম করছেন কম দিন তো হলো না। আধডজন কাচ্চাবাচ্চা নিয়ে বড় সুখের সংসারও। বাগ্দানও হয়ে গেছে। বিয়েটাও শিগগিরই সেরে ফেলবেন বলেই খবর। কিন্তু ঠিক কবে ছাঁদনাতলায় দাঁড়াচ্ছেন, এ ব্যাপারে ব্র্যাড পিট আর অ্যাঞ্জেলিনা জোলি মুখে একেবারে কুলুপ এঁটে বসে আছেন। সম্প্রতি ক্যালিফোর্নিয়ার একটি পুরস্কার বিতরণী অনুষ্ঠানে এসেছিলেন দুজন। সেই ‘ইনডিপেন্ডেট স্পিরিট অ্যাওয়ার্ড’ অনুষ্ঠানে সাংবাদিকেরা ছেঁকে ধরেছিলেন। কিন্তু ফাঁক গলে বেরিয়ে গেছেন। তাই শুভদিনের তারিখটা এখনো অজানাই রইল। এএনআই।
