
‘রাজনীতিতে ভুল একটাই—হেরে যাওয়া!’ এমনই তুখোড় সব সংলাপ শোনা যাবে সান্ড্রা বুলকের কণ্ঠে, আওয়ার ব্র্যান্ড ইজ ক্রাইসিস ছবিতে। ৫১ বছর বয়সী এ হলিউড অভিনেত্রী ছবিটিতে অভিনয় করেছেন একজন রাজনীতিবিদের চরিত্রে। রাজনীতির মারপ্যাঁচ নিয়েই ছবির গল্প।অথচ মূল চরিত্রে অভিনয় করার কথা ছিল ছবির অন্যতম প্রযোজক জর্জ ক্লুনির। কেমন করে তাঁর ‘চরিত্র’ হরণ হলো? ক্লুনি বলেন, গল্পের সব যখন ঠিকঠাক, তখন হঠাৎই সান্ড্রা প্রস্তাব করলেন, কেন্দ্রীয় চরিত্রটা পুরুষ না হয়ে নারী হলে কেমন হয়? গল্প একই থাকলেও এই একটা সিদ্ধান্তই ছবির চেহারা বদলে দিয়েছে।প্রযোজক হিসেবে ক্লুনি ভুল করেননি। গত শুক্রবার টরন্টো ফিল্ম ফেস্টিভ্যালে আওয়ার ব্র্যান্ড ইজ ক্রাইসিস-এর উদ্বোধনী প্রদর্শনী হলো। ছবির গল্প নিয়ে মিশ্র প্রতিক্রিয়া থাকলেও সান্ড্রা বুলক যে অসাধারণ অভিনয় করেছেন, তা নিয়ে দ্বিমত নেই কারও। সমালোচকেরা বলছেন, আওয়ার ব্র্যান্ড ইজ ক্রাইসিস দিয়ে অস্কার দৌড়েও এবার এগিয়ে থাকবেন সান্ড্রা। গার্ডিয়ান।
