
ভক্তরা না তাঁকে প্রতারক ভাবেন—এমা ওয়াটসনের ভয় এখন এটাই। ‘হ্যারি পটার’ সিরিজে হারমাইনি চরিত্রে অভিনয় করে দারুণ সাফল্য পাওয়ার পরও নিজেকে অসম্পূর্ণ ভাবেন তিনি। সম্প্রতি দ্য ব্লিং রিং ছবিতে অভিনয় করে প্রশংসা পেয়েছেন তিনি। এমার মতে, তবে যতই ভালো কাজ করুন না কেন, তাঁর নিজেকে অসম্পূর্ণ ভাবার অনুভূতিটা বাড়তে থাকে। আর এটাকে নাকি ‘ইমপোস্টার সিনড্রোম’ বলা হয়।এমা বললেন, ‘যেকোনো মুহূর্তে কেউ ধরে ফেলতে পারেন আমি প্রতারক। আমি যা অর্জন করেছি তা আসলে পাওয়ার যোগ্য নই আমি।’ভালো মেয়ে হারমাইনির চরিত্র থেকে বেরিয়ে এসে নতুন কিছু চেষ্টা করার আত্মবিশ্বাস তাঁকে জুগিয়েছেন স্টিফেন শবস্কি। দ্য পার্কস অব বিয়িং এ ওয়ালফ্লাওয়ার ছবির পরিচালককে তাই ধন্যবাদ জানিয়েছেন এমা। এএনআই।
