
প্রেম নিয়ে জাস্টিন বিবারের কারণে অনেক ভুগেছেন সেলেনা গোমেজ। শেষপর্যন্ত ছাড়াছাড়ি হলেও এই প্রেমের অভিজ্ঞতাই হয়তো পপ সংগীত তারকা সেলেনাকে পরিণত করেছে। নইলে কেনইবা তিনি তাঁর ‘প্রিয় বন্ধু’ সংগীতশিল্পী টেইলর সুইফকে প্রেম বিষয়ে উপদেশ দিতে যাবেন!সম্প্রতি এক সাক্ষাৎকারে ‘প্রিয় বন্ধু’ টেইলর সুইফটকে যে তিনি প্রেম বিষয়ে উপদেশ-পরামর্শ দেন, এই বিষয়টি জানিয়েছেন সেলেনা গোমেজ।টেইলর সুইফট প্রসঙ্গে সেলেনা জানান, অনেকেই হয়তো আমাদের এই দুই বন্ধুর সময় কাটানো নিয়ে নানা বিষয় ভাবেন। কিন্তু বাস্তবে আমরা দুজন একসঙ্গে হলে ভালো গান, ভালো সংগীত শুনি, কখনোবা স্রেফ খাই দাই, আড্ডা মেরেই দিন পার করি।প্রিয় বন্ধু টেইলর সুইফটকে প্রেম বিষয়ে নানা সুপরামর্শ দেন তিনি, কিন্তু সুইফটও যে সেলেনাকে নানাভাবে সহযোগিতা করেন; এ বিষয়টিও বলতে ভোলেননি সেলেনা গোমেজ। তাঁর ভাষ্য সুইফট তাঁকে ভেঙে যাওয়া প্রেম আর এ ভুল থেকে নেওয়া শিক্ষাই যে তাঁকে এগিয়ে দেবে ভালো কিছুর দিকে— তা সব সময় নানাভাবে বলেন।সেলেনা গোমেজ জানিয়েছেন, এই ডিসেম্বরে অস্ট্রেলিয়া যাবেন তিনি। অবশ্য সেখানে তাঁর কোনো কনসার্ট বা গানের অনুষ্ঠান নেই। প্রাণের বন্ধু টেইলর সুইফটের ২৬তম জন্মদিন উদ্‌যাপনের জন্যই তাঁর এই অস্ট্রেলিয়া সফর। টেইলর সুইফটের জন্মদিন পালন উপলক্ষে সেলেনার আরও বেশ কয়েকজন বন্ধুও সেখানে যোগ দেবেন। টাইমস অব ইন্ডিয়া।
