
৪০ লাখ অনলাইন ভোটারের চোখে বর্তমানে বিশ্বের চার নম্বর সুন্দরী হলেন ঐশ্বরিয়া রাই বচ্চন৷ সেরা সুন্দরী মনিকা বেলুচ্চি৷ দুই ও তিন নম্বরে আছেন যথাক্রমে কেট আপটন ও অ্যাঞ্জেলিনা জোলি৷ ২০১৩-১৪ সালের মধ্যে সেরা বুদ্ধিমতী, আকাঙ্ক্ষিত ও সফল সুন্দরীদের বিবেচনায় এই চারজনকে নির্বাচিত করেছেন অনলাইন পাঠকেরা৷‘হলিউড বাজ’ দাবি করেছে, তাদের সাম্প্রতিক জরিপে ৪০ লাখ মানুষ ভোট দিয়েছেন, যার মাধ্যমে এই সেরা সুন্দরীরা নির্বাচিত হয়েছেন৷জরিপে চতুর্থ অবস্থানে থেকেও উচ্ছ্বসিত ঐশ্বরিয়া৷ এক টুইটে তিনি লিখেছেন, ‘অসংখ্য ভক্তের শুভেচ্ছায় আমি এ অবস্থানে এসেছি৷ ৪০ লাখ মানুষ তঁাদের ভোটের মাধ্যমে আমাকে এই তালিকায় নিয়ে এসেছেন, এটা খুবই আনন্দের খবর৷’৩০ জনের এই তালিকায় ২৯ নম্বরে আছেন দীপিকা পাড়ুকোন৷ এ ছাড়া শার্লিজ থেরন সাত নম্বর, রিয়ান্না নয় আর ১০ নম্বরে আছেন স্কারলেট জোহানসন৷ টিএনএন৷
