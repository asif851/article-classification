
বহু বছর ধরে ভাতিজা ট্রেন্ট ল্যামার জ্যাকসনের হাতে মানসিক অত্যাচারের শিকার হয়ে আসছেন প্রয়াত মার্কিন পপ সম্রাট মাইকেল জ্যাকসনের মা ক্যাথরিন জ্যাকসন। আদালতের শরণাপন্ন হয়ে ক্যাথরিন নিজেই এই অভিযোগ করে বলেছেন, তিনি এখন বাড়ি ফিরতে ভয় পাচ্ছেন। ক্যাথরিনের গাড়ি চালকের কাজও করতেন ট্রেন্ট।আদালতকে ৮৬ বছর বয়সী ক্যাথরিন বলেন, ট্রেন্ট অনুমতি ছাড়া তাঁর ব্যাংক অ্যাকাউন্ট বাগিয়ে নিয়েছে। সেখান থেকে ট্রেন্ট নিজের জন্য দেদারসে খরচ করে। ক্যাথরিন এও বলেন, ট্রেন্ট খুব ভালো ছল-চাতুরী জানে।ক্যাথরিন জ্যাকসন এও বলেন, প্রচণ্ড ভয় আর দ্বিধায় পড়ে তিনি তাঁর ভাতিজাকে পুড়িয়ে দেওয়ার চেষ্টা করেছিলেন। তাঁকে বলেছিলেন যেন গেস্ট হাউস থেকে চলে যায়। কিন্তু ট্রেন্ট যাননি। বিনা ভাড়ায় থাকেন ট্রেন্ট ওই বাড়িতে।এখন মেয়ে জ্যানেট জ্যাকসনের সঙ্গে লন্ডনে অবস্থান করছেন ক্যাথরিন। ভয় পাচ্ছেন নিজের বাড়ি ফিরে যেতে। আদালত নিরাশ করেননি জ্যাকসন মাতাকে। সাময়িক সিদ্ধান্তে ট্রেন্টকে বলা হয়েছে সমস্ত চাবি, পাসওয়ার্ড আর সম্পত্তির যাবতীয় কিছু ফিরিয়ে দিয়ে ক্যাথরিনের বাড়ি ছেড়ে চলে যেতে। ক্যাথরিনের কাছ থেকে ১০০ ক্রোশ দূরে থাকতেও নির্দেশ দিয়েছেন আদালত। মার্চের ১ তারিখ পরবর্তী শুনানির দিন। পিপল, টিএমজে
