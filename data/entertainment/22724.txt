
সাজিদ খানের সঙ্গে সম্পর্ক ভাঙার পর প্রেম নিয়ে আর জল ঘোলা করেননি জ্যাকুলিন ফার্নান্দেজ। তবে আবারও ধূম্রজালে জড়িয়েছেন জ্যাকি। তাঁর সঙ্গে বেশ কয়েকবার দেখা গেছে এক রহস্যমানবকে। প্রথমে কয়েক দফায় আঁধারেই থেকে যান সেই রহস্যমানব। তবে অবশেষে বেরিয়ে এসেছে তাঁর পরিচয়। জ্যাকুলিনের সখ্য গড়ে উঠেছে সাবেক বিশ্বসুন্দরী সুস্মিতা সেনের সাবেক প্রেমিক ইমতিয়াজ খতরির সঙ্গে। মুম্বাইয়ের কয়েকটি স্থানে এই যুগলকে একাধিকবার দেখা গেছে। কিন্তু প্রতিবারই ক্যামেরা দেখে হয় জ্যাকুলিন নিজেকে আড়াল করে নিয়েছেন অথবা ইমতিয়াজ লুকিয়ে ফেলেছেন নিজেকে। ডিএনএ ইন্ডিয়া।
