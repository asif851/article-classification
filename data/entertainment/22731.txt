
হ‌ুমায়ূন আহমেদের ছেলে নুহাশ হ‌ুমায়ূন এবারই প্রথম নাটক তৈরি করেছেন। নাম ‘হোটেল আলবাট্রস’। এই নাটকের জন্য পরিচালক নুহাশ হ‌ুমায়ূন ‘চারুনীড়ম টেলিভিশন কাহিনিচিত্র পুরস্কার ২০১৮’ আয়োজনে বিশেষ পুরস্কার ‘চিত্রকুসুম’ পেয়েছেন। তাঁর হতে পুরস্কার তুলে দেন অপি করিম। একই নাটকের জন্য সেরা অভিনেতার পুরস্কার পেয়েছেন সংস্কৃতিবিষয়ক মন্ত্রী ও বিশিষ্ট অভিনেতা আসাদুজ্জামান নূর। গতকাল রোববার সন্ধ্যায় রাজধানীর শাহবাগের পাবলিক লাইব্রেরির শওকত ওসমান স্মৃতি মিলনায়তনে ২০১৭ সাল ও ২০১৮ সালের ‘চারুনীড়ম টেলিভিশন কাহিনিচিত্র পুরস্কার’ প্রদান করা হয়।
পুরস্কার হাতে নিয়ে নুহাশ হ‌ুমায়ূন বলেন, ‘আমার “হোটেল আলবাট্রস” নাটকটি তিনটি ক্যাটাগরিতে পুরস্কার জিতেছে। আমি ধন্যবাদ দিতে চাই, এ নাটকের সঙ্গে যুক্ত প্রতিটি মানুষকে। সবাই এ পুরস্কারের ভাগীদার।’
২০১৮ সালের বিজয়ীরা হলেন—চিত্রকুসুম (অভিনয়): শার্লিন ফারজানা (দাস কেবিন) চিত্রকুসুম (পরিচালক): নুহাশ হ‌ুমায়ূন (হোটেল আলবাট্রস) শ্রেষ্ঠ কাহিনিচিত্র: (গোল্ডেন এ প্লাস) শ্রেষ্ঠ পরিচালক: গৌতম কৈরি (শেষটা একটু অন্য রকম) শ্রেষ্ঠ অভিনেতা: আসাদুজ্জামান নূর (হোটেল আলবাট্রস) শ্রেষ্ঠ অভিনেত্রী: দীপান্বিতা মার্টিন (গোল্ডেন এ প্লাস) শ্রেষ্ঠ কাহিনিকার: আবু শাহেদ ইমন (গোল্ডেন এ প্লাস) শ্রেষ্ঠ চিত্রনাট্যকার: মেসবাহ উদ্দিন সুমন (মায়া) শ্রেষ্ঠ চিত্রগ্রাহক: নাজমুল হাসান (মায়া) শ্রেষ্ঠ চিত্র সম্পাদক: বাশার জর্জিস (হোটেল আলবাট্রস) শ্রেষ্ঠ রূপসজ্জাকারী: খলিল (মায়া) শ্রেষ্ঠ আবহ সংগীতকার: রাশিদ শরীফ শোয়েব (মার্চ মাসে শুটিং)
২০১৭ সালের বিজয়ীরা—চিত্রকুসুম পুরস্কার (অভিনয়): নাজিয়া হক অর্ষা (রূপকথার গল্প) চিত্রকুসুম (পরিচালক): সেরনিয়াবাত শাওন (লিফলেট) শ্রেষ্ঠ কাহিনিচিত্র: মিছিলের মুখ (আবু হায়াত মাহমুদ) শ্রেষ্ঠ পরিচালক: গোলাম সোহরাব দোদুল (ডুয়েল প্লে) শ্রেষ্ঠ অভিনেতা: তারিক আনাম খান (মিছিলের মুখ) শ্রেষ্ঠ অভিনেত্রী: বিপাশা হায়াত (ডুয়েল প্লে) শ্রেষ্ঠ কাহিনিকার: মাসুদ হাসান উজ্জ্বল (ফসিলের কান্না) শ্রেষ্ঠ চিত্রনাট্যকার: মাসুম শাহরীয়ার (মিছিলের মুখ) শ্রেষ্ঠ চিত্রগ্রাহক: কামরুল ইসলাম শুভ (ফসিলের কান্না) শ্রেষ্ঠ চিত্র সম্পাদক: বাশার জর্জিস (শেষ আড্ডা) শ্রেষ্ঠ রূপসজ্জাকারী: জাহাঙ্গীর মেহদী (অনুরণন) শ্রেষ্ঠ আবহ সংগীতকার: তানভীর আলম সজীব (ডুয়েল প্লে)
