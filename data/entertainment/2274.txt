
অভিনয়ের জন্য শিল্পীরা কী না করে থাকেন? কেউ ওজন বাড়ান, কেউ ঝরান। কেউ চুল কাটেন, কেউ দাড়ি গজান। আবার গল্পের প্রয়োজনে নারী অভিনেতা হন পুরুষ, পুরুষ সাজেন নারী। হলিউডে এ রকম অনেক গল্পের চলচ্চিত্র নির্মিত হয়েছে, যেখানে অভিনয়শিল্পীরা তাঁদের বিপরীত লিঙ্গের চরিত্রে সুনিপুণ অভিনয় করেছেন। কিছু তারকার বিপরীত চরিত্রে অভিনয়ের কথা না বললেই নয়। এতটা নিখুঁত মেকআপ ও অভিনয় হয়েছে যে বোঝাই দায় আসলে তাঁরা কারা!

অ্যাঞ্জেলিনা জোলি২০১০ সালে মুক্তি পাওয়া ‘সল্ট’ ছবিতে অ্যাঞ্জেলিনা জোলি বেশ কয়েকবার ছদ্মবেশ নিয়েছেন। সিআইএ এজেন্টের চরিত্র বলে কথা। সবচেয়ে আকর্ষণীয় ছদ্মবেশ ছিল তাঁর পুরুষ সেজে অভিনয় করাটা। কয়েক ঘণ্টা সময় লেগেছিল তাঁর ওই মেকআপ নিতে।

এডি রেডমেইনিসত্য ঘটনার ওপর ভিত্তি করে ২০১৫ সালে মুক্তি পায় ‘দ্য ড্যানিশ গার্ল’ ছবিটি। এই ছবিতে এডি রেডমেইনি অভিনয় করেছেন পৃথিবীর প্রথম ট্রান্সজেন্ডার নারীর (পুরুষ থেকে নারী হয়ে যাওয়া) চরিত্রে। তাঁর চমৎকার মেকআপে কোনো দিক দিয়েই মনে হয়নি তিনি পুরুষ। অভিনয়টাও একদম নারীসুলভ।

 অ্যাডাম স্যান্ডলার
মার্কিন কৌতুক অভিনেতাদের মধ্যে অ্যাডাম স্যান্ডালার প্রথম সারির। স্বাভাবিকভাবেই মজার চরিত্রে অভিনয় করা তাঁর জন্য সহজ। ২০১১ সালে ‘জ্যাক অ্যান্ড জিল’ ছবিতে একই সঙ্গে নারী ও পুরুষ চরিত্রে অভিনয় করেছেন তিনি। একজন তিনি নিজে (পুরুষ), অপরজন তাঁর বোন!

 হিলারি সোয়াঙ্ক
‘বয়েজ ডোন্ট ক্রাই’ (১৯৯৯) ছবিটি সত্য ঘটনার ওপর অবলম্বন করে নির্মিত হয়েছে। ছবিতে অভিনেত্রী হিলারি সোয়াঙ্ক এমন একজন নারীর চরিত্রে অভিনয় করেছেন, যিনি ছোটবেলা থেকেই নিজেকে পুরুষ মনে করতেন। এই চরিত্রে অভিনয়ের জন্য হিলারি নিজের চুল কেটে ছোট করেছেন, শারীরিক গঠন করেছেন পুরুষদের মতো। এক মাস ঠিক পুরুষদের মতো জীবন যাপন করেছেন। ফলাফল, এই চরিত্রের জন্য অস্কার পান তিনি।

 রবিন উইলিয়ামস
হাসতে হাসতে পেটে যেন খিল লেগে যায় ‘মিসেস ডাউটফায়ার’ (১৯৯৩) ছবিটি দেখলে। প্রয়াত অভিনেতা রবিন উইলিয়ামস নিখুঁত মেকআপ নিয়ে এক নারীর চরিত্রে অভিনয় করেছেন এই ছবিতে।

জন ট্রাভোল্টা২০০৭ সালের ‘হেয়ারস্প্রে’ ছবিতে জন ট্রাভোল্টা অভিনয় করেছেন একজন নারীর চরিত্রে। নিজের বাড়তি ওজন ছিল বলে সেই নারী লজ্জায় ঘর থেকে বের হতেন না। মেকআপ জনাব ট্রাভোল্টাকে চিনতেই দেয়নি!

 অ্যামান্ডা বাইনস
সকার নারীরাও খেলতে পারে, পুরুষ হওয়া লাগে না। এই কথার যেন প্রমাণ দিলেন অ্যামান্ডা বাইনস। ‘শি ইজ দ্য ম্যান’ (২০০৬) ছবিতে পুরুষ সেজে সকার খেলে দেখিয়েছেন তিনি।

 সিলিয়ান মারফি
সিলিয়ান মারফির ক্যারিয়ারে ‘ব্রেকফাস্ট অন প্লুটো’ (২০০৫) ছবিটি অন্যতম। কিশোর থেকে সুন্দরী নারী হয়ে অভিনয় করেছেন এই ছবিতে তিনি। না জানলে কে বলবে সোনালি চুলের ওই রূপসী আসলে একজন পুরুষ! ব্রাইট সাইড, এপি, এএফপি
