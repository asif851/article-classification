
বলিউডের জনপ্রিয় অভিনেত্রী দীপিকা পাড়ুকোন ঘর বাঁধার স্বপ্ন দেখছেন। সম্প্রতি ফিল্মফেয়ারকে দেওয়া এক সাক্ষাৎকারে মনের কথা খুলে বলেছেন ‘ফাইন্ডিং ফ্যানি’ তারকা দীপিকা। তিনি বলেছেন, বিয়ে করে থিতু হওয়ার হতে চাই আর সেইসঙ্গে অনেক সন্তানও নিতে চাই।এখন বলিউডের ব্যস্ত অভিনেত্রীদের একজন দীপিকা। কিন্তু বিয়ে করে সংসারী হওয়ার বিষয়টি তাঁর মাথায় আছে। দীপিকা বলেছেন, নিজেকে একজন গৃহিণী ও মা হিসেবে দেখতে চান তিনি। এখন বিয়ে স্থায়ী ঘর-সংসার করার বিষয়টি দুর্লভ হয়ে পড়ছে। কিন্তু তিনি বিয়ে করে ঘর বাঁধতে চান। অনেক সন্তান নিতে চান কারণ ছেলেমেয়ে তাঁর খুব পছন্দের।দীপিকা অবশ্য ভক্তদের এখনই হতাশ না হতে বলেছেন। শিগগিরই অভিনয় ছেড়ে দেওয়ার কথা ভাবছেন না তিনি। নিজের ক্যারিয়ার নিয়ে তিনি এখন খুশি। এ প্রসঙ্গে দীপিকা বলেছেন, ‘আমি খুব খুশি। গত কয়েক বছরে আমার ব্যক্তিগত ও পেশাগত জীবনে যা ঘটেছে তা আমাকে সামনে এগিয়ে যেতে সাহায্য করেছে।’বর্তমানে সঞ্জয় লীলা বনশালীর বাজিরাও মাস্তানি ছবিতে অভিনয় করছেন দীপিকা। এই ছবিতে তাঁর সঙ্গে আছেন দীপিকার বন্ধু রণবীর সিং। এই ছবির কাজ শেষ হলেই ভক্তরা হয়তো দীপিকার কাছ থেকে বিয়ের সুসংবাদ শুনতে পারেন।কিন্তু কাকে বিয়ে করবেন দীপিকা? রণবীর কাপুরের সঙ্গে সম্পর্ক ভেঙে যাওয়ার পর থেকে দীপিকার ঘনিষ্ঠ বলে পরিচিত হয়ে উঠেছেন রণবীর সিং। কিন্তু এই দুজন সম্পর্কের কথা স্বীকারও করেননি কখনো। দীপিকার ঘরের মানুষের খবর জানতে ভক্তদের অপেক্ষা করার ছাড়া উপায় নেই। হয়তো দীপিকাই একদিন ফাঁস করে দেবেন কার সঙ্গে ঘর বাধছেন তিনি।
