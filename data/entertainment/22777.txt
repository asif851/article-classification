
আগামী ১১ জ্যৈষ্ঠ জাতীয় কবি কাজী নজরুল ইসলামের ১১৫তম জন্মবার্ষিকী। এ উপলক্ষে তিন দিনের অনুষ্ঠানমালা আয়োজন করেছে নজরুল একাডেমী। এ আয়োজনে স্বাধীন বাংলা বেতারকেন্দ্রের শব্দসৈনিক এম এ মান্নানকে নজরুল একাডেমী পদক প্রদান করা হবে। শিল্পকলা একাডেমীর সংগীত ও নৃত্যকলা মিলনায়তনে হবে তিন দিনের এ আয়োজন।গতকাল সকালে জাতীয় প্রেসক্লাবের ভিআইপি লাউঞ্জে একাডেমী আয়োজিত সংবাদ সম্মেলনে এসব তথ্য জানানো হয়। এতে উপস্থিত ছিলেন একাডেমীর সাধারণ সম্পাদক মিন্টু রহমান, প্রচার সম্পাদক রেজা মতিন, নির্বাহী সদস্য কবির নাতনি খিলখিল কাজী, সহসভাপতি সৈয়দ আকতার ইউসুফ প্রমুখ।
