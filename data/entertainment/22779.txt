
বছরজুড়ে শুটিং, কাজ আর সংসারের ব্যস্ততাতেই কেটে যায় তারকাদের জীবন। আর ছেলেমেয়ের অভিভাবক হওয়ার পর তো তাঁদের স্কুল ও পরীক্ষার পেছনেও আলাদা সময় দিতে হয়। টানা ব্যস্ততা থেকে একটু ফুরসত মেলে কেবল ঈদের ছুটিতে। এবার কোরবানি ঈদের ছুটিতে অভিনেতা আবুল হায়াত তাঁর পুরো পরিবার নিয়ে ছুটি কাটাতে গেছেন মালয়েশিয়াতে। সঙ্গে আছেন স্ত্রী শিরিন হায়াত, বড় মেয়ে বিপাশা হায়াত, বড় জামাতা তৌকীর আহমেদ, ছোট মেয়ে নাতাশা হায়াত, ছোট জামাতা শাহেদ শরীফ খান আর নাতি-নাতনিরা। ছবিগুলো নাতাশা হায়াতের ফেসবুক থেকে নেওয়া।
 
