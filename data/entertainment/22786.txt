
লুপিতা যেন কবির সেই কৃষ্ণকলি। সৌন্দর্য মানেই সাদা চামড়া নয়—এটা প্রমাণ করে চলেছেন লুপিতা নিয়োঙ্গো। গত অস্কারে পুরস্কার জিতে হুট করে অচেনা আঁধার থেকে খ্যাতির ঝলমলে আলোতে চলে আসা লুপিতা এবার পিপল সাময়িকীর ‘সবচেয়ে সুন্দরী নারী’র তালিকায় সবার ওপরে উঠে এসেছেন।কৃষ্ণাঙ্গ হওয়ার কারণে শৈশবে তাঁর অভিজ্ঞতাটা সুখকর ছিল না। কিন্তু তাঁর মা সব সময়ই বলে এসেছেন, লুপিতাই বিশ্বের সবার চেয়ে সুন্দর। পিপল সাময়িকীকে লুপিতা বলেছেন, ‘অবশেষে মায়ের কথা আমার বিশ্বাস হতে শুরু করেছে।’হলিউডের সেরা সুন্দরীদের পেছনে ফেলার প্রতিক্রিয়ায় লুপিতা বলেন, ‘আমি খুবই রোমাঞ্চিত।’ আইএএনএস।
