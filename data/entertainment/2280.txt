
মাছরাঙা টেলিভিশনে গতকাল সোমবার শেষ হয়েছে মোহাম্মদ মোস্তফা কামাল রাজের ধারাবাহিক দোস্ত দুশমন। একই সময়ে চ্যানেলটিতে শুরু হচ্ছে নতুন ধারাবাহিক নয় ছয়। এটির পরিচালকও মোস্তফা কামাল রাজ। নতুন ধারাবাহিক প্রসঙ্গে রাজ বলেন, ‘একটি বাড়ির নম্বর ৯৬। মানে নয় ছয়। এই বাড়ির গল্প, বাড়ির মানুষের বৈচিত্র্যময় সব কর্মকাণ্ড নিয়েই এগিয়েছে নাটকটি।’এতে অভিনয় করছেন আমিরুল হক চৌধুরী, সাজু খাদেম, ইরফান সাজ্জাদ, আফরান আহমেদ, অ্যালেন শুভ্র, ফারহান আহমেদ জোভান, শাওন, ঈশিকা খান, তানজিকা, নাদিয়া নদী, নাবিলা ইসলাম প্রমুখ।উল্লেখ্য, নয় ছয় মোহাম্মদ মোস্তফা কামাল রাজের নির্মিত দশম ধারাবাহিক। তিনি জানান, ধারাবাহিকটির প্রথম পর্ব প্রচার হবে আজ রাত ৯টা ২০ মিনিটে।
