
বলিউড অভিনেতা শহীদ কাপুর মেয়ের বাবা হলেন । গতকাল শুক্রবার রাত আটটায় স্ত্রী মিরা রাজপুত তাঁদের প্রথম সন্তানের জন্ম দেন। ২৪ আগস্ট থেকে মিরা ভারতের মুম্বাইয়ের খার এলাকার হিন্দুজা হাসপাতালে ভর্তি ছিলেন। মেয়ের জন্মের কিছুক্ষণের মধ্যেই টুইট করে তার আগমনবার্তা ভক্ত ও শুভাকাঙ্ক্ষীদের জানান শহীদ।টুইটে শহীদ লেখেন, ‘সে চলে এসেছে পৃথিবীতে। খুশির মাত্রা বোঝানোর জন্য পৃথিবীর সব শব্দই কম মনে হচ্ছে।’শহীদের কাছের একজন জানান, মিরা ও নবজাতক দুজনই সুস্থ আছে। হাসপাতালে মিরার পাশে আছেন শহীদ ও তাঁর পুরো পরিবার। কয়েক দিনের মধ্যেই নবজাতককে নিয়ে শহীদ-মিরা বাড়ি ফিরতে পারবেন বলেও সূত্র জানান।কয়েক দিন আগেই শুটিং থেকে ছুটি নিয়ে শহীদ পুরো সময় মিরার সঙ্গে কাটাতে শুরু করেন।
এদিকে কাপুর পরিবারে নতুন অতিথি আসায় শহীদ ও মিরাকে অভিনন্দন জানিয়েছে পুরো বলিউড। সবাই টুইট করে পৃথিবীতে স্বাগত জানাচ্ছে কাপুরবাড়ির এই নতুন সদস্যকে। ইন্ডিয়ান এক্সপ্রেস।
