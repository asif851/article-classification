
দুজনেই বেশ ব্যস্ত। একজন তাঁর শুটিং নিয়ে, আরেকজন থাকেন ক্রিকেট দুনিয়ায়। আনুশকা শর্মা ও বিরাট কোহলির দেখা হওয়াটা যেন বেশ কঠিনই হয়ে যাচ্ছে। একজনের জন্য আরেকজনকে নিয়ে ভক্তরা যতই দুয়োধ্বনি দিক না কেন, দুজনের মধ্যে প্রেম কিন্তু বেশ। এবার কোহলির জন্য দেখা করতে খোদ শুটিংই বন্ধ রাখলেন আনুশকা শর্মা।
এত দিন সুই ধাগা ছবিটির শুটিং হয়েছে ভারতের চান্দেরি শহরে। সেখানের শুটিং আপাতত শেষ। পরবর্তী শুটিং হবে দিল্লিতে। তা ছাড়া সুই ধাগা ছবির সহশিল্পী বরুণ ধাওয়ানও তাঁর অক্টোবর ছবির প্রচারের জন্য সময় চাইছিলেন। আগামী মাসেই এই ছবি মুক্তি পেতে যাচ্ছে। অন্যদিকে কিছুদিনের মধ্যেই শুরু হবে ভারতের ইন্ডিয়ান প্রিমিয়ার লিগ (আইপিএল)। প্রস্তুতির জন্য বেশ ব্যস্ত থাকতে হচ্ছে বিরাটকে। আইপিএল শুরু হয়ে গেলে তো এই ক্রিকেটার আর কোনো ফুসরতই পাবেন না আনুশকার সঙ্গে দেখা করার। সুতরাং দুজনের দেখা হওয়ার সুযোগ এটিই। এই সুযোগই কাজে লাগালেন পিকে অভিনেত্রী আনুশকা শর্মা। দুই দিন বিরতি দিলেন শুটিংয়ে। সময়টা কোহলির জন্যই বরাদ্দ রাখলেন। বলিউড হাঙ্গামা
