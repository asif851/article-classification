
বাংলা ভাষায় প্রথম নাটক রচনার কৃতিত্ব তাঁর। এবার তাঁকেই দেখা যাবে মঞ্চে। কবি মাইকেল মধুসূদন দত্তকে মঞ্চে নিয়ে আসছে নাটকের দল প্রাঙ্গণেমোর। দাঁড়াও...জন্ম যদি তব বঙ্গে নামে তাঁর জীবনী নিয়ে নাটকটির উদ্বোধনী মঞ্চায়ন হবে ২৬ জানুয়ারি, রাজধানীর শিল্পকলা একাডেমির পরীক্ষণ থিয়েটার হলে।
রচনা করেছেন অপূর্ব কুমার এবং নির্দেশনা দিয়েছেন অনন্ত হিরা। গত বছর তিনটি নাটক মঞ্চে আনার পর এ বছরের শুরুতেই দলটি মঞ্চে নিয়ে আসছে মাইকেল মধুসূদন দত্তকে নিয়ে নাটকটি। পরীক্ষণ থিয়েটার হলেই ২৪ জানুয়ারি কারিগরি মঞ্চায়ন হবে। নাটকে অভিনয় করেছেন অনন্ত হিরা, রামিজ রাজু, শুভেচ্ছা রহমান ও আল-আভী জাহান। মঞ্চ ও পোশাক পরিকল্পনা করেছেন নূনা আফরোজ, সংগীত পরিচালনা করেছেন রামিজ রাজু এবং আলোক পরিকল্পনা করেছেন আহমেদ সুজন।
