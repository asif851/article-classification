
সোনম কাপুর, সোনাক্ষী সিনহা, শ্রদ্ধা কাপুর, আলিয়া ভাট, আথিয়া শেঠি...নামগুলোর মধ্যে মিলটা কি ধরতে পারছেন? প্রত্যেকেই বাবা কিংবা মায়ের পদাঙ্ক অনুসরণ করে পা রেখেছেন বলিউডে। সম্প্রতি চাউর হওয়া তথ্য সত্য হলে এই তালিকায় যোগ হচ্ছে নতুন একটি নাম; তা হলো শ্রীদেবীকন্যা জানভি। অভিষেকে তাঁর বিপরীতে থাকছেন মালয়ালম ছবির জনপ্রিয় নায়ক ডালকুয়ার সালমান। হিন্দি, তামিল, তেলেগু আর মালয়ালম—চারটি ভাষায় ছবিটি মুক্তি পাবে।জানভির চাচাতো বোন সোনম কাপুর ও সৎভাই অর্জুন কাপুর এরই মধ্যে বলিউডের তল্লাটে নিজেদের অবস্থান পাকা করে ফেলেছেন। ভারতীয় নায়িকাদের মধ্যে তাঁর মা শ্রীদেবীকেই বলা হয় প্রথম ‘সুপারস্টার’। সর্বশেষ ইংলিশ ভিংলিশ ছবিতেও মা শ্রীদেবী প্রমাণ করেছেন, বয়স ৫০ পেরোলেও তাঁর ‘শ্রী’ ম্লান হয়নি। মায়ের খ্যাতি না জানি মেয়ের জন্য ‘চাপ’ হয়ে যায়! জিনিউজ।
