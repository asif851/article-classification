
মডেল ও অভিনেত্রী সাবিলা নূর ছয়টি ধারাবাহিকে এখন অভিনয় করছেন। ধারাবাহিকগুলো হলো—মাবরুর রশিদ বান্নার ‘হাউজ নম্বর-৪৪, হাসান মুর্শেদের ‘আর্দশ লিপি, ইমরাউল রাফাতের ‘কলিং বেল, নাজনীন হাসান চুমকির ‘নাগরদোলা, অনিমেষ আইচের ‘বুবুনের সাত সতেরো’ ও সৈয়দ শাকিলের ‘উল্টো স্রোত’। ৫ মার্চ থেকে মুহাম্মদ মোস্তফা কামাল রাজের একটি নতুন ধারাবাহিকের কাজ শুরু হবে। ফলে তাঁর অভিনীত সাতটি ধারাবাহিক একসঙ্গে চলবে।এই সাতটি ধারাবাহিক নিজের জন্য লাকি সেভেন বলে মনে করছেন সাবিলা নূর। তিনি বলেন,‘ ধারাবাহিকগুলোতে কাজের আগে পরিচালকের সঙ্গে বসে, গল্প শুনে, পছন্দ করে, তারপরে কাজ শুরু করেছি। ধারাবাহিকগুলোতে আমার প্রতিটি চরিত্রই আলাদা আলাদা রকমের। চরিত্রগুলো করতে গিয়ে নিজেকে ভাঙার সুযোগ পাচ্ছি। ’কিন্তু এক সঙ্গে এতগুলো নাটকে অভিনয়, অভিনয়ের মান কতটুকু দিতে পারছেন নাটকগুলোতে? এমন প্রশ্নের জবাবে সাবিলা বলেন, ‘আমি যখন যে কাজটি করি, অনুশীলন করে নিয়েই করি। ফলে আমার জন্য এটা সমস্য হচ্ছে না।’
