
বন্ড সিরিজের নতুন ছবি স্পেকটার। ছবির নাম ভূমিকায় আছেন ড্যানিয়েল ক্রেইগ। ছবিতে তাঁর দুই সহ-অভিনেত্রী হিসেবে ইতালীয় অভিনেত্রী মনিকা বেলুচ্চি ও ফরাসি অভিনেত্রী লিয়া সেদুর অন্তর্ভুক্তি আগেই নিশ্চিত হয়েছে। এবার বন্ড সিরিজের নতুন ছবিতে নতুন বন্ড গার্ল হলেন মেক্সিকান অভিনেত্রী স্টেফানি সিগম্যান।সম্প্রতি স্পেকটার ছবির অফিশিয়াল ফেসবুক পাতায় নতুন বন্ড গার্ল হিসেবে স্টেফানির নাম ঘোষণা করা হয়েছে। অবশ্য চরিত্রটি সম্পর্কে এখন পর্যন্ত বিস্তারিত কিছু জানানো হয়নি।২০১২ সালে মুক্তি পাওয়া বন্ড সিরিজের ২৩তম ছবি স্কাইফল পরিচালনা করেন স্যাম মেন্ডেস। ছবিটির ব্যাপক সাফল্যের পর আবারও তাঁকে বন্ড সিরিজের ছবি পরিচালনার দায়িত্ব দেন ছবির প্রযোজকেরা। গত বছরের ডিসেম্বরে স্পেকটার ছবির শুটিং শুরু হয়। সাত মাসে ছবির শুটিং শেষ করবেন বলে জানিয়েছেন স্যাম মেন্ডেস। ছবিটি মুক্তি পাবে চলতি বছরের ৬ নভেম্বর।সদ্য প্রকাশিত স্পেকটার ছবির বিহাইন্ড দ্য সিন ভিডিওতে ছবিটি সম্পর্কে স্যাম মেন্ডেস জানিয়েছেন, ছবিটির মূল চালিকাশক্তি জেমস বন্ড। এই চরিত্রকে ঘিরেই পুরো ছবির কাহিনি এগিয়েছে। জেমস বন্ড সব সময় যে ধরনের জীবন বেছে নিয়েছেন, এবারও তেমন জীবন কাটানো অব্যাহত রাখেন কি না, তা জানতে হলে স্পেকটার ছবিটি দেখতে হবে দর্শকদের।
সদ্য প্রকাশিত স্পেকটার ছবির বিহাইন্ড দ্য সিন ভিডিও দেখতে ক্লিক করুন
স্পেকটার ছবির প্রথম বিহাইন্ড দ্য সিন ভিডিও দেখতে ক্লিক করুন
আরও পড়ুন :
জেমস বন্ডের নতুন ছবি ‘স্পেকটার’জুডি ডেঞ্চের পরিবর্তে মনিকা বেলুচ্চি!
