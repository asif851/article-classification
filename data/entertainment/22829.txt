
বাড়িতে গানের চর্চা আছে। গাইতেও ভালোবাসেন শ্রদ্ধা কাপুর। চাইলে অভিনয়ের পাশাপাশি ছবিতে দুই একটি গান তিনি গাইতেই পারেন। কিন্তু একটি নয় দুটি নয়, সম্প্রতি নিজের অভিনীত এক ছবিতে প্রায় সবগুলো গানই গাইতে রাজি হয়েছেন বলিউডের এই তারকা।আগেও গান করার প্রস্তাব পেয়েছিলেন শ্রদ্ধা। কিন্তু গান গাইতেই হবে এমন ধারণায় তাঁর আস্থা নেই। সম্প্রতি সহশিল্পী ও নির্মাতারা বুঝিয়ে শুনিয়ে রাজি করিয়ে ফেলেছেন তাঁকে। ‘রক অন টু’ ছবিতে নিজের গাওয়া গানেই ঠোঁট মেলাবেন এই অভিনেত্রী। একটি সূত্র জানিয়েছে ছবির জন্য গাইতে আপত্তি ছিল না তাঁর। তবে নতুন ছবিতে নিজের ঠোঁটে সব গানই নিজে গাইবেন তিনি। ছবির অন্যতম প্রযোজক ফারহান আখতার শ্রদ্ধাকে বুঝিয়েছেন, ‘নিজের কণ্ঠের গানে ঠোঁট মেলালে সেটা আরও বেশি বিশ্বাসযোগ্য দেখাবে।’ ফলে শ্রদ্ধা রাজি। ‘রক অন টু’ ছবিতে পাওয়া যাচ্ছে গায়িকা শ্রদ্ধা কাপুরকে। মিড ডে
