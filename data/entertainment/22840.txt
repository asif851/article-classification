
এই শুক্রবারই মুক্তি পেয়েছে সাজিদ নাদিয়াওয়ালা প্রযোজিত ছবি ‘হাউসফুল থ্রি’। নামের মতোই এখন পর্যন্ত এই ছবির প্রতিটি শো হচ্ছে হাউসফুল। মুক্তির প্রথম দিনেই ছবিটি আয় করে ১৫ কোটি ২১ লাখ রুপি। শনিবার ১৬ কোটি ৩০ লাখ রুপি আয়ের পর রোববার ২১ কোটি ৮০ লাখ রুপি আয় হয়।
অনুমান করা হচ্ছে, এক সপ্তাহে ছবিটির আয় ৮০ কোটি রুপিতে পৌঁছাবে। এর আগে শাহরুখ খানের ছবি ‘ফ্যান’ প্রথম সপ্তাহে ৭৯ কোটি ২৫ লাখ রুপি আয় করেছিল। তবে ‘হাউসফুল থ্রি’র ব্যবসা দেখে মনে হচ্ছে, এটি ‘ফ্যান’-এর রেকর্ডও ভেঙে দেবে।
সাজিদ-ফরহাদ পরিচালিত কমেডি ঘরানার ছবি ‘হাউসফুল থ্রি’তে অভিনয় করেছেন অক্ষয় কুমার, অভিষেক বচ্চন, জ্যাকুলিন ফার্নান্দেজ, রিতেশ দেশমুখ, লিসা হেইডন ও নার্গিস ফখরি।
সূত্র: ফিল্মফেয়ার
