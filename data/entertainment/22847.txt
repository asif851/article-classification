
২০১৩ সালটা দুয়ারে দাঁড়িয়ে হাত নাড়ছে। চাইছে বিদায়। ১৩ সংখ্যাটা অনেকের কাছে অপয়া হলেও বছরটা দারুণ কেটেছে মাইলি সাইরাসের। সেটারই প্রতিফলন দেখা গেল এমটিভির বর্ষসেরা শিল্পীর নাম ঘোষণায়। লেডি গাগা, কেটি পেরি, জাস্টিন টিম্বারলেককে পেছনে ফেলে এই খেতাব জিতেছেন সাইরাস।ডিজনির টেলিভিশন সিরিজ হান্না মন্টানা দিয়ে তারকাখ্যাতি পাওয়া ২১ বছর বয়সী মাইলি সাইরাস অবশেষে গা থেকে সেই ‘সুবোধ কিশোরী’র মুখোশ খুলে ফেলে সত্যিকারের পপ তারকা হয়ে উঠেছেন এ বছর। সাইরাসের ‘রেকিং বল’ও এ বছরের সর্বাধিকবার দেখা ভিডিওর পুরস্কার জিতেছে। গানটি এ পর্যন্ত দেখা হয়েছে ৩৭ কোটি বারেরও বেশি। পিটিআই।
