
সেই কবে থেকে বলিউডের পুরস্কারের অনুষ্ঠানগুলোর ছায়াও মাড়ান না আমির খান। এবার কঙ্গনা রনৌতও ঠিক করেছেন, এখন থেকে এ ধরনের পুরস্কারের অনুষ্ঠানগুলোতে তিনিও যাবেন না। তা ফিল্মফেয়ারই হোক, কিংবা আইফা। ঠিক কেন এই সিদ্ধান্ত নিলেন, তা অবশ্য ব্যাখ্যা করেননি কঙ্গনা। তবে এটা স্পষ্ট করে বলেছেন, আমির করেছেন বলেই তিনি করছেন, বিষয়টা এমন নয়।কঙ্গনা বলেন, ‘আমির আমার প্রিয় অভিনেতাদের একজন। তবে তার মানে এমন নয়, আমি কারও মতো হওয়ার চেষ্টা করছি। পুরস্কারের অনুষ্ঠানে না যাওয়া আমার ব্যক্তিগত সিদ্ধান্ত। আমি কাউকে অনুসরণ করছি না।’ এএনআই।
