
ঢাকার আর্মি স্টেডিয়ামে ১১ এপ্রিল অনুষ্ঠিত হতে যাচ্ছে তিন দেশের শিল্পীদের আয়োজনে ট্রাইনেশন মিউজিক ফেস্ট ২০১৪। সেদিন আর্মি স্টেডিয়ামের মঞ্চে গাইবেন বাংলাদেশের রক লিজেন্ডখ্যাত আইয়ুব বাচ্চু, ভারতের সুফি ও ফোক গানের শিল্পী কৈলাশ খের এবং পাকিস্তানের সুফি-রক ঘরানার সংগীতশিল্পী আলী আজমত। অনুষ্ঠান শুরু হবে সন্ধ্যা ছয়টায়। তবে গেট খুলে দেওয়া হবে বেলা তিনটায়।  গ্রামীণফোন সূত্রে জানা গেছে, স্টার গ্রাহকদের জন্যই তাদের এই বিশেষ আয়োজন। অনুষ্ঠানটি যেন উপভোগ্য হয় তার সর্বাত্মক চেষ্টা থাকবে। অনুষ্ঠানে অংশ নিতে ১০ এপ্রিল ঢাকায় আসবেন কৈলাশ খের ও আলী আজমত।বাংলাদেশ, ভারত ও পাকিস্তানের শিল্পীদের নিয়ে ২০১২ সালের ডিসেম্বরে ‘ট্রাইনেশন মিউজিক ফেস্ট’ অনুষ্ঠানের আয়োজন করেছিল গ্রামীণফোন। স্টার গ্রাহকদের জন্য আয়োজিত সেই অনুষ্ঠান দারুণ সাড়া ফেলে। এরই ধারাবাহিকতায় আবারও ট্রাইনেশন মিউজিক ফেস্ট-এর আয়োজন করেছে গ্রামীণফোন।
 
