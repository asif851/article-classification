
মেগান ফক্সমেগান ফক্স। কত পুরুষের বিনিদ্র রাত আর হৃদয়ের হাহাকারের কারণ, কে রাখে সেই খবর। হলিউডের সেরা সুন্দরীদের তালিকা করা হলে তিনি ওপরের দিকেই থাকবেন। তবে মেগানের দাবি, তিনি রূপসর্বস্ব নন। যেমনটা অনেকের ধারণা, ‘লোকে ভাবে, আমি খুব চৌকস, শিক্ষিত কিংবা দৃঢ়চেতা নই। এটা শুনলে আমার হাসি পায়। আমি আর সব মিউজিক ভিডিওর মডেলের মতো নই।’কারা ডেলেভিনমডেল হিসেবে ক্যারিয়ার শুরু হলেও ইদানীং রুপালি পর্দাতেই ব্যস্ততা বাড়ছে তাঁর। এ বছরই করেছেন পাঁচটি ছবি! কারা ডেলেভিন কিন্তু বলছেন, অভিনেত্রী হওয়াই ছিল তাঁর ক্যারিয়ারের লক্ষ্য। ২২ বছর বয়সী ব্রিটিশ মডেল বলেছেন, ‘পাঁচ বছর বয়সে প্রথম মঞ্চে কাজ করেছি। মানুষের হাসি, উল্লাস আর কান্না উপভোগ কেরছিলাম। সেদিনই ঠিক করেছি, মানুষকে এভাবে বিনোদন দিয়ে যাব।’শাহরুখ খানএকজন নেতা, অন্যজন অভিনেতা। জগৎটা আলাদা। আবার একটা জায়গায় ভীষণ মিলও। দুজনেরই আসল পুঁজি জনপ্রিয়তা। তো কে বেশি জনপ্রিয়? শাহরুখ খান নাকি নরেন্দ্র মোদি। শাহরুখ যদি মোদির বিপক্ষে ভোটে দাঁড়াতেন, কী হতো ফলাফল? তা জানার উপায় নেই। তবে একটা মাপকাঠিতে জনপ্রিয়তায় ভারতীয় প্রধানমন্ত্রীকে পেছনে ফেলে দিয়েছেন কিং খান। টুইটারে শাহরুখকে অনুসরণ করে ১ কোটি ২০ লাখ মানুষ, মোদিকে ১ কোটি ১১ লাখ।শ্রুতি হাসানশ্রুতি রাখেননি প্রতিশ্রুতি! অভিযোগটা এমনই। চুক্তিবদ্ধ হয়েও এখন সময় দিচ্ছেন না। বরং শিডিউল ফাঁসিয়ে দিচ্ছেন। এ কারণে নাকি উকিল নোটিশও খেতে হয়েছে তাঁকে। তবে এসবই গুজব বলে উড়িয়ে দিয়েছে তাঁর মুখপাত্র। শ্রুতি হাসানের ঠিকানায় কোনো উকিল নোটিশ আসেনি বলেই দাবি তাঁর।গ্রন্থনা: রাজীব হাসান
