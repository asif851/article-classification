
সাত বছর হয়ে গেল তাঁদের বিয়ের। সা-ত বছর! হলিউডে অনেক বিয়ে তো সাত দিনও টেকে না। কিন্তু বিয়োন্সে আর জেজি একেবারে ভালোবাসায় মাখামাখি হয়ে আছেন এখনো। শুধু তা-ই নয়, গত শনিবার বিবাহবার্ষিকীতে স্বামীকে অদ্ভুত সুন্দর একটা উপহার দিয়েছেন বিয়োন্সে। না, দামি হিরে বসানো আংটি কিংবা ঘড়ি নয়, দামি পারফিউম কিংবা কোনো পোশাকও নয়, ভীষণ রোমান্টিক একটা গান!‘ডাই উইথ ইউ’ গানটির পরতে পরতে মিশে আছে জেজির জন্য তাঁর ব্যাকুল ভালোবাসা। গানে গানে বিয়োন্সে জানিয়ে দিয়েছেন, ‘যদি তোমার সঙ্গে থাকতেই না পারি, এ জীবনের আমার দরকার নেই। যদি তোমার গান গাইতেই না পারি, এই নিঃশ্বাসেরও প্রয়োজন নেই। কারণ প্রিয়তম, আমি ঘুম থেকে উঠিই জেগে উঠে তোমাকে দেখব বলে। আমি তোমার সঙ্গে বেঁচে আছি, কারণ তোমার সঙ্গেই মারা যাব বলে।’কী সুন্দর, তা-ই না! হলিউড লাইফ।
