
আকাশের তারা যেমন থাকে ধরাছোঁয়ার বাইরের এক স্তরে। আলো দেখা যায়, সে আলোয় পৃথিবী আলোকিত হয়। তবে কাছে যাওয়া যায় না, ছুঁয়ে দেখারও উপায় নেই। রুপালি পর্দার তারকারাও যেন তেমনই। পর্দার এপার থেকে দেখেই অভ্যস্ত সবাই। পর্দার ওপারের মানুষটিকে জানার উপায় নেই। তবে সাধারণ মানুষের মতোই তাদেরও কিন্তু হাসি আছে, কান্না আছে, আছে সুখ-দুঃখের জীবন। আবার কারও কারও আছে অদ্ভুত সব চাওয়া! বলিউড তারকাদের কথাই ধরা যাক। কেউ কেউ তো বিনয়ের অবতার, একদম মাটির মানুষ। কারও আবার অহংকারে ‘মাটিতে পা-পড়ে না’ অবস্থা। যেখানেই যান, তাঁদের নির্দিষ্ট কিছু চাওয়া পূরণ না করে উপায় থাকে না নির্মাতাদের। এ প্রতিবেদনে থাকছে এমনই কিছু বলিউড তারকাদের কথা।ব্যক্তিগত শেফ ছাড়া এক পা নড়েন না হৃতিকনাচে, অভিনয়ে তো বটেই; পেশিবহুল শরীর বানিয়েও হৃতিক রোশন কুড়িয়েছেন সবার প্রশংসা। তাঁর এমন সুগঠিত শরীরের রহস্যের কিছুটা হয়তো তাঁর খাবার রান্নার মানুষটির ওপরেও নির্ভর করে। যদি তাই না হবে, তাহলে হৃতিক যেখানেই যান, সঙ্গে তাঁর ব্যক্তিগত শেফ কেন থাকবেন! তা সে শুটিংয়ের জন্যই হোক, কিংবা পারিবারিক ছুটি কাটাতে। এ অভিনেতার শেফকে সব সময় তাঁর সঙ্গেই দেখা যায়। এ ছাড়া, শুটিংয়ে হৃতিক যেখানেই থাকেন না কেন, উন্নতমানের জিম তাঁর থাকা চাই-ই চাই।কারিনার শর্তকারিনা কাপুর খানের পরিবারে স্বনামধন্য অভিনেতার কোনো কমতি নেই। তাঁদের ছায়া থেকে বেরিয়ে আসতে অভিনয়ে অসাধারণ দক্ষতার প্রয়োজন। তা তিনি প্রমাণ করেও দেখিয়েছেন। সমালোচকদের মুখে তালা আঁটতে অভিনয়ে তাঁর দক্ষতাই যথেষ্ট। তবে এই ‘হিরোইন’ তারকাকে ছবিতে পেতে চাইলে তাঁর শর্ত একটাই, কারিনার বিপরীতে সেরা অভিনেতাকেই নিশ্চিত করতে হবে প্রযোজকদের। বি গ্রেডের কোনো সহকর্মীর সঙ্গে কাজ করেন না বেবো। অসংখ্য নির্মাতাদের ফিরিয়ে দিয়েছেন তিনি শুধু এই একটি কারণে।সানডে অক্ষয়ের জন্য ‘ফান-ডে’অক্ষয় কুমারের নিয়মানুবর্তিতার সুনাম সারা বলিউড জুড়েই। দৈনন্দিন কাজের তালিকায় কোনো বিচ্যুতি বরদাশত করেন না এই ‘খিলাড়ি’ তারকা। তবে রবিবারে কোনো কাজ না। কাজের যত চাপই থাক, আর সেটা যত জরুরিই হোক না কেনো, সানডে বা রোববারকে তিনি রাখেন ‘ফান-ডে’ হিসেবেই। অবশ্য তাঁর মতো কঠোর পরিশ্রমী অভিনয়শিল্পীর জন্য একটা দিন তো ছাড় দিতেই পারেন নির্মাতারা।
চুম্বন দৃশ্যে সোনাক্ষীর অ্যালার্জিবলিউডের ছবিতে চুম্বনের দৃশ্য এখন আর কোনো বড় বিষয় না। প্রায় সব ছবিতেই এমন কোনো না কোনো দৃশ্য থাকছেই। তবুও কিছু কিছু অভিনয়শিল্পী আছেন, যারা এখনো এই দিকটাতে ঠিক অভ্যস্ত হয়ে উঠতে পারেননি। সোনাক্ষী সিনহা তাঁদেরই একজন। পর্দায় তাঁকে কখনো চুম্বনের দৃশ্যে দেখা যায়নি। কোনো ছবির কথাবার্তার শুরুতেই তিনি এ ব্যাপারে নির্মাতাদের বলে রাখতে ভোলেন না। টাইমস অব ইন্ডিয়া।
