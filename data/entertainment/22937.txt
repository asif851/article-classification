
আজ থেকে এটিএন বাংলায় প্রচার শুরু হচ্ছে প্রতিদিনের ধারাবাহিক লাইফ ইন এ মেট্রো। রুদ্র মাহফুজের রচনায় নাটকটি পরিচালনা করেছেন বি ইউ শুভ। এতে অভিনয় করেছেন র্যা ম্পের পরিচিত মুখ সৈয়দ রুমা। নাটকটি নিয়ে কথা হলো তাঁর সঙ্গে।
নতুন ধারাবাহিক নিয়ে কিছু বলুন।এটি একটি দীর্ঘ ধারাবাহিক। আধুনিক যুগের কিছু ছেলেমেয়ের জীবনযাপনের গল্প নিয়ে এগিয়েছে ধারাবাহিকটি। নাটকে আমরা পাঁচজন বন্ধু সব সময় একই সঙ্গে থাকি। কেউ কোনো সমস্যায় পড়লে একে অপরের পাশে দাঁড়াই। এ নিয়েই গল্প।কী মনে হয়, দর্শক নাটকটি দেখবেন?আমার তো মনে হয় দেখবেন। কারণ, দেখার মতো অনেক কিছুই আছে এই নাটকে।জানতে চাইছিলাম, এই নাটকে কি আলাদা কিছু আছে, যা আপনাকে নতুনভাবে পরিচয় করিয়ে দেবে?না, ও রকম আলাদা কিছু নেই। তবে এই নাটকে কাজ করে আমার ভালো লেগেছে। কারণ, আমার জীবনের সঙ্গে খানিকটা মিল আছে। আর নাটকের শুটিং করেও ভালো লেগেছে। আমাদের সঙ্গে সময় মিলিয়ে শুটিং করা হয়েছিল। সহশিল্পী, পরিচালকসহ সবাই বেশ সহযোগিতা করছেন।কোন জায়গায় বেশি স্বাচ্ছন্দ্যবোধ করেন—র্যা ম্প, নাকি অভিনয়?অবশ্যই র্যা ম্প। কারণ, ওটাই আমার জগৎ। আমার নিজের অফিস আছে। শোয়ের আয়োজন করি। সব মিলিয়ে ওই জগৎ আমার আনন্দের জায়গা। তবে অভিনয় করেও ভালো লাগে।নতুন কোনো চলচ্চিত্রে কি দেখা যাবে?দুটি চলচ্চিত্রে কাজ করছি। নতুন কিছু কাজের ব্যাপারে কথা হয়েছিল। কিন্তু সেটা মনের মতো না হওয়ায় চুপ হয়ে আছি।সাক্ষাৎকার: হাবিবুল্লাহ সিদ্দিক
