
 বাংলাদেশি তারকাদের মধ্যে সামাজিক যোগাযোগের ওয়েবসাইট ফেসবুক ব্যবহারকারী হিসেবে সবাইকে ছাড়িয়ে গেলেন লাক্স চ্যানেল আই সুপারস্টার চ্যাম্পিয়ন মেহজাবিন।সম্প্রতি ফেসবুকে তাঁর অনুসারীর সংখ্যা ১ লক্ষ ৫ হাজার আটশো ছাড়িয়ে গেছে। আর এর মধ্য দিয়ে ফেসবুক অনুসারীর দিক দিয়ে বাংলাদেশি কোনো তারকা লাখের মাইলফলক পেরোলেন।বাংলাদেশি তারকা ব্যক্তিদের মধ্যে ফেসবুক ব্যবহারকারী হিসেবে অনুসারীর সংখ্যার দিক দিয়ে মেহজাবিনের পরের অবস্থানে আছেন টিভি ও গণমাধ্যম ব্যক্তিত্ব শাইখ সিরাজ। তাঁর বর্তমান অনুসারীর সংখ্যা ৯২ হাজারের ওপরে।ফেসবুক অনুসারীর সংখ্যা বিবেচনায় এর পরের অবস্থানে আছেন সাংবাদিক ও কথা সাহিত্যিক আনিসুল হক। ফেসবুকে তাঁর অনুসারীর সংখ্যা ৮৩ হাজারেরও বেশি।ফেসবুকে অনুসারীর সংখ্যা হিসেব করলে এরপর যাঁদের অবস্থান তাঁরা হলেন ইরেশ যাকের, আবদুন নূর তুষার, আরেফিন শুভ, মোস্তফা সরয়ার ফারুকী, রাখি মাহবুবা, শাবনূর, মোশাররফ করিম, স্বাগতা, ফারিয়া, রেদওয়ান রনি ও এম এ জলিল অনন্ত সহ আরো অনেকে।
 
প্রসঙ্গত, লাক্স-চ্যানেল আই সুপারস্টার চ্যাম্পিয়ন মেহজাবিন সম্প্রতি পাকিস্তানি ক্রিকেট তারকা শহীদ আফ্রিদির সঙ্গে র্যাম্পে হেঁটে বেশ সমালোচিত হন। তবে বিষয়টি নিয়ে মেহজাবিন মোটেও বিচলিত নন।
