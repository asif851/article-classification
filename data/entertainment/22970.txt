
পরিণীতি চোপড়ার ভক্তদের জন্য দুঃসংবাদ। আগামী ১০ মাস রুপালি পর্দায় মুখ দেখাবেন না পরিণীতি। তাঁর সর্বশেষ ছবি কিল দিল মুক্তির পর থেকে মাস দশেকের লম্বা ছুটি নিতে যাচ্ছেন এই বলিউড-কন্যা।হঠাৎ পরিণীতির এই সিদ্ধান্তের কারণ কী? তিনি জানান, রণবীর কাপুর ও আলী জাফারের সঙ্গে জুটি হয়ে কিল দিল নামে যে ছবিটি করেছেন, তার পরিণতি দেখে তবেই নতুন ছবির সিদ্ধান্ত নেবেন। আর এসবেই নাকি চলে যাবে নয় থেকে দশ মাস। তাই এ সময়টুকু রুপালি পর্দায় দেখা যাবে না তাঁকে। এ সময়ে পরিণীতি কী করবেন, তা অবশ্য জানাননি। তবে জানা গেছে, করাচি ও দুবাইয়ের বান্ধবীদের সঙ্গে দেখা করতে দুই সপ্তাহের জন্য দেশের বাইরে যাবেন তিনি। ইন্ডিয়া টুডে
