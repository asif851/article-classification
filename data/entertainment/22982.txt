
ঢাকা বিশ্ববিদ্যালয় চলচ্চিত্র সংসদের উদ্যোগে গতকাল সোমবার শুরু হয়েছে চার দিনের অ্যানিমেশন ফিল্ম ফেস্টিভ্যাল। শিক্ষক-শিক্ষার্থী কেন্দ্র (টিএসসি) মিলনায়তনে চলছে এই উৎসব। চার দিনের এই আয়োজনে ১৫টি অ্যানিমেটেড চলচ্চিত্র দেখানো হবে।উৎসবের চলচ্চিত্র প্রদর্শনী সকাল থেকে শুরু হলেও উদ্বোধনী অনুষ্ঠান ছিল সন্ধ্যায়। এতে প্রধান অতিথি ছিলেন বিদ্যুৎ, জ্বালানি ও খনিজসম্পদ প্রতিমন্ত্রী নসরুল হামিদ। এ ছাড়া অতিথি ছিলেন কার্টুনিস্ট শিশির ভট্টাচার্য্য ও অধ্যাপক এ জে এম শফিউল আলম ভূঁইয়া। সভাপতিত্ব করেন ঢাকা বিশ্ববিদ্যালয় চলচ্চিত্র সংসদের সভাপতি এস এম আরিফ রায়হান।সোমবার উদ্বোধনী দিনে দেখানো হয় পেঙ্গুইনস অব মাদাগাস্কার, ওয়াল-ই, ইনসাইড আউট এবং কর্পস ব্রাইড। আজ মঙ্গলবার উত্সবের দ্বিতীয় দিনে বেলা ১১টায় প্রদর্শনী শুরু হবে। সব কটি চলচ্চিত্র প্রদর্শিত হবে টিএসসি অডিটোরিয়ামে।
