
৭০ বছরেরও বেশি সময় ধরে ক্যারিয়ার সচল রেখেছিলেন ব্রিটিশ অভিনেতা রবার্ট হার্ডি। একসঙ্গে বড় পর্দা, ছোট পর্দা ও মঞ্চ কাঁপিয়ে বেড়িয়েছেন। এখন আর তাঁকে দেখা যাবে না কোনো ছবিতে, নাটকে কিংবা মঞ্চে। ৩ আগস্ট ‘হ্যারি পটার’ ছবির এই ‘মিনিস্ট্রি অব ম্যাজিক’ অর্থাৎ ‘জাদুমন্ত্রী’ মারা গেছেন ৯১ বছর বয়সে।
শুধু ‘হ্যারি পটার’ সিরিজের ছবিতেই নয়, অভিনয়ের জাদু দেখিয়ে খ্যাতি পেয়েছেন ‘চার্চিল’ ছবিতে সাবেক ব্রিটিশ প্রধানমন্ত্রী উইনস্টন চার্চিলের ভূমিকায় কিংবা ‘অল ক্রিয়েচারস গ্রেট অ্যান্ড স্মল’ সিরিজে সিগফ্রায়েড ফারননের ভূমিকায় অভিনয় করে।রবার্ট হার্ডির তিন সন্তান এমা, জাস্টিন ও পল এক বিবৃতিতে বলেন, তিনি ছিলেন কঠোর, মার্জিত, জাঁকালো এবং সব সময় মহৎ।‘হ্যারি পটার’ সিরিজের চারটি ছবি ‘হ্যারি পটার অ্যান্ড দ্য চেম্বার অব সিক্রেট’, ‘হ্যারি পটার অ্যান্ড দ্য প্রিজনার অব অ্যাজকাবান’, ‘হ্যারি পটার অ্যান্ড দ্য গবলেট অব ফায়ার’ এবং ‘হ্যারি পটার অ্যান্ড দ্য অর্ডার অব ফিনিক্স’-এ রবার্ট হার্ডি মিনিস্ট্রি অব ম্যাজিক কর্নেলিয়াস ফাজের ভূমিকায় অভিনয় করেছেন।‘হ্যারি পটার’-এর লেখক জে কে রাওলিং টুইটারে লিখেছেন, ‘রবার্ট হার্ডির কথা জানতে পেরে খুব খারাপ লাগছে। তিনি খুব মেধাবী অভিনেতা ছিলেন এবং পটারে যাঁরা কাজ করেছেন, প্রত্যেকে তাঁকে ভালোবাসতেন।’দ্য গার্ডিয়ান, ইনডিপেনডেন্ট।
