
রামগোপাল ভার্মার ‘কোম্পানি’ সিনেমার আইটেম গান ‘খাল্লাস’-এর কথা মনে আছে নিশ্চয়ই। ২০০২ সালের ওই আইটেম গান বেশ জনপ্রিয়তা পেয়েছিল। সেই সিনেমায় ‘খাল্লাস’-এর ভূমিকায় ছিলেন ইশা কোপিকার। ১৪ বছর পর সেই ‘খাল্লাস’ আবার ফিরে আসছে। এবার সেই ‘খাল্লাস গার্ল’ হচ্ছেন ‘হেট স্টোরি থ্রি’র জেরিন খান। হেট স্টোরি থ্রি-এর সাফল্যের পর জেরিনকে নিয়ে বলিউডে যে উৎসাহ তা এবার বোঝা গেল।বলিউড হাঙ্গামা ও জি নিউজের খবরে বলা হয়েছে, রামগোপাল ভার্মার নতুন ছবি ‘বীরাপ্পন’ মুক্তি পাবে এ মাসের ২৭ তারিখে। এই সিনেমায় পরিচালক রামু ‘খাল্লাস গার্ল’ ফিরিয়ে আনছেন। নতুন একটি গানে ‘খাল্লাস গার্ল’ হলেন জেরিন খান। এবার ইশা কোপিকার ওই জনপ্রিয় ‘খাল্লাস গার্ল’ রামু ফিরে আনছেন ‘বীরাপ্পন’ সিনেমায়। এবার জঙ্গলের মধ্যে বীরাপ্পনের ডেরায় ‘খাল্লাস গার্ল’ হয়ে নাচবেন জেরিন খান। গানের নাম ‘খাল্লাস বীরাপ্পান’।পরিচালক রামগোপাল ভার্মা বলছেন, একটু সময় নিয়ে তিনি এই ছবিটি তৈরি করেছেন। গবেষণার জন্য এই ছবি তৈরি করতে তাঁর ১৫ বছর লেগে গেল।বীরাপ্পন ভারতের এক কুখ্যাত দস্যু। ভয়ানক দস্যু বীরাপ্পনকে নিয়ে পরিচালক রামগোপাল ভার্মার এই সিনেমা। ২৭ মে মুক্তি পাওয়ার কথা এই সিনেমার। চন্দনকাঠ, হাতির দাঁতের চোরা কারবারি বীরাপ্পন একসময় দক্ষিণ ভারতের ত্রাস হয়ে উঠেছিলেন। ভয়ানক এই দস্যুর হাতে পুলিশকর্মী, সাধারণ মানুষসহ দুই শতাধিক মানুষ খুন হয়েছেন।
রামগোপাল ভার্মার ‘বীরাপ্পনে’ নাম ভূমিকায় অভিনয় করেছেন সন্দীপ ভরদ্বাজ। এ ছাড়া লিসা রে ও জেরিন খানও অভিনয় করছেন।
