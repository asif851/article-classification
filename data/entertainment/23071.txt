
বয়স মাত্র ১০। এখনো স্কুলের ব্যাগটা বড্ড ভারীই ঠেকে তার কাছে। আর সেই বয়সে উথারা উন্নিকৃষ্ণানের হাতে এমন একটা পুরস্কার উঠতে যাচ্ছে, প্রতীকী অর্থে যার ‘ওজন’টাও অনেক বেশি। এ যে একেবারে জাতীয় পুরস্কার! ভারতের জাতীয় চলচ্চিত্র পুরস্কারে চেন্নাইয়ের এই মেয়েটিই এবার জিতেছে সেরা গায়িকার পুরস্কার।অবাক তো হতেই হয়।উথারা যে মাত্র পঞ্চম শ্রেণিতে পড়ে। কিন্তু যখন জানবেন, সে পি উন্নিকৃষ্ণানের মেয়ে, বুঝবেন, গানটা আসলে তাঁর রক্তেই। মজার ব্যাপার হলো, আজ থেকে ঠিক ২০ বছর আগে বাবাও ঠিক একই পুরস্কার পেয়েছিলেন। আরও কাকতালীয় মিল, সেটা ছিল বাবার প্রথম প্লেব্যাক, মেয়েরও তাই। তামিল ছবি শিভাম-এ গান গেয়ে এই পুরস্কার পাচ্ছে উথারা। দ্য ইন্ডিয়ান এক্সপ্রেস
