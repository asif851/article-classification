
সুচিত্রা সেন অভিনীত ছয়টি চলচ্চিত্র নিয়ে প্রদর্শনীর আয়োজন করেছে ভারতীয় হাইকমিশনের ইন্দিরা গান্ধী সংস্কৃতিকেন্দ্র। ছবিগুলো হলো সপ্তপদী, উত্তর ফাল্গুনী, সাত পাকে বাঁধা, আঁধি, দেবদাস ও পথে হলো দেরী। গুলশানে ইন্দিরা গান্ধী সংস্কৃতিকেন্দ্রের মিলনায়তনে আজ প্রদর্শনীর উদ্বোধন হবে সন্ধ্যা সাড়ে ছয়টায়। পৌনে সাতটায় দেখানো হবে সপ্তপদী ছবিটি। কাল শুক্রবার ছবির প্রদর্শনী হবে সকাল ১০টা, বিকেল চারটা ও সন্ধ্যা পৌনে সাতটায় আর শনিবার সকাল সাড়ে ১০টা ও বেলা তিনটায়।
