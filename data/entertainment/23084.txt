
ক্রিস্টেন স্টুয়ার্ট নাকি হাসছেন। বেশ মজাই লাগছে তাঁর। কথাগুলো সত্যি নাকি মিথ্যা, কে জানে? হয়তো মুখে হাসি এঁকে হৃদয়ের ক্ষত আড়াল করতে চাইছেন। এখনো যে রবার্ট প্যাটিনসনের প্রতি তাঁর উছলে পড়া ভালোবাসা আছে, এ তো সবাই জানে।কিন্তু সেই প্যাটিনসন এখন অন্য কারও। শুধু তা-ই নয়, জীবনের নতুন অধ্যায় শুরু করতে যাচ্ছেন। প্রেমিকা এফকেএ টুইগসের অনামিকায় আংটি পরিয়ে দিয়েছেন। বিয়েটাও শিগগিরই হয়ে যাবে বলে খবর।তবে স্টুয়ার্টের ভেতর দিয়ে যদি ঝড় বয়েও যায়, বাইরে থেকে কিছুই টের পেতে দিচ্ছেন না। নতুন ছবি ক্লাউড অব সিলস মারিয়ারপ্রদর্শনীতে বেশ হাসিমুখেই দাঁড়িয়েছেন ক্যামেরার সামনে। এবং এও বলেছেন, ‘আমি এখন বেশি আনন্দে সময় কাটাচ্ছি। এতটা আনন্দ জীবনেও হয়নি।’ ইয়াহু নিউজ।
