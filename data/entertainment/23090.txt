
আলোকচিত্রী গাজী নাফিস আহমেদের ‘সহজাত সত্য’ শীর্ষক একক আলোকচিত্র প্রদর্শনী গতকাল শনিবার থেকে শুরু হয়েছে ধানমন্ডির বেঙ্গল গ্যালারিতে। আট দিনব্যাপী এ প্রদর্শনীর উদ্বোধন করেন বাংলাদেশে মার্কিন রাষ্ট্রদূত ড্যান মজীনা। বন্ধু সোশ্যাল ওয়েলফেয়ার সোসাইটির সহযোগিতায় আয়োজিত এই প্রদর্শনীতে মোট আলোকচিত্রের সংখ্যা ১৩৪টি। এতে বাংলাদেশের যৌন সংখ্যালঘু সম্প্রদায়ের মানুষের জীবনাচরণ তুলে ধরা হয়েছে। প্রদর্শনী ১৭ মে পর্যন্ত খোলা থাকবে।
