
সালমান আর শাহরুখ। দিনকাল ভালোই কাটছে দুই খানের। দীর্ঘ ছয় বছরের বৈরিতার শেষে গত নভেম্বরে বলিউডের এই দুই খান আবারও দোস্তি করেন। এরপর থেকে ভালোই আছেন তাঁরা। অন্তত দুজনের সম্পর্কের ক্ষেত্রে নতুন করে আর কোনো ঝুটঝামেলা তৈরি হয়নি। সম্প্রতি এই ঈদে দুজন দুজনের পক্ষে টুইটও করেছেন। টুইটে সালমান শাহরুখের নতুন ছবির পক্ষে অনেকটা ঘোষণাই দেন। আর তাঁর ভক্তদের শাহরুখের এই নতুন ছবির টিজার দেখতেও অনুরোধ করেন।এদিকে, শাহরুখ ‘দিলওয়ালে’ ছবির শুটিংয়ে বুলগেরিয়া থাকলেও সঙ্গে সঙ্গেই টুইটে সালমানকে উত্তরে বলেন যে, তিনি বুলগেরিয়া থাকার কারণে যেহেতু সম্ভব হবে না; সালমান যেন মুম্বাইতে তাঁর বাচ্চাদের জন্য বিরিয়ানি পাঠিয়ে দেন।সালমানও ত্বরিত এর উত্তর পাঠিয়ে শাহরুখকে জানিয়ে দিয়েছেন— ‘হ্যাঁ, ম্যায় বিরিয়ানি ভিজওয়া দুঙ্গা।’ হ্যাঁ আমি বিরিয়ানি পাঠিয়ে দেব।
