
লোক নাট্যদলের জনপ্রিয় নাটক কঞ্জুস-এর ৫০০তম প্রদর্শনী ছিল ঢাকার নাট্যাঙ্গনের উল্লেখযোগ্য একটি ঘটনা। বৃহস্পতিবার সন্ধ্যা সাতটায় শিল্পকলা একাডেমীর জাতীয় নাট্যশালার মূল মিলনায়তনে হতে যাচ্ছে কঞ্জুস-এর ৬৫০তম মঞ্চায়ন। ফরাসি নাট্যকার মলিয়েরের দ্য মাইজার অবলম্বনে তারিক আনাম খান রূপান্তরিত, বাংলাদেশের সর্বাধিক মঞ্চায়িত এই নাটকের নির্দেশনা দিয়েছেন লিয়াকত আলী।দল সূত্রে জানা গেছে, ৬৫০তম প্রদর্শনীতে বিভিন্ন চরিত্রে অভিনয় করবেন জেবুন্নেসা সোবহান, স্বদেশ দাসগুপ্ত, জিয়াউদ্দিন শিপন, রুবেল শংকর, আজিজুর রহমান, সূচিতা শবনম, আবু বকর বকশী, মাসুদ সুমন, জুলফিকার আলী, পলি কুজুর, ইশিতা চাকী, খাদিজা মোস্তারী মাহীন, শাহরিয়ার কামাল, প্রিয়াংকা বিশ্বাসসহ আরও অনেকে।৬৫০তম প্রদর্শনীর অগ্রিম টিকিট পাওয়া যাবে নাটক সরণির (বেইলি রোড) সাগর পাবলিশার্সে। এ ছাড়া প্রদর্শনীর আগে জাতীয় নাট্যশালার টিকিট কাউন্টার থেকেও দর্শকেরা টিকিট সংগ্রহ করতে পারবেন।
