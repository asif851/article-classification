
বলিউডে নতুন মুখ পত্রলেখা। ‘সিটিলাইটস’ দিয়ে বলিউডে পা রাখলেও পত্রলেখার চোখ হলিউডে। শিলংয়ের মেয়ে পত্রলেখার স্বপ্ন হলিউডে কাজ করার। খবর আইএএনএসের।পত্রলেখা বলেন, ‘এই মুহূর্তে আমার হাতে কাজ নেই। আমি এখন সব ধরনের চলচ্চিত্রেই কাজ করতে চাই। তামিল, তেলেগু থেকে শুরু করে বাংলা চলচ্চিত্রে কাজ করতেও আমি আগ্রহী। সবাই হলিউডে যেতে চায়, আমারও লক্ষ্য সেখানে কাজ করার।’পত্রলেখা আরও বলেন, ‘আমি মেরিল স্ট্রিপ, জুলিয়া রবার্টস, কেট উইন্সলেটদের সঙ্গে কাজ করতে চাই। আমি বড় হয়েছি তাঁদের ছবি দেখে।’বলিউডে পত্রলেখার পছন্দের তালিকায় রয়েছেন রণবীর কাপুর, রণবীর সিং, সিদ্ধার্থ মালহোত্রা ও রাজকুমার রাও।টিভিতে অভিনয় করবেন কি না এমন প্রশ্নের জবারে পত্রলেখা বলেন, এখনই টিভিতে অভিনয় করতে চাই না। আমি চলচ্চিত্রে কাজ করতে এসেছি। যেকোনো ভাষার সব ধরনের চরিত্রেই আমি কাজ করতে ইচ্ছুক।
