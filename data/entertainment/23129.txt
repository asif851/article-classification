
অভিনয়ে নাম লেখাল গায়ক কুমার বিশ্বজিতের ছেলে কুমার নিবিড়। প্রসূন রহমানের চলচ্চিত্র সুতপার ঠিকানায় দেখা যাবে তাকে।ছেলের অভিনয় প্রসঙ্গে কুমার বিশ্বজিৎ বলেন, ‘সাত বছর বয়সে ও আমার একটা গানের ভিডিওতে মডেলিং করেছিল। তবে অভিনয় বলতে এবারই প্রথম এটা। ওর আগ্রহেই কাজটা করছে। কিন্তু আমার ছেলে বলে বলছি না, ওর আগ্রহ মিউজিকের দিকে বেশি।’১২ বছর বয়সী কুমার নিবিড় বর্তমানে পড়াশোনা করছে আমেরিকান ইন্টারন্যাশনাল স্কুলে। পড়াশোনার পাশাপাশি নিবিড় পিয়ানো বাজানো শিখছে। একই সঙ্গে বাবার সঙ্গে স্টুডিওতে কাজ করে। ছেলে সম্পর্কে কুমার বিশ্বজিৎ বলেন, ‘আমরা কখনোই কোনো কিছু ওর ওপর চাপিয়ে দিইনি। সুতপার ঠিকানায় ওর চরিত্র সম্পর্কে জেনেই সে আগ্রহী হয়েছে।’
