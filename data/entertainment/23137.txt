
আগামীকাল ৭ ফেব্রুয়ারি সারাদেশের প্রায় ৬০টি প্রেক্ষাগৃহে মুক্তি পাচ্ছে ডিএস ফিল্মস ইন্টারন্যাশনালের ব্যানারে নির্মিত ছবি তোমার কাছে ঋণী। সাহাদত হোসেন লিটন পরিচালিত এ ছবিতে অভিনয় করেছেন ববিতা, আলীরাজ, তমা মির্জা, সাইমন প্রমুখ। ছবির গান লিখেছেন কবির বকুল। কন্ঠ দিয়েছেন এন্ড্রু কিশোর, ডলি সায়ন্তনী, মনির খান, আলম আরা মিনু, দিনাত জাহান ও মুহিত। সংগীত পরিচালনা করেছেন আলাউদ্দিন আলী, শওকত আলী ইমন, আলী আকরাম শুভ ও সাগির। সাহাদত হোসেন লিটন বললেন, ‘এটি সামাজিক ছবি । প্রেম, ভালোবাসা নিয়ে ছবির গল্প গড়ে উঠলেও এখানে মা ও ছেলের সম্পর্ককে বেশি প্রাধান্য দেওয়া হয়েছে।’
 
