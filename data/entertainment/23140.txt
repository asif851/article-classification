
ভালোবাসি তাই, ভালোবাসি তাই ভালোবেসে যাই, অরুণোদয়ের তরুণদল, আমাদের গল্প, কিক অফ ও অ্যাট এইটিন অল টাইম দৌড়ের ওপর টেলিছবির পর এবার এয়ারটেল তৈরি করছে ইম্পসিবল ৫। টেলিছবিটি পরিচালনা করছেন তামিম রহমান অংশু।নির্মাতা সূত্রে জানা গেছে, এই টেলিছবির গল্প আবর্তিত হয়েছে অতিমানবীয় ক্ষমতার অধিকারী চার তরুণ-তরুণীকে নিয়ে। এক ঘটনায় নীলা, মাইশা, রায়ান ও সামির এই ক্ষমতার কথা জেনে যায় সবাই। তখন সাধারণ ছেলে আকাশ এগিয়ে আসে এই চারজনকে নিজের বন্ধুত্বের বন্ধনের বাঁধতে। এই পাঁচজন বিপরীতধর্মী তরুণ-তরুণীর অদ্ভুত, মজার আর মাঝেমধ্যে বিপজ্জনক সব কর্মকাণ্ড নিয়ে এগিয়েছে টেলিছবির কাহিনি। অংশু বলেন, ‘এটি বড় বাজেটের একটি কাজ। গল্পটাই তো একটু অন্য রকম। এ ধরনের কাজ আগে করা হয়নি। সময়টাও কম আবার বৃষ্টি—সব দিক থেকে কাজটা আমার জন্য একটু চ্যালেঞ্জিং।’ ইম্পসিবল ৫ টেলিছবিতে অভিনয় করছেন অ্যালেন শুভ্র, অর্চিতা স্পর্শিয়া, প্রিয়তা ইফতেখার, জাদীদ তূর্য, অন্তর রহমান। সঙ্গে আরও আছেন ইরেশ যাকের, শম্পা রেজা ও মুনিরা মিঠু। এখানে গান গেয়েছেন ফুয়াদ ও মিনার। পরিচালক জানান, টেলিছবিটির শুটিং এখন শেষ পর্যায়ে। আর ঈদে তা প্রচারিত হবে এনটিভিতে।
