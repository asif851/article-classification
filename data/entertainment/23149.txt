
গান এবং অন্যান্য সৃজনশীল মানুষকে যুক্ত করার প্রক্রিয়া হিসেবে এক নির্ঝরের গান শিরোনামে ১০১টি গানের সংকলন প্রকাশিত হয়েছে গত বছর। স্থপতি ও নির্মাতা এনামুল করিম নির্ঝরের লেখা ও সুর করা গানের সংগীতায়োজন করেছেন ১৩ জন তরুণ সংগীতায়োজক। গান গেয়েছেন ৪১ জন শিল্পী। এবার সেই ১০১টি গানের মধ্য থেকে ৩২টি নির্বাচিত গানের সংকলন কলকাতায় প্রকাশ করছে সারেগামা।এক নির্ঝরের গান-এর পরবর্তী সংকলনের কাজ শুরু হয়েছে। এতে অংশ নিচ্ছেন দুই বাংলার শিল্পী ও সংগীতায়োজকেরা। নির্ঝর জানান, গানগুলো এ বছরই ধাপে ধাপে প্রকাশিত হবে। এক নির্ঝরের গান-এর প্রথম ১০১ গানের বিপণন সহযোগী প্রথমা ও রকমারি।
