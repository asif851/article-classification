
মার্কিন গায়িকা, গীতিকার ও অভিনেত্রী বিয়ন্স নোলসের বিরুদ্ধে গান চুরির অভিযোগে মামলা ঠুকে দিয়েছেন আহমদ লেন নামের এক ব্যক্তি। শুধু তাই নয়, তিনি বিয়ন্সের কাছ থেকে ৭০ লাখ ডলারও দাবি করেছেন। অবশ্য গান চুরির অভিযোগকে অস্বীকার করেছেন ৩৩ বছর বয়সী এ তারকা সংগীতশিল্পী।প্যাকউড এন্টারটেইনমেন্ট ও কলম্বিয়া রেকর্ডসের ব্যানারে বিয়ন্সের ‘এক্সও’ গানটি প্রকাশিত হয় ২০১৩ সালের ১৬ ডিসেম্বর। গানটির ভাবনা চুরি করা বলে দাবি করেছেন আহমদ লেন। সম্প্রতি তাঁর দায়ের করা মামলার কারণে বিয়ন্সের পাশাপাশি প্যাকউড এন্টারটেইনমেন্ট ও কলম্বিয়া রেকর্ডসকেও আদালতের মুখোমুখি হতে হয়েছে। এক খবরে এ তথ্য জানিয়েছে যুক্তরাজ্যের ফিমেলফার্স্ট ডটকম।মামলার অভিযোগে আহমদ লেন দাবি করেছেন, নিজের ‘এক্সওএক্সও’ গানের একটি কপি তিনি বিয়ন্সকে দিয়েছিলেন। পরে ‘এক্সও’ শিরোনামে প্যাকউড এন্টারটেইনমেন্ট ও কলম্বিয়া রেকর্ডসের ব্যানারে গান প্রকাশ করেন বিয়ন্স। আহমদ লেন আরও দাবি করেছেন, তাঁর ‘এক্সওএক্সও’ গানের ভাবনা চুরি করে ‘এক্সও’ গানের কথা লিখেছেন বিয়ন্স। এভাবে তিনি অন্যের গানের ভাবনা চুরি করে গান লিখে নিজের নামে চালিয়ে দিয়েছেন।এদিকে গান চুরির অভিযোগকে অস্বীকার করে আদালতে কাগজপত্র দাখিল করেছেন ১৭টি গ্র্যামি পুরস্কারজয়ী সংগীতশিল্পী বিয়ন্স। তাঁর দাবি, গানের শিরোনামের দুটি অক্ষর ‘এক্স’ এবং ‘ও’ ছাড়া গান দুটির কথা, সুর কিংবা সংগীতায়োজনে কোনো মিল নেই। বিষয়বস্তুর দিক থেকেও গান দুটি সম্পূর্ণ আলাদা।দুটি গানের কথার ভেতর তুলনা করে বিয়ন্স দাবি করেছেন, ‘এক্সওএক্সও’ গানের কথার মধ্য দিয়ে ভালোবাসার মানুষের শরীরের প্রতিটি ইঞ্চিকে ভালোবাসতে বলা হয়েছে। অন্যদিকে, ‘এক্সও’ গানের কথায় সময় ফুরিয়ে যাওয়ার আগে ভালোবাসার মানুষের সঙ্গে সময় কাটানোর ওপর জোর দেওয়া হয়েছে।আহমদ লেন তাঁর ‘এক্সওএক্সও’ গানের জন্য কপিরাইট রেজিস্ট্রেশন করেননি বলেও জানিয়েছেন বিয়ন্স। এসব কারণে বিয়ন্স আদালতের কাছে আবেদন করেছেন, ৭০ লাখ ডলার চেয়ে আহমদ লেনের করা ভিত্তিহীন দাবি যেন আমলে নেওয়া না হয়।বিয়ন্সের ‘এক্সও’ গান শুনতে ক্লিক করুনআহমদ লেনের ‘এক্সওএক্সও’ গান শুনতে ক্লিক করুন
