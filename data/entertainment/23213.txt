
দীপ্ত টিভিতে শুরু হচ্ছে বিদেশি ভাষার নতুন ধারাবাহিক মৌসুম সুলতান সুলেমান: কোসেম। কিছুদিন আগে শেষ হয়েছে তুরস্কে নির্মিত জনপ্রিয় ধারাবাহিক সুলতান সুলেমান-এর প্রচার। দীপ্ত টিভিতে গত বছর অবধি প্রচারিত হয়েছে এই ধারাবাহিকের ছয়টি মৌসুম। এবার সপ্তম মৌসুম হিসেবে প্রচারিত হবে সুলতান সুলেমান: কোসেম।
সুলতান সুলেমানের দৌহিত্র ছিলেন সুলতান তৃতীয় মুরাদ। মুরাদের দৌহিত্র সুলতান আহমেদ, তাঁর স্ত্রী কোসেম সুলতান ও তাঁদের সন্তানদের রাজত্বকালকে কেন্দ্র করে নানা ধরনের ঘটনা দেখানো হবে নতুন ধারাবাহিকটিতে। তুর্কি ভাষায় নির্মিত মূল ধারাবাহিকটি দীপ্ত টিভিতে প্রচারিত হবে বাংলায় ডাবিং করে। ১৭ ফেব্রুয়ারি থেকে রাত সাড়ে ৭টা ও রাত ১০টায় প্রচারিত হবে সুলতান সুলেমান: কোসেম। বিনোদন প্রতিবেদক
