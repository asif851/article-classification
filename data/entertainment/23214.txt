
ক্যাটরিনা কাইফ আর রণবীর কাপুরের প্রেমকাহিনি গোপন কিছু নয়। ক্যাট-ভক্তরা ভেবেছিল সালমান খানকে পুরোপুরি ‘টাটা বাইবাই’ বলে দিয়েছেন ক্যাট। কিন্তু হাল ঘটনা অন্য রকম। প্রেমিক হিসেবে ক্যাট রণবীরকে বেছে নিলেও ত্রাতা হিসেবে বেছে নিয়েছেন কিন্তু সালমানকেই। ঘটনাটা কী?ক্যাটরিনার সেটে হঠাৎ করে হামলে পড়েন ‘সিনে কস্টিউম অ্যান্ড মেকআপ আর্টিস্ট’ অ্যাসোসিয়েশনের লোকজন। কেন কে জানে। কিন্তু তাঁদের হাত থেকে রেহাই পাওয়ার জন্য প্রেমিক রণবীরকে তলব না করে ক্যাট জরুরি বার্তা পাঠান সালমান খানকে। প্রাক্তন বান্ধবীর জরুরি তলব পেয়ে ত্রাতার ভূমিকায় অবতীর্ণ হন সালমান। ঝামেলা মেটে ক্যাটের।এর আগে ২০১১ সালেও ‘ফেডারেশন অব ওয়েস্টার্ন ইন্ডিয়ান সিনে এমপ্লয়িজ’-এর সঙ্গে ক্যাটরিনার দানা বেঁধে ওঠা ঝামেলা মিটিয়ে দিয়েছিলেন সালমান। সেই থেকেই হয়তো সালমানের ক্ষমতা আর ঝামেলা সামলানোর দক্ষতায় মুগ্ধ ক্যাট। টাইমস অব ইন্ডিয়া
