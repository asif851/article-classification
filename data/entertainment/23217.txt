
বছরের শেষে নতুন একটি মিউজিক ভিডিওর মডেল হলেন স্পর্শিয়া ও তৌসিফ মাহবুব। ‘হারালো অজানায়’ শিরোনামের এই গানটির সংগীতশিল্পী নাহিদ মেহেদি। গানটি লিখেছেন সূচি এবং সুর ও সংগীতায়োজন করেছেন অদিত। আর মিউজিক ভিডিও নির্মাণ করেছেন তানিম রহমান। পরিচালক জানালেন, গানটির শুটিং হয়েছে সিলেটের বিভিন্ন লোকেশনে। গানটির মডেল অর্চিতা স্পর্শিয়া বলেন, ‘গান পছন্দ হওয়ার পর যখন ভিডিওর জন্য একটা দারুণ গল্প পাই, তখন আরও ভালো লাগে। এ কারণেই করা হয়। আর বছরের শেষে এসে এই গানটির বেলাতেও এমনটাই ঘটেছে।’গানটির শিল্পী নাহিদ মেহেদি জানান, বছরের শেষ দিনে ‘হারাল অজানায়’ গানের মিউজিক ভিডিওটি ইউটিউব চ্যানেলে প্রকাশ করা হবে।
