
পারিশ্রমিক পাওয়ার দৌড়ে হলিউডের নারী তারকাদের মধ্যে সবাইকে টপকে গেলেন ‘আয়রনম্যান ২’ তারকা স্কারলেট জোহানসন। তাঁর পরেই আছেন ক্যামেরন ডায়াজ।হলিউড বক্স অফিস ওয়েবসাইট ‘বক্স অফিস মোজো’ বলছে, স্কারলেট ইতিমধ্যে যুক্তরাষ্ট্র বক্স অফিসে ৩.৩ বিলিয়ন ডলার আয় করেছেন। যা তাঁকে সম্মিলিত র‍্যাংকিংয়ে দশম স্থানে পৌঁছে দিয়েছে।আমেরিকান বিনোদন পত্রিকা পিপল ডট কম জানায়, বলিউড বক্স অফিসে সবার ওপরে আছেন হ্যারিসন ফোর্ড। প্রথম দশজনের মধ্যে আরও আছেন স্যামুয়েল এল জ্যাকসন (দ্বিতীয়), মর্গান ফ্রিমান (তৃতীয়), টম হ্যাংকস (চতুর্থ), রর্বাট ডনি জুনিয়র (পঞ্চম), ইডি মারফি (ষষ্ঠ), টম ক্রুজ (সপ্তম), মাইকেল কেইন (অষ্টম)। স্কারলেটের ঠিক আগেই আছেন ‘পাইরেটস অব দ্য ক্যারিবিয়ান’ তারকা জনি ডেপ।নারী তারকার মধ্যে তাঁর পরেই আছেন ক্যামেরন ডায়াজ, সম্মিলিতভাবে ১৯ নম্বরে। তারপর ধারাবাহিকভাবে আছেন হেলেনা বোনহ্যাম, কেট ব্লানচেট, জুলিয়া রর্বাটস, এলিজাবেথ ব্যাংকস, এমা ওয়াটসন এবং অ্যানি হ্যাথওয়ে।স্কারলেট হলিউডের প্রযোজনা প্রতিষ্ঠান ‘মারভেল’-এর ব্যানারে পাঁচটি চলচ্চিত্রে অভিনয় করে বাজিমাত করেন। ছবিগুলো হলো ২০১৬ সালের ‘ক্যাপ্টেন আমেরিকা: সিভিল ওয়ার’, ২০১৫ সালে ‘অ্যাভেঞ্জারস: এজ অব আলট্রন’ ২০১৪ সালের ‘ক্যাপ্টেন আমেরিকা: দ্য উইন্টার সোলজার’ ২০১২ সালের ‘অ্যাভেঞ্জারস’ এবং ২০১০ সালের ‘আয়রনম্যান ২’। ১৯৯৪ সালে ‘নর্থ’ ছবিতে অভিনয়ের মধ্য দিয়ে এ তারকার অভিনয় জীবন শুরু হয়।এনডিটিভি মুভিজ
