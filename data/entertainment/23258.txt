
শ্বশুর রজনীকান্তের আশীর্বাদ নিয়ে ‘ভিআইপি-২’ ছবির শুটিং শুরু করেছিলেন জামাই ধানুশ। শনিবার ‘ভিআইপি-২’ শুটিং শেষের দিনেও রজনীকান্ত উপস্থিত হয়েছিলেন সেটে। সেদিন সেখানে তিনিই ছিলেন বড় ‘ভিআইপি’। তাঁর সঙ্গে ছবি তুলে সামাজিক যোগাযোগমাধ্যমে সেটি প্রকাশ করেছেন অভিনেতা ধানুশ। ক্যাপশনে লিখেছেন, ‘আমাদের খুব আপন থালাইভারের (রজনীকান্তকে দক্ষিণে এ নামেই ডাকা হয়) আশীর্বাদ নিয়ে “ভিআইপি-২” ছবির শুটিং শেষ করলাম।’
ছবির প্রযোজক রজনীকান্তের বড় মেয়ে সৌন্দর্য। ধানুশ হলেন রজনীকান্তের ছোট মেয়ে ঐশ্বরিয়ার স্বামী। এই ছবির মাধ্যমে দীর্ঘ ২০ বছর পর দক্ষিণের ছবিতে ফিরলেন কাজল। ১৯৯৭ সালে ‘সাপনে’ নামের একটি ছবিতে অরবিন্দ স্বামী ও প্রভু দেভার সঙ্গে অভিনয় করেছিলেন তিনি। কিন্তু ‘ভিআইপি-২’ ছবির শুটিংয়ের শেষের দিন তিনি সেখানে উপস্থিত থাকতে পারেননি। কারণ, কাজল আগেই তাঁর অংশের শুটিং শেষ করে মুম্বাই ফিরেছেন।’ এনডিটিভি।
