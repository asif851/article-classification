
ইন্ডিয়া ব্রাইডাল ফ্যাশন উইকে প্রথমবারের মতো র‌্যাম্পের মঞ্চে হাঁটলেন আলিয়া ভাট। স্বভাবতই ব্রাইডাল ফ্যাশন উইকে বধূ সাজেই র‌্যাম্পে হাঁটলেন মহেশ ভাট-কন্যা। পরনে ছিল মনীষ মালহোত্রার নকশা করা লেহেঙ্গা। লেহেঙ্গায় মুগ্ধ হয়ে আলিয়া বললেন, ‘বিয়ের বয়স হয়নি এবং এত অল্প বয়সে বিয়ে করা পছন্দও করি না। কিন্তু সিদ্ধান্ত নিয়েছি, আমার বিয়েতে মনীষের নকশা করা লেহেঙ্গাই পরব। কারণ, এই পোশাক আমার মনে ধরেছে।’ বিয়ের প্রসঙ্গ যখন উঠেছেই, তখন সাংবাদিকদের প্রশ্ন, পাত্র কেমন চান? আলিয়ার উত্তর, ‘সবচেয়ে বড় বিষয়, যাঁকে বিয়ে করব, তাঁর সঙ্গে আমার মনের মিল হতে হবে। কোনো অভিনেতাকে বিয়ের ব্যাপারেও আমার আপত্তি নেই। তবে মানুষটা ব্যবসায়ী বা গাড়ির ড্রাইভারও হতে পারে।’ পিটিআই।
