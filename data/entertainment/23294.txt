
স্বপ্ন তো কত রকমের থাকে। সেই স্বপ্নের পেছনেই ছোটে মানুষ। আমরা তারকাদের কাছে জানতে চেয়েছিলাম তাঁদের স্বপ্নের কথা। হোক সেটা অপূরণীয়। হোক তা ‘ওয়াইল্ড ড্রিম’। তারকাদের সেসব স্বপ্ন নিয়েই আমাদের এবারের আয়োজন।
উহ! এত ব্যস্ততা! এত কিছু নিয়ে থাকতে হয়! এই শিক্ষকতা, এই গান, এই অভিনয়, এই স্টেজ শো, এই বিজ্ঞাপনচিত্রের কাজ—এত কাজ করে কুলিয়ে উঠতে পারি না। একটু বিরক্তও হই। আমার স্বপ্নের কথা যদি বলি, তাহলে বলব, এই সবকিছু থেকে অবসর নিতে চাই। অন্তত কিছুদিনের জন্য সব ছেড়েছুড়ে নিজের মতো থাকতে চাই। বছরে শুধু একটা অ্যালবামের কাজ করতাম, বই পড়তাম আর লিখতাম। আহা! এই স্বপ্নটা যদি সত্যি হতো!
