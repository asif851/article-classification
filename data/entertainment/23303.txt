
বলিউড অভিনেত্রী প্রিয়াঙ্কা চোপড়ার সময়টা বেশ ভালোই যাচ্ছে। দীপিকা পাড়ুকোন, সানি লিওন, জ্যাকুলিন ফার্নান্দেজকে পেছনে ফেলে টাইম ম্যাগাজিনের বিচারে ২০১৫ সালের সবচেয়ে আকাঙ্ক্ষিত নারী হয়েছেন সম্প্রতি। মার্কিন টিভি সিরিয়াল ‘কোয়ান্টিকো’-তে অভিনয়ের জন্য পিপলস চয়েজ অ্যাওয়ার্ড পাওয়া প্রিয়াঙ্কা চোপড়ার নাম এবার বিশ্বের ১০ লাখ নেতার তালিকায় চলে এল।
ইউএস নিউজ ও হিন্দুস্তান টাইমস-এর খবরে বলা হয়েছে, ১৯৮০ সাল থেকে ২০০০ সাল পর্যন্ত জন্মগ্রহণকারীদের এই তালিকায় রাখা হয়েছে। সারা বিশ্বের ১০ লাখ নেতার ওই তালিকায় আছেন বলিউড অভিনেত্রী প্রিয়াঙ্কা চোপড়া, নোবেল শান্তি পুরস্কার বিজয়ী পাকিস্তানের নারী শিক্ষা অধিকারকর্মী মালালা ইউসুফজাই, উত্তর কোরিয়ার নেতা কিম জং-উন, ফেসবুকের প্রতিষ্ঠাতা ও প্রধান নির্বাহী কর্মকর্তা মার্ক জাকারবার্গ, ব্রিটিশ সিংহাসনের ভবিষ্যৎ উত্তরাধিকারী প্রিন্স উইলিয়াম, অস্ট্রেলিয়ান ওয়াট রয়মেরি-ক্যাট, অ্যাশলি ওলসেন, টেনিস তারকা রাফায়েল নাদাল, আফগানিস্তানের সোনিতা অ্যালিজাদেহ, মাইরি ব্ল্যাকসহ প্রমুখ।১৯৯৭ সালে জন্মগ্রহণকারী মালালা ইউসুফজাই ২০০৪ সালে কনিষ্ঠ হিসেবে নোবেল শান্তি পুরস্কার পান। উত্তর কোরিয়ার নেতা কিম জং-উনের জন্ম ১৯৮০ সালের দিকে। ২০১১ সালে বাবা মারা গেলে ক্ষমতায় বসেন তিনি। ২৫ বছর বয়সী ওয়াট রয় মাত্র ২০ বছর বয়সে অস্ট্রেলিয়ার মন্ত্রী হয়েছিলেন।প্রিয়াঙ্কা আপাত ব্যস্ত আছেন হলিউড ছবি ‘বেওয়াচ’-এ শুটিং নিয়ে। এই ছবিতে তাঁর সহশিল্পী ‘দ্য রক’খ্যাত তারকা ডোয়াইন জনসন এবং পামেলা অ্যান্ডারসনসহ অনেকে। এ সাফল্যের পর ৩৩ বছর বয়সী অভিনেত্রী টুইটারে লিখেছেন, ‘আগস্ট কোম্পানির সঙ্গে যুক্ত হতে পেরে ভালো লাগছে। ধন্যবাদ ইউএস নিউজ।’
