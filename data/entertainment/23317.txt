



শুরু হয়েছে ‘আনন্দ অশ্রু’ ছবির শুটিং। 
মানিকগঞ্জের হরিরামপুর উপজেলার গৌরী গ্রামে চলছে শুটিং। 
ছবির নায়ক সাইমন সাদিক ও নায়িকা মাহিয়া মাহি।


শুরু হয়েছে ‘আনন্দ অশ্রু’ ছবির শুটিং। মানিকগঞ্জ জেলার হরিরামপুর উপজেলার গৌরী গ্রামে চলছে এই শুটিং। ছবির নায়ক সাইমন সাদিক ও নায়িকা মাহিয়া মাহিকে ধরেই প্রথম ধাপের শুটিং হচ্ছে। প্রায় ৪০ ভাগ কাজ শেষ হয়েছে।
ছবির পরিচালক মুস্তাফিজুর রহমান বলেন, প্রায় নয় দিন শুটিং হলো। আরও সপ্তাহখানেক চলবে এই ধাপের শুটিং। নব্বই দশকের সালমান শাহ ও শাবনূরের আলোচিত ছবি আনন্দ অশ্রুর সঙ্গে মিল নেই এই আনন্দ অশ্রুর। তবে আগের ছবিটির মতোই নতুন ছবির গল্প ভরপুর প্রেমের।
ছবিতে ফরহাদ চরিত্রে অভিনয় করছেন সাইমন আর শিরি চরিত্রে মাহি। সাইমন বলেন, ‘দারুণ প্রেমের গল্পের ছবি এটি। ভালোবাসার এক অন্য রকমের অনুভূতির মধ্য দিয়ে দৃশ্যগুলো করে যাচ্ছি।’
ছবির আরও অভিনয়শিল্পী হলেন সুচন্দা, মিশা সওদাগর, আলীরাজ, মারুফ প্রমুখ।
