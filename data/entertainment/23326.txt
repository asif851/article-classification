
নাট্যশালায় দুটি মিলনায়তনে যখন পদাতিকের নাট্যোৎসবের দুটি নাটক চলছে, তখন একই ভবনের ওপরে থিয়েটার হলে চলছিল মাইম আর্ট-এর কমেডি মূকাভিনয় প্রযোজনা যেমন কর্ম তেমন ফল। এটি রচনা করেছেন ও নির্দেশনা দিয়েছেন নিথর মাহবুব।যেমন কর্ম তেমন ফল কমেডি প্রযোজনা হলেও হাস্যরসের মাধ্যমে এ প্রযোজনায় সমাজের ব্যঙ্গচিত্র ফুটে উঠেছে। দৈনন্দিন জীবনের কিছু ভুল-ত্রুটি ও নানা অসংগতি এখানে তুলে ধরা হয়েছে। ১৪টি পর্বে সাজানো সোয়া এক ঘণ্টার এ প্রযোজনাটিতে ধর্ম, রাজনীতি, নারী নির্যাতন, ইভ টিজিং, প্রতারণা, লোভ, ভেজাল খাদ্য ইত্যাদি বিষয় উঠে এসেছে। মঞ্চে মূকাভিনয় করেছেন ফয়সাল, টুটুল, শুভ, অমরেশ, সুধাংশু, অপূর্ব, সবুজ ও মুনিয়া।
