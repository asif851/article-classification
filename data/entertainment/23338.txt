
কারিনার মতো বউ পাওয়া কী কম সৌভাগ্যের বিষয়? সেদিক থেকে সাইফ আলী খান নিশ্চয় সৌভাগ্যবান পুরুষ— এ মন্তব্য খোদ পতৌদির নবাব সাইফ আলী খানের বেগম কারিনা কাপুর খানের।অভিনেত্রী কারিনার রূপ-গুণে মুগ্ধ ভক্তের সংখ্যা বলিউডেই অনেক। এদের অনেকেই আবার রীতিমতো সামনে-পেছনে তাঁর রূপ-গুণের প্রশংসা করেন। অন্যের কাছ থেকে এই যে অকুণ্ঠ ভালোবাসা আর প্রশংসা পান সেই হিসেবটা কষেই যেন খানিক গর্বের সুরে কারিনা বলেছেন, ‘সাইফ সৌভাগ্যবান যে সে আমাকে পেয়েছে।’এদিকে, কারিনাকে নিয়ে তাঁর ভক্ত আর স্তাবকদের গুণগান যেন চলছেই। দিনকয়েক আগে মুম্বাইয়ের একটি সংবাদমাধ্যম কারিনার প্রতি অর্জুন কাপুরের দুর্বলতা নিয়ে সংবাদ ছেপেছিল। বলিউডের তরুণ অভিনেতা অর্জুন কাপুর কারিনায় এমনই মুগ্ধ যে, শুটিংয়ের অবসরেই হোক কিংবা অন্য কোথাও; সুযোগ পেলেই কারিনার প্রতি তাঁর এই আবেগ আর টান তাঁকে বোঝানোর চেষ্টা করেন।নবাব থেকে সাবধান!এদিকে, সম্প্রতি এক সাক্ষাৎকারে ‘এক ভিলেন’ তারকা সিদ্ধার্থ মালহোত্রাও বলেছেন, কারিনার বড় একজন ভক্ত তিনি। এমনকি রহস্য করে বললেও সেই আগের কারিনার সঙ্গে ডেটিংয়ের ইচ্ছার কথাও ঠারেঠোরে জানিয়েছেন তিনি। শুধু সিদ্ধার্থ বা অর্জুন কাপুরের কারিনা-প্রীতির কথা নয়। বলিউডের আরও অনেকেই মুখে না বললেও ভাবে বুঝিয়ে দেন তাঁদের কারিনা-প্রীতির কথা। কিন্তু এই যে কারিনার রূপ-গুণমুগ্ধ ভক্ত-প্রেমিকেরা, এদের এত প্রশংসা কীভাবে নেন সাইফ? ইন্দো এশিয়ান নিউজকে কারিনা বলেছেন, ‘এটা সাইফের জন্য বিরাট এক প্রশংসা। সে নিশ্চয় সৌভাগ্যবান।’
দীর্ঘ পাঁচ বছর প্রেম করার পর ২০১২ সালের ১৬ অক্টোবর গাঁটছড়া বাঁধেন পতৌদির নবাব ও বলিউডের অভিনেতা সাইফ আলী খান এবং ‘হিরোইন’ তারকা কারিনা কাপুর খান।
