
শহীদজননী জাহানারা ইমামের জীবন ও তথ্য নিয়ে নির্মিত হয়েছে মধুর আমার মায়ের হাসি নামের একটি তথ্যচিত্র। এটি নির্মাণ করেছেন সেন্টু রায়। আজ বুধবার সন্ধ্যা সাতটায় জাতীয় গণগ্রন্থাগারের শওকত ওসমান মিলনায়তনে থাকছে ছবিটির উদ্বোধনী প্রদর্শনী। সংস্কৃতিবিষয়ক মন্ত্রী আসাদুজ্জামান নূর প্রদর্শনীটি উদ্বোধন করবেন।অনুষ্ঠানটি উৎসর্গ করা হয়েছে শহীদজননী জাহানারা ইমামের স্বামী শরীফ ইমামের স্মৃতির প্রতি শ্রদ্ধা জানিয়ে। আয়োজক প্রতিষ্ঠানটির নাম কথক। উদ্বোধনী অনুষ্ঠানটি হবে মধুমতী ব্যাংকের সহযোগিতায়।নির্মাতা সেন্টু রায় জানিয়েছেন, প্রদর্শনীটি সবার জন্য উন্মুক্ত।তথ্যচিত্র নির্মাণে ইতিমধ্যেই সেন্টু রায় মুনশিয়ানার প্রমাণ রেখেছেন। এর আগে তিনি ফিলিস্তিন সংকট নিয়ে তৈরি করেছেন রাইট টু রিটার্ন, যুদ্ধাপরাধীদের বিচার বিষয়ে টিয়ার্স অব ফায়ার। মুক্তিযুদ্ধের দুজন শহীদ বুদ্ধিজীবীর জীবনের ওপর ভিত্তি করে নির্মাণ করেছেন আলতাফ মাহমুদ ও জহির রায়হান নামে দুটি তথ্যচিত্র।
