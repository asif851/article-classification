
ক্ষুদ্র নৃগোষ্ঠীর অনেক শিল্পীই ঢাকায় আছেন। এমনই ৪৬ জন শিল্পীকে নিয়ে ১০ দিনের প্রযোজনাভিত্তিক কর্মশালার আয়োজন করে বাংলাদেশ শিল্পকলা একাডেমী। আজ এই কর্মশালা শেষ হচ্ছে। এ উপলক্ষে আজ সন্ধ্যায় নৃত্যানুষ্ঠান আয়োজন করা হয়েছে বাংলাদেশ শিল্পকলা একাডেমীর জাতীয় সংগীত ও নৃত্যকলা কেন্দ্র মিলনায়তনে। অনুষ্ঠান শুরু হবে সন্ধ্যা সাড়ে ছয়টায়।
কর্মশালায় অংশ নিয়েছে চাকমা, মারমা, ত্রিপুরা, তঞ্চঙ্গ্যা, বম ও গারো সম্প্রদায়ের ৪৬ জন শিল্পী। আজকের অনুষ্ঠানে তাঁরা পরিবেশন করবেন জুমনৃত্য, শিকারনৃত্য, ত্রিপুরা বোতলনৃত্য, বাঁশনৃত্য, ছাতানৃত্য ও পাখানৃত্যসহ ১২টি নৃত্য প্রযোজনা।
