
শহীদ বুদ্ধিজীবী দিবস উপলক্ষে আজ বাংলাদেশ শিল্পকলা একাডেমীর পরীক্ষণ থিয়েটার হলে মঞ্চায়ন হবে পদাতিক নাট্য সংসদের নাটক পোড়ামাটি। এটি এই নাটকের উদ্বোধনী মঞ্চায়ন। বাবুল বিশ্বাসের রচনায় এবং আইরিন পারভীনের নির্দেশনায় এ নাটক পদাতিকের ৩১তম প্রযোজনা। সন্ধ্যা ছয়টায় পোড়ামাটির উদ্বোধন করবেন শহীদ বুদ্ধিজীবী পরিবারের চার সদস্য। এ অনুষ্ঠানে বিশেষ অতিথি হিসেবে থাকবেন ভারতের উপহাইকমিশনার সন্দীপ চক্রবর্তী।
