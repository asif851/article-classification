
ইদানীং অদ্ভুত এক খেয়াল চেপেছে ‘ওয়ার্ল্ড ওয়ার জি’ তারকা ব্র্যাড পিটের মাথায়। সাবান ব্যবহার বন্ধ করে লেবু পানি আর আপেলের রস মেশানো ভিনেগার দিয়ে গোসল ও হাত-মুখ ধোয়ার কাজ সারছেন তিনি। এদিকে পিটের শরীরের বোটকা গন্ধে টিকতে না পেরে রীতিমতো বিদ্রোহ ঘোষণা করেছেন তাঁর দীর্ঘদিনের সঙ্গী ও বাগ্‌দত্তা অ্যাঞ্জেলিনা জোলি। ছয় সন্তানের মুখে ‘গন্ধ-বাবা’ ডাকও শুনতে হচ্ছে বেচারা পিটকে।পরিবেশের ক্ষতি করতে চান না বলেই সাবান স্পর্শ না করার সিদ্ধান্ত নিয়েছেন হলিউডের অন্যতম প্রভাবশালী তারকা অভিনেতা ও প্রযোজক ব্র্যাড পিট।এ প্রসঙ্গে ঘনিষ্ঠ সূত্রের বরাতে যুক্তরাজ্যের ফিমেলফার্স্ট পত্রিকা জানিয়েছে, সাবানের বিষক্রিয়া সংক্রান্ত একটি লেখা পড়ে পিটের মাথায় এই ভূত চেপেছে। লেখাটি পড়ে তিনি জানতে পেরেছেন, অ্যান্টিব্যাকটেরিয়াল সাবানে যে উপাদান ব্যবহার করা হয় তা পরিবেশের জন্য ক্ষতিকর। শুধু তাই নয়, এই সাবান ব্যবহার করলে মানুষ দ্রুত বুড়িয়ে যায়।এদিকে পিটের সাবান ব্যবহার না করার সিদ্ধান্ত ঠিক হজম করতে পারেননি জোলি এবং পিট-জোলির ছয় সন্তান ম্যাডক্স, প্যাক্স, জাহারা, শিলহ, নক্স ও ভিভিয়েন। জোলি জানিয়েছেন, সাবান ব্যবহার না করায় পিটের শরীর থেকে নাকি ভেড়া চড়ানোর কাজে ব্যবহূত কুকুরের মতো গন্ধ বের হচ্ছে।
পিটের শরীরের দুর্গন্ধে টিকতে না পেরে তাঁকে নিয়ে সব সময় ঠাট্টা করার পাশাপাশি তাঁর বিরুদ্ধে রীতিমতো যুদ্ধ ঘোষণা করেছেন জোলি। শুধু তাই নয়, সন্তানদের মুখে ‘গন্ধ-বাবা’ ডাকও শুনতে হচ্ছে পিটকে।
