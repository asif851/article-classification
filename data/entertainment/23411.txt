
হোয়াইট হাউসে আয়োজিত মার্কিন প্রেসিডেন্টের বার্ষিক নৈশভোজের নিমন্ত্রণটিতে অংশ নেবেন বলেই জানিয়েছেন প্রিয়াঙ্কা চোপড়া। ২৭ এপ্রিল এক টুইট বার্তায় বিষয়টি নিশ্চিত করেন এই ‘কোয়ানটিকো’ তারকা। বার্ষিক এই নৈশভোজের আয়োজক মার্কিন প্রেসিডেন্ট বারাক ওবামা।যদিও প্রিয়াঙ্কা চোপড়া বর্তমানে শুটিংয়ে ব্যস্ত, কিন্তু তারপরও এপ্রিলের ৩০ তারিখে অনুষ্ঠেয় এই নৈশভোজে অংশ নেবেন তিনি। সপ্তাহ খানেক আগে ওবামার এই নৈশভোজে অংশ নেওয়ার প্রসঙ্গে প্রিয়াঙ্কা চোপড়া জানিয়েছিলেন, নৈশভোজের নিমন্ত্রণ রক্ষা করতে পারবেন কি না, এ ব্যাপারে তিনি এখনো নিশ্চিত নন। প্রিয়াঙ্কার মুখপাত্রও সে সময় সংবাদমাধ্যমের কাছে এই তথ্য উপস্থাপন করেছিল।আর তা ছাড়া হলিউডের ছবি ‘বেওয়াচ’-এর জন্যও প্রিয়াঙ্কার শিডিউল রাখা ছিল। এদিকে আবার ওবামার দাওয়াতও ঠিক এপ্রিলেই। এত ব্যস্ততার মধ্যে প্রেসিডেন্ট ওবামার দাওয়াতে তিনি যেতে পারবেন কি না, এ নিয়ে যে অস্পষ্টতা ছিল, এক টুইট বার্তায় স্বয়ং প্রিয়াঙ্কাই তা নিরসন করলেন। মার্কিন প্রেসিডেন্টের এই বার্ষিক নৈশভোজে প্রিয়াঙ্কা চোপড়া ছাড়াও অংশ নেবেন মিলে ওবামা, উইল স্মিথ ও তাঁর স্ত্রী জাডা পিংকেট, ব্র্যাডলি কুপার, লুসি লিও, জেন ফন্ডা ও গ্লেডিস নাইটের মতো তারকারা। এই বার্ষিক নৈশভোজের আয়োজনের নেপথ্যে রয়েছে সাংবাদিকতায় বৃত্তি প্রদানের জন্য প্রয়োজনীয় তহবিল সংগ্রহ।
প্রিয়াঙ্কা চোপড়াকে বলিউডে সর্বশেষ দেখা গেছে ‘জয় গঙ্গাজল’ ছবিতে। এ ছবির পরিচালক প্রকাশ ঝাঁ। ছবিটি মুক্তি পেয়েছে এ বছরের মার্চ মাসে। ইন্দো-এশিয়ান নিউজ।
