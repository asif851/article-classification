
ক্যাটরিনা কাইফকে যদি কেউ রণবীর কাপুরের ‘গার্লফ্রেন্ড’ বলেন; তাতে নাকি রাগে তাঁর রক্ত টগবগ করে ওঠে। সম্প্রতি এক অনুষ্ঠানে নিজের অভিব্যক্তি এভাবেই প্রকাশ করেন ফ্যান্টম তারকা।সালমান খানের সঙ্গে সম্পর্ক চুকে যাওয়ার পর বলিউডের অভিনেতা রণবীর কাপুরের সঙ্গে সম্পর্ক গড়েন ক্যাটরিনা। দুজন একসঙ্গে বসবাস পর্যন্ত করছেন বলেও খবর রটেছে। এমনকি বিভিন্ন অনুষ্ঠানে, ছবির প্রদর্শনীতেও একসঙ্গে দেখা যায় তাঁদের। সম্প্রতি ক্যাটরিনা-সাইফের বাড়ি থেকেও রণবীর-ক্যাটরিনা একসঙ্গে ঘুরে এসেছেন। তবে সব সময় সম্পর্কের বিষয়ে রাখঢাক করে চলেন তাঁরা। কিন্তু যতই রাখঢাক থাক, মানুষের মুখ কে আটকাবে? সব মিলিয়ে অনেকেই আড়ালে ক্যাটরিনাকে রণবীরের গার্লফ্রেন্ড বলে ডাকেন। কেউ কেউ আবার সরাসরি তাঁকে রণবীরের গার্লফ্রেন্ড হিসেবেই ডেকে বসেন। এ বিষয়টিই ক্যাটরিনার অপছন্দ।সম্প্রতি ভারতে এক অনুষ্ঠানে এসে ক্যাটরিনা বলেছেন, ‘আমার নিজের পরিচয় আছে। তা বাদ দিয়ে যখন কেউ আমাকে রণবীরের গার্লফ্রেন্ড হিসেবে পরিচয় দেয় তখন রক্ত টগবগ করে ওঠে।’ (টাইমস অব ইন্ডিয়া)
