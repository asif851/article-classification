
কণ্ঠশিল্পী ন্যান্‌সি ‘বন্ধু’ গানটি গেয়েছিলেন গত বছর। ‘ডিজে রাহাত ইউথ স্টার’ অ্যালবামে সেটি প্রকাশিত হয় ঈদুল আজহায়। এবার এল সেই গানের ভিডিও। সম্প্রতি ঢাকার বেশ কয়েকটি জায়গায় এর ভিডিও ধারণ করা হয়েছে।
ভিডিওটির প্রসঙ্গে শিল্পী বলেন, ‘গানটি বাণিজ্যিক নয়। তবে ভালোবাসা দিবসের জন্য উপযুক্ত। গানটিতে যে গল্প দেখানো হয়েছে, তা বাস্তবসম্মত।’ ন্যান্‌সির কণ্ঠে গানটির ফিচারিং করেছেন ডিজে রাহাত। তিনি বলেন, ‘সফট মেলোডি ধাঁচে করা গানটি। শুনলেই প্রিয় কোনো বন্ধুর কথা মনে পড়ে যাবে। ভিডিওতে ব্যাপারটি সেভাবেই তুলে আনার চেষ্টা করা হয়েছে।’‘বন্ধু’ গানের ভিডিওটি পরিচালনা করেছেন রম্য খান। তিনি জানান, এখন সম্পাদনার কাজ চলছে। আগামী ১৪ ফেব্রুয়ারি ভালোবাসা দিবসে অ্যাডবক্স ইউটিউব চ্যানেলে মুক্তি পাবে ভিডিওটি। গানের কথা লিখেছেন রবিউল ইসলাম।
