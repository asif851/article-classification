
‘চ্যানেল আই সেরা নাচিয়ে সিজন টু’ প্রতিযোগিতায় চ্যাম্পিয়ন হয়েছেন ইভানা ৷ প্রথম রানারআপ হয়েছেন ইভান ও দ্বিতীয় রানারআপ মিমু৷ গত মঙ্গলবার সন্ধ্যায় রাজধানীর বঙ্গবন্ধু আন্তর্জাতিক সম্মেলন কেন্দ্রে প্রতিযোগিতার চূড়ান্ত অনুষ্ঠান ‘মহা উৎসব’ আয়োজন করা হয়৷ পুরস্কার হিসেবে ইভানা পেয়েছেন এসিআই-ফান চানাচুরের সৌজন্যে একটি নতুন গাড়ি, ডায়মন্ড ওয়ার্ল্ডের সৌজন্যে ডায়মন্ড ক্রাউন এবং সাধনার পক্ষ থেকে ভারতে এক বছর নাচের প্রশিক্ষণের সুযোগ৷ ইভান আর মিমু পেয়েছেন যথাক্রমে তিন লাখ ও দুই লাখ টাকা৷ বিজয়ী প্রত্যেকের জন্য থাকছে ইমপ্রেস অডিও ভিশন থেকে নাচের ডিভিডি প্রকাশ ও ইমপ্রেস টেলিফিল্ম প্রযোজিত চলচ্চিত্রে নাচের সুযোগ৷ এই অনুষ্ঠানের পরিচালক ইজাজ খান স্বপন৷
