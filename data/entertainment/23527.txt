
বলিউড তারকারা ঈদের শুভেচ্ছা জানিয়েছেন তাঁদের ভক্তদের। যারা শুভেচ্ছা জানিয়েছেন, তাঁদের তালিকায় আছেন মেগাস্টার অমিতাভ বচ্চন, সুপারস্টার শাহরুখ খানও।
অমিতাভ তাঁর টুইট বার্তায় লিখেছেন, ‘ঈদ মোবারক। ঈদে সুখ, শান্তি ও ভালোবাসা—সবার জন্য রইল।’ রোহিত শেঠির ‘দিলওয়ালে’ ছবির সেট থেকে শাহরুখ খান টুইট করেছেন, ‘সবার জন্য ঈদুল আজহার শুভ কামনা। আল্লাহ সবাইকে সুখ, শান্তি দিন।’ প্রিয়াংকা চোপড়ার টুইটটি এ রকম, ‘সারা পৃথিবীতে যারা উৎসবটি পালন করছেন, তাদের সবাইকে জানাই ঈদ মোবারক।...আল্লাহ আমাদের সুখ ও সহনশীলতা দিন।’
‘সবাইকে ঈদের শুভেচ্ছা। সবার জীবনে সুখ ও সমৃদ্ধি আসুক, এই কামনা করি’—এটা মাধুরী দীক্ষিতের টুইট বার্তা। সোনাক্ষী সিনহার টুইট বার্তা এ রকম, ‘ঈদ মোবারক। সবার জন্য ভালোবাসা, সুখ, আর যা যা প্রার্থনা করা হয়েছে, তা যেন পূরণ হয়, এই কামনা করি।’
বলিউডের প্রায় সব তারকাই পবিত্র ঈদের শুভ কামনা জানিয়ে টুইট করেছেন। রাভিনা ট্যান্ডন, অর্জুন রামপাল, আনুশকা শর্মা যেমন আছেন, তেমনি সদ্য ছবি করতে আসা সুনীল শেঠির মেয়ে আথিয়াও রয়েছেন। আথিয়া লিখেছেন, ‘ঈদ মোবারক। সবার জন্য ভালোবাসা, সৌভাগ্য আর সুখী জীবন কামনা করি।’ মিডডে।
