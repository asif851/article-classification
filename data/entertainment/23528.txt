
আগামীকাল রাতে এবিসি রেডিওতে নিজের গল্প বলবেন পর্বতারোহী নিশাত মজুমদার। শ্রোতাদের সঙ্গে ভাগাভাগি করবেন নানা অভিজ্ঞতা, সাফল্য ও সমাজের জন্য তাঁর কাজগুলো নিয়ে। রকমারি ডটকমের সৌজন্যে শুক্রবার রাত ২টা থেকে ৪টা পর্যন্ত এই আড্ডা হবে রেডিওর ‘বিশেষ দ্রষ্টব্য’ অনুষ্ঠানে। এবিসি রেডিওর এই আয়োজনের প্রথম এক ঘণ্টা নিশাতের সঙ্গে আাড্ডার পরই থাকবে ডায়েরি পাঠ। এই সময় বাংলায় পড়ে শোনানো হবে বিখ্যাত বই ‘আনা ফ্র্যাঙ্কের ডায়েরি’। এ ছাড়া থাকবে একটি কুইজ প্রতিযোগিতা। এতে অংশ নেওয়া বিজয়ীদের দেওয়া হবে রকমারির সৌজন্যে উপহার। নিশাতের সঙ্গে আড্ডায় থাকবেন আরজে কাশফিয়া। ‘বিশেষ দ্রষ্টব্য’ অনুষ্ঠিত হবে প্রতি শুক্রবার রাত ২টা থেকে ভোর ৪টা পর্যন্ত।
