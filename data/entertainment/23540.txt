
বলিউড অভিনেতা কুনাল কাপুর টুইটারে তাঁর নতুন ছবি ‘বীরম’-এর টিজার পোস্টার ছেড়েছেন। উইলিয়াম শেক্‌সপিয়ারের ‘ম্যাকবেথ’ অবলম্বনে ছবিটি নির্মিত হচ্ছে।ছবিতে কুনালকে একজন যোদ্ধার ভূমিকায় দেখা যাবে। ছবিটি পরিচালনা করেছেন ভারতের জাতীয় পুরস্কারপ্রাপ্ত পরিচালক জয়রাজ নায়ার। মালয়ালম, হিন্দি ও ইংরেজি—তিনটি ভাষায় ছবিটি মুক্তি পাবে।ছবির পটভূমি ১৪০০ সালে ভারতের কেরালা রাজ্যে স্থাপিত। শেক্‌সপিয়ারের ম্যাকবেথ সেখানে কীভাবে দেখানো হবে—সেটা দেখতে অপেক্ষা করতে হবে আরও কিছু সময়। চন্দ্রকলা আর্টসের চন্দ্রমোহন পিল্লাই ও প্রদীপ রাজন ছবিটি প্রযোজনা করেছেন।এদিকে ছবির পোস্টার দেখে হৃতিক রোশন, অভিষেক বচ্চন, নীল নিতিন মুকেশ ও দিয়া মির্জার মতো বলিউড তারকারা টুইটারে অভিনন্দন জানিয়েছেন কুনাল কাপুরকে। ফিল্মফেয়ার
