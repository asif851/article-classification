
‘টোয়ালাইট’ সিরিজের ভক্তদের জন্য নতুন খবর। না, নতুন সিক্যুয়েল আসছে না। তবে খবরটা হলো, ছবিতে যে আংটি পরে ক্রিস্টেন স্টুয়ার্ট অর্থাৎ ছবির চরিত্র বেলার বাগদান সম্পন্ন হয়েছিল, সেই আংটি নিলামে বিক্রি হয়েছে। দাম মাত্র ১৬ হাজার ৮০০ ডলার। মানে ১৬ লাখ ৩২ হাজার টাকার বেশি। হলিউড চায়নিজ থিয়েটারে দুই দিনব্যাপী অনুষ্ঠিত হওয়া নিলামে ‘টোয়ালাইট’ ছবির ফ্র্যাঞ্চাইজি আংটিটা বিক্রি করে। রুপালি রংয়ের আংটিতে ৬৯টা হীরা খোদাই করা আছে। বেলার চরিত্রে অভিনয় করতে গিয়ে ক্রিস্টেন স্টুয়ার্ট এই আংটি প্রথম হাতে পান ‘একলিপস’-এ। এটি ‘টোয়ালাইট’ সিরিজের তৃতীয় ছবি। প্রেমিক এডওয়ার্ড এই আংটি দিয়ে তাঁকে বিয়ের প্রস্তাব দেয়। এডওয়ার্ডের ভূমিকায় অভিনয় করেন স্টুয়ার্টের সাবেক প্রেমিক রবার্ট প্যাটিনসন। নিলামে আরও বিক্রি হয় এডওয়ার্ডের একটি জার্নাল (৭ হাজার ৮০০ মার্কিন ডলার) ও বেলার পরনের একটি পোশাক (৮ হাজার ৪০০ মার্কিন ডলার)। হিন্দুস্তান টাইমস
