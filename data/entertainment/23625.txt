
জেনিফার লরেন্সের পাশে এসে দাঁড়ালেন এমা ওয়াটসন। নারীদের অধিকার রক্ষায় জাতিসংঘের শুভেচ্ছাদূত হিসেবে কাজ করা এই হ্যারি পটার তারকা এও মনে করিয়ে দিলেন, লরেন্সের মতো তারকার ব্যক্তিগত গোপনীয়তাই যেখানে নিরাপদ নয়, সেখানে সাধারণ কিশোরী বা তরুণীরা তো আরও অরক্ষিত।সম্প্রতি লরেন্সের কিছু অতি ব্যক্তিগত স্পর্শকাতর ছবি ইন্টারনেটে ছড়িয়ে পড়ে। ধারণা করা হয়, হলিউড তারকার মোবাইল ফোন হ্যাক করার মাধ্যমে ছবিগুলোর অবৈধ ব্যবহার করা হয়েছে। এতে লরেন্স ভীষণ অস্বস্তিকর অবস্থায় পড়ে যান। কাছের বন্ধুর বিপদের দিনে পাশে দাঁড়িয়ে এমা টুইট করে বলেছেন, যাঁরা এসব ছবি নিয়ে রসােলা মন্তব্য করছেন, ছবিগুলো আরও বেশি ছড়িয়ে পড়ায় সাহায্য করছেন, তাঁরাও হ্যাকারদের মতো সমান অপরাধী।এরই মধ্যে বিষয়টি নিয়ে তদন্তে নেমেছে এফবিআই। এএনআই।
