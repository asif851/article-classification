
বলিউডের ‘ভাইজান’, মানে সালমান খান অগ্রিম আয়কর দিয়ে হাত ঝেড়ে বসে আছেন। ঝামেলা শেষ এক বছরের জন্য। ২০১৬-১৭ অর্থবছরে সাল্লু তাঁর আয়ের জন্য দিলেন সাড়ে ৪৪ কোটি রুপি আয়কর। বলিউড তারকাদের মধ্যে এ বছরের হিসাবে তিনি হলেন পরিমাণে সবচেয়ে বেশি। করদাতা।গেল বছর সালমানের সুপারহিট সুলতান বিশ্বব্যাপী আয় করেছে ৫০০ কোটি রুপিরও বেশি। পাশাপাশি বিভিন্ন পণ্যের প্রচারদূত হয়েও বছরব্যাপী তিনি অনেক আয় করেন। তাই এ বছর তাঁর আয়করের পরিমাণও বেড়ে যায়। গত বছর তিনি আয়কর দিয়েছিলেন ৩২ কোটি রুপি।সম্প্রতি ভারতের আয়কর বিভাগ প্রকাশ করেছে সর্বোচ্চ আয়করদাতা বলিউড তারকাদের তালিকা। তালিকায় দ্বিতীয় শীর্ষ আয়করদাতা ‘খিলাড়ি’ অক্ষয় কুমার। তিনি এরই মধ্যে সাড়ে ২৯ কোটি রুপি অগ্রিম কর দিয়েছেন। শীর্ষ ১০ আয়করদাতা বলিউড তারকাদের মধ্যে আরও আছেন হৃতিক রোশন, কপিল শর্মা, রণবীর কাপুর, আমির খান, করন জোহর, দীপিকা পাড়ুকোন, আলিয়া ভাট ও কারিনা কাপুর খান। কপিল, করণ ও আলিয়া এবারই প্রথম সর্বোচ্চ কর দিয়ে সেরা ১০-এর এই তালিকায় নাম লেখালেন। ইন্ডিয়ান এক্সপ্রেস
