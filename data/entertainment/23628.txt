
নিজের অফিশিয়াল ওয়েবসাইট খুললেন অভিনেত্রী জয়া আহসান। www.jayaahsan.info এই লিংকে গেলে জয়া আহসান সম্পর্কে জানা যাবে বিস্তারিত ও সর্বশেষ তথ্য। জয়া বলেন, ‘কিছু কাছের মানুষ আর বন্ধুদের অনুরোধেই ওয়েবসাইট খোলার সিদ্ধান্ত নিয়েছি। দেশের বাইরে গেলেও অনেকে আমার সম্পর্কে জানতে চান। সব মিলিয়ে মনে হয়েছে, দেশ-বিদেশের ভক্ত এবং যাঁরা আমার সম্পর্কে জানতে চান, তাঁদের জন্য ওয়েবসাইটের বিকল্প নেই। আশা করছি, এখন থেকে সবার সঙ্গে নিয়মিত যোগাযোগ রাখতে হবে।’জয়ার ওয়েবসাইটে তাঁর জীবনবৃত্তান্ত ছাড়াও আছে তাঁর অভিনীত চলচ্চিত্র, নাটক নিয়ে ফিল্মোগ্রাফি, উল্লেখযোগ্য পুরস্কারের তালিকা, আলোচিত ছবি, নাটক এবং ফটো গ্যালারি, অভিনীত ছবির উল্লেখযোগ্য অংশ, প্রমো, গান এবং জয়ার ফেসবুক অ্যাকাউন্টের লিংক।
