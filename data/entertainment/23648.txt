
‘ক্লোজআপ ওয়ান’খ্যাত কণ্ঠশিল্পী মুহিন এবার সংগীত প্রযোজক হিসেবে আত্মপ্রকাশ করলেন। গল্প এন্টারটেইনমেন্ট নামে অডিও প্রযোজনা প্রতিষ্ঠান খুলেছেন তরুণ এ গায়ক। এই প্রতিষ্ঠানের ব্যানারে গতকাল শুক্রবার প্রকাশিত হয়েছে মুহিনের একক অ্যালবাম ‘ধুম ধাড়াক্কা’।নিজের গড়া প্রযোজনা প্রতিষ্ঠান প্রসঙ্গে মুহিন বলেন, ‘অন্যান্য প্রযোজনা প্রতিষ্ঠান থেকে অ্যালবাম বের করতে গেলে অনেক সময় নানা ঝামেলা পোহাতে হয়। এসব থেকে বাঁচতে নিজেই প্রযোজনা প্রতিষ্ঠান দিয়েছি।’‘ধুম ধাড়াক্কা’ অ্যালবামটিতে গান রয়েছে ১৩টি। এর মধ্যে তিনটি গানের কথা এবং সাতটি গানের কথা ও সুর করেছেন মুহিন নিজেই। গানগুলোর সংগীতায়োজন করেছেন মাসুম, জোহান, সুমন কল্যাণ, টিটো ও আল আমিন।
 
