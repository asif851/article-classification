
ছেলে আয়ানকে নিয়ে লেখা বলিউডের অভিনেতা ইমরান হাশমির বইয়ের প্রচ্ছদের মোড়ক উন্মোচনের খবর এখন পুরোনো হয়ে গেছে। নতুন খবর হলো, অন্তত তিনটি ভাষায় প্রকাশিত হতে যাচ্ছে ইমরান হাশমির লেখা ‘দ্য কিস অব লাইফ’ শিরোনামের বইটি।হিন্দি ও ইংরেজির পাশাপাশি এ বইয়ের মারাঠি সংস্করণও প্রকাশিত হবে। বইটির সাফল্য নিয়ে বেশ আশাবাদী এর প্রকাশক খ্যাতনামা প্রকাশনা সংস্থা পেঙ্গুইন। তাই তাদের লক্ষ্য যত বেশি সংখ্যক পাঠকের কাছে পৌঁছানো যায় এ বইটি।দীর্ঘ দুই বছর মরণব্যাধি ক্যানসারের সঙ্গে লড়াই করা ছেলে আয়ানের গল্পই উঠে এসেছে এ বইটিতে। আর ট্যাগ লাইনও দিয়েছেন ‘হাউ আ সুপার হিরো অ্যান্ড মাই সন ডিফিট ক্যানসার’।অসংখ্য ক্যানসার আক্রান্ত মানুষের কাছে আশার বাণী শোনাতে পারে এই বইটি— জানিয়েছেন এই বলিউড অভিনেতা। বলিউড হাঙ্গামা।
