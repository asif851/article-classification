
‘নজরুল নাট্যোৎসব ২০১৫’ শুরু হওয়ার কথা ছিল গত বৃহস্পতিবার থেকে। কিন্তু উৎসবটি পেছানো হয়েছে আগামী মার্চ পর্যন্ত। বাংলাদেশ শিল্পকলা একাডেমীর নাট্যকলা ও চলচ্চিত্র বিভাগের আয়োজনে এ নাট্যোৎসব আয়োজন করা হয়। তিনটি বিশ্ববিদ্যালয়ের নাট্যকলা বিভাগ ও চারটি নাট্যসংগঠনের একটি করে মোট সাতটি প্রযোজনার মঞ্চায়ন হওয়ার কথা ছিল এ উৎসবে। কিন্তু সূত্র জানিয়েছে, সংগঠনগুলোর প্রস্তুতি কিছুটা বিলম্বিত হওয়ায় উৎসবটি পেছানো হয়েছে।জানা গেছে, মার্চ মাসের প্রথম সপ্তাহে উৎসবটি আয়োজিত হবে। জাতীয় নাট্যশালার পরীক্ষণ থিয়েটার হলে চার দিন ধরে চলবে ‘নজরুল নাট্যোৎসব ২০১৫’, যেখানে শুধুই নজরুলের নাটকগুলোরই মঞ্চায়ন হবে।
