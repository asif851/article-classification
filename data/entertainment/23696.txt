
বাচ্চা হওয়ার দিন ঘনিয়ে আসছে। তাই আন্তর্জাতিক মানবাধিকারবিষয়ক আইনজীবী আমাল ক্লুনি এবং তাঁর স্বামী চলচ্চিত্র তারকা জর্জ ক্লুনি খুবই যত্নের সঙ্গে ভবিষ্যৎ পরিকল্পনা করে নিচ্ছেন। আজ তাঁরা ই নিউজকে জানিয়েছেন, যমজ বাচ্চার জন্ম তাঁরা যুক্তরাজ্যের লন্ডন শহরে দিতে চান। গত জানুয়ারি মাসে ক্লুনি দম্পতি জানিয়েছিলেন যে তাঁরা যমজ সন্তানের অপেক্ষায় আছেন।ই নিউজকে তাঁরা আরও বলেছেন, সন্তানদের বয়স অন্তত এক বছর পূর্ণ হওয়া পর্যন্ত তাঁরা লন্ডনে থাকবেন।সন্তান জন্ম দেওয়ার পর ৩৯ বছর বয়সী আমাল ক্লুনি কিছুদিন কাজ কমিয়ে দেওয়ার পরিকল্পনা করছেন। ৫৫ বছর বয়সী জর্জ ক্লুনি হবু সন্তানদের কথা ভেবে দারুণ রোমাঞ্চিত বোধ করছেন।সন্তানদের নাম কী রাখা হবে, তা এখনো ঠিক করে উঠতে পারেননি তাঁরা।
ই নিউজ
