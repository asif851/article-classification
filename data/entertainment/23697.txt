
ছবির নাম ধূমকেতু। সামাজিক-রোমান্টিক কাহিনি নিয়ে এর গল্প। পরিচালক শফিক হাসান বললেন, ‘গল্প গতানুগতিক নয়। সাধারণত আমাদের চলচ্চিত্রে যেভাবে প্রেম দেখানো হয়, এখানে তা একটু ব্যতিক্রমীভাবে দেখানো হয়েছে। অ্যাকশনও আছে।’
কাল শুক্রবার দেশজুড়ে এক শ-এর অধিক প্রেক্ষাগৃহে মুক্তি পাচ্ছে এটি।
ছবিতে অভিনয় করেছেন শাকিব খান, পরীমনি, তানহা তাসনিয়া, নাজনীন হ্যাপি, আলীরাজ, দিতি, অমিত হাসান, সিবা শানু, রেবেকা প্রমুখ।
গান লিখেছেন সুদীপ কুমার ও মনির রেজা। কণ্ঠ দিয়েছেন কুমার বিশ্বজিৎ, কনা, ইমরান, কিশোর, আহমেদ হুমায়ূন, মুনমুন, রূপম প্রমুখ। সব গানেরই সংগীত করেছেন আহমেদ হুমায়ূন। 
