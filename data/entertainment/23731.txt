
গত সপ্তাহে রাজকোটে ‘প্রেম রতন ধন পাও’ ছবির শুটিং করতে গিয়ে অসুস্থ হয়ে পড়েন সোনম কাপুর। স্বাস্থ্য পরীক্ষায় তাঁর সোয়াইন ফ্লু ধরা পড়ে। প্রথমে রাজকোটের একটি হাসপাতালে তিনি ভর্তি হন। পরে এয়ার অ্যাম্বুলেন্সে করে তাঁকে মুম্বাই নিয়ে যাওয়া হয়। সেখানে কোকিলাবেন ধীরুভাই আম্বানি হাসপাতালে তাঁকে ভর্তি করা হয়। প্রয়োজনীয় চিকিৎসা শেষে অনেকটাই সেরে ওঠেন তিনি। গতকাল শনিবার হাসপাতাল থেকে বাসায় ফিরে গেছেন সোনম।হাসপাতাল থেকে বাড়ি ফেরার খবর নিশ্চিত করে গতকাল দুপুরে এক টুইটার বার্তায় ২৯ বছর বয়সী সোনম লিখেছেন, ‘হাসপাতাল থেকে ছাড়া পেয়েছি। এখন বাড়িতে।’ এক খবরে এমনটিই জানিয়েছে পিটিআই।সোনম সোয়াইন ফ্লুতে আক্রান্ত হওয়ার পর তাঁর পরিবারের সদস্য, বন্ধু ও শুভাকাঙ্ক্ষীরা তাঁকে নিয়ে চিন্তিত হয়ে পড়েন। অনেকেই সোনমের সঙ্গে দেখা করে দ্রুত তাঁর আরোগ্য কামনা করেন। তাঁদের মধ্যে ছিলেন সোনমের কাছের বন্ধু ও বলিউডের অভিনেত্রী জ্যাকুলিন ফার্নান্দেজ। তিনি সোনমের সঙ্গে দেখা করে মাস্ক পরে সেলফি তুলে পরে তা পোস্ট করেন টুইটারে। ছবির ক্যাপশনে জ্যাকুলিন লেখেন, ‘আমার সোনম কাপুরের সঙ্গে। তিনি এখন ভালো আছেন।’অসুস্থ অবস্থায় হাসপাতালে ভর্তি থাকার সময় ভক্তদের ভালোবাসায় সিক্ত হয়েছেন সোনম। এ জন্য হাসপাতালের বিছানায় শুয়ে সবার প্রতি কৃতজ্ঞতা প্রকাশ করে এক টুইটার বার্তায় সোনম লেখেন, ‘আমার দ্রুত আরোগ্য কামনা করায় আপনাদের সবাইকে ধন্যবাদ। আমি এখন অনেকটাই ভালো অনুভব করছি। আমার প্রতি যে ভালোবাসা আপনারা দেখিয়েছেন, তার জন্য আমি সবার প্রতি কৃতজ্ঞ।
আরও পড়ুন:সোয়াইন ফ্লুতে আক্রান্ত সোনম কাপুরদ্রুত সেরে উঠছেন সোনম
