

এ বছরে মেরিল-প্রথম আলো তারকা জরিপ পুরস্কারে সেরা চলচ্চিত্র অভিনেত্রী হয়েছেন নাবিলা। ‘আয়নাবাজি’ ছবিতে অভিনয়ের জন্য দর্শকদের ভোটে তিনি এ পুরস্কার জিতলেন। প্রথম ছবিতে অভিনয় করেই এবার মেরিল-প্রথম পুরস্কারে জিতে নিলেন তিনি।
বিজয়ীর হাতে পুরস্কার তুলে দেন চলচ্চিত্র অভিনেতা ইলিয়াস কাঞ্চন ও অভিনেত্রী অরুণা বিশ্বাস।
নাবিলা বলেন, ‘আমি জানি না আমি এই পুরস্কারের কতটা দাবিদার। এটা আমার প্রথম ছবি। তবে সবাই আমাকে যেভাবে স্বাগত জানিয়েছেন তার জন্য আমি সবার কাছে কৃতজ্ঞ।’ ‘আয়নাবাজি’র টিম, সব ভক্ত ও দর্শককে ধন্যবাদ জানান তিনি।

নাবিলার সঙ্গে এই বিভাগে আরও মনোনয়ন পেয়েছিলেন জয়া আহসান (পূর্ণদৈর্ঘ্য প্রেমকাহিনী-২), তিশা (অস্তিত্ব) ও পরীমনি (রক্ত)।
 
