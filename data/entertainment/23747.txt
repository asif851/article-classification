
শ্রোতাদের কাছে দ্রুত পৌঁছে যাওয়ার জন্য মুঠোফোনের অ্যাপ্লিকেশন (অ্যাপ) তৈরি করেছে শিরোনামহীন। অ্যান্ড্রয়েড ফোনে যে কেউ এই অ্যাপ নামিয়ে নিতে পারবেন। এর ফলে খুব সহজেই জানা যাবে শিরোনামহীনের সব তথ্য, সদস্যদের কথা, শিরোনামহীনের সব গানের কথা, বিভিন্ন ছবিসহ নানা কিছু। এক মাস পর থেকে পাওয়া যাবে গানগুলোও।শিরোনামহীনের সদস্য জিয়া বলেন, ‘এখন শিরোনামহীনের সঙ্গে যোগাযোগ করার জন্য ইন্টারনেট ঘাঁটতে হবে না। এই অ্যাপ থেকে খুব সহজে যে কেউ পেয়ে যাবেন বার্তা পাঠানোর ঠিকানা। বার্তা বা কোনো প্রশ্ন পাঠানোর পরপরই শিরোনামহীনের কাছ থেকেও পেয়ে যাবেন উত্তর। শিরোনামহীনের কোনো গান ফেসবুকে শেয়ার করতে কষ্ট করে গানের কথা লিখতে হবে না, অ্যাপ থেকে কপি করে স্ট্যাটাস দিলেই হবে।’
