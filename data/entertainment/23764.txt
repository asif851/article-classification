
প্রায় সবারই কোনো না কোনো আদরের নাম থাকে। মা-বাবা ও ঘনিষ্ঠজনেরা সাধারণত সেই নামেই ডাকে। বলিউড তারকাদের মধ্যে অনেকেরই তেমন ডাকনাম আছে। কিন্তু তারকাখ্যাতি পাওয়ার পর সেই নাম অনেকটাই আড়ালে চলে যায়। এই প্রতিবেদনে জানা যাবে কয়েকজন তারকার ডাকনাম।
সাবেক বিশ্বসুন্দরী ঐশ্বরিয়া রাই বচ্চনের ডাকনাম গুল্লু। ছোটবেলায় খুব গোলগাল ছিলেন বলেই হয়তো তাঁর এই নাম।
মহেশ ভাটের কন্যা আলিয়া ভাটের আদুরে নাম আলু। আলিয়া থেকে সংক্ষিপ্ত আলু।
বলিউডের ‘কিং খান’ শাহরুখের ডাকনাম একটু অন্য রকম। তাঁর নাম লাকি আলী। শাহরুখ তাঁর নামের সার্থকতা প্রমাণ করেছেন। এমন সৌভাগ্যবান পুরুষের নামই তো হওয়া উচিত লাকি!
প্রিয়াঙ্কা চোপড়ার ডাকনাম মিমি। অনেকে আবার তাঁকে আদর করে মিঠু বলেও ডাকে।
প্রিয়াঙ্কার চাচাতো বোন ও বলিউড নায়িকা পরিণীতি চোপড়ার ডাকনাম টিসা।
টুইংকেল খান্না পরিবার ও বন্ধু মহলে টিনা নামে পরিচিত।
মাধুরী দীক্ষিতের ডাকনাম বাবলী। হাসিখুশি এই মানুষটির জন্য নামটি একদম যথার্থ।
রণবীর কাপুরের ডাকনাম ডাব্বু। কাপুর বংশের দুই বোন ও বলিউড তারকা কারিশমা ও কারিনার ডাকনাম যথাক্রমে লোলো ও বেবো। এই ডাকনাম দুটি একটু অদ্ভুত বটে।
‘কাবিল’ তারকা হৃতিক রোশনের ডাকনাম ডুগগু।
শহীদ কাপুরকে বাড়ির সবাই ডাকেন শাসা বলে।
‘ফিল্লৌরি’ তারকা আনুশকা শর্মার ডাকনাম নুশি।
বিপাশা বসুর ডাকনাম তাঁর মা-বাবা রেখেছিলেন বনি।
বরুণ ধাওয়ানকে ছোটবেলায় ডাকা হতো পাপ্পু বলে। কাছের লোকেরা এখনো তাঁকে এই নামেই ডাকেন।
শিল্পা শেঠির আরেক নাম মান্য।
তথ্যসূত্র: জুম টিভি
