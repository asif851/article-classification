
সম্প্রতি ভারতে অনুষ্ঠিত প্রো-কাবাডি লিগের একটি ম্যাচ শুরুর আগে জাতীয় সংগীত গাইলেন সানি লিওন। জাতীয় সংগীত গাওয়ার সময় তিনি ভীষণ নার্ভাস বোধ করছিলেন। কিন্তু এই অভিজ্ঞতা তাঁর কাছে সম্মানজনক, আর এজন্য নিজেকে সৌভাগ্যবতী মনে করছেন তিনি।
‘সেই মূহুর্তটি আমার জন্য ভীষণ গর্বের। আমি কখনোই ভাবিনি যে এমন একটি আসরে জাতীয় সংগীত পরিবেশন করার সুযোগ পাব। এটা আমার সৌভাগ্য। ব্যাপারটা আমার জন্য সম্মানজনকও বটে। আমি সেসময় খুব নার্ভাস বোধ করছিলাম’।—সবার সামনে জাতীয় সংগীত গাওয়ার অভিজ্ঞতা এভাবেই ব্যক্ত করেন সানি।নির্ভুলভাবে জাতীয় সংগীত গাওয়ার জন্য সানি নাকি বাড়িতে অনেকবার এটির চর্চা করেছেন। আর এই কাজে তাঁকে সহায়তা করেছেন তাঁর স্বামী। অনুষ্ঠান শেষে তাঁকেও ধন্যবাদ জানান সানি। আর বলেন, ‘আমার বাবা চাইতেন আমি যেন কাবাডি শিখি। কিন্তু যেকোন কারণেই সেটি আর হয়নি। এই খেলার সঙ্গে আমার তাই একটি আবেগী যোগাযোগ আছে। ’সঞ্জয় গুপ্তর ‘কাবিল’ সিনেমার একটি আইটেম গানে সানির কাজ করার কথা শোনা যাচ্ছে। এই প্রসঙ্গে তাঁর কাছে জানতে চাইলে তিনি অবশ্য বলেন, ‘কোনকিছু এখনও নিশ্চিত নয়। ’দ্য ইন্ডিয়ান এক্সপ্রেস।
