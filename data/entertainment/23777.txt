
মা হতে চলেছেন বর্ষা, খবরটি পুরোনো। নতুন খবর হলো দেশে নয়, দেশের বাইরেই প্রথম সন্তান জন্ম দিতে যাচ্ছেন বর্ষা। আর এ জন্য নভেম্বরের প্রথম সপ্তাহে স্বামী অনন্ত জলিলের সঙ্গে ব্যাংককের উদ্দেশে ঢাকা ছাড়ছেন তিনি।এ প্রসঙ্গে প্রথম আলোকে অনন্ত বলেন, ‘আমাদের আত্মীয়স্বজনদের অনেকেই ব্যাংককের বামরুনগ্রাদ হাসপাতালে কর্মরত আছেন। তাঁদের অনেকেই অনুরোধ করেছেন, বর্ষার প্রথম সন্তানটি যেন বামরুনগ্রাদ হাসপাতালে জন্মগ্রহণ করে। বর্ষা নিজেও চাইছে প্রথম সন্তান দেশের বাইরে জন্ম নিক। সব মিলিয়ে চিন্তা করলাম, খারাপ হয় না।’অনন্ত এও বলেন, ‘বিষয়টিকে অন্যভাবে দেখার কিছু নেই। বাংলাদেশেও কিন্তু অনেক ভালো চিকিৎসক রয়েছেন। নানাদিক থেকে বাংলাদেশের মানুষেরা অনেক ভালো করছেন। সবাইকে শুধু এটুকু বলব, আমাদের অনাগত সন্তানের জন্য আপনারা দোয়া করবেন।’বর্ষা এখন চিকিৎসক তাহমিনা বেগমের তত্ত্বাবধানে চিকিৎসাধীন রয়েছেন।এদিকে জানা গেছে, প্রথম সন্তান জন্মের পরই পরবর্তী ‘দ্য স্পাই-অগ্রযাত্রার মহানায়ক’ ছবির শুটিং শুরু করবেন বর্ষা। এবারের ছবিটিতেও যথারীতি বর্ষা অভিনয় করবেন অনন্ত জলিলের বিপরীতে। বর্ষা অভিনীত সর্বশেষ মুক্তিপ্রাপ্ত ছবিটি হচ্ছে ‘মোস্ট ওয়েলকাম টু’।
