

ব্যাপারটা যেন এখন দাঁড়িয়ে গেছে এমনই। দীপিকা নাকি ঐশ্বরিয়া—কে এগিয়ে? কানের নিয়মিত অতিথি ঐশ্বরিয়া রাই বচ্চন। গেল বেশ কয়েক বছর ধরে কানের লাল গালিচায় ঐশ্বরিয়ার পা রাখাটা যেন নিয়ম হয়ে দাঁড়িয়েছে।
এবার অবশ্য ঐশ্বরিয়ার আগেই কানে পৌঁছে গেছেন দীপিকা পাড়ুকোন। ঐশ্বরিয়া গতকাল বৃহস্পতিবার কানে পৌঁছেছেন কন্যা আরাধ্যকে নিয়ে। আর এর মধ্যে দ্বিতীয়বারের মতো কানের লাল গালিচায় হাঁটার পালা সারা দীপিকার। দ্বিতীয় দিনে সবুজ মেকআপ আর সবুজ গাউনে দীপিকা যেন ছিলেন অপ্সরী। প্রথম দিনের চেয়েও অনেক বেশি ঝলমলে আর গ্ল্যামারাস।
বেশ কয়েকজন পূর্ব ইউরোপিয়ান সাংবাদিককে দেখা গেল দীপিকা সম্পর্কে বিশেষ আগ্রহ। তাঁরা এত দিন বলিউড বলতে ঐশ্বরিয়াকেই চিনেছেন বেশি। দীপিকা তাঁদের কাছে বলতে গেলে বলিউডের নতুন মুখ।
আজ সব ঠিকঠাক থাকলে ঐশ্বরিয়ার লাল গালিচায় হাঁটার কথা। দেখা যাক, লাল গালিচার লড়াইয়ে কে থাকেন শেষ পর্যন্ত এগিয়ে।
