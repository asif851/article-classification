
পৃথিবীর সবচেয়ে কঠিন কাজ কী? তালিকাটা যত দীর্ঘই বানান, যদি তাতে রুটির কথা না থাকে, অসম্পূর্ণই থেকে যাবে!পৃথিবীর সবচেয়ে কঠিন কাজগুলোর একটি যে বেলন দিয়ে কায়দা করে ময়দার দলাকে গোল গোল রুটিতে রূপ দেওয়া। সেই ‘বিস্ময়কর প্রতিভা’র দেখা মিলল কারিনা কাপুরের মধ্যে। সম্প্রতি নতুন ছবি কি অ্যান্ড কার প্রচারণায় কারিনা কাপুর গোল করে রুটি বানিয়ে দেখিয়েছেন!প্রচারণার অস্ত্র হিসেবে এই রুটি-রহস্যের কারণ জানতে হলে কি অ্যান্ড কার গল্পটি জানতে হবে। এই ছবিটি এখনকার শহুরে সমাজের এক দম্পতির গল্প। ফ্ল্যাটবাসী যে দম্পতির মধ্যে বাড়ির ‘কর্তা’র ভূমিকায় স্ত্রী, আর স্বামী যেখানে ‘গৃহকর্ত্রী’। ছবিতে অর্জুন কাপুরকে দেখা যাবে ‘রন্ধন–পটু’ এক স্বামীর ভূমিকায়, রান্নাঘরটাই যাঁর ভালো লাগার জায়গা।এই ছবির জন্য লম্বা সময় ধরে রান্না শিখেছেন অর্জুন। কিন্তু কারিনা বলছেন, ‘হায়, আমি কি আর পারি না!’ ছবির প্রমোর শুটিংয়ে অর্জুন আর কারিনা দুজনকেই রুটি বেলতে দেখা গেল। তাতে কিন্তু কারিনা হারিয়েই দিলেন অর্জুনকে।যেন এই বার্তাটা দিতে চাইলেন, নারী চাইলে পুরুষদের মহলে ঢুকে যেতে পারেন অনায়াসে। কিন্তু পুরুষ সামান্য রুটি বানাতেই ভ্যাবাচেকা খেয়ে যায়। রুটি বানানো অত সহজ নয় মশাই! বলিউড লাইফ।
