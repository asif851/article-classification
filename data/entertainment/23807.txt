
এক নারীকে হেনস্তা করছিলেন একজন মাদকাসক্ত। তাঁর কাছ থেকে ওই নারীকে ছাড়িয়ে নিতে এগিয়ে এলেন সংগীতশিল্পী জাস্টিন বিবার। কিন্তু ওই ব্যক্তি বিবারকে পাত্তাই দিলেন না, উল্টো গালিগালাজ করলেন। বিবারও ছেড়ে দেননি। ওই নারীকে মুক্তি তো করলেনই, ওই ব্যক্তিকেও দুই ঘা বসিয়ে দিলেন।
ঘটনাটি ঘটে গত শনিবার কোয়াশেলা মিউজিক আর্ট উৎসবের পার্টিতে। সেখানে বেশ ফুর্তিতে ছিলেন বিবার। সে সময়ই তিনি দেখছিলেন যে এক লোক এক নারীকে জাপটে ধরেছেন। জাস্টিন বিবার এগিয়ে এসে হেনস্তাকারীকে বলেন ওই নারীকে ছেড়ে দিতে। এরপরই ঘটে পরবর্তী ঘটনাগুলো।
মাদকাসক্ত লোকটি নাকি এরপর রাগ করে একটা ব্যক্তিগত গাড়িতে আঘাত করেন আর জাস্টিন বিবারের নাম ধরে চিৎকার করেন। পরে পুলিশ এসে তাঁকে গ্রেপ্তার করে। দুই-তিন দিন ধরেই ওই উৎসবে আছেন জাস্টিন। ইয়াহু
