
পরীমনি বিয়ে করবেন কবে? প্রায়ই তাঁর ভক্তদের মনে এ প্রশ্ন জাগে। পরীমনি কী ভাবছেন? কবে বিয়ে করছেন তিনি? প্রশ্নটি করা হয়েছিল ঢালিউড নায়িকা পরীমনিকে। জবাবে তিনি বলেছেন, ‘পারলে তো আজই বিয়ে করে ফেলি।’ তাহলে করছেন না কেন?সম্প্রতি ঈদ উপলক্ষে বাংলাভিশনের এক অনুষ্ঠানে ব্যক্তিগত নানা গল্প শোনান এই নায়িকা। গতকাল সেই আড্ডা অনুষ্ঠানের শুটিংয়ে আরও ছিলেন নায়ক ফেরদৌস ও নায়িকা অপু বিশ্বাস। তাঁরাও ভাগাভাগি করেন নিজেদের ব্যক্তিগত নানা গল্প। ভক্তদের সঙ্গে কী করেন তাঁরা? ভক্তরা প্রেম করতে চাইলে কী বলেন? তাঁদের সঙ্গে ফ্ল্যার্টিং করেন কখনো? পরীমনি বলেন, ‘বিয়ে তো করতেই চাই। পারলে আজই করে ফেলি। কিন্তু কাজের চাপে পারছি না। কাজের চাপ একটু কমলেই করে ফেলব।’শাহীদ সম্পদের প্রযোজনা এবং তানিয়া হোসাইনের উপস্থাপনায় তারকাদের এ আড্ডা অনুষ্ঠানটি দেখানো হবে ঈদের দিন বিকেল ৫টা ১৫ মিনিটে বাংলাভিশনে।
