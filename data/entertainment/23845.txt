
রবীন্দ্রসংগীতশিল্পী এবং সংগীত শিক্ষাপ্রতিষ্ঠান সুরের ধারার চেয়ারম্যান ও অধ্যক্ষ রেজওয়ানা চৌধুরী বন্যা। আজ রাতে এনটিভির ‘বন্ধু তোমারই খোঁজে’ অনুষ্ঠানে দেখা যাবে। বুধবার সন্ধ্যায় চ্যানেল আইয়ের একটি অনুষ্ঠানের রেকর্ডিংয়ের ফাঁকে বন্ধুর খোঁজে অনুষ্ঠান ও বন্ধু প্রসঙ্গে কথা হলো তাঁর সঙ্গে
বন্ধু তোমারই খোঁজে অনুষ্ঠানে অংশ নিয়ে কেমন লেগেছে?খুবই মজার। একটা মুশকিল হচ্ছে যে একটা বয়সের পরে বন্ধুদের খুঁজে পাওয়াটা খুব কঠিন হয়ে যায়। আমার ক্ষেত্রেও তা-ই হয়েছে। বন্ধুরা ছিল, আছে, কিন্তু যোগাযোগটা এখন আর ওভাবে নেই আর কি। যে কারণে কোনো বন্ধুকে অনুষ্ঠানে আনতে পারিনি। তবে বন্ধুদের স্মৃতিচারণা করেছি, অনেক মজার গল্প করেছি।শুধু কি বন্ধুদের স্মৃতিচারণা আর গল্পই করেছেন, নাকি গানও গেয়েছেন?এই অনুষ্ঠানে অংশ নেওয়ার অভিজ্ঞতা খুবই চমৎকার। আমাদের শুটিং হয়েছিল রমনা পার্কে। পরিবেশটাও খুব সুন্দর ছিল। গল্পচ্ছলে গানও করেছি। অন্য রকম একটা পরিবেশ তৈরি হয়েছে তাতে।সব বয়সের বন্ধুরা কি এখেনা বন্ধু আছেন?স্কুলে যারা ভালো বন্ধু ছিল, তারা কিন্তু কলেজে ছিল না। আবার কলেজে যারা ভালো বন্ধু, তাদের আর বিশ্ববিদ্যালয়ে পাইনি। এখন যারা ভালো বন্ধু, তারা আবার অন্য রকম। সময়ে সময়ে বয়সের নানা পর্বে সেরা বন্ধুও পরিবর্তিত হয়। আমার কাছে সেরা বন্ধু হচ্ছে সে, যার কাছে মনের কথা খুলে বলা যায়। যার কাছে নির্ভরতা পাওয়া যায়।আপনার জীবনে বন্ধুদের প্রভাব কেমন?বন্ধুরা আমাকে অনুপ্রাণিত করেছে সেটা বলব না, তবে তারা সব সময় আমাকে খুবই সহযোগিতা করেছে। যখন আমি শান্তিনিকেতনে হোস্টেলে থাকতাম, তখন বন্ধুরা আমাকে দারুণভাবে সহযোগিতা করেছে। আমার স্কুলের বন্ধুরা খুব সাপোর্টিভ ছিল। ওদের কারণেই আসলে আমার সত্যিকারের শিল্পী হয়ে ওঠা। কোনো আড্ডায় বসলেই ওরা বলত, এই গান গা, গান গা। বন্ধু ব্যাপারটা আপনার কাছে কেমন?বন্ধু ব্যাপারটা খুব ব্যাপক, বৈচিত্র্যপূর্ণ ও বহুমাত্রিক। যেকোনো সম্পর্কের মধ্যে বন্ধু থাকাটা খুব জরুরি। বন্ধুত্ব ছাড়া কোনো সম্পর্কই হয় না।এবার গানের খবর বলুন?এরই মধ্যে অনেক গানের রেকর্ডিং করছি। এদিকে রবীন্দ্রসংগীতের একটা ধারাবাহিক অনুষ্ঠান করার পরিকল্পনা করছি। চ্যানেল আইয়ের এই অনুষ্ঠানের চিত্রনাট্য ও সঞ্চালনায় থাকব আমি।সাক্ষাৎকার: মনজুর কাদের
