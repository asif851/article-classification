
অপেক্ষার পালা শেষ। এবার জেনে নিন মেরিল-প্রথম আলো সমালোচক পুরস্কারে মনোনয়ন পেয়েছেন কোন শিল্পীরা। তাঁরা জানিয়েছেন তাঁদের অনুভূতির কথা
শ্রেষ্ঠ চলচ্চিত্রইভটিজিংমোহাম্মদ মোকাররম সর্দার ও কাজী মারুফকাজী মারুফ বলেন, এর আগে আমি ইতিহাস এবং ওরা আমাকে ভালো হতে দিল না ছবির জন্য সেরা অভিনেতা হিসেবে মনোনয়ন পেয়েছিলাম। কিন্তু কোনোবারই পুরস্কার পাইনি। তবে এ নিয়ে খুব একটা আক্ষেপও নেই। এবারই প্রথম প্রযোজক হিসেবে মনোনয়ন পেলাম। মেরিল-প্রথম আলো পুরস্কারে মনোনয়ন পাওয়ায় অনেক ভালো লাগছে।মৃত্তিকা মায়াইমপ্রেস টেলিফিল্ম লিমিটেড (ফরিদুর রেজা সাগর)মৃত্তিকা মায়া অন্য রকম একটি চলচিত্র। গাজী রাকায়েতের প্রথম ফিচার ফিল্ম এটি। সিনেমাটি মুক্তি পাওয়ার পর বেশ সাড়া জাগিয়েছিল। এমন একটি ছবির মনোনয়ন পাওয়া সত্যিই আনন্দের ব্যাপার। ইমপ্রেস টেলিফিল্মের জন্যও সুখবর বটে। যেকোনো মনোনয়নই আমাদের নতুন করে প্রেরণা জোগায়। আর মনোনয়নটি যদি মেরিল-প্রথম আলোর হয়, তাহলে সেটা আরও বেশি আনন্দের। এখন মূল অনুষ্ঠান দেখার আশায় আছি।শিখণ্ডী কথাইমপ্রেস টেলিফিল্ম লিমিটেড (ফরিদুর রেজা সাগর)শিখণ্ডী কথা মনোনয়নের কথা শুনেই যাঁর নাম সবার আগে মনে পড়ল তিনি ছবিটির পরিচালক মহম্মদ হান্নান। তাঁর অকালপ্রয়াণ আমাদের ব্যথিত করে। একজন সফল পরিচালককে আমরা হারিয়েছি। তাঁর পরিচালিত চলচ্চিত্রের মনোনয়ন পাওয়া সত্যিই আমাদের জন্য গর্বের। যদি ছবিটি পুরস্কার পায় সেটা আরও বেশি আনন্দের হবে।
শ্রেষ্ঠ চলচ্চিত্র অভিনয়শিল্পী (পুরুষ)তিতাশ জিয়ামৃত্তিকা মায়া আমার অভিনীত প্রথম চলচ্চিত্র। প্রথম চলচ্চিত্রেই মেরিল-প্রথম আলো সমালোচক পুরস্কারে মনোনয়ন পেয়েছি। কী যে বলব... ভাষা খুঁজে পাচ্ছি না! তবে এটুকু বলতে পারি, এই মনোনয়নের মধ্য দিয়ে আমি আমার কাজের স্বীকৃতি পেয়েছি।রাইসুল ইসলাম আসাদএই বয়সে যেকোনো মনোনয়নই আনন্দের। কাজের স্বীকৃতি পেলে কার না ভালো লাগে। মৃত্তিকা মায়ায় কাজের জন্য পুরস্কার পেলে আরও বেশি ভালো লাগবে। মেরিল-প্রথম আলোর পুরস্কার আমাদের কাছে ভালো লাগার ব্যাপার। প্রতিবছর এই পুরস্কার অনুষ্ঠান দেখার অপেক্ষায় থাকি।রাখাল সবুজশিখণ্ডী কথা আমার প্রথম চলচিত্র। প্রথম চলচ্চিত্রে অভিনয় করেই পুরস্কারের জন্য মনোনয়ন পেয়েছি। তাও আবার মেরিল-প্রথম আলোর মতো অনেক গৌরবের পুরস্কার। এ আমার জন্য অনেক আনন্দের খবর। ভবিষ্যতে আমার ভালো কাজের পেছনে এই মনোনয়ন অনেক বড় ভূমিকা রাখবে।
শ্রেষ্ঠ চলচ্চিত্র পরিচালককাজী হায়াৎইভ টিজিং ছবিটির জন্য অনেকেই বেশ প্রশংসা করেছে। তারা আমাকে বলেছে, অনেক দিন পর বাংলা ছবিতে বাংলাদেশকে খুঁজে পেয়েছে। বিষয়টা আমাকে আনন্দিত করেছে। তাই ইভ টিজিং ছবিটি মেরিল-প্রথম পুরস্কারে জমা দিয়েছিলাম। সমালোচক পুরস্কারের জন্য ছবিটি মনোনয়ন পাওয়ায় বেশি ভালো লাগছে।গাজী রাকায়েতমৃত্তিকা মায়া আমার প্রথম ফিচার ফিল্ম। সেই হিসেবে এটা নিয়ে আশা বলি আর আকাঙ্ক্ষা বলি, তা অনেক বেশি ছিল। তবে মেরিল-প্রথম আলো পুরস্কারের আগে আর কোথাও জমা দিইনি। সমালোচকদের দৃষ্টিতে এটি মনোনয়ন পেয়েছে। এটা আমার জন্য অত্যন্ত সুখবর।মহম্মদ হাননানপক্ষে বলেছেন প্রযোজক ফরিদুর রেজা সাগরআসলে একজনের অনুভূতি আরেকজনের পক্ষে দেওয়া কঠিন। শুধু এতটুকু বলব, আজ মহম্মদ হান্নান ভাই বেঁচে থাকলে অনেক খুশি হতেন। শিখণ্ডী কথা চলচ্চিত্র নিয়ে তিনি অনেক বড় স্বপ্ন দেখেছিলেন।
শ্রেষ্ঠ চলচ্চিত্র অভিনয়শিল্পী (নারী)তমা মির্জাইভটিজিং ছবিতে আমার চরিত্রের নাম কুলসুম। খুব সাধারণ পরিবারের একটা মেয়ে। নানা চড়াই-উতরাইয়ের মধ্য দিয়ে আমাকে দিন কাটাতে হয়। ছবিটির শুটিংয়ের সময়ও ভাবিনি মেরিল-প্রথম আলো তারকা জরিপের মতো এত বড় আসরে আমাকে সেরা অভিনয়শিল্পী হিসেবে মনোনয়ন দেওয়া হবে। আমি আসলে কী পরিমাণ খুশি, তা বলে বোঝাতে পারব না। আমার কাছে মনোনয়ন পাওয়াটাই পুরস্কার পাওয়ার মতো লাগছে। সবাই আমার জন্য দোয়া করবেন।নাজনীন চুমকীএকই বৃত্তে ছবিটির কাজ করেছিলাম অনেক দিন আগে। অনেক কিছু এখন মনেও নেই। ছবিটিতে অভিনয়ের জন্য মেরিল-প্রথম আলো সমালোচক পুরস্কারে মনোনয়ন পাব ভাবিনি। আমি অনেক বেশি উচ্ছ্বসিত।মৌসুমীদর্শকদের পাশাপাশি সমালোচকেরাও দেবদাস ছবির চন্দ্রমুখী চরিত্রটির জন্য আমাকে মনোনয়ন দিয়েছেন। এই চরিত্রটি ফুটিয়ে তোলার জন্য আমি যথাসাধ্য চেষ্টা করেছি। একজন অভিনয়শিল্পী সব সময়ই তাঁর শ্রেষ্ঠ অভিনয়টুকু করার চেষ্টা করেন। চরিত্রটির প্রতি আমার ভালোবাসা ছিল বলেই হয়তো সমালোচকেরাও আমাকে মনোনীতদের মধ্যে রেখেছেন। তাঁদের ধন্যবাদ।
শ্রেষ্ঠ টিভি নাটক নির্দেশকওয়াহিদ আনামটিভি নাটকের ক্ষেত্রে মেরিল-প্রথম আলো পুরস্কার আমাদের দেশে সবচেয়ে সম্মানের পুরস্কার। আমি পাড়ি নাটকে নির্দেশনার জন্য এ পুরস্কারের জন্য মনোনীত হয়েছি। প্রথমবারের মতো সমালোচকদের মনোনয়ন—পুরো বিষয়টি আমার কাছে স্বপ্নের মতো লাগছে। আজ মনে হচ্ছে, আমাদের সেই পরিশ্রম সার্থক হয়েছে।মাতিয়া বানু শুকুভালো কাজের মূল্যায়ন হলে কাজের প্রতি আগ্রহ বেড়ে যায়। আমি ভীষণ খুশি। সীমানা পেরিয়ে নাটকের ক্ষেত্রে আমাদের চেষ্টার কোনো ত্রুটি ছিল না। নাটকের গল্প নিয়ে যেমন দীর্ঘ প্রস্তুতি ছিল, তেমনি প্রতিটি চরিত্র যেন যথাযথভাবে দর্শকের সামনে হাজির করতে পারি, সে জন্য অভিনেতাদের সঙ্গে আলদাভাবে বসেছি, সময় দিয়েছি। আমার সেই পরিশ্রম বৃথা যায়নি।মারুফ মিঠুমেরিল-প্রথম আলো পুরস্কারের জন্য এটি আমার প্রথম মনোনয়নপ্রাপ্তি। সেই রকম চা খোর নাটকটি করতে হয়েছিল নানা প্রতিকূলতা ডিঙিয়ে। হরতাল, সময়মতো ট্রেন ধরতে না পারা কিংবা ক্যামেরা ছিনতাই—সবকিছুই ঘটেছিল নাটকটির শুটিং করতে গিয়ে। পুরস্কার পেলে নিশ্চয়ই আরও বেশি আনন্দিত হব!
শ্রেষ্ঠ টিভি চিত্রনাট্যকারওয়াহিদ আনামপাড়ি নাটকটি প্রচার হওয়ার পর সারা দেশ থেকে অনেক প্রশংসা পেয়েছি। যখন শুনলাম, আমার নাটকটি সমালোচকদের নজর কেড়েছে, তাও আবার শ্রেষ্ঠ টিভি নাটক নির্দেশক ও শ্রেষ্ঠ টিভি চিত্রনাট্যকার—দুই বিভাগের জন্যই, উচ্ছ্বাসের মাত্রাটা তাই একটু বেশিই।গোলাম কিবরিয়া ফারুকীপুরাঘটিত বর্তমান টেলিছবির নাট্যরূপ দিয়েছি আনিসুল হকের গল্প অবলম্বনে। সমালোচক পুরস্কারের জন্য মনোনয়ন পেয়ে মনে হচ্ছে, আমি কাজটি সঠিকভাবে করতে পেরেছি। যদিও বলতে দ্বিধা নেই যে মনোনয়নটা যদি পরিচালনার জন্য পেতাম, বেশি ভালো লাগত।পান্থ শাহরিয়ারযদিও এখনো জানি না জং কুটুম্বপুর নাটকটির জন্য শ্রেষ্ঠ টিভি চিত্রনাট্যকারের পুরস্কার পাব কি না। কিন্তু মনোনয়নপ্রাপ্তিই-বা পুরস্কারের চেয়ে কম কিসে! একবার ঘুরতে গিয়ে জানতে পারি কুটুম্বপুর নামের এক গ্রামের নাম। একটি জংকে ঘিরে এই নাটকের পটভূমিতে জুড়ে দিয়েছি সেই কুটুম্বপুর গ্রামের নাম।
শ্রেষ্ঠ টিভি অভিনয়শিল্পী (পুরুষ)ইরেশ যাকেরপুরস্কারের জন্য মনোনয়ন পেয়ে অনেক ভালো লাগছে। দুটো রাত পাশাপাশি নাটকে আমি আমার মৃত স্ত্রীর স্মৃতি নিয়ে নানা ধরনের কল্পনায় ভাসতে থাকি। নাটকটায় অভিনয় করার আগে ও সে সময়ে আমি নিজেও একটা ট্র্যাজেডির ভেতর দিয়ে যাচ্ছিলাম। তাই হয়তো কাজটা ভালো হয়েছে, বিচারকদের নজর কেড়েছে।মোশাররফ করিমমোশাররফ করিম মনোনয়ন পেয়েছেন সেই রকম চা খোর নাটকে অভিনয়ের জন্য। তিনি সপরিবারে দেশের বাইরে থাকায় তাঁর প্রতিক্রিয়া নেওয়া যায়নি।শহীদুজ্জামান সেলিমএর আগেও আমি মেরিল-প্রথম আলো পুরস্কারের জন্য সাত-আটবার মনোনয়ন পেয়েছি। প্রতিবারের অনুভূতিই ভালো। আগেও আমি তিনবার সমালোচক পুরস্কার পেয়েছি। জং কুটুম্বপুর নাটকের জন্য মনোনয়ন পেয়েছি, এটা আমার নিজের পরিচালনা করা। তাই বেশি ভালো লাগছে।
শ্রেষ্ঠ টিভি অভিনয়শিল্পী (নারী)অপি করিমধন্যবাদ দিতে চাই তিশা ও নাটকের পরিচালক কিবরিয়াকে। তাঁদের অনুরোধেই আমি পুরাঘটিত বর্তমান নাটকটা করেছিলাম। অনেক দিন পর অভিনয় করছিলাম বলে একটু কেমন যেন লাগছিল। তবে সবার সহায়তা পেয়ে ভালো কাজ করার চেষ্টা করেছিলাম। সেটা জুরিদের ভালো লেগেছে জেনে খুশি আমি।তিশাদুটো রাত পাশাপাশি নাটকে আমি একজন পতিতার চরিত্রে অভিনয় করি। চরিত্রটি ছিল খুবই চ্যালেঞ্জিং। অনেক পরিশ্রম করতে হয়েছে। আর পরিশ্রমের ফসল হিসেবে মেরিল-প্রথম আলো তারকা জরিপে মনোনয়ন পেয়েছি। অনেক বেশি ভালো লাগছে।ফারজানা ছবিসীমানা পেরিয়ে নাটকে অভিনয়ের জন্য সেরা অভিনয়শিল্পী নারী বিভাগে মনোনয়ন দিয়ে বিচারকেরা আমার অভিনয়ের প্রতি দায়বদ্ধতা আরও বাড়িয়ে দিয়েছেন।
