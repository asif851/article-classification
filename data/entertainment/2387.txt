
এখনকার গানের ভিডিওগুলোতে একটি গল্পের ছোঁয়া থাকে। সেই ধারাবাহিকতায় বাংলাদেশে নির্মিত হয়েছে আরও একটি ধুমধাড়াক্কা ভিডিও গান ‘ধার ধারি না-২’। গেয়েছেন শিল্পী সায়েরা রেজা। গত বুধবার ভিডিওটি প্রকাশিত হয়েছে ইউটিউবে।
শাহান কবন্ধের কথা এবং বাপ্পা মজুমদারের সুর ও সংগীতে ২০০৮ সালে প্রকাশিত হয় সায়েরা রেজার গান ‘ধার ধারি না’; যা বেশ প্রশংসিত হয়। সম্প্রতি নির্মিত হলো গানটির সিকুয়েল ‘ধার ধারি না-২’। এ গানটির কথা, সুর ও সংগীত পরিচালনা করেছেন তরুণ সংগীত পরিচালক আভরাল সাহির। ভিডিওটিতে অংশ নিয়েছেন মডেল টয়া ও তামিম মৃধা। ভরপুর নাচ-গানের এ ভিডিওটি ইতিমধ্যে মানুষ দেখে নিয়েছেন ২৭ হাজার বারের বেশি। ইউটিউবে সায়েরার নিজস্ব চ্যানেলে দেখা যাবে গানটি http://bit.ly/2CQtSqu।
এর আগে প্রকাশিত হয়েছে সায়েরার চারটি একক অ্যালবাম—‘এক নিমেষে’, ‘সুখের অমিল’, ‘আরবান ফোকস’, ‘নিদাগীরে’। গেয়েছেন একাধিক মিশ্র অ্যালবামে। এ ছাড়া ‘কমন জেন্ডার’ ও ‘দ্য পাইরেটস’ চলচ্চিত্রে গান করেছেন তিনি।
