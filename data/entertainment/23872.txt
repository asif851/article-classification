
বছর খানেক আগে একবার শোনা গিয়েছিল, মারাঠি ছবিতে নাম লেখাতে যাচ্ছেন সানি লিওন। সেই ছবিটি পরিচালনা করার কথা ছিল জাতীয় চলচ্চিত্র পুরস্কারপ্রাপ্ত পরিচালক সুজয় দেহাকের। কিন্তু ‘বড়দের ছবি’ হওয়ার কারণে শেষ পর্যন্ত সেটির কাজ ঝুলে যায়। মারাঠি ছবিতে অভিনয় করা না হলেও এবার মারাঠি সিনেমার একটি আইটেম গানে দেখা যাবে সানি লিওনকে। নাম ঠিক না হওয়া সেই ছবিটি বিশাল বাজেটের। ছবির পরিবেশক অবদূত গুপ্ত জানান, ‘সিনেমা যেহেতু বড় বাজেটের, তাই আমরা ছবির আইটেম গানে এমন একটি মুখ চাইছিলাম, যা বিপুলসংখ্যক মানুষের কাছে পরিচিত। এ চিন্তা থেকেই সানিকে নেওয়া।’আর সানি লিওনও মারাঠি গানটির ব্যাপারে মহা আনন্দিত। তাঁর আনন্দ দ্বিগুণ করেছেন কোরিওগ্রাফার গণেশ আচার্য। সানি বলেন, ‘গণেশ আমার প্রিয় কোরিওগ্রাফার। তাঁর কোরিওগ্রাফিতে নাচের যেসব ধাপ থাকে, তা করতে গিয়ে খুব মজা পাই।’এ ছবিটি পরিচালনা করবেন বিশাল দেওরুখর। বলিউড হাঙ্গামা।
