
ছবির শুটিং নিয়ে ব্যস্ত সময় পার করছেন অভিনেত্রী অপু বিশ্বাস। এরই মধ্যে একটি ছবির শুটিং শেষ করে কক্সবাজার থেকে ঢাকায় ফিরেছেন তিনি। এবারের জাতীয় চলচ্চিত্র দিবসের অনুষ্ঠানে এফডিসিতে দেখা যায়নি তাঁকে। অপু কথা বললেন এসব বিষয়ে।কক্সবাজার থেকে কখন ফিরলেন?গতকাল দুপুরের দিকে ঢাকায় ফিরেছি। টানা প্রায় ২০ দিন ধরে শাহিন সুমনের লাভ ম্যারেজ ছবিটির শুটিং করলাম।ছবির বেশির ভাগ কাজ শেষ হয়েছে। কক্সবাজারের বিভিন্ন হোটেল, ইনানি বিচ,  শৈবালসহ বিভিন্ন লোকেশনে শুটিং হয়েছে। আর দুটি গানের কাজ শেষ হলেই ছবির বাকি কাজ শেষ হয়ে যাবে।৩ এপ্রিল জাতীয় চলচ্চিত্র দিবসের অনুষ্ঠানে আপনাকে দেখা যায়নি...আমি ওই সময় শুটিংয়ে কক্সবাজারে ছিলাম। তবে জাতীয় চলচ্চিত্র দিবসের অনুষ্ঠানে আমার উপস্থিত থাকার ইচ্ছা ছিল। আমি পরিচালকের সঙ্গে কথা বলে শিডিউলও ফাঁকা রেখেছিলাম। কিন্তু এবারের জাতীয় চলচ্চিত্র পুরস্কারের একটি বিভাগে পুরস্কার ঘোষণায় আমি মানসিকভাবে আহত হয়েছি। এ জন্য জাতীয় চলচ্চিত্র দিবসের অনুষ্ঠানেও যোগ দিতে মন টানেনি।বিষয়টি খুলে বলবেন কি?দেবদাস ছবিতে পার্বতী চরিত্রে আমি অভিনয় করেছি। আমার জানামতে দেবদাস ছবিতে পার্বতী প্রধান চরিত্র। কিন্তু এবারের জাতীয় চলচ্চিত্র পুরস্কারে প্রধান চরিত্র হিসেবে চন্দ্রমুখী চরিত্রে অভিনয়ের জন্য পুরস্কার দেওয়া হয়েছে। বিষয়টিতে আমি খুবই কষ্ট পেয়েছি। আর কী কী কাজ করছেন?লাভ ম্যারেজ ছাড়া আরও তিনটি ছবির কাজ চলছে। ছবিগুলো হলো উত্তম আকাশের রাজা ফোরটুয়েন্টি, মনতাজুর রহমান আকবরের মাই ডার্লিং ও জি সরকারের লাভ ২০১৪। এ ছাড়া বদিউল আলম খোকনের লাগাম, শামীম আহমেদ রনির হিরোগিরি ছবির কাজ শিগগিরই শুরু হবে।
আপনি নাকি নিজের ফেসবুক অ্যাকাউন্ট ডিঅ্যাক্টিভেট করে দিয়েছেন?
হ্যাঁ। জাতীয় চলচ্চিত্র পুরস্কার অনুষ্ঠানের পুরস্কার নেওয়া-দেওয়ার ছবি যত দিন ফেসবুক পাতায় দেখা যাবে, তত দিন আমি আর আমার ফেসবুক  অ্যাকটিভ করব না।
