
ক থো প ক থ ন: আবদুন নূর তুষার। আজ বৈশাখী টিভিতে প্রচারিত হবে ‘রঙিন তর্ক’ অনুষ্ঠানটি। এই অনুষ্ঠানের সঞ্চালক তিনিফিরছি খুলনা থেকে...বিশ্বসাহিত্য কেন্দ্রের অনুষ্ঠানে যোগ দিতে বাগেরহাট গিয়েছিলাম। প্রতিবছরই যাই। ভালো লাগে। এবার প্রায় তিন হাজার ছেলেমেয়ের হাতে পুরস্কার তুলে দিলাম। আবদুল্লাহ আবু সায়ীদ স্যারের সঙ্গে আমার পরিচয় হয়েছিল ৩০ বছর আগে। এত বছর স্যারের সঙ্গে আছি। এখনো তিনি পাশেই আছেন। তাঁর কাছাকাছি থাকতে পারাও আনন্দের।আবদুল্লাহ আবু সায়ীদ স্যারের কাছে যা শিখেছি...নির্দিষ্ট করে বলা কঠিন। তবে স্যারের কাছে আমি দাঁড়িয়ে থাকা শিখেছি। তিনি শিখিয়েছেন—যদি জানো তুমিই সঠিক, তাহলে নিজের অবস্থানে অনড় থাকো।তারকাদের তর্ক...‘রঙিন তর্ক’ একটা মজার অনুষ্ঠান। বিভিন্ন অঙ্গনের তারকারা আসেন, তাঁদের মধ্যে মজার বিষয়ে তর্ক হয়। যেমন কিছুদিন আগে আমাদের বিষয় ছিল ‘প্রেম বলে কিছু নেই’। এ অনুষ্ঠানের কোনো স্ক্রিপ্ট থাকে না। সবাই নিজের মতো করে নিজের কথা বলে।এফএম রেডিওতে কথাবন্ধুর ভূমিকায়...ঢাকা এফএমে একটা অনুষ্ঠান করি, নাম ‘রাতের তুষারপাত’। তবে আমাকে এ অনুষ্ঠানের কথাবন্ধু বললে ভুল হবে। আমি ঠিক ‘কথাবন্ধু’ নই। অনুষ্ঠানে আমি আমার কথাগুলো আমার মতো করে বলি।টিভি অনুষ্ঠান এবং ‘শুভেচ্ছা’ প্রসঙ্গ...‘শুভেচ্ছা’কে আমি আলাদা করে দেখি না। এই অনুষ্ঠানটা আলাদাভাবে মনে রেখেছে দর্শক। ক্যানভাসটা বড় ছিল, সব ধরনের মানুষই ‘শুভেচ্ছা’ দেখত। যে কোনো অনুষ্ঠানই করি পূর্ণ ভালোবাসা থেকে। অনেক পরিশ্রম করে একেকটা অনুষ্ঠান দাঁড় করাতে হয়।আসছে সামনে...তিন-চারটা নতুন অনুষ্ঠান নিয়ে ভাবছি। একসঙ্গে অনেকগুলো কাজ করতে পারি না। ধীরে ধীরে করব।মঞ্চে দাঁড়িয়ে কথা বলার মন্ত্র...মন্ত্র একটাই, অনেক বেশি জানতে হবে। যা বলছি, সে সম্পর্কে পুরো জ্ঞান থাকতে হবে। মিথ্যা কথা বলিষ্ঠ স্বরে বলা যায় না।
