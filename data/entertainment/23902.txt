
সামাজিক যোগাযোগের মাধ্যমগুলোর কাছ থেকে একের পর এক স্বীকৃতির খবর আসছে পড়শীর। আজ ফেসবুক তো কাল ভাইবার। অনলাইনের সামাজিক যোগাযোগ মাধ্যমগুলোর আর কোনোটাই বোধহয় বাকি থাকছে না পড়শীর। সর্বশেষ খবর হলো— ছবি শেয়ারিংয়ের ওয়েবসাইট ইনস্টাগ্রামেও ভেরিফায়েড হয়েছে পড়শীর আইডি। খবরটি জানিয়েছেন পড়শীর বড় ভাই স্বাক্ষর।
স্বাক্ষর বলেন, ‘গত সপ্তাহে আমাদের কাছে ইনস্টাগ্রামের পক্ষ থেকে ভেরিফায়েড হবার খবরটি নিশ্চিত করা হয়েছে। একই সঙ্গে পড়শীর আইডিতেও একটা সবুজ সংকেত দেয়া হয়েছে। এখন থেকে পড়শীর এই আইডিতেও সব ধরনের ছবি ও ভিডিও দেখা যাবে।’বেশ কিছুদিন ধরেই ইনস্টাগ্রাম ব্যবহার করছেন পড়শী। নতুন নতুন ছবি দিয়ে মাতিয়ে রাখছেন তাঁর ভক্তদের। ভেরিফায়েড হবার ফলে সেই মাত্রা আরো বাড়বে বলেই জানিয়েছেন পড়শী। তিনি বলেন, ‘ইনস্টাগ্রামে ভেরিফায়েড হওয়ার বিষয়টা নতুন এক অভিজ্ঞতা। আমি খুব খুশি।’এ ছাড়া, পড়শী সম্প্রতি ফেসবুকে লাইভ চ্যাট করারও উদ্যোগ নিয়েছেন। তবে এর জন্য কবে তাঁর ফলোয়ারের সংখ্যা ৫০ লাখ হবে সেই অপেক্ষাতেই তিনি আছেন। যদিও এ সংখ্যা পূর্ণ হতে বাকি আর মাত্র ৫ লাখ। খুব তাড়াতাড়ি এটা হয়ে যাবে বলেই আশা করছেন এই সংগীতশিল্পী।পড়শী সম্প্রতি আমেরিকা ঘুরে এসেছেন। যাওয়ার আগের দিনও দুটি সিনেমার প্লেব্যাক করে গেছেন। এখন ব্যস্ত আছেন ঈদের কিছু কাজ নিয়ে। ঈদের পরে বেশ কয়েকটি কনসার্টে অংশ নেওয়ারও কথা রয়েছে তাঁর।পড়শীর ইনস্টাগ্রাম আইডি লিংক: (www.instagram.com/porshi)
