
প্রখ্যাত লোকসংগীতশিল্পী আব্বাসউদ্দীনের জন্মদিনকে স্মরণে রেখে গত শুক্রবার বিকেলে কলকাতার বাংলাদেশ উপহাইকমিশন প্রাঙ্গণে উদ্বোধন করা হয়েছে তিন দিনব্যাপী আব্বাসউদ্দীন স্মরণসন্ধ্যার।বাংলাদেশ উপহাইকমিশন এবং আব্বাসউদ্দীন স্মরণ সমিতির যৌথ আয়োজনটি উদ্বোধন করেন কলকাতায় নিযুক্ত বাংলাদেশের উপহাইকমিশনার জকি আহাদ।জকি আহাদ বলেন, আব্বাসউদ্দীন সংগীতের মাধ্যমে দুই বাংলার মৈত্রীবন্ধন দৃঢ় করেছিলেন।প্রধান আলোচক ছিলেন আব্বাসউদ্দীন স্মরণ সমিতির সভাপতি সুখবিলাস বর্মা। বাংলাদেশের প্রখ্যাত সংগীতশিল্পী ও আব্বাসউদ্দীনের পৌত্রী নাশিদ কামাল অনুষ্ঠানে সংগীত পরিবেশন করেন। এ ছাড়া সংগীত পরিবেশন করেন ভূপতি ভূষণ বর্মা, সুজিতা রায়, গোবিন্দ দাস বাউল, তপন রায়, মৌ সাহা, প্রধান রায়। এ ছাড়া মাদল লোকসংগীত গোষ্ঠীও সংগীত পরিবেশন করে।
