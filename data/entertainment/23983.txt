

আজ রাত ৮টা ১৫ মিনিটে এনটিভিতে প্রচারিত হবে মুহাম্মদ মোস্তফা কামাল রাজ পরিচালিত ধারাবাহিক নাটক পোস্ট গ্র্যাজুয়েট-এর শেষ পর্ব। পরের দিন একই সময়ে শুরু হচ্ছে মিজানুর আরিয়ান পরিচালিত ধারাবাহিক গল্পগুলো আমাদের। দুটি নাটকেই অভিনয় করেছেন তাসনুভা তিশা। শেষ ও শুরুর গল্প বলেছেন তিনি

আপনি নাকি একটু অসুস্থ। কী হয়েছে?হ্যাঁ, কদিন আগে সুনামগঞ্জে গিয়েছিলাম একটা বিজ্ঞাপনের শুটিং করতে। সীমান্তের কাছাকাছি এলাকায় টানা কয়েক দিন শুটিং হয়েছে। সেখানে মোটরসাইকেল দুর্ঘটনায় আহত হয়েছি। শুরুতে প্রাথমিক চিকিৎসা নিয়ে শুটিং শেষ করেছি। কিন্তু এখন বুঝতে পেরেছি, দুর্ঘটনাটি ছোট ছিল না। গতকালই ফিরেছি। আজ ডাক্তার দেখাব।আপনার অভিনীত একটি ধারাবাহিক শেষ হচ্ছে, একই সময়ে একই চ্যানেলে আরেকটা শুরু হচ্ছে।তাই নাকি, জানতাম না তো। পোস্ট গ্র্যাজুয়েট-এ আমি একটানা শুটিং করিনি। তবে ছিলাম। আর গল্পগুলো আমাদের নাটকটা তো মাত্র শুরু হচ্ছে। নাটকে অপূর্ব ভাইয়ের বিপরীতে একটা দারুণ চরিত্রে কাজ করছি।কিন্তু একই সময়ে একটা শুরু হয়ে আরেকটা শেষ হচ্ছে, দর্শকেরা এতবার আপনাকে দেখে বিরক্ত হবে না?আমার মনে হয় না। কারণ, দুটো চরিত্রই আলাদা, নির্মাতা আলাদা, গল্প আলাদা। দর্শক এটা দেখলেই বুঝতে পারবেন।মাঝে আপনি অনেক দিন অভিনয় করেননি। এখন তো নিয়মিত। মাঝে বিরতির কারণ কী?অভিনয় শুরু করার কিছুদিন পর আমার বিয়ে হয়। তারপর সন্তান হয়। সবকিছু মিলিয়ে আর অভিনয় করা হয়নি। এখনো খুব যে নিয়মিত করি, তা কিন্তু নয়। কারণ, সন্তান-সংসার সামলে তবেই শুটিংয়ের জন্য সময় বের করতে হয়। এটা সত্যিই খুব কঠিন কাজ।
ক্যারিয়ার নিয়ে পরিকল্পনা কী?
আমার শুরু থেকেই পরিকল্পনা ছিল এমন কিছু কাজ করব, যাতে মানুষ আমাকে চেনে, মনে রাখে। এখন এই চাওয়ার ৩০-৪০ ভাগ পূরণ হয়েছে। আশা করছি, একদিন ১০০ ভাগ হবে। তবে নাটকের চেয়ে চলচ্চিত্র বড় মাধ্যম। স্বপ্নপূরণের জন্য হয়তো খুব তাড়াতাড়ি চলচ্চিত্রেও অভিনয় করব।
সাক্ষাৎকার: হাবিবুল্লাহ সিদ্দিক
