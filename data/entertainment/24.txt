
আগামীকাল সাত পাকে বাঁধা পড়বেন বলিউড তারকা শহীদ কাপুর। পাত্রী ২১ বছরের দিল্লির মেয়ে মীরা রাজপুত। মীরা-শহীদের বিয়ে হবে গুরুগাঁওয়ের পাঁচ তারকা হোটেল ‘দ্য ওবেরয়’-এ। আর বিবাহোত্তর সংবর্ধনা অনুষ্ঠান হবে ১২ জুলাই মুম্বাইয়ে।এদিকে গতকাল রোববার শুরু হয়েছে শহীদ-মীরার বিয়ের আনুষ্ঠানিকতা। গতকাল ছিল হলুদপর্ব। আজ হবে মেহেদি অনুষ্ঠান। দুই পরিবারই নিরামিষভোজী হওয়ায় বিয়ের খাবারের টেবিলে থাকছে নিরামিষ খাবারদাবার। ৫ থেকে ৭ জুলাই ওবেরয় হোটেলের সব ঘর ভাড়া করেছে শহীদ-মীরার পরিবার। ইতিমধ্যে মীরার বাবা ও মা এই বিয়ের নিমন্ত্রণপত্র অনলাইনে পাঠিয়েছেন স্বজন ও শুভাকাঙ্ক্ষীদের। নিমন্ত্রণপত্রে অতিথিদের কোনো উপহার না নিয়ে আসার অনুরোধ জানানো হয়েছে।
