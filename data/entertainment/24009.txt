
চট্টগ্রামে চেক প্রত্যাখ্যানের অভিযোগে দায়ের হওয়া মামলায় জামিন পেয়েছেন মডেল ও অভিনেতা মনির এইচ খান শিমুল।আজ মঙ্গলবার চট্টগ্রাম মহানগর হাকিম নুরে আলম ভুইয়ার আদালতে হাজির হয়ে জামিনের আবেদন করেন তিনি। শুনানি শেষে আদালত তাঁর জামিন মঞ্জুর করেন।অভিনেতা শিমুলের বিরুদ্ধে মামলাশিমুলের আইনজীবী মিনহাজ উদ্দিন বাপ্পী প্রথম আলোকে বলেন, চেক প্রত্যাখ্যানের মামলায় শিমুলের বিরুদ্ধে আদালত সমন জারি করেছিলেন। আজ ধার্য দিনে আদালতে হাজির হয়ে জামিনের আবেদন করা হলে আদালত তা মঞ্জুর করেন।গত ১১ নভেম্বর চট্টগ্রাম মুখ্য মহানগর হাকিম মশিউর রহমান চৌধুরীর আদালতে দুই লাখ টাকার চেক প্রত্যাখ্যানের অভিযোগে শিমুলের বিরুদ্ধে মামলা করেন চট্টগ্রাম ক্লাবের কর্মকর্তা এম আরিফুর রশিদ। অভিযোগ আমলে নিয়ে আদালত তাঁর বিরুদ্ধে সমন জারি করেন। তবে মামলা দায়েরের পর এ অভিযোগ অস্বীকার করেছেন শিমুল।

