
তবিবুল ইসলাম বাবু ছোটবেলা থেকেই নাটকের সঙ্গে বসবাস করছেন। বর্তমানে দায়িত্ব পালন করছেন নিজের গড়ে তোলা নাটকের দল ‘নাট্যজনে’র প্রধান সম্পাদক হিসেবে। গতকাল ১৭ সেপ্টেম্বর ছিল তাঁর ৭০তম জন্মদিন।মঞ্চনাটকের সঙ্গে আপনার অনেক দিনের সম্পর্ক। এই মাধ্যম থেকে আপনার জীবনে সেরা প্রাপ্তি কী?আমি নাটক করি ভালোলাগা থেকে। সেই যে স্কুলে পড়ার সময় থেকে শুরু হয়েছে, আজও সেই ভালোলাগা বিন্দুমাত্র কমেনি। তাই কখনো আলাদা করে প্রাপ্তি-অপ্রাপ্তির হিসাব করিনি। তবে এতটুকু বলতে পারি, দর্শকদের ভালোবাসাই সেরা।
মঞ্চে এখন পর্যন্ত সেরা অভিনয় কোনটা?মঞ্চে আমি অনেক নাটকে অভিনয় করেছি। যেমন: সেনাপতি, চারিদিকে যুদ্ধ, পায়ের আওয়াজ পাওয়া যায়, ওথেলো, এখন দুঃসময়, জমিদার দর্পণ, মহাপুরুষসহ অনেক নাটক। তাই আলাদা করে সেরাটা বলা কঠিন।আপনি তো টিভি নাটক ও চলচ্চিত্রে অভিনয় করেছেন?হ্যাঁ, দুই মাধ্যমেই কাজ করেছি। তবে টিভি নাটকে কাজ করে মজা পাই না। তবে, আমি রাবেয়া ও জীবনঢুলি নামে দুটি ছবিতে কাজ করেছি।৭০তম জন্মদিনে আপনার চাওয়া কী?আমি মঞ্চেরই লোক। জীবনের শেষ দিন পর্যন্ত যেন মঞ্চে কাজ করে যেতে পারি।মো. রুবেল
