
বলিউডে দীপিকা পাড়ুকোন কোনো ছবিতে থাকা মানেই যেন নিশ্চিত ‘হিট’। তাই দিন দিন এই অভিনেত্রীর কদরের সঙ্গে দরও বেড়েই চলেছে। বর্তমানে বলিউডের সর্বোচ্চ উপার্জনকারীদের মধ্যে দীপিকা অন্যতম। এবার তিনি এক বিজ্ঞাপনে কাজ করেই পারিশ্রমিক নিচ্ছেন আট কোটি রুপি!একটি এয়ারলাইনস প্রতিষ্ঠানের শুভেচ্ছাদূত হওয়ার প্রস্তাব পেয়েছেন দীপিকা। আর সেই প্রতিষ্ঠানের একটি বিজ্ঞাপনে কাজ করার জন্য আট কোটি রুপি পারিশ্রমিক চেয়েছেন এই তারকা। একটি সূত্র জানিয়েছে, চার দিনে বিজ্ঞাপনটির শুটিং শেষ হওয়ার কথা। সাধারণত কোনো প্রতিষ্ঠান বা পণ্যের শুভেচ্ছাদূত হলে এক থেকে পাঁচ কোটি রুপি পারিশ্রমিক নিয়ে থাকেন দীপিকা। কিন্তু আট কোটি বোধ হয় একটু বাড়াবাড়িই হয়ে গেল।শাহরুখ খান, আমির খান ও রণবীর কাপুর ছাড়া বলিউডের আর কোনো অভিনেতা কোনো পণ্যের শুভেচ্ছাদূত হলে এত পারিশ্রমিক নেন না। এবার তাই দীপিকাকে বলা যেতে পারে বলিউডের সবচেয়ে দামি অভিনেত্রী। ইন্ডিয়া টাইমস।
