
হৃদয় খান । এ বছর ফেব্রুয়ারি মাসে রবি রেডিওতে প্রকাশিত হয় হৃদয় খানের নতুন অ্যালবাম ভালো লাগে না। আজ অ্যালবামটি বাজারে আসছে অডিও সিডি আকারে। বের করছে লেজার ভিশন। আজ বিকেলে রাজধানীর এক রেস্তোরাঁয় অ্যালবামটির মোড়ক খোলার অনুষ্ঠান আয়োজন করা হয়েছে।কত দিন পর আপনার অ্যালবাম এসেছে?দুই বছর পর। প্রথমটি ছিল বল না (২০০৯) আর দ্বিতীয়টি ছোঁয়া (২০১১)।অন্য দুটির চেয়ে এবারের অ্যালবামটি কোন দিক থেকে আলাদা?এবারের সংগীতায়োজন একেবারেই অন্য রকম হয়েছে। হিপহপের পাশাপাশি মেলোডি, টেকনো, পপ, ফাঙ্ক আর গত শতকের ষাটের দশকের আদলে গানগুলো করেছি। গিটার, ড্রামস ও অ্যাকুস্টিকের বাদ্যযন্ত্রের ব্যবহার করেছি।শুনলাম আজ অ্যালবামের প্রকাশনা উপলক্ষে অন্য রকম পরিকল্পনা করেছেন।হ্যাঁ, বিকেলে প্রকাশনা অনুষ্ঠানের পর আজ সন্ধ্যা ছয়টা থেকে বসুন্ধরা সিটির বেষ্টি মিউজিকে (লেভেল-৬, ব্লক-ডি) আমি থাকব। ওখানে ভক্তদের সঙ্গে কথা বলব এবং অডিও সিডিতে অটোগ্রাফ দেব।স্টুডিওতে আপনি কোন সময়টাতে গান নিয়ে কাজ করেন?রাতে একটু তাড়াতাড়ি ঘুমাতে যাই। আবার খুব সকালেই উঠি। তাই সকালের দিকে গান নিয়ে বেশি কাজ করি। তবে অনেক সময় কোনো গানের সুর করতে গিয়ে রাত পেরিয়ে কখন যে সকাল হয়ে যায়, বুঝতেই পারি না।গায়ক না সংগীত পরিচালক, আপনার কাছে কোনটির গুরুত্ব বেশি?আমি সুরকার আর সংগীত পরিচালক হতে চেয়েছিলাম। প্রথম অ্যালবামে আমার গান শোনার পর শ্রোতারা তা ভালোভাবে গ্রহণ করে। পরে সংগীত পরিচালনার পাশাপাশি গান করার সিদ্ধান্ত নিই।আর কদিন পরই বিশ্বকাপ ফুটবল শুরু হচ্ছে। আপনি কোন দেশের সমর্থক?১৯৯৪ সাল থেকে আমি বিশ্বকাপ ফুটবল খেলা দেখি। তখন থেকেই আমি ব্রাজিলের সমর্থক। ফুটবল খেলা যে একটা শিল্প, তা ব্রাজিল দলের নান্দনিক খেলা দেখলে বোঝা যায়। এ দলের সবাই আমার প্রিয় খেলোয়াড়। এবার রাত জেগে সব কটি খেলা দেখার ইচ্ছে আছে।মনজুর কাদের
