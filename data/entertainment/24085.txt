
আমদানি-রপ্তানি নীতিমালায় এবার বাংলাদেশে মুক্তি পাচ্ছে শ্রাবন্তী অভিনীত কলকাতার ছবি জিও পাগলা। ১৯ জানুয়ারি বাংলাদেশের অর্ধশতাধিক প্রেক্ষাগৃহে মুক্তি পাবে ছবিটি। পরীমনি অভিনীত পুড়ে যায় মন ছবিটি কলকাতায় নিয়ে গেছে জে কে এন্টারটেইনমেন্ট। অপূর্ব রানা পরিচালিত এই ছবি ২০১৬ সালের শেষের দিকে এখানে মুক্তি পায়। তবে ছবিটি কলকাতায় কবে মুক্তি পাচ্ছে তা এখনো জানা যায়নি।কলকাতার ছবিটি এ দেশে আমদানি করছে খান ব্রাদার্স। প্রতিষ্ঠানটির পক্ষ থেকে কামাল মোহাম্মদ কিবরিয়া বলেন, ‘রবি কিনাগি পরিচালিত জিও পাগলা একাধিক শিল্পীর ছবি। এটি কলকাতায় কিছুদিন আগে মুক্তি পেয়েছিল। দর্শকেরা পছন্দ করেছেন ছবিটি। আশা করছি এখানে ভালো যাবে।’
