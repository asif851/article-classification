
‘আমরা আমাদের সম্পর্ক এগিয়ে নিই বা না নিই, সব সময় একে অন্যকে শ্রদ্ধা করে যাব।’ সম্প্রতি এমন বিবৃতিই দিয়েছেন বলিউডের আলোচিত তারকা যুগল হারমান বাওয়েজা ও বিপাশা বসু। কয়েক দিন ধরে বিচ্ছেদের গুঞ্জনের পরিপ্রেক্ষিতে সম্প্রতি এমন বিবৃতি দিয়েছেন তাঁরা।বিপাশা-হারমানকে প্রথম একসঙ্গে দেখা যায় ২০১২ সালের ডিসেম্বরে। বলিউডের অভিনেতা জ্যাকি ভাগনানির জন্মদিনের অনুষ্ঠানে হারমানের গাড়িতে চেপে বিপাশা হাজির হলে এ জুটির সখ্যের খবর ডালপালা মেলে। পরবর্তী সময়ে লুকোচুরির আশ্রয় না নিয়ে প্রকাশ্যেই বিভিন্ন জায়গায় ঘুরে বেড়াতে দেখা গেছে হারমান ও বিপাশাকে। গত ফেব্রুয়ারিতে নিজেদের প্রেমের কথা জনসমক্ষে স্বীকারও করেন তাঁরা। তাঁদের বাগদানের গুজবের পাশাপাশি এ বছরই বিয়ে করে থিতু হতে যাচ্ছেন বলে খবরও চাউর হয়।কিন্তু সম্প্রতি হারমান ও বিপাশার সম্পর্কে টানাপোড়েনের খবর প্রকাশিত হয়। বলিউডকেন্দ্রিক কয়েকটি গণমাধ্যমে প্রকাশিত খবরে দাবি করা হয়, বন্ধু ও ভিনদেশি মডেল ওলেগার সঙ্গে সখ্য গড়ে তুলে বিপাশার সঙ্গে প্রতারণা করেছেন হারমান। অন্যদিকে বিপাশার সঙ্গে তাঁর পরবর্তী অ্যালোন ছবির সহতারকা মডেল ও ছোট পর্দার অভিনেতা করণ সিং গ্রোভারের সখ্য গড়ে উঠেছে।এর পরিপ্রেক্ষিতে যৌথ বিবৃতি দেন হারমান ও বিপাশা। সম্পর্কের টানাপোড়েনের কথা স্বীকার করলেও বিশ্বাসভঙ্গের মতো কোনো ঘটনা ঘটেনি বলেই দাবি করেছেন তাঁরা। সম্প্রতি এক খবরে এমনটিই জানিয়েছে ওয়ান ইন্ডিয়া।হারমান-বিপাশা তাঁদের যৌথ বিবৃতিতে বলেন, ‘আমাদের মধ্যে মতপার্থক্য তৈরি হতেই পারে। কিন্তু যে ধরনের বিশ্বাসভঙ্গের কারণ দেখিয়ে আমাদের বিচ্ছেদের খবর প্রকাশ করা হচ্ছে, তা স্রেফ গুজব। এ ধরনের ফালতু গুজব রটানোর কোনো মানে হয় না।’হারমান-বিপাশা আরও বলেন, ‘সম্পর্কে জড়ানোর পর থেকে বরাবরই আমরা একে অন্যকে শ্রদ্ধা করেছি। আমরা আমাদের সম্পর্ক এগিয়ে নিই বা না নিই, সব সময় একে অন্যকে শ্রদ্ধা করে যাব। গণমাধ্যমকর্মীদের প্রতি অনুরোধ, আমাদের কাছ থেকে সত্য-মিথ্যা যাচাই না করে এ ধরনের গুজব ছাপবেন না। আমাদের ব্যক্তিগত জীবনের প্রতি শ্রদ্ধাশীল আচরণ করুন।’
আরও জানতে পড়ুন:
প্রেম করছেন বিপাশা!বিপাশা বসুর বাগদান!বিপাশা বাসুর বিয়ে!বিপাশা জানেন না!
