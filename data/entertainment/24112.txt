
ভারতীয় সিনেমার ইতিহাসে সবচেয়ে পরিচিত চরিত্রটির নাম সম্ভবত ‘আনারকলি’। ‘মুঘলে আজম’ ছবির সেই ‘আনারকলি’। নির্মাতা কে. আসিফের সেই ‘মুঘলে আজম’ ছবির ‘আনারকলি’ চরিত্রটিকে নিয়ে ৫৬ বছর পর আবারও নতুন একটি চলচ্চিত্র নির্মাণের পরিকল্পনা করেছেন ‘মুঘলে আজম’ ছবির নির্মাতা আসিফের সহকারী সুলতান আহমেদের স্ত্রী ফারাহ আহমেদ।ফারাহ জানিয়েছেন, তিনি এ ছবির সিক্যুয়েল বানানোর পরিকল্পনা করেছেন। আর এখন এই সিক্যুয়েল নিয়েই কাজ করছেন।‘আনারকলি’ নিয়ে ছবি নির্মাণ প্রসঙ্গে ফারাহ আহমেদ বলেছেন, ‘আমরা আরও বেশ কয়েকটি ছবির রিমেক বানানোর কথা ভেবেছিলাম। যেমন ‘‘গঙ্গা কি সৌগন্ধ’’, কিন্তু কাজ শুরু করার একপর্যায়ে বুঝেছি এটা করা সম্ভব নয়।’‘আনারকলি’ নিয়ে ফারাহ আহমেদ যে ছবি বানানোর কাজ করছেন, সে ছবির নাম প্রাথমিকভাবে ঠিক করা হয়েছে, ‘আনারকলি কি ওয়াপাসি’।ফারাহ বিষয়টি নিশ্চিত করেই জানিয়েছেন। তিনি আরও জানান, ‘মুঘলে আজম’ ছবির মুক্তির পরপরই ‘আনারকলি কি ওয়াপাসি’র চিত্রনাট্য তৈরি হয়ে গিয়েছিল। তাঁর স্বামী সুলতান আহমেদ ১৯৭১ সালে এই চিত্রনাট্য নিয়ে কাজও শুরু করেছিলেন।
এই ছবি প্রসঙ্গে ফারাহ বলেছেন, এটা ছিল তাঁর (সুলতান আহমেদের) ‘‘ড্রিম প্রজেক্ট’’।’যা হোক, ‘আনারকলি’ আবারও বড় পর্দায় আসছে, এটা একরকম নিশ্চিত। কিন্তু এই চরিত্রে কে অভিনয় করবেন, তা নিয়ে কোনো তথ্য দেননি ফারাহ আহমেদ। টাইমস অব ইন্ডিয়া।
