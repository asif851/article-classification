
আঁলিয়স ফ্রঁসেজ দো ঢাকার মিলনায়তনে মীর লোকমানের সপ্তম পূর্ণাঙ্গ একক মূকাভিনয় প্রযোজনা ‘সার্কেল’ আজ শুক্রবার সন্ধ্যা সাড়ে ৬টায় প্রদর্শিত হবে।মীর লোকমান ঢাকা বিশ্ববিদ্যালয় মাইম অ্যাকশনের প্রতিষ্ঠাতা সভাপতি ও পরিচালক, মূকাভিনয় দিয়ে ক্যাম্পাসজুড়ে যাঁর পরিচিতি। ‘না-বলা কথাগুলো না বলেই হোক বলা’ স্লোগান সামনে রেখে ২০১১ সাল থেকে ঢাকা বিশ্ববিদ্যালয় ক্যাম্পাসে মূকাভিনয় চর্চা শুরু করেন তিনি। তাঁর স্বপ্ন, প্রাচীন ও শক্তিশালী শিল্পমাধ্যম মূকাভিনয়কে সারা দেশের মানুষের কাছে জনপ্রিয় করে তোলা। সে লক্ষ্যে দেশের বিভিন্ন মঞ্চে মাইম শো করে চলেছেন তিনি। ‘পৃথিবী: সৃষ্টির প্রারম্ভে’, ‘সেলফিমেনিয়’, ‘জীবন: যেখানে যেমন’, ‘তৃতীয় লিঙ্গ’, ‘চেয়ার: দি সাইন অব পাওয়ার’, ‘আপনার অনুভূতি কী?’ এবং ‘আবার বাংলাদেশ’-এই আটটি স্কেচ মাইম নিয়ে সাজানো নির্বাক কাব্যের নাম ‘সার্কেল’। স্বার্থকেন্দ্রিক চলমান দ্বন্দ্ব-সংঘাত ও সামাজিক-রাজনৈতিক-ধর্মীয় উত্তেজনা তথা সমসাময়িকতার এক শিল্পিত বয়ান এই প্রযোজনাটি।
