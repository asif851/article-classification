
বাংলাদেশ সরকারের অনুদানের ছবির নাম আজ সোমবার ঘোষণা করা হয়েছে। এবার সরকারের অনুদান পেয়েছে ছয়টি ছবি। তথ্য মন্ত্রণালয়ের চলচ্চিত্র অধিশাখার এক প্রজ্ঞাপনে ২০১৬-২০১৭ অর্থবছরের অনুদান পাওয়া ছবির নাম প্রকাশ করেছে।
অনুদান পাওয়া ছবিগুলো হলো সোহানুর রহমান সোহানের শিশুতোষ চলচ্চিত্র ‘প্রিয় জন্মভূমি’, মুহাম্মদ ফেরদৌস আলম সিদ্দিকীর প্রামাণ্যচিত্র ‘একজন মরিয়ম’, রেজওয়ান শাহরিয়ার সুমিতের ‘নোনাজলের কাব্য’, তানভীর মোকাম্মেলের ‘রূপসা নদীর বাঁকে’, শবনম ফেরদৌসীর ‘আজব সুন্দর’ এবং কমল সরকারের ‘দায় মুক্তি’।
‘নোনাজলের কাব্য’, ‘রূপসা নদীর বাঁকে’ ও ‘আজব সুন্দর’ ছবির জন্য প্রতিটি ৫০ লাখ টাকা করে, ‘প্রিয় জন্মভূমি’ ও ‘দায় মুক্তি’ ছবির জন্য ৪০ লাখ টাকা করে এবং ‘একজন মরিয়ম’ ছবি ৩০ লাখ টাকার অনুদান পেয়েছে।
 
