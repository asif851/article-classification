
রণবীর কাপুর ও ক্যাটরিনা কাইফের প্রেমে ফাটল ধরেছিল। জগগা জাসুস ছবিতে একসঙ্গে কাজ করছিলেন তাঁরা। সে সময় অনেক কিছুর মতো থমকে গিয়েছিল সেই ছবির শুটিং। দুজনের মুখ দেখাদেখি যেখানে বন্ধ হয়ে গিয়েছিল, সেখানে শুটিং হয় কীভাবে?
বেশ দেরিতে হলেও শুটিং শেষ হয়েছিল জগগা জাসুস-এর। আসছে ১৪ জুলাই মুক্তি পাচ্ছে ছবিটি।শুটিংয়ের সময় একবার মুশকিলে পড়েছিলেন পরিচালক অনুরাগ বসু। এবার ছবির প্রচারণায় সে রকমটি হচ্ছে না।সাবেক প্রেমিকযুগল অনেক দিন পর একসঙ্গে জনসমক্ষে এসেছেন। নিজেদের ছবির প্রচার চালাচ্ছেন।বিচ্ছিন্ন হওয়ার পর নাকি এবারই প্রথম দুজন একসঙ্গে বেরিয়েছেন মুম্বাইতে। শুধু তা–ই নয়, পুরোনো প্রেমিকের সঙ্গে সেলফি তুলে সেটি ইনস্টাগ্রামে পোস্ট করেছেন ক্যাটরিনা কাইফ। অনেকে ভাবছেন, সম্পর্ক বোধহয় জোড়া লাগছে!নতুন ছবি গালতি সে মিসটেক-এর গান প্রকাশের অনুষ্ঠানেও রণবীর কাপুরকে নিয়ে ফটোসাংবাদিকদের সামনে দাঁড়িয়েছিলেন ক্যাটরিনা। তাঁকে দেখা যাবে আরেক সাবেক প্রেমিক সালমানের সঙ্গে টাইগার জিন্দা হ্যায় এবং আমির ও অমিতাভ অভিনীত থাগ অব হিন্দুস্তান ছবিতে। ইন্ডিয়ান এক্সপ্রেস।
