
বর্তমানে সবচেয়ে ‘হিট’ আন্তর্জাতিক গান কোনটা? হ্যাঁ, নিশ্চয়ই ‘দেসপাসিতো’। এতদিন ইন্টারনেটের বিভিন্ন প্ল্যাটফর্মে দেখা ও শোনা (স্ট্রিমিং) গান ছিল লুইস ফনসি, ড্যাডি ইয়াংকি ও জাস্টিন বিবারের গাওয়া স্প্যানিশ ভাষার গান ‘দেসপাসিতো’। অবশ্য ‘দেসপাসিতো’র ইংরেজি সংস্করণটা মার্কিন তারকা জাস্টিন বিবার গেয়েছেন। প্রধান গানটা পুরোটাই স্প্যানিশ ভাষার। পুয়ের্তো রিকোর শিল্পী লুইস ফনসি ও ড্যাডি ইয়াংকির এই আয়োজন একের পর এক রেকর্ড গড়েই যাচ্ছে। নতুন রেকর্ড হলো ৩০০ কোটিরও বেশিবার দেখা হয়েছে ‘দেসপাসিতো’, শুধুমাত্র ইউটিউবেই। গতকাল শুক্রবার ইউটিউব ঘোষণা দেয় ‘দেসপাসিতো’ এই নতুন রেকর্ড গড়েছে চার্লি পুথ ও উইজ খলিফার গাওয়া ‘সি ইউ অ্যাগেইন’কে পিছনে ফেলে। এমনকি ইউটিউবে সবচেয়ে বেশি সংখ্যক লাইক পড়েছে ‘দেসপাসিতো’র ভাগ্যে।এই রেকর্ড কিন্তু শুধুই প্রধান স্প্যানিশ গানের। জাস্টিন বিবার সংস্করণের নয়। যদি বিবারের সংস্করণ যোগ করলে সংখ্যাটা ৩৪৬ কোটি ৪০ লাখ ছাড়িয়ে যায়। এর আগে ২০১৫ সালে প্রকাশের পর অল্প কিছুদিনেই ‘সি ইউ অ্যাগেইন’ ২০০ কোটিরও বেশিবার দেখা হয় ইউটিউবে। ‘দেসপাসিতো’ প্রকাশিত হয়েছে গত জানুয়ারিতে। এর মধ্যেই নানা রেকর্ড ভাঙছে আর গড়ছে। হিন্দুস্তান টাইমস
