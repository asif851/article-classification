
এবার মৌসুমীর নায়ক হয়েছেন নিলয়। বেলাল আহমেদ পরিচালিত ভালোবাসবে তো ছবিতে মৌসুমীর সঙ্গে জুটি হয়েছেন নিলয়। সম্প্রতি ঢাকায় ছবিটির শুটিং শুরু হয়েছে।মৌসুমী বলেন, ‘ছবিটির গল্পটা একেবারে অন্যরকম। অনেক দিন পর খুব চমৎকার একটা গল্পে কাজ করছি। আমি অনেক বেশি আশাবাদী।’নিলয় বলেন, ‘মৌসুমী আপার সঙ্গে অভিনয় করব কখনো ভাবিনি। এটা আমার জন্য স্বপ্নের মতো ব্যাপার।’ভালোবাসবে তো ছবির গল্পে মৌসুমীর চরিত্রটি একটি অফিসের প্রধান নির্বাহী কর্মকর্তার। আর নিলয় চারুকলা থেকে সদ্য পড়াশোনা শেষ করেছেন। যোগ দিয়েছেন মৌসুমীর অফিসের কর্মকর্তা হয়ে। দিন গড়ানোর সঙ্গে তাঁদের মধ্যে অসম বয়সী প্রেমের সম্পর্ক গড়ে ওঠে।এদিকে ভালোবাসবে তো ছবিটি ছাড়াও মৌসুমী এখন নিজের পরিচালনায় শূন্য হৃদয় ছবির কাজ নিয়ে ব্যস্ত আছেন। ছবিটিতে মৌসুমীর সহশিল্পী ফেরদৌস।উল্লেখ্য, ২০১০ সালে এনটিভির রিয়ালিটি শো ‘সুপার হিরো সুপার হিরোইন’ প্রতিযোগিতায় অংশগ্রহণকারী নিলয়ের বিচারক ছিলেন চিত্রনায়িকা মৌসুমী। আর এখন মৌসুমীর বিপরীতে নায়ক হয়েছেন নিলয়।
