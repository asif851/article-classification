
দশম চিলড্রেনস ইন্ডিয়া আন্তর্জাতিক শিশু চলচ্চিত্র উৎসবে ‘সেরা জুরি পুরস্কার’ পেয়েছে বাংলাদেশের ছবি একাত্তরের ক্ষুদিরাম। ২৬ নভেম্বর বিকেলে ভারতের কর্ণাটক প্রদেশের ম্যাঙ্গালুরু শহরের গোল্ড ফিঞ্চ হোটেলে ছবির পরিচালক মান্নার হীরার হাতে এই পুরস্কার তুলে দেওয়া হয়।২২ থেকে ২৬ নভেম্বর ম্যাঙ্গালুরুতে এই উৎসব অনুষ্ঠিত হয়।ম্যাঙ্গালুরু থেকে ফিরে গতকাল বুধবার দুপুরে মান্নান হীরা জানান, উৎসবে ‘আন্তর্জাতিক পূর্ণদৈর্ঘ্য শিশু চলচ্চিত্র’ বিভাগে বিভিন্ন দেশের ১১০টি চলচ্চিত্র অংশ নিয়েছে। তার মধ্য থেকে একাত্তরের ক্ষুদিরামই পুরস্কার জিতেছে। উৎসবে স্বল্পদৈর্ঘ্য চলচ্চিত্র ও অ্যানিমেশন চলচ্চিত্র প্রদর্শন করা হয়।একাত্তরের ক্ষুদিরাম ছবিটি তৈরি হয়েছে সরকারি অনুদানে।
