
শরৎচন্দ্রের দেবদাসের পারু চরিত্রে ঢালিউড, টালিউড, বলিউডের অনেক অভিনেত্রীকেই দেখেছেন দর্শকরা। এবার ছোট পর্দার অভিনেত্রী বিদ্যা সিনহা মিমকে দেখা যাবে পারু চরিত্রে। ‘আমি দেবদাস হতে চাই’ নামের একটি টিভি নাটকে পারু চরিত্রে অভিনয় করছেন তিনি।মিম জানিয়েছেন, ‘আমি দেবদাস হতে চাই’ নাটকটি দেবদাসের আধুনিক সংস্করণ। নাটকের পারু যুগোপযোগী একটি চরিত্র । দর্শক নাটকটি দেখে অনেক মজা পাবেন । ’নাটকে দেবদাসের চরিত্রে অভিনয় করছেন আফরান নিশো। ১৪ ফেব্রুয়ারি ভ্যালেনটাইনস ডে উপলক্ষে আরটিভিতে রাত সাড়ে আটটায় প্রচারিত হবে নাটকটি। নাটকটি রচনা ও পরিচালনা করেছেন ইমরাউল রাফাত। এতে মিম এবং নিশো ছাড়া আরও অভিনয় করেছেন আর বি প্রিতম এবং রাশেদা চৌধুরি প্রমুখ।নাটক সম্পর্কে নিশো জানিয়েছেন, নাটকের গল্পে দেখা যাবে এক কবি দেবদাস হতে চায়। কীভাবে দেবদাস হবে এই চেষ্টাও সে চালিয়ে যায়। এক সময় সে সত্যি সত্যিই দেবদাস হয়। এটা শরত্চন্দ্রের দেবদাস না হলেও গল্পটি অনেক রোমান্টিক। আশা করি দর্শকদের ভালো লাগবে।’
