
এবার বলিউডে গুঞ্জন উঠেছে কিং ও কুইন একসঙ্গে অভিনয় করছেন! সঞ্জয় লীলা বানসালি যে ছবিটি করছেন, তাতে তাঁদের দেখা যাবে এক পর্দায়। বানসালি এখন তাঁর পদ্মাবতী নিয়ে ব্যস্ত সময় কাটাচ্ছেন।বলিউডের ‘বাদশা’ শাহরুখ খান। এ খবর সবারই জানা। আর বলিউড ‘কুইন’ কঙ্গনা রনৌত। কুইন ছবি দিয়ে যিনি মাত করলেন সবার মন। পেয়ে গেলেন ভারতের জাতীয় চলচ্চিত্র পুরস্কার। সঞ্জয় লীলা বানসালির নাম ঠিক না হওয়া একটি ছবিতে এবার এই জুটির অভিনয় করার কথা উঠেছে।শাহরুখ বর্তমানে ইমতিয়াজ আলীর ছবি দ্য রিং নিয়ে ব্যস্ত আছেন। তাঁর অভিনীত রইস ছবিটি আগামী জানুয়ারিতে মুক্তির কথা আছে। সেখানে শাহরুখের বিপরীতে দেখা যাবে পাকিস্তানি অভিনেত্রী মাহিরা খানকে। যদিও বানসালির পদ্মাবতী ছবিতে রণবীর সিংয়ের পরিবর্তে শাহরুখকে নেওয়ার কথাও উঠেছিল। মিড ডে।
