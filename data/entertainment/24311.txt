
গেল জানুয়ারি মাসের ঘটনা। হলিউড তারকা অ্যান্টোনিও ব্যান্ডারাস প্রেমিকা নিকোল কিম্পেলের সঙ্গে একটি সেলফি তুলে তা ইন্সটাগ্রামে পোষ্ট করেন। তাতে তিনি লেখেন, তিনি সুস্থ হয়ে উঠেছেন এবং প্রকৃতিকে উপভোগ করছেন। তার মানে তিনি অসুস্থ হয়েছিলেন। এই খবরটা অবশ্য পরে জানা যায়। গত ২৬ জানুয়ারি হঠাৎ বুকে ব্যথা অনুভব করায় অ্যান্টোনিও ব্যান্ডারাসকে যুক্তরাজ্যের একটি হাসপাতালে নিয়ে যাওয়া হয়। আসলে কী হয়েছিল এই ‘মাস্ক অব জোরো’ তারকার, তা তখন প্রকাশ হয়নি।গত শনিবার স্পেনের একটি চলচ্চিত্র উৎসবে উপস্থিত হয়ে ব্যান্ডারাস সাংবাদিকদের জানান, তখন তাঁর হার্ট অ্যাটাক হয়েছিল। তবে ভয়ের কোনো কারণ নেই। তিনি বলেন, ‘এটা গুরুতর কিছু ছিল না এবং তেমন কোনো ক্ষতি হয়নি।’ ৫৬ বছর বয়সী ব্যান্ডারাস জানান, তখনই তাঁকে সঠিক চিকিৎসা দেওয়া হয়। এন্টারটেইনমেন্ট টুনাইট
