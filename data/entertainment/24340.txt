
ছুটির দিন বিকেলে গতকাল শুক্রবার উৎসবমুখর পরিবেশ সৃষ্টি হয়েছিল শাহবাগের কেন্দ্রীয় গণগ্রন্থাগার প্রাঙ্গণে। অমর একুশে গ্রন্থমেলার পর বরাবরের মতোই এখানে শুরু হলো অন্যপ্রকাশের আয়োজনে ১০ দিনব্যাপী একক বইমেলা, সঙ্গে মেলামঞ্চে সাংস্কৃতিক অনুষ্ঠান।উদ্বোধনী অনুষ্ঠানের প্রধান অতিথি ছিলেন সংস্কৃতিমন্ত্রী আসাদুজ্জামান নূর। সভাপতিত্ব করেন অধ্যাপক আনিসুজ্জামান। আলোচনায় অংশ নেন কথাশিল্পী ইমদাদুল হক মিলন, কবি মুহম্মদ নূরুল হুদা, শিশুসাহিত্যিক আলম তালুকদার। স্বাগত বক্তৃতা করেন অন্যপ্রকাশের প্রধান নির্বাহী মাজহারুল ইসলাম।অনুষ্ঠানের শুরুতেই এই মেলা উপলক্ষে প্রকাশিত তিনটি নতুন বইয়ের মোড়ক উন্মোচন করা হয়। বইগুলো হলো হুমায়ূন আহমেদের শিশুকিশোর রচনাবলী-প্রথম খণ্ড, রাবেয়া খাতুনের উপন্যাস মুহূর্ত নায়ক এবং মাজহারুল ইসলামের মা নূরজাহান সরকারে আত্মজৈবনিক রচনা স্মৃতির জানালা।আলোচনা পর্বের পরে ছিল সাংস্কৃতিক অনুষ্ঠান।
 
