
‘অনেকটা সময় পেরিয়ে এসে এখনো আমাদের দৃষ্টিভঙ্গি কিছুই বদলায়নি।’ ক্ষোভের সুর স্পষ্ট ধরা দিল অনুপম রায়ের কণ্ঠে। শহরে-গ্রামে—সব জায়গাতেই ক্রমাগত চোখে পড়ছে নারী নির্যাতনের ধারাবাহিকতা। সেসব ধর্ষণসংক্রান্ত সমস্যার সমাধানে যে দৃষ্টিভঙ্গি অবলম্বন করা হচ্ছে, তা যে মধ্যযুগীয়, সে কথাই স্পষ্ট করে জানালেন অনুপম রায়। শুধু মানসিকতার সমালোচনা নয়, ধর্ষণের প্রতিবাদে ‘সেকেন্ড সেক্স’ নামে একটি ইংরেজি গানও তৈরি করেছেন তিনি। এটাই তাঁর প্রকাশিত প্রথম ইংরেজি গান।
অনুপম বললেন, ‘এই যে একটি সমস্যা তৈরি হয়েছে, তার সমাধান কী? রাত ১০টার পর মেয়েরা যেন আর বাড়ির বাইরে না বেরোয়! এ তো একটা মধ্যযুগীয় পন্থা।’ আনন্দবাজার অনলাইন।
