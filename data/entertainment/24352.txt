
এবারের ঈদে লোকগানের শিল্পী মমতাজের বেশ কয়েকটি গান প্রকাশিত হয়েছে। দ্বৈত অ্যালবামের পাশাপাশি বেশ কয়েকটি মিশ্র অ্যালবামে রয়েছে তাঁর গান। এ ছাড়া ঈদে বেশ কয়েকটি টেলিভিশনে থাকবে মমতাজের গানের অনুষ্ঠান। গান ও অন্যান্য ব্যস্ততা নিয়ে কথা হলো তাঁর সঙ্গে।
ফেসবুকে আপনার অবকাশ যাপনের ছবি দেখলাম...টানা কাজ করতে করতে ক্লান্ত হয়ে গিয়েছিলাম। দূরে কোথাও থেকে বেড়িয়ে আসার সুযোগ খুঁজছিলাম। অনেক কষ্টে সময় বের করে নিলাম। তাই পরিবারের সবাইকে নিয়ে কটা দিন দেশের বাইরে কাটিয়ে এলাম। আমরা গিয়েছিলাম শ্রীলঙ্কায়। আমার সবচেয়ে ভালো লেগেছে সবুজের সমারোহ।বিভিন্ন প্রতিষ্ঠানের ঈদ অ্যালবামের তালিকা দেখে বোঝা গেল, আপনার অনেক গান থাকছে এই ঈদে।একদম তাই। আমারও তেমনটাই মনে হয়েছে। বহু বছর পর এবারের ঈদে অনেক বেশি গান গাইলাম। গানের বাজারের চিত্রটা বদলাচ্ছে। এই বদলে যাওয়া সময়ে প্রযোজনা প্রতিষ্ঠানগুলো নতুন করে আবারও অ্যালবাম প্রকাশে বেশ আগ্রহী মনে হচ্ছে। তাই অনেকেই আমার কাছে গান গাওয়ার প্রস্তাব নিয়ে এসেছে। আমি সময় বের করে গানগুলো গেয়েছি।শনিবার সন্ধ্যায়ও নাকি নতুন একটি গানে কণ্ঠ দিলেন?হ্যাঁ, গানচিল মিউজিক থেকে গানটি প্রকাশিত হচ্ছে। এই প্রথম আমার কোনো গানে র্যা প থাকছে। র্যা পার হিসেবে শাফায়েত দুর্দান্ত করেছে। গানটি লিখেছেন লুৎফর হাসান ও গোলাম রাব্বানী। কথা আর সুরে দারুণ কিছু একটা হয়েছে বলে মনে করছি। এটি আমার ঘরানার বাইরের একটি গান। ‘লোকাল বাস’ শিরোনামের এই গানটি গেয়ে নতুন একটা অভিজ্ঞতা হয়েছে।সংসার, সমাজ আর রাজনীতি—এত কিছুর পর গানের জন্য সময় বের করেন কীভাবে?সমান্তরালভাবে চলে যাচ্ছে। সময় বের করতেই হয়। আমি তো গানের মানুষ। গান ছাড়া থাকা তো সম্ভব না। পরিবার, সামাজিক কর্মকাণ্ড ও রাজনৈতিক ব্যস্ততা কিছুটা সমন্বয় করে গানের কাজ করি। ইদানীং যেহেতু একসঙ্গে অনেক ব্যস্ততার মধ্যে থাকতে হয়, তাই একসঙ্গে বেশ কয়েকটি গানের রেকর্ডিং এক দিনে সেরে নিতে হয়। এ ক্ষেত্রে ছুটির দিনটাকে বেশি বেছে নিই।ঈদের প্রস্তুতি কী?কয়েক বছর ধরেই আমি চাঁদরাতে বাংলাভিশনে সরাসরি গানের অনুষ্ঠানে অংশ নিই। এবারও তার ব্যতিক্রম হবে না। এই অনুষ্ঠান উপস্থাপনা করেন কবি আসাদ চৌধুরী। গানের পাশাপাশি তাঁর সঙ্গে দারুণ একটা আড্ডা হয়ে যায়। কবির সঙ্গে আড্ডা দিতে ভালোই লাগে। ঈদের দিন সকালে বাসায় আনুষ্ঠানিকতা সেরে মানিকগঞ্জে চলে যাই। নির্বাচনী এলাকার মানুষের সঙ্গে দেখা করি। তাঁদের সুখ-দুঃখের কথা শোনার চেষ্টা করি। ঈদের আনন্দ এলাকার মানুষের সঙ্গে ভাগাভাগি করি।ঈদে অন্য কোনো ব্যস্ততা?ঈদের পর ১০ জুলাই লেবাননে আমার শো আছে। এরপর যাব ইতালি। ইতালির রোম ও মিলানে দুটি শো শেষে ১৮ জুলাই ঢাকায় ফিরব। সাক্ষাৎকার: মনজুর কাদের
