
আমির খানের জনপ্রিয়তার সীমানা বেড়েই চলেছে। সম্প্রতি তাঁর গুণমুগ্ধদের তালিকায় যোগ হলো আরেকটি নাম—বিল গেটস। মাইক্রোসফটের চেয়ারম্যান তাঁর ব্লগে লিখেছেন, ‘বলিউড তারকা এবং অ্যাকটিভিস্ট আমির খানের সঙ্গে দেখা করতে চাই আমি। শিশুদের পুষ্টি বিষয়ে ইউনিসেফের শুভেচ্ছাদূত হিসেবে কাজ করছেন তিনি, এ ব্যাপারে আমিরের অভিজ্ঞতার কথা শুনতে চাই। এ ছাড়া তাঁর টেলিভিশন অনুষ্ঠান “সত্যমেভ জয়তে” ভারতের জটিল কিছু সমস্যার ওপর আলোকপাত করা হয়েছে, তা নিয়েও আলাপ করতে চাই। আর যদি আমি ভাগ্যবান হই, তাহলে আমির আমাকে নাচের কিছু মুদ্রাও দেখাতে পারেন।’সম্প্রতি আমিরের ক্যারিয়ারে যোগ হয়েছে নতুন সাফল্য। একটি প্রতিষ্ঠানের সঙ্গে ৮৮ কোটি টাকার বিজ্ঞাপনী চুক্তি করেছেন তিনি। জি মিডিয়া ব্যুরো।
