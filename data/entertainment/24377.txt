
আজ চৈত্রসংক্রান্তিতে থাকছে এবিসি রেডিওর বিশেষ আয়োজন। সন্ধ্যা ছয়টা থেকে সুরের ধারার আয়োজনে চৈত্রসংক্রান্তির সরাসরি লাইভ আপডেট জানা যাবে। রাতে থাকছে বিশেষ চমক। লাইভ অ্যান্ড লাউডে রাত ৯ থেকে ১১টা পর্যন্ত থাকবে জলের গানের পরিবেশনা।পয়লা বৈশাখে ভোর থেকে রাত পর্যন্ত এবিসি রেডিওতে থাকছে বিশেষ আয়োজন। পুরোটা সময় শ্রোতাদের সঙ্গে থাকবে জনপ্রিয় সব কথাবন্ধু। সঙ্গে মঙ্গল শোভাযাত্রা, ঢাকা বিশ্ববিদ্যালয় এবং টিএসসির লাইভ আপডেট।বেলা ১১টা থেকে ১টা পর্যন্ত থাকছে শিশুদের নিয়ে বিশেষ অনুষ্ঠান ‘মেলায় যাইরে’। বেলা একটা থেকে তিনটা পর্যন্ত বাংলাদেশের ঐতিহ্যের ধারা নিয়ে সাজানো অনুষ্ঠান ‘বৈশাখের ঢোল’।রাত ৯টা থেকে ১১টা পর্যন্ত আরজে শারমীন ও রেহানের জনপ্রিয় অনুষ্ঠান ‘তারা-রাম-পাম’-এ বৈশাখী স্পেশাল। তাঁদের সঙ্গে থাকছেন সংগীতশিল্পী কনা ও বিশ্বরঙের স্বত্বাধিকারী ও ফ্যাশন ডিজাইনার বিপ্লব সাহা।
