
‘চলচ্চিত্র রপ্তানির মাধ্যমে এখন বাংলাদেশে প্রচুর বৈদেশিক মুদ্রা আসছে। এ প্রক্রিয়ার অগ্রনায়ক আমি।’
প্রথম আলোর সঙ্গে এক সাক্ষাত্কারে বহুল আলোচিত চিত্রনায়ক অনন্ত জলিল এ দাবি করেছেন।
ঈদের দুদিন আগে অনন্ত জলিল ও বর্ষা এসেছিলেন প্রথম আলোর কার্যালয়ে। এ সময় তিনি কথা বলেছেন তাঁর নতুন ছবি ‘মোস্ট ওয়েলকাম টু’-এর নানা দিক নিয়ে।
অনন্ত ও বর্ষার সঙ্গে আলোচনায় উঠে এসেছে বাংলাদেশের চলচ্চিত্রের এখনকার অবস্থা, অনন্ত-বর্ষার পারিবারিক ও চলচ্চিত্র জীবন, এক বছর আগে তাঁদের মধ্যে তৈরি হওয়া বিরোধের ঘটনাসহ নানা বিষয়।
অনন্ত তাঁর চলচ্চিত্র ভাবনা নিয়ে বলেছেন। সব ধরনের দর্শকই তাঁর ছবি দেখেন বলে মনে করেন অনন্ত। তাই অনেক বড় বাজেটে ছবি তৈরি করলেও লগ্নি করা টাকা উঠে আসে বলে জানান তিনি।
বর্ষা বলেছেন তাঁর ব্যক্তি-পারিবারিক জীবন ও ক্যারিয়ার নিয়ে। জানালেন, অন্য কোনো প্রযোজক-পরিচালকের ছবিতে কাজ করতে আস্থা ও ভরসা পান না।
অনন্ত-বর্ষার সাক্ষাত্কারটির বিস্তারিত দেখুন ভিডিওতে
 
