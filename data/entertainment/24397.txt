
চীনা নববর্ষ উদযাপন করতে চীনের তানজিন আর্ট গ্রুপের শিল্পীরা ১৭ ও ১৮ জানুয়ারি সন্ধ্যা ছয়টায় বাংলাদেশ সেগুনবাগিচার জাতীয় নাট্যশালার প্রধান মিলনায়তনে সাংস্কৃতিক পরিবেশনায় অংশ নেবেন।
‘বিউটিফুল তিয়ানজিন’ শিরোনামের অনুষ্ঠানটি যৌথভাবে আয়োজন করেছে বাংলাদেশ-চীন ফ্রেন্ডশিপ সেন্টার, বাংলাদেশ শিল্পকলা একাডেমী ও চাইনিজ অ্যাম্বাসি ইন বাংলাদেশ।নব্বই মিনিটের এই আয়োজনে শিল্পীরা মার্শাল আর্ট, ইনস্ট্রুমেন্টাল মিউজিক, ড্যান্স, অ্যাক্রোবেটিক ও বাংলাদেশের ফোক মিউজিক পরিবেশন করবেন।জাতীয় নাট্যশালার সেমিনারকক্ষে বৃহস্পতিবার দুপুরে এক সংবাদ সম্মেলনের মাধ্যমে এ তথ্য জানিয়েছে আয়োজনের সঙ্গে সম্পৃক্তরা।সংবাদ সম্মেলনে উপস্থিত ছিলেন চাইনিজ অ্যাম্বাসি ইন বাংলাদেশের কালচারাল কাউন্সিলর চেন সাং, বাংলাদেশ-চীন ফ্রেন্ডশিপ সেন্টারের প্রেসিডেন্ট দেলওয়ার হোসাইন, সেক্রেটারি জেনারেল এইচ এম জাহাঙ্গীর আলম, বাংলাদেশ শিল্পকলা একাডেমীর সচিব জাহাঙ্গীর হোসেন চৌধুরী ও একাডেমীর নাট্যকলা ও চলচ্চিত্র বিভাগের পরিচালক সারা আরা মাহমুদ।
