
গুজবের ডানায় অনেক শক্তি। মুহূর্তেই তা ছড়িয়ে যায়। ‘মিস্টার পারফেকশনিস্ট’ আমির খান জুটি হচ্ছেন সানি লিওনের!—এমন গুজব ছড়ানোর অবশ্য কারণও আছে। দিন কয়েক আগে সানি লিওনের প্রশংসায় পঞ্চমুখ হয়েছিলেন আমির খান। আর এর পরপরই আমির খানের বাড়িতে এক নৈশভোজের আমন্ত্রিত অতিথি ছিলেন সানি।ঘটনা হচ্ছে, গত মঙ্গলবার আমির খানের বাড়িতে এক নৈশভোজের আয়োজন করা হয়েছিল। যেখানে বলিউডের মাত্র হাতে গোনা কয়েকজনই আমন্ত্রিত ছিলেন। সানি লিওন ছিলেন সেই স্বল্পসংখ্যক আমন্ত্রিতদের একজন। আর এর পর থেকেই কানাঘুষা চলছে, এবার একই ছবিতে জুটি বাঁধছেন আমির আর সানি।অবশ্য ‘মিস্টার পারফেকশনিস্ট’ আমির জানিয়েছেন ভিন্ন কথা।সাম্প্রতিক এক সাক্ষাৎকারে আমির বলেছেন, ‘আমি সানির সঙ্গে কোনো ছবিতে চুক্তিবদ্ধ হইনি।’তবে আমির বলেন, ‘সামনে তাঁর সঙ্গে কাজ করতে পারলে ভালো লাগবে।’এই মুহূর্তে সানির সঙ্গে কাজ না করলেও অদূর ভবিষ্যতে এ দুজনকে একসঙ্গে দেখা যেতেও পারে। অন্তত আমিরের কথার ধরন তো তেমনটাই বলছে। টাইমস অব ইন্ডিয়া।
