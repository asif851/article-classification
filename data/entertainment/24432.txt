
পঞ্চকবির রাগাশ্রয়ী গান নিয়ে অ্যালবাম প্রকাশ করলেন চার সংগীতশিল্পী। অ্যালবামের নাম রাগে অনুরাগে। অ্যালবামে কণ্ঠ দিয়েছেন শর্মিলা মজুমদার, বর্ষা মজুমদার, প্রিয়াংকা দাস ও সুপ্রিয়া দাশ। ১৫ মে সন্ধ্যায় বিশ্বসাহিত্য কেন্দ্র মিলনায়তনে মোড়ক উন্মোচন করা হয় অ্যালবামটির। এ সময় উপস্থিত ছিলেন নজরুলসংগীত শিল্পী খায়রুল আনাম শাকিল, সংগীতজ্ঞ অসিত দে ও রেজওয়ান আলী এবং লেজারভিশনের ব্যবস্থাপনা পরিচালক মাজহারুল ইসলাম।অনুষ্ঠানে জানানো হয়, অ্যালবামটিতে পঞ্চকবির রাগাশ্রয়ী মোট পাঁচটি গান রয়েছে। এখানে আহীর ভৈরব, বেহাগ, খাম্বাজ, কাফি, ভূপালি রাগ ব্যবহার করা হয়েছে। সংগীত পরিচালনা করেছেন কলকাতার প্রত্যুষ বন্দ্যোপাধ্যায়। অনুষ্ঠানের দ্বিতীয় পর্বে শিল্পীরা কয়েকটি রাগভিত্তিক সংগীত পরিবেশন করেন।
