
সংগীতশিল্পী জয় শাহরিয়ার বাবা হয়েছেন। মেয়ের নাম রেখেছেন কাজী প্রিয়তা শাহরিয়ার। আর ডাকনাম প্রিয়তা। গত শনিবার রাতে রাজধানীর শান্তিনগরে ফরিদা ক্লিনিকে তাঁর স্ত্রী জেসমিন নাহার লাকির অস্ত্রোপচার করা হয়। আজ রোববার সকালে মা এবং মেয়েকে কেবিনে স্থানান্তর করা হয়েছে।জয় শাহরিয়ার জানিয়েছেন, তাঁর স্ত্রী আর মেয়ে দুজনই সুস্থ আছেন। জেসমিন নাহার লাকি এখন চিকিৎসক আক্তারুন্নেসা পারভীনের তত্ত্বাবধানে আছেন।সংগীতশিল্পী জয় শাহরিয়ার তাঁর স্ত্রী আর মেয়ে প্রিয়তার জন্য সবার কাছে দোয়া চেয়েছেন।
