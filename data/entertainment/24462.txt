
‘আর কত কিছু করবে? কিছু কাজ তো অন্যদেরও করতে দাও’—এই আরজি জনৈক প্রিয়াঙ্কা চোপড়া ভক্তের। সম্প্রতি এই অভিনেত্রী নিজের ইনস্টাগ্রাম অ্যাকাউন্টে একটি ছবি প্রকাশ করেছেন। সেখানে দেখা যাচ্ছে, তিনি রং তুলি নিয়ে, ক্যানভাসের সামনে দাঁড়িয়ে আঁকিবুঁকি করছেন। তবে, প্রিয়াঙ্কা যে শুধু পোজ দেওয়ার জন্যই রং-তুলি হাতে নেননি সেটি তাঁর অভিব্যক্তি দেখেই বোঝা যাচ্ছে। ছবি আঁকা বুঝি প্রিয়াঙ্কার নতুন শখে পরিণত হয়েছে। তাই তো এই অভিনেত্রীর সেই ভক্ত মজা করে ছবির নিচে ওই মন্তব্যটি করেছেন।
প্রিয়াঙ্কাকে ছবি আঁকা শেখাচ্ছেন তাঁর সহকর্মী ও ‘কোয়ান্টিকো’ অভিনেত্রী ইয়াসমিন আল মাসরি। রোববার সকালেই প্রথম সাদা ক্যানভাসের সামনে কিছু আঁকতে মন চেয়েছিল প্রিয়াঙ্কার। যেমন ভাবা তেমন কাজ। কিন্তু সেই অভিনেত্রী কী এঁকেছেন তা অবশ্য জানা যায়নি। বলিউড লাইফ।
