
সব মিলিয়ে মঞ্চে ছিল ২৫টি গিটার। সেখান থেকেই তুলে নিলেন একটি। তারপর আঙুলের জাদুতে হলভর্তি দর্শককে নিয়ে গেলেন অন্য এক জগতে। গতকাল শুক্রবার সন্ধ্যায় রাজধানীর কৃষিবিদ ইনস্টিটিউশন মিলনায়তনে নিজের প্রথম একক গিটার শো, সাউন্ড অব সাইলেন্সে আইয়ুব বাচ্চু বাজিয়ে শোনালেন নিজের জনপ্রিয় সব গানের সুর। দর্শক-ভক্তদের উদ্দেশে বললেন, ‘সিনা উঁচু করে গিটার বাজান।’ আয়োজকেরা বলেন, আরও ছয়টি শহরে গিটার শোর পরিকল্পনা আছে তাঁদের।
