
কাল ২ নভেম্বর থেকে ওমানে সংস্কৃতিমন্ত্রীদের নবম ইসলামিক সম্মেলন অনুষ্ঠিত হবে। এতে যোগদানের উদ্দেশ্যে সংস্কৃতিমন্ত্রী আসাদুজ্জামান নূর আজ রোববার রাত সোয়া ২টায় ওমানের উদ্দেশে ঢাকা ত্যাগ করবেন।সংস্কৃতি মন্ত্রণালয় সূত্রে জানা গেছে, ওআইসি-এর (অর্গানাইজেশন অব ইসলামিক কো-অপারেশন) মহাসচিব ইয়াদ আমিন মাদানি, আইসেসকো-এর (দ্য ইসলামিক এডুকেশন, সায়েন্টিফিক অ্যান্ড কালচারাল অর্গানাইজেশন) মহাপরিচালক আবদুল আজিজ ইয়ামান আতওয়ারজি এবং ওমানের ঐতিহ্য ও সংস্কৃতিমন্ত্রী হাতিম বিন তারিক আল সাঈদ বাংলাদেশের সংস্কৃতিমন্ত্রীসহ আরও দুজন সদস্যকে এই সম্মেলনে যোগদানের জন্য আমন্ত্রণ জানান। এ সম্মেলনে যোগদানের জন্য মন্ত্রীর সফরসঙ্গী হিসেবে আছেন ঢাকা বিশ্ববিদ্যালয়ের ইসলামিক স্টাডিজ ও সংস্কৃতি বিভাগের অধ্যাপক মো. আক্তারুজ্জামান ও প্রত্নতত্ত্ব অধিদপ্তরের প্রকল্প পরিচালক মো. আবুবকর সিদ্দিকী।ওমান সফর শেষে সংস্কৃতিবিষয়ক মন্ত্রী ৫ নভেম্বর বৃহস্পতিবার দেশে ফিরতে পারেন।
