
চলচ্চিত্রের তারকা ফেরদৌস আর মৌসুমী এবার চায়ের দোকান দিচ্ছেন! এফিডিসিতে এই চায়ের দোকানের উদ্বোধন হবে ৩ এপ্রিল। উদ্বোধন করবেন রাজ্জাক। খবরটি শুনে আপনি অবাক হয়েছেন? অবাক করার মতো খবরই বটে!ফেরদৌস বলেন, ‘আমি এক কাপ চা নামে একটি ছবি তৈরি করেছি। ছবিটি আগামী রোজার ঈদের আগেই মুক্তি দেওয়ার পরিকল্পনা করছি। তার আগে প্রচারণার কাজ শুরু করব। প্রচারণায় একটু নতুনত্ব রাখতে চাইছি, যাতে প্রচারণার মধ্য দিয়ে ছবির মূল ভাবনাটি সবাই বুঝতে পারেন। ৩ এপ্রিল চলচ্চিত্র দিবস। ওই দিন এফডিসিতে নানা ধরনের আয়োজন থাকছে। এই আয়োজনে আমরা একটি চায়ের দোকান দিচ্ছি।’ফেরদৌস জানান, তাঁদের এই চায়ের দোকানে থাকবে কাপ, মগ, ক্যাপ, ব্যাগ, টি-শার্টসহ নানা কিছু। সবকিছুতেই থাকবে এক কাপ চা ছবির লোগো।এক কাপ চা ছবিটি পরিচালনা করেছেন নঈম ইমতিয়াজ। ফেরদৌস এই ছবির প্রযোজক। পাশাপাশি তিনি অভিনয়ও করেছেন। তাঁর সঙ্গে অভিনয় করেছেন মৌসুমী।
 
