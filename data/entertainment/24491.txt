
ভারতীয় গায়ক অরিজিৎ সিংয়ের সঙ্গে গাইবেন বাংলাদেশের মেহরীন। তবে বাংলাদেশে নয়, কনসার্টটি হবে সিঙ্গাপুরে। সিঙ্গাপুরের বাংলা ভাষাভাষীদের উদ্দেশে কনসার্টটির আয়োজন করেছে বে এন্টারটেইনমেন্ট। কিন্তু এ জন্য প্রবাসী বাঙালিদের অপেক্ষা করতে হবে আগামী বছরের ফেব্রুয়ারির শেষ দিন পর্যন্ত। মানে আগামী ২৮ ফেব্রুয়ারি ২০১৫ সালে সিঙ্গাপুরের স্টার পারফরমিং আর্ট সেন্টারে অনুষ্ঠিত হবে এ কনসার্ট। এ সম্পর্কে বে এন্টারটেইনমেন্টের কর্ণধার ইব্রাহিম হাসান বলেন, ‘আশা করছি এটা অনেক বড় আয়োজন হবে। কারণ দেশের বাইরে অরিজিৎ ও মেহরীনের ভক্তের সংখ্যা অনেক।’কনসার্টের টিকিট পাওয়া যাবে ১৫ নভেম্বর থেকে। আর কেনা যাবে sistic.com <http://sistic.com/> এ সাইটে।এ বছরের ৫ ডিসেম্বর অরিজিৎ সিংয়ের বাংলাদেশে আসার কথা রয়েছে। রাজধানীর যমুনা ফিউচার পার্কে আয়োজিত কনসার্টে অংশ নেবেন তিনি।
