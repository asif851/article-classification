
রবার্ট প্যাটিনসনের প্রেমিকা হিসেবে এফকেএ টুইগসের নাম শোনা গিয়েছিল সাত মাস আগেই। এবার বোধ হয় প্রেমিকা শব্দটা কেটে দিয়ে বাগদত্তা লেখার সময় হয়েছে! যুক্তরাষ্ট্রের সংগীতশিল্পী টি-পেইনের দেওয়া তথ্য সত্য হয়ে থাকলে সম্পর্কটা আরও একধাপ এগিয়ে নিয়েছেন দুজন।এ মাসের শুরুতেই এমন কিছু ঘটার আভাস দিয়েছিলেন টোয়াইলাইট তারকার এক ঘনিষ্ঠজন। যুক্তরাষ্ট্রের গায়িকা টুইগসের সঙ্গে তাঁর আংটি বদলের পর্ব সারা হয়েছে। বলছেন কাছের মানুষেরা।খবরটা স্রেফ গুজব, এমনটাও নিশ্চিত হওয়া যাচ্ছে না। বরং প্যাটিনসন আর টুইগসের প্রতিনিধিদের এ প্রসঙ্গে একদম চুপ মেরে যাওয়াটা ‘নীরবতাই সম্মতির লক্ষণ’ বলে মনে হচ্ছে।‘সিঙ্গেল’ তারকাদের তালিকা থেকে যদি বাদ পড়েই যায় রবার্ট প্যাটিনসনের নাম; ফেসবুকে যে তরুণীদের প্রোফাইলে প্যাটিনসনের ছবি শোভা পায়, তাঁদের জন্য দুঃসংবাদই বটে!পিপল ম্যাগাজিন।
