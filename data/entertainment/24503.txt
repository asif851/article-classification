
১২ আগস্ট বিকেলে বাংলাদেশ শিল্পকলা একাডেমীতে বসছে লালনগানের আসর। এতে গাইবেন শফি মণ্ডল, সমির বাউল, আরিফ বাউল, রিংকু, বিউটি, তুলি, মৌসুমী বাউল, হামিদা পারভীনসহ আরও কয়েকজন বাউলশিল্পী। এতে প্রধান অতিথি হিসেবে থাকবেন তথ্যমন্ত্রী হাসানুল হক ইনু। অনুষ্ঠানে সভাপতিত্ব করবেন বাংলাদেশ শিল্পকলা একাডেমীর মহাপরিচালক লিয়াকত আলী। এরই মধ্যে এই অনুষ্ঠানের টিকিট ছাড়া হয়েছে বাজারে। পাওয়া যাবে একাডেমীর কফি হাউসে, ব্যাং ফ্যাশন হাউসের সব বিক্রয়কেন্দ্রে, বাংলাবাজারের জুবলি মার্কেটের সালিমাবাদ টেলিকমে ও মিরপুরের লালন একাডেমিতে। টিকিটের মূল্য রাখা হচ্ছে ২০০০, ১০০০, ৫০০ ও ২০০ টাকা। এই আয়োজন করা হচ্ছে ব্লাড ক্যানসারে আক্রান্ত দুই বছর বয়সী শিশু সাউদার চিকিৎসায় সাহায্যের জন্য। টিকিট পাওয়া যাবে অনুষ্ঠানের আগ পর্যন্ত অনুষ্ঠানস্থলেও।
