
গৌতম হালদারের পরিচালনায় দুই বাংলার নাট্যোত্সবে ঢাকায় মঞ্চস্থ হলো ভারতের নাট্যদল পূর্ব-পশ্চিমের নাটক রক্তকরবী। এতে নন্দিনী চরিত্রে অভিনয় করেছেন কলকাতার অভিনেত্রী চৈতী ঘোষাল। কথা হলো তাঁর সঙ্গেআপনি তো সেই ‘ডাকঘর’-এর অমল, তাই না?হ্যাঁ। মাত্র সাড়ে পাঁচ বছর বয়স তখন! স্কুলেও ভর্তি হইনি। তৃপ্তি মিত্রের পরিচালনায় রবীন্দ্রনাথের ডাকঘর-এ অভিনয় করেছিলাম। মা স্ক্রিপ্ট পড়তেন আর আমি মুখস্থ করতাম।মঞ্চ থেকে টেলিভিশন, সেখান থেকে বড় পর্দায়—কীভাবে?আমার প্রথম ছবি অপর্ণা সেনের পরমা। গৌতম ঘোষের সঙ্গেও কাজ করেছি। আমার অভিনীত চতুরঙ্গ নাটকটি খুব হিট করেছিল। আর বাংলাদেশের দর্শকেরা জিজ্ঞেস করছিলেন জিটিভির জনপ্রিয় সিরিয়াল এক আকাশের নিচের কথা। থিয়েটারে দর্শকদের সাড়া কেমন?টেলিভিশন আসার পর সামান্য ভাটা পড়েছে। তবে থিয়েটারের দর্শক তো আলাদা। সংখ্যাটা একেবারে কম নয়। এই দেশের দর্শক আমাকে অবাক করেছেন। নাটকটি খুব সিরিয়াস। বিপ্লব আর প্রতিরোধের নাটক। এখনকার সামাজিক-রাজনৈতিক প্রেক্ষাপটে রক্তকরবী খুবই প্রাসঙ্গিক। যেখানে পিনপতন নীরবতা প্রয়োজন, সেখানে হল নীরব ছিল; যেখানে তুমুল করতালি দরকার, ঠিক সেখানেই করতালি দিয়েছেন তাঁরা। উত্সবে প্রদর্শিত ‘রক্তকরবী’ নিয়ে কিছু বলুন।ঢাকার মঞ্চে রক্তকরবী নিয়ে আসার ইচ্ছা ছিল। রবীন্দ্রনাথের কাজের প্রতি এখানকার মানুষের অনেক টান। নাটকটি নিয়ে এ দেশে আসতে না পারলে একটা স্বপ্ন অপূর্ণ থেকে যেত। রক্তকরবীর এটা ৮২তম শো। আজকের এই সময়ে দাঁড়িয়ে রক্তকরবীর নন্দিনী চরিত্রটির বিশ্লেষণ দরকার। এই ‘সেলফি জেনারেশন’-এর সঙ্গে চরিত্রটি সংযোগ স্থাপন করতে পারছে কি না, সেটাও বোঝা দরকার। আপনাদের অঞ্চলের নাট্য আন্দোলন নিয়ে কিছু বলুন।আন্দোলনের রূপ বদলেছে। আগে অনেক প্রতিবন্ধকতা ছিল। এখন চাঁদা তুলে দল চালাতে হচ্ছে না। সেটা করলে নাটক বাঁচানো যেত না। এখন চাইলেই বড় বড় খরচ জোগাড় করা যাচ্ছে। আগে ভাবা হতো নাটকে গ্ল্যামার নেই। এখন কিন্তু তা ভাবা হচ্ছে না।
সাক্ষাৎকার: রাসেল মাহমুদ
