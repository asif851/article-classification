
অভিষেকেই ঝড় তুলে দিয়েছিলেন বক্স অফিসে। ভেঙেছেন বেশ কিছু রেকর্ডও। তবে নিজের জন্য নয়, শ্রদ্ধা কাপুর গিনেস বিশ্ব রেকর্ড চাইছেন বাবার জন্য। বাবা শক্তি কাপুর সাত শতাধিক ছবিতে অভিনয় করেছেন বলে অনুমান শ্রদ্ধার। যেটি আর কেউ করেননি বলে মনে করেন শ্রদ্ধা। এ কারণেই শ্রদ্ধা মনে করেন, তাঁর বাবার নাম গিনেস ওয়ার্ল্ড রেকর্ডসে ওঠা উচিত।বিষয়টি নিয়ে গিনেস কর্তৃপক্ষের সঙ্গে কথা বলবেন জানিয়ে শ্রদ্ধা বলেছেন, ‘বাবা সাত শর বেশি ছবি করেছেন। এটা অবশ্যই ব্যতিক্রম। গিনেস থেকে তাঁর একটা সার্টিফিকেট পাওয়া উচিত।’ আইএএনএস।
