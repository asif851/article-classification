
খুব তাড়াতাড়ি ভারতীয় অভিনেত্রী প্রিয়াঙ্কা চোপড়ার বন্ড গার্ল হওয়ার তেমন কোনো সম্ভাবনা নেই। উৎসুক সাংবাদিকদের তবু জানতে ইচ্ছা হয়েছিল, হলিউডের বিখ্যাত বন্ড সিরিজে অভিনয়ের প্রস্তাব পেলে কি সে প্রস্তাবে সাড়া দেবেন প্রিয়াঙ্কা? প্রশ্নের উত্তরে সাবেক এই বিশ্বসুন্দরী জানিয়েছেন, হ্যাঁ, সাড়া তিনি দেবেন। কিন্তু তাঁর একটি শর্ত আছে। না, সে শর্ত অর্থকড়ি সংক্রান্ত কিছু নয়। শর্ত হলো, তাঁর চরিত্রটির নাম ‘জেইন’ হতে হবে।এত নাম থাকতে এই নামটি কেন? না, প্রিয়াঙ্কা এর উত্তর দেননি। প্রিয়াঙ্কার সময় এখন আমেরিকান টিভি সিরিয়াল কোয়ান্টিকোর দ্বিতীয় কিস্তি আর হলিউড ছবি ‘বেওয়াচ’ ও ‘প্রজেক্ট রানওয়ে’র জন্য বরাদ্দ। টাইমস অব ইন্ডিয়া।
