
পূর্ণিমা। জাতীয় চলচ্চিত্র পুরস্কারপ্রাপ্ত অভিনয়শিল্পী। একাধিকবার পেয়েছেন মেরিল-প্রথম আলো পুরস্কার। ২০০৭ সালের ৪ নভেম্বর এই অভিনয়শিল্পী বিয়ে করেছেন। শিগগিরই মা হতে যাচ্ছেন তিনিঅনেক দিন আপনার কোনো খোঁজখবর নেই...ঠিক। আমি কিছুটা যোগাযোগবিচ্ছিন্ন হয়ে আছি। তবে এই সময়টাতে অনেক ভালো আছি। ঢাকা-চট্টগ্রাম যাওয়া-আসার মধ্যেই ছিলাম। এখন অবশ্য ঢাকার নিকুঞ্জের বাসায় বসে কথা বলছি।যোগাযোগবিচ্ছিন্ন ছিলেন কেন?আসলে আমি মা হতে যাচ্ছি। মাস চারেক আগে চিকিৎসকের কাছে যখন জানতে পারলাম, তখন থেকেই নিজের মতো করে থাকার চেষ্টা করছি।নতুন অতিথি...চিকিৎসকের কথামতো মে মাসে আমি মা হচ্ছি।পূর্ণিমার ভাবনায়...আমি এখন আমার অনাগত সন্তানকে নিয়ে ভাবছি। মা হওয়া যে কতটা সৌভাগ্যের, আনন্দের এবং পাশাপাশি কষ্টের—তা অনুভব করছি।কী নিয়ে কাটছে সময়?ঢাকা-চট্টগ্রাম আসা-যাওয়ার মধ্যে ছিলাম। শ্বশুরবাড়ির আদর-আপ্যায়ন শেষে এখন ঢাকায়। সন্তান হওয়া পর্যন্ত এখানেই থাকব। টেলিভিশন ও ইন্টারনেটে মাতৃত্বকালীন বিভিন্ন বিষয় সম্পর্কে জানছি। বলতে পারেন, আমার এখনকার ভাবনা-চিন্তা সবকিছুই অনাগত সন্তানকে ঘিরে।ক্যামেরার সামনে শেষ...চলচ্চিত্রে আমি শেষ ছায়া-ছবির জন্য ক্যামেরার সামনে দাঁড়িয়েছি। এরপর একটি বিজ্ঞাপনচিত্র এবং নুযহাত আলভী আহমেদের টেলিছবির কাজ করেছি। গত বছর রোজার ঈদের পর আর ক্যামেরার সামনে দাঁড়াইনি।চলচ্চিত্রে ফেরার ব্যাপারে কী ভাবছেন...আপাতত চলচ্চিত্রে ফেরার ব্যাপারে কিছুই ভাবছি না।মনজুর কাদের
 
