
সিনেমার সেটে দুজনের শেষ দেখা হয়েছিল ২০০২ সালে। শরৎচন্দ্রের ‘দেবদাস’ উপন্যাসকে রুপালি পর্দায় জীবন্ত করতে যুক্ত হয়েছিলেন দুজন। এরপর এক যুগেরও বেশি সময় কেটে গেছে। একসঙ্গে সেটে আর দেখা যায়নি দুজনকে। গুঞ্জন উঠেছে, ২০১৮ সালে আবার এক হবেন তাঁরা। একসঙ্গে কাজ করবেন শাহরুখ খান ও সঞ্জয় লীলা বনশালি।২০১৫ সালে বনশালি ঘোষণা দিয়েছিলেন, ভারতের অন্যতম উর্দূকবি ও গীতিকার সাহির লুধিয়ানিকে নিয়ে ছবি বানাবেন। ‘গুস্তাখিয়াঁ’ নামের ওই ছবিতে সাহিরের সঙ্গে ঔপন্যাসিক অমৃতা প্রিতমের প্রেম দেখানো হবে। প্রথমে লুধিয়ানির চরিত্রে অভিনয়ের তালিকায় ইরফান খানের নাম এসেছিল। সে তালিকায় যুক্ত হয়েছিল ফাওয়াদ খানের নামও। সবশেষ গুঞ্জন উঠেছে সাহিরের চরিত্রটি রুপালি পর্দায় বনশালি তাঁর দেবদাসকেই নিয়ে আসতে পারেন। এদিকে অমৃতার চরিত্রে প্রিয়াঙ্কার নাম শোনা গেলেও এই তালিকায় যুক্ত হয়েছে বনশালির আরেক নায়িকা দীপিকা পাড়ুকোন। সংশ্লিষ্ট সূত্র জানায়, বনশালি ও কিং খান গত সপ্তাহে বেশ কিছু সময় একসঙ্গে কাটান। জীবনীভিত্তিক ওই ছবিটির পাণ্ডুলিপি শাহরুখ খানকে দিয়েছেন বনশালি। তাঁকে বলেছেন, ২০১৮ সালে শুটিং শুরু করতে চান। 
সাহিরের আসল নাম আবদুল হাই। ১৯৫০ থেকে ১৯৭০ সালের মধ্যে তাঁর জীবনে এসেছেন অনেক নারী। কবি সাহির লুধিয়ানি ছিলেন পানাসক্ত ও ধুমপায়ী। ৫৬ বছর বয়সে প্রিয় বন্ধু গীতিকার জাভেদ আখতারের সামনেই তিনি মারা যান। ডিএনএ
