
উইমেন্স ফিল্ম সোসাইটি বাংলাদেশ-এর উদ্যোগে ১০ মার্চ শুরু হচ্ছে তিন দিনব্যাপী প্রথম আন্তর্জাতিক নারী চলচ্চিত্র উৎসব। উৎসবে ২০টি দেশের নারী নির্মাতাদের তৈরি প্রায় ২৫টি চলচ্চিত্র প্রদর্শিত হবে।জাতীয় জাদুঘরের প্রধান মিলনায়তনে উৎসবের উদ্বোধন করবেন মহিলা ও শিশুবিষয়ক প্রতিমন্ত্রী মেহের আফরোজ।উদ্বোধনী দিন একটি বাংলাদেশি ও একটি বিদেশি চলচ্চিত্র প্রদর্শিত হবে। এবারের আয়োজনে উৎসব কেন্দ্র হিসেবে ব্যবহূত হবে জাতীয় জাদুঘর ও কেন্দ্রীয় গণগ্রন্থাগার মিলনায়তন। ১১ ও ১২ মার্চ বেলা ১১টা, দুইটা ও বিকেল পাঁচটায় চলচ্চিত্র প্রদর্শিত হবে। প্রদর্শনীগুলো সবার জন্য উন্মুক্ত থাকবে।
