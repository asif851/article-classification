

জনপ্রিয় টেলিভিশন ধারাবাহিক ‘সুলতান সুলেমান’-এর পঞ্চম মৌসুম প্রচারের পরপরই যাঁরা অপেক্ষায় ছিলেন, তাঁদের জন্য সুখবর। ঈদুল আজহার দিন থেকে প্রচার শুরু হচ্ছে ‘সুলতান সুলেমান’-এর নতুন মৌসুম। বিদেশি ভাষা থেকে বাংলায় ডাব করা এই ধারাবাহিক প্রচারিত হয় দীপ্ত টিভিতে।
প্রায় ৭০০ বছর ধরে তুরস্কের অটোমান সাম্রাজ্যের রাজত্ব নিয়ে নির্মিত ‘সুলতান সুলেমান’-এর কাহিনি। বরাবরের মতো এবারও শনি থেকে বৃহস্পতিবার সপ্তাহের ছয় দিন প্রচারিত হবে ‘সুলতান সুলেমান’। একই সময়ে, অর্থাৎ সন্ধ্যা সাড়ে ৭টা ও রাত ১০টায় প্রচারিত হবে পর্বগুলো।
‘সুলতান সুলেমান’-ভক্তদের জন্য নতুন খবর হলো, নতুন মৌসুমে সুলেমানের পুত্র শাহজাদা মুস্তাফাকে খুন করা হতে পারে। তবে এটি সুলতান সুলেমানের নির্দেশে কি না, সেটি জানার জন্য দেখতে হবে পর্বগুলো।
