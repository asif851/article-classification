
মোস্তফা সরয়ার ফারুকীর ছবি পিঁপড়াবিদ্যায় অভিনয় করে আলোচনায় এসেছেন নূর ইমরান, মিঠু নামেই তিনি পরিচিতনায়ক হতে কী লাগে...আমি যে ধরনের সিনেমা দেখতে অভ্যস্ত বা যেসব ছবিতে আমি অভিনয় করতে চাই, সেখানে নায়কের কোনো অস্তিত্ব নেই; ‘অভিনয়শিল্পী’ই এ ক্ষেত্রে সবচেয়ে জুতসই শব্দ। তাই যদি জিজ্ঞেস করা হয় অভিনয়শিল্পী হতে কী লাগে, বলতে পারি, সংবেদনশীলতা, চারপাশকে দেখার চোখ ও বাস্তবকে পুনরুৎপাদনের ক্ষমতাই অভিনয়শিল্পীর প্রধান গুণ। পরিচালক কী চাচ্ছেন, তাকে বুঝতে হবে সেটিও।যেভাবে আমি অভিনয়েসিনেমা বানানো আমার স্বপ্ন। মোস্তফা সরয়ার ফারুকীর পারাপারসহ অন্যান্য কাজ দেখার পর ক্যামেরার পেছনে কাজ করার আগ্রহ তৈরি হয়। অবশেষে থার্ড পারসন সিঙ্গুলার নাম্বার মুক্তির পর বলাকা সিনেমা হলে ছবিটি দেখতে গিয়ে তাঁর সঙ্গে সাক্ষাৎ। এরপর টেলিভিশন চলচ্চিত্রে তাঁর সহকারী হিসেবে কাজ শুরু। এর মধ্যে গোলাম কিবরিয়া ফারুকীর বিক্রয়ের জন্য নহে টেলিছবিতে প্রথম অভিনয়। এভাবেই অভিনয়ে আসা। আসলে আমি অভিনেতা নই। কিন্তু ভবিষ্যতে যদি অভিনয় করিই, গল্প, চরিত্র ও পরিচালক—এগুলো দেখেই এগোতে চাই। তবে ক্যামেরার পেছনে কাজ করতে বেশি স্বাচ্ছন্দ্য আমার।এই মিঠু সেই মিঠুআমার নাম মিঠু, আর পিঁপড়াবিদ্যায় যে তরুণকে দেখানো হয়েছে তার নামও মিঠু। বাস্তবে আমি যেভাবে কথা বলি, হাঁটি, সিনেমার মিঠুর কথা বলা, হাঁটাচলা এবং জীবনযাপনের ভঙ্গিটাও খানিকটা সে রকম, হয়তো কিছুটা কম-বেশি আছে। ফলে ছবিতে অভিনয়ের জন্য আমাকে আলাদাভাবে প্রস্তুতি নিতে হয়নি।‘পিঁপড়াবিদ্যা’র পরসত্যি কথা হলো, হলে বসে পুরো ছবিটি এখনো আমার দেখা হয়নি। বিভিন্ন হলে দাঁড়িয়ে ছবির কিছু কিছু অংশ দেখেছি। আমি ভাই এলিট নই, প্রলেতারিয়েত—খুবই সাধারণ মানুষ। খুলনা বিশ্ববিদ্যালয় থেকে সমাজবিজ্ঞানে পাস করে এখন কাজ করছি একটি গবেষণা প্রতিষ্ঠানে। আমি তারকা নই।
