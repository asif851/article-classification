
ক থো প ক থ ন: নিলয়। অভিনয়শিল্পী। আজ তাঁকে দেখা যাবে এনটিভিতে, কৌশিক শংকর দাশ পরিচালিত নীল রঙের গল্প ধারাবাহিকে‘নীল রঙের গল্প’...কৌশিক শংকর দাশ পরিচালিত আর জাকারিয়া সৌখিনের লেখা এই ধারাবাহিকের গল্প খুবই মজার। কয়েকটি রোমান্টিক জুটি, যেমন: রোমিও-জুলিয়েট, দেবদাস-পার্বতী, ইউসুফ-জুলেখাদের নিয়ে এই ধারাবাহিকের গল্প। পুরোনো জনপ্রিয় চরিত্রগুলোকে এই সময়ের প্রেক্ষাপটে চিত্রায়িত করা হয়েছে। নাটকে আমি রোমিও। ভালো সাড়া পাচ্ছি।আমি যেমন রোমিও...ব্যক্তিগত জীবনের কথা বলতে পারব না। এটা অন্যরা ভালো বলতে পারবেন! তবে নাটকের কথা বলতে পারি, আমি যখন পর্দায় এই চরিত্রে নিজেকে দেখি, তখন ভালো লাগে। কারণ, রোমিও চরিত্রটা আমার অন্যতম ভালো লাগার এক চরিত্র।নাটক নাটক...এক ঘণ্টার নাটকই বেশি করা হচ্ছে। সম্প্রতি শেষ করলাম শামীমা শাম্মীর ছুঁয়ে গেল মন ও তুষার আহমেদের ব্ল্যাক অ্যান্ড হোয়াইট নাটক দুটি। আগামীকাল সিলেটে যাচ্ছি আরেকটি নাটকের শুটিংয়ের জন্য। আর ধারাবাহিক শুধু একটিই করছি। নতুন ধারাবাহিকের ব্যাপারে কথা হচ্ছে।বিজ্ঞাপনের মুখ...নিয়মিত বিজ্ঞাপন করছি। কলকাতায় একটি নতুন পণ্যের বিজ্ঞাপনের শুটিং করে এলাম। শিগগিরই টিভি চ্যানেলগুলোতে তা দেখা যাবে।‘অল্প অল্প প্রেমের গল্প’...দেশের চলমান রাজনৈতিক পরিস্থিতির কারণে ছবিটি এখনো আলোর মুখ দেখেনি। অবস্থা ভালো হলেই মুক্তি পাবে। ছবিটি নিয়ে আমি খুব আশাবাদী; বিশেষ করে ডাবিং করার সময় ছবিটি দেখেছি। এ ছাড়া এর পেছনে আমার অনেক পরিশ্রমও ছিল।অবসরে...অবসর এখন মেলে না বললেই চলে। তার পরও সময় পেলেই ছবি দেখি, গান শুনি। ছবি দেখে দেখে অভিনয় রপ্ত করার চেষ্টা করি।
