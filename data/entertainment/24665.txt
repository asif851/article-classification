
মাত্রাতিরিক্ত ঘুমের ওষুধ খাওয়ার কারণে সংগীতশিল্পী নাজমুন মুনিরা ন্যান্সিকে হাসপাতালে ভর্তি করা হয়েছে। তিনি আত্মহ্যার চেষ্টা করেছিলেন বলে ধারণা করা হচ্ছে। তবে তাঁর অবস্থা আশঙ্কামুক্ত বলে চিকিত্সকেরা নিশ্চিত করেছেন।পারিবারিক সূত্র জানায়, আজ শনিবার দুপুরে নেত্রকোনার নিজ বাড়িতে ঘুমের ওষুধ খেয়ে অসুস্থ হয়ে পড়েন ন্যান্সি। তাঁকে সেখান থেকে দ্রুত ময়মনসিংহ মেডিকেল কলেজ হাসপাতালে নিয়ে ভর্তি করা হয়।হাসপাতালের বহির্বিভাগের চিকিত্সক জাকির হোসেন প্রথম আলোকে বলেন, দুই দফায় ৬০টি ঘুমের ওষুধ খেয়েছেন ন্যান্সি। অনেকক্ষণ আগে খাওয়ায় সেগুলো রক্তের সঙ্গে প্রায় মিশে গেছে। তবে তিনি এখন আশঙ্কামুক্ত।প্রতিবেদন লেখা পর্যন্ত হাসপাতালে উপস্থিত ন্যান্সির পরিবারের কোনো সদস্য সাংবাদিকদের সঙ্গে এ ব্যাপারে কোনো কথা বলতে চাননি।২০১২ সালের জাতীয় চলচ্চিত্র পুরস্কার বিজয়ী এ শিল্পী বেশ কয়েকবার মেরিল-প্রথম আলো পুরস্কারও জিতেছেন।
