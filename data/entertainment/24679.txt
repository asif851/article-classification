
ছাদের ওপরে বিরাট বাগান। সেখানে যেমন আছে আম, পেঁপের গাছ, তেমনি আছে সবজির খেতও। এ রকম এক বাগানের মালিক লুৎফর রহমান। যশোরের আর এন রোডের বাড়ির ছাদে এই বাগান করেছেন তিনি। সেই বাগানের চিত্র দেখানো হবে ‘হৃদয়ে মাটি ও মানুষ’ অনুষ্ঠানে। নগর জীবনে ভবিষ্যৎ প্রজন্মকে কৃষি অনুরাগী করে তুলতে ‘হৃদয়ে মাটি ও মানুষ’ অনুষ্ঠানের মাধ্যমে শুরু করা হয়েছে ‘ছাদ-কৃষি’ কার্যক্রম। ঢাকাসহ দেশের বিভিন্ন শহরে বাড়ির ছাদ সবুজে ছেয়ে দিতেই এই ধারাবাহিক প্রতিবেদন। তারই একটি পর্ব ধারণ করা হয়েছে যশোরের এই বাড়ির ছাদে। ‘হৃদয়ে মাটি ও মানুষ’ নিয়মিত উপস্থাপনা করেন শাইখ সিরাজ। আগামীকাল বৃহস্পতিবার বেলা ৩টা ৫ মিনিটে প্রচারিত হবে অনুষ্ঠানটি।
