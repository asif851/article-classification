
শচীন দেববর্মনের গান নিয়ে আজ শনিবার সন্ধ্যায় রয়েছে গানের আসর ‘বর্ণে গন্ধে ছন্দে গীতিতে’। এই আসরে শচীন দেববর্মনের বেশ কিছু জনপ্রিয় বাংলা গান গেয়ে শোনাবেন কিরণ চন্দ্র রায়, সঞ্জয় রায় ও নাসিমুল মাহবুব রুবেল। তাঁর সুরে হিন্দি চলচ্চিত্রের জনপ্রিয় কিছু গান শোনাবেন সাব্বির ও রন্টি দাস।নিয়মিত বাংলা গানের আসরের আয়োজন করে আসছে দ্য ডেইলি স্টার-এর ‘স্টার মেলোডিজ’। এরই ধারাবাহিকতায় শচীন দেববর্মনের ১০৯তম জন্মবার্ষিকী ও ৪০তম মৃত্যুবার্ষিকী উপলক্ষে এই আয়োজন। আজ সন্ধ্যা ৬টা ১৫ মিনিটে বেঙ্গল আর্টস প্রিসিঙ্কটের এই আসর সবার জন্য উন্মুক্ত।
 
