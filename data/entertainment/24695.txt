
রুপালি পর্দার তারকাদের নিয়ে ভক্ত কূলের আগ্রহের শেষ নেই। সেই আগ্রহের আতিশয্য মাঝে মাঝে অবিশ্বাস্য কাণ্ডও ঘটিয়ে ফেলেন তাঁরা। রাজস্থানের সামসাদ বলিউড তারকা অজয় দেবগনের সঙ্গে কথা বলতে আত্মহত্যারই হুমকি দিয়ে দিলেন।অজয় দেবগনও ভক্তের এ হুমকিতে চমকে গিয়েছেন। অন্ততপক্ষে ভক্তের সঙ্গে দেখা করতে রাজস্থান যাবেন, তাঁর এই সিদ্ধান্ত। তাঁর মুখপাত্র বলেন, ২০ জানুয়ারি অজয় রাজস্থান যাবেন। ওই দিন ভক্তের সঙ্গে সাক্ষাতের আয়োজন করা হয়েছে। তিনি বিষয়টি জেনেছেন এবং ভক্তকে কোনোভাবেই ক্ষতিগ্রস্ত হতে দেবেন না। স্থানীয় প্রশাসনের সঙ্গেও তিনি কথা বলেছেন, যাঁরা সাক্ষাতের আয়োজনটি করেছে।ভারতীয় গণমাধ্যম মিড-ডে জানায়, বৃহস্পতিবার সামসাদ স্থানীয় প্রশাসনকে অজয় দেবগনের সঙ্গে দেখা করিয়ে দিতে বলেন। প্রশাসন বিষয়টি গুরুত্ব না দিলে তিনি উঁচু দেয়ালের ওপর দাঁড়ান। সেখান থেকে লাফ দেবেন বলে হুমকি দেন। তখন স্থানীয় প্রশাসনিক কর্মকর্তারা সেখানে যান। তাঁরা দেখেন, সামসাদ অনর্গল অজয়ের চলচ্চিত্রগুলোর সংলাপ বলে যাচ্ছে। এরপর তাঁকে বুঝিয়ে থানায় নিয়ে যাওয়া হয়।অজয় বর্তমানে মিলান লুথারিয়ার ‘বাদশাহো’ সিনেমা নিয়ে ব্যস্ত সময় পার করছেন। অজয় ছাড়া এই ছবিতে আরও অভিনয় করছেন এমরান হাশমি, ইলিয়েনা ডিক্রুজ, এশা গুপ্তা প্রমুখ। মিড-ডে
