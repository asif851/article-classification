
আজ রাত ১২টা পেরোলেই শুক্রবার। শুক্রবার রাত দুইটায় এবিসি রেডিও ৮৯.২ এফএমে কান পাতলেই শুনতে পাবেন বইপ্রেমী পলান সরকারের কথা। অনুষ্ঠান চলবে ভোর চারটা পর্যন্ত। এবিসি রেডিওর একটি দল পলান সরকারের সাক্ষাৎকার নিতে রওনা হয়েছিল রাজশাহীতে। সেখানে তিনি তাঁর স্বপ্ন ও পাঠাগার নিয়ে ভবিষ্যত পরিকল্পনার কথা বলেছেন। আজ তাঁর সেই সাক্ষাৎকারের কিছু অংশই ‘বিশেষ দ্রষ্টব্য’ অনুষ্ঠানে প্রচারিত হবে। অনুষ্ঠানের দ্বিতীয় অংশে বাংলায় এ পি জে আবুল কালামের ‘উইংস অব ফায়ার’ বই থেকে পড়ে শোনানো হবে। এ ছাড়া থাকবে একটি কুইজ প্রতিযোগিতা। এতে অংশ নেওয়া বিজয়ীদের রকমারির সৌজন্যে পুরস্কার দেওয়া হবে। রকমারি ডটকমের সৌজন্যে ‘বিশেষ দ্রষ্টব্য’ অনুষ্ঠানটি প্রচারিত হয় প্রতি শুক্রবার রাত দুইটা থেকে ভোর চারটা পর্যন্ত। উপস্থাপনায় থাকেন আরজে কাশফিয়া।
