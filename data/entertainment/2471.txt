
অনুষ্ঠানটি ৩০ মিনিটের। এই ৩০ মিনিটজুড়ে শুধুই দেখা যাবে মাহিয়া মাহিকে। আরটিভি মাহিকে নিয়ে তৈরি করেছে একক নাচের অনুষ্ঠান ‘ড্যান্সিং মাহি’। এতে পাঁচটি গানের সঙ্গে একক নৃত্য থাকবে মাহির।তাঁর অভিনীত অগ্নি, অগ্নি ২ ও দবির সাহেবের সংসার থেকে নেওয়া তিনটি গানের সঙ্গে মাহি নাচবেন। অন্য দুটি আধুনিক বাংলা গান। এ তথ্য দিয়েছেন অনুষ্ঠানের প্রযোজক সোহেল রানা।এর আগে কোনো টিভি অনুষ্ঠানে মাহিকে নিয়ে একক নাচের অনুষ্ঠান হয়নি। তাই নতুন এই অভিজ্ঞতা মাহিকে বেশ রোমাঞ্চিত করেছে। তিনি বললেন, ‘পুরো অনুষ্ঠানে থাকছি শুধুই আমি। পরিবেশনায় আছে নতুনত্ব। একটু রোমাঞ্চকর, একটু নতুনত্ব—এ ধরনের কাজের প্রতি আমার আগ্রহ সব সময়ই।’প্রযোজক বলেন, মাহিকে পাঁচটি গানে পাঁচ রকমের সাজপোশাকে উপস্থাপন করেছি। দুই দিন ধরে মহড়ার পর অনুষ্ঠানটি ধারণ করা হয়েছে। অনুষ্ঠানটির নৃত্য পরিচালক হিসেবে কাজ করেছেন ইভান শাহারিয়ার।
