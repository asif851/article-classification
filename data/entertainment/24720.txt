
কলকাতার নজরুল মঞ্চে আয়োজন করা হয়েছে ‘ওয়ার্ল্ড মিউজিক ডে কনসার্ট’। আজ সন্ধ্যায় এ আয়োজনে গাইবেন কবিতা কৃষ্ণমূর্তি, ঊষা উত্থুপ, জিৎ গাঙ্গুলির মতো শিল্পীরা। এ ছাড়া এতে অংশ নেবেন ভারতের শিল্পী আরশাদ আলী, আইভি, রাজেশ মেনন, অহনা, শ্রেয়া, কালামান্ডালাম গৌতম, মিরান্ডে সিং, তিমির বিশ্বাস, কিলেন, কৃষ্ণা বাউল, জার্মানির শিল্পী মার্টিন কুয়েবার্ট, কানাডার কেরি ডিমাকুলাঙ্গান। বাংলাদেশ থেকে এই কনসার্টে অংশ নেবেন তরুণ আবৃত্তিশিল্পী সামিউল ইসলাম পোলাক ও কণ্ঠশিল্পী স্বপ্নীল সজীব। সামিউল ইসলাম বললেন, ২ হাজার ৫০০ দর্শক ধারণক্ষমতাসম্পন্ন নজরুল মঞ্চের সবগুলো টিকিট এরই মধ্যে বিক্রি হয়ে গেছে।
