
আজ বিশ্বব্যাপী মুক্তি পেয়েছে হলিউডের জনপ্রিয় মুভি সিরিজ ‘জ্যাসন বোর্ন’-এর পঞ্চম ছবিটি। এক ছবি বিরতি দিয়ে এবারের কিস্তিতে বোর্ন চরিত্রে আবারও ফিরেছেন ম্যাট ডেমন। তাই ছবিটি নিয়ে অন্যবারের চেয়ে এবার আলোচনা ও উত্তেজনা একটু বেশিই।সেই উত্তেজনা কিন্তু বাংলাদেশের সিনেমাপ্রেমীদের মধ্যেও রয়েছে। তাই তো বিশ্বব্যাপী মুক্তির দিন থেকে ঢাকাতেও প্রদর্শন শুরু হলো ‘জ্যাসন বোর্ন’-এর। আজ থেকে রাজধানীর স্টার সিনেপ্লেক্সে ছবিটির প্রদর্শনী শুরু হয়েছে।শুধু এই একটি ছবি নয়, স্টার সিনেপ্লেক্সে ‘জ্যাসন বোর্ন’ ছবির সঙ্গে ভৌতিক ছবি ‘লাইটস আউট’-এর প্রদর্শনীও আজ থেকে শুরু হচ্ছে। ছবিটি বিশ্বব্যাপী মুক্তি পায় ২২ জুলাই। এ ছবির কেন্দ্রীয় চরিত্রে অভিনয় করেছেন তেরেসা পালমার।
