
বাবা অনিল কাপুর ও ছেলে হর্ষবর্ধন কাপুরকে একসঙ্গে দেখা যাবে পর্দায়। ভারতের জনপ্রিয় শুটার এবং অলিম্পিক চ্যাম্পিয়ন অভিনব বিন্দ্রার জীবনীভিত্তিক ছবিতে অভিনয় করছেন দুজন।বিন্দ্রা ছিলেন পাঞ্জাবের কৃষিপণ্যের ব্যবসায়ী। ছেলে অভিনবের স্বপ্নপূরণে ভূমিকা রেখেছিলেন তিনি। খেলাধুলার ক্ষেত্রে সব সময় ছেলেকে সমর্থন করতেন তিনি। ২০০৮ সালের বেইজিং অলিম্পিকের শুটিংয়ে স্বর্ণপদক পেয়েছিলেন অভিনব। ছবিটির কেন্দ্রীয় চরিত্র অভিনব বিন্দ্রার চরিত্রে অভিনয় করবেন হর্ষবর্ধন। আর অভিনবের বাবা এ এস বিন্দ্রার চরিত্রটি করবেন অনিল কাপুর।নতুন এ ছবি সম্পর্কে এখনো তেমন কোনো তথ্য পাওয়া যায়নি। আনুষ্ঠানিকভাবে এ বিষয়ে কোনো ঘোষণাও দেননি ছবি–সংশ্লিষ্ট ব্যক্তিরা। শুধু এটুকুই জানিয়েছেন তাঁরা, এ বছরেই শুরু হবে ছবির শুটিং। বলিউড হাঙ্গামা।
