
বছরের পর বছর ঝুলে থাকার পর অবশেষে গাড়িচাপা দিয়ে মানুষ হত্যা মামলায় গত বুধবার সালমান খানকে দোষী সাব্যস্ত করে পাঁচ বছর কারাদণ্ডাদেশ দিয়েছিলেন ভারতের একটি আদালত। তবে গতকাল শুক্রবার মুম্বাই হাইকোর্ট সালমান খানের পাঁচ বছরের কারাদণ্ড স্থগিত করায় আপাতত জেলে যেতে হচ্ছে না তাঁকে। গতকাল বিকেলে জামিন নিয়ে বাড়ি ফিরেছেন তিনি।এদিকে, জেলে না গিয়ে বাড়ি ফেরায় দারুণ খুশি সালমান ভক্তেরা। বাড়ি ফিরে ভক্তদের উদ্দেশে হাত নেড়ে অভিবাদন জানান সালমান। পাশে থাকার জন্য ভক্তদের ধন্যবাদও জানান তিনি। বান্দ্রায় সালমানের বাড়ির সামনে নেচে গেয়ে ও চিৎকার করে উল্লাস করেন সালমানের হাজার হাজার ভক্ত। আনন্দে মিষ্টি বিতরণ করতেও দেখা যায় তাঁদের।গত বুধবার মুম্বাইয়ের জেলা ও দায়রা জজ ডি ডব্লিউ দেশপান্ডে সালমানকে দোষী সাব্যস্ত করে রায় দেন। নিম্ন আদালতে কারাদণ্ডের রায় পাওয়ার পর সালমান উচ্চ আদালতে আপিল করেন। পরে আদালতে জামিনের আবেদন করা হলে ৪৮ ঘণ্টার জামিন মঞ্জুর করা হয় সালমানের।দুই রাতের জামিন শেষে গতকাল শুক্রবার সালমানের ভাগ্যে কী ঘটতে যাচ্ছে তা নিয়ে জল্পনা-কল্পনা চলছিল। মুম্বাই হাইকোর্ট কি তাঁর আপিল গ্রহণ করে জামিন মঞ্জুর করবেন, না কি কারাগারে পাঠাবেন তা নিয়ে প্রশ্ন ঘুরপাক খাচ্ছিল সালমান ভক্তদের মাঝে। অবশেষে মুম্বাই হাইকোর্ট সালমানের পাঁচ বছরের কারাদণ্ড স্থগিত করায় স্বস্তির নিশ্বাস ফেলেন সালমান ভক্তেরা।
গত বুধবার নিম্ন আদালত সালমানকে পাঁচ বছরের কারাদণ্ড দিয়ে যে রায় দেন, উচ্চ আদালত তা স্থগিত করেন গতকাল শুক্রবার। একইসঙ্গে সালমানের আপিল মামলার পরবর্তী শুনানি শুরু না হওয়া পর্যন্ত তিনি জামিনে থাকবেন বলেও আদেশ দেন আদালত।নিম্ন আদালতে কারাদণ্ডের রায় পাওয়ার পর সালমান উচ্চ আদালতে যে আপিল করেন তার শুনানি শেষে আদালত তাঁকে নিম্ন আদালতে আত্মসমর্পণ করতে বলেন। এর পরই গতকাল শুক্রবার বিকেলে সালমান আত্মসমর্পণ করেন এবং ৩০ হাজার রুপি মুচলেকা দিয়ে জামিন পান। জামিন শেষে বাড়ি ফিরে যান তিনি।অবশ্য সালমানের পাসপোর্ট জমা দেওয়ার নির্দেশনা দিয়েছেন আদালত। বিদেশ ভ্রমণের আগে তাঁকে আদালতের অনুমতিও নিতে বলা হয়েছে।আরও পড়ুন:-সালমানের ৫ বছরের কারাদণ্ডকাঁদলেন সালমান, অসুস্থ মাজেলে যেতে হচ্ছে না সালমানকে
