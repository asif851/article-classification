
তরুণ প্রতিভাবানদের উত্সাহ ও অনুপ্রেরণা যোগানোর ভাবনায় জাদুশিল্পী জুয়েল আইচকে নিয়ে নির্মিত হয়েছে একটি বিজ্ঞাপনচিত্র। মুঠোফোন প্রতিষ্ঠান রবি’র এই বিজ্ঞাপনচিত্রটি এরই মধ্যে প্রচারও শুরু হয়েছে।জুয়েল আইচ বলেন, আমি সাধারণত বিজ্ঞপনচিত্রে কাজ করিনা। বিজ্ঞাপনচিত্রের ভাবনা পছন্দ হওয়ার পাশাপাশি তাতে আমাকে আমার মতো করে উপস্থাপন করা হচ্ছে কিনা সেটাও দেখি। নতুন বিজ্ঞাপনচিত্রেও উপস্থাপনের ক্ষেত্রে কোনোরূপ ব্যাতিক্রম ঘটেনি।’ নতুন বিজ্ঞাপনচিত্রটি প্রসঙ্গে জুয়েল আইচ বলেন, আজকাল আমাদের দেশে অনেক প্রতিভাবান তরুণ রয়েছে। তারা চাইলেই প্রযুক্তির নানা মাধ্যম যেমন ফেসবুক ও ইউটিউবের মাধ্যমে নিজের প্রতিভাবে বিকশিত করতে পারে। যদি ইচ্ছে শক্তি প্রবল হয়, তাহলে কোনো বাঁধাই কাউকে আঁঁটকে রাখতে পারে না। এই বিজ্ঞাপনচিত্রের মাধ্যমে সেটিই দেখানো হয়েছে। যথেষ্ঠ ভালো একটি কাজ হয়েছে। তরুণদের উত্সাহ ও অনুপ্রেরণা যোগাতে ভালোভাবেই কাজে দেবে এই বিজ্ঞাপনচিত্রটি।’জুয়েল আইচ অভিনীত নতুন বিজ্ঞাপনচিত্রটি নির্মাণ করেছেন তানভীর হাসান।
