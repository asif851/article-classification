
বাপ্পী-জলি অভিনীত বেল্লাল সানির ডেঞ্জার জোন ছবির শুটিং চলছে। এর মধ্যে আরও একটি নতুন ছবিতে জুটি হলেন এই জুটি। নাম রাজ: দ্য নিউ সুলতান। সম্প্রতি রাজধানীর ধানমন্ডির একটি রেস্তোরায় ছবিটির মহরত হয়ে গেল। মহরতে প্রধান অতিথি ছিলেন তথ্যমন্ত্রী হাসানুল হক ইনু। অনুষ্ঠানে ছবির পরিচালক সালমান বিন আকরাম জানান, আগামী ১১ সেপ্টেম্বর থেকে ঢাকায় ছবির প্রথম ধাপের শুটিং। দ্বিতীয় ধাপের শুটিং হবে যুক্তরাজ্যে। এই ছবিতে আরও অভিনয় করছেন আলীরাজ, অরুণা বিশ্বাস, মিশা সওদাগর প্রমুখ।
 
