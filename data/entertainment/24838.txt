
রবীন্দ্রনাথের ‘সাধারণ মেয়ে’ কবিতাকে মূল ভাবনায় নিয়ে নির্মিত হলো টেলিছবি শরতের মেঘ। সৈয়দ শামসুল হকের পাণ্ডুলিপি ভাবনা ও সৈয়দ সালাহউদ্দিন জাকীর চিত্রনাট্যে টেলিছবিটি নির্মাণ করেছেন আশরাফী মিঠু। পরিচালক জানান, ‘সাধারণ মেয়ে’ মূল ভাবনায় থাকলেও এখানে রবীন্দ্রনাথের সৃষ্টি হৈমন্তী, সমাপ্তি, দৃষ্টিদান ও রক্তকরবীর কেন্দ্রীয় নারী চরিত্রগুলোকে নানাভাবে হাজির করা হয়েছে। ‘সাধারণ মেয়ে’র ভাবনায় ও গল্পের প্রয়োজনেই তারা এসেছে।আশরাফী মিঠু জানান, টেলিছবিতে ইশানা ও সাব্বির আহমেদ একাধিক চরিত্রে অভিনয় করেছেন; যা দর্শকের কাছে ভালো লাগবে।ইশানা ও সাব্বির ছাড়াও এই টেলিছবিতে অভিনয় করেছেন জ্যোতিকা জ্যোতি ও টাঙ্গাইল থিয়েটারের শিল্পীরা।পরিচালক জানান, আসছে পয়লা বৈশাখে প্রচারিত হবে টেলিছবিটি।
