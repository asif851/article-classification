
‘বাঙালির জয়! জয় বাংলার ধ্বনিতে একাত্তর!শোণিতেই লেখা জনকের নাম বঙ্গবন্ধু মুজিবুর!জয়-জয় বাংলা-জয় জয় জয়’এবার স্বাধীনতা দিবসে লাখো কণ্ঠে গাওয়া হবে জাতীয় সংগীত। এর আগে দেশের মানুষকে একাত্ম ও উজ্জীবিত করতে তৈরি হচ্ছে গানটি। গানের কথা লিখেছেন সৈয়দ শামসুল হক। সুর ও সংগীত পরিচালনা করছেন বাপ্পা মজুমদার। আর গানটিতে কণ্ঠ দিচ্ছেন সুবীর নন্দী, সাবিনা ইয়াসমীন, এন্ড্রু কিশোর, কুমার বিশ্বজিৎ, সামিনা চৌধুরী, মমতাজ, বাপ্পা মজুমদার, কনা, এলিটা ও কোনাল। এরপর গানটির মিউজিক ভিডিও তৈরি করবেন শংকর সাঁওজাল।রোববার রাতে মগবাজারে বাপ্পার স্টুডিওতে গানটিতে কণ্ঠ দিয়েছেন সুবীর নন্দী, সাবিনা ইয়াসমীন ও কোনাল।গতকাল মঙ্গলবার দুপুরে বাপ্পা বলেন, ‘সুবীর নন্দী আর সাবিনা ইয়াসমীনের মতো দুজন শিল্পী আমার স্টুডিওতে এসেছেন, আমার সুরে গান গেয়েছেন। ওই মুহূর্তের অনুভূতির কথা বলে বোঝাতে পারব না। আর সৈয়দ শামসুল হকের লেখা গানে আমি সুর দিয়েছি, কণ্ঠ দিচ্ছি, সবকিছুই আমার কাছে অবিশ্বাস্য মনে হচ্ছে। অন্য শিল্পীরা আজকালের মধ্যেই কণ্ঠ দেবেন গানটিতে।’গানটির মিউজিক ভিডিও ১৫ মার্চ থেকে প্রচার করার সম্ভাবনা আছে।
