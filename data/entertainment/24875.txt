
চলচ্চিত্রে সানি লিওনের খোলামেলা পোশাক দেখে অনেকেই মনে করতে পারেন তিনি খুব বহির্মুখী স্বভাবের মানুষ। তিনি যে বেশি মানুষের সামনে কথা বলতে লজ্জা পান এটা শুনলেও হয়তো অবাক হবেন কেউ কেউ। কিন্তু সানি জানালেন, তিনি মানুষটা খুব লাজুক। আর তাঁকে মানুষের সামনে সহজ হতে সাহায্য করেছেন ‘বলিউড বাদশা’ শাহরুখ খান।
সানি লিওনের ভাষ্য, ‘আমি স্বভাবে খুব লাজুক ও অন্তর্মুখী।’ ‘রইস’ ছবিতে ‘লায়লা ম্যায় লায়লা’ শিরোনামের একটি আইটেম গানের সঙ্গে নেচেছিলেন তিনি। সেই সুবাদে শাহরুখ সঙ্গে ছবির প্রচারেও অংশ নিয়েছিলেন। সে সময় তাঁর একটা বিরাট উপকার করেছেন শাহরুখ খান । কীভাবে মানুষের সঙ্গে মিশতে হয় ও ভক্তদের সঙ্গে সহজ হতে হয় সেটা সানি শিখেছেন শাহরুখের কাছ থেকেই।সানিকে কেবল শাহরুখই শেখান না। সহযোগিতা তিনি পেয়েছেন বলিউডের আরেক খান আমিরের কাছ থেকেও। অভিনয়ের উন্নতির জন্য তিনি আমির খানের অভিনয় শিক্ষকের কাছ থেকে বেশ কিছু পরামর্শ নিয়েছেন। আর তাঁর সঙ্গে সানিকে যোগাযোগ করিয়ে দিয়েছিলেন আমির নিজেই।ভালোই, সানি লিওনকে বলিউডের জন্য গড়ে তোলার দায়িত্বটা তাহলে খানেরাই কাঁধে নিলেন? হিন্দুস্থান টাইমস।
