
আরও ভালোবাসবো তোমায়সামাজিক রোমান্টিক গল্প নিয়ে ছবি আরও ভালোবাসবো তোমায়, জানালেন ছবির পরিচালক এস এ হক অলিক। ছবিটি এবার ঈদে মুক্তি পাচ্ছে। তানজিব ফিল্মসের ব্যানারে নির্মিত ছবিতে অভিনয় করেছেন শাকিব খান, পরীমনি, চম্পা, সোহেল রানা, আফজাল শরীফ, সাদেক বাচ্চু প্রমুখ। অতিথিশিল্পী ববি। ছবিতে গানের কথা লিখেছেন কবির বকুল ও এস এ হক অলিক। সুর ও সংগীত পরিচালনা করেছেন হাবিব, হৃদয় খান ও ইমন সাহা। কণ্ঠ দিয়েছেন এস আই টুটুল, হাবিব, হৃদয় খান, ন্যান্সি, পড়শী, কোনাল, ইমরান, লেমিস ও কিশোর।
পদ্মপাতার জলঈদে মুক্তি পাচ্ছে পদ্মপাতার জল ছবিটি। পরিচালক তন্ময় তানসেন জানান, একজন বাইজির সঙ্গে কবির প্রেমের ঘাত-প্রতিঘাত এবং শেষে পরিণতি দেখানো হয়েছে। অভিনয় করেছেন মিম, ইমন, তারিক আনাম খান, নিমা রহমান প্রমুখ। গানের কথা লিখেছেন শিরোনামহীন, চিরকুট, আহমেদ ইমতিয়াজ বুলবুল, লতিফুল ইসলাম শিবলী ও শেখ রানা। সুর ও সংগীত করেছেন শিরোনামহীন, চিরকুট ও অদিত। গানে কণ্ঠ দিয়েছেন শিরোনামহীন, চিরকুট, আসিফ আকবর, ন্যান্সি, কনা, এলিটা, পড়শী ও অদিত।ট্রাইপড স্টুডিওর ব্যানারে তৈরি হয়েছে ছবিটি।
লাভ ম্যারেজঈদের আরেকটি ছবি লাভ ম্যারেজ। ছবির গল্প রোমান্টিক-কমেডি ধাঁচের। পরিচালক শাহিন সুমন জানান, ছবিতে অ্যাকশনও আছে। হার্টবিট প্রোডাকশন্সের এই ছবিতে অভিনয় করেছেন শাকিব খান, অপু বিশ্বাস, মিশা সওদাগর, সাদেক বাচ্চু, আহমেদ শরীফ, মিজু আহমেদ, কাবিলা, শিরিন বকুল, শিরিন আলম প্রমুখ। গানের কথা লিখেছেন কবির বকুল ও হৃদয় খান। গানে কণ্ঠ দিয়েছেন আসিফ আকবর, হৃদয় খান, ইমরান, কিশোর, রমা প্রমুখ। সুর ও সংগীত করেছেন আলী আকরাম শুভ ও হৃদয় খান।
অগ্নি ২অ্যাকশন ধাঁচের ছবি অগ্নি ২। জাজ মাল্টিমিডিয়া ও এসকে মুভিজের যৌথ ব্যানারে ছবিটি তৈরি হয়েছে। পরিচালক ইফতেখার চৌধুরী জানান, ছবিতে দুই বাংলার শিল্পী-কলাকুশলী রয়েছেন। এতে অভিনয় করেছেন মাহিয়া মাহি, ওম, অমিত হাসান, আশীষ বিদ্যার্থী, টাইগার রবি, সুপ্রিয় প্রমুখ।ছবির গান লিখেছেন আবদুল আজিজ ও প্রিয় চট্টোপাধ্যায়। গানে কণ্ঠ দিয়েছেন নেহা কাক্কর, আকাশ, মোহাম্মদ ইফরান ও লেমিস। সুর ও সংগীত পরিচালনা করেছেন স্যাভি ও আকাশ।
