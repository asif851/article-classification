
‘রাউডি রাঠোর’, ‘বস, ‘হলিডে’ ছবিগুলোতে সোনাক্ষী সিনহার সঙ্গে জুটি বেঁধে অভিনয় করে সাফল্যের মুখ দেখেছেন ‘খিলাড়ি’ তারকা অক্ষয় কুমার। ঘন ঘন ছবিতে জুটি বেঁধে অভিনয় করতে গিয়ে ব্যক্তিজীবনেও সখ্য বেড়েছে অক্ষয় ও সোনাক্ষীর। কিন্তু তাঁদের সখ্য নাকি একদমই সহ্য করতে পারছেন না অক্ষয়ের স্ত্রী বলিউডের সাবেক অভিনেত্রী টুইঙ্কেল খান্না। শোনা যাচ্ছে, সোনাক্ষীর সঙ্গে অক্ষয়ের জুটি বেঁধে অভিনয়ের ওপর রীতিমতো নিষেধাজ্ঞা আরোপ করেছেন টুইঙ্কেল।এ প্রসঙ্গে ঘনিষ্ঠ সূত্রের বরাতে ওয়ান ইন্ডিয়া জানিয়েছে, সোনাক্ষীর সঙ্গে জুটি বেঁধে অভিনয় করলেই অক্ষয়ের ছবি ব্যবসাসফল হচ্ছে। বলা যায়, এর মধ্য দিয়ে অক্ষয়ের ভাগ্যদেবীতে পরিণত হয়েছেন সোনাক্ষী। ছবির সাফল্যের পাশাপাশি অক্ষয়-সোনাক্ষীর সখ্যও দিনকে দিন বেড়েই চলেছে। কেবল পর্দা-রসায়নই নয়, তাঁদের বাস্তব জীবনের বন্ধুত্বপূর্ণ সম্পর্ককে একদমই সহ্য করতে পারছেন না টুইঙ্কেল খান্না।সূত্রটি আরও জানিয়েছে, সোনাক্ষীর সঙ্গে ঘন ঘন জুটি বেঁধে অভিনয় করার ক্ষেত্রে অক্ষয়কে সরাসরি না বলে দিয়েছেন টুইঙ্কেল। তিনি এর আগে প্রিয়াঙ্কা চোপড়া ও অক্ষয়ের সখ্যের খবর চাউর হলে তাঁদের একসঙ্গে অভিনয়ের ওপর নিষেধাজ্ঞা জারি করেছিলেন।
