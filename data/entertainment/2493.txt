
কিছুদিন আগেই হলিউডের ছবি ট্রিপল এক্স: দ্য রিটার্ন অব জেন্ডার কেইজ-এর শুটিং শেষ করেছেন দীপিকা পাড়ুকোন। এই কয়েকটা মাস বলিউড থেকে সাময়িক বিরতি নিয়েছিলেন। ভারতে ফিরেই আবার হিন্দি ছবির কাজে নেমে পড়তে হবে এই পিকু তারকাকে। খবর পাওয়া গেছে, সামনের মাসেই নতুন একটি ছবির আইটেম গানের শুটিং করবেন এই অভিনেত্রী। দীনেশ বিজনের ছবি রাবতাতে আইটেম গানের সঙ্গে নাচার কথা দীপিকার। এই ছবিতে অভিনয় করেছেন সুশান্ত সিং রাজপুত ও দিলওয়ালে ছবির নায়িকা কৃতি শ্যানন। অতিথি চরিত্রে হলেও দীপিকার উপস্থিতি নিঃসন্দেহে এই ছবিতে যোগ করবে নতুন মাত্রা।সিনেমাটির সংশ্লিষ্ট একটি সূত্র জানিয়েছে, সবকিছু ঠিকঠাক থাকলে জুন মাসে এই আইটেম গানের শুটিং শুরু হবে। আর গানটি তৈরি করেছেন সংগীত পরিচালক প্রিতম। সূত্র: ফিল্মফেয়ার
