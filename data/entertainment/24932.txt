
‘আয়না, আয়না, পৃথিবীর সবচেয়ে সুন্দর কে?’ আয়না বারবার আপনার কথা বললে জেনে রাখবেন, কোথাও গড়বড় আছে। শুধু প্রশংসার গদগদ কথায় ভেসে যাওয়া কোনো কাজের কথা নয়। নিন্দুকেরে বাসতে হয় সবার চেয়ে ভালো। নিন্দুকের আয়নায় নিজেকে দেখে নিতে হয়। সবচেয়ে ভালো হয়, নিজেই যদি হতে পারেন নিজের সমালোচক।আত্মতুষ্টিতে শিল্পীর মরণ। এটা জানেন বলেই দীপিকা বলছেন, ‘আমি কিন্তু নিজের ব্যাপারে খুবই কঠোর। আমার যে সমালোচনাই করা হোক, সেটা সব সময়ই আমার উপকারেই আসে। কারণ, আমি সব সময়ই সমালোচনাকে ইতিবাচকভাবে নিই। গঠনমূলকভাবে দেখার চেষ্টা করি।’২০১৩ সালে টানা চারটি সুপারহিট ছবি উপহার দিয়েছেন। ২০১৪ সাল ভালো–মন্দ মিশিয়ে কাটলেও গত বছরের শেষ টেনেছেন পিকু, তামাশার পর বাজিরাও মাস্তানির সাফল্য দিয়ে। ওম শান্তি ওম-এর কাঁচা অভিনেত্রীটি আজ বলিউডের ১ নম্বর মুকুটের দাবিদার। সঞ্জয়লীলা বানশালি যাঁর গুণমুগ্ধ ভক্ত, সে দীপিকা ভুল থেকে, সমালোচনা থেকে শিখে শিখে নিজেকে গড়েছেন বলেই তো! ইন্ডিয়ান এক্সপ্রেস।
