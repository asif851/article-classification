
নন্দিত কথাসাহিত্যিক ও নির্মাতা প্রয়াত হুমায়ূন আহমেদের জন্মবার্ষিকী উপলক্ষে বিশেষ অনুষ্ঠান ‘বহুমাত্রিক হুমায়ূন’ প্রচার করবে মাছরাঙা টেলিভিশন। হুমায়ূন আহমেদের সহধর্মিণী মেহের আফরোজ শাওনের উপস্থাপনায় অনুষ্ঠানটি প্রচারিত হবে ১৩ নভেম্বর রাত আটটায়।‘বহুমাত্রিক হুমায়ূন’ অনুষ্ঠানে অতিথি হিসেবে থাকবেন সব্যসাচী লেখক সৈয়দ শামসুল হক। সাহিত্য, নাটক ও চলচ্চিত্রে হুমায়ূন আহমেদের সৃষ্টিকর্ম নিয়ে আলোচনা করবেন তাঁরা দু’জন। সেই সঙ্গে থাকবে অধ্যাপক সৈয়দ মনজুরুল ইসলাম, অভিনেতা তারিক আনাম খান এবং সংগীতশিল্পী সুবীর নন্দীর কথা। নিজ নিজ অভিজ্ঞতা থেকে হুমায়ূন আহমেদ সম্পর্কে কথা বলবেন তাঁরা। আরও থাকছে হুমায়ূন আহমেদের দুই শিশুপুত্র নিষাদ ও নিনিতের কথা। ‘বহুমাত্রিক হুমায়ূন’ অনুষ্ঠানটি প্রযোজনা করেছেন আবুল হোসেন খোকন।এ ছাড়া হুমায়ূন আহমেদের জন্মবার্ষিকী উপলক্ষে বেলা আড়াইটায় চলচ্চিত্রের গানের অনুষ্ঠান ‘ফেয়ার অ্যান্ড লাভলি সিনে টিউন’-এ থাকছে হুমায়ূন আহমেদ পরিচালিত বিভিন্ন চলচ্চিত্রের গান। হুমায়ূন আহমেদের একান্ত সাক্ষাত্কার ‘মিসির আলীর সঙ্গে একদিন’ প্রচারিত হবে বেলা ৩টা ২ মিনিটে। বারী সিদ্দিকীর পরিবেশনায় সংগীতানুষ্ঠান ‘নক্ষত্রের রাত’ থাকছে বিকেল ৫টা ২ মিনিটে।
