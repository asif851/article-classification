
‘আমার সঙ্গে প্রতারণা করেছ তুমি! সম্পর্কটার ওপর আমার বিশ্বাস ছিল। অথচ এ ব্যাপারে তোমার কোনো খেয়ালই ছিল না। তুমি যখন এই চিঠি পড়বে, তখন হয়তো আমি আর এই পৃথিবীতে থাকব না।’ কথাগুলো লিখেছিলেন জিয়া খান। ৩ জুন মুম্বাইয়ের জুহুর নিজেদের ফ্ল্যাটে আত্মহত্যা করেছেন এই অভিনেত্রী। ধারণা করা হচ্ছে, আত্মহত্যার আগে এই কথাগুলো লিখেছিলেন প্রেমিক সুরজ পাঞ্চোলির উদ্দেশে। গত শনিবার এই চিঠি বা সুইসাইড নোটটি পুলিশের কাছে হস্তান্তর করেছে জিয়ার পরিবার। পুলিশ সেটি পাঠিয়ে দিয়েছে ফরেনসিক পরীক্ষার জন্য। জিয়ার হাতের লেখা প্রমাণিত হলে মামলাটা যে বেশ জটিল আকার ধারণ করবে, তা বলা বাহুল্য। ফেঁসে যেতে পারেন সুরজ! জি মিডিয়া ব্যুরো।
