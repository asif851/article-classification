
আনন্দ এল রাইয়ের পরবর্তী ছবি ​নিয়ে সিনেপাড়ায় বেশ গুঞ্জন ছড়িয়েছে যে ছবিটিতে শাহরুখ খানকে দেখা যেতে পারে বামন হিসেবে। ছবিতে দুই নায়িকার জন্য প্রথমে ভাবা হয়েছিল ক্যাটরিনা কাইফ ও আলিয়া ভাটকে। নতুন খবর হলো, দীপিকা পাড়ুকোনকে নায়িকা চরিত্রে অভিনয়ের জন্য প্রস্তাব দেওয়া হয়েছে।অন্যদিকে, পরিনীতি চোপড়াকে দেখা যেতে পারে দুই নায়িকার একজন হিসেবে। একটি সূত্র বলছে, ‘ছবিতে দুজন নায়িকা আছেন এবং দুজনকেই ইতিমধ্যে নেওয়া হয়েছে। ছবিটি এখনো পাণ্ডুলিপি পর্যায়ে আছে। পরিচালক এখন অভিনয় শিল্পী নেওয়ার কাজটি করছেন।’এদিকে ছবির পরিচালক আনন্দ এল রাই বলেন, ‘অভিনেত্রী নির্বাচন করা খুবই আবেগপ্রবণ সিদ্ধান্ত। সুতরাং, সিদ্ধান্ত নিতে আমার আরও ১০ থেকে ১৫ দিন লাগবে।’পরিনীতি চোপড়া অবশ্য এখন ব্যস্ত আছেন হিউস্টনে তাঁর​ ‘ড্রিম টিম ট্যুর’ নিয়ে। ১৩ আগস্ট টেক্সাসের হিউস্টনে অনুষ্ঠিত হবে অনুষ্ঠান। এই অনুষ্ঠানে আরও থাকবেন করন জোহর, আলিয়া ভাট, বরুণ ধাওয়ান, সিদ্ধার্থ মালহোত্রা, আদিত্য রায় কাপুর ও ক্যাটরিনা কাইফ।
ডিএনএ
