
আরটিভিতে আজ বুধবার থেকে প্রচারিত হবে নতুন হবে ধারাবাহিক নাটক ‘মায়ার খেলা’। পারিবারিক দ্বন্দ্ব, প্রেম ও বিরহের গল্প নিয়ে নির্মিত এ নাটকটি রচনা ও পরিচালনা করেছেন রুলীন রহমান।আরটিভি সূত্রে জানা গেছে, ‘মায়ার খেলা’ নাটকের বিভিন্ন চরিত্রে অভিনয় করেছেন দিতি, শম্পা রেজা, জিতু আহসান, রিচি সোলায়মান, ইন্তেখাব দিনার, তানিয়া হোসেন, নিশা, মুনিয়া, ইলোরা গহর, সাইফ বাবু, শামস সুমন প্রমুখ।‘মায়ার খেলা’ নাটকের কাহিনিতে দেখা যাবে, আসিফ মুস্তাফিজ ৪০ পেরিয়ে যাওয়া একজন মানুষ। কিউ গ্রুপ অব কোম্পানির চেয়ারম্যান। আসিফের বাবা কাইয়ুম মুস্তাফিজ বছর দশেক আগে কিউ গ্রুপ ও বিশাল এক পরিবার আসিফের হাতে তুলে দিয়ে পৃথিবী থেকে বিদায় নেন। আসিফের তিন ভাই—আশিক, আতিক, আলিফ ও তিন বোন—মিতা, লতা, কথা। আসিফ তাঁর ভাই-বোনদের প্রচণ্ড ভালোবাসেন। ব্যবসা ও পরিবার নিয়ে ব্যস্ত সময় কেটে যায় তাঁর। নিজেকে নিয়ে ভাবার সময় হয় না। জীবন থেকে ৪০ বছর পার হয়ে যাবার পরও আসিফ সংসারের বন্ধনে জড়ান না।
