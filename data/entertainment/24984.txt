
ভালোবাসা দিবসে নাকি গাঁটছড়া বাঁধবেন—এমনটাই প্রকাশ পেয়েছে আন্তর্জাতিক গণমাধ্যমে। কিন্তু শার্লকখ্যাত বেনেডিক্ট কাম্বারব্যাচ এখনো মুখ খুলছেন না নিজের বিয়ে নিয়ে। হবু স্ত্রী সোফি হান্টারকে নিয়ে চলে গেছেন একেবারে লোকচক্ষুর অন্তরালে। এ জন্যই বিয়ের গুঞ্জনটা আরও পাকাপোক্ত হয়েছে।গেল বছরের নভেম্বরে আংটি বদল হয় কাম্বারব্যাচ ও সোফির। তাঁদের পরিবারের এক ঘনিষ্ঠজন জানান, ১৪ ফেব্রুয়ারি স্বজন ও বন্ধুবান্ধব নিয়ে যুক্তরাজ্যেই বিয়ের আনুষ্ঠানিকতা সম্পন্ন করেছেন। এরপর ক্যালিফোর্নিয়ায় হানিমুনের উদ্দেশ্যে রওনা দেওয়ার কথা রয়েছে তাঁদের।তবে গত জানুয়ারি মাসে কাম্বারব্যাচ জানিয়েছিলেন, একাডেমি অ্যাওয়ার্ড অনুষ্ঠান শেষ না হওয়া পর্যন্ত বিয়ে পিছিয়েও যেতে পারে। পিপল ম্যাগাজিন
