
বিয়ের পর এবারই ছিল তারকা দম্পতি শখ-নিলয়ের প্রথম ঈদ। স্বামী নিলয়কে নিয়ে ঈদের দিনটা মায়ের বাসায় কাটিয়ে দেন শখ। পরদিন সকালে ছুটতে হয়েছে কক্সবাজারে। যোগ দিয়েছেন নাটকের শুটিংয়ে।কক্সবাজারে শখ ও নিলয় শুটিং করতে গেছেন ‘নির্জন উপকূলে’ ও ‘স্বপ্নের গাঙচিল’ নামে দুটি নাটকে। দুটি নাটকেরই পরিচালক মাহমুদ দিদার। এর মধ্যে একটি নাটকে নিলয় অভিনয় করছেন মমর বিপরীতে।নিলয় বলেন, ‘আমার মা–বাবা দুজনই অস্ট্রেলিয়ায় বড় আপার কাছে বেড়াতে গেছেন। তাই ঈদের দিনটা শ্বশুর-শাশুড়ির সঙ্গে কাটিয়েছি। দারুণ ঈদ কেটেছে। ঈদের আগে অবশ্য ভেবেছিলাম, ঈদে দুজন মিলে দূরে কোথাও ঘুরতে যাব। এমন সময় প্রস্তাব পাই নতুন দুটি নাটকের শুটিংয়ের, যার কাজ শুরু ৮ জুলাই মানে ঈদের পরদিন থেকেই। লোকেশনও ঠিক করা হলো কক্সবাজার। ভাবলাম, ঈদের ছুটিতে কক্সবাজারে শুটিংয়ের পাশাপাশি বেড়ানোটাও হবে। ব্যাপারটা কিন্তু মন্দ না। দুজন মিলে সিদ্ধান্ত নিলাম, কক্সবাজার যেহেতু, তাই নাটক দুটির শুটিং করাই যায়। আমরা কিন্তু অন্য সময় নাটকে অভিনয়ের জন্য যতটা সময় দিই, এই দুটি নাটকের ক্ষেত্রে একটু বেশি সময় দিয়েছি। কারণ, সময় নিয়ে কাজটাও করতে চাই, ঘুরতেও চাই।’শুটিং শেষে ১৪ জুলাই ঢাকায় ফিরবেন শখ ও নিলয়।
