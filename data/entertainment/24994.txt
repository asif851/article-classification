
এবার ঈদ উপলক্ষে দেশের জনপ্রিয় শিল্পীদের একক ও ডুয়েট মিলে ১৩০টিরও বেশি অ্যালবাম বাজারে আসছে। বিভিন্ন প্রযোজনা প্রতিষ্ঠানের সঙ্গে কথা বলে জানা গেল, ঈদের আগে অনেক শিল্পীই নতুন অ্যালবাম আনছেন শ্রোতাদের জন্য। কোন প্রতিষ্ঠান থেকে কোন শিল্পীর নতুন অ্যালবাম বাজারে আসছে সেটা জেনে নিন আমাদের এবারের আয়োজন থেকে।সিডি চয়েসসিডি চয়েসের স্বত্বাধিকারী জহিরুল ইসলাম জানালেন, ঈদ উপলক্ষে মোট ২৫টি অ্যালবাম বাজারে আসছে সিডি চয়েসের ব্যানারে। এর মধ্যে আছে ১১টি গান দিয়ে সাজানো তৌসিফের একক অ্যালবাম আবেগ, তৌসিফ ফিচারিং ভলিউম-১ নামে থাকছে আরেকটি মিক্সড অ্যালবাম। থাকছে রাকিব মোসাব্বিরের একক অ্যালবাম ভালোবাসা এমনই, ইমরান, কিশোর, শফিক তুহিন, পুলক, সাব্বিরের মিক্সড অ্যালবাম ধুলোর গান, আদনানের একক অ্যালবাম মন জানে না, ফারাবির মন বোঝে না, আব্দুল আলীমের মেয়ে নুরজাহান আলিমের ফোক অ্যালবাম মাঝি ইত্যাদি।জি সিরিজ ও অগ্নিবীণাজি সিরিজ ও অগ্নিবীণার স্বত্বাধিকারী নাজমুল হক ভূঁইয়া জানালেন, মোট ৬৫ থেকে ৭০টি অ্যালবাম আসছে তাঁদের প্রযোজনা প্রতিষ্ঠান থেকে। এর মধ্যে আছে তাহসানের একক অ্যালবাম উদ্দেশ্য নেই, আপেল মাহমুদের সেরা ৭০টি গানের সংকলন দ্য লিজেন্ড আপেল মাহমুদ, এস এ সুমনের একক অ্যালবাম যাদু, অনিতার একক অনিতা-২, কবি আল মাহমুদ, নির্মলেন্দু গুণ, আলফ্রেড খোকন, আবুল হাসান শাহরিয়ারের কবিতা থেকে গান তৈরি করেছেন শিল্পী লুৎফর হাসান। তাঁর এই একক অ্যালবামের নাম জোনাকিরা।লেজার ভিশনলেজার ভিশনের অ্যালবামগুলোর মধ্যে আছে কনকচাঁপার একক অ্যালবাম আড়ালে, ফাহমিদা নবীর একক অ্যালবাম তুমি অভিমানে, দিনাত জাহান মুন্নির একক অ্যালবাম ও প্রিয়া, টিনার একক অ্যালবাম আজ কি বৃষ্টি হবে, রাঘবের একক অ্যালবাম বাড়ি ফেরার তাড়া, আরেফিন রুমীর ফিচারিং মিক্সড অ্যালবাম আদর, ফাহমিদা নবী, বাপ্পা মজুমদার, লাকী আখন্দ ও নিপোর গাওয়া অ্যালবাম গান বন্ধু, ভাইকিংস ব্যান্ড ফিচারিং রান আউট ইত্যাদি।সংগীতাসংগীতার স্বত্বাধিকারী রবিন ইমরান জানালেন, এবার মোট ২০টি অ্যালবাম বাজারে আনছে সংগীতা। এর মধ্যে আছে বেবী নাজনীনের একক অ্যালবাম দ্য বেবী নাজনীন ব্ল্যাক ডায়মন্ড, আলম আরা মিনুর অ্যালবাম বন্ধু হয়ে যাব, আঁখি আলমগীরের অ্যালবাম বোকা মন, রন্টি দাসের একক অ্যালবাম দর্পণ, বিউটি দাসের একক অ্যালবাম ফাইনালি।ফাহিম মিউজিকফাহিম মিউজিকের স্বত্বাধিকারী মনির হোসেন জানালেন, ন্যান্সি, পড়শী, স্বচ্ছ, রাইসাসহ একাধিক শিল্পীর গাওয়া মিক্সড অ্যালবাম তোমায় ভেবে শিরোনামে একটি অ্যালবাম ছাড়াও এরিক এরশাদের রবীন্দ্রসংগীতের অ্যালবাম অনন্ত আনন্দধারা, মাজহারুল ইসলামের শ্রুতিনাট্য ও কবিতার মোট দুটি অ্যালবাম।
আনমোলআনমোল থেকে এবার ঈদ উপলক্ষে বাজারে আসছে ফাহমিদা নবীর একক অ্যালবাম আমারে ছুঁইয়াছিলে।­­সাউন্ডটেকএখনো কোনোটি চূড়ান্ত হয়নি। তবে দুই থেকে তিনটা অ্যালবাম ঈদের আগে আসতে পারে বলে জানিয়েছে সাউন্ডটেক কর্তৃপক্ষ।
দূরবীন এন্টারটেইনমেন্টএই প্রতিষ্ঠান থেকে দূরবীন ৪.০১ নামে ব্যান্ডদল দূরবীনের অ্যালবাম বেরিয়েছে।
