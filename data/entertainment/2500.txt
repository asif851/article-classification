
তারকা জুটিদের নিয়ে আলোচনা এমনিতেই একটু বেশি হয়। সেলেনা-বিবারের ক্ষেত্রেও হয়েছিল ‘বেশি বেশি’। কেননা, ওঁদের বয়সটা একটু কমই ছিল। ‘কাঁচা প্রেম’ যাকে বলে। সেই প্রেম ভেঙে যাওয়ার বেদনা সামলে নিয়েছেন সেলেনা গোমেজ। সম্প্রতি নতুন অ্যালবাম থেকে ভক্তদের জন্য প্রকাশ করেছেন একটি গান। ‘সেম ওল্ড লাভ’ শিরোনামের ওই গান লিখেছেন চার্লি এক্সসিএক্স। তবে কবে নাগাদ গানটিকে আনুষ্ঠানিকভাবে বাজারে ছাড়া হবে, তার দিনক্ষণ জানায়নি রেকর্ডিং প্রতিষ্ঠানটি।‘সেম ওল্ড লাভ’ গানটি মিলবে সেলেনার নতুন অ্যালবাম রিভাইভাল-এ। নিজের নতুন অ্যালবাম নিয়ে এই গায়িকা বলেন, ‘আমি তো বড় হয়ে যাচ্ছি। এই অ্যালবামটি বড় হয়ে ওঠার পরের কাজ। এসব আয়ত্তে আনাটা জরুরি এখন।’গেল জুনে ছাড়া হয়েছিল রিভাইভাল অ্যালবামের প্রথম গান ‘গুড ফর ইউ’। সব ঠিক থাকলে অ্যালবামটি বাজারে আসবে আগামী অক্টোবরে। এর আগে ২০১৩ সালে মুক্তি পেয়েছিল সেলেনা গোমেজের প্রথম একক অ্যালবাম স্টারস ড্যান্স। দ্য ইন্ডিয়ান এক্সপ্রেস।
