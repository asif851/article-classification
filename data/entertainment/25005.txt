
গুন্ডা নামের একটি চলচ্চিত্রের জন্য সম্প্রতি যশরাজ ফিল্মস কর্তৃপক্ষ ইউটিউবে বাংলা চ্যানেল খুলেছে। ১৯৭১ সালের কলকাতার প্রেক্ষাপটে বলিউডে নির্মিত হয়েছে ‘গুন্ডা’ ছবিটি। এ ছবিতে রয়েছে বাংলা গান। ছবিটি নির্মাণ করেছে যশরাজ ফিল্মস।ছবির গানগুলো বাংলা ভাষা-ভাষী মানুষের কাছে জনপ্রিয় করে তুলতে ভারতীয় প্রোডাকশন হাউজ যশরাজ ফিল্মস ‘ওয়াইআরএফ বেঙ্গলি’ নামে একটি বাংলা ইউটিউব চ্যানেল খুলেছে। এ চ্যানেল থেকে যশরাজ ফিল্মসের পরবর্তী চলচ্চিত্র ‘গুন্ডা’র গানগুলো শোনা যাবে। চ্যানেলটিতে বাপ্পী লাহিড়ির গাওয়া একটি গানও রেখেছে যশরাজ ফিল্মস কর্তৃপক্ষ।
গুন্ডা ছবিটির পরিচালক আলী আব্বাস জাফর। ছবিটি প্রযোজনা করছেন আদিত্য চোপড়া। এ ছবিতে অভিনয় করছেন অর্জুন কাপুর, রণবীর সিং, ইরফান খান ও প্রিয়াংকা চোপড়া। ১৪ ফেব্রুয়ারি এ ছবিটি ভারতে মুক্তি পাবে।
 
ইউটিউবে যশরাজ ফিল্মসের বাংলা চ্যানেলটির লিংক https://www.youtube.com/user/yrfBengali ভিডিও

