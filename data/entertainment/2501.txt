
পয়লা ফাল্গুন আর ভালোবাসা দিবসে দুটি কনসার্ট হবে। কনসার্ট দুটির আয়োজন করা হয়েছে বনানী কামাল আতাতুর্ক অ্যাভিনিউয়ের রাজউক মাঠে। শুরু হবে বিকেল চারটায়। তেহারি অন হুইলস আর হেলদি বাস্কেটের সঙ্গে কনসার্টের আয়োজন করেছে সিগন্যাল ইভেন্টস।পয়লা ফাল্গুনে ‘গ্লিমস অব ফাগুন’ শিরোনামের কনসার্টে গান করবেন লাকী আখান্দ্, অর্ণব, তাহসান, এলিটা আর ব্যান্ড সোলস ও শূন্য। সঞ্চালনা করবেন আলিফ আলাউদ্দিন, সামিয়া আফরিন, ফারশিদ ও মেহরাব। ১৪ ফেব্রুয়ারি ভালোবাসা দিবসের কনসার্টের শিরোনাম ‘লাভ মি ডু’। এই কনসার্টে গান করবে মাইলস, অর্থহীন, ফুয়াদ অ্যান্ড ফ্রেন্ডস, আর্ক, ফোরটিনথ ফ্লোর ও মেহরাব। সঞ্চালনা করবেন তানিয়া হোসাইন, সামিয়া আফরিন, আলিফ চৌধুরী ও মেহরাব। দুদিনই কৌতুক শোনাবেন সোলায়মান সুখন।
