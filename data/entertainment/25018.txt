
আগেও একসঙ্গে গেয়েছেন বেলাল খান ও ঐশী। এবার একসঙ্গে গাইলেন সিনেমায়। মনতাজুর রহমান আকবর পরিচালিত ‘দুলাভাই জিন্দাবাদ’ ছবিতে ‘তোমার মতো’ গানটি শোনা যাবে তাঁদের কণ্ঠে।
গানটি নিয়ে বেলাল খান বলেন, ‘গানের কথা ফোক ঘরানার। সুর, সংগীত ও গায়কিতে নতুনত্ব আনার চেষ্টা করেছি। আশা করি সবার ভালো লাগবে।’ ঐশী ধারণা, এটি তাঁর গাওয়া অন্যতম সেরা গান। সে জন্য এ গান নিয়ে তাঁর প্রত্যাশাও অনেক। ‘দুলাভাই জিন্দাবাদ’ সিনেমার নায়ক-নায়িকারা হলেন বাপ্পী ও বিদ্যা সিনহা মিম। তবে পর্দায় গানটির সঙ্গে ঠোঁট মেলাবেন ডিপজল ও মৌসুমী।এই গান ছাড়া ছবিটির অন্যান্য সব দৃশ্যের শুটিং শেষ। শিগগির শেষ হবে গানের দৃশ্যধারণ। ‘তোমার মতো’ গানটির কথা লিখেছেন রবিউল ইসলাম জীবন, সুর ও সংগীতায়োজন করেছেন বেলাল খান।
