
বিবাহবিচ্ছেদ ঠেকানোর চেষ্টা করছেন এমন এক দম্পতির ভূমিকায় অভিনয় করেছেন হলিউডের তারকা দম্পতি অ্যাঞ্জেলিনা জোলি-ব্র্যাড পিট। হলিউডের নতুন ছবি ‘বাই দ্য সি’তে ফুটে উঠেছে এই তারকা দম্পতির সম্পর্ক ও দাম্পত্যকলহের কাহিনি। এ ছবিতে দেখা যাবে বিবাহবিচ্ছেদ ঠেকানোর চেষ্টায় একজন লেখক ও তাঁর স্ত্রী ফ্রান্সের একটি অবকাশযাপন কেন্দ্রে মিলিত হয়েছেন। বিচ্ছেদ ঠেকানোর প্রাণান্তকর চেষ্টা করছেন তাঁরা।দাম্পত্যকলহ থেকে বিবাহবিচ্ছেদের ঘটনা ঘটছে অহরহই। কিন্তু বিচ্ছেদ ঠেকাতে নানামুখী পদক্ষেপ নেওয়া প্রায়ই ছেড়েই দিয়েছেন আধুনিক মানুষেরা! তারকা দম্পতি ব্র্যাড পিট ও অ্যাঞ্জেলিনা জোলির সংসারের কলহগুলো উঠে এসেছে এ সিনেমায়।‘বাই দ্য সি’ ছবির দাম্পত্য সমস্যাগুলোর সঙ্গে আমরা অনেকেই পরিচিত। এ সমস্যাগুলো আমাদের মধ্যেও আছে। কিন্তু এগুলো পুরোপুরি আমাদের ঘটনা নয়। ছবির চরিত্র দুটির সমস্যার সঙ্গে যদি আমাদের সমস্যাগুলোর খুব বেশি মিল থাকত, ছবিটা বানাতাম না।’ ভোগ ম্যাগাজিনের প্রচ্ছদ প্রতিবেদনে এক সাক্ষাৎ​কারে কথাগুলো বলেছেন হলিউডের এই অভিনেত্রী।জোলি আরও বলেছেন, ‘শিল্পী হিসেবে আমরা সুবিধাজনক জায়গায় থেকে কাজগুলো করার চেষ্টা করেছি। এ শুধুই অভিনয়, যদিও ব্যাপারটায় খানিকটা ঝুঁকিও ছিল। কিন্তু কী আর করা, জীবন তো ক্ষুদ্র।’জিনে ক্যানসারের জীবাণু ধরা পরায় ডিম্বাশয়, স্তন ও ফেলোপিয়ান টিউব অপসারণের ব্যাপারে তাঁর সিদ্ধান্তের বিস্তারিত অনুসন্ধান করেছে ম্যাগাজিনটি। এ নিয়ে তিনি বলেন, ‘শুধুই মনে হয়— মা যদি আমার মতো সিদ্ধান্ত নিতেন।’
উল্লেখ্য, ডিম্বাশয় ও স্তন ক্যানসারে ২০০৭ সালে মারা যান অ্যাঞ্জেলিনা জোলির মা। জোলি আরও বলেন, ‘অস্ত্রোপচার সহজ কিছু নয়। ডিম্বাশয় সহজে কেটে ফেলা যায় বটে, কিন্তু হরমোন বদলে যায়।’কষ্টকর হলেও এই অস্ত্রোপচারের পরও ভালো আছেন জোলি। তিনি বলেছেন, ‘আমার মা এবং দাদি মারা গেছেন ৪০ বছর বয়সে। আমার বয়স এখন চল্লিশ। আমি জানি, আমি পঞ্চাশ পেরোবই।অ্যাঞ্জেলিনা জোলির পরিচালনায় এ বছরের নভেম্বর মাসের ১৩ তারিখ মুক্তি পাচ্ছে ব্র্যাঞ্জেলিনার নতুন ছবি ‘বাই দ্য সি’।
