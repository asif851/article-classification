
তারকা অভিনয়শিল্পীর পাশাপাশি থাকবেন নতুন অভিনয়শিল্পীরা। তবে নাটকটির আকর্ষণীয় দিক হলো বিভিন্ন অঞ্চলের ভাষায় কথা বলবেন অভিনয়শিল্পীরা। নাটকের নাম ‘কমেডি ৪২০’। টিপু আলমের মূল ভাবনায় নাটকটি রচনা করেছেন আকাশ রঞ্জন। পরিচালনায় রয়েছেন ফরিদুল হাসান। নাটকটি সম্পর্কে পরিচালক ফরিদুল হাসান বলেন, ‘নির্মল বিনোদনের সব উপাদান দর্শকেরা খোঁজ পাবেন নাটকটিতে। নির্মাণের বেলায় নাটকটিতে ভিন্নতা আনার চেষ্টা করেছি।’
নাটকটিতে অভিনয় করেছেন আমিরুল হক চৌধুরী, মীর সাব্বির, আ খ ম হাসান, আলভী, অহনা, হুমায়রা হিমু, সিদ্দিকুর রহমান, চিত্রলেখা, মুনিরা মিঠু, কচি খন্দকার, ম ম মোর্শেদসহ অনেকে।দীর্ঘ ধারাবাহিক হিসেবে খুব তাড়াতাড়ি নাটকটি প্রচার শুরু হবে বৈশাখী টিভিতে।
