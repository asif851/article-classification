
শাকিব খান। চলচ্চিত্রের এ সময়ের সবচেয়ে জনপ্রিয় নায়ক। কিন্তু তাঁর বিরুদ্ধে রয়েছে অসংখ্য অভিযোগ। যাঁরা অভিযোগ করছেন, তাঁরা সবাই চলচ্চিত্রের সঙ্গে সংশ্লিষ্ট। এসব অভিযোগ শাকিব কতটা জানেন? কিংবা এসব অভিযোগের ব্যাপারে তাঁর বক্তব্য কী? আর চলচ্চিত্র নিয়ে শাকিব নিজে কী ভাবছেন? এসবই জানার চেষ্টা করেছেন মনজুর কাদের। গত ২৬ ও ৩০ অক্টোবর ছবির শুটিংয়ের ফাঁকে তিনি কথা বলেছেন শাকিব খানের সঙ্গে।
বাংলাদেশের চলচ্চিত্রের বর্তমান অবস্থা নিয়ে আপনার অভিমত কী?
আমি সরকারকে অনুরোধ করব, বাংলাদেশের চলচ্চিত্র বন্ধ করে দিক। এখানে সিনেমা বলতে কিছু থাকার দরকার নাই। বিএফডিসিতে (বাংলাদেশ চলচ্চিত্র উন্নয়ন করপোরেশন) তালা মেরে দিক।আপনি যা বলছেন, তা ভেবে বলছেন?অবশ্যই। সরকার বলছে, উন্নয়ন হবে। ভারতীয় ছবি অবাধে ঢুকতে দেওয়া যদি উন্নয়ন হয়, তা নিয়ে কী বলব!আপনারা কী পদক্ষেপ নিয়েছেন?এখন আর বলতে ইচ্ছে করে না। চলচ্চিত্র নিয়ে স্বপ্ন দেখা ভুলে গেছি। চলচ্চিত্রের উন্নয়নের জন্য একনেক থেকে ৫৮ কোটি টাকা দিয়েছে। এফডিসির ঊর্ধ্বতন কর্তৃপক্ষ জানাল, চারটা অ্যালেক্সা ক্যামেরা আসবে, আরও আসবে সনির অত্যাধুনিক ক্যামেরা। পোস্ট প্রোডাকশনের অত্যাধুনিক যন্ত্রপাতি আসবে। বিভিন্ন সংগঠনের কাছ থেকে মতামত নেওয়া হলো। এরপর আর কিছু জানি না।অত্যাধুনিক প্রযুক্তির যন্ত্রপাতি পরিচালনার জন্য আমাদের এখানে দক্ষ জনবল আছে?পাঁচ বছর ধরে শুনছি, এখানে দক্ষ জনবল তৈরির জন্য বিভিন্ন ইনস্টিটিউট চালু হবে। কিন্তু এর ফলাফল তো কিছুই দেখছি না। যাঁরা এখানে ভালো কাজ করছেন, যাঁদের চাহিদা বেশি, তাঁরা কিন্তু প্রত্যেকে নিজেরাই নিজেদের তৈরি করেছেন। তাঁরা কেউই চলচ্চিত্র জগতের নন। কিন্তু এখন চলচ্চিত্র তাঁদের কাছ থেকে ভালো কাজ পাচ্ছে।আপনি চলচ্চিত্র বন্ধ করে দেওয়ার কথা বলেছেন। এরপর কী করবেন?অন্য কোনো ব্যবসা করব। এই দেশেই থাকব। চলচ্চিত্র আমার পরিবার। নিজের পরিবারের ভগ্নদশা আর সহ্য করতে পারছি না।এখন আপনি কোন কোন ছবির কাজ করছেন?দশটি ছবির কাজ চলছে। এর মধ্যে রয়েছে বুলবুল বিশ্বাসের রাজনীতি, মুহাম্মদ মোস্তফা কামালের সম্রাট, শামীম আহমেদের মেন্টাল, হাসিবুর রেজার সত্তা আর উত্তম আকাশের রাজা ৪২০।ইদানিং আপনার নতুন কোনো ছবি আসছে?খুব ভালো একটা ছবির কাজ করেছি, পূর্ণদৈর্ঘ্য প্রেমকাহিনী ২। এই ছবিতে আমি অভিনয় করেছি জয়া আহসানের সঙ্গে। পরিচালক সাফিউদ্দিন সাফি।নির্মাতাদের অভিযোগ, আপনি সময়মতো শুটিং স্পটে আসেন না। কেন?আমি যে দেরি করে সেট থেকে বের হই, সেটা তাঁরা বলেননি? আমি তো গভীর রাত এমনকি ভোর পর্যন্ত কাজ করেছি। যদি কাজ না করতাম, তাহলে আমার এত ছবি কীভাবে মুক্তি পেয়েছে?বাংলা চলচ্চিত্রে আপনি কাকে প্রতিদ্বন্দ্বী মনে করছেন?পেশা রেসের ময়দান নয়। সবাই নিজ নিজ জায়গা থেকে চেষ্টা করছেন। আমিও তাই করছি। এর মধ্যে যাঁর কাজ দর্শকের ভালো লাগছে, দর্শক তাঁকেই গ্রহণ করছেন।ভারতের বাংলা চলচ্চিত্রের কিছু অভিনয়শিল্পী ইদানীং আমাদের দেশে কাজ করছেন।কলকাতার চলচ্চিত্রের অবস্থাও খুবই খারাপ। ওখানকার কিছু নির্মাতা তাঁদের ইন্ডাস্ট্রিকে টিকিয়ে রাখতে যৌথ প্রযোজনার নাম করে কিছু একটা করছেন। এখন শুনছি, যৌথ প্রযোজনার নিয়ম পরিবর্তন হয়ে গেছে। দুই প্রযোজক মিলে যা খুশি তাই করতে পারবেন। সব সময় শুনেছি, যৌথ প্রযোজনার ক্ষেত্রে সবকিছুরই ফিফটি ফিফটি হবে। সেটা এখন একেবারেই মানা হয় না। তাহলে এটা কিসের যৌথ প্রযোজনা?চলচ্চিত্রের উন্নয়নের জন্য সংশ্লিষ্ট সংগঠনগুলো কতটা ঐক্যবদ্ধ?চলচ্চিত্রের যে সংগঠনগুলো আছে, তার মধ্যে সবচেয়ে অকার্যকর প্রযোজক সমিতি। জোড়াতালি দিয়ে চলছে। শুধু শিল্পী সমিতি দিয়ে তো কিছু হবে না।এবার শিল্পী সমিতির সভাপতি নির্বাচিত হওয়ার পর আপনি কী পদক্ষেপ নিয়েছেন?হিন্দি ছবি বাংলাদেশে মুক্তি দেওয়ার প্রতিবাদ করেছি। কাফনের কাপড় পরে রাস্তায় নেমেছি।সেটা তো চলচ্চিত্র শিল্পী সমিতির নির্বাচনের আগে।নির্বাচনের পরে অবশ্য তেমন কিছু করা হয়নি।আপনারা বিভিন্ন সময় সরকারের ঊর্ধ্বতন কর্মকর্তাদের সঙ্গে আলোচনা করেছেন। তার কী ফলাফল পেয়েছেন?সরকারের তো অনেক কাজ। যাঁদেরকে এ কাজ দেখার দায়িত্ব দেওয়া হয়েছে, তাঁদের খামখেয়ালিপনার মাশুল গুনতে হচ্ছে আমাদের। তাঁরা ভারতের ছবি আনতে চান, এটা সরাসরি বলে দিলেই পারেন। যদি এটাই হয়, তাহলে একদিন এই চলচ্চিত্র থেকে সরে যাওয়া ছাড়া আমার আর কোনো উপায় থাকবে না। তবে এটাও বলে রাখছি, সারা দেশের মানুষকে নিয়ে যেকোনো মূল্যে এ দেশে ‘হিন্দি ছবির আগমন’ রুখবই।আপনার ব্যাপারে কিছু প্রযোজকের সাধারণ অভিযোগ, ছবির কিছু অংশের শুটিংয়ের পর আপনি আর কাজ করেন না। অতিরিক্ত পারিশ্রমিক দাবি করেন।একই প্রযোজকের দুটি ছবির জন্য ৬৫ দিনের শিডিউল দিয়েছিলাম। দেখি ছবি তৈরি নয়, তাঁরা আদম ব্যবসা করার উপায় খুঁজছেন! তাঁদের পরিকল্পনা ফাঁস হয়ে যায়। তাঁরা আর কোনো কাজ করতে পারেননি। পুরোটা সময় আমি বসে ছিলাম। এখন ওই ছবি থেকে আরও ৪০ লাখ টাকা চাইতেই পারি। আমার কাজ হচ্ছে শিডিউল বিক্রি করা। একটা ছবির জন্য একাধিকবার আমাকে শিডিউল বিক্রি করতে হবে। কেউ যদি নির্ধারিত সময়ে ছবির শুটিং শেষ করতে না পারেন, তার দায় আমি নেব না।অনেকেই বলেন, আপনার কারণেই ভারতের বাংলা চলচ্চিত্রের অভিনয়শিল্পীরা এখানে কাজ করার সুযোগ পাচ্ছেন।আমি একা কয়টা ছবি করব। যে বয়সে আমার ঘুরে বেড়ানোর কথা, তখন আমি শুটিং নিয়ে ব্যস্ত। এমনও সময় গেছে, বছরের ৩৬৫ দিনই আমাকে কাজ করতে হয়েছে। ১০ বছর তো টানা কাজ করছি। এখন ছবির কাজ কমিয়ে দিয়েছি। চলচ্চিত্রকে দাঁড় করাতে হলে ভালো ছবি করতে হবে। আমি সবাইকে অনুরোধ করব, আমাকে না পেলে আপনারা আরিফিন শুভ, বাপ্পী, সাইমনকে নিয়ে চেষ্টা করুন। ইমন, নিরবও আছে। বাইরের শিল্পীর প্রয়োজন হচ্ছে কেন? দর্শকদেরও অনুরোধ করব, আপনারা আমাদের শিল্পীদের ছবি দেখুন।ইদানীং কয়েকজন চলচ্চিত্রশিল্পী ও নির্মাতা মারা গেছেন। তাঁদের নিয়ে বিএফডিসিতে কিছু আয়োজন করা হয়। সেসব আয়োজনে আপনাকে দেখা যায়নি।চলচ্চিত্র শিল্পী সমিতির সভাপতি ছাড়াও আমি একজন অভিনয়শিল্পী। আমাকে অভিনয় নিয়ে ব্যস্ত থাকতে হয়। চাষী নজরুল ইসলাম, খলিলউল্লাহ খান, আনোয়ার হোসেনসহ যাঁরাই আমাদের ছেড়ে গেছেন, ওই সময় আমি শুটিংয়ে ব্যস্ত ছিলাম। তবে আমি কিন্তু আয়োজনের প্রক্রিয়ার সঙ্গে যুক্ত থেকেছি।শোনা যায়, আপনি ইচ্ছে করেই দূরে থেকেছেন। বিএফডিসির ভেতরে শুটিং করলেও জানাজার সময় ফ্লোর থেকে বেরিয়ে আসেননি।এগুলো বিভিন্ন অনলাইন পোর্টালের খবর। নিজেদের পোর্টালের হিট বাড়ানোর জন্যই এসব মিথ্যে খবর প্রচার করে।শাকিব খান আর অপু বিশ্বাসের বিয়ে হয়ে গেছে?পর্দায় তো এমন ঘটনা প্রতি ছবিতেই হচ্ছে। মজা করছি। যেহেতু আমরা অসংখ্য ছবিতে একসঙ্গে অভিনয় করছি, তাই এমন কথা শুনে আমি এতটুকু অবাক হইনি। সবই গুজব।তাহলে বিয়ে করছেন কবে?বছর দু-একের মধ্যেই করব। একটা সুন্দর বাড়ি বানাব। গুলশানে। ট্রিপ্লেক্স। স্বপ্নের সেই বাড়িতে বউ নিয়ে থাকব।
