
দি ব্রাদারহুড প্রজেক্টের দুই গায়ক জয় শাহরিয়ার ও পারভেজ সাজ্জাদ ২৬ অক্টোবর এক সপ্তাহের জন্য ভারত সফরে যাচ্ছেন। এ বছর শারদীয় দুর্গোত্সবে ভারতে প্রকাশিত দি ব্রাদারহুড প্রজেক্টের সেল্ফ টাইটেলড অ্যালবামের প্রচারণার জন্য এই সফরে ২৭ থেকে ৩১ অক্টোবর তাঁরা পাঁচটি টিভি ও রেডিও স্টেশনে সরাসরি এবং রেকর্ডেড অনুষ্ঠানে অংশ নেবেন। টিভি ও রেডিও স্টেশনগুলো হলো তারা মিউজিক, আকাশ বাংলা, কলকাতা টিভি, চ্যানেল টেন ও ফ্রেন্ডস এফএম ৯১.৯।দেশের বাইরে প্রথম সফরের অনুভূতি প্রসঙ্গে জয় ও পারভেজ বলেন, ‘আমরা সারা বিশ্বে আমাদের গানের মাধ্যমে বাংলাদেশের প্রতিনিধিত্ব করতে চাই। আশা করি, এই সফর সফল হবে এবং এভাবেই আমাদের গান ছড়িয়ে পড়বে সারা বিশ্বে।’অক্টোবরের প্রথম সপ্তাহে জিরোনা এন্টারটেইনমেন্ট থেকে কলকাতায় প্রকাশিত অ্যালবামটি প্রথম তিন সপ্তাহেই বাজারে সাড়া ফেলেছে। অ্যালবামটিতে গান আছে মোট সাতটি। অ্যালবামটির মূল্য ১২৫ রুপি।
 
