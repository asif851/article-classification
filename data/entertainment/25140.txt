
যদি হয়েই যায় একটা সালমান জাদুঘর! তাহলে তখন সেই জাদুঘরে এই খানের কোন জিনিসগুলো থাকবে! তালিকাটি অবশ্য বেশ দীর্ঘই হওয়ার কথা। নিজের ফ্যাশন আর স্টাইলের কারণেও তো কম আলোচিত নন এই বলিউডের অভিনেতা। বিভিন্ন ছবিতে ব্যবহার্য সালমানের নিজস্ব স্টাইল হয়ে ওঠা বিভিন্ন জিনিস নিয়ে সম্প্রতি টাইমস অব ইন্ডিয়া একটি ফটো স্টোরি করেছে। আর খুঁজে বের করেছে জাদুঘরে রাখার মতো সালমানের সেরা ‘পাঁচ’ স্মৃতি-বস্তু বা মেমোরেবিলিয়া।‘ও জানে জানা’–এর সেই নীল জিনস প্যান্ট!‘পেয়ার কিয়া তো ডরনা কেয়া’ ছবিটি যাঁরাই দেখেছেন ‘ও জানে জানা’ গানটির দৃশ্য নিশ্চয় মনে আছে। গিটার হাতে একটা ছেঁড়া জিনস প্যান্ট পরা খোলা শার্টের সালমানের সেই অভিনয় সে সময় সবারই নজর কেড়েছিল। তাই ‘সাল্লু’–এর কিছু যদি জাদুঘরে রাখতেই হয় তবে প্রথমেই যে ওই নীল ছেঁড়া জিনস প্যান্টটির নামই আসে!সেই তোয়ালে!
আর যা–ই ভুলুন না কেন, হিন্দি ছবির সমঝদার হলে ‘জানে কি হ্যায় ছোড় দিন’ গানটির কথা তো আর ভোলার নয়। যাঁরা ভুলে গিয়েছিলেন ২০১৪ সালে ‘আপ কি আদালত’-এর ২১ বছর পূর্তি অনুষ্ঠানে গানটির সঙ্গে তিন খান—শাহরুখ, আমির ও সালমানের পারফরম্যান্স নিশ্চয় আবার মনে করিয়ে দিয়েছে সে কথা। সাগরসৈকতে তোয়ালে পরে সালমানের সেই নাচ, তাঁর সেরা ‘এন্টারটেইনিং’ গানগুলোর একটি। কালো একটি চশমা পরে সাগরসৈকতে সালমানের সেই গান কি আর কম আবেদনময় ছিল! তাই তোয়ালেটাকেও যে রাখতে হচ্ছে জাদুঘরে!‘তেরে নাম’-এর করুণ মুখের ছবি!‘তেরে নাম’ ছবিতে সালমানের সেই করুণ মুখের চাহনি তো লাখো ভক্তের হৃদয় ভেঙে চুরমারই করে দিয়েছিল। মুখে কালো ভাঁজ পড়া সে অভিনয় দেখে কতজন যে অঝোরে চোখের জল বিসর্জন দিয়েছিলেন কিংবা এখনো দিচ্ছেন, তার কি কোনো হিসাব আছে? এ দৃশ্য যে সালমানের অভিনয় শক্তিমত্তারও প্রমাণ! সেই সঙ্গে তাঁর ‘তেরে নাম হেয়ার স্টাইল’তো লাখো তরুণের ফ্যাশনে পরিণত হয়েছিল রাতারাতি। সেই করুণ মুখের একখানা স্থিরচিত্রকেও জাদুঘরের বাসিন্দা করতে হচ্ছে।ব্রেসলেট রহস্য!বারবার নিজের বক্স অফিসের রেকর্ড ভাঙায় সালমানের জুড়ি মেলা ভার। একের পর এক হিট ছবি উপহার দিয়ে এই খান নিজেকে প্রতিনিয়ত নিয়ে গেছেন উঁচু থেকে আরও উঁচুতে। একজন দক্ষ অভিনেতা, চেহারার গ্ল্যামার—সব মিলিয়ে সালমান তো সালমানই! কিন্তু রহস্যটা কী! সেই ব্রেসলেট! পর্দা কিংবা পর্দার বাইরে ফিরোজা পাথর বসানো সেই ব্রেসলেটটা যে তাঁর নিত্যসঙ্গী! ! এটাকেও নিতে হলো জাদুঘরে।চুলবুল চশমা!চুলবুল পান্ডেকে কি আর চশমা ছাড়া মানায়? অনেকেই ‘দাবাং’ ছবিটির বক্স অফিস মাতানোর পেছনে স্টাইলিশ ওই চশমাটাকেও কৃতিত্ব দেন! তাই সালমান জাদুঘরে অনিবার্যভাবেই নিতে হচ্ছে এই চশমাটাকেও। টাইমস অব ইন্ডিয়া।
