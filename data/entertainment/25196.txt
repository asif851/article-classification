
জনপ্রিয় শিশুতোষ অনুষ্ঠান ‘সিসিমপুর’-এ ‘সুমনা’ চরিত্রে নয় বছর ধরে অভিনয় করছেন রুনা খান। শুরুতে বিটিভিতে দেখানো হলেও সম্প্রতি আরটিভিতে প্রতি শুক্রবার সকাল সোয়া নয়টায় প্রচারিত হচ্ছে সিসিমপুর। কথা হলো রুনা খানের সঙ্গে। শুরুতেই ‘সিসিমপুর’ প্রসঙ্গ...‘সিসিমপুরে’ আমি শুরু থেকেই কাজ করছি। সেই ২০০৪ সাল থেকে। শিশুদের শিক্ষামূলক একটি ধারাবাহিকে কাজ করে যে এত সাড়া পাওয়া যায়, তা আমার জানা ছিল না। আমার মনে হয়, একটা প্রজন্ম বড় হয়েছে সিসিমপুর দেখতে দেখতে। আমি সেই প্রজন্মের সঙ্গে আছি, এটা ভেবেই ভালো লাগছে। শিশুদের এই অনুষ্ঠানে নিজেকে কীভাবে জনপ্রিয় করলেন?সিসিমপুরে স্কুলশিক্ষকের ভূমিকায় অভিনয় করছি। শুরু থেকেই একটা অভিজ্ঞতা হয়েছে যে বাচ্চাদের কখনো ‘না’ বলা যাবে না। সিসিমপুরে পুরো কাজটাই পূর্বপরিকল্পনা অনুযায়ী হয়। চিত্রনাট্য থেকে শুরু করে প্রচারের আগ পর্যন্ত কয়েকটি ধাপে কাজ করা হয়। এ কারণে শুধু আমি নই, পুরো সিসিমপুর-পরিবারই জনপ্রিয়। সিসিমপুরের সুমনাকে বাস্তবে বাচ্চারা কীভাবে দেখে?বাচ্চাদের সঙ্গে আমি দারুণভাবে মিশে যেতে পারি। কোথাও গেলে বাচ্চারা আমাকে ঘিরে ধরে। অনেক কিছু জানতে চায়। হালুম-টুকটুকিদের খোঁজখবর নেয়। আমার কাছে মজাই লাগে। একটা চরিত্র যে শিশুদের কাছে এত জনপ্রিয় হতে পারে, এটা বুঝেছি সিসিমপুরে কাজ করে। দুটি ছবিতে অভিনয় শুরু করেছিলেন... সাজেদুল আওয়াল পরিচালিত ছিটকিনি এবং নির্মলেন্দু গুয়ণের উপন্যাস অবলম্বনে তৈরি কালো মেঘের ভেলায় অভিনয় করছি। এটি নির্মাণ করছেন মৃত্তিকা গুাণ। দুটিই সরকারি অনুদানের ছবি। এর মধ্যে ছিটকিনির ৭০ শতাংশ কাজ শেষ হয়েছে। আর কালো মেঘের ভেলার কাজ কদিন হলো শুরু হয়েছে।সাক্ষাৎকার হাবিবুল্লাহ সিদ্দিক
