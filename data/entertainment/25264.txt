
‘এক জীবন’ গানের ভিডিওতে মডেল হয়ে বেশ সাড়া ফেলেছিলেন অন্তু করিম। বেশ আগে তিনি নাম লিখিয়েছেন মডেলিং ও অভিনয়ে। সম্প্রতি নতুন তিনটি গানের ভিডিওতে মডেল হয়েছেন এই তরুণ। এগুলোর মধ্যে শহীদ ও স্বরলিপির গাওয়া ‘এত দিন কোথায় ছিলে’–এর শুটিং হয়েছে সুনামগঞ্জের টাঙ্গুয়ার হাওরে। এতে অন্তুর সঙ্গে দেখা যাবে মডেল ও অভিনয়শিল্পী দোয়েলকে। গানটি লিখেছেন হুমায়ূন বয়াতি, সুর নাসিফ অনি এবং ভিডিওটি তানজিম মিশু।দ্বিতীয় গান ‘রঙ্গিলা আকাশ’ গেয়েছেন কাজী শুভ ও নদী। এতে মিথিলা মিমের সঙ্গে দেখা যাবে অন্তুকে। গান লিখেছেন মিজান, সুর করেছেন কাজী শুভ, ভিডিওটি পরিচালনা সৌমিত্র ঘোষ। গতকাল বৃহস্পতিবার ইউটিউবে অবমুক্ত হয়েছে গানটি। তৃতীয় গান নিয়ে বিস্তারিত কিছু জানাতে চাননি অন্তু।
