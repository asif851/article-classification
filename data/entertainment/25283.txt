
‘বেটস মোটেলে আমিও শিগগিরই চেক ইন করছি। আরও কি চমক আছে? বলুন তো, ম্যারিয়ন কে করছে?’ রিয়ানার ঘোষণাটা চমক হয়েই এল। জনপ্রিয় টিভি সিরিজ ‘বেটস মোটেল’-এর শেষ সিজনে বড় চরিত্রে অভিনয় করতে চলেছেন এই সংগীত তারকা। পরশু কমিক-কন ইন্টারন্যাশনালে এই সিরিজের দলবল হাজির হয়েছিল। সেখানেই এক ভিডিও বার্তায় এমন ঘোষণা দিয়ে চমকে দিলেন রিয়ানা।আলফ্রেড হিচককের ষাটের দশকের বিখ্যাত চলচ্চিত্র সাইকোর প্রিক্যুয়াল হিসেবে বানানো হয়েছে এই সিরিজ। এটিও তোলপাড় ফেলে দিয়েছে। ছবির বিখ্যাত চরিত্রগুলোর একটি ম্যারিয়ন ক্রেন। জ্যানেট লেইয়ের সেই রক্তস্নানের দৃশ্যটা যেন এখনো বুকে কাঁপুনি তোলে অনেকের। সেই ম্যারিয়ন চরিত্রটাই করবেন রিয়ানা।২৮ বছর বয়সী এই সংগীত তারকা কিন্তু ছোটখাটো কিছু কাজ করে অভিনয়েও নাম কামিয়েছেন। ‘ব্যাটেলশিপ’, ‘দিস ইজ দ্য এন্ড’ ছবিগুলো এর অন্যতম। বেটস মোটেলের পঞ্চম ও শেষ সিজনেও মাতিয়ে দেবেন নিশ্চয়ই। ২০১৭ সালে প্রচার শুরু হবে সিরিজটির। সিএনএন।
