
মা। এই একটি শব্দ একজন নারীকে করে তোলে সবচেয়ে ক্ষমতাধর। পৃথিবীর সকল আবেগ যেন নিহিত আছে এই একটি শব্দে। সেই সব আবেগ ফুটিয়ে তুলতে চলচ্চিত্র সবচেয়ে বড় মাধ্যম। আজ মা দিবসে ‘দ্য হলিউড রিপোর্টার’ ম্যাগাজিনের চলচ্চিত্র সমালোচকেরা তাই বিশ্বের বিভিন্ন দেশের, বিভিন্ন ঘরানার চলচ্চিত্রের একটি তালিকা তৈরি করেছেন। সেসব চলচ্চিত্র নির্মিত হয়েছে ‘মা’-কে নিয়ে। বারোটি চলচ্চিত্র দিয়ে সাজানো হয়েছে এই তালিকা। সমালোচকেরা বলছেন এই ছবিগুলো অবশ্যই দেখা উচিত। তালিকাটি এখানে শেষ থেকে শুরু করা যাক।
১২) উই নিড টু টক অ্যাবাউট কেভিনব্রিটিশ-আমেরিকান মনস্তাত্ত্বিক থ্রিলার ছবিটি মুক্তি পায় ২০১১ সালে। কেভিন ও তাঁর মাকে নিয়ে ছবির গল্প। একই নামের উপন্যাসের ওপর ভিত্তি করে নির্মিত হয়েছে ছবিটি। মায়ের চরিত্রে অভিনয় করা টিল্ডা সুইনটন বাফটা, গোল্ডেন গ্লোব আর স্ক্রিন অ্যাক্টর গিল্ডস অ্যাওয়ার্ডে মনোনয়ন পেয়েছেন সেরা অভিনেত্রীর।১১) টার্মস অব এনডিয়ারমেন্টঃ হাস্যরসাত্মক হলিউডি ছবিটি মুক্তি পায় ১৯৮৩ সালে। এগারোটি মনোনয়ন পেয়ে পাঁচটি অস্কার জিতে মা-মেয়ের গল্পের এই ছবি। গোল্ডেন গ্লোব তো আছেই। মায়ের চরিত্রে অভিনয় করা ম্যাকলেইনি দুটোতেই জিতে নিয়েছিলেন সেরা অভিনেত্রীর পুরস্কারটি।১০) মাস্কঃ ১৯৮৫ সালে হলিউডে মুক্তি পায় জীবনীভিত্তিক এই ছবি। ছেলের অসুখের সঙ্গে মায়ের লড়াই চোখে পড়বে সত্য ঘটনার এই ছবিতে। কানের সেরা অভিনেত্রীর পুরস্কারটা গিয়েছে মায়ের চরিত্রে অভিনয় করা শেরের ঝুলিতে।৯) দ্য বাবাডুকঃ অস্ট্রেলিয়ান-কানাডিয়ান এই ভৌতিক মনস্তাত্ত্বিক ছবিটি মুক্তি পায় ২০১৪ সালে। স্বামীর মৃত্যুর পর ছয় বছর বয়সী ছেলেকে নিয়ে বিধবা মায়ের গল্প দেখানো হয়েছে এই ছবিতে। এসি ডেভিস অভিনয় করেছেন মায়ের চরিত্রে। বক্স অফিসে ভালো সারা ফেলেছিল ‘দ্য বাবাডুক’।৮) মামা রোমাঃ ১৯৬২ সালে মুক্তি পায় ইতালির এই ছবিটি। সাবেক যৌনকর্মী ও তাঁর ১৬ বছর বয়সী ছেলের কষ্টের জীবন নিয়ে গড়ে উঠেছে ছবির গল্প। যৌনকর্মী ও মায়ের চরিত্রে অভিনয় করেছেন অ্যানা মাগনানি।৭) অ্যালিস ডাস নট লিভ হিয়ার এনিমোরঃ ১৯৭৪ সালে মুক্তি পাওয়া হলিউডের এই ছবিটিও কৌতুকপূর্ণ। বিধবা মা ছেলেকে নিয়ে সুখের জীবন খুঁজে এই ছবিতে। মায়ের চরিত্রে অভিনয় করেছিলেন এলেন বার্সটিন। এর জন্য বাফটা আর অস্কারও ঘরে নেন তিনি।৬) গ্রে গার্ডেনসঃ এটি একটি মার্কিন প্রামাণ্যচিত্র। মুক্তি পায় ১৯৭৫ সালে। দরিদ্র মা-মেয়ের নিত্যদিনের জীবনযাপন দেখানো হয়েছে এতে।৫) আ পোর্ট্র্রেট অব গঃ প্রায় পাঁচ মিনিটের একটি ব্রিটিশ স্বল্পদৈর্ঘ্য ছবি এটি। বয়সী এক মায়ের কিছু অনুভূতি ব্যক্ত হয়েছে এখানে। পরিচালক মার্গারেট টেইটস ঘরোয়া ও পরীক্ষামূলকভাবে ১৯৫২ সালে ছবিটি নির্মাণ করেছিলেন।৪) মিল্ড্রিড পিয়ার্সঃ হলিউডি ছবিটি মুক্তি পায় ১৯৪৫ সালে। মেয়ের সুখের জন্য হাজার পরিশ্রম করে সফল ব্যবসায়ী বনে যাওয়া মায়ের কাহিনী নিয়ে এই ছবি। চমৎকার অভিনয়ের জন্য মায়ের চরিত্র করা জোয়ান ক্রোফোর্ড পেয়েছিলেন সেরা অভিনেত্রীর অস্কার।৩) মাদারঃ ১৯২৬ সালে মুক্তি পায় ম্যাক্সিম গোর্কির উপন্যাসভিত্তিক ছবি ‘মাদার’। সমালোচকদের মতে হয়তো সকল ‘মা নিয়ে নির্মিত’ ছবিগুলোর মধ্যে সবচেয়ে বেশি উদ্বুদ্ধ করে এই ছবিটি।২) ইমিটেশন অব লাইফঃ এই হলিউডি রোমান্টিক ছবিটিও উপন্যাসভিত্তিক। মুক্তি পায় ১৯৫৯ সালে। বিধবা তারকা মায়ের গল্প এটি। মায়ের চরিত্রে অভিনয় করেন লানা টারনার।১) অল অ্যাবাউট মাই মাদারঃ স্প্যানিশ এই ছবিটি মুক্তি পায় ১৯৯৯ সালে। এক কিশোর ও তাঁর সেবিকা মায়ের গল্প এটি। সেরা বিদেশি ভাষার ছবির অস্কার কিন্তু এই ছবির ঝুলিতে গিয়েছে। সমালোচকদের পরামর্শ—যারা মা হতে চান তাঁরা দেখে নিন ছবিটি।দ্য হলিউড রিপোর্টার
