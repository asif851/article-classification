
রণবীর কাপুর ও ক্যাটরিনা কাইফের বিয়ে সামনের ফেব্রুয়ারিতে। কিন্তু ঘর যখন বাঁধতেই হবে, তখন দেরি করে লাভ কী—এমন ভাবনা থেকেই হয়তো তাঁরা নিজেরাই নিজেদের ঘরে উঠে যাওয়ার আয়োজন সম্পন্ন করেছেন। প্রতি মাসে ১৫ লাখ টাকা খরচায় বান্দ্রায় সাগরমুখী বিলাসবহুল এক অ্যাপার্টমেন্ট ভাড়া নিয়েছেন রণবীর-ক্যাটরিনা। দুজনে মিলে এখন নাকি ব্যস্ত অ্যাপার্টমেন্টটি সাজানো-গোছানোর কাজে। গোছগাছ হয়ে গেলেই বলিউডের মহারথীদের নিয়ে বিশাল এক ‘হাউস ওয়ার্মিং’ পার্টির আয়োজন করবেন তাঁরা। ইন্ডিয়ান এক্সপ্রেস।
