
কোনো দোষই নেই তাঁর, তিনি একবারে ধোয়া তুলসীপাতা। এই তিনি ‘ধোয়া তুলসী পাতা’ নাটকে ফেরিওয়ালারা চরিত্রের অভিনেতা সজল।এরমধ্যেই বিভিন্ন রকম চরিত্রে অভিনয় করে দর্শকদের কাছে পরিচিতি পেয়েছেন সজল। এর আগে চোর, পুলিশ, পকেটমার থেকে শুরু করে নানারকম চরিত্রেই দেখা গেছে সজলকে। ধোয়া তুলসী পাতায় এবার তিনি ফেরিওয়ালার চরিত্রে অভিনয় করছেন। নাটকটি পরিচালনা করেছেন শবনম পারভিন। এখানে সজলের বিপরীতে অভিনয় করেছেন সুপার হেরোইন খ্যাত তারকা মিমো। নাটকটি শিগগিরই  একটি স্যাটেলাইট চ্যানেলে প্রচারিত হবে বলে সজল জানান। নাটক প্রসঙ্গে অভিনেতা সজল জানিয়েছেন, ‘নাটকে আসলেই আমি ধোয়া তুলসী পাতা, যার কোনোদোষ খুঁজে পাওয়া যাবে না।’শুটিং প্রসঙ্গে সজল আরও বলেন, ‘নাটকটির শুটিং এর সময় অনেক মজা হয়েছে। আশা করছি এ নাটক দর্শকদেরও ভালো লাগবে।’নাটকের গল্পে ফেরিওয়ালা সজল ঘটনাচক্রে একটা বাড়িতে আটক হন। বাড়ির কাজের মেয়ের সঙ্গে সজলের প্রেম হয়। কিন্তু বাড়ির মালিকই যে ভিলেন! এভাবেই এগিয়েছে এ নাটকের গল্প। 
 
