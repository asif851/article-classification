
সময় কত দ্রুত চলে যায়। এই তো কিছুদিন আগে বলিউডের তারকা অভিনেতা শহীদ কাপুর বিয়ে করেছিলেন মীরা রাজপুতকে। সেই মীরা এখন সন্তানসম্ভবা। এই দম্পতির খুব কাছের এক বন্ধুর বরাতে মুম্বাই মিরর জানিয়েছে, বাবা হতে যাচ্ছেন শহীদ কাপুর।শহীদ-মীরার সেই কাছের বন্ধুটি জানিয়েছেন, মীরা প্রায় পাঁচ মাসের অন্তঃসত্ত্বা।গত বছরের ৭ জুলাই নয়াদিল্লিতে বিয়ে করেছিলেন শহীদ-মীরা। মীরা রাজপুত যে সন্তানসম্ভবা, এ খবর ল্যাকমে ফ্যাশন উইকে তাঁকে দেখে অনেকেই আঁচ করতে পেরেছিলেন। এপ্রিলে অনুষ্ঠিত এই ফ্যাশন উইকের তৃতীয় দিনে মীরা র‍্যাম্পে উঠেছিলেন অনিতা ডোংরির নকশা করা পোশাক পরে।অবশ্য মীরার ফ্যাশন ডিজাইনার বন্ধু এপ্রিলের ৪ তারিখে ইনস্টাগ্রামে দুজনের ছবি পোস্ট করেও মীরার অন্তঃসত্ত্বা হওয়ার বিষয়টি সম্পর্কে ইঙ্গিত দিয়েছিলেন।
যা হোক, বিষয়টি এখন শুধু মীরা ও শহীদের অফিশিয়াল ঘোষণার অপেক্ষায় রয়েছে। এ ছাড়া সংবাদমাধ্যমের কল্যাণে কমবেশি প্রায় সবাই জেনে গেছেন যে বাবা হচ্ছেন শহীদ কাপুর।
