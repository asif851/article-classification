
এফএম রেডিওর শ্রোতাদের কাছে খুব জনপ্রিয় চরিত্র ‘লাভগুরু’র সঙ্গে প্রেম করছেন চিত্রনায়িকা পরীমনি, এটা পুরোনো খবর। তাঁদের এখন নিয়মিত একসঙ্গে দেখা যাচ্ছে। একসঙ্গে সময় কাটাচ্ছেন, বিভিন্ন অনুষ্ঠানে যাচ্ছেন, ফেসবুকে ছবি দিচ্ছেন, স্ট্যাটাস দিচ্ছেন। এমনকি তাঁরা একই ডিজাইনের পোশাকও পরছেন। আজ মঙ্গলবার বিকেলে সামাজিক যোগাযোগমাধ্যম ফেসবুকে একটি ছবি পোস্ট করেছন পরীমনি। তাতে হ্যাশ ট্যাগ দিয়ে লিখেছেন ‘গ্রিন আইজ’।
এর মানে কী? ‘লাভগুরু’ তামিম হাসান বললেন, ‘আমরা একই রকম টি-শার্ট পরেছি। তবে দুটি দুই রঙের। ডিজাইনটি আমাদের দুজনেরই খুব পছন্দ। এই ডিজাইনে বাঘের চোখ রয়েছে। বাঘের সবুজ চোখ। ছবিটিও ভালো লেগেছে, তাই সবার জন্য দিয়েছি।’এবার ঈদে প্রেক্ষাগৃহে মুক্তি পেয়েছে পরীমনি অভিনীত ছবি ‘সোনা বন্ধু’। ছবিটি নিয়ে আশাবাদী পরীমনি। ঈদের ছুটিতে তিনি এখন আছেন পিরোজপুরে ভান্ডারিয়ায়, নানাবাড়িতে। ঢাকায় ফিরেই আবার কাজ শুরু করবেন।
