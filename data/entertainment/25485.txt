
স্টিভেন স্পিলবার্গের ছবি ‘দ্য বিএফজি’ (দ্য বিগ ফ্রেন্ডলি জায়ান্ট)-তে কণ্ঠ দিচ্ছেন পরিনীতি চোপড়া। অমিতাভ বচ্চন এবং গুলশান গ্রোভারের সঙ্গে হিন্দি ডাবিং-এ অংশ নিচ্ছেন ‘ইশাকজাদে’ তারকা। ছবিটি মুক্তি পাবে ১৫ জুলাই।
ছবিটিতে পরিনীতি চোপড়া ‘সোফি’ চরিত্রের জন্য কণ্ঠ দেবেন। মূল চরিত্রটি করেন রুবি বানহাল। এটা খুবই মজার খবর যে, সোফির চরিত্রে অভিনয় করা রুবি বানহালের বয়স ১২ বছর, অন্যদিকে পরিনীতির বয়স ২৭ বছর। অস্কারজয়ী অভিনেতা মার্ক রাইল্যান্স যে চরিত্রটি করেছেন তার হিন্দি কন্ঠটি দেবেন অমিতাভ বচ্চন। ছবিটি ১৯৮২ সালে রোয়াল ডাল-এর শিশুতোষ উপন্যাস ‘দ্য বিএফজি’ অবলম্বনে তৈরি।ছবিটিতে কণ্ঠ দেওয়ার মধ্য দিয়ে পরিনীতি চোপড়া হলিউডে প্রবেশ করলেন। সোফি চরিত্রে কণ্ঠ দিতে পেরে তিনি খুবই রোমাঞ্চিত। আগামীতে পরিনীতি চোপড়াকে ‘ফাইন্ডিং ফ্যানি’ নির্মাতা হোমি আদজানিয়ার ‘তাকদুম’ ছবিতে দেখা যাবে। তাঁর সঙ্গে থাকবেন ‘শুদ্ধ দেশি রোমাঞ্চ’-এ একসঙ্গে অভিনয় করা সুশান্ত সিং রাজপুত।ইন্ডিয়াটুডে
