
একি, আমির খানই তো? নাকি অন্য কেউ! আমির আর পুরস্কার বিতরণী অনুষ্ঠান একসঙ্গে যায় না। সেই কবে থেকে সব ধরনের পুরস্কার বিতরণী অনুষ্ঠান বয়কট করে চলেছেন। এবার ‘স্টার পরিবার অ্যাওয়ার্ড’ অনুষ্ঠানে তাঁর উপস্থিতি তাই অনেককেই চমকে দিয়েছে।চমকে দিতে ওস্তাদ আমির আরও চমক নিয়ে হাজির হয়েছিলেন। ‘সত্যমেভ জয়তে’ অনুষ্ঠানের জন্য পুরস্কার হিসেবে ট্রফির পরিবর্তে নিয়েছেন মিষ্টির প্যাকেট। এই নিয়েও কৌতুক করে বলেছেন, ‘এই সম্মান গ্রহণ করে আমি গর্ববোধ করছি। তবে আমার মনে হয় না আপনাদের উচিত হচ্ছে আমাকে মিষ্টি দেওয়া। ধুম থ্রির পর ওজন অনেক বেড়েছে। মনে হয় ছবিটার সাফল্যের আছর পড়েছে আমার ওপর।’অনুষ্ঠানে ‘কেয়া বলতি তু’র সঙ্গে একপাক নেচেছেনও আমির। পিটিআই।
