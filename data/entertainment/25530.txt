
বন্ধুর খোঁজে নেমেছেন সামিনা চৌধুরী। সঙ্গে ওপার বাংলার রাঘব চ্যাটার্জি। বন্ধুর খোঁজে দুজনে মিলে গেয়েছেন ১০টি গান। গানের অ্যালবামটির নাম একটা বন্ধু চাই। জুলফিকার রাসেলের কথায় গানগুলোর সুর করেছেন রাঘব চ্যাটার্জি। সংগীত পরিচালনা করেছেন কলকাতার ইন্দ্রজিৎ দে ও তমাল চক্রবর্তী।এ অ্যালবামে সামিনা ও রাঘব চারটি করে একক এবং দুটি দ্বৈত গান করেছেন। রাঘবের অংশের রেকর্ডিং হয়েছে কলকাতায়। রোববার থেকে অ্যালবামটি বাজারে পাওয়া যাচ্ছে। এটি প্রকাশ করেছে লেজার ভিশন।
