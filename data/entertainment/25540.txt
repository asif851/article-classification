
‘আনন্দ’ পাঠকদের জন্যই আপনার প্রশ্ন, তারকার উত্তর বিভাগ। এই বিভাগে ভক্ত ও অনুসারীদের প্রশ্নের উত্তর দেবেন তারকারা। আজ এই বিভাগে হাজির হয়েছেন মডেল ও অভিনয়শিল্পী সাবিলা নূর
সাবিলা নূর আপনার নাটক আমার ভালো লাগে। আপনি কার সঙ্গে অভিনয় করতে পছন্দ করেন?
সিয়াম
গাজীপুর
আপনার প্রশ্নের জন্য অনেক ধন্যবাদ সিয়াম। আমি সবার সঙ্গেই অভিনয় করতে পছন্দ করি। তবে প্রিয় দুজন অভিনেতা আছে। একজন আমার বন্ধু তৌসিফ মাহবুব। ওর সঙ্গে শুটিং করতে আমার দারুণ লাগে। খুব আনন্দ নিয়ে আমরা শুটিং করি। আরেকজন আমার খুব প্রিয় অভিনেতা মোশাররফ করিম। তাঁর সঙ্গে শুটিং করলে শুধু অভিনয় না, জীবনবোধ সম্পর্কে অনেক কিছু জানা যায়। শুটিংয়ে উনি দারুণ দারুণ সব গল্প বলেন। হয়তো কোনো বইয়ের কথা অথবা ওনার জীবনের কোনো যুদ্ধের গল্প বলেন। যখন এসব বলেন, তখন অনেক কিছু জানা যায়। নতুন অনেক ভাবনার সুযোগ হয়।
