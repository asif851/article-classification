
২৭ মার্চ মুক্তি পেয়েছে আবুল কালাম আজাদ পরিচালিত হৃদয় দোলানো প্রেম ছবিটি। ঢাকাসহ দেশের ৪৪টি প্রেক্ষাগৃহে চলছে এই ছায়াছবি। এই ছবিতে অভিনয় করেছেন আঁচল। কথা হলো তাঁর সঙ্গে।‘হৃদয় দোলানো প্রেম’-এ কেমন সাড়া পেলেন?বেশ সাড়া পেয়েছি। আমি দুটি হলে গিয়ে দর্শকদের সঙ্গে সিনেমাটি দেখেছি। আসলে দেশের এই অবস্থায় ছবিতে সাফল্য পাওয়া কঠিন। তবু এতগুলো প্রেক্ষাগৃহে একযোগে চলছে, এটা কিন্তু সুখবর। আমি এই ছবি নিয়ে আশাবাদী।এই ছবিতে আপনার চরিত্রটা নিয়ে বলুনছবিতে আমি উচ্চ বংশের একটা মেয়ে। পড়াশোনা করি। আমি একজনের প্রেমে পড়ে যাই। বলতে পারেন পরিপূর্ণ প্রেমের ছবি এটি। যারা সত্যিকারের প্রেমের সিনেমা দেখতে চায়, তারা সিনেমাটি দেখতে পারে।কুশীলবেরা বেশির ভাগই নতুন বলে আমার ওপর চাপটা বেশি ছিল। তবে নতুন হলেও ওরা অনেক ভালো অভিনয় করেছে।অন্য অনেক নায়িকার মধ্যে নিজেকে কীভাবে আলাদা করবেন?দেখুন, আমি ‘নতুন কুঁড়ি’ থেকে উঠে আসা শিল্পী। নাচটা আমি বেশ ভালো পারি। তাই দর্শকদের মধ্যে একটা শ্রেণি আছে, যারা আমার নাচের খুব ভক্ত। আর অভিনয়টাও ভালো করার চেষ্টা করি। বাকিটা দর্শক বলতে পারবে।অন্যান্য কাজের কী অবস্থা?কিছুদিন আগে যশোর থেকে সুলতানা বিবিয়ানা সিনেমার কাজ করে এলাম। এখনো কিছু কাজ বাকি আছে। এ ছাড়া এপার ওপার ও মেন্টাল সিনেমার কাজ চলছে। আর ১০ এপ্রিল গুন্ডা দ্য টেররিস্ট ছবি মুক্তির কথা রয়েছে।সাক্ষাত্কার: হাবিবুল্লাহ সিদ্দিক
