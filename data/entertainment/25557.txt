
হঠাৎ করে কলকাতায় শাকিব! খবর রটেছে, ভারতের একটি টিভি চ্যানেলের অনুষ্ঠানে অতিথি হচ্ছেন তিনি। এদিকে প্রথম আলোকে শাকিব জানিয়েছেন, কলকাতায় তিনি কোনো অনুষ্ঠানের অতিথি হতে যাননি। গিয়েছিলেন গোপন একটি মিশনে। কী সেই মিশন, তা এখনই অবশ্য বলতে চান না তিনি। এদিকে খুব শিগগিরই শাকিব তাঁর নতুন প্রযোজিত ছবির নাম ঘোষণা করবেন বলেও জানান।আপনি নাকি কলকাতার জি বাংলার মীরাক্কেল আক্কেল চ্যালেঞ্জার্স অনুষ্ঠানে অংশ নিলেন?শাকিব খান: আরে না। কে বলল আমি মীরাক্কেলে অতিথি হিসেবে অংশ নিয়েছি। এটা পুরোপুরি গুজব। তবে মীরাক্কেল আক্কেল চ্যালেঞ্জার্স এবং ডান্স বাংলা ড্যান্স অনুষ্ঠানের আয়োজক কর্তৃপক্ষ আমাকে তাদের অনুষ্ঠানে অতিথি হওয়ার জন্য আমন্ত্রণ জানিয়েছে। আমি আসলে এখনই এসব অনুষ্ঠানে অংশ নিতে চাচ্ছি না।তাহলে হঠাৎ এই কলকাতা সফরের কারণ?শাকিব খান: এটা ঠিক যে, হঠাত্ করেই আমি কলকাতা গেছি। কী কারণে কলকাতা গেছি, তা আপাতত জানাতে চাচ্ছি না। তবে সিনেমাসংশ্লিষ্ট কাজে কলকাতা গেছি, এটা সত্যি। সবকিছু চূড়ান্ত হলে ঢাকঢোল পিটিয়েই সবাইকে জানাব।নতুন প্রযোজনা কেমন চলছে?শাকিব খান: আমার নতুন প্রযোজিত ছবির কাজ এরই মধ্যে শুরু হয়ে গেছে। এই ছবিতে যথারীতি নায়িকা হিসেবে থাকবেন অপু বিশ্বাস। পাশাপাশি আরেকজন নতুন মুখ দেখতে পাবেন দর্শকেরা।‘হিরো দ্য সুপারস্টার’ নিয়ে কতটা সন্তুষ্ট?শাকিব খান: এবারের ঈদে সারা দেশের ১২১টি প্রেক্ষাগৃহে ছবিটি মুক্তি পেয়েছে। এর মধ্যে ব্যবসায়িকভাবে ছবিটি সফল হয়েছে।
