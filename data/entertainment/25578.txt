
পাকিস্তানি শিল্পী, সংগীত পরিচালক আদনান সামি পড়েছেন নতুন বিড়ম্বনায়। ভারতীয় নাগরিকত্ব নিয়ে পুরোনো ঝক্কি-ঝামেলা শেষ না হতেই নতুন করে বিষফোড়া হয়ে হাজির হয়েছে স্বয়ং পাকিস্তান।
মূল ঘটনা জানার আগে একটু অতীতে যাই, আদনান সামি পাকিস্তান ছেড়ে ভারতে আসেন ২০০১ সালে। পরবর্তী বছরে তিনি বেশ কিছু হিট অ্যালবাম এবং কিছু সুপার হিট প্লে ব্যাক করে বলিউডে নিজের জায়গা করে নেন। একাধিক ছবিতে কাজ করেন সংগীত পরিচালক হিসেবে। এসব ছেড়ে তিনি ফিরে যেতে চাননি কখনো। তাই বারবার ভিসার মেয়াদ বাড়িয়েছেন তিনি। ডানপন্থীদের চোখ রাঙানি উপেক্ষা করে তিনি কয়েকবার ভারতের নাগরিকত্বের জন্য আবেদন করেন। কিন্তু দেশটির স্বরাষ্ট্র মন্ত্রণালয় এবং আইন মন্ত্রণালয় ঠিক করতে পারছে না তাঁকে নাগরিকত্ব দেওয়ার এখতিয়ার কার!এসবের মধ্যে পাকিস্তান সরকার তাঁর ভারতীয় নাগরিকত্বের জন্যে ‘অনাপত্তি পত্র’ দিতে সাফ নিষেধ করে দিয়েছে। পাকিস্তানি হাই কমিশনের কাছে পাঠানো এক চিঠিতে সামি লেখেন, ‘আমার আর সবুজ (পাকিস্তানি) পাসপোর্টের দরকার নেই, আমি এখানে (ভারতে) আমার ঘর পেয়ে গেছি।’ সামির এ আচরণে ভীষণ খেপেছে পাকিস্তান।আদনান সামি যদি পাকিস্তানের কাছে নিঃশর্ত ক্ষমা না চান তবে তিনি ‘অনাপত্তি পত্র’ পাবেন না। অন্যদিকে সামির পাসপোর্টের মেয়াদ মে মাসেই শেষ হয়েছে। এখন ভারতীয় নাগরিকত্বের জন্য তাঁকে আর কত কাঠখড় পোড়াতে হবে সেটাই দেখার বিষয়! ইন্ডিয়া টাইমস।
