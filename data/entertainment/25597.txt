
তিন তিনবার বিয়ে করে সম্ভবত বিয়ে বিষয়টার ওপরই অবিশ্বাস জন্মে গেছে অভিনেত্রী মেলানি গ্রিফিথের। এবার তিনি রীতিমতো ঘোষণাই দিয়েছেন যে আর বিয়ে নয়।অবশ্য বিয়ের ইতিহাসও খুব দীর্ঘ নয় তাঁর। ১৯৭৬ সালে মেলানি মাত্র ছয় মাসের জন্য বিয়ে করেছিলেন ডন জনসনকে। ১৯৮২ সালে বিয়ে করেন স্টিভেন বোয়ারকে। বিয়ের পাঁচ বছর পরই ঘর ভাঙে তাঁদের। এরপর মেলানি গ্রিফিথ বিয়ে করেন তারকা অভিনেতা আন্তনিও ব্যান্দারাসকে। এই সংসার টিকেছিল প্রায় ১৮ বছর! গত ডিসেম্বরে তাঁদের বিয়ে ভেঙে গেছে।সম্প্রতি নিউইয়র্ক ডেইলি নিউজকে ৫৪ বছর বয়সী এই অভিনেত্রী বলেছেন, ‘বিয়ে নামের এই প্রতিষ্ঠানটি বড্ড সেকেলে হয়ে গেছে।’ গ্রিফিথ মনে করেন এর মাধ্যমে আর পারস্পারিক শ্রদ্ধা ধরে রাখার উপায় নেই।মেলানি গ্রিফিথ আরও বলেছেন, ‘আমার পরামর্শ হচ্ছে, বিয়েশাদি করো না। এর কোনো দরকার নেই। বিয়ে না করেও বাচ্চা নেওয়া যায়। এমনকি তালাক দিলেও নেওয়া যায়। বিয়ে একটা সেকেলে নিয়ম।’সদ্য বিবাহবিচ্ছেদের পর আর কোনো দিন বিয়ে না করারই ঘোষণা দিয়েছেন ‘ওয়ার্কিং গার্ল’ ছবির এই তারকা। ইন্ডিয়ান এক্সপ্রেস।
