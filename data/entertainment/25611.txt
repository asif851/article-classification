
বলিউডের অন্যতম বড় অ্যাওয়ার্ড অনুষ্ঠানটির নাম ফিল্মফেয়ার অ্যাওয়ার্ডস। এ বছর এর ৬২তম আসরটি বসেছিল গত শনিবার রাতে ভারতের মুম্বাইয়ে। এই অনুষ্ঠানের কারণে তারকাদের দ্যুতিতে যশরাজ স্টুডিও পুরো সন্ধ্যা আলোকিত হয়েছিল। তবে সন্ধ্যার মধ্যমণি হয়েছিল কয়েকটি নাম। সেই নামগুলো হলো বলিউড অভিনেতা আমির খান ও শহিদ কাপুর; অভিনেত্রী আলিয়া ভাট ও সোনম কাপুর। তাঁরা ও তাঁদের ছবিগুলো জিতে নেয় বছরের সেরা সম্মাননাগুলো। আলোচিত ছবি হিসেবে পুরস্কার অনুষ্ঠানে থেমে থেমেই শোনা যায় নিরজা, উড়তা পাঞ্জাব ও দঙ্গল ছবির নাম।এবারের আসরের উপস্থাপনা করেন ‘সুলতান’ সালমান খান। যদিও তাঁর এ বছরের সবচেয়ে আলোচিত ছবিটি মাত্র একটি পুরস্কারই ঘরে তুলতে পেরেছে। সালমানের সঙ্গে সহ-উপস্থাপক ছিলেন নির্মাতা করণ জোহর।ফিল্মফেয়ারের এবারের আসরে ছিল ভিন্নমাত্রা। ৬২ বছরের ফিল্মফেয়ার অ্যাওয়ার্ডস ইতিহাসে এবারই প্রথম যোগ হয়েছে সেরা স্বল্পদৈর্ঘ্য ছবির বিভাগ। সেরা স্বল্পদৈর্ঘ্য ছবি এবং ছবির অভিনেতা ও অভিনেত্রীদেরও করা হয়েছে পুরস্কৃত।তবে এ বছরের ফিল্মফেয়ার অ্যাওয়ার্ডস সমালোচনার মুখেও পড়েছিল। কারণ, বছরের সফল অভিনেতাদের মধ্যে অন্যতম অক্ষয় কুমারের কোনো ছবিই জেতেনি কোনো পুরস্কার। যেখানে তাঁর ২০১৬ সালে মুক্তি পাওয়া তিনটি ছবিই ছাড়িয়েছে ১০০ কোটি রুপির কোঠা। বছরের সেরা ১০ ব্যবসাসফল ছবির তালিকার মধ্যে ছিল তাঁর তিনটি ছবিই। তা ছাড়া বছরের সবচেয়ে আলোচিত ছবি পিংক-এর মাত্র একটি পুরস্কার অর্জন নিয়েও শুরু হয়েছে নানাজনের নানা কথা।একনজরে বিজয়ীরাসেরা ছবি: দঙ্গলসেরা পরিচালক: নিতেশ তিওয়ারি, দঙ্গলসেরা অভিনেতা: আমির খান, দঙ্গলসেরা অভিনেত্রী: আলিয়া ভাট, উড়তা পাঞ্জাবসেরা ছবি (সমালোচক): নিরজাসেরা অভিনেতা (সমালোচক): মনোজ বাজপেয়ী, আলীগড় ও শহিদ কাপুর, উড়তা পাঞ্জাবসেরা অভিনেত্রী (সমালোচক): সোনম কাপুর, নিরজাআজীবন সম্মাননা: শত্রুঘ্ন সিনহাসেরা নবাগত অভিনেতা: দিলজিত দোসনাজ, উড়তা পাঞ্জাবসেরা নবাগত অভিনেত্রী: হৃতিকা সিং, শালা খাড়ুসসেরা ছবি, পিপলস চয়েজ: খামাখাসেরা স্বল্পদৈর্ঘ্য ছবি (ফিকশন): চাটনিসেরা স্বল্পদৈর্ঘ্য ছবি (নন-ফিকশন): মাটিতালি কুস্তিসেরা স্বল্পদৈর্ঘ্য ছবির অভিনেতা: মনোজ বাজপেয়ী, তাণ্ডবসেরা স্বল্পদৈর্ঘ্য ছবি অভিনেত্রী: টিসকা চোপড়া, চাটনিসেরা সংলাপ: রিতেশ শাহ, পিংকসেরা চিত্রনাট্য: শাকুন বাত্রা ও আয়েশা দেবিত্রে ধিলন, কাপুর অ্যান্ড সন্সসেরা গল্প: শাকুন বাত্রা ও আয়েশা দেবিত্রে, কাপুর অ্যান্ড সন্সসেরা পার্শ্ব–চরিত্রের অভিনেতা: ঋষি কাপুর, কাপুর অ্যান্ড সন্সসেরা পার্শ্ব–চরিত্রের অভিনেত্রী: শাবানা আজমি, নিরজাসেরা গানের অ্যালবাম: অ্যায় দিল হ্যায় মুশকিল, সংগীত ও সুর প্রীতমেরসেরা গীতিকার: অমিতাভ ভট্টাচার্য, গান: চান্না মেরেয়া, অ্যায় দিল হ্যায় মুশকিলসেরা গায়ক: অরিজিৎ সিং, গান: অ্যায় দিল হ্যায় মুশকিল, অ্যায় দিল হ্যায় মুশকিলসেরা গায়িকা: নেহা ভাসিন, গান: জাগ ঘুমেয়া, সুলতানআর ডি বর্মন অ্যাওয়ার্ড (গানে সেরা নবাগত): অমিত মিশ্র, গান: বুলেয়া, অ্যায় দিল হ্যায় মুশকিলসেরা ভিজ্যুয়াল ইফেক্টস: ফ্যানসেরা সম্পাদনা: মনিশা, নিরজাসেরা প্রোডাকশন ডিজাইন: অপর্ণা সুড় এবং আন্না ইপে, নিরজাসেরা পোশাক নকশা: পায়েল সালুজা, উড়তা পাঞ্জাবসেরা অ্যাকশন: শ্যাম কৌশল, দঙ্গলসেরা আবহসংগীত: সামির উদ্দিন, কাপুর অ্যান্ড সন্সসেরা কোরিওগ্রাফি: আদিল শেখ, গান: কার গায়ি চুল, কাপুর অ্যান্ড সন্সসূত্র: ফিল্মফেয়ার ম্যাগাজিন ও ইন্ডিয়ান এক্সপ্রেস
