
বছরের পর বছর ধরে এক ছাদের নিচে বসবাস করছেন ব্র্যাড পিট ও অ্যাঞ্জেলিনা জোলি। ছয় সন্তানের চাপে পড়ে গত বছরের এপ্রিলে বাগদান সেরেছেন তাঁরা। বাগদানের পর বছর পেরিয়ে গেলেও এখন পর্যন্ত বিয়ের আনুষ্ঠানিকতা সারার ফুরসত মেলেনি পিট-জোলির। তবে সম্প্রতি এই জুটির ঘনিষ্ঠ একটি সূত্র দাবি করেছে, অবশেষে বিয়ের সিদ্ধান্ত চূড়ান্ত করেছেন তাঁরা। তা-ও আবার একবার নয়, চার চারবার বিয়ের অনুষ্ঠানের আয়োজন করবেন হলিউডের আলোচিত এ তারকা জুটি।এ প্রসঙ্গে পিট-জোলির ঘনিষ্ঠ সূত্রের ভাষ্য, ‘১৮ ডিসেম্বর পিটের ৫০তম জন্মদিন। ওই দিন অস্ট্রেলিয়ার আয়ারস রকে গাঁটছড়া বাঁধার পরিকল্পনা করেছেন পিট-জোলি। সেটা হবে তাঁদের বিয়ের প্রথম অনুষ্ঠান। এ ছাড়া আদিবাসীদের বিয়ের রীতি অনুযায়ী সূর্যোদয়ের সময় বিয়ের অনুষ্ঠানের আয়োজন করতে চান জোলি।’ সম্প্রতি এক খবরে এমনটিই জানিয়েছে যুক্তরাজ্যের ডেইলিস্টার ডটকম।সূত্রটি আরও জানিয়েছে, ‘পিট-জোলির বিয়ের তৃতীয় অনুষ্ঠানের আয়োজন করা হবে বাহামার সমুদ্রসৈকতে। আর সবশেষে জাঁকজমকপূর্ণ বিবাহোত্তর সংবর্ধনা অনুষ্ঠানের আয়োজন তাঁরা করবেন ফ্রান্সে। সেখানে নিজেদের বিলাসবহুল বাড়িতে আগামী বছরের মে মাসে তারা ঝলমলে অনুষ্ঠানটির আয়োজন করবেন পিট-জোলি।’
