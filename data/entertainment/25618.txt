

মেরিল-প্রথম আলো পুরস্কার ২০১৬ আসরের নাটক বিভাগে সেরা অভিনেতার পুরস্কার ঘরে তুললেন আফরান নিশো। ‘যোগ বিয়োগ’ নাটকে অভিনয়ের জন্য পুরস্কার পেয়েছেন তিনি।
আফরান নিশোর হাতে পুরস্কার তুলে দেন অভিনেত্রী শম্পা রেজা ও নির্মাতা গিয়াস উদ্দিন সেলিম।
আজ শুক্রবার বিকেলে রাজধানীর শেরেবাংলা নগরের বঙ্গবন্ধু আন্তর্জাতিক সম্মেলন কেন্দ্রে এই পুরস্কার বিতরণী অনুষ্ঠানের আসর বসেছে।

পুরস্কার হাতে নিয়ে সৃষ্টিকর্তা, পরিবার, সহকর্মীদের ধন্যবাদ জানান আফরান নিশো। ‘যোগ বিয়োগ’ নাটকের কলাকুশলীদের ধন্যবাদ জানিয়ে অভিনয়শিল্পী আফরান নিশো এ পুরস্কার উৎসর্গ করেন প্রয়াত অভিনেতা হ‌ুমায়ুন ফরীদিকে।
এ বছর এই বিভাগে আরও মনোনয়ন পেয়েছিলেন সিয়াম (পথ জানা নেই) ও তারিক আনাম খান (মাধবীলতা গ্রহ আর না)।
 
