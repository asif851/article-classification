
মাস্টার ‘দীননাথ মঙ্গেশকর’ সম্মাননা পাচ্ছেন অভিনেতা আমির খান ও ক্রিকেটার কপিল দেব। ২৪ এপ্রিল এই সম্মাননা দেওয়া হবে তাঁদের। 
‘দঙ্গল’ সিনেমার জন্য আমির খানকে এবং ভারতীয় ক্রিকেটে অবদানের জন্য কপিল দেবকে সম্মানিত করা হবে। এ ছাড়া হিন্দি সিনেমায় অবদানের জন্য সম্মানিত করা হবে অভিনেত্রী বৈজয়ন্তিমালাকে। তাঁর হাতে তুলে দেওয়া হবে বিশেষ পুরস্কার। হৃদয়েশ আর্টসের পক্ষ থেকে অবিনাশ প্রভাভালকর জানিয়েছেন, শিল্প, সাহিত্য, সমাজসেবাসহ একাধিক ক্ষেত্রে অবদানের জন্য এই সম্মান দেওয়া হবে। সংগীতে অবদানের জন্য পুরস্কৃত করা হবে কৌশিকী চক্রবর্তীকে। হৃদয়েশ আর্টস ও দীননাথ শ্রুতি প্রতিষ্ঠানের যৌথ উদ্যোগে অনুষ্ঠানটি হবে। টাইমস অব ইন্ডিয়া।
