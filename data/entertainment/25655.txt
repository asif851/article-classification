
‘আশিকি ২’ ছবিতে জুটি বেঁধে অভিনয়ের কল্যাণে রাতারাতি তারকাখ্যাতি পেয়েছেন শ্রদ্ধা কাপুর ও আদিত্য রয় কাপুর। বাস্তব জীবনেও এই জুটির প্রেমের খবর ডালপালা মেলেছে। তবে শোনা যাচ্ছে, শ্রদ্ধার প্রেমে আদিত্য দিওয়ানা হলেও, তাঁকে হূদয় আসনে বসাবেন কি না, তা নিয়ে দ্বিধায় ভুগছেন শ্রদ্ধা কাপুর।শ্রদ্ধার এই দ্বিধার কারণ সম্পর্কে নিশ্চিত হওয়া না গেলেও সম্প্রতি এক খবরে ওয়ান ইন্ডিয়া জানিয়েছে, অতীতে একাধিক প্রেমের সম্পর্কে জড়িয়েছিলেন আদিত্য। এজন্য তাঁর ওপর ঠিক ভরসা করতে পারছেন না শ্রদ্ধা। আরেকটি কারণে বলা হয়েছে, সাবেক প্রেমিক ‘স্টুডেন্ট অব দ্য ইয়ার’ তারকা বরুণ ধাওয়ানকে ভুলতে পারছেন বলেই আদিত্যর সঙ্গে থিতু হবেন কি না, তা নিয়ে দ্বিধায় ভুগছেন শ্রদ্ধা।নির্মাতা ডেভিড ধাওয়ানের ছেলে বরুণের সঙ্গে অভিনেতা শক্তি কাপুরের মেয়ে শ্রদ্ধার প্রেমের খবর চাউর হলেও, তা অস্বীকার করেছিলেন বরুণ। তাঁদের প্রেমের খবরকে ভিত্তিহীন গুজব দাবি করে শ্রদ্ধার সঙ্গে বন্ধুত্বের বাইরে আর কোনো সম্পর্ক নেই বলেই জানিয়েছিলেন বরুণ ধাওয়ান।
