
বাংলাদেশ-জিম্বাবুয়ে টি-২০ ক্রিকেট সিরিজের ধারা ভাষ্য দিচ্ছেন জনপ্রিয় অভিনেত্রী সুবর্ণা মুস্তাফা। জানা গেছে, রেডিও ভূমি এফএম ৯২.৮-এ খেলা শুরুর আগে, মধ্য বিরতি এবং শেষ হওয়ার পর খেলা নিয়ে আলোচনা ও বিশ্লেষণ করছেন তিনি।গত শুক্রবার ছিল বাংলাদেশ-জিম্বাবুয়ে ক্রিকেট সিরিজের প্রথম টি-২০ ম্যাচ। এর পরের ম্যাচগুলো অনুষ্ঠিত হবে আজ রোববার, এরপর বুধবার ও শুক্রবার।সুবর্ণা মুস্তাফা জানান, ক্রিকেট খেলার ব্যাপারে তাঁর যথেষ্ট আগ্রহ রয়েছে। তিনি এর আগেও খেলা ধারাভাষ্য দিয়েছেন।সুবর্ণা মুস্তাফা রেডিও ভূমিতে প্রতি শনিবার ‘সুবর্ণ সময়’ অনুষ্ঠানে নিয়মিত অংশ নিচ্ছেন। ‘কাউকে না বলা কথা বা এখন আমি কী করব’ ভাবনা নিয়ে দুই ঘণ্টার অনুষ্ঠানটি স্টুডিও থেকে সরাসরি সম্প্রচার করা হয় শনিবার রাত ১০টায়।
