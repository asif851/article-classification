
অনেক দিন পর খবরের শিরোনাম হলেন ইউটিউবে হইচই ফেলে দেওয়া ‘গ্যাংনাম স্টাইল’ গানের শিল্পী সাই। সম্প্রতি চীনে তাঁকে বহনকারী রোলস রয়েস গাড়ির সঙ্গে বাসের সংঘর্ষের খবর জানিয়েছে ডেইলিমেইল ডটকম। অবশ্য দুর্ঘটনায় কোনো হতাহতের ঘটনা ঘটেনি। অক্ষত আছেন দক্ষিণ কোরীয় এই র‌্যাপ সংগীতশিল্পী।সম্প্রতি চীনে সড়ক দুর্ঘটনার কবলে পড়ে সাইকে বহনকারী লাল রঙের রোলস রয়েস গাড়িটি। বিমানবন্দর থেকে হোটেলে যাওয়ার পথে এই দুর্ঘটনা ঘটে। দুর্ঘটনায় রোলস রয়েস গাড়িটি ক্ষতিগ্রস্ত হলেও, অক্ষত আছেন সাই। দুর্ঘটনার পরপরই দুর্ঘটনাস্থল থেকে একটি পোরশে গাড়িতে করে তাঁকে নিয়ে যাওয়া হয়। অবশ্য এ ব্যাপারে কোনো মন্তব্য করতে রাজি হননি সাইয়ের মুখপাত্র।এদিকে দুর্ঘটনায় রোলস রয়েস গাড়িটির পাশাপাশি বাসটিও ক্ষতিগ্রস্ত হয়। দুই পক্ষই মেরামতের জন্য ক্ষতিপূরণ দেওয়ার সিদ্ধান্তে একমত হয়েছে।২০১২ সালে সাইয়ের ‘গ্যাংনাম স্টাইল’ গানের ভিডিও ইউটিউবে প্রকাশিত হওয়ার পর তোলপাড় ওঠে। ইউটিউবে সর্বোচ্চ দেখা ভিডিও হিসেবে বিশ্ব রেকর্ডও গড়ে। ইউটিউবের ইতিহাসে সবচেয়ে জনপ্রিয় এ ভিডিও এখন পর্যন্ত ২০০ কোটিরও বেশিবার দেখা হয়েছে।
২০১২ সালে এমটিভি ইউরোপিয়ান মিউজিক অ্যাওয়ার্ডস আসর থেকে সেরা ভিডিওর পুরস্কার অর্জন করে ‘গ্যাংনাম স্টাইল’।‘গ্যাংনাম স্টাইল’ সাইকে রাতারাতি তারকাখ্যাতি এনে দেয়। পরবর্তী সময়ে তাঁর ‘জেন্টেলম্যান’, ‘হ্যাংওভার’ গানগুলো প্রকাশিত হলেও সেগুলো ‘গ্যাংনাম স্টাইল’ গানের জনপ্রিয়তাকে ছাপিয়ে যেতে পারেনি।সাইয়ের ‘গ্যাংনাম স্টাইল’ গানের ভিডিও দেখতে ক্লিক করুনসাইয়ের ‘জেন্টেলম্যান’ গানের ভিডিও দেখতে ক্লিক করুনসাইয়ের ‘হ্যাংওভার’ গানের ভিডিও দেখতে ক্লিক করুন
