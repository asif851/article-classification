
আগামী বছর মেয়াদ শেষ হয়ে যাচ্ছে। এরপর কী করবেন বারাক ওবামা? বেকার, অবসরজীবন? নাকি ব্যস্ত থাকবেন অন্য কোনো কাজে। যুক্তরাষ্ট্রের বিদায়ী প্রেসিডেন্টের ক্যারিয়ার পরামর্শক হিসেবে কাজ করছেন এভা লঙ্গোরিয়া। তবে কি ওবামা নামতে যাচ্ছেন বিনোদন দুনিয়ায়!সম্প্রতি ঔপন্যাসিক টনি মরিসন, লেখক ম্যালকম গ্লাডওয়েল, প্রযুক্তি ধনকুবের রিড হফম্যান, ব্যবসায়ী মার্ক লাসরিদের সঙ্গে এভাও হোয়াইট হাউসে এক নৈশসভায় বসেছিলেন। তাতে উপস্থিত ছিলেন বারাক ও মিশেল ওবামাও। বৈঠকের উদ্দেশ্য—ওবামার ভবিষ্যৎ করণীয় নিয়ে মতবিনিময় করা।এভার উপস্থিতির সঙ্গে ওবামার বিনোদন দুনিয়ায় নেমে পড়ার যোগসূত্র খুঁজলে অবশ্য ভুলই করবেন। ডেসপারেট হাউসওয়াইভস তারকা এভা ওবামার পরামর্শক হিসেবে অনেক দিন ধরেই কাজ করছেন। ২০১২ সালের নির্বাচনী প্রচারণার দ্বিতীয় গুরুত্বপূর্ণ ব্যক্তি ছিলেন এভা। নিউইয়র্ক টাইমস।
