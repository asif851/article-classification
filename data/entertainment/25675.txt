
গত মার্চ মাসে কলকাতার যাদবপুর বিশ্ববিদ্যালয়ে কনসার্ট করেছিল এলআরবি। এবার ব্যান্ডটি কনসার্ট করবে দক্ষিণ কোরিয়ার সিউলে। রোববার কনসার্টের আয়োজন করেছে কোরিয়াপ্রবাসী বাংলাদেশিদের একটি সংগঠন। কনসার্টে অংশ নিতে কাল শুক্রবার সিউলে যাচ্ছে এলআরবি। দক্ষিণ কোরিয়ায় এবারই প্রথম কনসার্ট করছে এলআরবি। কনসার্ট শেষে ৫ জুন দেশে ফিরবেন ব্যান্ডের সদস্যরা। এলআরবির প্রধান আইয়ুব বাচ্চু বলেন, ‘কোরিয়ার কথা বিভিন্ন সময় শুনেছি, কিন্তু যাওয়া হয়নি কখনো। এবার যাচ্ছি। আশা করছি, ভালো একটি অনুষ্ঠান সবাইকে উপহার দিতে পারব।’
আইয়ুব বাচ্চু জানান, কনসার্টের পাশাপাশি সিউলের দর্শনীয় কিছু স্থানে যাওয়ার ইচ্ছা আছে তাঁদের।
