
এক সাক্ষাৎকারে পপসম্রাট মাইকেল জ্যাকসন তনয়া প্যারিস জ্যাকসন বলেছেন, তিনি আরেক সংগীত তারকা জাস্টিন বিবারের জন্য উদ্বিগ্ন। কারণ, বিবারের কনসার্ট প্রযোজনা করছে ‘এইজি লাইভ’ নামের একটি প্রতিষ্ঠান। প্যারিস জানান, ওই প্রতিষ্ঠান তাঁর বাবা জ্যাকসনের কনসার্টও প্রযোজনা করেছিল। তিনি অভিযোগ করেন, প্রতিষ্ঠানটি নাকি শিল্পীদের খাঁটিয়ে মারে। তাঁর বাবাকে দিয়ে নাকি তারা এত পরিশ্রম করাত যে মাইকেল ঘুমানোর সময়ও পেতেন না। তাই বিবারকে নিয়েও একই রকম শঙ্কায় আছেন প্যারিস।কিন্তু বিবারের পক্ষ থেকে প্যারিসকে আশ্বস্ত করা হয়েছে। জাস্টিন বিবারের ঘনিষ্ঠ সূত্র থেকে জানা যায়, এইজি লাইভের সঙ্গে বিবারের খুব ভালো সম্পর্ক। তাই আতঙ্কিত হওয়ার কোনো কারণ নেই। এমনকি বিবার অতিরিক্ত পরিশ্রমও করছেন না। সূত্র জানায়, বিবার মানসিক ও শারীরিকভাবে সম্পূর্ণ সুস্থ আছেন। টিএমজে।
