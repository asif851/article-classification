
‘আমি আর মা’ অনুষ্ঠানে হালের জনপ্রিয় সংগীতশিল্পী কোনাল সম্পর্কে অজানা নানা তথ্য জানাবেন তাঁর মা সায়মা মনির মিনু। আরটিভিতে অনুষ্ঠানটি প্রচারিত হবে আজ রাত ১১টা ২০ মিনিটে।আরটিভির সেলিব্রেটি টক শো-ভিত্তিক নিয়মিত অনুষ্ঠান ‘আমি আর মা’-এর এবারের পর্বে অতিথি হয়ে আসছেন শিল্পী কোনাল ও তাঁর মা সায়মা মনির মিনু। অনুষ্ঠানটি উপস্থাপনার দায়িত্বে থাকছেন তানিয়া আহমেদ। ‘আমি আর মা’ অনুষ্ঠানের প্রযোজক সোহেল রানা বিদ্যুত্।আরটিভি সূত্রে জানা গেছে, সাধারণ দর্শকদের তাঁদের পছন্দের তারকা সম্পর্কে অজানা নানা তথ্য জানার আগ্রহের বিষয়টি বিবেচনায় নিয়ে ‘আমি আর মা’ অনুষ্ঠানটি ধারাবাহিকভাবে প্রচারিত হচ্ছে। অনুষ্ঠানটির এবারের পর্বে কোনালের ছোট থেকে বড় হওয়ার নানা মজাদার গল্প শোনাবেন তাঁর মা। পাশাপাশি দেখানো হবে কোনালের শৈশবের ছবি ও ভিডিও ফুটেজ।
