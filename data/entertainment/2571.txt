

এ বছর মেরিল-প্রথম আলো তারকা জরিপে সেরা টিভি অভিনেত্রীর পুরস্কার পেয়েছেন তিশা। ‘একটি তালগাছের গল্প’ নাটকের জন্য তিশা এ পুরস্কার পান। তাঁর হাতে পুরস্কার তুলে দেন অভিনয়শিল্পী এ টি এম শামসুজ্জামান ও মনিরা ইউসুফ মেমী।
পুরস্কার পাওয়ার পর তিশা বলেন, পুরস্কার পেলে সবারই ভালো লাগে। যাঁরা আমাকে ভোট দিয়েছেন তাঁদের সবার প্রতি কৃতজ্ঞতা।

‘একটি তালগাছের গল্প’ নাটকের জন্য তিশা ছাড়াও এই বিভাগে আরও মনোনয়ন পেয়েছিলেন ‘সেই মেয়েটা’ নাটকের জন্য বিদ্যা সিনহা মীম, ‘কথোপকথন’ নাটকের জন্য মিথিলা ও ‘হাতটা দাও না বাড়িয়ে’ নাটকের জন্য মেহজাবীন।
আজ শুক্রবার বিকেলে রাজধানীর শেরেবাংলা নগরের বঙ্গবন্ধু আন্তর্জাতিক সম্মেলন কেন্দ্রে এই পুরস্কার বিতরণী অনুষ্ঠানের আসর বসেছে।
 
