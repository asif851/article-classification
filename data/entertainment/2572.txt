
মিলঠাট্টা নয়। সানি দেওলের যা বয়স, সেটা তিন দিয়ে ভাগ করলে বের হবে তাঁর বয়স। সানির এখন ৫৭ বছর চলছে। উর্বশী রাউতেলার বয়স ১৯। সেই তিনিই বলিউডে অভিষিক্ত হলেন সানির নতুন ছবি সিং সাব দ্য গ্রেট ছবির মধ্য দিয়ে। সানিরই নায়িকা হিসেবে! উর্বশী দেখা যাচ্ছে সানির খুব ভক্ত। সম্প্রতি এক সাক্ষাৎকারে তিনি বলেছেন, নিয়তিই তাঁকে সানির বিপরীতে সুযোগ করে দিয়েছে কাজ করার। শুধু তা-ই নয়, দুজনের মধ্যে নাকি রয়েছে অনেক মিলও। কী সেই মিল? উর্বশী বলেছেন, ‘আমরা দুজনই খেলাধুলা খুব পছন্দ করি। শুটিং চলার সময় তো আমরা টেবিল টেনিসও খেলার পরিকল্পনা করেছিলাম।’অবাস্তব!লিন্ডসে লোহান একবার বলেছিলেন, হলিউডে কারও পক্ষে ‘সিঙ্গেল’ থাকা সম্ভব নয়। একের পর এক ব্যক্তির সঙ্গে আপনাকে জড়িয়ে খবর বেরোতে থাকবে। এই খবরের স্রোত বন্ধের একমাত্র উপায় কারও সঙ্গে সত্যি সত্যি সম্পর্কে জড়ানো। কেটি হোমস এখন সেটা বুঝতে পারছেন। টম ক্রুজের সঙ্গে বিচ্ছেদের পর তাঁর নিত্য-নতুন প্রেমিক আবিষ্কার চলছেই। সেই তালিকায় এখন অভিনেতা জেমি ফক্সও। সম্প্রতি একটি দাতব্য অনুষ্ঠানে হোমসের সঙ্গে নাচতে দেখা গেছে ফক্সকে। দুজনার নাচের ছবি ছড়িয়ে দিয়ে গুজব রটল, হোমস আর ফক্স প্রেম করছেন। এই শুনে ফক্স বলেছেন, ‘ওই অনুষ্ঠানে তো আমি কলিন পাওয়েলের (সাবেক মার্কিন মন্ত্রী) সঙ্গেও নেচেছি। তবে কি বলবেন পাওয়েল আর আমি প্রেম করছি?’খানদানি সম্পর্কপ্রায় সব খানের সঙ্গেই চুটিয়ে অভিনয় করেছেন। শাহরুখ খান, আমির খান, সালমান খান, সাইফ আলী খান থেকে শুরু করে ইমরান খান পর্যন্ত। এর মধ্যে এক খানকে তো বেছে নিয়েছেন জীবনসঙ্গী হিসেবেই। কারিনা কাপুর বলছেন, এবার তিনি কাজ করতে চান বলিউডের সবচেয়ে ছোট্ট খান সাহেবটির সঙ্গে। সেই খান আর কেউ নয়, আমির খানের দুই বছর বয়সী ছেলে আজাদ খান! ‘সব খানের সঙ্গেই একাধিক ছবিতে অভিনয় করেছি। এটা এখন প্রমাণিত, খানদের সঙ্গে আমার রসায়ন এখন ভালো জমে। ইমরানের সঙ্গেও যেমন এটি আমার দ্বিতীয় ছবি। আমি এখন সবচেয়ে কম বয়সী খান আজাদের সঙ্গেও কাজ করতে চাই’—গোরি তেরে পেয়ার মে ছবির প্রচারণায় বলেছেন কারিনা।রা. হা.সূত্র: আইএএনএস, এএনআই, টিএনএন, পিটিআই
