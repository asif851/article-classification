
শুক্রবার প্রেক্ষাগৃহে মুক্তি পাচ্ছে সর্বনাশা ইয়াবা ছবিটি। যৌথভাবে তৈরি করেছে কাজী হায়াৎ ফিল্মস ও মাল্টিমিডিয়া প্রোডাকসন কোম্পানি লি.। অভিনয় করেছেন কাজী মারুফ, প্রসূন আজাদ, কাজী হায়াৎ, তমা প্রমুখ। গানের কথা লিখেছেন আহমেদ রাজীব ও সাগীর আহমেদ। গানের সুর ও সংগীত পরিচালনা করেছেন আহমেদ রাজীব।ছবির পরিচালক কাজী হায়াৎ বললেন, ‘দেশে অসংখ্য মানুষ মাদকাসক্ত। ভবিষ্যতে তা আরও ভয়াবহ হবে। মাদকের ভয়াবহতার কথা সবার কাছে পৌঁছে দেওয়ার জন্য আমি ছবিটি নির্মাণ করেছি।’
