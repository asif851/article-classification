
‘আজ আমার নতুন গানগুলো গাইব। যে গানগুলি ক’দিন আগে প্রকাশ পেয়েছ। তা ছাড়া পুরোনো এবং জনপ্রিয় কিছু গানও গাওয়ার ইচ্ছে আছে।’ বলছিলেন সংগীতশিল্পী হৃদয় খান। আজ দুপুর আড়াইটায় মাছরাঙা টেলিভিশনের ‘ইচ্ছে গানের দুপুর’ অনুষ্ঠানে অতিথি হিসেবে থাকবেন তিনি। এ অনুষ্ঠান প্রসঙ্গে হৃদয় খান বলেন, ‘আমার ভক্তরা যে গানগুলি বেশি পছন্দ করেন, সেগুলি গাওয়ার চেষ্টা করব। সব অনুষ্ঠানেই আমি তাই করে থাকি।’ গতকাল নববর্ষ উদ্‌যাপন প্রসঙ্গে তরুণ এ শিল্পী বলেন, ‘দারুণ কেটেছে। বন্ধু-বান্ধবসহ সবার সঙ্গে বেশ আনন্দময় সময় কেটেছে। এ ছাড়া দুপুরের আগে আগে টিএসসিতে একটি কনসার্টে অংশ নিয়েছিলাম। সেখানেও দুর্দান্ত সময় কেটেছে।’তরুণ এই শিল্পী এবিসি রেডিওতে ‘এইচকে শো’ নামে নিয়মিত একটি অনুষ্ঠান করেন। যেখানে তিনি আরজে হিসেবে দায়িত্ব পালনের পাশাপাশি গানও শুনিয়ে থাকেন।
