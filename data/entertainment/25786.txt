
মা দিবসকে উপলক্ষ করে প্রকাশিত হলো মিশ্র গানের অ্যালবাম আগলে রেখো মাকে। ৯ মে আনুষ্ঠানিকভাবে অ্যালবামটির মোড়ক উন্মোচন করা হয়। মাকে নিয়ে এই অ্যালবামে গান থাকছে নয়টি। গানগুলো গেয়েছেন সৈয়দ আব্দুল হাদী, সুবীর নন্দী, ন্যান্সি, সাজেদ ফাতেমী, সুমন কল্যাণ, নির্ঝর, কোনাল ও মাহমুদ আকাশ। গানের কথা লিখেছেন কাজী আলিম-উজ-জামান, সারফুদ্দিন আহমেদ, সাজেদ ফাতেমী, হাসান আহমেদ, জিয়া ও অন্তরা। অ্যালবামের গানগুলোর সুর করেছেন সাজেদ ফাতেমী এবং সংগীত পরিচালনা করেছেন সুমন কল্যাণ ও জেকে। আগলে রেখো মাকে প্রকাশ করেছে প্রযোজনা প্রতিষ্ঠান লেজার ভিশন।মা দিবস উপলক্ষে শিশু শিল্পী সুহা আনাদিলের একটি গানের অ্যালবাম বের হয়েছে। ছোট্ট পাখি শিরোনামের অ্যালবামে গান রয়েছে নয়টি। ৮ মে গুলশানের একটি রেস্তোরাঁয় আনুষ্ঠানিকভাবে অ্যালবামটির মোড়ক উন্মোচন করেন সংগীতশিল্পী সামিনা চৌধুরী ও শাফিন আহমেদ। অ্যালবামটি বের করেছে ফাহিম মিউজিক।
