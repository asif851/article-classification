
সম্প্রতি হলিউডের তারকা জুটি ব্র্যাড পিট ও অ্যাঞ্জেলিনা জোলির আইপ্যাড চুরি করতে গিয়ে হাতেনাতে ধরা পড়েছে এক চোর। পিট-জোলির ব্যক্তিগত নানা তথ্য ছিল ওই আইপ্যাডে। ক্যালিফোর্নিয়ার বেলফ্লাওয়ারে হলিউড স্পোর্টস পেইন্টবল পার্কে পরিবারের সদস্যদের সঙ্গে আনন্দঘন মুহূর্ত উপভোগ করছিলেন পিট ও জোলি। সেসময় ‘ফ্যামিলি’ লেবেল লাগানো আইপ্যাডটি রাখা ছিল তাঁদের গাড়িতে। সম্প্রতি এক খবরে এ তথ্য জানিয়েছে যুক্তরাজ্যের ‘দ্য ডেইলি মেইল’ পত্রিকা। হঠাৎ গাড়ি থেকে আইপ্যাডটি নিয়ে চম্পট দেওয়ার চেষ্টা করে অজ্ঞাতপরিচয় এক ব্যক্তি। কিন্তু চুরির সে চেষ্টা সফল হয়নি। হাতেনাতে ধরা পড়ে চোর। ঘটনার পরপরই তাকে গ্রেপ্তার করে থানায় নিয়ে যায় স্থানীয় পুলিশ।
