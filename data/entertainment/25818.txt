
চাক বেরি। বিশ্বসংগীতের কিংবদন্তির তালিকায় আছে তাঁর নাম। রক অ্যান্ড রোলের জনক বলা হয় তাঁকে। ১৯৫০-এর দশকে জনপ্রিয়তার তুঙ্গে ছিলেন তিনি। ১৮ মার্চ শেষ নিশ্বাস ত্যাগ করেন মার্কিন এই সংগীত তারকা। মৃত্যুর সময় তাঁর বয়স হয়েছিল ৯০ বছর। মার্কিন সময় দুপুর ১২টা ৪০ মিনিটে বেরিকে নিজ বাড়িতে নিথর অবস্থায় পাওয়ার পরে তৎক্ষণাৎ চিকিৎসা দেওয়া হয়। কৃত্রিম লাইফ সাপোর্টে রেখে চেষ্টা করেও বাঁচানো যায়নি তাঁকে। সেন্ট চার্লস কাউন্টি পুলিশ বিভাগের ফেসবুক পাতায় দেওয়া ঘোষণা থেকে তাঁর মৃত্যুর খবর জানা যায়। পুলিশ বিভাগ আরও জানিয়েছে, শিল্পীর এই শোকাবহ সময়ে সবার সহযোগিতা চায় এবং আপাতত গণমাধ্যম থেকে কিছুটা দূরে থাকতে চায়। গত বছর অক্টোবরে ৯০তম জন্মদিনে বেরি পরিকল্পনা করেছিলেন এই বছর তিনি নতুন অ্যালবাম প্রকাশ করবেন। সেটা হতো ৩৮ বছর পর তাঁর নতুন কোনো অ্যালবাম। কিন্তু তা আর হলো না। ইউএস উইকলি।
