
পাকিস্তানের নারীশিক্ষা আন্দোলনের কর্মী এবং সবচেয়ে কম বয়সে নোবেল শান্তি পুরস্কারজয়ী মালালা ইউসুফজাই বলেছেন, অস্কারজয়ী শারমিন ওবায়েদকে নিয়ে গোটা পাকিস্তান জাতি গর্বিত এবং নারী অধিকার বিষয়ে জোর দিয়ে কথা বলার জন্য তাঁর প্রতি কৃতজ্ঞ।
দ্বিতীয়বারের মতো অস্কার জয়ের জন্য শারমিনকে অভিনন্দন জানান মালালা। সম্মানের অজুহাতে হত্যার গল্প নিয়ে তৈরি হয়েছে ‘আ গার্ল ইন দ্য রিভার: দ্য প্রাইস অব ফরগিভনেস’। দ্য নিউজ ইন্টারন্যাশনালের এক প্রতিবেদনে এ তথ্য জানানো হয়েছে।‘আ গার্ল ইন দ্য রিভার: দ্য প্রাইস অব ফরগিভনেস’ তথ্যচিত্রটির (ডকুমেন্টারি) জন্য সেরা শর্ট ডকুমেন্টারি বিভাগে এ বছরের ৮৮তম অ্যাকাডেমি অ্যাওয়ার্ড (অস্কার) জিতেছেন শারমিন ওবায়েদ।মালালা ইউসুফজাই আশা প্রকাশ করেন, অচিরেই পাকিস্তান সরকার সম্মানের নামে এ ধরনের ঘৃণ্য হত্যাযজ্ঞের বিরুদ্ধে দৃঢ় পদক্ষেপ নেবে।এনডিটিভি অবলম্বনে দেব দুলাল গুহ।
