
মৃত্যুর পরও তাঁর চোখ দিয়ে যেন অন্য কেউ দেখতে পায়৷ অন্ধজনের চোখে আলো আর মুখে হাসি ফোটাতে চান শিল্পা শেঠি৷ তাই মরণোত্তর চক্ষুদানের সিদ্ধান্ত নিয়েছেন এই বলিউড তারকা৷ ভারতের মহারাষ্ট্রের আহমেদনগরের একটি গ্রামে গিয়ে এই প্রতিশ্রুতি দিয়েছেন শিল্পা৷ যশবন্ত সামাজিক প্রতিষ্ঠানের মাধ্যমে চোখ দান করবেন তিনি৷শিল্পা জানিয়েছেন, মৃত্যুর পরও তাঁর চোখ দিয়ে কেউ দেখবে—এটি তাঁর জন্য অনেক গর্বের ব্যাপার৷ শিল্পার আগে তাঁর বোন সমিতাও চোখ দান করেছেন৷ বলিউড হাঙ্গামা৷
