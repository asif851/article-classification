
বলিউড অভিনেতা সাইফ আলী খানের মেয়ে সারাহ আলী খানের বলিউড অভিষেক নিয়ে শোনা যাচ্ছিল নানা রকম গুঞ্জন। তবে, সারাহর বলিউড আগমনে বিলম্ব হওয়ার কারণ হিসেবে বারবারই আসছিল তাঁর মা অমৃতা সিংয়ের নাম। তিনি চাইছিলেন না সিনেমায় সারাহর শুরুটা কোনো কম বাজেটের ছবি দিয়ে হোক। এবার মায়ের মন গলেছে। কারণ, সারাহ তাঁর প্রথম ছবিতেই নায়ক হিসেবে পাচ্ছেন বলিউডের মহাতারকা হৃতিক রোশনকে। 
২৪ বছর বয়সী সারাহ আর ৪২ বছর বয়সী হৃতিক অভিনয় করবেন করণ মালহোত্রার একটি কমেডি ঘরানার ছবিতে। প্রথমে সারাহর অভিষেক হওয়ার কথা ছিল, করণ জোহরের ‘স্টুডেন্ট অব দ্য ইয়ার ২’ ছবিতে টাইগার শ্রফের বিপরীতে। এখন হয়তো এই ছবিতে তাঁর পরিবর্তে নেওয়া হতে পারে বনি কাপুর ও শ্রীদেবীর বড় মেয়ে জানভিকে। সারাহ সম্প্রতি নিউইয়র্কের কলাম্বিয়া বিশ্ববিদ্যালয় থেকে স্নাতক করেছেন। মজার বিষয় হলো সারাহর ‘হবু’ সহশিল্পী হৃতিক ‘না তুম জানো না হাম’ ছবিতে অভিনয় করেছিলেন বাবা সাইফ আলী খানের বন্ধুর চরিত্রে। এনডিটিভি।
