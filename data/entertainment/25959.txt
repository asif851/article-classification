
রাজধানীতে গতকাল শনিবার পালিত হয়েছে কবিতাবিষয়ক দিবস ‘গ্লোবাল পোয়েট্রি ডে’।এ উপলক্ষে রাজধানীর কাঁটাবনের রাঁচী গ্রন্থনিকেতনে এক অনুষ্ঠানের আয়োজন করা হয়। এতে সভাপতিত্ব করেন কবি মানিক মোহাম্মদ রাজ্জাক। পোয়েট্রি অব ইয়োগা নামের একটি সংগঠনের উদ্যোগে দিবসটি বিশ্বব্যাপী পালিত হয়। তবে বাংলাদেশে এ আয়োজন এবারই প্রথম। অনুষ্ঠানে কবিতা পাঠ করেন বদরুল হায়দার, সৈকত হাবিব, শেখ বাতেন, বিনয় বর্মণ, নূর কামরুন নাহার, শামস হক প্রমুখ।
