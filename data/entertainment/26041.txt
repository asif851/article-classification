
৩ এপ্রিল আঠারোয় পা দিয়েছেন ‘পপসম্রাট’ মাইকেল জ্যাকসনের কন্যা প্যারিস জ্যাকসন। কিন্তু আঠারোতে পা রেখেও জন্মদিনটি উদ্‌যাপন করার কোনো আগ্রহ দেখাননি প্যারিস। আর সবচেয়ে অবাক করা তথ্য হচ্ছে, বাবা মাইকেল জ্যাকসনের মৃত্যুর পর থেকে একটিবারের জন্যও নিজের কোনো জন্মদিন পালন করেননি জ্যাকসনের আদরের এই মেয়ে।বাবা মাইকেল জ্যাকসন বেঁচে থাকতে ঘটা করেই প্যারিসের জন্মদিন পালন করা হতো। বিশেষ এই দিনটিতে বাবাকে ঘিরে অনেক মধুর স্মৃতি আছে প্যারিস জ্যাকসনের। আর তাই বাবার চলে যাওয়ার ছয় বছর পার হয়ে গেলেও জ্যাকসনের মৃত্যুর পর থেকে কোনো জন্মদিনই পালন করেননি এই সম্ভাবনাময় গায়িকা।অবশ্য জ্যাকসন পরিবারের ঘনিষ্ঠ একটি সূত্র জানিয়েছে, প্যারিসের এবারের জন্মদিনটি অন্যান্যবারের তুলনায় একটু আলাদা। এ বছর তাঁর বয়স আঠারো হচ্ছে। তাই হয়তো প্যারিসের কাছের মানুষেরা এবার এই বিশেষ দিনটিকে স্মরণীয় করে রাখার চেষ্টা করবে।জ্যাকসন পরিবারের একটি ঘনিষ্ঠ সূত্র জানিয়েছে, প্যারিসের বাবা মাইকেল জ্যাকসন মারা যাওয়ার পর থেকেই তিনি কোনো জন্মদিন পালন করেননি। ফেলে আসা দিনগুলোতে বাবার সঙ্গে এই দিনটিকে ঘিরে খুব মধুর কিছু স্মৃতি আছে তাঁর। তাই এই সময়টি তাঁর জন্য খুব আবেগময়।সূত্রটি আরও জানিয়েছে, প্যারিসের মা ডেবি রোয়ি, দাদি ক্যাটরিনা জ্যাকসনসহ পরিবারের সবাই তাঁর এই বিশেষ দিনটিকে স্মরণীয় করে রাখার চেষ্টা করছেন। জ্যাকসনের নিজস্ব এস্টেটে তাঁর একমাত্র মেয়ের জন্মদিনে জমকালো এক অনুষ্ঠান আয়োজিত হবে। পরিবারের কারও সঙ্গেই যেহেতু প্যারিসের কোনো ঝামেলা নেই, তাই ধারণা করা হচ্ছে, তাঁরা সবাই এই আয়োজনে উপস্থিত থাকবেন।’ পিটিআই।
