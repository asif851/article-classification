
মহান স্বাধীনতা ও জাতীয় দিবস সামনে রেখে এটিএন বাংলা সপ্তাহব্যাপী প্রচার করবে মুক্তিযুদ্ধের ছায়াছবি। ২২ থেকে ২৮ মার্চ পর্যন্ত প্রচারিত হবে এই ছায়াছবিগুলো। ‘মুক্তিযুদ্ধ চলচ্চিত্র সপ্তাহ’ শিরোনামে প্রথম দিনে আজ প্রচারিত হবে মোহাম্মদ হোসেন পরিচালিত মিথ্যার রাজা ছায়াছবি।২৩ মার্চ প্রচারিত হবে রক্তাক্ত বাংলা। ২৪ মার্চ কাজী হায়াৎ পরিচালিত ছবি সিপাহী। ২৫ মার্চ প্রচারিত হবে চাষী নজরুল ইসলাম পরিচালিত হাঙর নদী গ্রেনেড। এই ছবিতে অভিনয় করেছেন সোহেল রানা, সুচরিতা প্রমুখ।২৬ মার্চ প্রচারিত হবে তানভীর মোকাম্মেল পরিচালিত রাবেয়া। ২৭ মার্চ তানভীর মোকাম্মেল পরিচালিত চিত্রা নদীর পারে। এই ছবিতে অভিনয় করেছেন আফসানা মিমি, তারিক আনাম, রওশন জামিল প্রমুখ।এ ছাড়া শেষ দিনে ২৮ মার্চ প্রচারিত হবে শাহজাহান চৌধুরী পরিচালিত ছায়াছবি উত্তরের খেপ।এই চলচ্চিত্রগুলো প্রচারিত হবে রবি থেকে বুধবার সকাল ১০টা ৪০ মিনিট এবং বৃহস্পতি থেকে শনিবার বেলা ৩টা ১০ মিনিটে।
