
গানের মডেল হয়েছেন উপস্থাপিকা আমব্রিন। শিল্পী মিরাজের ‘ভালো তো লাগে না কিছুই’ গানটির ভিডিওচিত্রে দেখা যাবে তাঁকে। নতুন এ গানটির কথা ও সুর করেছেন শিল্পী নিজেই। মিউজিক কম্পোজিশন করেছেন শামীম। সম্প্রতি শেষ হয়েছে গানটির দৃশ্য ধারণের কাজ।এই মিউজিক ভিডিওটির মাধ্যমেই প্রথমবারের মতো গানের মডেল হলেন সাবেক লাক্স সুপারস্টার আমব্রিন। ভিডিওচিত্রটি নির্মাণ করেছেন চৈতি।‘ভালো তো লাগে না কিছুই’ গানটি থাকবে মিরাজের একক গানের অ্যালবামে। তাতে মেলোডি ও ফোক মিলিয়ে থাকবে ১০টি গান। ইতিমধ্যে ৬টি গানের কম্পোজিশন শেষ হয়েছে। চলছে কণ্ঠ দেওয়ার কাজ। গানগুলো নিয়ে মিরাজ বলেন, ‘কণ্ঠ দেওয়ার সময় অনেকেই গানটি শুনে বাহবা দিয়েছেন। আশা করি শ্রোতাদেরও ভালো লাগবে। ওস্তাদ মিহির রায়ের কাছে গানে হাতেখড়ি মিরাজের। এরপর এম এ মানান, শেখ সাদি খান, প্রয়াত বসির আহমেদ, মেহেদী রওশন তোতাসহ অনেক গুণী শিল্পীর কাছে গানের তালিম নিয়েছেন তিনি।
