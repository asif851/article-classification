
‘জিসম ২’ তারকা সানি লিওনের সঙ্গে অভিনয়ে আগ্রহ প্রকাশ করেছেন ‘বলিউড বাদশাহ’ শাহরুখ খান। সদ্য মুক্তি পাওয়া ‘জ্যাকপট’ ছবির উদ্বোধনী প্রদর্শনীতে হাজির হয়েছিলেন শাহরুখ। সেখানেই সানির সঙ্গে অভিনয়ের এ ইচ্ছার কথা জানিয়েছেন কিং খান।কমেডি-থ্রিলার ঘরানার ‘জ্যাকপট ২’ ছবিটি প্রেক্ষাগৃহে মুক্তি পেয়েছে ১৩ ডিসেম্বর শুক্রবার। মুক্তির এক দিন আগে গত বৃহস্পতিবার ছবিটির উদ্বোধনী প্রদর্শনী উপলক্ষে আয়োজিত অনুষ্ঠানে শাহরুখ বলেছেন, ‘আমার ছবিগুলোতে কখনোই শিল্পী নির্বাচনের দায়িত্ব আমি পাইনি। বরাবরই ছবির পরিচালকই এ দায়িত্বটা পালন করেছেন। কখনো যদি সানি লিওনের সঙ্গে এক ছবিতে অভিনয়ের সুযোগ মেলে, তাহলে নিজেকে অনেক বেশি ভাগ্যবান মনে হবে।’ সম্প্রতি এক খবরে এমনটিই জানিয়েছে ইন্দো-এশিয়ান নিউজ। ‘জ্যাকপট ২’ পরিচালনা করেছেন ‘বুম’খ্যাত বলিউডের চলচ্চিত্র নির্মাতা কাইজাদ গাস্তাদ। ছবিটির বিভিন্ন চরিত্রে অভিনয় করেছেন নাসিরুদ্দিন শাহ, সানি লিওন, শচীন জে যোশি, মার্কান্ডে দেশপাণ্ডে, মনীশ ওয়াদ্ধা প্রমুখ। 
