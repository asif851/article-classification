
প্রিয়াঙ্কার সঙ্গে কতজনকে নিয়েই না গুজব ছড়িয়েছে! কখনো শহীদ কাপুর, কখনো হোয়াটস ইউর রাশি ছবির সহ-অভিনেতা হারমান বাওয়েজা। এমন গুজবও ছড়িয়েছিল যে শাহরুখ খানও নাকি প্রিয়াঙ্কার প্রেমে হাবুডুবু খেয়েছিলেন একসময়। কিন্তু প্রিয়াঙ্কার আদৌ কি কোনো প্রেমিক আছে? এই প্রশ্নে কখনোই মুখ খোলেননি ‘কোয়ান্টিকো’ তারকা পি সি। বরং তাঁর প্রেমিকের কথা জানতে চাইলে প্রিয়াঙ্কা বলেন, ‘আমি মুখে কিছুই বলব না। যা বলার তা বলবে আমার অনামিকা!’কিছুদিন আগে ভারতের ফিল্মফেয়ার ম্যাগাজিনকে দেওয়া এক সাক্ষাৎকারে প্রেম বিষয়ে নানা কথা বলেন প্রিয়াঙ্কা চোপড়া। তিনি বলেন, ‘আমি তত দিন এ বিষয়ে কোনো কথা বলব না, যত দিন পর্যন্ত আমার অনামিকায় কেউ আংটি না পরিয়ে দেয়। যেদিন আমার অনামিকায় কেউ আংটি পরিয়ে দেবে, সেদিনই সবাইকে বলে দেব আমার প্রেমিকের নাম। এর আগ পর্যন্ত কেউ আমাকে কারও জীবনসঙ্গী বা প্রেমিকা বলে দাবি করতে পারবে না।’ টাইমস অব ইন্ডিয়া।
