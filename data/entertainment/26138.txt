
তার ‘বেসম্ভব ঠান্ডা’ আর ‘অয়েল ইয়োর ঔন মেশিন’-এর মতো সংলাপ এখন অনেকের মুখে মুখে। রবির বিজ্ঞাপনচিত্রের আলোচিত শিশুশিল্পী শরিফুল ইসলামকে এবার দেখা যাবে দেশ টিভির রেডিও চকলেট রিলোডেড ধারাবাহিকে। এ নাটকে রেডিও জকির ভূমিকায় দেখা যাবে শরিফুলকে। তার চরিত্রের নাম বল্টু। রেডিও চকলেট রিলোডেড নাটকের পরিচালক রেদওয়ান রনি বলেন, ‘শুটিংয়ের প্রথম দিনেই বল্টু (শরিফুল) দারুণ অভিনয় করে সবাইকে তাক লাগিয়ে দিয়েছে। আশা করি, পর্দায়ও তার অভিনয় সবার ভালো লাগবে।’ ইকবাল হোসাইন চৌধুরীর লেখা রেডিও চকলেট রিলোডেড এখন নিয়মিত প্রচারিত হচ্ছে দেশ টিভিতে।
