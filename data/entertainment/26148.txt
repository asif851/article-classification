
দন্তচিকিত্সক বাঁধন এখন শুধু শুটিং নিয়েই ব্যস্ত। কিছুদিন আগে জানিয়েছিলেন, তিনি নিয়মিত চেম্বারে বসবেন। বন্ধুর সঙ্গে গুলশানে ইউনাইটেড হাসপাতালের পাশে একটি চেম্বার তৈরির কাজও শুরু করেছিলেন। কিন্তু পরে নানা কারণে তা আর করা হয়নি। এবার জানালেন, এখন শুধুই নাটকের শুটিংয়ে সময় দেবেন তিনি।বাঁধনের চারটি ধারাবাহিক টিভিতে দেখানো হচ্ছে। নাটকগুলো হলো এনটিভিতে আরিফ খানের দলছুট প্রজাপতি, এশিয়ান টিভিতে মাইনুল হাসানের জীবনের গল্প, বৈশাখী টিভিতে অঞ্জন আইচের সাপলুডু ও বাংলাভিশনে কায়সার আহমেদের ঘোমটা। বাঁধন জানান, এখন পুরো মাস এসবের শুটিং নিয়েই ব্যস্ত থাকবেন তিনি।গত বুধবার থেকে তিনি মেঘে ঢাকা তারা নামে আরেকটি নতুন ধারাবাহিকের কাজ করছেন।
