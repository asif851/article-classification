
শিল্পকলা একাডেমীর উদ্যোগে গতকাল সন্ধ্যায় শহীদ আলতাফ মাহমুদ ও রণেশ দাশগুপ্ত স্মরণে আলোচনা সভা ও সাংস্কৃতিক অনুষ্ঠানের আয়োজন করা হয়েছিল। জাতীয় সংগীত ও নৃত্যকলা কেন্দ্র মিলনায়তনে আয়োজিত অনুষ্ঠানে একাডেমীর সচিব জাহাঙ্গীর হোসেন চৌধুরী সভাপতিত্ব করেন৷ এতে প্রধান অতিথি ছিলেন সাংবাদিক ও সাংস্কৃতিক ব্যক্তিত্ব কামাল লোহানী। অনুষ্ঠানের দ্বিতীয় পর্বে সংগীত পরিবেশন করেন শাহীন সামাদ, ফকির আলমগীর, লিনু বিল্লাহ, রুকসানা আক্তার, তানজিলা ইসলাম প্রমুখ।
