
প্রেমের ব্যাপারে সেকেলে মনোভাব পোষণ করেন বলেই জানালেন বলিউডের অভিনেত্রী, গায়িকা ও সাবেক বিশ্বসুন্দরী প্রিয়াঙ্কা চোপড়া। তাঁর মতে, প্রেমের ক্ষেত্রে নারী এবং পুরুষ কখনোই সমান হতে পারে না।এ প্রসঙ্গে প্রিয়াঙ্কার ভাষ্য, ‘প্রেমের ব্যাপারে আমি কিছুটা সেকেলে। আত্মনির্ভরশীল মেয়ে হলেও আমি বিশ্বাস করি, প্রেমের ক্ষেত্রে একজন ছেলে ও মেয়ে কখনোই সমান হতে পারে না। তারা একে অন্যের চেয়ে আলাদা। আমার ধারণা, সম্পর্কটা এমনই হওয়া উচিৎ।’ সম্প্রতি এক খবরে এমনটাই জানিয়েছে হিন্দুস্তান টাইমস।প্রিয়াঙ্কা আরও বলেন, ‘যাঁর সঙ্গে আমি জীবন কাটাব, অবশ্যই তাঁকে ভালো করে আগে জানতে হবে। আমার মনে হয় না আমি এমন কারও সঙ্গে থাকতে পারব, যাঁর প্রতি আমার শ্রদ্ধা ও মুগ্ধতা থাকবে না। আমার বাবা-মায়ের মধ্যে যেমন সম্পর্ক আমি দেখেছি, সব সময় তা আমাকে অনুপ্রাণিত করে। আমার মা অনেক শক্ত মনের ও আত্মনির্ভরশীল একজন মানুষ। তার পরও বাবা সব সময় তাঁকে আগলে রাখতেন ও কাছাকাছি থাকার চেষ্টা করতেন। আমি মনে করি, এটাই আদর্শ সম্পর্ক।’নিজের প্রেম নিয়ে কথা বলার সময় এখনো আসেনি বলেও জানিয়েছেন প্রিয়াঙ্কা। তিনি বলেন, ‘আমি বরাবরই বলে এসেছি, আমি এমন কেউ নই যে তার ব্যক্তিগত জীবন এবং সম্পর্ক নিয়ে কথা বলতে পছন্দ করে। কারণ এগুলো একান্ত ব্যক্তিগত ব্যাপার। তার মানে এই নয় যে আমি কখনো সম্পর্কে জড়াইনি বা জড়াব না। আমি নিশ্চিত, এমন একদিন অবশ্যই আসবে, যেদিন ছাদে উঠে চিৎকার করে সবাইকে আমি আমার প্রেমের কথা জানাতে পারব। কিন্তু আমি জানি না, কবে সেই দিন আসবে।’নিজের প্রেম কিংবা বিয়ে নিয়ে আপাতত কিছু না ভাবলেও ছোট ভাইয়ের বিয়ে দেওয়ার জন্য জোর প্রস্তুতি নিচ্ছেন ৩২ বয়সী এ তারকা অভিনেত্রী। প্রিয়াঙ্কার ছোট ভাই সিদ্ধার্থের বয়স ২৫ বছর। আগামী ফেব্রুয়ারিতে তাঁর বিয়ে। এ প্রসঙ্গে প্রিয়াঙ্কা বলেন, ‘পুরোপুরি পাঞ্জাবি রীতির একটি বিয়ে হবে এটি। বিয়েতে অনেক মজা করব আমরা।’
আরও জানতে পড়ুন:
সেরা সালমান-প্রিয়াঙ্কাপ্রিয়াঙ্কার আইনি নোটিশ
