
তখন তাঁর বয়স ছিল মাত্র দুই বছর। বলিউডের মোড় ঘুরিয়ে দেওয়া অন্যতম ছবি দিল হ্যায় কি মানতা নেহিতে তখন অভিনয় করেছিলেন তাঁরই বড় বোন পূজা ভাট। আমির খানের বিপরীতে পূজার অভিনীত সেই আলোচিত ছবির সিক্যুয়েলে দেখা যেতে পারে আলিয়া ভাটকে।সেবার ছবিটির প্রযোজক ছিলেন আলিয়া ও পূজার বাবা মহেশ ভাট। এবার প্রযোজনা করবেন আলিয়ার সৎবোন পূজা। পূজাই চাইছেন, সিক্যুয়েলটিতে অভিনয় করুন আলিয়া। আলিয়ার বিপরীতে থাকার কথা রণবীর কাপুরের। এখনো অবশ্য আনুষ্ঠানিক কোনো ঘোষণা আসেনি।১৯৯১ সালে মুক্তি পাওয়া দিল হ্যায় কি মানতা নেহি বক্স অফিসের সব রেকর্ড ভেঙেচুরে দিয়েছিল। ছবির গানগুলোও ঘুরত মানুষের মুখে মুখে।
