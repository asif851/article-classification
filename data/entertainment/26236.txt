
কনসার্ট! শব্দটা শুনলেই উন্মাদনার ছবি ভেসে আসে। উচ্চ শব্দে গান, চোখধাঁধানো মঞ্চ-সজ্জা, আর দক্ষতার অনন্য প্রদর্শন—এই সবই কনসার্টের অপরিহার্য অংশ। কিন্তু একটি কনসার্টের প্রাণ হলেন এর দর্শক। শিল্পী যত জনপ্রিয়ই হোন না কেন, সেই সৌন্দর্য উপভোগ করার দর্শক না থাকলে পরিবেশন তথা পারফরম্যান্সটাই বৃথা। দর্শকসংখ্যার বিচারে সেরা পাঁচ কনসার্টের দিকে ফিরে দেখা যাক:

প্রাইয়া ডি কোপাকাবানা, ব্রাজিলব্যান্ড: দ্য রোলিং স্টোনস, অ্যাফ্রো-র‍্যাগে, ওজ টাইটাস। দর্শকসংখ্যা: ১৫ লাখহলিউড সিনেমার বদৌলতে কোপাকাবানা সমুদ্রসৈকত এখন বেশ পরিচিত এক জায়গা। কিন্তু ১৮ ফেব্রুয়ারি, ২০০৬ সালে এখানে অনুষ্ঠিত হয় এই বিশাল কনসার্ট। আয়োজক ছিল দুটি টেলিযোগাযোগ কোম্পানি। প্রবেশ ছিল উন্মুক্ত। প্রায় ১০ হাজার পুলিশ, দমকল কর্মী এই কনসার্টের রক্ষণাবেক্ষণে নিয়োজিত ছিলেন। শো-স্টপার অর্থাৎ সর্বশেষ পরিবেশনায় ছিল দ্য রোলিং স্টোনস। ‘রেইন ফল ডাউন’, ‘দ্য প্লেস ইজ এম্পটি’সহ ২০টি গান গেয়ে শোনান মিক জ্যাগাররা।

দ্য লাভ প্যারেড, বার্লিন, জার্মানিআর্টিস্ট: দ্য লাভ কমিটিদর্শকসংখ্যা: ১৬ লাখলাভ প্যারেড যাত্রা শুরু করে ১৯৮৯ সালে। ‘বিশ্বের সবচেয়ে বড় পার্টি’ নামে পরিচিত এই নাচের কনসার্টে সারা বিশ্বের মানুষ জড়ো হতো। ২০০৮ সালে ডর্টমুন্ড আসর ছিল এই প্রোগ্রামের সবচেয়ে সফল আয়োজন। ১৪ দিনব্যাপী এই অনুষ্ঠানে জমায়েত হতো পুরো ইউরোপের মানুষজন। ২০১০ সালে জটলায় পড়ে ২১ জন অংশগ্রহণকারী নিহত হন। মর্মান্তিক এই দুর্ঘটনায় নিহত ব্যক্তিদের প্রতি সম্মান রেখে দ্য লাভ প্যারেড স্থায়ীভাবে বন্ধ করে দেওয়া হয়।

মনস্টারস অব রক, মস্কো, রাশিয়াআর্টিস্ট: এসি/ডিসি, প্যানটেরা, মেটালিকা, দ্য ব্ল্যাক ক্রোজ ও ইএসটি। দর্শকসংখ্যা: ১৬ লাখরক এবং মেটাল সংগীতের ইতিহাসে অন্যতম সেরা কনসার্ট ধরা হয় মস্কো কনসার্টকে। কনসার্টের কদিন আগেই সদ্য গণতান্ত্রিক রাষ্ট্রে পরিণত হওয়া রাশিয়াতে সমাজতন্ত্র প্রতিষ্ঠার লক্ষ্যে সামরিক অভ্যুত্থানের চেষ্টা করা হয়। রাশিয়ার ইতিহাসে প্রথম ‘খোলা’ মানে ওপেন এয়ার কনসার্ট ছিল এটি। সামরিক প্রতিরক্ষাবেষ্টনী ছিল কনসার্ট-জুড়ে। ‘মশপিট’কে গন্ডগোল ভেবে সামরিক বাহিনী লাঠিপেটা করে। এর মধ্যেই মেটালিকা, প্যানটেরার মতো ব্যান্ডগুলো ১৩ থেকে ১৫টি গানের সেট লিস্ট সম্পন্ন করে। কনসার্ট শেষে এক হিসাবে ১১ জনের মৃত্যুর ঘটনা রিপোর্ট করা হয়। সংগীত যে যেকোনো সরকারের চেয়ে বড়, তার অন্যতম সেরা নিদর্শন হয়ে আছে এই কনসার্ট।

জ্যঁ মিশেল জার ইন রাশিয়া, মস্কো, রাশিয়াআর্টিস্ট: জ্যঁ মিশেল জারদর্শকসংখ্যা: ৩৫ লাখমস্কো স্টেট ইউনিভার্সিটিতে মস্কো শহরের ৮৫০তম পূর্তি উপলক্ষে এই কনসার্ট আয়োজন করা হয়। একই দিনে সড়ক দুর্ঘটনায় মারা গিয়েছিলেন প্রিন্সেস ডায়না। তাঁর সম্মানে ‘স্যুভেনির অব চায়না‘ গানটি শোনান ফরাসি জ্যঁ মিশেল জার।
রড স্টুয়ার্ট ইন রিও, রিও ডি জেনিরো, ব্রাজিলআর্টিস্ট: স্যার রড স্টুয়ার্টদর্শকসংখ্যা: ৪২ লাখপৃথিবীর ইতিহাসে সবচেয়ে বড় ফ্রি কনসার্ট ধরা হয় এই কনসার্টকে। ১৯৯৪ সালের ৩১ ডিসেম্বরে নববর্ষের অনুষ্ঠানে এই কনসার্ট আয়োজন করা হয়। স্যার রড স্টুয়ার্ট তখন সবে হল অব ফেমে অন্তর্ভুক্ত হয়েছেন। আর ৪.২ মিলিয়নের দর্শকসংখ্যা দিয়ে এটি জায়গা করে নেয় গিনেস বুক অব ওয়ার্ল্ড রেকর্ডে। ‘পিপল গেট রেডি’সহ জনপ্রিয় বেশ কিছু গান তিনি গেয়ে শোনান।
