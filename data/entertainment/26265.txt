
মডেল ও চলচ্চিত্র অভিনেতা নিরব এবং ‘মেহেরজান’খ্যাত অভিনয়শিল্পী শায়না আমিন এবার একসঙ্গে কাজ করলেন। তবে তাঁরা দুজন কোনো নাটক, চলচ্চিত্র কিংবা বিজ্ঞাপনচিত্রে কাজ করেননি। নিরব ও শায়না একটি সাময়িকীর প্রচ্ছদের জন্য ফটোশুটে অংশ নিয়েছেন। স্প্ল্যাশ নামের এই সাময়িকীর চলতি মাসের প্রচ্ছদে তাঁরা দুজন মডেল হয়েছেন।নিরব বলেন, ‘শায়না এ প্রজন্মের বেশ সম্ভাবনাময় একজন মডেল। তাঁর বেশ কয়েকটি কাজ দেখেছি। নাটক এবং চলচ্চিত্রে তাঁর অভিনয় দেখেছি। তাঁর আলোচিত একটি ছবির নাম ‘‘মেহেরজান’’। কিন্তু আমরা দুজন একসঙ্গে কোনো কাজ করিনি। এবারই প্রথম সাময়িকীটির প্রচ্ছদের জন্য মডেল হলাম। কাজটি করেও বেশ ভালো লেগেছে।’শায়না বলেন, ‘মডেল ও চলচ্চিত্র অভিনেতা হিসেবে নিরব বেশ পরিচিত ও জনপ্রিয় একটি মুখ। তাঁর অনেক কাজ দেখেছি। এবার একই প্রতিষ্ঠানের হয়ে কাজ করলাম। পুরো কাজটি করে বেশ ভালো লেগেছে।’নিরব এখন বেশ কয়েকটি ছবির কাজ নিয়ে ব্যস্ত আছেন। এ ছাড়া তাঁর অভিনীত একাধিক ছবি মুক্তির অপেক্ষায় রয়েছে। অন্যদিকে শায়না নাটকের কাজ নিয়ে ব্যস্ত। খুব শিগগির চ্যানেল আইতে তাঁর অভিনীত ‘কালার’ ধারাবাহিক নাটকের প্রচার শুরু হবে। এটি পরিচালনা করেছেন রায়হান খান।
