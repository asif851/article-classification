
তাজ্জব কাণ্ডই বটে। হলিউডের হালের ‘সেনসেশন’ জেনিফার লরেন্স। এই সুন্দরী অভিনেত্রীর গুণমুগ্ধ-রূপমুগ্ধের সংখ্যা গুনলে শেষ হবে না। আর সামনের আগস্ট মাসেই তাঁর ২৫ তম জন্মদিন। মুখ ফুটে চাইতেও হবে না। সামনে এসে হাজির হবে রাজ্যপাট। সেই জেনিফারই কিনা বলছেন— জন্মদিনে তাঁর আর কিছুই চাই না। শুধু গ্রীনউইচ হোটেলের এক বাক্স সাবান হলেই হবে।এদিকে অবশ্য জেনিফারের ‘হাঙ্গার গেম’ ছবির সহশিল্পী জোস ও লিয়াম তাঁরা নানা পরিকল্পনা আঁটছেন জেনিফারকে জন্মদিনে কি উপহার দেবেন তা নিয়ে।জোস অবশ্য এমনিতেই খানিক বিব্রত। গতবার জেনিফারের জন্মদিনে উপহার দিতেই ভুলে গিয়েছিলেন তিনি। এবার তাই আগে ভাগেই কোমর বেঁধে নেমেছেন।আর এদিকে, লিয়াম হেমসওয়ার্থ আরেক কাঠি সরেস মন্তব্য করে বসে আছেন। তিনি জানিয়ে দিয়েছেন— এই ব্লন্ড সুন্দরীর কাছ থেকে একটা ‘বিশেষ’ কিছু চুরি করবেন তিনি; আর এরপর জন্মদিনের উপহার হিসেবে জেনকে আবার তা ‘উপহার’ দেবেন ফিরিয়ে দিয়ে!বেশ রহস্যই বটে। পাঠক কী আন্দাজ করতে পারছেন? লিয়াম কি চুরি করবেন আর কিইবা ফেরত দেবেন!
