
কয়েকদিন ধরেই নানা কারণে খবরে শিরোনাম হচ্ছেন বলিউড অভিনেত্রী প্রিয়াঙ্কা চোপড়া। মুম্বাইয়ে তার বাড়ি ভাড়া নিয়ে স্পা-র আড়ালে যৌন ব্যবসায় চালাচ্ছেন এক ব্যবসায়ী। এটা নিয়ে বেশ বিব্রতকর অবস্থায় পড়তে হয়েছিল প্রিয়াঙ্কাকে। তবে এরই মধ্যে আজ একটি ভালো খবরই পেলেন সাবেক এই বিশ্ব সুন্দরী!হিন্দুস্থান টাইমসের খবরে বলা হয়েছে, এ বছর এশিয়ার সেরা যৌন আবেদনময়ী নারী হয়েছেন প্রিয়াঙ্কা। এর আগে ২০১২ সালেও এই মুকুট পেয়েছিলেন প্রিয়াঙ্কা। ২০১৩ সালে তাঁর কাছ থেকে এ শিরোপা কেড়ে নেন অপর বলিউড অভিনেত্রী ক্যাটরিনা কাইফ।সম্প্রতি, যুক্তরাজ্যের সাপ্তাহিক পত্রিকা ‘ইস্টার্ন আই’ এশিয়ার সেরা লাস্যময়ীদের একটি তালিকা প্রকাশ করেছে। ওই তালিকায় সবার ওপরে আছেন ৩২-বছর বয়সী এই অভিনেত্রী।মুকুট ফিরে পেয়ে উজ্জীবিত প্রিয়াঙ্কা গণমাধ্যমকে জানান, ‘আবার এই সম্মান পেয়ে ভীষণ ভালো লাগছে। জনমতের ভিত্তিতে এই নির্বাচন হওয়ায় এটা আরও বেশি তৃপ্তিদায়ক। সবাইকে অনেক অনেক ভালবাসা।’দ্বিতীয় ও তৃতীয় সেরা যৌন আবেদনময়ী হয়েছেন ভারতের ছোট পর্দার দুই জনপ্রিয় অভিনেত্রী দ্রাষ্টি ধামী এবং সানায়া ইরানি। ধুম থ্রি তারকা ক্যাটরিনা কাইফ এবার হয়েছেন চতুর্থ। সম্প্রতি ‘ছোট পোশাক’ পরায় এক দর্শকের চড় খাওয়া রিয়েলিটি শো তারকা গৌহর খান আছেন পাঁচে।
প্রিয়াঙ্কা-ক্যাটরিনা ছাড়া আর যে সকল বলিউড অভিনেত্রী এ তালিকায় আছেন তাঁদের মধ্যে উল্লেখযোগ্য দীপিকা পাড়ুকোন (৬), কারিনা কাপুর (৮), সোনম কাপুর (৯), শ্রদ্ধা কাপুর (১৭), আলিয়া ভাট (২৪), অনুষ্কা শর্মা (৪৭) প্রমুখ।
প্রিয়াংকার বাড়ি ভাড়া করে যৌন ব্যবসা!
