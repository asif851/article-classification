
বর্ণবিভেদ দূর করে আরও একটি অস্কার গেল হলিউডের ‘ভিন্নরঙা’ শিল্পীর হাতে।
প্রথমবারের মতো অস্কার জিতলেন ভায়োলা ডেভিস। সেরা সহ-অভিনেত্রী বিভাগে ‘ফেন্সেস’ ছবিতে অভিনয়ের জন্য তাঁর এই অস্কার অর্জন।
ভায়োলার সঙ্গে সেরা সহ-অভিনেত্রী বিভাগে অস্কারের জন্য লড়াই করেছেন নওমি হ্যারিস (মুনলাইট), নিকোল কিডম্যান (লায়ন), অক্টোভিয়া স্পেনসার (হিডেন ফিগার্স) ও মিশেল উইলিয়ামস (ম্যানচেস্টার বাই দ্য সি)। কিন্তু শেষ হাসিটা হাসলেন ভায়োলাই।
৮৯তম একাডেমি অ্যাওয়ার্ডের আসর বসেছে বাংলাদেশ সময় আজ সোমবার সকাল সাড়ে সাতটায়। যুক্তরাষ্ট্রের লস অ্যাঞ্জেলেসের ডলবি থিয়েটার থেকে অনুষ্ঠানটি বিশ্বজুড়ে সরাসরি সম্প্রচারিত হচ্ছে।
আরও পড়ুন: উত্তেজনা আর উত্তাপের অস্কার
