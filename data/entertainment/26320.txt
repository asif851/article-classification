
মিথিলা এফএম রেডিওর কথাবন্ধু৷ রেডিওতে তাঁর কণ্ঠ শুনে মুগ্ধ হয় রাসেল৷ তাদের মধ্যে একটি সম্পর্ক গড়ে ওঠার সম্ভাবনা তৈরি হয়৷ কিন্তু আসে বাধা৷ গল্পটি কথাবন্ধু মিথিলার৷ এই গল্প নিয়ে তৈরি হচ্ছে নাটক৷ আর এই দুটি চরিত্রে অভিনয় করছেন তাহসান ও অগ্নিলা৷ নাটকটির শুটিং হচ্ছে এখন৷‘ক্লোজআপ কাছে আসার গল্প’ প্রতিযোগিতা থেকে নির্বাচিত হয়েছে গল্পটি৷ ‘কথাবন্ধু মিথিলা’ লিখেছেন সাখাওয়াত হোসেন৷ নাট্যরূপ দিয়েছেন ও পরিচালনা করছেন মাসুদ হাসান উজ্জ্বল৷তাহসান বললেন, ‘এবারই প্রথম অগ্নিলার সঙ্গে কাজ করছি৷’ আর অগ্নিলা বললেন, ‘রেডিও তো সব সময়ই শোনা হয়, কিন্তু কথাবন্ধু চরিত্রে অভিনয় করতে এসে দারুণ লাগছে৷ আর গল্পটিও চমত্কার৷’ভালোবাসা দিবসে এই নাটকটি প্রচারিত হবে বাংলাভিশনে৷
