
বিনা কর্তনে ছাড়পত্র পেল মোরশেদুল ইসলাম পরিচালিত নতুন শিশুতোষ চলচ্চিত্র আঁখি ও তার বন্ধুরা। সরকারি অনুদানপ্রাপ্ত মনন চলচ্চিত্র ও ইমপ্রেস টেলিফিল্ম প্রযোজিত ছবিটি নির্মিত হয়েছে মুহম্মদ জাফর ইকবালের আঁখি এবং আমরা ক’জন উপন্যাস থেকে।
পরিচালক জানান, ছবিটি বিনা কর্তনে ছাড়পত্র পেয়েছে এবং বাংলাদেশ চলচ্চিত্র বোর্ডের সদস্যরা ছবিটি দেখে প্রশংসা করেছেন। ইতিমধ্যে আঁখি ও তার বন্ধুরা চলচ্চিত্রের পোস্টার উন্মোচন ও গান ইউটিউবে প্রকাশ করা হয়েছে। এই চলচ্চিত্রে আঁখি চরিত্রে অভিনয় করেছেন ইশা। এ ছাড়া অন্যান্য চরিত্রে অভিনয় করেছেন সুবর্ণা মুস্তাফা, তারিক আনাম খান, আল মনসুর, মুনিরা ইউসুফ মেমী, অনন্য সামায়েলসহ আরও অনেকে। আগামী ২২ ডিসেম্বর ছবিটি মুক্তি পাবে।
