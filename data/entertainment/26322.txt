
• শ্রীদেবীর মৃত্যুর খবর কাঁদাচ্ছে বাংলাদেশের নাটক, চলচ্চিত্র ও গানের জগতের বাসিন্দাদের। • নিজেদের কষ্টের অনুভূতি তুলে ধরেছেন সামাজিক যোগাযোগমাধ্যমে।
বলিউডের দাপুটে অভিনেত্রী শ্রীদেবীর মৃত্যুর খবর শুধু ভারতের শোবিজ অঙ্গনের বাসিন্দাদের হৃদয় ভাঙেনি, তাঁর এই আকস্মিক মৃত্যু কাঁদাচ্ছে বাংলাদেশের নাটক, চলচ্চিত্র ও গানের জগতের বাসিন্দাদের। কেউই তাঁদের এই প্রিয় অভিনেত্রীর মৃত্যু মানতে পারছেন না। পর্দায় ক্যারিশমাটিক অভিনয়ের পাশাপাশি শ্রীদেবী তাঁর স্টাইল দিয়ে ভিনদেশেও তৈরি করেন বিরাট ভক্তকুল। সাধারণ মানুষের পাশাপাশি বাংলাদেশের শোবিজের বাসিন্দাদের মনে ঠাঁই করে নেন। প্রিয় অভিনেত্রীর এভাবে চলে যাওয়া কাঁদাচ্ছে সবাইকে। কেউ কেউ বলছেন, এক জীবনে সৌন্দর্য আর শিল্পকে একজন শিল্পী কতভাবে দর্শক অনুভূতি নাড়াতে পারেন, তার উদাহরণ তিনি। আজ ভোর রোববার থেকেই বাংলাদেশি তারকাদের ফেসবুকের নিউজফিডজুড়ে শুধুই শ্রীদেবী। নিজেদের কষ্টের অনুভূতি তুলে ধরেছেন সামাজিক যোগাযোগমাধ্যম ফেসবুক আর টুইটারে। সমবেদনা জানিয়েছেন অভিনয়শিল্পীর পরিবারকে।
ফেরদৌসী রহমানসাংস্কৃতিক অঙ্গনের বিরাট ক্ষতি হয়ে গেল।
রুনা লায়লাশ্রীদেবীর মৃত্যুসংবাদে আমি মর্মাহত। অসাধারণ একজন অভিনেত্রী এবং চমৎকার মানুষ—খুব তাড়াতাড়ি চলে গেলেন আপনি। সৃষ্টিকর্তা আপনাকে শান্তিতে রাখুন।
সুবর্ণা মুস্তাফাএকজন অসাধারণ অভিনয়শিল্পী। খুব অসময়ে চলে গেলে। আল্লাহ তাঁর আত্মাকে শান্তিতে রাখুন।
নাশিদ কামালখুব জলদি তাঁকে হারিয়েছি।
আবিদা সুলতানাসৃষ্টিকর্তা তাঁর আত্মাকে শান্তিতে রাখুন
জয়া আহসানবড্ড অসময়ে চলে গেলেন। শান্তিতে থাকুন বলিউডের রানি।
বিজরী বরকতউল্লাহহৃদয় ভেঙে গেল, মর্মাহত হলাম—আমার শৈশবের ক্রাশ শ্রীদেবীর মারা যাওয়ার খবর শুনে। আল্লাহ তাঁর আত্মাকে শান্তি দিক এবং পরিবারকে শক্তি দিক।
আঁখি আলমগীরবলিউড ডিভা এবং আমার সবচেয়ে প্রিয় অভিনেত্রী শ্রীদেবী আর নেই!
শওকত আলী ইমনএসব কী হচ্ছে?
দীপ খন্দকারআপনি সব সময় হৃদয়ে থাকবেন
ঝুমু খানআমি বেড়ে উঠেছি তাঁর অসাধারণ অভিনয় ও সৌন্দর্য দেখে। তিনি দেবী। শান্তিতে থাকুন।
তমালিকা কর্মকারবিশ্বাস করতে পারছি না।
মোনালিসাআমি মর্মাহত, ভীষণ মন খারাপ, ভাষা হারিয়ে ফেলেছি। আমি সত্যি আপনাকে অনেক বেশি ভালোবাসি। আপনি সর্বদা আমার হৃদয়ে থাকবেন।
শানারেই দেবী শানুজগতের অদ্ভুত নিয়ম। সব হারিয়ে যাবে একদিন। শ্রীদেবীর মতো রক্ত-মাংসের প্রতিমা মুখ নায়িকা হারাল পৃথিবী।
মৌটুসী বিশ্বাসআপনার স্থান কেউ পূরণ করতে পারবে না।
দিঠি চৌধুরীআমার হৃদয়ের রানি। আমি কীভাবে বিশ্বাস করব যে তিনি আর নেই।
