
সার্ক ফিল্ম ফেস্টিভাল ২০১৬–তে যাচ্ছে বাংলাদেশের ছবি ‘নেকাব্বরের মহাপ্রয়াণ’। শ্রীলংকার কলম্বোতে আগামী ১ থেকে ৬ জুন পর্যন্ত চলবে এ উৎ​সব। মাসুদ পথিক পরিচালিত এ ছবিটি দেখানো হবে ২ জুন।গতকাল আনুষ্ঠানিকভাবে উৎ​সবে অংশগ্রহণের চিঠি পান পরিচালক মাসুদ পথিক। উৎ​সবে অংশগ্রহণ প্রসঙ্গে তিনি বলেন, ‘আমার জন্য এটা আনন্দের সংবাদ। বাংলাদেশ থেকে এ বছর আমার ছবিটিই অংশ নিচ্ছে। ছবিটি দেখে উৎ​সবে আসা দর্শক মুগ্ধ হবেন বলেই আমার বিশ্বাস।’মাসুদ পথিক জানান, এটি ছাড়াও আগামী ৪ জুন কলকাতায় নজরুল মঞ্চে আয়োজিত টেলিসিনে অ্যাওয়ার্ড ২০১৬–তে একটি বিশেষ পুরস্কার পাচ্ছেন তিনি।‘নেকাব্বরের মহাপ্রয়াণ’ ছবিটি ২০১৪ সালের সেরা ছবি হিসেবে জাতীয় চলচ্চিত্র পুরস্কার পেয়েছে।
