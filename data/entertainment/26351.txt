
‘বেঞ্জামিন বাটনে’র সেই ঘড়িটার খোঁজ কেউ কি জানে, যে ঘড়ি ঘোরে উল্টো দিকে? সময়টাকে পেছানো যে এখন খুব দরকার! ক্যাটরিনা কাইফের বয়স এখন ৩১। কিন্তু এমন একজন ক্যাটরিনাকে দরকার, যার বয়স ১১ থেকে ১৩-এর মধ্যে। কিন্তু মিলছে না। কিছুতেই মিলছে না।অভিষেক কাপুরের নতুন ছবি ফিতুর-এ গল্পের প্রয়োজনে ক্যাটরিনার কিশোরী বয়সটার চরিত্র করার জন্য একজন অভিনেত্রী দরকার। কিন্তু ক্যাটরিনার সঙ্গে খাপ খায় সেই বয়সী কোনো মেয়েকেই মনে ধরছে না পরিচালকের। আদিত্য রয় কাপুরের ছোটবেলার অভিনেতা মিলে গেছে। মিলছে না ক্যাটেরটি। ক্যাটরিনার সেই বয়সের তোলা ছবি পুরো ভূভারতে পাঠিয়ে দেওয়া হয়েছে।আবেগঘন প্রেমকাহিনি ফিতুর-এ তিনটি চরিত্রের পারস্পরিক সম্পর্কের গল্প বলা হয়েছে। কাশ্মীরের ছেলে নূর, তাঁর স্বপ্নকন্যা ফিরদাউস এবং এক নারী বেগম। প্রথম দুটি চরিত্রে আদিত্য ও ক্যাটরিনা কাজ করছেন। বেগম চরিত্রে রেখা। মিডডে।
