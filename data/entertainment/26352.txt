
নায়করাজ রাজ্জাক গুরুতর অসুস্থ হয়েছেন। তাঁকে ঢাকার ইউনাইটেড হাসপাতালের নিবিড় পরিচর্যা কেন্দ্রে (আইসিইউ) রাখা হয়েছে। নায়ক রাজ্জাকের পরিবার সূত্রে জানা গেছে, শ্বাসকষ্টের কারণে শুক্রবার নায়করাজকে ইউনাইটেড হাসপাতালে ভর্তি করা হয়। আজ রোববার সন্ধ্যায় শারীরিক অবস্থার অবনতি ঘটলে তাঁকে আইসিইউতে স্থানান্তর করা হয়। এ ব্যাপারে রাজ্জাকের ছোট ছেলে নায়ক সম্রাট প্রথম আলোকে জানান, শুক্রবার রাজ্জাকের শ্বাসকষ্ট বেড়ে গেলে তাঁকে হাসপাতালে ভর্তি করা হয়। আজ সন্ধ্যায় তাঁর শারীরিক অবস্থার অবনতি ঘটলে তাঁকে আইসিইউতে স্থানান্তর করা হয়। সম্রাট তাঁর পরিবারের পক্ষে দেশি চলচ্চিত্রের জীবন্ত এই কিংবদন্তির সুস্থতার জন্য সবার কাছে দোয়া চেয়েছেন।
