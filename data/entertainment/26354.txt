
গত শুক্রবারই মুক্তি পেয়েছে দক্ষিণী সুপারস্টার মহেশ বাবুর ‘ভারত আনে নেনু’ ৷ মুক্তির পেরিয়েছে মাত্র চারটি দিন ৷ আর এতেই ১০০ কোটি রুপি ব্যবসা করে ফেলেছে তেলেগু ভাষার এ ছবি ৷ ২০১৮ সালে মুক্তি পাওয়া ছবিগুলোর মধ্যে ‘ভারত আনে নেনু’ই দ্রুত ১০০ কোটির মাইলফলক স্পর্শ করল ৷ শুধু ভারতের বাজারেই নয়, আন্তর্জাতিক বাজারেও ছবিটির ব্যবসা চোখে পড়ার মতো। প্রথম তিন দিনে বক্স অফিসে মহেশের এ ছবি ১৩০ কোটি রুপি আয় করেছে।
মহেশ বাবুর ‘ভারত আনে নেনু’ প্রথম লুক প্রকাশ করা হয় এ বছরের ২৬ জানুয়ারি। ২০১৭ সালের ‘স্পাইডার’ ছবির সাফল্য না পাওয়ায় ‘ভারত আনে নেনু’ নিয়ে ফিরলেন সুপারহিট এ তারকা। ছবিটি নিয়ে মহেশ ভক্তরা ছিলেন বেশ আশাবাদী। ‘ভারত আনে নেনু’ একটি রাজনৈতিক থ্রিলার ছবি। ছবিতে মহেশ বাবু দ্বৈত চরিত্রে অভিনয় করছেন। এক মুখ্যমন্ত্রীর লড়াই পর্দায় নিপুণভাবে তুলে ধরেছেন পরিচালক কোরাতালা শিবা।
বলিউড লাইফের খবরে বলা হয়েছে, মুক্তির দিনই মহেশ-কাইরা আদভানির ছবিটি রেকর্ড ব্যবসা করেছে৷ মার্কিন মুলুকে ছবিটি এখন পর্যন্ত আয় করেছে ১৩ কোটি রুপি। সেই সঙ্গে ভেঙে দিয়েছে কিছুদিন আগে গড়া আরেক তেলেগু সুপারস্টার রাম চরণের ‘রঙ্গস্থালম’ ছবির উদ্বোধনী আয়ের রেকর্ডও। এ ছবির আয় ৪৩ কোটি ৮০ রুপি। আর মহেশের ‘ভারত আনে নেনু’র আয় ৫০ কোটি। ফলে মহেশ বাবুর এ ছবি টলিউড ইন্ডাস্ট্রিতে সর্বোচ্চ উদ্বোধনী আয়ের ছবি হিসেবে রেকর্ড করেছে। প্রভাসের ‘বাহুবলী ২’ উদ্বোধনী দিনে বিশ্বব্যাপী ১২১ কোটি তুলে নিয়েছিল। বক্স অফিস বিশেষজ্ঞদের মতে, দক্ষিণী ব্লকবাস্টারটি আয়ের সব রেকর্ডই হয়তো ভেঙে দেবে মহেশের এই রাজনৈতিক থ্রিলারটি ৷ ধারণা করা হচ্ছে, ছবিটি ‘বাহুবলী ২’কেও পেছনে ফেলে দিতে পারে৷ ছবিতে মহেশ বাবু ডায়নামিক এক মুখ্যমন্ত্রীর চরিত্রে অভিনয় করেছেন।
এনডিটিভির খবরে বলা হয়, ছবির অসামান্য সাফল্যে উচ্ছ্বসিত মহেশ। ব্যবসাসফল হওয়ার বেশ উপভোগ্য সময় কাটিয়েছে স্ত্রী নম্রতার সঙ্গে। আর সেই ছবি নিজের ইনস্টাগ্রামে শেয়ার করেছেন তিনি। ছবিটি সামাজিক যোগাযোগের মাধ্যমে ছড়িয়ে পড়েছে। সাফল্যের কৃতিত্ব নিজের নম্রতাকে দিয়েছেন মহেশ বাবু। তার মতে, নম্রতাই সব সময় তাকে সমর্থন দিয়ে এগিয়ে যাওয়ার সাহস জোগান।নম্রতাও একজন সফল অভিনেত্রী। তিনি বলিউডে ১৯৯৮ সালে ক্যারিয়ার শুরু করেন। বেশ কিছু হিট সিনেমায় অভিনয় করে জনপ্রিয়তা পান। তবে ২০০৮ সালে সেই ক্যারিয়ারে ইতি নম্রতা শুধু ভালোবাসার টানেই টানেন। বয়সে মহেশ বাবুর চেয়ে বড় হলেও ভালোবেসে ফেলেন। ‘ভামসি’ ছবিতে মহেশের সঙ্গে অভিনয়ের পর থেকেই প্রেম। শুধু সংসার করবেন বলেই রুপালি পর্দা ছাড়েন নম্রতা। নম্রতা-মহেশ বাবুর সংসারে দুই সন্তান গৌতম ও সীতারা।দীর্ঘ ১৯ বছরের বর্ণাঢ্য ক্যারিয়ারে মহেশ বাবু উপহার দিয়েছেন অসংখ্য সুপারহিট ছবি। তার অভিনীত অনেক ছবিই বিভিন্ন ভাষায় রিমেক করা হয়েছে। এই ‘ভারত আনে নেনু’ও হিন্দিতে ডাব করা হবে।
ছবির বিস্তারিতসিনেমা: ভারত আনে নেনুঅভিনয়: মহেশ বাবু, কাইরা আদভানিপরিচালক: কোরাতালা শিবাশুভমুক্তি: ২০ এপ্রিল, ২০১৮
‘ভারত আনে নেনু’র বক্স অফিস আয়: প্রথম দিনে আয় অন্ধ্র প্রদেশ এবং তেলেঙ্গানা: ৩২ কোটিঅবশিষ্ট ভারত: ৬ কোটিবিশ্বে: ১২ কোটিমোট আয়: ৫০ কোটি
দ্বিতীয় দিনে আয় অন্ধ্র প্রদেশ এবং তেলেঙ্গানা: ২০ কোটিঅবশিষ্ট ভারত: ৮ কোটিবিশ্বে: ৯ কোটিমোট আয়: ৩৭ কোটি
তৃতীয় দিনে আয় অন্ধ্র প্রদেশ এবং তেলেঙ্গানা: ২৩ কোটিঅবশিষ্ট ভারত: ১০ কোটিবিশ্বে: ১০ কোটিমোট আয়: ৪৩ কোটি
সারা বিশ্বে মোট আয়: ১৩০ কোটি ভারতীয় রুপি (তৃতীয় দিন পর্যন্ত)
 
 
