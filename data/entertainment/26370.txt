
সরকারি অনুদানপ্রাপ্ত চলচ্চিত্র হরিজন মুক্তি পাচ্ছে আগামী ৭ নভেম্বর। সমাজের সুবিধাবঞ্চিত হরিজন সম্প্রদায়ের জীবনযাত্রা নিয়ে চলচ্চিত্রটি নির্মাণ করেছেন মির্জা সাখাওয়াৎ। অভিনয় করেছেন রোকেয়া প্রাচী, জয়ন্ত চট্টোপাধ্যায়, মামুনুর রশীদ, মাহমুদ সাজ্জাদ, নির্জনা, আবদুর রহমান, মির্জা আফরিন, শুভরাজ, জামিলুর রহমান, ইকবাল বাবু, আর্জুমান্দ আরা ও শিশুশিল্পী সৃষ্টি মির্জা। গান গেয়েছেন এন্ড্রু কিশোর, কনকচাঁপা, মমতাজ ও ঝংকার।পরিচালক জানান, ২০১০-২০১১ অর্থবছরে বাংলাদেশ সরকারের তথ্য মন্ত্রণালয় পূর্ণদৈর্ঘ্য চলচ্চিত্র নির্মাণের জন্য ছয়টি চলচ্চিত্রকে অনুদান দেয়। এর মধ্যে একটি হলো হরিজন। হরিজন ছবির প্রযোজনা সংস্থা প্রযুক্তিবাংলা কথাচিত্র, আর ছবিটি পরিবেশনার দায়িত্ব নিয়েছে টিওটি ফিল্মস।
