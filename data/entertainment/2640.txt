
২৭ জানুয়ারি দেশের সাংস্কৃতিক আন্দোলনের অন্যতম পথিকৃৎ ওয়াহিদুল হকের প্রয়াণ দিবস। শুধু সংগীত নয়, এ দেশে মানুষ রূপে বিশুদ্ধ জীবনচর্চার অন্যতম পথপ্রদর্শক হিসেবে তাঁর পরিচিতি। এই অনুকরণীয় সত্তার মানুষটিতে মোহাবিষ্ট কয়েকজন শিষ্য আয়োজন করেছেন গীতি-শ্রদ্ধার্ঘ্যের। ২২ জানুয়ারি শুক্রবার ওয়াহিদুল হক স্মরণে ‘গান ও কথার’ অনাড়ম্বর আয়োজনটি সন্ধ্যা সাড়ে ছয়টায়, ছায়ানট মিলনায়তনে। অনুষ্ঠানে গাইবেন মিতা হক, লাইসা আহমদ লিসা, বুলবুল ইসলাম, ইলোরা আহমেদ শুক্লা, তানিয়া মান্নান ও পার্থ তানভীর নভেদ্। অনুষ্ঠান সবার জন্য উন্মুক্ত।
