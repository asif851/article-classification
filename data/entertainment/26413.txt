
উপমহাদেশের মেলোডি কিং-খ্যাত কুমার শানু আসছেন নতুন গান নিয়ে। ওমর ফারুক বিশালের লেখা ‘মন কাচের আয়না’ শিরোনামের এই গান শ্রোতামহল মাতাবে বলে বিশ্বাস করেন শানু নিজেই। সুর সংযোজনে আছেন রবিন ইসলাম।
‘মন কাচের আয়নাতে তুই/ খুব করে তোকে ছুঁই...’ কথাগুলো কুমার শানুর খুবই ভালো লেগেছে। তিনি বলেছেন, ‘বেশ কয়েক বছর ধরে মনের মতো না হলে গান করছি না। বিশেষ করে অডিও গানের ক্ষেত্রে আমি আমার পছন্দকে খুব গুরুত্ব দিই। এই গানটির কথা আমার ভীষণ ভালো লেগেছে। গানের কথা দেখামাত্রই চোখের সামনে একটা গল্প ভেসে ওঠে। এটি সব শ্রেণির মানুষের গান। ভালো প্রচার পেলে গানটি মানুষের মুখে মুখে রটে যাবে।’
