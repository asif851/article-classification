
প্রেমিকের সঙ্গে তাঁর সাবেক প্রেমিকার অন্তরঙ্গতা মেনে নেবেন, এমন বিশাল হৃদয়ের নারী আছেন কজন? হোক তা বাস্তব কিংবা পর্দায়। সালমানের কথিত প্রেমিকা ইউলিয়া কিন্তু এই বিষয়ে অন্য সব নারীর চেয়ে আলাদা। সালমান খানকে ইদানীং পেশাগত কারণেই সাবেক প্রেমিকা ক্যাটরিনা কাইফের সঙ্গে একটু বেশি মিশতে হচ্ছে। নতুন ছবি টাইগার জিন্দা হ্যায়-এর নায়ক-নায়িকাই যে তাঁরা দুজন। তাই সত্যিকারের প্রেম ভেঙে গেলেও পর্দার প্রেম তো তাঁদের চালিয়ে যেতেই হবে। শোনা যাচ্ছিল, ক্যাটের সঙ্গে সালমানের ঘনিষ্ঠতা নাকি কিছুতেই মেনে নিতে পারছেন না ইউলিয়া ভানতুর। তবে এই কথার যে কোনো ভিত্তি নেই, তা প্রমাণিত হলো ইউলিয়ার একটি মাত্র ‘ক্লিক’-এ।সম্প্রতি টাইগার জিন্দা হ্যায় ছবির সেট থেকে ক্যাটরিনার সঙ্গে তোলা একটি ছবি ইনস্টাগ্রামে প্রকাশ করেছেন সালমান। রোমান্টিক সেই ছবির ক্যাপশনে এই অভিনেতা লিখেছেন, ‘টাইগার জিন্দা হ্যায় ছবিতে আবারও একসঙ্গে ফিরছি।’ অবাক করা বিষয় হলো, সালমান-ক্যাটরিনার সেই ছবি ইউলিয়া খুব সহজভাবেই নিয়েছেন। এমনকি ছবিতে তিনি ‘লাইক’ দিতেও দেরি করেননি। যাঁরা এত দিন বলছিলেন, ক্যাটের সঙ্গে সাল্লুর ঘনিষ্ঠতা মেনে নিতে পারেন না ইউলিয়া, তাঁদের মুখে রীতিমতো ঝামা ঘষে দিলেন তিনি।টাইগার জিন্দা হ্যায় পরিচালনা করছেন আলী আব্বাস জাফর। ছবিটি এ বছর বড়দিনে মুক্তি পাওয়ার কথা। বলিউড বাবল
