
বিশ্বের সবচেয়ে মর্যাদাপূর্ণ চলচ্চিত্র পুরস্কার অস্কারের ৮৬তম আসর বসতে যাচ্ছে আগামী ২ মার্চ। লস অ্যাঞ্জেলেসের ডলবি থিয়েটারে আয়োজিত জমকালো এ অনুষ্ঠান থেকে প্রতিবছরের মতো এবারও সেরা ছবি, সেরা চলচ্চিত্র নির্মাতা, সেরা অভিনয়শিল্পী, সেরা প্রামাণ্যচিত্রসহ গুরুত্বপূর্ণ বিভিন্ন বিভাগে পুরস্কার প্রদান করবে অ্যাকাডেমি অব মোশন পিকচার আর্টস অ্যান্ড সায়েন্সেস। এর মধ্যেই অস্কার মনোনয়ন ঘোষণা করা হয়েছে। ১০টি বিভাগে মনোনয়ন পেয়ে এবারের অস্কার যুদ্ধে এগিয়ে আছে ‘আমেরিকান হাসল’ ও ‘গ্র্যাভিটি’ ছবি দুটি।এবারের অস্কারে সেরা ছবির লড়াই হবে মোট ১০টি ছবির মধ্যে। মনোনয়ন পাওয়া ছবিগুলো হলো ‘আমেরিকান হাসল’, ‘গ্র্যাভিটি’, ‘টুয়েলভ ইয়ারস এ স্লেভ’, ‘ফিলোমেনা’, ‘হার’, ‘ক্যাপ্টেন ফিলিপস’, ‘নেব্রাস্কা’, ‘দ্য উলফ অব ওয়াল স্ট্রিট’ এবং ‘ডালাস বাইয়ার্স ক্লাব’। এক খবরে এ তথ্য জানিয়েছে বার্তা সংস্থা রয়টার্স।সেরা চলচ্চিত্র নির্মাতা হিসেবে মনোনয়ন পেয়েছেন এলফনসো কুয়ারন (গ্র্যাভিটি), ডেভিড ও রাসেল (আমেরিকান হাসল), আলেকজান্ডার পাইন (নেব্রাস্কা), স্টিভ ম্যাকুইন (টুয়েলভ ইয়ারস এ স্লেভ) এবং মার্টিন স্করসেসে (দ্য উলফ অব ওয়াল স্ট্রিট)।সেরা অভিনেতার মনোনয়ন পেয়েছেন চুইটেল এজিওফোর (টুয়েলভ ইয়ারস এ স্লেভ), ম্যাথিউ ম্যাকনে (ডালাস বাইয়ার্স ক্লাব), লিওনার্দো ডিক্যাপ্রিও (দ্য উলফ অব ওয়াল স্ট্রিট), ব্রুস ডার্ন (নেব্রাস্কা) এবং ক্রিশ্চিয়ান বেল (আমেরিকান হাসল)। আর সেরা অভিনেত্রীর খেতাব জয়ের লড়াইয়ে অবতীর্ণ হচ্ছেন কেট ব্র্যাঞ্চেট (ব্লু জেসমিন), সান্ড্রা বুলক (গ্র্যাভিটি), জুডি ডেঞ্চ (ফিলোমেনা), মেরিল স্ট্রিপ (আগস্ট: ওসেজ কাউন্টি) এবং এমি অ্যাডামস (আমেরিকান হাসল)।
সেরা পার্শ্ব-অভিনেতা বিভাগে মনোনীত হয়েছেন বারখাড আব্দি (ক্যাপ্টেন ফিলিপস), জেয়ার্ড লেটো (ডালাস বাইয়ার্স ক্লাব), মাইকেল ফাসবেন্ডার (টুয়েলভ ইয়ারস এ স্লেভ), ব্র্যাডলি কুপার (আমেরিকান হাসল) এবং জোনাহ হিল (দ্য উলফ অব ওয়াল স্ট্রিট)। আর সেরা পার্শ্ব-অভিনেত্রী বিভাগে মনোনয়ন পেয়েছেন লুপিটা নিওঙ্গ (টুয়েলভ ইয়ারস এ স্লেভ), জেনিফার লরেন্স (আমেরিকান হাসল), জুলিয়া রবার্টস (আগস্ট: ওসেজ কাউন্টি), স্যালি হকিন্স (ব্লু জেসমিন) এবং জুন স্কুইব (নেব্রাস্কা)।
সেরা চিত্রনাট্য (মৌলিক) বিভাগে মনোনয়ন পাওয়া ছবিগুলোর মধ্যে রয়েছে ‘আমেরিকান হাসল’, ‘ব্লু জেসমিন’, ‘ডালাস বাইয়ার্স ক্লাব’, ‘হার’ ও ‘নেব্রাস্কা’। আর সেরা চিত্রনাট্য (অ্যাডাপ্টেড) বিভাগে মনোনয়ন পেয়েছে ‘বিফোর মিডনাইট’, ‘ক্যাপ্টেন ফিলিপস’, ‘ফিলোমেনা’, ‘টুয়েলভ ইয়ারস এ স্লেভ’ এবং ‘দ্য উলফ অব ওয়াল স্ট্রিট’।
সেরা বিদেশি ভাষার চলচ্চিত্র বিভাগে মনোনয়ন পেয়েছে ‘দ্য গ্রেট বিউটি’ (ইতালি), ‘দ্য হান্ট (ডেনমার্ক), ‘দ্য ব্রোকেন সার্কেল ব্রেকডাউন’ (বেলজিয়াম), ‘দ্য মিসিং পিকচার’ (কম্বোডিয়া, ফ্রান্স) এবং ‘ওমর’ (প্যালেস্টাইন)।
সেরা অ্যানিমেটেড ছবির জন্য লড়াই হবে ‘দ্য ক্রুডস’, ‘ফ্রোজেন’ ডেসপিকেবল মি ২’, ‘দ্য উইন্ড রাইজেস’ এবং ‘আর্নেস্ট অ্যান্ড ক্লেমেনটাইন’ ছবিগুলোর মধ্যে। আর সেরা স্বল্পদৈর্ঘ্য অ্যানিমেটেড ছবি হিসেবে মনোনীত হয়েছে ‘ফেরাল’, ‘গেট এ হর্স!’, ‘মিস্টার হাবলট’, ‘পজেসনস’ এবং ‘রুম অন্য দ্য ব্রুম’।
সেরা প্রামাণ্যচিত্র বিভাগে মনোনীত হয়েছে ‘দ্য অ্যাক্ট অব কিলিং’, ‘কিউটি অ্যান্ড দ্য বক্সার’, ‘ডার্টি ওয়ারস’, ‘দ্য স্কয়ার’ এবং ‘টোয়েন্টি ফিট ফ্রম স্টারডম’। আর সেরা স্বল্পদৈর্ঘ্য প্রামাণ্যচিত্র বিভাগে মনোনয়ন পেয়েছে ‘কেভ ডিগার’, ‘ফেসিং ফিয়ার’, ‘কারমা হ্যাজ নো ফিয়ার’, ‘দ্য লেডি ইন নাম্বার সিক্স: মিউজিক সেভড মাই লাইফ’ এবং ‘প্রিজন টার্মিনাল: দ্য লাস্ট ডেজ অব প্রাইভেট জ্যাক হল’।    

 

