
প্রেমিক বিরাট কোহলিকে উৎসাহ দিতে যে উচ্ছ্বাস নিয়ে গ্যালারিতে হাজির হয়েছিলেন আনুশকা শর্মা নিমেষেই তা যেন উধাও হয়ে গেল! আজ ২৬ মার্চ সিডনিতে অস্ট্রেলিয়ার বিপক্ষে ব্যাট করছে ভারত। বিরাট মাঠে নামার সময়ই টেলিভিশনের ক্যামেরায় ধরা পড়েছিল আনুশকার উচ্ছ্বাস। যতক্ষণ ব্যাট করছিলেন বিরাট কোহলি ততক্ষণ গ্যালারিতে উচ্ছ্বসিতই দেখা গেছে বলিউড তারকা আনুশকা শর্মাকে। কিন্তু তাঁর উচ্ছ্বাস বেশিক্ষণ টিকলো না। হতাশ করলেন বিরাট। ১৩ বলে মাত্র ১ রান করে আউট ভারতের ভাইস-ক্যাপ্টেন। টেলিভিশনের ক্যামেরা তখন আরেকবার দেখাল আনুশকার চেহারা। হতাশায় মুখে হাত দিতে দেখা গেল আনুশকাকে!
দীর্ঘদিন ধরেই বিরাট-আনুশকার প্রেম কাহিনি নিয়ে কানা-ঘুষা চলছিল। কেউই স্বীকার করতে চান না সম্পর্কের কথা। বিরাট আনুশকার সম্পর্ক নিয়ে যাঁদের সংশয় ছিল তাঁদের অনেকেই ধারণা করেছিলেন, বিশ্বকাপ আসরে দেখা যাবে না আনুশকাকে। দেখা হবে না কোহলির সঙ্গেও। কিন্তু সবার ধারণা ভুল প্রমাণ করে গ্যালারিতে ঠিকই দেখা গেল বলিউডের এই অভিনেত্রীকে।
আরও পড়ুন:
বিরাটকে উৎসাহ দিতে গ্যালারিতে আনুশকা
