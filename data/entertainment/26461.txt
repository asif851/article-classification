
জনপ্রিয় মার্কিন টেলিভিশন সিরিয়াল ‘এভরিবডি লাভস রেমন্ড’-এর অভিনেত্রী ডরিস রবার্টস আর নেই। ৯০ বছর বয়সী এই অভিনেত্রী গত রোববার যুক্তরাষ্ট্রের লস অ্যাঞ্জেলেসে মারা যান। অভিনয়জীবনের বেশির ভাগ সময়জুড়েই তাঁকে মায়ের চরিত্রে অভিনয় করতে দেখা গেছে।কমেডি সিরিয়াল ‘এভরিবডি লাভস রেমন্ড’-এ তিনি অভিনেতা রে রোমানোর মায়ের ভূমিকার অভিনয় করতেন। এই চরিত্রে অভিনয় করে তিনি ২০০১, ২০০২, ২০০৩ ও ২০০৫ সালে সেরা পার্শ্ব-অভিনেত্রীর অ্যামি পুরস্কার জিতেছিলেন।১৯৫২ সালে টিভি সিরিয়াল ‘স্টুডিও অন’-এর মাধ্যমে তাঁর অভিনয়জীবনের শুরু হয়েছিল। ডরিস রবার্টস তাঁর দীর্ঘ অভিনয়জীবনে অসংখ্য টিভি ধারাবাহিক ও চলচ্চিত্রে কাজ করেছেন তিনি।তবে ডরিস সবচেয়ে বেশি আলোচিত হয়েছেন ‘এভরিবডি লাভস রেমন্ড’-এ ম্যারি ব্যারনের চরিত্রে অভিনয় করে।এ ছাড়া ‘গ্র্যান্ডমা’স বয়’, ‘আ ফিশ ইন দ্য বাথটাব’, ‘দ্য লিটল রাসকেল সেভস দ্য ডে’ তাঁর উল্লেখযোগ্য কিছু কাজ।
বাস্তব জীবনেও অনেক রসিক ছিলেন ডরিস। তাঁর মৃত্যুতে সহকর্মীদের মনে শোকের ছায়া নেমে এসেছে। ইয়াহু টিভি, টিএমজি।
