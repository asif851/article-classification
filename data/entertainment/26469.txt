
‘তুমি তো কবি, আর আমি কবিতা।’ বলিউডের জনপ্রিয় সাজন ছবিতে এ কথাই আমরা শুনেছিলাম মাধুরী দীক্ষিতের কণ্ঠে। মাধুরী যে কবিতার মতো সুন্দর, এ নিয়ে বিতর্কের সুযোগ নেই। তবে কবিতা নিজেই নাকি এখন কাব্য আরাধনায় নিমগ্ন। গুলাব গ্যাং ছবি দিয়ে দুর্দান্তভাবে বলিউডে ফিরে আসা মাধুরী এখন কবিতা লিখছেন বলেই শোনা যাচ্ছে।তাঁর অভিনয় নিয়ে কোনো প্রশ্ন নেই। বলিউড ইতিহাসের অন্যতম সেরা নাচিয়েও তিনি। সর্বশেষ ছবিতে গান গেয়েছেন। এবার কলমও হাতে তুলে নিলেন মাধুরী। সম্প্রতি পত্রিকায় প্রকাশিত কোনো একটি ঘটনা মাধুরীর মনে গভীর দাগ টেনে যায়। এরপরই তিনি কলম হাতে তুলে নেন। টিএনএন।
