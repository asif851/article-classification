
আজ থেকে ২৪ ঘণ্টা পূর্ণাঙ্গ সম্প্রচার শুরু করছে যমুনা টিভি। এই টিভি চ্যানেলে সংবাদ ও সংবাদভিত্তিক অনুষ্ঠান প্রচার করা হবে।
যুমুনা টিভির প্রধান সম্প্রচার উপদেষ্টার দায়িত্বে আছেন সায়মন ড্রিং। তিনি মুক্তিযুদ্ধের গোড়ার দিকে গণহত্যার খবর সংগ্রহ ও প্রচার করে বিশ্বব্যাপী সাড়া ফেলে দিয়েছিলেন। একুশে টিভির ব্যবস্থাপনা পরিচালকের পদেও ছিলেন তিনি।
যমুনা টিভির চেয়ারম্যান নুরুল ইসলাম এক বিবৃতিতে বলেন, যমুনা টিভি হবে সংবাদ ও সংবাদভিত্তিক অনুষ্ঠানের একটি নেটওয়ার্ক। যমুনা টিভি হবে সারা দেশের মানুষের বার্তাকক্ষ। যমুনা টিভিকে একটি পরিপূর্ণ জাতীয় টেলিভিশন নেটওয়ার্ক হিসেবে গড়ে তোলা হচ্ছে। আর এর জন্য সব ধরনের প্রস্তুতি সম্পন্ন হয়েছে।
