
১ অক্টোবর চ্যানেল আইয়ের প্রতিষ্ঠাবার্ষিকী। চ্যানেল আই এবার পা রাখছে ষোলোতে। এ উপলক্ষে আজ সকাল সাড়ে সাতটায় প্রচারিত হবে ‘গানে গানে সকাল শুরু’ অনুষ্ঠানের বিশেষ পর্ব। বেলা সাড়ে ১২টায় ‘সিটিসেল তারকাকথন’। সন্ধ্যা সাড়ে ছয়টায় দেশ-বিদেশের দর্শকদের শুভেচ্ছাবার্তা নিয়ে অনুষ্ঠান ‘আমার চ্যানেল আই’। রাত আটটায় প্রচারিত হবে ‘চ্যানেল আই সেরাকণ্ঠ ২০১৪’। রাত ১২টা ১ মিনিটে সরাসরি সম্প্রচার করা হবে ‘কেক কাটা অনুষ্ঠান’। এরপরই প্রচার হবে ‘গ্রামীণফোন সরাসরি সংবাদপত্রে বাংলাদেশ’।১ অক্টোবর সকাল সাড়ে ১০টা থেকে সন্ধ্যা সাতটা পর্যন্ত প্রচারিত হবে ‘তারুণ্যের ষোলো’। উন্মুক্ত মঞ্চে দিনব্যাপী পরিবেশন করা হবে গান, নাচ, নৃত্যনাট্য, আবৃত্তি, গম্ভীরা। থাকবে খ্যাতিমানদের পাশাপাশি ছোটদের চিত্রাঙ্কন ইত্যাদি। দেখানো হবে দেশব্যাপী জন্মদিনের বিভিন্ন কার্যক্রম। সন্ধ্যা সাতটায় আতশবাজির বর্ণাঢ্য আয়োজনে কেক কাটার মধ্য দিয়ে শেষ হবে চ্যানেল আইয়ের ১৬ বছরে পদার্পণের অনুষ্ঠানমালা।কাল সন্ধ্যা সাতটা ৫০ মিনিটে থাকবে মেহের আফরোজ শাওনের পরিচালনা হুমায়ূন আহমেদের নাটক আনন্দ বেদনার কাব্য।
