
শুরুটা ছিল সম্পর্কের। মাঝখানে দূরত্ব। তারপরে বন্ধুত্ব। এই তিন সমীকরণের সম্পর্ক দুজনের মাঝে। বলিউডের ভাই সালমান খান ও ক্যাটরিনা কাইফের সম্পর্কটাই এমন। এবার ছবি পছন্দ করতে বন্ধু ক্যাটকে নির্দেশনা দেবেন সালমান খান। দুজনকে নিয়ে সিনেপাড়ায় কম গল্প তৈরি হয়নি। মাঝে দূরত্বও ছিল অনেক। তবে বরফ গলেছে এখন। শিগগিরই আবার ক্যাটকে ছবি করার ক্ষেত্রে ক্যারিয়ার নিয়ে পরামর্শ দেবেন সাল্লু ভাই। ক্যাটকে সালমানের পরিবারের সঙ্গে পার্টিতেও দেখা গেছে। একটি নির্ভরযোগ্য সূত্র বলছে, দুজনকেই বেশ সাবলীল দেখা গেছে। এমনকি সালমানের ছবি ‘টিউবলাইট’-এর গানের শুটিংয়েও উপস্থিত ছিলেন ক্যাট। সালমান–ভক্তরা একটু খুশি হতেই পারেন। খুব শিগগির দুজনকে দেখা যাবে ‘এক থা টাইগার’ ছবির সিক্যুয়াল ‘টাইগার জিন্দা হ্যায়’ ছবিতে। ছবিটি মুক্তি পাবে এ বছরের ২২ ডিসেম্বর। 
ইন্ডিয়ান এক্সপ্রেস
