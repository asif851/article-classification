
কবিগুরু রবীন্দ্রনাথের গান নিয়ে আয়োজন। অনুষ্ঠানের শিরোনাম ‘ভালোবাসার বসন্ত’। আয়োজক ‘রবিরাগ’। তাই পুরো আয়োজনেই থাকছে রবীন্দ্রনাথের গানে বসন্তকে ধরার চেষ্টা। এমনটাই জানালেন প্রতিষ্ঠানের পরিচালক রবীন্দ্রসংগীতশিল্পী সাদী মোহাম্মদ। গানে গানে বসন্তকে বরণ করে নেওয়ার এ আয়োজন করা হয়েছে বাংলা ফাল্গুন মাসের প্রথম দিন, ইংরেজি ১৩ ফেব্রুয়ারি। রাজধানীর কেন্দ্রীয় গণগ্রন্থাগারের শওকত ওসমান স্মৃতি মিলনায়তনে এটি হবে সন্ধ্যা ৭টায়।আয়োজন নিয়ে রবিরাগের সভাপতি আমিনা আহমেদ ব​ললেন, ‘রঙিন ভালোবাসায় সিক্ত হতে এ আয়োজন। তাই নাম ‘ভালোবাসার বসন্ত।’আর সাদী মোহাম্মদ জানালেন, এবারের আয়োজন বেশ অন্যভাবে সাজানো। এতে দ্বৈত, একক ও সম্মিলন গানের পাশাপাশি বসন্ত নিয়ে রাগের একটি বন্দিশ থাকছে। এটি গাইবেন তাপস দত্ত। পাশাপাশি ইকবাল বাহার চৌধুরীর দুটি গানের সঙ্গে গাইবেন সাদী মহম্মদ নিজে। এছাড়া এতে নৃত্য পরিবেশন করবেন শিবলী মোহাম্মদ ও শামীম আরা নিপার প্রতিষ্ঠান ‘নৃত্যাঞ্চল’।অনুষ্ঠানটি সবার জন্য উন্মুক্ত।
