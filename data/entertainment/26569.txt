
আমাদের সবাইকে একসময় চলে যেতে হবে। এটি মেনেও নিতে হয়। খুবই সহজাত একটি ব্যাপার এটি। দোয়া করি, আল্লাহ তাআলা যেন তাঁকে ক্ষমা করে দেন এবং জান্নাতবাসী করেন।আমরা শুরুতে ভাই-বোনের চরিত্রে অভিনয় করেছি। আমাদের প্রথম ছবিটি ছিল ভাই-বন্ধু। সব মিলিয়ে আমাদের দুজনের অভিনীত ছবির সংখ্যা ৩০–এর মতো। দিতির সঙ্গে আমার শেষ ছবিটি আমার নিজেরই প্রযোজনা প্রতিষ্ঠান থেকে বানানো হয়েছে। নাম মুন্না মাস্তান। অভিনয়শিল্পী হিসেবে সে খুব ভালো ছিল। জনপ্রিয়তা পেয়েছিল। মানুষের ভালোবাসার পাশাপাশি জাতীয় চলচ্চিত্র পুরস্কারও পেয়েছে সে। সে হিসেবে গুণী শিল্পীও বটে। বাংলাদেশি চলচ্চিত্র একজন গুণী শিল্পীকে হারাল। গ্রন্থনা: মনজুর কাদের
