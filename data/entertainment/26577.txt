
একটা সময়ে বলতে গেলে তিনি একাই টেনে নিয়ে গেছেন বাংলাদেশের বাণিজ্যিক ছবিকে। পেয়েছেন জাতীয় চলচ্চিত্র পুরস্কার। দায়িত্ব পালন করছেন বাংলাদেশ চলচ্চিত্র শিল্পী সমিতির সভাপতি হিসেবে। এবারের ঈদেও আলোচিত হয়েছে তাঁর দুটি ছবি। তিনি শাকিব খান।ক্যামেরার সামনে প্রথম দিনক্যামেরার সামনে দাঁড়ানোর সঠিক দিন-তারিখ মনে নেই। তবে ১৯৯৮ সালের মাঝামাঝিতে হবে। আফতাব খান পরিচালিত সবাই তো সুখী হতে চায় সিনেমায় অভিনয়ের মাধ্যমে প্রথম ক্যামেরার সামনে দাঁড়াই।জীবনের মোড় ঘুরিয়ে দিয়েছে যে সিনেমাবেশ কয়েকটি সিনেমা জীবনের মোড় ঘুরিয়ে দিয়েছে। এর দুটি হলো আমার স্বপ্ন তুমি ও কোটি টাকার কাবিন।‘নাম্বার ওয়ান শাকিব খান’ যে কারণে...নাম্বার ওয়ান শাকিব খান হওয়ার পেছনে আমার নিজের কোনো কৃতিত্ব নেই। এটা সৃষ্টিকর্তার দান এবং মানুষের ভালোবাসার ফসল।যাঁর অভিনয় আমাকে মুগ্ধ করেরাজ্জাক, আলমগীর, সালমান শাহর অভিনয় আমাকে বেশি মুগ্ধ করে।যাঁর জন্য জীবন বাজি রাখতে পারি(হাসি) জীবন বাজি রাখতে পারি এ রকম কেউ নেই। তবে আমার পরিবারের জন্য জীবনে অনেক কিছু ছাড় দিতে পারি।মাই নেম ইজ খান, কারণ?বিশেষ কোনো কারণ নেই। পরিচালকেরা চেয়েছে আমার নাম দিয়ে একটা সিনেমা বানাবেন, তাই এমন নাম।যখন আমাকে নিয়ে প্রেমের গুঞ্জন শুনিআগে খুব ভয় লাগত। এখন আর তেমন কিছু মনে হয় না। তারকাদের জীবনে প্রেমের গুঞ্জন তো থাকবেই।নিজের যে দিকটি বদলাতে চাইএকসময় প্রচুর কাজ করেছি। এখন সেটা কমিয়ে বছরে দু-একটি চলচ্চিত্রে কাজ করতে চাই। তবে সেটা ভালো মানের কাজ।এক দিনের জন্য প্রধানমন্ত্রী হলে যে কাজটি করবপ্রথমত, আমি এক দিনের প্রধানমন্ত্রিত্ব নেব না। আর যদি খুব বাধ্য হয়ে নিতে হয় তাহলে এ দেশের সিনেমায় আধুনিক প্রযুক্তি ব্যবহার নিশ্চিত করব।নিজের সম্পর্কে একটি অজানা তথ্যআমি ভোর দেখতে খুব পছন্দ করি। ভোরের ওই মুহূর্তটা অসম্ভব প্রিয়। তাই প্রায়ই ভোরবেলা ঘুম থেকে উঠে নিজে গাড়ি চালিয়ে জিমে যাই। ভোর দেখি।আমার সম্পর্কে যে ধারণাটি মিথ্যা...অনেকেই মনে করে আমি অনেক বেলা পর্যন্ত ঘুমাই। এটি ঠিক না।মন খারাপ হলেআমার শোবার ঘরটা আমার খুব প্রিয়। মন খারাপ হলে শোবার ঘরে একা একা সময় কাটাই।সাক্ষাৎকার: মো. রুবেল
