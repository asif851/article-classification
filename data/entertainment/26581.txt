
শুভশ্রী এখন ‘গেম’ নিয়ে মহাব্যস্ত। টেলিভিশনের অনুষ্ঠানে যাচ্ছেন, বিভিন্ন জায়গায় কথা বলছেন ‘গেম’ নিয়ে। গেম ছাড়া অন্য কোনো কিছু এখন নাকি তাঁর মাথায় নেই। কী এই গেম?প্রথম আলোর সঙ্গে আলাপে শুভশ্রী বলেন, ‘জিত্দার সঙ্গে আমার “গেম” ছবিটি মুক্তি পেতে যাচ্ছে। তাই ছবিটির প্রচারণা নিয়ে আমি এখন দারুণ ব্যস্ত। বিভিন্ন জায়গায় যেতে হচ্ছে এবং বিভিন্ন ধরনের টেলিভিশন অনুষ্ঠানে অংশ নিতে হচ্ছে। ছবিটি সবার ভালো লাগবে বলে আমার বিশ্বাস।’এদিকে ১৬ মে ভারতের কলকাতা ও বাংলাদেশের বিভিন্ন প্রেক্ষাগৃহে মুক্তি পেয়েছে আশোক পতি পরিচালিত ‘আমি শুধু চেয়েছি তোমায়’ ছবিটি। ছবিটির সহযোগী পরিচালক বাংলাদেশের অনন্য মামুন। এই ছবিটি প্রসঙ্গে অবশ্য কোনো মন্তব্য করতে চাননি তিনি।শুভশ্রী বলেন, ‘আমি আসলে এখন “গেম” ছবির প্রচারণা নিয়ে ব্যস্ত। এখন “গেম” নিয়েই ভাবতে চাই। “আমি শুধু চেয়েছি তোমায়” ছবিটি নিয়ে এ মুহূর্তে কিছুই বলতে পারছি না।’
