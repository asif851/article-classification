
আরেফিন শুভ আর মাহি প্রথম একসঙ্গে অভিনয় করেন অগ্নি ছবিতে৷ ১৪ ফেব্রুয়ারি প্রেক্ষাগৃহে মুক্তি পাচ্ছে ছবিটি৷ তার আগেই আবারও জুটি হলেন তঁারা৷ এবারের ছবির নাম ওয়ার্নিং৷ ছবিটির পরিচালক শামীম রনি জানান, এরই মধ্যে শুভ, মাহি আর মিশা সওদাগরের সঙ্গে আলোচনা চূড়ান্ত হয়েছে৷ ছবিটির শুটিং শুরু হবে আগস্ট মাসে৷ পরিচালক বললেন, ‘ছবির প্রস্তুতির জন্য কিছুটা সময় নিতে হচ্ছে৷ আগামী কিছুদিনের মধ্যেই সংবাদ সম্মেলনের মাধ্যমে আমরা ছবির একটা চিত্র সবার সামনে তুলে ধরব৷’ওয়ার্নিং ছবির গল্প একজন অপহরণকারীকে নিয়ে৷ একের পর এক অপহরণ করে যাচ্ছে, কিন্তু কেউ তার কিছুই করতে পারছে না৷ অপহরণকারীর চরিত্রে অভিনয় করবেন শুভ৷ গতকাল মঙ্গলবার তিনি বলেন, ‘চরিত্রটি শুনেই ভালো লাগছে৷ অভিনয়ের যথেষ্ট সুযোগ আছে এখানে৷’ছবিতে মাহি অভিনয় করবেন টিভি রিপোর্টারের চরিত্রে আর মিশা সওদাগর পুলিশ কর্মকর্তা৷শুভ তঁার অগ্নি ছবিটি নিয়ে বললেন, ‘এই ছবির কাজ করেছিলাম ব্যাংককে৷ জানপ্রাণ দিয়ে খেটেছি৷ অ্যাকশনদৃশ্যে কাজ করার সময় হাতে ব্যথা পেয়েছিলাম৷ এরপর হাতে অস্ত্রোপচার করতে হয়৷ চার মাস সম্পূর্ণ বিশ্রামে থাকতে হয়েছে৷ এখন আবার কাজ করছি৷’
