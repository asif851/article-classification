
একটা অস্কার মানে কী সেটা সবচেয়ে ভালো জানেন লিওনার্দো ডিক্যাপ্রিও। এত বর্ণাঢ্য ক্যারিয়ারে শত চেষ্টাতেও যে জেতেননি অস্কার। এই ট্রফিটা তাই যক্ষের ধনের মতোই আগলে রাখার কথা বিজয়ীদের। এ যে আজন্ম আরাধ্য এক স্বপ্ন! কিন্তু জেরার লেটোর ট্রফিটার অবস্থা নিতান্তই শোচনীয়। এরই মধ্যে ক্ষতিগ্রস্ত হয়েছে ট্রফিটি।ডালাস বায়ার্স ক্লাব ছবির জন্য সেরা পার্শ্ব-অভিনেতার অস্কার জিতেছেন লেটো। এর আগে লেটো জানিয়েছিলেন, হাত থেকে পড়ে গিয়ে ট্রফিটা ক্ষতিগ্রস্ত হয়েছিল। কিন্তু এখানেই শেষ হয়নি। এরপর ট্রফিটার গায়ে আরও আঘাত ও খোঁচাখুঁচির দাগ পড়েছে। লেটো জানিয়েছেন, বিভিন্ন পার্টিতে তাঁকে ট্রফিটা নিতে যেতে হয় দেখানোর জন্য। তাতেই আরও বেশি করে ট্রফিতে আঁঁচড় পড়ে। এএনআই।
