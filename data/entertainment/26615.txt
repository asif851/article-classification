
গতকাল ৫১ শেষ করে জীবনের ৫২তম বছর শুরু করলেন বলিউডের অভিনেতা সালমান খান। ২৭ ডিসেম্বর প্রথম প্রহরেই ভাগনে আহিলকে নিয়ে জন্মদিনের কেক কাটেন বলিউডের এই ‘সুলতান’। তাও আবার ১টি নয়, ১০টি কেক কেটেছেন সাল্লু। সালমানের দাতব্য সংস্থা ‘বিং হিউম্যান’-এর প্রতিটি অক্ষরের একেকটি কেক রাখা হয়েছিল সালমানের সামনে। এবারও সালমান নিজের পানভেলের খামারবাড়িতে খুব কাছের কয়েকজন বন্ধু ও পরিবারের সদস্যদের নিয়ে জন্মদিন উদ্যাপন করেন।পরিবারের সদস্য ও বলিউড তারকারা ছাড়াও পার্টিতে উপস্থিত ছিলেন সালমানের কথিত প্রেমিকা ইউলিয়া ভানতুর। তিনি অবশ্য অতিথি নন, আয়োজকের ভূমিকায় ছিলেন। সোমবার রাতে এই উদ্যাপন শুরু হয়ে চলেছে মঙ্গলবার সকাল পর্যন্ত।দ্য ইন্ডিয়ান এক্সপ্রেস।
