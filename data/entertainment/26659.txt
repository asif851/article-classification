
অবশেষে শাহরুখ খানের ছবির নামকরণ হলো। আনন্দ এল রাই-এর বহু চর্চিত ছবির নাম রাখা হত “রংবাজ”। এই ছবিতে বলিউডের বাদশাকে দেখা যাবে “বামন”-এর চরিত্রে। শাহরুখ ছাড়া দুই বলিউড সুন্দরী ক্যাটরিনা কাইফ ও আনুষ্কা শর্মা “রংবাজ”-এ প্রধান দুই চরিত্রে আছেন। বেশ কিছুদিন ধরে আনন্দ তাঁর ছবির নাম নিয়ে নানা রকম চিন্তা-ভাবনা করছিলেন। অবশেষে ছবির নাম রাখলেন “রংবাজ। শাহরুখকে “বামন”-এর চরিত্রে কেমন লাগবে এই নিয়ে বলিউডে জল্পনাকল্পনা তুঙ্গে। বামনরূপী শাহরুখের ছবি যাতে প্রকাশ্যে না আসে তাই আনন্দ খুবই সতর্ক। ধারে কাছে তিনি ঘেঁষতে দিচ্ছেন না সংবাদমাধ্যমকে। কিং খানের বিপরীতে অনেক আগেই ক্যাটরিনাকে নির্বাচন করেন পরিচালক। কিন্তু ছবির অপর নায়িকার নির্বাচন নিয়ে নানান জল্পনা ছিল। শেষ পর্যন্ত এই চরিত্রের জন্য আনুষ্কা শর্মাকে নেওয়া হয়। আনুষ্কা “রংবাজ”-এ যোগদানের পর রীতিমতো উচ্ছ্বসিত আনন্দ। এদিকে শাহরুখের অপর ছবির নাম নিয়েও অনেক টালবাহানা চলছে। ইমতিয়াজ আলিও তাঁর ছবির নামকরণ নিয়ে দ্বিধাগ্রস্ত। ইমতিয়াজের এই ছবিতেও শাহরুখের বিপরীতে আছেন আনুষ্কা শর্মা। শোনা গেছে, পরিচালকের মাথায় তিনটে নাম ঘোরাফেরা করছে, রেহনুমান, রিং ও রাওলা। তবে এ ব্যাপারে ইমতিয়াজ এখনো কিছু চূড়ান্ত করেননি।
