



বিজ্ঞাপনচিত্রের মডেল হলেন চিত্রনায়িকা বুবলী।
তিব্বত বিউটি সোপের মডেল হয়েছেন তিনি। 
২৭ ও ২৮ ফেব্রুয়ারি কলকাতায় শুটিং হয়েছে বিজ্ঞাপনটির।


বিজ্ঞাপনচিত্রের মডেল হলেন চিত্রনায়িকা বুবলী। প্রসাধনপণ্য তিব্বত বিউটি সোপের মডেল হয়েছেন তিনি। গত ২৭ ও ২৮ ফেব্রুয়ারি ভারতের কলকাতায় শুটিং হয়েছে বিজ্ঞাপনটির। পরিচালনা করেছেন সৌনাক মিত্র।
বুবলী বলেন, ‘গত এক বছরে পাঁচ-ছয়টা পণ্যের বিজ্ঞাপনচিত্রের মডেল হওয়ার প্রস্তাব পেয়েছি। আমি চেয়েছি, একটা ভালো পণ্যের মডেল হয়ে বিজ্ঞাপনচিত্রে কাজ শুরু করব। সেখানে পণ্যের আস্থার একটা বিষয় থাকতে হবে। এই পণ্যটি আমার পছন্দ হয়েছে। তাই কাজটি করতে রাজি হয়েছি।’
কাজটি করতে পেরে নিজের ভালো লাগার কথা জানালেন বুবলী। বড় পর্দার এই চিত্রনায়িকা বলেন, ‘মডেল হিসেবে একটি জনপ্রিয় ব্র্যান্ডের পণ্যকে দেশের মানুষের কাছে উপস্থাপন করার সুযোগ পাওয়ার সম্মানই আলাদা।’
তবে বিজ্ঞাপনচিত্রের কাজ নাকি খুব সহজ নয়, জানালেন বুবলী। তিনি বলেন, ‘বিজ্ঞাপনচিত্রে অল্প সময়ে পুরো গল্প তুলে আনতে হয়। সেকেন্ডে সেকেন্ডে অভিব্যক্তির খেলা খেলতে হয়। অনেক কষ্ট এবং শক্ত কাজ।’
বুবলী জানান, মার্চ মাসের শেষ দিকে বিভিন্ন টিভি চ্যানেলে বিজ্ঞাপনচিত্রটির প্রচার শুরু হবে।
