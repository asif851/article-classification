
জাতীয় চলচ্চিত্র পুরস্কার ২০১৩ প্রতিযোগিতায় অংশগ্রহণে ইচ্ছুক প্রযোজকদের কাছ থেকে আবেদনপত্র আহ্বান করা হয়েছে। মোট ২৮টি ক্ষেত্রে জাতীয় চলচ্চিত্র পুরস্কার প্রদান করা হবে।
প্রতিযোগিতায় অংশগ্রহণে ইচ্ছুক প্রযোজকদের নির্ধারিত ফরমে আবেদন করতে হবে। আবেদনের ফরম বিনা মূল্যে বাংলাদেশ চলচ্চিত্র সেনসর বোর্ডের কার্যালয় থেকে সংগ্রহ করা যাবে। এ ছাড়া সেনসর বোর্ডের ওয়েবসাইট www.bfcb.gov.bd থেকেও ডাউনলোড করা যাবে। প্রত্যেক আবেদনপত্রের সঙ্গে সংশ্লিষ্ট চলচ্চিত্রের একটি যথাযথ মানসম্পন্ন প্রিন্ট বা ডিভিডি জমা দিতে হবে। আবেদনপত্র ২৩ নভেম্বর রোববার বিকেল পাঁচটা পর্যন্ত বাংলাদেশ চলচ্চিত্র সেনসর বোর্ডে গ্রহণ করা হবে।পুরস্কারের ক্ষেত্রগুলো হলো: আজীবন সম্মাননা, সেরা চলচ্চিত্র, সেরা স্বল্পদৈর্ঘ্য চলচ্চিত্র, সেরা প্রামাণ্য চলচ্চিত্র, সেরা চলচ্চিত্র পরিচালক, সেরা অভিনেতা প্রধান চরিত্রে, সেরা অভিনেত্রী প্রধান চরিত্রে, সেরা অভিনেতা পার্শ্ব চরিত্রে, সেরা অভিনেত্রী পার্শ্ব চরিত্রে, সেরা অভিনেতা/অভিনেত্রী খল চরিত্রে, সেরা অভিনেতা/অভিনেত্রী কৌতুক চরিত্রে, সেরা শিশুশিল্পী, শিশুশিল্পী শাখায় বিশেষ পুরস্কার, সেরা সংগীত পরিচালক, সেরা নৃত্য পরিচালক, সেরা গায়ক, সেরা গায়িকা, সেরা গীতিকার, সেরা সুরকার, সেরা কাহিনিকার, সেরা চিত্রনাট্যকার, সেরা সংলাপ রচয়িতা, সেরা সম্পাদক, সেরা শিল্পনির্দেশক, সেরা চিত্রগ্রাহক, সেরা শব্দগ্রাহক, সেরা পোশাক ও সাজসজ্জা এবং সেরা মেকআপ ম্যান।
