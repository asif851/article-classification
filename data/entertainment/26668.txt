
১৯৪১ সালের তৈরি অ্যানিমেশন চলচ্চিত্র ‘ডাম্বো’। ওয়াল্ট ডিজনি এবার ছবিটিকে নিয়ে আসছে মূলধারার চলচ্চিত্রে। সেখানে দেখা যেতে পারে হলিউড অভিনেত্রী এভা গ্রিনকে। ‘ডার্ক শ্যাডো’ ও ‘মিস পেরিগ্রিন’স হোম ফর পিকিউলিয়ার চিলড্রেন’ ছবির পর আবারও টিম বার্টনের ছবিতে কাজ করছেন এভা।
‘ডাম্বো’ ছবিটিতে মূল চরিত্র তিনটি। এর যে কোনো একটিতে দেখা যেতে পারে এভাকে। ছবির নতুন সংস্করণের জন্য পাণ্ডুলিপি লিখছেন ইরিন ক্রুজার। এরই মধ্যে অ্যানিমেশন ছবি থেকে অনুপ্রাণিত হয়ে মূলধারার ছবি হিসেবে ওয়াল্ট ডিজনির তৈরি করেছে ‘বিউটি অ্যান্ড দ্য বিস্ট’। ১৭ মার্চ মুক্তি পাবে সেটি। এবার ‘ডাম্বো’ দিয়ে অ্যানিমেশন থেকে ডিজনি তৈরি করতে যাচ্ছে আরও একটি মূলধারার ছবি।এ ছাড়া শিগগির এভাকে দেখা যাবে ‘ইউফোরিয়া’ এবং রোমান পোলানস্কির ‘বেজড অন আ ট্রু স্টোরি’ ছবিতে। এম্পায়ার অনলাইন।
