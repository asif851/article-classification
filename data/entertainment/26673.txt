
টানা শুটিং শেষে থাইল্যান্ড থেকে ফিরেছেন মাহিয়া মাহি। অগ্নি-২ ছবির কাজ শেষ করে এলেন। এসেই শুনলেন অবশেষে মুক্তি পাচ্ছে তাঁর ছবি ওয়ার্নিং। এসব বিষয় নিয়েই কথা বলেছেন মাহি।থাইল্যান্ড থেকে কবে ফিরলেন?গত ২৬ এপ্রিল। টানা ৪৫ দিন ছিলাম ওখানে। ৪৪ দিনই শুটিং করতে হয়েছে। অথচ এত দিন কাজ করতে এতটুকুও বিরক্ত লাগেনি। এর আগে এভাবে নিজেকে গুছিয়ে, যত্ন নিয়ে কোনো ছবিতে কাজ করিনি।কারণ কী?এটি অগ্নি ছবির সিক্যুয়াল। সুতরাং আমি চাই অগ্নি-২ যেন অবশ্যই অগ্নির চেয়ে ভালো হয়। আর ছবিটির আয়োজনও অনেক বড়। এ কারণে প্রতিটি দৃশ্য করার আগে সময় নিয়ে অনুশীলন করেই আমি শট দিয়েছি।অগ্নি-২ ছবির শুটিংয়ের শেষ খবর কী?থাইল্যান্ডের অংশের কাজ শেষ হয়েছে। এখন ভারতের পশ্চিমবঙ্গের বোলপুরে বাকি অংশের শুটিং চলছে। আমার অংশের শুটিং শুরু হবে ২ মে থেকে।শেষ পর্যন্ত ‘ওয়ার্নিং’ ছবিটি আজ মুক্তি পাচ্ছে...হ্যাঁ, আজ থেকে সারা দেশে মুক্তি পাচ্ছে ছবিটি। এর আগে পর পর দুবার এর মুক্তির তারিখ পিছিয়েছে। প্রথমবার বিশ্ব ইজতেমা আর দ্বিতীয়বার রাজনৈতিক অস্থিরতার কারণে মুক্তি পিছিয়ে যায়।নতুন কিছু করছেন?থাইল্যান্ড থেকে ফেরার পর একাধিক পরিচালক আমাকে ফোন দিয়েছেন। ভালো পরিচালক, ভালো গল্প হলে বছরে দুটি ছবি করলেই যথেষ্ট। আমি তাড়াহুড়ো করতে চাইছি না। বুঝেশুনেই নতুন ছবিতে কাজ করতে চাই।
