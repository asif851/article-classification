
‘মুখ্য নাটক, লক্ষ্য মঞ্চ’ স্লোগান নিয়ে ২০০৮ সালে গঠিত হয়েছিল ঢাকা বিশ্ববিদ্যালয়কেন্দ্রিক নাট্যদল নাট্যবেদ। এ পর্যন্ত দলটির প্রযোজনার সংখ্যা ছয়টি। দলটির সপ্তম প্রতিষ্ঠাবার্ষিকী উপলক্ষে গতকাল সন্ধ্যায় শিল্পকলা একাডেমীর জাতীয় নাট্যশালার মূল মিলনায়তনে সাংস্কৃতিক অনুষ্ঠান ও নতুন নাটক কমলাকান্ত নাটকের প্রদর্শনী অনুষ্ঠিত হয়। নাটকটির নাট্যরূপ দিয়েছেন নাসরিন মুস্তাফা ও নির্দেশনায় ছিলেন গোলাম সারোয়ার।
