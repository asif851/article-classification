
আবারও মা হচ্ছেন সাবেক বিশ্বসুন্দরী ঐশ্বরিয়া রাই বচ্চন—বাতাসে এই গুঞ্জন বেশ কয়েক দিন ধরেই ভাসছে। তবে গতকাল শুক্রবার খবরটি আরও জোরালোভাবে প্রকাশ করেছে সাহারা সময়।সংবাদমাধ্যমটি ভারতের লোকসভা নির্বাচনে ২৪ এপ্রিল সপরিবারে ঐশ্বরিয়ার ভোট দেওয়ার ছবিগুলো বিশ্লেষণ করে প্রতিবেদনটি প্রকাশ করেছে। ওই প্রতিবেদনে বলা হয়েছে, সাধারণ সময়ের চেয়ে ঐশ্বরিয়াকে ছবিগুলোতে বেশ নাদুসনুদুস দেখাচ্ছে, যেমনটা দেখিয়েছিল প্রথম সন্তান আরাধ্যর জন্মের সময়। এ ছাড়া তাঁর পরনের পোশাকটাও ছিল বেশ ঢিলেঢালা-স্বস্তিদায়ক।সম্প্রতি বলিউডের অভিনেতা অভিষেক বচ্চন ও অভিনেত্রী ঐশ্বরিয়া রাই বচ্চন বিয়ের সাত বছর পূর্ণ করেছেন। তাঁদের সংসারে আছে ফুটফুটে এক মেয়ে আরাধ্য।
