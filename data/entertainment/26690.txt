
পুরোদস্তুর বলিউডের অভিনেত্রী হিসেবে স্বীকৃতি পেতে মরিয়া সানি লিওন। লক্ষ্য পূরণের জন্য সর্বোচ্চ মেধা ও শ্রম দিয়ে কাজ করে যাচ্ছেন ভারতীয় বংশোদ্ভূত মার্কিন এ মডেল ও অভিনেত্রী। কিন্তু এ ক্ষেত্রে বাদ সাধছে তাঁর অতীত জীবন। বলিউডের বড় মাপের অভিনেতারা সাবেক এই পর্নো তারকার সঙ্গে অভিনয় করতে রাজি হচ্ছেন না। তবে বিষয়টি নিয়ে আফসোস নেই বলেই জানিয়েছেন সানি। শুধু তা-ই নয়, তিনি বলিউডের প্রভাবশালী তিন অভিনেতা শাহরুখ, আমির ও সালমান খানের সঙ্গে অভিনয়ের আগ্রহও প্রকাশ করেছেন।
‘বিগ বস ৫’ রিয়েলিটি শোয়ের মাধ্যমে ২০১১ সালে ভারতীয় বিনোদন জগতে পা রাখেন সানি। এরপর ‘জিসম ২ ’, ‘জ্যাকপট’ ও ‘রাগিনি এমএমএস ২’ ছবিতে অভিনয় করেন। কয়েকটি আইটেম গানেও অংশ নেন ৩৩ বছর বয়সী এ তারকা। ‘এমটিভি স্প্লিটসভিলা’ অনুষ্ঠানের উপস্থাপক হিসেবেও দেখা গেছে তাঁকে। মুক্তির অপেক্ষায় আছে তাঁর অভিনীত আরও কয়েকটি ছবি।সম্প্রতি শাহরুখ, আমির ও সালমানের সঙ্গে অভিনয়ের আগ্রহ প্রকাশ করে সানি বলেন, ‘আমি তাঁদের সঙ্গে কাজ করতে চাই। অনেক বড় মাপের তারকা তাঁরা। শাহরুখের সঙ্গে আমার সাক্ষাৎ হয়েছে। তিনি চমৎকার একজন মানুষ। সহ-অভিনেতা হিসেবে আমিরও আমার পছন্দের তালিকায় আছেন। আর সালমান খানের সঙ্গে অভিনয়ের সুযোগ পেলে আমি সানন্দে রাজি হয়ে যাব।’ এক খবরে এমনটিই জানিয়েছে ইন্দো-এশিয়ান নিউজ।সানির নতুন ছবি ‘এক পেহলি লীলা’ মুক্তি পাচ্ছে ১০ এপ্রিল। কিছুদিন আগে ছবিটির পরিচালক ববি খান জানান, ছবিটিতে অভিনয়ের জন্য বলিউডের একাধিক বড় মাপের তারকাকে প্রস্তাব দেওয়া হয়েছিল। কিন্তু ছবিতে সানি আছেন জানার পর তাঁরা কাজ করতে অস্বীকৃতি জানান। এ বিষয়ে জানতে চাইলে সানি বলেন, ‘অভিনেতারা যদি আমার কারণে ছবিতে অভিনয় করতে না চান, তাহলে আমি কী করতে পারি? ’সানি আরও বলেন, ‘জীবনের সব ঘটনার পেছনেই কোনো না কোনো কারণ থাকে। অবশ্যই অতীত জীবন নিয়ে আমার ভেতর দুঃখ আছে। কিন্তু আমি আমার অতীতকে মুছে ফেলতে পারব না। আমি তা চাইও না। আমার প্রতিটি ছবি মুক্তির পর আমি শুধু একটিই প্রার্থনা করি, আর তা হলো, দর্শক যেন আমাকে কেবল একজন অভিনেত্রীর চোখেই দেখেন।’সানি এ-ও বলেন, ‘ছবির সেট আমার কাজ শেখার জায়গা। প্রতিদিন আমি সেখান থেকে কিছু না কিছু শিখি। ছবির সেট থেকে এখন পর্যন্ত অনেক কিছুই শিখেছি আমি। চলচ্চিত্রশিল্পে যোগ দেওয়ায় সময় আমি শিশু ছিলাম। তবে এখন আমি হাঁটতে শিখেছি।’আরও পড়ুনকোণঠাসা সানি লিওন!
