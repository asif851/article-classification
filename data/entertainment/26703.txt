
কাল ৯ অক্টোবর ঢাকা ও নারায়ণগঞ্জের প্রেক্ষাগৃহে মুক্তি পাচ্ছে সুরিনগর ছবিটি। পরিচালনা করেছেন মিনহাজ কিবরিয়া। অভিনয় করেছেন মিনহাজ কিবরিয়া, নায়লা, নীপা, মিজানুর রহমান, কাজল দাস, পুলক হায়দার, ফয়সাল খান, মারজান নিসা এবং নাজাত প্রমুখ। সুরিনগর পাক্ষিক আনন্দ আলো প্রযোজিত প্রথম সিনেমা।মিনহাজ কিবরিয়া বলেন, ‘ছবিটি নিয়ে আমি খুবই উদ্বেলিত। পরিচালক এবং অভিনয়শিল্পী হিসেবে নয়, একজন দর্শক হিসেবে বলব সুরিনগর অসাধারণ একটি সিনেমা হয়েছে। দর্শকেরা অবশ্যই পছন্দ করবেন।মিনহাজ আরও বলেন, ‘এ ছবির কাহিনিতে টান টান উত্তেজনা আছে। সেই সঙ্গে আছে কারিগরি উৎকর্ষও। ঢাকা ও লন্ডনের শুটিং করার কারণে আন্তর্জাতিক একটা আবহ পাওয়া যাবে এ ছবিতে। যদিও অভিনেতা-অভিনেত্রীদের মধ্যে অনেকেই নতুন, কিন্তু তাঁরা অসাধারণ অভিনয় করেছেন।’
