
চলচ্চিত্র থেকে তিন মাসের জন্য ছুটি নিয়েছেন শাবনূর। তাঁর ঘনিষ্ঠ একটি সূত্র জানিয়েছে, মুটিয়ে যাওয়া শরীরটা আগের অবয়বে ফিরিয়ে আনার জন্যই প্রাথমিকভাবে তিন মাসের ছুটি নিয়েছেন শাবনূর। তবে সময়টা বাড়তেও পারে। এদিকে ২০ মে এক মাসের জন্য আবার অস্ট্রেলিয়া গেছেন শাবনূর। জানা গেছে, মায়ের অসুস্থতার জন্য এবার তিনি অস্ট্রেলিয়া গেছেন। কয়েক মাস ধরে শাবনূরের মা অস্ট্রেলিয়ায় অবস্থান করছেন। সেখানে তাঁর চিকিৎসা চলছে। সূত্রটি জানিয়েছে, এক মাস পর মাকে সঙ্গে নিয়ে দেশে ফিরবেন শাবনূর। তবে দেশে ফিরলেও কোনো শুটিংয়ে অংশ নেবেন না তিনি।
অস্ট্রেলিয়া যাওয়ার আগে মোস্তাফিজুর রহমানের কিছু আশা কিছু ভালোবাসা ছবির শুটিং ও ডাবিংয়ের কাজ শেষ করেন শাবনূর। এই ছবিতে আরও অভিনয় করছেন মৌসুমী ও ফেরদৌস।
