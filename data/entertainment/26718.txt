

আজ রাতে এটিএন বাংলায় প্রচারিত হবে টেলিছবি আমন্ত্রণ। অয়ন চৌধুরীর চিত্রনাট্যে টেলিছবিটি পরিচালনা করেছেন সাখাওয়াৎ মানিক। এতে অভিনয় করেছেন সারিকা সাবরীন। কেমন কাটছে তাঁর? নতুন টেলিছবি, নিজের ক্যারিয়ার ও সাংসারিক ব্যস্ততা নিয়ে কথা হলো তাঁর সঙ্গে।

কেমন কাটালেন ২০১৬ সাল?বছরটা ছিল আমার মিডিয়ায় ফিরে আসার বছর। ভালোই কেটেছে। ফেরার অল্প সময়ের মধ্যে ২০ থেকে ২৫টি নাটকে অভিনয় করেছি। দর্শকেরা আমাকে বেশ ভালোভাবেই নিয়েছেন। সেটা প্রত্যাশার চেয়েও বেশি।নতুন বছরের পরিকল্পনা কী?খুব বেশি চাওয়া-পাওয়া নেই। বিগত দিনগুলোতে দর্শকের যে ভালোবাসা পেয়েছি, সেটুকুই পেতে চাই। বেছে বেছে মনে রাখার মতো কিছু কাজ করতে চাই।‘আমন্ত্রণ’টেলিছবিতে আপনার ভূমিকা কী?আমার চরিত্রের নাম ‘জারা’, একজন জনপ্রিয় মডেল ও অভিনেত্রী। বাবার ব্যবসাও দেখাশোনা করে সে। জমি কেনার জন্য জারা তাঁর ব্যক্তিগত সহকারীকে নিয়ে কক্সবাজারে যায়। সেখানে আলাপ হয় ইমনের সঙ্গে। এই তিন চরিত্র ঘিরেই ত্রিমুখী প্রেমের গল্প।চলমান কোনো কাজের কথা বলতে পারেন?১৪ জানুয়ারি ভারতের কলকাতায় একটি বিজ্ঞাপনচিত্রের শুটিংয়ে যাচ্ছি।মেয়ে কেমন আছে? কী যেন নাম তার?ওর নাম স্যাহিরশ আনায়হ্। আমার কাছেই আছে। আমার জীবনে এখন সব থেকে গুরুত্বপূর্ণ সে। যত কাজই করি না কেন, মেয়েকে সময় দিচ্ছি সবচেয়ে বেশি। সপ্তাহে তিন দিন শুটিং করলে চার দিন ওকে সময় দিই। সকাল থেকে রাত পর্যন্ত ওর সঙ্গেই কাটে আমার।সাক্ষাৎকার: শফিক আল মামুন
