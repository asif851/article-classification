
সবকিছুর অবসান হলো সাইফ আলী খানের একটিমাত্র কথাতেই। অবশেষে তিনি জানালেন, তাঁর স্ত্রী কারিনা ডিসেম্বরে প্রথম সন্তানের মা হতে চলেছেন। তবে কারিনার মাতৃত্ব নিয়ে যে গুজব ছড়িয়েছিল, তা খোলাসা হতে না–হতেই শোনা যাচ্ছিল নতুন গুঞ্জন। কানাঘুষা চলছিল; ভিরে দ্য ওয়েডিং ছবির কাজ নাকি পিছিয়ে দেবেন এই ‘হিরোইন’ তারকা। পরে এই ছবির পরিচালক ও প্রযোজক রিয়া কাপুর জানালেন আসল খবর। কাজের ক্ষেত্রে কারিনা কাপুর খান পুরোদস্তুর পেশাদার। মা হচ্ছেন বলে আগেভাগে ছুটি নেওয়ার কোনো পরিকল্পনা নেই। ভিরে দ্য ওয়েডিং ছবির কাজ তাই আগস্টেই শুরু করবেন।এই ছবিটিতে আধুনিক মেয়েদের জীবনের কথাই বলা হয়েছে; কারিনা যেন তারই প্রতিচ্ছবি। কাজ আর সাংসারিক জীবন—দুটিই একসঙ্গে সামলাচ্ছেন এই তারকা। এনডিটিভি।
