
গান গাইলেন নোবেল। মাছরাঙা টেলিভিশনে প্রচারিতব্য ‘তারার গান’ নামের একটি অনুষ্ঠানের জন্য গান গেয়েছেন এ তারকা। অনুষ্ঠানটি প্রচারিত হবে ঈদের পরদিন রাত আটটা ৫০ মিনিটে।এ প্রসঙ্গে নোবেল জানিয়েছেন, দীর্ঘদিন পর মাইক্রোফোনের সামনে কণ্ঠ দিয়েছি। আমার প্রিয় একটি গান ‘মন কি যে চায় বলো’ নতুন সংগীতায়োজনে গেয়েছি। আশা করছি আমার গাওয়া গান দর্শকদের ভালো লাগবে।কবির বকুলের পরিকল্পনা, রুম্মান রশীদ খানের গ্রন্থনা এবং এস এম হুমায়ূন কবীরের প্রযোজনায় ‘তারার গান’ অনুষ্ঠানে আরও গেয়েছেন তারিন, ঈশিতা, ফজলুর রহমান বাবু ও অপূর্ব।তারিন ও ফজলুর রহমান বাবু তাঁদের নিজেদের অ্যালবামের গান করেছেন, তবে ঈশিতা ও অপূর্ব একটি নতুন গান করেছেন তারার গান অনুষ্ঠানে। 
প্রায় ছয় বছর পর এ অনুষ্ঠানের মাধ্যমে উপস্থাপকের আসনে বসেছেন কণা। অভিনয়শিল্পীদের অনুরোধে কণা অনুষ্ঠানের শেষ পর্যায়ে একটি গানও করেছেন।
