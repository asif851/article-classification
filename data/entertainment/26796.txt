
জাতীয় প্রেসক্লাবের আয়োজনে ৬ জুলাই বিশেষ বর্ষাবরণ উত্সবে গান গাইবেন নজরুলসংগীতশিল্পী ফেরদৌস আরা ও রবীন্দ্রসংগীতশিল্পী অণিমা রায়। রবীন্দ্রনাথ ও নজরুলের বর্ষা নিয়ে রচিত গানের এক অন্যরকম সন্ধ্যা অনুষ্ঠিত হবে এক মঞ্চে।  এ প্রসঙ্গে শিল্পী ফেরদৌস আরা বলেন, ‘এ ধরনের মৌসুমভিত্তিক আয়োজনে গাইতে আমার বেশ ভালো লাগে। আর প্রেসক্লাবের মতো ঐতিহ্যবাহী প্রতিষ্ঠানের আয়োজনে এ এক অনন্য রূপ নেয়। তাই আমি নিজেও এ ধরনের  অনুষ্ঠানে গান গেয়ে তৃপ্তি পাব আশা করছি।’
 
রবীন্দ্রসংগীতশিল্পী অণিমা রায় বলেন, ‘সত্যি বলতে কি, রবীন্দ্রনাথ ও নজরুলের বর্ষার গান নিয়ে অনুষ্ঠিত এ ধরনের আয়োজনে গান গাইতে পেরে আমার অনেক ভালো লাগবে। অনুষ্ঠানে গানের বিষয় বৈচিত্র্য থাকলে তা সব অর্থেই অনন্য হয়ে ওঠে।’
 
কাল শনিবার সন্ধ্যা সাতটায় প্রেসক্লাব প্রাঙ্গণে এই ভিন্নধর্মী আয়োজন অনুষ্ঠিত হবে।
