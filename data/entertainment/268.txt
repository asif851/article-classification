
‘সুদর্শন সালমান, আজ আমার এখানে থাকার পেছনে অন্যতম কারণ আপনি।’ সম্প্রতি এভাবেই ‘জিসম ২’ তারকা সানি লিওন বলিউডে তাঁর সাফল্যের কৃতিত্ব দিলেন ‘দাবাং’ তারকা সালমান খানকে।এ বছর ভারতে গুগল সার্চ ইঞ্জিনে সবচেয়ে বেশি খোঁজা হয়েছে সানি লিওনকে। এই দৌড়ে তিনি পেছনে ফেলেছেন ভারতের প্রধানমন্ত্রী নরেন্দ্র মোদিকে। আর তৃতীয় স্থান নিয়ে সন্তুষ্ট থাকতে হয়েছে সালমানকে। নরেন্দ্র মোদি ও সালমান খানের মতো প্রভাবশালী ব্যক্তিদের পেছনে ফেলে সাফল্য পাওয়ার পর সানি মন্তব্য করেছেন, অতীতের জন্য নয়, বরং কঠোর পরিশ্রমের কারণেই আজকের পর্যায়ে পৌঁছাতে পেরেছেন তিনি। আর বলিউডে তাঁর সাফল্য পাওয়ার আরও অনেক কারণের মধ্যে অন্যতম সালমান খান।বলিউডের সবাইকে ডিঙিয়ে সানি লিওন!গুগলে এ বছর সবচেয়ে বেশি খোঁজা ব্যক্তি নির্বাচিত হওয়ার প্রতিক্রিয়া জানাতে গিয়ে সানি বলেন, ‘পুরো বছর ধরে আমি অনেক পরিশ্রম করেছি। সেই পরিশ্রমের পুরস্কার আমি পেয়েছি মানুষের কাছ থেকে। আমার অতীতের জন্য নয়, কঠোর পরিশ্রমের কারণেই আজকের পর্যায়ে পৌঁছাতে পেরেছি আমি।’ সম্প্রতি এক খবরে এমনটিই জানিয়েছে বলিউডলাইফ ডটকম।
বলিউডে সালমানকে নিজের সাফল্যের অন্যতম কারণ উল্লেখ করে সানি আরও বলেন, ‘বিগ বস পাঁচ অনুষ্ঠানের শেষ দিনে আপনি (সালমান) আমার সৌভাগ্য কামনা করেছিলেন। বলিউডে কাজ করার প্রথম দিন থেকেই তা আমাকে সামনে এগিয়ে যাওয়ার শক্তি জুগিয়েছে। আপনার সঙ্গে আমার কাজ করার স্বপ্ন একদিন হয়তো সত্যে পরিণত হবে। তা না হওয়া পর্যন্ত আমি সব সময় আপনার অভিনীত ছবি দেখে যাব। ঈশ্বর আপনার মঙ্গল করুন।’
