
 টি-টোয়েন্টি থেকে সদ্য অবসর নেওয়া ক্রিকেট তারকা মাশরাফি বিন মুর্তজাকে নিয়ে লেখা হলো গান। এরই মধ্যে গানটি ইউটিউবে প্রকাশ পেয়েছে। ‘মাশরাফি’ শিরোনামের এই গান লিখেছেন তরুণ গীতিকার রবিউল ইসলাম। সুর ও সংগীতায়োজন করেছেন রুম্মান চৌধুরী। গানে কণ্ঠ দিয়েছেন সিয়াম।
গানের কথা গুলো হলো, ‘সময়ের পোস্টারে লিখে যাও তুমি বাংলাদেশের নাম, হৃদয় গভীর থেকে জানাই তোমায় হাজারো সালাম/ তুমি জেতো, তুমি জেতাও, তুমি বোঝো বিজয়ের ভাষা/ মাশরাফি মাশরাফি তুমি কোটি প্রাণের আশা, মাশরাফি মাশরাফি তুমি লাল-সবুজের ভালোবাসা।’গানটির প্রকাশের উদ্যোগ নিয়েছেন রবিউল ইসলাম নিজেই। গানটি প্রসঙ্গে তিনি বলেন, ‘প্রায় দুই বছর আগে মাশরাফিকে নিয়ে গানটির কথা লিখি। তাঁকে দেখানোর পর তিনি পড়ে পছন্দ করেন।’রবিউল ইসলাম জানান, এবার তাঁর অবসরের কারণে লিরিক্যল ভিডিও প্রকাশ করা হয়েছে। খুব তাড়াতাড়ি পূর্ণাঙ্গ ভিডিও প্রকাশ করা হবে।
