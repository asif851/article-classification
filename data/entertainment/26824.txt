
দ্য ডেইলি স্টার-এর ২৫ বছর পূর্তিতে বাংলা গানের ২৫ জন কালজয়ী সুরস্রষ্টার গান নিয়ে বিশেষ আসরের প্রথম পর্ব অনুষ্ঠিত হবে আজ শনিবার। প্রথম পর্বের এই আসরে গান পরিবেশন করবেন সংগীতশিল্পী শাহীন সামাদ, সুমন চৌধুরী, ফাহিম হোসেন চৌধুরী, লাইসা আহমেদ ও নাসিমা শাহীন। তাঁরা গেয়ে শোনাবেন রবীন্দ্রনাথ ঠাকুর, দ্বিজেন্দ্রলাল রায়, রজনীকান্ত সেন, অতুলপ্রসাদ সেন, কাজী নজরুল ইসলাম, রাইচাঁদ বড়াল, শৈলেশ দত্তগুপ্ত, শচীনদেব বর্মন, হিমাংশু দত্ত ও কমল দাশগুপ্তের মতো ২৫ জন সুরস্রষ্টার কালজয়ী গান।সন্ধ্যা ছয়টায় কাজী নজরুল ইসলাম অ্যাভিনিউয়ের দ্য ডেইলি স্টার ভবনের এ এস মাহমুদ হলে বসবে এই আসর। অনুষ্ঠানটির সমন্বয় ও সঞ্চালনা করবেন সাদিয়া আফরিন মল্লিক।
