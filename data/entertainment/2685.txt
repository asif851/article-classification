
পর্নো তারকা থেকে বলিউড নায়িকা—সানি লিওনের জীবনের পথটা সহজ নয়। বলিউডে আসার পরও কটু কথা কম শুনতে হয়নি। এমনকি এখনো হচ্ছে। কিন্তু হালের এই বলিউড নায়িকার জীবন ছেলেবেলা থেকেই সংগ্রামমুখর।সেই জীবনের এক ঝলক উঠে এল সম্প্রতি দেওয়া এক সাক্ষাৎকারে। সানি লিওন বলছিলেন, ‘আমি তখন সাত কিংবা আট। ওই বয়সে পকেট খরচ জমিয়ে এক গরমের দুপুরে একা একা রাস্তায় দাঁড়িয়ে প্রথমবারের মতো বরফ দিয়ে লেমোনেড খেয়েছিলাম মনে আছে। আর ১৩ বছর বয়সে মা–বাবার অনুমতি ছাড়া একটা টেপরেকর্ডার কিনেছিলাম। তখনই ওটার দাম ছিল নয় ডলার।’সানি আরও বলেন, তিনি বিশ্বাস করেন, টাকাই এমন একটা জিনিস, যা সমস্ত পৃথিবীটা তাঁর কাছে এনে দিতে পারে। তিনি এমন একটা পরিবারে বড় হয়েছেন, যেখানে মা–বাবাকে সংসার চালাতে গিয়ে হিমশিম খেতে দেখেছেন। কঠিন সংগ্রামের জীবন ছিল তাঁদের। তাই রোজগার করতে শিখে কখনো অপচয় করেননি সানি।
