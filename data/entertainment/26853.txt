
আটঘাট বেঁধেই যেন নেমেছেন সংগীতশিল্পী পড়শী। সাইবার–জগতের তাবৎ সামাজিক যোগাযোগের মাধ্যমে যেন তাঁর একটা নিজস্ব উপস্থিতি থাকা চাই! ফেসবুক, ইউটিউবের পর এবার পড়শী বেছে নিয়েছেন ইন্টারনেটে কথা বলা ও বার্তা পাঠানোর সেবা ভাইবার। পড়শী নিচ্ছেন ভাইবারের ‘পাবলিক চ্যাট’ সুবিধা। ফলে ভক্তরা পড়শীকে ফলো করতে পারবেন। নির্দিষ্ট সময়ে চ্যাটও করা যাবে পড়শীর সঙ্গে।এ সম্পর্কে পড়শী বলেন, ‘আসলে ভক্তরাই তো আমার গানের প্রাণ। তাদের সঙ্গে যোগাযোগ রক্ষা করা আমার নিয়মিত কাজের একটি অংশ। তাই ভাইবারের এই সুবিধাটি নিলাম।’সম্প্রতি পড়শী ব্যস্ত আছেন সিনেমার প্লেব্যাক ও কনসার্ট নিয়ে। একই সঙ্গে প্রস্তুতি নিচ্ছেন একটি অ্যালবাম প্রকাশের।
