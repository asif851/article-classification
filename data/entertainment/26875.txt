
সামিয়া সাঈদ। ২০১২ সালে ‘লাক্স-চ্যানেল আই সুপারস্টার’ প্রতিযোগিতার চ্যাম্পিয়ন। কাজ করছেন নাটক ও বিজ্ঞাপনচিত্রে। আজ চ্যানেল নাইনে প্রচারিত হবে ধারাবাহিক নাটক ধন্যি মেয়ে। নাটকটিতে অভিনয় করেছেন সামিয়া।কী করছেন?উত্তরায় শুটিং করছি।নাটক নাকি বিজ্ঞাপনচিত্র?কোনোটিই না। কেনাকাটা নিয়ে ঈদের জন্য একটি অনুষ্ঠান তৈরি হচ্ছে। নাম ‘লাক্স স্টাইল চেক’। সেটি উপস্থাপনা করছি। একসঙ্গে কয়েকটি টিভি চ্যানেলে অনুষ্ঠানটি প্রচারিত হবে। ভালোই হলো, উপস্থাপনার ফাঁকে এবার ঈদের পোশাক সম্পর্কে ধারণা পাচ্ছি।উপস্থাপনা নিয়মিত করবেন?এটি আমার দ্বিতীয় অনুষ্ঠান। উপস্থাপনার ব্যাপারটি খারাপ লাগছে না।কেনাকাটা করতে কেমন লাগে?কিছুদিন আগেও সময় পেলে কেনাকাটা করতে বেরিয়ে পড়তাম। কেনাকাটার ব্যাপারটি ভালো লাগে। অভিনয়ের ব্যস্ততার কারণে ইদানীং আর সময় পাই না। পাশাপাশি আছে পড়াশোনার ব্যস্ততা।পড়াশোনার কী খবর?নর্থসাউথ বিশ্ববিদ্যালয়ে অর্থনীতি বিষয়ে স্নাতক করছি। এখন চলছে পঞ্চম সেমিস্টার।ভবিষ্যতে নিজেকে কীভাবে দেখতে চান?অভিনয় ভালো লাগছে। এখানে সবাই বেশ সহযোগিতা করছেন। শোবিজের প্রতি অন্য রকম একটা ভালোলাগা তৈরি হয়েছে। ভবিষ্যতে অভিনয় নিয়ে থাকব।‘ধন্যি মেয়ে’ নাটকটি নিয়ে কিছু বলুন।নাটকটির পরিচালক মাতিয়া বানু শুকু। তাঁকে খুব পছন্দ করি। এর আগে তাঁর পরিচালনায় আরেকটি কাজ করেছিলাম। এই নাটকের গল্পটি চমৎকার।আর কী করছেন?সম্প্রতি গৌতম কৈরি পরিচালিত অপূর্বা ধারাবাহিক নাটকের কাজ শেষ করেছি। ঈদের জন্য কয়েকটি নাটকের কাজ করছি।
