
বাংলাদেশ লোক ও কারুশিল্প ফাউন্ডেশনের আয়োজনে ১৪ জানুয়ারি শুরু হচ্ছে ‘লোক কারুশিল্প মেলা ও লোকজ উৎসব’। সোনারগাঁওয়ে কারুশিল্প ফাউন্ডেশনের লোকজ মঞ্চে মাসব্যাপী এই আয়োজনের উদ্বোধন করবেন সংস্কৃতিমন্ত্রী। আয়োজক প্রতিষ্ঠানের পরিচালক কবি রবীন্দ্র গোপের সভাপতিত্বে বিশেষ অতিথি থাকবেন সাংসদ মো. লিয়াকত হোসেন ও সংস্কৃতিসচিব রণজিৎ কুমার বিশ্বাস। শিল্পকলা একাডেমীর জাতীয় চিত্রশালা মিলনায়তনে গতকাল বিকেলে সংবাদ সম্মেলনে এসব তথ্য জানানো হয়।
সংবাদ সম্মেলনে লিখিত বক্তব্য উপস্থাপন করেন সংস্কৃতিমন্ত্রী। লিখিত বক্তব্যে অনুষ্ঠানের বিস্তারিত তুলে ধরে মন্ত্রী বলেন, বাংলাদেশের পল্লি অঞ্চল থেকে ৪৪ জন কারুশিল্পী এ মেলায় অংশ নিচ্ছেন।
মেলায় মোট স্টল থাকবে ১৭২টি। অনুষ্ঠানে ভিন্নমাত্রা যোগ করতে প্রতিদিন লোকসংগীত ও ছড়াপাঠের আসর থাকবে বলেও সংবাদ সম্মেলনে জানানো হয়।
