
তরতরিয়ে চলছে ‘সুলতান’-এর জয়যাত্রা। দক্ষিণের তারকা রজনীকান্তের ছবি ‘কাবালি’ও ‘সুলতান’-এর মতো প্রথম তিন দিনে আয় করবে ২০০ কোটি রুপি—এমনই আত্মবিশ্বাসী ‘কাবালি’ প্রযোজক কালাপিয়া থানু।কালাপিয়া থানু বলেন, তাঁরা নি​শ্চিত যে প্রথম তিন দিনে তাঁরা ২০০ কোটি রুপি আয় করতে পা​রবেন। সারা বিশ্বে ছবিটি ১২ হাজার সিনেমা হলে দেখানো হবে, যদিও এই ছবির জন্য এটি যথেষ্ট নয়। ​তারপরও ‘সুলতান’ যে কটি সিনেমা হলে মুক্তি পেয়েছে, তার থেকে এটা দ্বিগুণ। তা ছাড়া ‘সুলতান’–এর টিজার​ থেকে ‘কাবালি’র টিজার বেশিবার দেখা হয়েছে। টিজারটি আড়াই (২৫ মিলিয়ন) কোটিবার দেখা হয়েছে।তিনি জানান, মুম্বাইয়ে ‘সুলতান’-এর একটি টিকিট কিনতে আপনাকে খরচ করতে হবে ১ হাজার ৫০০ রুপি। ঠিক সে রকম ব্যাঙ্গালুরু’তেও আপনাকে ‘কাবালি’র জন্য ১ হাজার ৫০০ রুপি দিতে হবে। কিন্তু ​এইসঙ্গে তামিলনাডুতে ১২০ রুপি, ৮০ রুপি ও ৫০ রুপির টিকিট দিয়ে তাঁরা আয় করবেন ২০০ কোটি রুপি। সুতরাং কী ঘটবে তখন?তাদের এই আত্মবিশ্বাসের বেশ কারণও আছে। সিনেমাটি বিভিন্ন দিক থেকে মজার। এই প্রথমবার দক্ষিণ ভারতের এক হাজার সিনেমা হলে ছবিটির মুক্তি দেওয়া হবে। এর আগে কোনো দক্ষিণি ছবি এত সিনেমা হলে মুক্তি পায়নি। ‘কাবালি’ প্রথম ছবি, যা এশিয়াজুড়ে মুক্তি দেওয়া হবে। সেখানেই মজার বিষয়, শুধু চীনেই ছবিটি দেখানো হবে ৪ হাজার ৫০০টি সিনেমা হলে। মালয়েশিয়ায় ‘কাবালি’ দেখানো হবে ৩০০ সিনেমা​ হলে এবং একইসংখ্যক সিনেমা হলে দেখানো হবে ইন্দোনেশিয়া ও জাপানে।প্রযোজকের আত্মবিশ্বাস কতটুকু নির্ভুল, তা দেখার অপেক্ষায় থাকতে হবে রজনীকান্ত-ভক্তদের। কারণ, ‘কাবালি’ মুক্তি দেওয়ার আর যে কয়েক দিন বাকি! আসছে ২২ জুলাই ছবিটি মুক্তি দেওয়ার কথা চূড়ান্ত হয়েছে। ইন্ডিয়া টুডে
