
বলিউডে অনেকেই সানি লিওনিকে মেনে নিতে পারেননি। তবে, কেউ কেউ সানিকে সাদরে গ্রহণ করেছেন। শুধু ‘আইটেম কন্যা’ নয়, সানি লিওনিকে সিনেমায় নায়িকা হিসেবেও দেখা গেছে। সামনে তাঁকে দেখা যাবে আরবাজ খানের বিপরীতে ‘তেরা ইনতেজার’ সিনেমায়। এই ছবির জন্য সানিকে আলাদা দাড়ি আর ছোট চুল লাগিয়ে ছেলে সাজতে হয়েছে। নায়িকার মুখে দাড়ি-গোঁফের কথা শুনে নিশ্চয় অবাক লাগছে! তবে, সানি লিওনির ছেলে সাজার পেছনে কারণ আছে।
গতকাল রোববার সানি লিওনি তাঁর টুইটারে কয়েকটি ছবি আর ভিডিও প্রকাশ করেছেন। সেখানে দেখা যাচ্ছে সানি দাড়ি-গোঁফ লাগিয়ে একদম ছেলে সেজে বসে আছেন। সানি জানিয়েছেন, সিনেমায় ‘বার্বি গার্ল’ শিরোনামের একটি গানের জন্য তাঁকে ছেলের ছদ্মবেশ নিতে হয়েছে। এই তারকা টুইটারে মজা করে লিখেছেন, ‘ছেলে সেজে আমাকে তো একেবার আমার বাবা আর ভাইয়ের মতো দেখাচ্ছে।’ ‘তেরে ইনতেজার’ ছবিটি মুক্তি পাবে ২৪ নভেম্বর।
এ মাসে চাচাতো বোনের বিয়েতে যোগ দিতে হঠাৎ কানাডায় উড়াল দেন সানি। মেয়ে নিশাকে নিয়ে সানির স্বামী ড্যানিয়েল ওয়েভার মুম্বাইয়ে ছিলেন। সানি ও ড্যানিয়েল ২০১১ সালে বিয়ে করেন। এ বছর জুলাই মাসে তাঁরা নিশা নামের একটি শিশুকে মহারাষ্ট্রের লাতুর গ্রাম থেকে দত্তক নিয়েছেন। পরিবারের একজন নতুন সদস্যকে নিয়ে এখন বেশ আনন্দে আছেন সানি দম্পতি। সন্তান দত্তক নেওয়ার পর সানি লিওনি বলেন, ‘আমি অন্যদের কথা বলতে পারব না। তবে সন্তান বায়োলজিক্যাল না কী, এটা আমাদের কাছে কোনো বিষয় নয়। আমার একটা পরিপূর্ণ পরিবার চেয়েছিলাম, সেটা এখন পেয়েছি। আমার বিশ্বাস, নিশা আমাদের খুব পছন্দ করবে।’ বলিউড বাবল
