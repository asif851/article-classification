
অভিনেত্রী হিসেবে বেশ সাফল্যের সঙ্গে যাত্রা শুরু করেছেন। ভবিষ্যৎও উজ্জ্বল। তবে কোনো দিন যদি ব্যর্থ হন, নায়িকার খোলস ছুড়ে ফেলে গায়িকা হয়ে যাবেন আলিয়া ভাট। গানটা তিনি এতই ভালোবাসেন। গায়িকা হিসেবে এরই মধ্যে অভিষেকও হয়ে গেল আলিয়ার। শুরুতেই এ আর রহমানের মতো সুরকারের সঙ্গে কাজ করেছেন! ইমতিয়াজ আলীর পরবর্তী ছবি হাইওয়েতে একটি গানে কণ্ঠ দিয়েছেন তিনি।আলিয়া বলেন, ‘আমি আসলে বাথরুম সিঙ্গার। তবে আমাকে যখন গান গাওয়ার প্রস্তাব দেওয়া হলো, লাফ দিয়ে রাজি হয়ে গেছি। রহমান স্যারও অনেক ধৈর্যের পরিচয় দিয়েছেন। তবে অভিনেত্রী হিসেবে যদি ব্যর্থ হই, তবে সংগীতশিল্পী হিসেবেই কাজ শুরু করে দেব।’ পিটিআই।
