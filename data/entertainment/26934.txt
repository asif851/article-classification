
ঈদ ও পূজা উপলক্ষে প্রযোজনা প্রতিষ্ঠান সিডি চয়েসের ব্যানারে প্রকাশিত হয়েছে তুষার ফিচারিং মিক্সড অডিও অ্যালবাম এক পৃথিবী। অ্যালবামের গানগুলোতে কণ্ঠ দিয়েছেন এ প্রজন্মের সংগীতশিল্পী ইলিয়াস হোসেন, অয়ন চাকলাদার, ফারাবি, স্বরলিপি, আরিফ, জুঁই, সাহেদ, জীবন খান, সাফায়েত ও মেহেদি। মোট ১১টি গান দিয়ে অ্যালবামটি সাজানো হয়েছে। গানগুলোর মধ্যে রয়েছে ‘দুটি মন’, ‘মনের উঠান জুড়ে’, ‘হাতের পাশে’, ‘বৃষ্টি ঝরায়’, ‘এক পলকে’, ‘চলে যদি যাবি’, ‘এক পৃথিবী’ ইত্যাদি। অ্যালবামের জন্য গান লিখেছেন শেখ সুমন এমদাদ, ওমর ফারুক, নিলয় খান, মুক্তা হাসান, রাতুল ও মামুন। অ্যালবামটি প্রসঙ্গে এস এম তুষার বলেন, ‘সবার ভালো লাগা থেকে অনেক যত্নসহকারে অ্যালবামটি করা। আমার এই অ্যালবামে সব ধরনের গান রাখার চেষ্টা করেছি। আশা করছি, অ্যালবামের সবগুলো গান শ্রোতাদের ভালো লাগবে।’
