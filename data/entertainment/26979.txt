
ছোট বোন অর্পিতার বিয়ের উপহার হিসেবে মুম্বাইয়ের কার্টার রোডে ১৬ কোটি রুপি ব্যয় করে বিলাসবহুল ফ্ল্যাট কিনে দিয়ে খবরের শিরোনাম হয়েছিলেন দাবাং তারকা সালমান খান। এবার ছোট বোনকে বিয়ের দ্বিতীয় উপহার দিলেন খান সাহেব। সম্প্রতি এনডিটিভির এক খবরে বলা হয়েছে, অর্পিতাকে বাড়ির পর সাদা চকচকে বিলাসবহুল রোলস রয়েস ফ্যান্টম মডেলের গাড়ি উপহার দিয়েছেন সালমান। এই মডেলের গাড়ির দাম চার থেকে পাঁচ কোটি রুপি।মহা ধুমধামে পালক মেয়ে অর্পিতা খানের বিয়ে দিয়েছেন বলিউডের অভিনেতা ও চিত্রনাট্যকার সেলিম খান। বছরের অন্যতম আলোচিত ও ব্যয়বহুল বিয়ের অনুষ্ঠান হিসেবে বিবেচিত হচ্ছে অর্পিতার বিয়ের অনুষ্ঠান। বলা হচ্ছে, অর্পিতার বিয়ের পেছনে ৬৫ কোটি রুপি খরচ করেছে খান পরিবার। আদরের ছোট বোন অর্পিতার বিয়ের জন্য হায়দরাবাদের ফালাকনুমা প্যালেস ভাড়া করেন সালমান খান। সেখানেই তাঁর ঝলমলে বিয়ের অনুষ্ঠানের আয়োজন করা হয়। বিয়ের অনুষ্ঠানে হাজির হন বলিউডের প্রায় সব রথী-মহারথী।
অর্পিতার বিয়ের যত চমকঅর্পিতাকে দামি বাড়ি-গাড়ি উপহার দিয়ে তাঁর প্রতি গভীর ভালোবাসারই বহিঃপ্রকাশ ঘটিয়েছেন সালমান খান। সালমানের পাশাপাশি শাহরুখ খানের কাছ থেকেও দামি উপহার পেয়েছেন অর্পিতা। তিনি নকশা করা ব্যাগ দারুণ পছন্দ করেন। বিষয়টি ভালো করেই জানতেন শাহরুখ। অর্পিতাকে খুশি করতে তাঁর বিয়ের উপহার হিসেবে আন্তর্জাতিক একটি ব্র্যান্ডের ব্যাগ উপহার দেন শাহরুখ। তবে একটি নয়, চমৎকার নকশা করা বেশ কয়েকটি ব্যাগ বাক্সবন্দী করে অর্পিতাকে দিয়েছেন শাহরুখ। তাঁর কাছ থেকে দারুণ এ উপহার পেয়ে ভীষণ চমকে যান অর্পিতা।
