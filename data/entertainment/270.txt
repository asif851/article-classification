

নিয়মিত স্বাস্থ্য পরীক্ষার অংশ হিসেবে আজ বৃহস্পতিবার সকালে হাসপাতালে গিয়েছিলেন জনপ্রিয় নায়ক শাকিব খান। চিকিৎসক তাঁর শারীরিক অবস্থা দেখার পর তাঁকে হাসপাতালে ভর্তি হওয়ার পরামর্শ দেন। পরে চিকিৎসকের পরামর্শে শাকিব খান হাসপাতালে ভর্তি হন। প্রথম আলোকে শাকিবের হাসপাতালে ভর্তি হওয়ার বিষয়টি নিশ্চিত করেছেন তাঁর স্ত্রী ও চিত্রনায়িকা অপু বিশ্বাস।
আজ বেলা আড়াইটায় প্রথম আলোকে অপু বলেন, ‘শাকিবের চাচাতো ভাই মনিরের মাধ্যমে আমি হাসপাতালে ভর্তি হওয়ার খবরটি পাই। তিনি আমাকে জানান, সকাল থেকেই তার বুক ও ঘাড়ে ব্যথা ছিল। তাই নিয়মিত চেকআপের জন্য আজ গিয়েছিল। পরে নাকি সেখানে ভর্তি হতে হয়েছে। আমি বাইরে এসেছিলাম বাসার কিছু কাজে। মাত্রই হাসপাতাল থেকে ফোনে খবরটি পেলাম।’অপু বিশ্বাস তাঁর স্বামীর জন্য দেশবাসীর কাছে দোয়া চেয়েছেন।
আরও পড়ুন: শাকিব ফিরছেন অপুর কাছে
