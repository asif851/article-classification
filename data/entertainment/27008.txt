
বিতর্কিত অতীত, বলিউডের ছবিতে সাহসী দৃশ্যে অভিনয় নিয়ে এমনিতেই সানি লিওনকে নিয়ে আলোচনা-সমালোচনা চলছে তাঁর বলিউড অভিষেকেরে পর থেকেই। চলতি মে মাসের মাঝামাঝিতে সানির বিরুদ্ধে নিজের ওয়েবসাইটের মাধ্যমে অশ্লীলতার প্রসার ঘটিয়ে ভারতীয় সংস্কৃতি ও সমাজ ধ্বংসের অভিযোগে অঞ্জলি পালান নামের এক গৃহবধূ এফআইআর দায়ের করলে জল আরও ঘোলা হয়। এত দিন চুপ থাকলেও, সম্প্রতি মুখ খুলেছেন সানি। এক বিবৃতিতে নিজের পক্ষেই সাফাই গেয়েছেন ‘এক পেহলি লীলা’খ্যাত ৩৪ বছর বয়সী এ অভিনেত্রী ও সাবেক পর্নো তারকা।সানির ওয়েবসাইটে আপত্তিকর কনটেন্ট থাকার অভিযোগে শুধু সানি নয়, যাঁরা তাঁর ওয়েবসাইটে অশ্লীল ভিডিও তোলেন, তাঁদের বিরুদ্ধেও ব্যবস্থা চেয়ে সানিসহ অজ্ঞাত ব্যক্তিদের বিরুদ্ধে এফআইআর দায়ের করেন ডানপন্থী একটি রাজনৈতিক দলের সদস্য অঞ্জলি পালান। পুলিশও জানায়, সানির ওয়েবসাইটে আপত্তিকর কনটেন্ট পাওয়া গেছে|ভারতীয় দণ্ডবিধির ২৯২,২৯২এ এবং ২৯৪ ধারা, ইনফরমেশন টেকনোলজি অ্যাক্টের ৬৭ ধারা, ইনডিসেন্ট রিপ্রেজেন্টেশন অব ওমেন অ্যাক্টের ৩ ও ৪ ধারায় সানির বিরুদ্ধে প্রাথমিক অভিযোগ দায়ের করা হয়। এ ধরনের অপরাধের সর্বোচ্চ শাস্তি পাঁচ বছরের কারাদণ্ড কিংবা ১০ লাখ রুপি জরিমানা কিংবা উভয় দণ্ড।সম্প্রতি নিজের পক্ষে সাফাই গেয়ে এক বিবৃতি দেন সানি। বিবৃতিতে তিনি বলেন, ‘এখনো আমার আপত্তিকর যেসব ভিডিও ক্লিপ ছড়ানো হচ্ছে তার সঙ্গে আমার বর্তমান জীবনের কোনো সম্পৃক্ততা নেই। যুক্তরাষ্ট্রে আমি যখন পর্নো শিল্পের সঙ্গে জড়িত ছিলাম, তখনকার ভিডিও এগুলো।’ এক খবরে এমনটিই জানিয়েছে ওয়ান ইন্ডিয়া।সানি আরও বলেন, ‘ভারতীয় চলচ্চিত্র শিল্পের সঙ্গে জড়ানোর পর অতীত জীবনের কর্মকাণ্ড থেকে নিজেকে বহুদূর সরিয়ে নিয়েছি। জীবনের পথে এগিয়ে যাওয়ার চেষ্টা করছি। এ অবস্থায় আমি অনুভব করছি, অতীত জীবন নিয়ে আমাকে পীড়া দেওয়ার চেষ্টা করাটা অনুচিত হচ্ছে।’ভারতীয় বিনোদন জগতে সানি লিওনের যাত্রা শুরু হয়েছিল ২০১১ সালে, ‘বিগবস ৫’ রিয়েলিটি শোয়ের মাধ্যমে। এরপর ‘জিসম ২’ ছবিতে অভিনয়ের মাধ্যমে ২০১২ সালে বলিউডে পা রাখেন ভারতীয় বংশোদ্ভূত কানাডীয় এ মডেল ও সাবেক পর্নো তারকা। ‘জিসম ২’ ছবির সাফল্যের পর কানাডা ছেড়ে স্বামী ড্যানিয়েল ওয়েবারের সঙ্গে ভারতে স্থায়ীভাবে বসবাস শুরু করেন সানি।
আরও পড়ুন: সানির বিরুদ্ধে অশ্লীলতার মামলাসালমানের মতো সানি লিওনও কারাগারের পথে!সানির পথ আটকাল সেন্সর বোর্ড
