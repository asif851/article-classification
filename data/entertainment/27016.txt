
বলিউডে আলিয়ার বয়স মাত্র পাঁচ বছর। অথচ ক্যারিয়ারের শুরু থেকেই কেমন উড়ছেন তিনি। এখন পর্যন্ত প্রায় সবগুলো ছবিই ব্যবসাসফল। কিন্তু সাফল্যের এই জোয়ারে গা ভাসিয়ে দেননি তিনি। এই অভিনেত্রীর বিশ্বাস, জীবনে উত্থানের পাশাপাশি আছে পতনেরও সম্ভাবনা। এ বিশ্বাস নিয়েই পতনের জন্য প্রস্তুত তিনি।আলিয়া বলেন, ‘নিজের চলচ্চিত্রযাত্রা নিয়ে আমি খুশি। ক্যারিয়ারের অনেক অল্প সময়ের মধ্যেই করণ জোহর ও ইমতিয়াজ আলীর মতো নির্মাতাদের সঙ্গে কাজ করার সুযোগ পেয়েছি। আমার বাবা (নির্মাতা মহেশ ভাট) সব সময় আমাকে বলেন, আমি যেন দর্শকদের প্রত্যাশা অনুযায়ী ছবি নির্বাচন না করি। কারণ এক ধরনের ছবিতে কাজ করতে থাকলে দর্শকদের কাছেই সবার আগে সেটি বিরক্তিকর হয়ে যাব।’ তিনি আরও জানান, ব্যর্থতাকে মাথা পেতে নেওয়ার মতো যথেষ্ট পরিপক্বতা তাঁর আছে। বলিউড বাবল।
