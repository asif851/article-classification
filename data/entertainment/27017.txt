
‘অসহিষ্ণুতা’ নিয়েও খুব সাবধানে মুখ খুললেন ‘পিকে’ নির্মাতা রাজকুমার হিরানি। বাকস্বাধীনতা খর্ব হচ্ছে কি না জানতে চাইলে সম্প্রতি এক সাক্ষাৎকারে তিনি বলেন, ‘তারকারা জনসমক্ষে খুব সাবধানে কথা বলছেন। আমিও তাই বেশ সাবধানে কথা বলছি।’ তিনি বলেন, ‘একটু এদিক সেদিক হলেই সামাজিক মিডিয়ায় রীতিমতো গালি খেতে হচ্ছে। আর সাবধানে কথা বলতে হচ্ছে যাতে সেটাকে ভুলভাবে ব্যাখ্যা করা না হয়।হিরানি জানান, এই মুহূর্তে ভারতে চলচ্চিত্র নির্মাতারাই শুধু না, এই অঙ্গনের বেশির ভাগ মানুষই সাবধানে কথা বলছেন।‘অসহিষ্ণুতা’ নিয়ে বলিউড তারকাদের বিভিন্ন সময়ের মন্তব্য নিয়ে পরিস্থিতি ‘অন্য’ দিকে মোড় নিচ্ছে। এই পরিবেশকে অস্বস্তিকর মনে করছেন সবাই। হিরানির ছবি ‘পিকে’ মুক্তির সময়েও প্রতিবাদ করতে পথে নেমেছিলেন কিছু মানুষ। হিরানি জানান, মন্তব্য তুলে ধরার ক্ষেত্রে সাংবাদিকদের একটু দায়িত্ববান হতে হবে। ইন্ডিয়ান এক্সপ্রেস
