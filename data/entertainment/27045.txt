
‘বড় বিশ্বাস কইরা জায়গা দিলাম রেআমার বুকের উপরে।আমি আপন ভাইবা সব দিছি তোমারেআমার বন্ধুরে...।’‘আড়ং ডেইরি-চ্যানেল আই বাংলার গান’ আয়োজনে প্রতিযোগী শারমীনের কণ্ঠে নিজের গাওয়া গানটি শুনে অতিথি বিচারকের আসন ছেড়ে মঞ্চে ছুটে যান মমতাজ। শারমীনকে জড়িয়ে ধরেন। আবেগাপ্লুত হয়ে পড়েন মমতাজ।‘আড়ং ডেইরি-চ্যানেল আই বাংলার গান’ আয়োজনে ‘মমতাজ স্পেশাল’ পর্ব প্রচারিত হবে আজ সোমবার সন্ধ্যা ৭টা ৫০ মিনিটে। অনুষ্ঠানটি পুনঃপ্রচার করা হবে পরশু মঙ্গলবার বেলা ৩টা ২০ মিনিটে। এই রিয়েলিটি শোর প্রধান বিচারক রেজওয়ানা চৌধুরী বন্যা ও আইয়ুব বাচ্চু। আরও উপস্থিত ছিলেন প্রতিযোগীদের প্রশিক্ষক ফোয়াদ নাসের বাবু, বাপ্পা মজুমদার ও রাহুল আনন্দ। অনুষ্ঠানটি উপস্থাপনা করেছেন অপু মাহফুজ ও সিজিল মির্জা। পরিচালনা করেছেন ইজাজ খান স্বপন।‘মমতাজ স্পেশাল’ আয়োজনে মমতাজের গান গেয়েছেন বিল্লাল, সুজিতা, অঙ্কন, রিজভী, শারমীন, ইলমা, আল আমিন, ডালিম ও ঝুমু।
