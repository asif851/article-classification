
গতকাল তেজগাঁওয়ে চ্যানেল আই ভবনের চেতনা চত্বরে পঞ্চমবারের মতো আয়োজন করা হয়েছিল হিমু মেলার। প্রয়াত কথাসাহিত্যিক হুমায়ূন আহমেদের ৬৮তম জন্মদিন উপলক্ষে আয়োজন করা হয়েছিল এই মেলার। বেলা আড়াইটায় হিমুপ্রেমীরা হলুদ পাঞ্জাবি গায়ে চ্যানেল আই প্রাঙ্গণে উপস্থিত থেকে হলুদ বেলুন উড়িয়ে মেলার উদ্বোধন করেন। এ সময় উপস্থিত ছিলেন হুমায়ূন আহমেদের স্ত্রী মেহের আফরোজ শাওনসহ অনেকে। মেলার উন্মুক্ত মঞ্চে হুমায়ূন আহমেদ নির্মিত চলচ্চিত্র ও নাটকের গান গেয়ে শোনান সংগীতশিল্পী খুরশীদ আলম, সেলিম চৌধুরী, শাহনাজ বেলী, এস আই টুটুল, সেরা কণ্ঠ ও খুদে গানরাজের শিল্পীরা। নৃত্য পরিবেশন করে রাজধানীর একটি স্কুলের শিক্ষার্থীরা।
