
আসছে শুক্রবার মুক্তি পাচ্ছে পপ গায়িকা ব্রিটনি স্পিয়ার্সের নবম অ্যালবাম ‘গ্লোরি’। এ উপলক্ষে অভিনব উপায়ে প্রিয় শিল্পীকে শ্রদ্ধা জানিয়েছেন বলিউড অভিনেত্রী প্রিয়াঙ্কা চোপড়া। নতুন করে তিনি গেয়েছেন ব্রিটনির বিখ্যাত ‘টক্সিক’ গানটি।
প্রিয় গায়িকার নতুন অ্যালবাম প্রকাশের লগ্নে শুভেচ্ছা জানানোর এর থেকে ভালো উপায় আর কী হতে পারে? সম্প্রতি গানটির একটি ভিডিও ইউটিউবে প্রকাশিত হয়েছে। তাতে তাঁকে সঙ্গ দিয়েছেন হলিউড অভিনেত্রী জোডি ফস্টার। একই ভিডিওতে এই দুই অভিনেত্রী ‘টক্সিক’ গানের কথাগুলো দুই ধরনের মেজাজে উপস্থাপন করেছেন। জোডি গেয়েছেন অনেকটা গম্ভীরভাবে, আর প্রিয়াঙ্কা গেয়েছেন মজা করে।ব্রিটনি স্পিয়ার্সের ‘টক্সিক’ গানটি এখন পর্যন্ত ইউটিউবে ২১ কোটি বারের বেশি দেখা হয়েছে। হিন্দুস্তান টাইমস
