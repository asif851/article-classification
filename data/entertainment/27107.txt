
মিম এবার দুটি ছবিতে অভিনয় করবেন। ছবি দুটি হলো তানিয়া আহমেদের গুডমর্নিং লন্ডন ও ওয়াজেদ আলীর সুইট হার্ট। গুডমর্নিং লন্ডন ছবির শুটিং শুরু হবে ১ সেপ্টেম্বর আর সুইট হার্ট ছবির ১ অক্টোবর। মিম জানান, দুটি ছবিই রোমান্টিক ধাঁচের গল্প নিয়ে।আজ সপরিবারে কাতার যাচ্ছেন মিম। জানালেন, ঈদের দিন দোহায় এক কনসার্টে অংশ নেবেন তিনি। সঙ্গে আরও থাকছেন কয়েকজন বাংলাদেশি শিল্পী। সেখান থেকে ফিরে মিম পদ্মপাতার জল ছবির অসমাপ্ত কাজ শেষ করবেন।
