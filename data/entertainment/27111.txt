
চ্যানেল নাইনে আজ বেলা দুইটা ৩৫ মিনিটে প্রচারিত হবে টেলিছবি ব্ল্যাক কফি উইদআউট সুগার। লিখেছেন ও পরিচালনা করেছেন অঞ্জন আইচ। অভিনয় করেছেন মৌ, নিশো, শরলিন।ট্রেনে রূপন্তিকে দেখে চমকে যায় পার্থ। প্রায় ১০ বছর পর তাদের দেখা। আগের দিনের অনেক কথা মনে পড়ে। ওদের বিয়ে হওয়ার কথা ছিল। বিয়ের তিন মাস আগে থেকে দুই পরিবারের মধ্যে প্রচণ্ড ঝামেলা আর অশান্তি তৈরি হয়। একপর্যায়ে তারা পালিয়ে গিয়ে বিয়ে করে। কিন্তু বিয়েটা টেকেনি।
