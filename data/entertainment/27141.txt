
আরটিভিতে ঈদের দিন সন্ধ্যা ৭টা ১০ মিনিটে দেখানো হবে নাটক অপর পৃষ্ঠার গল্প। রচনা ও পরিচালনা করেছেন গৌতম কৈরী। অভিনয় করেছেন অপি করিম ও রওনক হাসান। রাজধানীর ডেমরার একটি স্কুলে নতুন যোগ দিয়েছেন এক শিক্ষিকা। প্রতিদিন নিয়মিত বিদ্যালয়ের শ্রেণিকক্ষে ছাত্রছাত্রীদের সঙ্গে সময় কাটছে তাঁর। তাদের নানা উপদেশও দিচ্ছেন। বাংলা নিয়ে এই শিক্ষিকার আগ্রহ বেশি থাকায় বাংলা বিষয়টি তিনি পড়াচ্ছেন। শুধু তা-ই নয়, শিক্ষকতার পাশাপাশি বিদ্যালয়ের তরুণ গণিতের শিক্ষকের সঙ্গে গড়ে উঠছে সখ্য।
