
দীর্ঘ তিন বছর পর মণিপুরি থিয়েটারের নতুন প্রযোজনা মঞ্চে আসছে। ফেদেরিকো গারসিয়া লোরকার ইয়ের্মা অবলম্বনে নতুন নাটক লেইমার বিষ্ণুপ্রিয়া মণিপুরি ভাষান্তর ও নির্দেশনা দিয়েছেন শুভাশিস সিনহা।
মণিপুরি নানান আঙ্গিক ও পাশ্চাত্য অভিনয়রীতির রসায়নে দেড় ঘণ্টার লেইমা নাটকটিতে লেইমার ভূমিকায় অভিনয় করছেন জ্যোতি সিনহা।কাল শুক্রবার সন্ধ্যা ছয়টায় কমলগঞ্জের ঘোড়ামারায় বাংলাদেশের একমাত্র গ্রামীণ থিয়েটার স্টুডিও মণিপুরি থিয়েটারের নাটমণ্ডপে দর্শনীর বিনিময়ে লেইমার উদ্বোধনী প্রদর্শনী হবে। একই দিন রাত আটটায় দ্বিতীয় এবং পরদিন শনিবার সন্ধ্যা ছয়টায় তৃতীয় ও রাত আটটায় চতুর্থ প্রদর্শনী হবে।
