
বিতর্কিত নানা কীর্তি-কলাপ ঘটিয়ে ‘ব্যাডবয়’ তকমা পেয়েছেন সালমান খান। আর বলিউড অভিষেকের আগেই বিতর্কিত হয়েছেন সুরজ পাঞ্চোলি। এবার এক হলেন বিতর্কিত সালমান ও সুরজ। ‘হিরো’ ছবির মাধ্যমে সুরজের বলিউড অভিষেক হচ্ছে। সম্প্রতি ‘হিরো’ মুক্তির তারিখ জানানোর পাশাপাশি এতে সুরজকে কেমন দেখা যাবে তার প্রথম ছবি টুইটারে পোস্ট করেছেন সালমান।অকালপ্রয়াত অভিনেত্রী জিয়া খানের আত্মহত্যায় প্ররোচনা দেওয়ার অভিযোগে জেল খেটেছেন বিতর্কিত তারকা আদিত্য পাঞ্চোলির ছেলে সুরজ পাঞ্চোলি। সুরজ জামিনে মুক্তি পাওয়ার পর তাঁর বিরুদ্ধে হত্যা মামলা দায়ের করেন জিয়ার মা রাবেয়া আমিন। বর্তমানে মামলাটির তদন্ত করছে ভারতের কেন্দ্রীয় গোয়েন্দা সংস্থা সিবিআই। এত কিছুর পরও ঢাকঢোল পিটিয়ে বলিউডে পা রাখছেন সুরজ।১৯৮৩ সালে মুক্তি পাওয়া সুভাষ ঘাই পরিচালিত ব্যবসাসফল ছবি ‘হিরো’র রিমেকে অভিনয়ের মাধ্যমে বলিউডে পা রাখছেন সুরজ। ছবিতে তাঁর সহ অভিনেত্রী বলিউডের অভিনেতা সুনীল শেঠির মেয়ে আতিয়া শেঠি। সালমান খান ফিল্মসের ব্যানারে নির্মিত ছবিটির পরিচালক নিখিল আদভানি। মুক্তি পাচ্ছে চলতি বছরের ৪ সেপ্টেম্বর। এ প্রসঙ্গে সম্প্রতি এক টুইটার বার্তায় সালমান লেখেন, ‘ফিরে আসছে... হিরো আসছে ৪ সেপ্টেম্বর@হিরো দ্য ফিল্ম।’সালমান অভিনীত ‘এক থা টাইগার’ ছবির সহকারী পরিচালক ছিলেন সুরজ। তখন সালমান ও সুরজের মধ্যে দারুণ সখ্য গড়ে ওঠে। সুরজকে বলিউডে প্রতিষ্ঠিত করার দায়িত্ব নিজের কাঁধে তুলে নেন খান সাহেব। এ প্রসঙ্গে এক সাক্ষাৎকারে সুরজ বলেছিলেন, ‘সালমান স্যার আমাকে বলিউডে কাজ করার সুযোগ করে দিচ্ছেন। তাঁর একটি ছবিতে অভিনয় করব আমি।’ কথা রেখেছেন সালমান। সব বাধা দূরে ঠেলে ঠিকই সুরজের বলিউড অভিষেক নিশ্চিত করেছেন।২০১৩ সালে সুরজের সাবেক প্রেমিকা জিয়া খানের মৃত্যুর পর সুরজকে নিয়ে বিতর্ক উঠলে ‘হিরো’র রিমেকে তাঁর অভিনয় অনিশ্চিত হয়ে পড়ে। এ প্রসঙ্গে নির্মাতা সুভাষ ঘাই বলেছিলেন, ‘ছবিতে সুরজ থাকবে না কি বাদ পড়বে, তা চূড়ান্ত করার দায়িত্ব এখন সালমানের ওপর। এখনো পর্যন্ত ছবিতে সুরজ কিংবা আতিয়া শেঠি চুক্তিবদ্ধ হয়নি। ছবির আরও কিছু বিষয়ে চূড়ান্ত সিদ্ধান্ত এখনো নেওয়া হয়নি।’একই প্রসঙ্গে সালমানের কাছের একটি সূত্র জানিয়েছিল, হঠকারী কোনো সিদ্ধান্ত নিতে চান না সালমান। তিনি সুরজের কারামুক্তির অপেক্ষায় আছেন। সুরজের বলিউড অভিষেকের দায়িত্ব নিয়েছিলেন তিনি। এখন সেই দায়িত্ব থেকে সরে আসবেন কি না, তা নিশ্চিত করে বলা যাচ্ছে না। আসলে বিষয়টি নিয়ে সালমান কিছুই ভাবছেন না। তবে আদিত্য পাঞ্চোলির সঙ্গে তিনি যোগাযোগ রক্ষা করে চলেছেন।
আরও পড়ুন:সুরজের ভবিষ্যৎ সালমানের হাতে!জিয়া থেকে সুরজকে দূরে থাকতে বলেছিলেন সালমান!জিয়া খান মৃত্যু-রহস্যে নতুন মোড়!আদিত্য-সুরজের বাড়িতে তল্লাশি
