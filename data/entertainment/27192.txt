
আজ শুক্রবার রাত ১১টায় এটিএন বাংলায় ‘ব্যস, একটুখানি ভালোবাসা’য় এ সপ্তাহের নাটক হিসেবে দেখানো হবে রিক্যাপ। এই নাটকে অভিনয় করেছেন মেহ্জাবীন চৌধুরী। প্রেমের গল্পে তৈরি এই নাটক নিয়ে কথা হলো তাঁর সঙ্গে।
কত দিন আগে ‘রিক্যাপ’ নাটকটিতে কাজ করেছিলেন?প্রায় দুই মাস আগে শুটিং হয়েছিল। শুটিং করেছিলাম একটি বিশ্ববিদ্যালয়ের ক্যাম্পাস ও পূর্বাচলের একটি জায়গায়। নাটকে আমার বিপরীতে অভিনয় করেছেন ইরফান সাজ্জাদ। ছাত্রজীবনে দুই বন্ধুর প্রেমের গল্প নিয়ে নাটকটি।সব সময় আপনাকে প্রেম-ভালোবাসার গল্পে দেখা যায়। তা থেকে বেরিয়ে একটু ভিন্ন গল্পের নাটকে অভিনয় করতে ইচ্ছা হয় না?দর্শক–চাহিদার ওপর ভিত্তি করেই পরিচালকেরা আমাকে প্রেমের গল্পের নাটকে নেন। তাঁরা ভাবেন, হয়তো এ ধরনের গল্পের নাটকে আমাকে ভালো মানায়। তবে আমি ভিন্নধারার গল্পের নাটকেও কাজ করতে চাই। কিন্তু ভালো চিত্রনাট্য তো হাতে আসতে হবে। সেই সুযোগ হলে অবশ্যই করব।এত প্রেমের নাটকে অভিনয় করেন, বাস্তব জীবনে প্রেম করছেন না?মানুষের জীবনে প্রেম-ভালোবাসা তো কখনো না কখনো আসেই। আমিও তা থেকে ব্যতিক্রম নই। তবে এখন শুধুই কাজ নিয়ে ব্যস্ত। প্রেম, বিয়ে—কোনোটা নিয়েই ভাবছি না।ঈদের কাজ কি শুরু করেছেন?এর মধ্যে দুটি কাজ শেষ করলাম। একটি চয়নিকা চৌধুরীর আরশি। আরেকটি মাহমুদুর রহমানের এপিটাফ। এ ছাড়া আরও কিছু নাটকের আলাপ চলছে। শুটিংয়ের পর আরও নিশ্চিত করে বলতে পারব। সাক্ষাৎকার: শফিক আল মামুন
