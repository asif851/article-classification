
আপনার প্রিয় প্রাণী কী? বিড়াল, কুকুর, পাখি, খরগোশ? রিয়ান্নার প্রিয় প্রাণী নেকড়ে! কেবল প্রিয়ই নয়, রিয়ান্নার একটি পোষা নেকড়েও আছে। ‘মাথা নষ্ট’ শখ বলতে যা বোঝায় আর কি। তবে এমন পাগলাটে শখ থাকাটা মোটেও মন্দ কিছু নয়, অন্তত নেকড়েদের জন্য। উত্তর আমেরিকায় বিপন্ন প্রাণীর তালিকায় বেশ ওপরে আছে নেকড়ে। রিয়ান্না চাইছেন এই বিপন্ন প্রাণীগুলোর জন্য কিছু করতে। আর তাই উলফ হেভেন নামক এক দাতব্য প্রতিষ্ঠানের হাতে তুলে দিলেন ৩০ মিলিয়ন পাউন্ড। উদ্দেশ্য—নেকড়ে রক্ষা। আইএএনএস।
