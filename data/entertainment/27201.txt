
‘ট্রান্সপোর্টার’ তারকা জ্যাসন স্ট্যাথাম যেমন বিখ্যাত তাঁর অসাধারণ অভিনয়, মারপিটের দৃশ্যে ত্বরিত সব অ্যাকশনের জন্য; তেমনি হলিউডের অভিনেত্রী রোজি হান্টিংটনের সৌন্দর্যের সুখ্যাতি কমবেশি সবাই করেন। দুজনে যেন সোনায় সোহাগা। এই ‘দুজন’ বলার কারণ অবশ্য নতুন কোনো ছবিতে তাঁরা জুটি হচ্ছেন সে জন্য নয়, সম্প্রতি আংটিবদল করেছেন হলিউডের এই দুই তারকা। এবারের গোল্ডেন গ্লোব পুরস্কারের আসরে জ্যাসন স্ট্যাথাম ও রোজি হান্টিংটন এসেছিলেন একসঙ্গে। রোজির আঙুলে সে সময় জ্বলজ্বল করছিল একটি হিরের আংটি। এর পরপরই ‘রোজি-স্ট্যাথাম আংটিবদল করেছেন—সংবাদমাধ্যমে এ খবর ছড়িয়ে পড়ে। গোল্ডেন গ্লোবের আসরে হবু স্ত্রী রোজিকে নিয়ে জেসন স্ট্যাথাম যখন ঢুকছিলেন, সে সময়ই রোজি হান্টিংটনের আঙুলের হিরের আংটিটি অনেকেরই নজরে এসেছিল।রোজি ও স্ট্যাথামের পরিণয়ের বিষয়টি যে শুধু সময়ের ব্যাপার—বিষয়টি হলিউডে কমবেশি সবাই জানতেন। কেননা ৪৮ বছর বয়সী হলিউডের তারকা অভিনেতা জেসন স্ট্যাথাম ২৮ বছর বয়সী মডেল ও অভিনেত্রী রোজি হান্টিংটনের সঙ্গে প্রেম করছেন সেই ২০১০ সাল থেকে।যদিও দুজনের এই আংটিবদলের বিষয়টি সম্পর্কে রোজি কিংবা স্ট্যাথাম, কারও কাছ থেকেই কোনো মন্তব্য পাওয়া যায়নি। পিপল ম্যাগাজিন। পিটিআই।
