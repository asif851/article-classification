
আবার শুরু হচ্ছে হ্যান্ডসাম পুরুষ খোঁজা। ১৮ থেকে ৩০ বছর বয়সের যেকোনো বাংলাদেশি পুরুষ ‘হ্যান্ডসাম দি আলটিমেট ম্যান’ প্রতিযোগিতায় অংশ নিতে পারবেন। অংশ নেওয়ার জন্য লগ ইন করতে হবে www.htum.tv অথবা www.facebook.com/theultimatemen ঠিকানায়। নাম নিবন্ধনের শেষ সময় আগামী ২৫ মে। এই প্রতিযোগিতা নিয়ে তৈরি অনুষ্ঠান চ্যানেল আইয়ে প্রচারিত হবে আগামী জুন মাস থেকে। যৌথভাবে এই প্রতিযোগিতার আয়োজন করেছে ইমামি ফেয়ার অ্যান্ড হ্যান্ডসাম ও চ্যানেল আই।গতকাল সোমবার দুপুরে রাজধানীর একটি পাঁচতারকা হোটেলে আয়োজকদের পক্ষ থেকে এই প্রতিযোগিতার ঘোষণা দেওয়া হয়। এখানে উপস্থিত ছিলেন চ্যানেল আইয়ের ব্যবস্থাপনা পরিচালক ফরিদুর রেজা সাগর, ইমামির প্রধান নির্বাহী কর্মকর্তা (আইএমডি) চেতন গোরে, প্রতিযোগিতার প্রধান বিচারক রিয়াজ ও কুসুম সিকদার।
