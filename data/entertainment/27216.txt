
সে রকম আরও একটি রঙিন নৃত্যসন্ধ্যার মুখোমুখি হওয়া যাক। আজ ঢাকার জাতীয় জাদুঘরের প্রধান মিলনায়তনে সেই নাচের আসর। শাস্ত্রীয় নৃত্য থেকে শুরু করে লোকনৃত্য, সমসাময়িক—সবই থাকবে। ‘নূপুর বেজে যায়’ নামে এ নৃত্যানুষ্ঠানের আয়োজক ‘সাধনা’।প্রতি মাসে নিয়মিত এই নাচের আয়োজন করে আসছে নাচের দলটি। আজ হবে এর ৫০তম পরিবেশনা। আর সে জন্যই আজ থেকে দুই দিনের নৃত্য উৎসব। এ উপলক্ষে দলটির সঙ্গে উৎসবে যোগ দিচ্ছে ভারতের নৃত্যশিল্পী অসীমবন্ধু ভট্টাচার্য্য ও তাঁর দল ‘উপাসনা নৃত্য কেন্দ্র’। অসীমবন্ধু একক কত্থক নাচবেন আর তাঁর দল পরিবেশন করবে কত্থকনির্ভর নৃত্যনাট্য ‘প্রতিবিম্ব’।আজকের আয়োজন থেকে যাঁরা বঞ্চিত হবেন, তাঁদের জন্য একই জায়গায় কাল সোমবার থাকবে এই আয়োজন। এই দিন আরও নাচ করবেন মার্কিন নৃত্যশিল্পী ক্যাথেরিন ওয়েইট্স, দেশের নবীন বাংলাদেশি নৃত্যশিল্পীদের নাচ ও কল্পতরুর পরিবেশনায় ভরতনাট্যম।গত দুই দশকের কাজ নিয়ে দুই দিন একই মিলনায়তনের লবিতে থাকছে আলোকচিত্র প্রদর্শনী। প্রবেশপত্র মিলবে যেতে চাও ডটকম ও টিকেটচাই ডটকম-এ।
