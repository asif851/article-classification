
জীবনের শেষ কটা দিন কর্ণাটকে কাটিয়েছেন। বেঙ্গালুরুর একটি হাসপাতালে চিকিৎসাধীন অবস্থায় মারা গেছেন মান্না দে। কিংবদন্তি এই শিল্পীর প্রতি অন্যভাবে শ্রদ্ধা জানাচ্ছেন কর্ণাটকের রাজ্য সরকার। হাসপাতালের বিল বাবদ ৩০ লাখ রুপি সরকারের পক্ষ থেকে মেটানো হবে বলে জানিয়েছেন কর্ণাটকের মুখ্যমন্ত্রী সিদ্দারামাইয়া। এখানেই শেষ নয়। রাজ্য সরকারের পক্ষ থেকে একটি সংগীতরজনীর আয়োজনও করা হচ্ছে মান্না দের স্মৃতির প্রতি শ্রদ্ধা জানাতে।জানা গেছে, মান্না দের পরিবারের পক্ষ থেকে অনুরোধ আসার পর হাসপাতালের সব খরচ মিটিয়ে দেওয়ার সিদ্ধান্ত নেয় কর্ণাটকের সরকার। পিটিআই।
