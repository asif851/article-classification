
নিউইয়র্কের বাঙালি অধ্যুষিত এস্টোরিয়ার ক্লাব ‘সনমে’ অনুষ্ঠিত হলো বাউল সন্ধ্যা। বাংলাদেশের প্রখ্যাত বাউল শিল্পী শফি মণ্ডল এতে অতিথি শিল্পী হিসেবে উপস্থিত ছিলেন। আজ সোমবার ওই বাউল সন্ধ্যা অনুষ্ঠিত হয়।প্রায় আড়াই ঘণ্টা স্থায়ী ওই অনুষ্ঠানে শফি মণ্ডল কয়েকটি বাউল ও লোকগীতি গেয়ে শোনান। দীর্ঘ ৪০ দিন আমেরিকার বিভিন্ন শহর ভ্রমণ শেষে এটি ছিল তাঁর শেষ অনুষ্ঠান। শফি মণ্ডল জানান, এই শহরের সঙ্গীতপিপাসু মানুষদের সঙ্গে পুনরায় সাক্ষাতের সুযোগ পেয়ে তিনি আনন্দিত।ক্লাব সনম টিভি আয়োজিত এই অনুষ্ঠানে দ্বিতীয় প্রজন্মের বাঙালি শিল্পী বাসমাও দুটি লালন গীতি গেয়ে শোনান।
