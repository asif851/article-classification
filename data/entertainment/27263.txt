
কংগ্রেস এবং গান্ধী পরিবারের অবদান দেশের মানুষের কাছে তুলে ধরার জন্য এবার একটি চলচ্চিত্র নির্মাণ করতে যাচ্ছেন সোনিয়াতনয়া প্রিয়াঙ্কা গান্ধী ভদ্র। এ চলচ্চিত্রের কাহিনিকার প্রিয়াঙ্ক নিজেই। ছবির নাম দেওয়া হয়েছে ‘পরিবার কি দান’।নির্মিতব্য ‘পরিবার কি দান’ ছবিটির পরিচালক হিসেবে নির্বাচিত করা হয়েছে বলিউডের নির্মাতা রোহিত শেঠিকে। এর আগে অবশ্য ঠিক হয়েছিল ছবিটি পরিচালনা করবেন বিক্রম ভাট। কিন্তু পারিশ্রমিক নিয়ে বিক্রম ভাটের সঙ্গে বনিবনা না হওয়ার কারণেই রোহিত শেঠিকে নির্বাচন করা হয়েছে।প্রথমে ঠিক হয়েছিল ইন্দিরা গান্ধীর চরিত্রে অভিনয় করবেন প্রিয়াঙ্কা গান্ধী। কিন্তু গল্প লেখার দায়িত্ব নেওয়ায় সেখান থেকে সরে আসেন তিনি। প্রিয়াংকা থাকছেন নির্বাহী প্রযোজক।তবে ইন্দিরা গান্ধী চরিত্রে অভিনয়ের জন্য কথা হয়েছে প্রিয়াঙ্কা চোপড়ার সঙ্গে। এ ছবিতে সোনিয়া গান্ধী চরিত্রে অভিনয়ের জন্য প্রথম ভাবা হয়েছিল জুলিয়া রবার্টসের নাম। প্রিয়াঙ্কা নিজেও ফোন করেছিলেন তাঁকে। কিন্তু জুলিয়া তাঁকে সোনিয়ার চরিত্রে অভিনয় করতে পারবেন না বলেই জানিয়ে দিয়েছিলেন।অবশ্য এ ক্ষেত্রে পরিচালক রোহিত শেঠির পছন্দ মেরিল স্ট্রিপ। যদিও এ চরিত্রে অভিনয়ের জন্য ৭৫ কোটি ভারতীয় রুপি চেয়েছেন মেরিল। ছবিতে রাজীব গান্ধী চরিত্রে অভিনয় করবেন বলিউডের ‘মি. পারফেকশনিস্ট’ আমির খান। আর প্রিয়াঙ্কার স্বামী রবাট ভদ্রের চরিত্রে অভিনয় করবেন রণদীপ হুদা।এদিকে জানা গেছে, ছবির অন্যান্য চরিত্রের মধ্যে ফিরোজ গান্ধী ও কমলা নেহরুর ভূমিকায় অভিনয়ের জন্য কংগ্রেসের নেতা-নেত্রীদের কাছে প্রস্তাব দেওয়া হয়েছে।
