
৭১ টিভি প্রযোজিত আটটি প্রামাণ্যচিত্র নিয়ে তৈরি চারটি ডিভিডির মোড়ক খোলা হলো গত মঙ্গলবার সন্ধ্যায় স্টার সিনেপ্লেক্সে। মোড়ক খুলেছেন আনিসুজ্জামান, মানজারেহাসীন মুরাদ, ম হামিদ, ৭১ টিভির প্রধান নির্বাহী সামিয়া জামান এবং ডিভিডিগুলোর পরিবেশক প্রতিষ্ঠান লেজার ভিশনের চেয়ারম্যান এ কে এম আরিফুর রহমান। আরও উপস্থিত ছিলেন প্রামাণ্য চলচ্চিত্রগুলোর নির্মাতা শবনম ফেরদৌসী, ব্রাত্য আমিন, পলাশ রসুল, তাসমিয়াহ মৌসহ অনেকে। প্রামাণ্য চলচ্চিত্রগুলো হলো পতাকা, বাংলা নামে দেশ, হরতালনামা, শহরকাব্য, বিষকাব্য, টোকাই ২০১২, ৩৬.২৪.৩৬ ও হেফাজতনামা। এই অনুষ্ঠানে জানানো হয়, প্রামাণ্যচিত্রগুলো এরই মধ্যে দেশ-বিদেশের একাধিক চলচ্চিত্র উৎসবে প্রদর্শিত ও পুরস্কৃত হয়েছে। অনুষ্ঠানে প্রামাণ্যচিত্রগুলোর নির্বাচিত অংশ দেখানো হয়।
