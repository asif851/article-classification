
স্থপতি ও নির্মাতা এনামুল করিম নির্ঝরের কথা ও সুরে গাইবেন তিন শিল্পী। আজ সন্ধ্যা সাতটায় রাজধানীর বনানীর যাত্রাবিরতি প্রাঙ্গণে মুন, সভ্যতা ও গৌরব গান গাইবেন। আয়োজন করেছে গানশালা।
২০১৫ সালে ‘এক নির্ঝরের গান-১’ শিরোনামে ১০১টি গানের সংকলন প্রকাশের মাধ্যমে যাত্রা শুরু করে গানশালা। চলতি বছর ঢাকা ও কলকাতার তরুণ শিল্পীদের নিয়ে গান প্রকাশ করতে যাচ্ছে। আয়োজনটিতে সংগীত ও অন্য সৃজনশীল ব্যক্তিদের যুক্ত করা হয়। নির্ঝর বলেন, একসঙ্গে কাজ করা মূলত একটি প্রক্রিয়া, আমি থেকে আমরা হয়ে ওঠার প্রচেষ্টা।
