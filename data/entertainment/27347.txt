
হাতে তাঁর চুরুট। মুখ থেকে বেরোচ্ছে ধোঁয়া। তীক্ষ্ণ চোখ আর কপালে চিন্তার ভাঁজ। পরনে সামরিক পোশাক। এমনভাবে কিউবার বিপ্লবী ফিদেল কাস্ত্রোকে বাস্তবে আর দেখা যাবে না। তিনি গত হয়েছেন ২৫ নভেম্বর। তবে তাঁকে দেখা যাবে সেলুলয়েডের ফিতায়। তাঁর প্রশংসিত ও বিতর্কিত উভয় জীবন নিয়েই তৈরি হয়েছে সিনেমা। কাস্ত্রোকে শ্রদ্ধার্ঘ জানিয়ে তৈরি কিছু ছবির কথা থাকছে এখানে।চে (২০০৮) আর্জেন্টিনার বিল্পবী চে গুয়েভারাকে নিয়ে তৈরি চলচ্চিত্র ‘চে’। সেখানে ফিদেল কাস্ত্রোর একটি বড় চরিত্র আছে। ফিদেলের চরিত্রে অভিনয় করেছেন মেক্সিকার অভিনেতা ডেমিয়ান বিশির। ছবিটি পরিচালনা করেছেন স্টিভেন সোডারবার্গ।কমানড্যান্ট (২০০৩) বিখ্যাত চলচ্চিত্র পরিচালক অলিভার স্টোন কাস্ত্রোকে নিয়ে তিনটি প্রামাণ্যচিত্র বানান। তার মধ্যে একটি ‘কমানড্যান্ট’। প্রামাণ্যচিত্রটিতে বিভিন্ন বিষয় নিয়ে কাস্ত্রোর সাক্ষাৎকার নিয়েছেন অলিভার স্টোন। বাকি দুটি প্রামাণ্যচিত্র হলো ‘লুকিং ফর ফিদেল’ ও ‘কাস্ত্রো ইন উইন্টার’।
ফিদেল (২০০২)  ২০০২ সালে কাস্ত্রোর রাজনৈতিক জীবন নিয়ে তৈরি হয়েছে মিনি সিরিজ ‘ফিদেল’। কাস্ত্রোর চরিত্রে অভিনয় করেছেন ভিক্টর হুগো মার্টিন।
ডিয়ার ফিদেল (২০০১) ফিদেল কাস্ত্রোকে নিয়ে আর্কাইভে সংরক্ষিত ফুটেজ দিয়ে তৈরি জার্মানির প্রামাণ্যচিত্র ‘ডিয়ার ফিদেল’। মারিতা লরেঞ্জের চোখে ফিদেলের জীবনের ভিন্ন একদিক দেখা যায় প্রামাণ্যচিত্রটিতে। সিবিসিনিউজ
