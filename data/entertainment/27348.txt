
বাংলাদেশ সংগীত সংগঠন সমন্বয় পরিষদের দর্শনীর বিনিময়ে নিয়মিত পাক্ষিক গানের অনুষ্ঠানে আজ সন্ধ্যা সাতটায় অংশ নেবে শিল্পী কলিম শরাফীর প্রতিষ্ঠিত ‘সংগীত ভবন’। বাংলাদেশ শিল্পকলা একাডেমীর জাতীয় সংগীত ও নৃত্যকলা মিলনায়তনে সংগীত ভবনের শিল্পীরা পরিবেশন করবেন ‘ঋতুরঙ্গ’ নামের গীতি-আলেখ্য। ষড়্ঋতুভিত্তিক গান ও নৃত্য দিয়ে সাজানো হয়েছে অনুষ্ঠানটি। এতে সহায়তা দিচ্ছে প্রথম আলো।
