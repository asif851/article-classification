
আগামীকাল থেকে প্রচার শুরু হচ্ছে সালাহউদ্দিন লাভলুর নতুন ধারাবাহিক নাটক ‘সোনার পাখি রুপার পাখি’র। রচনা করেছেন কাজী শাহীদুল ইসলাম। এতে অভিনয় করেছেন খালেদা আক্তার কল্পনা, আরফান আহমেদ, নিলয় আলমগীর, ফারজানা চুমকি, তাহমিনা সুলতানা মৌ, শাহেদ শাহরিয়ার, শাহনাজ সুমী, জোহরা ইতিপা, সোমা সজল, তানভির লিমন, মনিষা সিকদার, মিষ্টি মারিয়া, তন্দ্রা শ্রাবণ, রোজলিন নুসরাত প্রমুখ। নাটকটির গল্প প্রসঙ্গে পরিচালক জানান, ‘এটি একটি পারিবারিক গল্প। গ্রামীণ জীবনে দেখানো হয়েছে পারিবারিক বন্ধন ও মায়া মমতার সম্পর্ক।’ একটি দীর্ঘ ধারাবাহিক হিসেবে প্রচার হবে এটি। জানালেন প্রতি সপ্তাহের শনি ও রোববার রাত ৭টা ৫০ মিনিটে প্রচারিত হবে ‘সোনার পাখি রুপার পাখি’।
