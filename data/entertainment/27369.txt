
প্রয়াত আব্দুর রব ফকির গোপাল শাহকে উৎসর্গ করে মুন্সিগঞ্জের পদ্মহেম ধামে দুই দিনের সাধুসঙ্গ অনুষ্ঠিত হতে যাচ্ছে। ১৫ ও ১৬ ডিসেম্বর মুন্সিগঞ্জের সিরাজদিখানের দোসরপাড়ায় এই সাধুসঙ্গের আয়োজন করা হবে। ১৫ ডিসেম্বর বেলা তিনটায় পদ্মহেম ধামে ফকির লালন শাহের বাণীর মধ্য দিয়ে আসর শুরু করবেন কুষ্টিয়ার হেমাশ্রমের প্রতিষ্ঠাতা দরবেশ নহির শাহ।এখানে দুই বাংলার সাধুগুরুরা লালনসংগীত ও লালনের বাণী পরিবেশন করবেন। বাংলাদেশের লালনশিল্পীদের মধ্যে থাকবেন দরবেশ নহির শাহ, রাজ্জাক বাউল, রিংকু, বাউল তকবির হোসেন, বজলু শাহ, বুড়ি ফকিরানী, সমীর বাউল, আরিফ বাউল, গোলাপী ফকিরানী প্রমুখ।
