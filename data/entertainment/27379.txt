
তিন বছর ধরে সম্পর্ক ভাঙা-গড়ার খেলায় মেতে বহুবারই খবরের শিরোনাম হয়েছেন কানাডীয় পপগায়ক জাস্টিন বিবার এবং মার্কিন গায়িকা ও অভিনেত্রী সেলেনা গোমেজ। সম্প্রতি বিচ্ছেদের পথে হেঁটে আবারও খবরের শিরোনাম হলেন আলোচিত এ তারকা যুগল। মার্কিন টিভি ব্যক্তিত্ব ও মডেল কেন্ডাল জেনারের সঙ্গে বিবারের সখ্যের জের ধরে এবার ভেঙেছে বিবার-সেলেনার প্রেম।সেলেনা কিছুদিন আগে টের পান যে, একে অন্যকে পটানোর জন্য এসএমএস চালাচালি করছেন বিবার ও কেন্ডাল। এর পরিপ্রেক্ষিতে সেলেনা দাবি করেন, তাঁর এবং বিবারের মাঝে দেয়াল সৃষ্টির চেষ্টা করছেন কেন্ডাল। আর এ জন্য বিবারকে ছেড়ে চলে গেছেন সেলেনা। সম্প্রতি এক খবরে এ তথ্য জানিয়েছে মিরর ডটকম।ঘটনার এখানেই শেষ নয়। বিবারের ফোনে কেন্ডালের বোন টিভি তারকা কাইলি জেনারের এসএমএস ও ছবি দেখার পর প্রচণ্ড চটে যান সেলেনা। কাইলি ও সেলেনা বন্ধু হলেও এই ঘটনার পর কাইলির সঙ্গে বন্ধুত্বের ইতি টেনেছেন সেলেনা।এ প্রসঙ্গে ঘনিষ্ঠ একটি সূত্র জানিয়েছে, কাইলি ও তাঁর বোন কেন্ডালের সঙ্গে সেলেনার তুমুল তর্কযুদ্ধ হয়েছে। তাঁদের সঙ্গে সম্পর্ক ছিন্ন করেছেন সেলেনা। আর বেচারা বিবার আবারও প্রেমিকা হারিয়ে একা হয়ে গেছেন।
