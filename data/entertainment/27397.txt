
মুম্বাইতে অনুষ্ঠিত হয়ে গেল ৬২তম ফিল্মফেয়ার পুরস্কার ২০১৭। ১৪ জানুয়ারির সন্ধ্যায় জাতীয় স্পোর্টস ক্লাবে যেন বসেছিল বলিউড তারকাদের মিলনমেলা। সবচেয়ে অপেক্ষমাণ সময়টা ছিল কখন ঘোষণা করা হবে শ্রেষ্ঠ দুই অভিনয়শিল্পীর নাম। সবাই যেন একদম নিশ্চিত ছিলেন যে শ্রেষ্ঠত্বের সুনামটা যাবে আমির খান ও আলিয়া ভাটের থলেতে। হয়েছেও তা-ই। ‘দঙ্গল’ চলচ্চিত্রে কুস্তিগির মহাবীর সিং ফোগাটের চরিত্রে অভিনয় করে শ্রেষ্ঠ অভিনেতার ফিল্মফেয়ার জিতলেন মি. পারফেকশনিস্ট আমির খান। আর আলিয়া শ্রেষ্ঠ অভিনেত্রীর পুরস্কার জিতেছেন ‘উড়তা পাঞ্জাব’ চলচ্চিত্রে বউরিয়া চরিত্রে অভিনয় করে। চরিত্রটি ছিল একজন বিহারি অভিবাসী নারীর। এদিকে আবার শ্রেষ্ঠ চলচ্চিত্রের পুরস্কার পেয়েছে ‘দঙ্গল’। সোনাম কাপুর জিতেছেন শ্রেষ্ঠ অভিনেত্রীর সমালোচনা পুরস্কার। ‘নিরজা’ চলচ্চিত্রে বিমানবালা নিরজা ভানোতের চরিত্রে অভিনয়ের জন্য তিনি এই সম্মাননা পান। সমালোচক বিভাগে যুগ্মভাবে শ্রেষ্ঠ অভিনেতার পুরস্কার পেয়েছেন শহিদ কাপুর (‘উড়তা পাঞ্জাব’-এর জন্য) এবং মনোজ বাজপাই (‘আলিগড়’-এর জন্য)। ‘নিরজা’ এবং ‘কাপুর অ্যান্ড সন্স (সিন্স ১৯২১)’—এই দুটি চলচ্চিত্রই পাঁচটি করে পুরস্কার জিতেছে। অভিনেতা শত্রুঘ্ন সিনহা ঘরে নিয়ে গেলেন আজীবন সম্মাননা পুরস্কার। ৬২তম জিও ফিল্মফেয়ার অ্যাওয়ার্ড ২০১৭–তে পুরস্কারপ্রাপ্ত তারকাদের তালিকা : শ্রেষ্ঠ অভিনয়শিল্পী (পুরুষ) : আমির খান (দঙ্গল)শ্রেষ্ঠ অভিনয়শিল্পী (নারী) : আলিয়া ভাট (উড়তা পাঞ্জাব) শ্রেষ্ঠ চলচ্চিত্র : দঙ্গলশ্রেষ্ঠ পরিচালক : নিতেশ তিওয়ারি (দঙ্গল)শ্রেষ্ঠ চলচ্চিত্র (সমালোচনা) : নিরজা শ্রেষ্ঠ পুরুষ অভিনয়শিল্পী (সমালোচনা) : শহিদ কাপুর (উড়তা পাঞ্জাব) এবং মনোজ বাজপাই (আলিগড়)শ্রেষ্ঠ নারী অভিনয়শিল্পী (সমালোচনা) : সোনম কাপুর (নিরজা) শ্রেষ্ঠ পুরুষ অভিনয়শিল্পী (স্বল্পদৈর্ঘ্য চলচ্চিত্র) : মনোজ বাজপাই (তাণ্ডব) শ্রেষ্ঠ স্বল্পদৈর্ঘ্য চলচ্চিত্র (দর্শক নির্বাচিত) : খামাখা শ্রেষ্ঠ স্বল্পদৈর্ঘ্য চলচ্চিত্র (ফিকশন) : চাটনি শ্রেষ্ঠ স্বল্পদৈর্ঘ্য চলচ্চিত্র (নন-ফিকশন) : মাটিতালি কুস্তিশ্রেষ্ঠ নারী অভিনয়শিল্পী (স্বল্পদৈর্ঘ্য চলচ্চিত্র) : তিসকা চোপড়া (চাটনি) শ্রেষ্ঠ পরিচালক (অভিষেক) : অশ্বিনী আইয়ার তিওয়ারি (নিল বাত্তে সান্নাটা)শ্রেষ্ঠ পুরুষ অভিনয়শিল্পী (অভিষেক) : দিলজিত দোসানঝ (উড়তা পাঞ্জাব)শ্রেষ্ঠ নারী অভিনয়শিল্পী (অভিষেক) : রিতিকা সিং (সালা খারুস)শ্রেষ্ঠ সংলাপ :  রিতেশ শাহ (পিংক) শ্রেষ্ঠ চিত্রনাট্য : শকুন বাত্রা ও আয়েশা দেভিত্রে ঢিলন (কাপুর অ্যান্ড সন্স সিন্স ১৯২১)শ্রেষ্ঠ গল্প : শকুন বাত্রা ও আয়েশা দেভিত্রে ঢিলন (কাপুর অ্যান্ড সন্স সিন্স ১৯২১)শ্রেষ্ঠ সহযোগী অভিনয়শিল্পী (পুরুষ) : ঋষি কাপুর (কাপুর অ্যান্ড সন্স সিন্স ১৯২১)শ্রেষ্ঠ সহযোগী অভিনয়শিল্পী (নারী) : শাবানা আজমী (নিরজা) ফিল্মফেয়ার আজীবন সম্মাননা পুরস্কার : শত্রুঘ্ন সিনহা শ্রেষ্ঠ মিউজিক অ্যালবাম : প্রীতম (অ্যায় দিল হ্যায় মুশকিল)শ্রেষ্ঠ লিপিকার : অমিতাভ ভট্টাচার্য (চান্না মেরেয়া, অ্যায় দিল হ্যায় মুশকিল)শ্রেষ্ঠ প্লেব্যাক কণ্ঠশিল্পী (পুরুষ) : অরিজিৎ সিং (অ্যায় দিল হ্যায় মুশকিল, অ্যায় দিল হ্যায় মুশকিল)শ্রেষ্ঠ প্লেব্যাক কণ্ঠশিল্পী (নারী) : নেহা ভাসিন (জাগ ঘুমেয়া, সুলতান)ফিল্মফেয়ার আর ডি বর্মণ পুরস্কার (নিউ মিউজিক ট্যালেন্ট) : অমিত মিশ্রা (বুলেয়া, অ্যায় দিল হ্যা মুশকিল)শ্রেষ্ঠ ভিজুয়াল ইফেক্ট : রেড চিলিস (ফ্যান)শ্রেষ্ঠ সম্পাদনা : মনিশা বালদাওয়া (নিরজা) শ্রেষ্ঠ পোশাক : পায়েল সালুজা (উড়তা পাঞ্জাব)শ্রেষ্ঠ অ্যাকশন : শ্যাম কৌশল (দঙ্গল)টাইমস অব ইন্ডিয়া
