
অবশেষে বিয়ের পর কাজে ফিরলেন নিরব। ভোলা তো যায় না তারে ছবির শুটিংয়ে অংশ নিয়ে বিয়ের ছুটি শেষ করলেন তিনি। নিরব বললেন, ‘বিয়ের পর বউকে নিয়ে পরিবার ও আত্মীয়স্বজনদের সঙ্গে সময় কাটিয়েছি। এ কারণে প্রায় এক মাস শুটিংয়ের বাইরে ছিলাম। এখন আবার কাজ শুরু করলাম।’রফিক সিকদার পরিচালিত ভোলা তো যায় না তারে ছবির শুটিং হয় গতকাল। এ প্রসঙ্গে নিরব বলেন, ‘ছবিটির কাজ প্রায় শেষ। আমার কারণেই ছবির বাকি অংশের কাজ আটকে ছিল। তাই টানা সময় দিয়ে কাজটি শেষ করতে চাই।’নিরব জানান, এ মাসের শেষের দিকে সাইফ চন্দনের টার্গেট ছবির শুটিংয়ে অংশ নেবেন তিনি। আতিক রহমানের অন্তরে অন্তরে ছবিটির রিমেকের বাকি অংশের শুটিং মার্চ মাসের শেষের দিক থেকে শুরুর কথা আছে।এদিকে নিরব অভিনীত রাঙামন ছবিটি ছাড়পত্র পেয়েছে সেন্সর থেকে। এ ছাড়া লাভ ইন কোরিয়া ছবির শুটিংও শেষ। এখন এ ছবির ডাবিং চলছে বলে জানান নিরব।
