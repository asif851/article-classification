
ক থো প ক থ ন: তানিয়া আহমেদ। অভিনয়শিল্পী। মাঝেমধ্যে পরিচালনাও করেন। সেগুলো এক ঘণ্টার নাটক কিংবা টেলিছবি। এবারই প্রথম তিনি ধারাবাহিক নাটক পরিচালনা করেছেন। নাম এ টিম। আজ প্রচারিত হবে চ্যানেল আইয়ে‘এ টিম’...ধারাবাহিকটির কাজ করেছিলাম বছর তিনেক আগে। বেশির ভাগ কাজ করেছি লন্ডনে। কিছু কাজ করেছি ঢাকায়। কয়েকজন জনপ্রিয় শিল্পী এই নাটকে অভিনয় করেছেন।ধারাবাহিক নাটক পরিচালনার অভিজ্ঞতা...এই অভিজ্ঞতা বলে শেষ করা যাবে না। প্রথম যিনি নাটকটির নাট্যরূপ দিয়েছিলেন, তিনি যখন আমাকে তা দিলেন, তখন হাতে সময় আছে মাত্র সাত দিন। নাট্যরূপটি একেবারেই পছন্দ হলো না। পরে মাসুদ সেজানকে নাট্যরূপ দেওয়ার জন্য দায়িত্ব দিই। আমরা লন্ডনে যাওয়ার পর তিনি প্রতিদিন ১২টি দৃশ্য লিখে ফ্যাক্স করতেন। পরদিন আমরা তা দিয়ে শুটিং করতাম।স্বামী সংগীতশিল্পী এস আই টুটুল যখন অভিনয়শিল্পী...টুটুল আমার সব কটি নাটক ও টেলিছবির সংগীত পরিচালনা করেছে। এ টিম নাটকে ও অভিনয় করেছে। নাটকে মোশাররফ করিম একজন জনপ্রিয় সংগীতশিল্পী আর টুটুল জনপ্রিয় অভিনয়শিল্পী।আমাদের ছেলেমেয়ে...আমাদের তিন ছেলে—অনয় এ লেভেলে পড়ছে, শ্রেয়াস পড়ছে সেভেনে আর আরশ একেবারেই ছোট। আমাদের কিন্তু আরও দুটি মেয়ে আছে—আয়াত ও সামিয়া। ওদেরকে দত্তক নিয়েছি। আমাদের এখন পাঁচ ছেলেমেয়ে। সবাইকে নিয়ে আমাদের দারুণ সময় কাটছে।আমাদের স্কুল...এস আই টুটুল আর আমি মিলে উত্তরায় একটি স্কুল দিয়েছি। নাম ‘অল সেইন্টস’। ডে কেয়ার স্কুল। এখন মিউজিক ও আর্টও শেখানো হচ্ছে। টুটুল এই প্রতিষ্ঠানের ব্যবস্থাপনা পরিচালক আর আমি উপব্যবস্থাপনা পরিচালক।বিনোদন প্রতিবেদক
