
এবারের শব্দমিশ্রণ বিভাগটি নিয়ে ছিল বেশ আগ্রহ ও কৌতূহল। অবশ্য এ বিভাগে মনোনীত সবাইকে ঘিরে নয়, সব কৌতূহল ও আগ্রহের কেন্দ্রবিন্দুতে ছিলেন ‘হ্যাকসো রিজ’ ছবির জন্য মনোনয়ন পাওয়া কেভিন ও’কনেল। অবশেষে সেই টান টান উত্তেজনার অবসান ঘটিয়ে সেরা শব্দমিশ্রণ বিভাগে অস্কার জিতল ‘হ্যাকসো রিজ’-এর সেই অস্কার-দুর্ভাগা কেভিন ও’কনেলসহ এ ছবির আরও দুই শব্দ প্রকৌশলী।
এবারের মনোনয়নসহ মোট ২১ বার অস্কারে মনোনীত হয়েছেন কেভিন। এর আগে কোনোবারই জিততে পারেননি তিনি। প্রায় ১০ বছর পর এবার আবারও মনোনয়ন পেলে শুরু হয় কেভিনকে নিয়ে আলোচনা। তবে আজকের এই ফলাফল আপাতত কেভিনের সেই দুর্ভাগ্যে ইতি টানল।  শব্দমিশ্রণ বিভাগে আরও যে ছবিগুলো মনোনয়ন পেয়েছিল, সেগুলো হচ্ছে ‘অ্যারাইভাল’, ‘লা লা ল্যান্ড’, ‘রুঝ ওয়ান: আ স্টার ওয়ার্স স্টোরি’ ও ‘থার্টিন আওয়ার্স: দ্য সিক্রেট সোলজার অব বেনগাজি’।
আরও পড়ুন: উত্তেজনা আর উত্তাপের অস্কার
