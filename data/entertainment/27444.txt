
বাইরে থেকে দেখে যতই কঠিন মনে হোক না কেন, সালমান খানের মন যে বেশ নরম সম্প্রতি তারই প্রমাণ মিলল। এবার ঈদে মুক্তি পাচ্ছে সালমান অভিনীত ও প্রযোজিত নতুন ছবি ‘বজরঙ্গি ভাইজান’। গত সোমবার ছবিটির বিশেষ একটি প্রদর্শনীর সময় আবেগপ্রবণ হয়ে পড়েন সালমান। শুধু তাই নয়, ছবি দেখার একপর্যায়ে কেঁদে ফেলেন বলিউডের এই তারকা-অভিনেতা।মুম্বাইয়ের লাইটবক্স থিয়েটারে গত সোমবার ডেভিড ধাওয়ান, সাজিদ নাদিওয়াদওয়ালাসহ কাছের কয়েকজন বন্ধুর জন্য ‘বজরঙ্গি ভাইজান’ ছবির বিশেষ প্রদর্শনীর ব্যবস্থা করেন সালমান। ছবির গল্প এত বেশি আবেগপূর্ণ ও হৃদয়স্পর্শী যে তা দেখে এক পর্যায়ে চোখের পানি ধরে রাখতে পারেননি সালমান। নিজের ছবি দেখে সবার সামনেই কেঁদে ফেলেন তিনি। এক খবরে এমনটিই জানিয়েছে ইন্ডিয়া টুডে।কবির খান পরিচালিত ‘বজরঙ্গি ভাইজান’ ছবিটি নির্মিত হয়েছে সালমান খান ফিল্মসের ব্যানারে। ছবির কাহিনি আবর্তিত হয়েছে পাকিস্তানি ছোট্ট একটি মেয়েকে ঘিরে। বোবা মেয়েটি ভারতে হারিয়ে যায়। মেয়েটিকে তার নিজ দেশে ফিরিয়ে দেওয়ার মিশনে নামেন ছবির কেন্দ্রীয় চরিত্র রূপদানকারী সালমান। ছবিতে সালমান ছাড়াও অভিনয় করেছেন কারিনা কাপুর খান, নওয়াজউদ্দিন সিদ্দিকী, দীপ্তি নাভাল, ওম পুরী, নাজিম খান, শিশুশিল্পী হারশালি মালহোত্রা প্রমুখ। ছবিটি মুক্তি পাচ্ছে ১৭ জুলাই।‘বজরঙ্গি ভাইজান’ ছবির ট্রেলার দেখতে ক্লিক করুনআরও পড়ুন:‘বজরঙ্গি ভাইজান’ ছবির ট্রেলার প্রকাশিত
সালমানের প্রচারণায় শাহরুখ-আমির!
