
আজ শুরু হচ্ছে সচেতনতামূলক টিভি অনুষ্ঠানে ‘আমরাই পারি’র দ্বিতীয় কিস্তি। গত বছরের শুরুতে এর প্রথম কিস্তি প্রচারিত হয়। এবারের কিস্তিতে বাংলাদেশের বিভিন্ন অঞ্চলের মানুষ কীভাবে পরিবর্তিত আবহাওয়ার সঙ্গে নিজেদের জীবন ও জীবিকাকে মানিয়ে নেবে, তা–ই দেখানো হবে। অনুষ্ঠানের প্রতিটি পর্ব সাজানো হয়েছে প্রতিকূল আবহাওয়ার ও প্রতিকূল পরিস্থিতিতে টিকে থাকার সংগ্রাম নিয়ে। আট পর্বের এই অনুষ্ঠান উপস্থাপনা করেছেন মনোজ কুমার, সাহানা রহমান ও তানভীর রশিদ। যুক্তরাজ্যের আন্তর্জাতিক উন্নয়ন সংস্থার অর্থায়নে অনুষ্ঠানটি নির্মাণ করেছে বিবিসি মিডিয়া অ্যাকশন। প্রতি সোমবার সন্ধ্যা ৬টা ২০ মিনিটে অনুষ্ঠানটি প্রচারিত হবে এটিএন বাংলায়।
