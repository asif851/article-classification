
প্রতিবছরই অস্কারে সেরা বিদেশি ভাষার ছবির বিভাগটি নিয়ে সিনেমাপ্রেমীদের দারুণ আগ্রহ থাকে। এ বছরও এর ব্যতিক্রম হয়নি। বরং উত্তেজনাটা এবার আরও বেশি। যে নির্মাতাকে ধর্ম ও জাতীয়তার কারণে যুক্তরাষ্ট্রে প্রবেশে বাধা দেওয়া হয়েছে, সেই নির্মাতার হাতেই গেল অস্কার।
৮৯তম একাডেমি অ্যাওয়ার্ডের সেরা বিদেশি ভাষার পুরস্কারটি গেছে ইরানে, আসগর ফারহাদির ‘দ্য সেলসম্যান’ ছবিটির জন্য।
জয়ী ছবিটি ছাড়াও মনোনয়ন-লড়াইয়ে শেষ পর্যন্ত টিকে ছিল ডেনমার্কের ‘ল্যান্ড অব মাইন’, সুইডেনের ‘আ ম্যান কলড উভা’, অস্ট্রেলিয়ার ‘ট্যানা’ ও জার্মানির ‘টনি আর্ডমান’।
