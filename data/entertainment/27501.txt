
আজ এটিএন বাংলায় শুরু হচ্ছে ধারাবাহিক নাটক সোনার শেকল। নাটকটি লিখেছেন শফিকুর রহমান, পরিচালনা করেছেন সৈয়দ শাকিল। এই নাটকে অভিনয় করেছেন শবনম ফারিয়া। গতকাল প্রথম আলোর সঙ্গে আলাপের সময় তিনি ছিলেন উত্তরায় একটি নাটকের শুটিংয়ে।
কোন নাটকের শুটিং?আহমেদ ইউসুফ সাবেরের হঠাৎ দেখা নামে একটি এক ঘণ্টার নাটকের শুটিং করছি। আমার বিপরীতে আছেন একসময়কার জনপ্রিয় মডেল পল্লব। পরিচালক, নায়ক দুজনের সঙ্গেই আমার প্রথম কাজ এটি।‘সোনার শেকল’ ধারাবাহিকটির শুটিং হয়েছিল কত দিন আগে?গত বছরের নভেম্বরে শুটিং হয়েছিল। এক বছর হয়ে গেল। উত্তরার লোকেশনে শুটিং হয়েছিল। তবে পুরো কাজ শেষ হয়নি। তখন হয়েছিল প্রথম ধাপের কাজ। যেহেতু প্রচার শুরু হয়েছে, এখন পরবর্তী ধাপের কাজ শুরু করা হয়েছে।এক বছর পর নাটক প্রচার হচ্ছে। এত দিন পর নতুন করে কাজ শুরু করতে গিয়ে গল্প ও চরিত্রের সঙ্গে তাল রাখতে সমস্যা হচ্ছে না?গল্পের প্রাসঙ্গিকতা নিয়ে সমস্যা হবে না। সেভাবেই গল্পটি সাজানো হয়েছে। তবে নিজের গেটআপের খানিকটা সমস্যা হতে পারে। সেই সময়কার পোশাক, হেয়ার স্টাইল, চরিত্রের ধরনটাকে নতুন করে ধারণ করতে হবে। সে জন্য তখনকার ফুটেজগুলো আবার দেখে নিতে হবে। এ নাটকের পরিচালক সহযোগিতাপূর্ণ মানুষ। তেমন সমস্যা হবে না।নেপাল থেকে কবে ফিরেছেন?গত মঙ্গলবার ফিরেছি। সেখানে আট দিন ছিলাম। চারটি এক ঘণ্টার নাটকে কাজ করেছি। আবার ৬ নভেম্বর থাইল্যান্ডে যাচ্ছি। চ্যানেল আইয়ে প্রচারিত হিংসিংশট ধারাবাহিকের বাকি কাজ করতে। ১২ দিন থাকব।‘দেবী’ ছবির খবর কী?ছবির কাজ প্রায় শেষ। আর দুটি দৃশ্য ও একটি গানের কাজ বাকি আছে। তবে বাকি কাজের শিডিউল এখনো হয়নি।সিনেমায় নিয়মিত কাজ করার ইচ্ছে আছে?ভালো চিত্রনাট্য, ভালো পরিচালকের কাজ করতে চাই। কিন্তু সে ধরনের চিত্রনাট্য পাচ্ছি না। মাঝে মাঝে কাজের প্রস্তাব আসে, কিন্তু ব্যাটে-বলে মিলছে না।সাক্ষাৎকার:শফিক আল মামুন
