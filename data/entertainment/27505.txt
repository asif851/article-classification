
মণিপুরি নৃত্যগুরু কলাবতী দেবী এখন ঢাকায়। নৃত্য দল ‘ভাবনা’র শিল্পীদের নিয়ে আয়োজিত একটি কর্মশালা পরিচালনার জন্য এসেছেন তিনি। গতকাল বুধবার শুরু হয়েছে এ কর্মশালা। চলবে ১৯ সেপ্টেম্বর পর্যন্ত। এসব তথ্য দিলেন ভাবনা নৃত্য দলের নৃত্য পরিচালক সামিনা হোসেন প্রেমা।প্রেমা বলেন, ৬ সেপ্টেম্বর ঢাকায় এসেছেন কলাবতী দেবী। কর্মশালায় তাঁর নৃত্য দলের শিল্পীদের ক্লাসিক্যাল মণিপুরি নাচের ওপর নানা বিষয়ে জানাবেন তিনি। গতকাল বিকেল চারটায় মঙ্গলপ্রদীপ প্রজ্বালনের মধ্য দিয়ে কর্মশালা শুরু হয়।
