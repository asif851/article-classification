

বাংলাদেশি চলচ্চিত্রের জনপ্রিয় অভিনেত্রী শাবনূর। প্রয়াত চলচ্চিত্রনির্মাতা এহতেশামের মাধ্যমে চলচ্চিত্রে আগমন ঘটেছিল তাঁর। দীর্ঘ ক্যারিয়ারে শাবনূর উপহার দিয়েছেন অসংখ্য ব্যবসাসফল ছবি। কিন্তু কয়েক বছর ধরে চলচ্চিত্রের একসময়ের এই ব্যস্ত তারকা কিছুটা অনিয়মিত। এক যুগেরও বেশি সময় ধরে এখন নিয়মিত বলা যায়, শুধু তাঁর অস্ট্রেলিয়া-বাংলাদেশ আসা-যাওয়ার বিষয়টাই। আর সে কারণেই বেশ কয়েক বছর পর ইংরেজি বছরের প্রথম দিনটা শাবনূরের কেটেছে বাংলাদেশে। নতুন বছরের প্রথম দিনটা কীভাবে কাটালেন আর এই বছরে প্রত্যাশা কি প্রথম আলো পাঠকদের সঙ্গে তা ভাগাভাগি করলেন শাবনূর। পাঠকদের জন্য তা তুলে ধরেছেন মনজুর কাদের।

শুভ নববর্ষআপনাকেও নতুন বছরের শুভেচ্ছা। প্রথম আলোর মাধ্যমে দেশে ও দেশের বাইরে থাকা বাংলা ভাষাভাষী সবাইকে আমার এবং পরিবারের সবার পক্ষ থেকে নতুন বছরের অনেক ভালোবাসা ও শুভেচ্ছা।নতুন বছরের প্রথম প্রহরটা কেমন কাটালেন?এক কথা অসাধারণ। অনেক বছর এমন আনন্দ করা হয়নি। ২০১৫ সালকে বিদায় জানানোর মধ্য দিয়ে নতুন বছরকে স্বাগত জানানোর এবারের আনন্দ উদ্‌যাপনটা অনেক দিন পর্যন্ত মনে থাকবে।কেমন ছিল আনন্দ উদ্‌যাপনের ধরন?বলতে পারেন, গতকাল রাতে আমরা পুরো ঢাকা শহর চষে বেড়িয়েছি। যেখানে খুশি ​গেছি। হাসতে হাসতে গড়াগড়ি খেয়েছি। প্রাণ খুলে এত হাসি অনেক দিন হাসা হয়নি। আমাদের এই দলে ছিল পপি, অমিত হাসান, জায়েদ খানসহ আমাদের আরও কয়েকজন কাছের বন্ধু। এবার নতুন বছরকে বরণ করার জন্য আগে থেকেই আমাদের পরিকল্পনা ছিল। আমরা ঠিক করে রেখেছিলাম, ভোর পর্যন্ত বিভিন্ন অনুষ্ঠানে অংশ নিব। তা করতে পেরেছি।২০১৫ সালের অর্জন কি?২০১৩ সালের ডিসেম্বরে আ​মি পুত্র সন্তানের মা হই। এই বছর আমার সন্তান কথা বলা শুরু করে। তাঁর মুখ থেকে ‘মা’ ডাক শুনতে পেরেছি। এটা আমার জীবনের সেরা অর্জন। আমি যেহেতু চলচ্চিত্রের মানুষ, দীর্ঘ বিরতির পর গত বছরে আটকে থাকা চলচ্চিত্রের কাজও শুরু করতে পেরেছি। কিছু নতুন চলচ্চিত্রে অভিনয়ের ব্যাপারেও কথাবার্তা হয়েছে।নতুন বছরে প্রত্যাশা কী?পরিবারের সবাইকে নিয়ে যেন হাসিমুখে দিন কাটাতে পারি। শুধু আমি একা নই, বাংলাদেশের সবাই নিজেদের অবস্থান থেকে যেন সুখে-শান্তিতে দিন কাটাতে পারে সেটাই কামনা করছি। সিনেমা নিয়েও কিছু পরিকল্পনা আছে, তা নতুন বছরেই বাস্তবায়ন করতে চাই।
