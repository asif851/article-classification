
২০১৭ ছিল ঘটনাবহুল এক বছর। তবে হলিউডে অন্য সব খবরকে ছাপিয়ে সামনে চলে আসে তারকাদের যৌন কেলেঙ্কারির নানা খবর। বছরের শেষ প্রান্তে এসে নেতিবাচক দিকগুলোয় ফিরে না তাকিয়ে ২০১৭ সালের ভালো সংবাদের দিকে নজর দেওয়া যাক। এ বছরে অনেক তারকা সন্তানের মুখ দেখেছেন। আর মজার বিষয় হলো, এবার একাধিক তারকা যমজ সন্তানের জন্ম দিয়েছেন।
বিয়ন্সে নোয়েলসমার্কিন গায়িকা বিয়ন্সে নোয়েলস এ বছর দ্বিতীয়বারের মতো মা হয়েছেন। চলতি বছরের ফেব্রুয়ারিতে ইনস্টাগ্রামে অনাগত যমজ সন্তানের কথা ভক্তদের সঙ্গে শেয়ার করেন বিয়ন্সে। বিয়ন্সে ও তাঁর স্বামী র‍্যাপার জে জির ঘরে ব্লু আইভি নামের পাঁচ বছরের একটি মেয়ে আছে।
জর্জ ক্লুনিঅভিনেতা জর্জ ক্লুনির বাবা হওয়ার খবর ছিল এ বছরে হলিউডের অন্যতম আলোচিত এক ঘটনা। জর্জ ও তাঁর স্ত্রী আমাল ক্লুনি এ বছর ৬ জুন যমজ সন্তানের মুখ দেখেন। মেয়ের নাম তাঁরা রেখেছেন এলা আর ছেলের নাম আলেকজান্ডার।
এনরিক ইগলেসিয়াসস্প্যানিশ গায়ক এনরিক ইগলেসিয়াস ও তাঁর রুশ স্ত্রী টেনিস খেলোয়াড় অ্যানা ১৬ ডিসেম্বর যমজ সন্তানের মুখ দেখেছেন। এক ছেলে ও এক মেয়ের নাম এই দম্পতি রেখেছেন নিকোলাস ও লুসি। সন্তান জন্ম দেওয়ার আগ পর্যন্ত অ্যানা তাঁর অন্তঃসত্ত্বা হওয়ার বিষয়টি কাউকে টের পেতে দেননি। ২০১১ সালে এক সাক্ষাৎকারে এই টেনিস তারকা বলেছিলেন, ‘আমি সন্তানের মা হতে চাই। সেটা আমার নিজের গর্ভের হোক বা দত্তক নেওয়া।’
বেনেডিক্ট কাম্বারব্যাচগত ৩ মার্চ দ্বিতীয় সন্তানের মুখ দেখেছেন ‘ডক্টর স্ট্রেঞ্জ’ ছবির তারকা বেনেডিক্ট কাম্বারব্যাচ। বেনেডিক্ট আর তাঁর স্ত্রী এই ছেলের নাম রেখেছেন অডিন। এই দম্পতির বড় ছেলে ক্রিস্টোফারের জন্ম ২০১৫ সালে।
জ্যানেট জ্যাকসনপ্রয়াত ‘পপসম্রাট’ মাইকেল জ্যাকসনের বোন জ্যানেটও এই বছর মা হয়েছেন। ৫০ বছর বয়সে তাঁর প্রথমবারের মতো মা হওয়া ছিল ২০১৭ সালের অন্যতম আলোচিত ঘটনা। গত ৩ জানুয়ারি জন্ম নেওয়া জ্যানেটের ছেলের নাম ঈসা। ঈসা জ্যানেটের তৃতীয় স্বামী উইসাম আল মানার ঘরের সন্তান।
ব্র্যাডলি কুপার ও ইরিনা শায়েকঅস্কার মনোনয়ন পাওয়া অভিনেতা ও মডেল ইরিনা শায়েকও এ বছর দুই থেকে তিন হয়েছেন। ২০১৭ সালে ইরিনা তাঁর প্রথম সন্তানের জন্ম দিয়েছেন। ইনস্টাইল ডটকম
 
