
ছয়টি ছবি প্রযোজনা করতে যাচ্ছেন বলিউড তারকা জন আব্রাহাম। কৃআর্জ এন্টারটেইনমেন্টের সঙ্গে যৌথভাবে ছবিগুলো তৈরি হবে। কৃআর্জ এন্টারটেইনমেন্ট অক্ষয় কুমারের ‘রুস্তম’-এর মতো চলচ্চিত্র প্রযোজনা করেছে।
তবে সব ছবিই হিন্দি ভাষার নয়, তিনটি হিন্দি, একটি মারাঠি, একটি গুজরাটি ও একটি মালয়ালাম। কৃআর্জ এন্টারটেইনমেন্টের একটি সূত্র জানিয়েছে, তাঁরা শুধু হিন্দি ছবিরই প্রসার ঘটাবেন না, আঞ্চলিক ছবি নিয়েও কাজ করবেন। তিনটি হিন্দি ছবির মধ্যে দুটির মূল চরিত্রে অভিনয় করবেন জন এব্রাহাম নিজেই। প্রথম ছবিটি হবে থ্রিলার অ্যাকশন ধর্মী। আগামী জুলাই মাসে ছবিটির শুটিং শুরু হওয়ার কথা আছে।জন এব্রাহামকে শেষ দেখা গেছে ‘ফোর্স টু’ ও ‘ঢিশুম’ ছবিতে। বলিউড হাঙ্গামা
