
রাজধানীর ইন্দিরা গান্ধী সাংস্কৃতিক কেন্দ্র বিভিন্ন আয়োজনের মধ্য দিয়ে উদ্যাপন করছে রবীন্দ্রজয়ন্তী। এ উদ্যাপনের অংশ হিসেবেই সাংস্কৃতিক কেন্দ্রের গুলশান মঞ্চে আজ গাইবেন সংগীতশিল্পী অদিতি মহসিন। সন্ধ্যা সাড়ে ছয়টা থেকে শুরু হবে অনুষ্ঠান। এটি সবার জন্য উন্মুক্ত। অদিতি মহসিন তাঁর পরিবেশনা নিয়ে বলেন, ‘লম্বা সময় পর ইন্দিরা গান্ধী সাংস্কৃতিক কেন্দ্রে গাইব। রবীন্দ্রনাথের বিভিন্ন পর্যায়ের গান থাকবে এতে। বিশেষ করে পূজা পর্যায় আর বর্ষার গানগুলো তো থাকবেই।’
