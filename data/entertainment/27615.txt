
সংগীতজীবনের ৫০ বছর পূর্ণ করলেন শিল্পী কাদেরী কিবরিয়া। এ উপলক্ষে আজ সন্ধ্যা সাড়ে পাঁচটায় জাতীয় জাদুঘরের কবি সুফিয়া কামাল মিলনায়তনে তাঁর একক সংগীতসন্ধ্যার আয়োজন করেছে সাংস্কৃতিক সংগঠন আমরা সূর্যমুখী। দীর্ঘ সময় যুক্তরাষ্ট্রে কাটিয়ে সম্প্রতি ঢাকায় ফিরেছেন এই শিল্পী। জানালেন নিজের সংগীতজীবনের নানা কথা।
৫০ বছরে কতটা আনন্দ অর্জন করলেন?শিল্পীর যত প্রাপ্তি ও আনন্দ, তাতে আমি অনেকটাই পূর্ণ। তবে শিল্পীজীবনের দুঃখ থাকে। সেটা আমারও কম নয়।দেশের শিল্পীবন্ধুদের কাছে ফিরে কেমন লাগছে?তাঁদের জন্য কষ্ট হয়। এখানে ভীষণ ধুলা। এর ভেতরে গলা ও ফুসফুস বাঁচিয়ে গান করে যাওয়া ভীষণ কঠিন কাজ। তাঁরা কষ্ট স্বীকার করে সেটি করে যাচ্ছেন।একসময় বাংলাদেশ টেলিভিশনে গাইতেন আপনি? সে সময়ের কথা মনে পড়ে?খুব মনে পড়ে। সব থেকে মজার স্মৃতি ছিল পাকিস্তান আমলে। সে সময় একবার স্যুট-টাই পরে রবীন্দ্রসংগীত গেয়েছিলাম।যুক্তরাষ্ট্রে আপনি কি গান শেখান?গান নয়, আমি মূলত গান পরিবেশন শেখাই। গান শুধু গাওয়ার নয়, সুন্দর করে পরিবেশনারও ব্যাপার।বহু বছর পর আজ মঞ্চে আপনার একক সংগীতানুষ্ঠান। কী কী গান শোনাবেন?আমার নিজের ও ভক্তদের পছন্দের কিছু গান করব। সেগুলোর মধ্যে পুরোনো দিনের গান, রবীন্দ্রসংগীত, রজনীকান্তের গান থাকবে।সাক্ষাৎকার: রাসেল মাহ্মুদ
