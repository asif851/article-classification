
দেশের বরেণ্য সংগীতশিল্পী ফিরোজা বেগমের আজ ৮২তম জন্মদিন। শিল্পীর ছেলে হামিন আহমেদ জানান, পারিবারিকভাবেই আজ দিনটি উদ্যাপন করবেন তাঁরা। পরিবারের সদস্যরা ছাড়াও কাছের মানুষজন আসবেন শিল্পীকে শুভেচ্ছা জানাতে।হামিন আহমেদ আরও বলেন, ‘গুরুতর অসুস্থ অবস্থায় আম্মাকে গত ১৩ মে অ্যাপোলো হাসপাতালে ভর্তি করা হয়। ১ জুন পর্যন্ত তিনি সেখানে ছিলেন। হূদেরাগসহ বার্ধক্যজনিত বিভিন্ন সমস্যায় ভুগছেন তিনি। তবে সবার দোয়ায় এখন তিনি ক্রমেই সুস্থ হয়ে উঠছেন। বাসার ভেতরে হাঁটাচলা করছেন। স্বাভাবিক খাবার খাচ্ছেন।’ 
