
বলিউড তারকারা অনেকেই হলিউডে অভিনয় করছেন। তবে কে ছিলেন এর পথিকৃৎ? তা নিয়ে সম্প্রতি মুখ খুললেন বলিউড তারকা দীপিকা পাড়ুকোন। বিশ্ব মানচিত্রে ভারতকে চেনাতে বলিউড তারকা ঐশ্বরিয়া রাই বচ্চনকে স্বীকৃতি দিতে চান এই অভিনেত্রী।ভারতীয় এক পত্রিকাকে দেওয়া সাক্ষাৎকারে দীপিকা বলেন, তিনি এ বিষয়ের সঙ্গে একমত নন যে প্রিয়াঙ্কা ও ইরফান এই স্বীকৃতি পাওয়ার যোগ্য। বরং তিনি বলেন, ‘ঐশ্বরিয়া আমার কাছে মশাল বাহকের মতো, যিনি বিশ্ব মানচিত্রে ভারতকে চিনিয়েছেন। তবে অনিল কাপুর, ইরফান, প্রিয়াঙ্কা অথবা আমি, যে-ই পশ্চিমা বাজারে ঢুকেছি, আমি মনে করি, আমরা প্রত্যেকেই ভালো কাজ করেছি।’দীপিকাকে দেখা যাবে ভিন ডিজেল অভিনীত ‘ট্রিপল এক্স’ সিরিজের তৃতীয় ছবিতে। হিন্দুস্তান টাইমস।
