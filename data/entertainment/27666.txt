
নাশিদ কামালের গানে গানে নজরুল জীবনী অ্যালবামের মোড়ক খোলা হবে আজ। বিকেলে গুলশান লেডিস ক্লাবে অ্যালবামের মোড়ক খুলবেন নজরুল গবেষক মুস্তাফা জামান আব্বাসী। গান শোনাবেন শিল্পী নাশিদ কামাল। নজরুলের জীবনী নিয়ে ব্যতিক্রমী এই অ্যালবাম ও নজরুলকে নিয়ে স্মৃতিচারণা করলেন এই শিল্পী।
এমন জীবনীমূলক গানের অ্যালবাম আগে কখনো হয়েছে?মনে হয় না। অ্যালবামটি আসলে নজরুলের জীবননির্ভর গান নিয়ে তৈরি। কবির জীবনের একেকটি দিক নিয়ে গল্প ও একটি করে গান দিয়ে সাজানো হয়েছে। নতুন প্রজন্ম এ অ্যালবামটি শুনলে নজরুলকে অনেকটাই জানতে পারবে। ইতিমধ্যে আইটিউনস ও অ্যামাজনে পাওয়া যাচ্ছে অ্যালবামটি।নজরুলকে নিজ চোখে দেখার সৌভাগ্য হয়েছিল কবে?তখন হলিক্রস স্কুলে দশম শ্রেণির ছাত্রী। কবিকে নিয়ে আসতে বাবাসহ গিয়েছিলাম বিমানবন্দরে। সেখান থেকে তাঁদের নিয়ে যাই ধানমন্ডিতে কবি ভবনে। বাবা বড়দের অভ্যর্থনা কমিটিতে ছিলেন, আমি ছোটদের।জাতীয় কবির জন্মদিনে তাঁকে গান শোনানোর সুযোগ থাকলে কোনটা গাইতেন?‘তুমি অনেক কথা কইলে এবার নিজের কথা কহো হে কবি’।নজরুলজয়ন্তীতে গাইবেন?দেশ টিভি, এসএ টিভি, বিটিভি, চ্যানেল আই ও বাংলাভিশনে গাইব। এবার নজরুলকে নিয়ে আলোচনাও করব। তাঁকে নিয়ে পড়াশোনা করতে গিয়ে নজরুল গবেষক হিসেবে প্রস্তুত হয়ে গেছি।নতুনদের জন্য কী করছেন?নজরুলকে বিশ্বে ছড়িয়ে দিতে তাঁর সাহিত্য ইংরেজিতে অনুবাদ করেছি। এখনো করছি। শুধু নিজে গাইলেই তো চলে না। বাসায় নজরুলের গানও শেখাচ্ছি। এমনকি যারা আমার ছাত্রী নয়, তাদেরও টুকটাক শিখিয়ে দিই। পারিবারিকভাবে এমন কিছু গান আমি শিখেছি, যেসব কোনো কলেজ-বিশ্ববিদ্যালয় শেখায় না।সাক্ষাৎকার: রাসেল মাহমুদ
