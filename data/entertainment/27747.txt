
মার্কিন সংগীত শিল্পী মারিয়া ক্যারি তাঁর পোষা সাত কুকুরের বিনোদনের জন্য খরচ ধরেছেন দেড় কোটি টাকা। কুকুরগুলোকে বিনোদনের ছুটি কাটানোর সুযোগ দিতে আলাদা বিমান ভাড়া করে যুক্তরাজ্যে আনাচ্ছেন তিনি। সেখানে ভালো হোটেলে রেখে তাদেরকে পছন্দের খাবারও খাওয়াবেন তিনি। ইন্দো-এশিয়ান নিউজ সার্ভিসের এক খবরে এ তথ্য জানানো হয়েছে।৪৪ বছর বয়সী সংগীত তারকা মারিয়া ক্যারি তাঁর সাতটি কুকুরকে যুক্তরাজ্যের বিখ্যাত একটি কুকুরের হোটেলে রাখবেন। এ ছাড়াও কুকুরগুলোকে আলাদা বিমান করে আনতে এক কোটি ৩০ লাখ টাকা খরচ হচ্ছে তাঁর।যুক্তরাজ্যের হোটেলে রাখার পর কুকুরগুলোর জন্য বিশেষ বিনোদনের সুযোগও করে দিচ্ছেন ক্যারি। বিখ্যাত শেফের হাতে নিজস্ব পছন্দের খাবার, ব্যক্তিগত থাকার জায়গা প্রভৃতি সুবিধাও পাচ্ছে ভাগ্যবানরা।একটি সূত্রের বরাতে কন্ট্যাক্টমিউজিক জানিয়েছে, ‘স্নান করানো, ঠিকমতো সাজানো, বেড়াতে নিয়ে যাওয়াসহ হোটেলে এদের নিজস্ব রুমে ঘুমানোর ব্যবস্থা থাকবে। এছাড়াও, মারিয়া ক্যারির পাঠানো খাবারের মেনু অনুযায়ী বিশেষ খাবার তৈরি করে খাওয়ানোর জন্য শেফও থাকবে। পাশাপাশি বিশেষ বিমানে ভ্রমণ তো থাকছেই।’
