
দেড় বছর ধরে প্রেম করছেন হলিউডের তারকা যুগল শার্লিজ থেরন ও শ্যন পেন। এবার থিতু হতে চাইছেন তাঁরা। থেরনের কাছের একটি সূত্রের বরাতে সম্প্রতি এক খবরে যুক্তরাজ্যের ডেইলিস্টার ডটকম জানিয়েছে, আগামী ৭ আগস্ট থেরন তাঁর ৪০ তম জন্মদিনে ৫৪ বছর বয়সী পেনকে বিয়ের প্রস্তুতি নিচ্ছেন। থেরনের জন্মভূমি দক্ষিণ আফ্রিকাতেই বিয়ের পর্ব সারতে চান তাঁরা।এদিকে পেনের জন্য ক্যারিয়ার বিসর্জনের ইঙ্গিত দিয়েছেন থেরন। এ প্রসঙ্গে তাঁর ভাষ্য, ‘সে কেবল আমার সঙ্গীই নয়, আমার জীবনের ভালোবাসা। জীবনে প্রথমবারের মতো আমি উপলব্ধি করেছি, কাজ আমার ব্যক্তিগত জীবনকে ক্ষতিগ্রস্ত করছে, কঠিন করে তুলছে।’থেরন আরও বলেন, ‘একটা সময় ছিল যখন আমি তার প্রতি অবিচার করেছি। আবার অনেক সময় আমার মনে হয়েছে, সে আমার প্রতি অবিচার করেছে। আর এসবই হয়েছে কাজের পেছনে সময় দিতে গিয়ে। এসব থেকে আমি উপলব্ধি করেছি, যত জটিলতাই আসুক না কেন সবার আগে সম্পর্কটাকে ঠিক রাখতে হবে।’
