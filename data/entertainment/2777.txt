
১৯৯০–এর সুপারহিট ছবি ‘দিল’ নতুন করে তৈরি করবেন বলে জানিয়েছেন পরিচালক ইন্দ্র কুমার। আমির খান ও মাধুরী দীক্ষিত অভিনীত জনপ্রিয় এই ছবিতে বলিউডের নতুন কোনো নায়ক–নায়িকাকে নেওয়া হবে বলেও জানা গেছে। শোনা যাচ্ছে, নতুন এই ছবিতে বরুণ ধাওয়ানকে নায়ক হিসেবে দেখা যেতে পারে। তবে কথাবার্তা এখনো চূড়ান্ত হয়নি। পরিচালকের মেয়ে শ্বেতা এই ছবির নায়িকা হবেন—এটা মোটামোটি নিশ্চিত। এর আগে ২০১৪ ‘সুপার নানি’ নামে তাঁর একটি ছবি মুক্তি পেয়েছিল। সূত্র জানায়, শ্বেতাই তাঁর বাবার কাছে এই ছবির জন্য বরুণ ধাওয়ানের নাম প্রস্তাব করেছেন। এ ছাড়া বলিউডের আরও দুই নতুন অভিনেতা পুলকিত ও টাইগার শ্রফের নামও শোনা যাচ্ছে এই তালিকায়। তাঁদের মধ্যে থেকে যিনি রাজি হবেন, তিনিই হবেন নতুন ‘দিল’-এর নায়ক। বলিউড বাবল।
