
অস্কার নিয়ে আলোচনা হবে এটাই স্বাভাবিক। এত বড় আয়োজন, এত এত তারকার সমাগম হয় এই অনুষ্ঠানে, তাই কথাবার্তা তো একটু হবেই। কিন্তু এবার, ৮৯ তম একাডেমি অ্যাওয়ার্ড নিয়ে বোধ হয় সবচেয়ে বেশি আলোচনা হয়েছে। সেরা চলচ্চিত্র বিভাগে ভুল ছবির নাম ঘোষণা গণমাধ্যমে ঝড় তোলার মতো বিষয় বটে। তারকাদের সাজপোশাক নিয়েও গবেষণা হতে পারে। কিন্তু কোনো তারকা কীভাবে হাততালি দেবেন, সেটাও কি কোনো আলোচনার বিষয় হতে পারে? 
এবার তাও হয়েছে। এবার অস্কার আসরে নিকোল কিডম্যানের ‘অদ্ভুত তালি’ নিয়ে এখন পর্যন্ত কম তামাশা চলেনি। অবশেষে এই অভিনেত্রী তার একটি কারণ দিলেন। ২৬ ফেব্রুয়ারি লস অ্যাঞ্জেলসের ডলবি থিয়েটারে বসেছিল এবারের অস্কার আসর। অনুষ্ঠানে নিকোল পরেছিলেন একটি গাউন। নিকোল জানান, সেদিন তিনি অনেক ভারী ও দামি একটি আংটি পড়েছিলেন। আর ওই আংটি তাঁর নিজের ছিল না। পাছে ধার করা সেই আংটি নষ্ট হয়ে যায়, এই আশঙ্কা থেকেই নাকি একটু অন্যভাবে তালি দিচ্ছিলেন নিকোল কিডম্যান। যদিও ছবিতে এই অভিনেত্রীর আঙুলে যেই আংটিটি দেখা যাচ্ছে সেটিকে অনেক বড় বলে মনে হচ্ছে না। মিরর
