
ছোটপর্দার জনপ্রিয় অভিনয়শিল্পী আজমেরী হক বাঁধন টিভি নাটক এবং সিরিয়ালে কাজ করেছেন। নজরুল জন্মজয়ন্তী উপলক্ষে আজ রোববার রাত নয়টায় এনটিভিতে প্রচারিত হবে তাঁর অভিনীত নাটক ‘গভীর নিশীথে’। নাটকটির নাট্যরূপ দিয়েছেন পান্থ শাহরিয়ার এবং পরিচালনা করেছেন নঈম ইমতিয়াজ।
গভীর নিশীথে...নাটকটির কাজ ১৫/২০ দিন আগে গাজীপুরে করেছিলাম। প্রচণ্ড গরমের মধ্যে আমরা অভিনয় করেছি। অনেক কষ্ট হলেও নাটকটির কাজটি করতে কিন্তু আমার খুব ভালো লেগেছে। এখানে আমার সহ-শিল্পীইন্তেখাব দিনার। প্রায় চার বছর পর আমি নজরুলের নাটকের নায়িকা হয়েছি।কোন ধরনের চরিত্রে কাজ করতে ভালো লাগে?যেকোনো ধরনের চরিত্রেই কাজ করতে আমার ভালো লাগে। কিন্তু আমি যেরকম, নির্মাতারা সেরকম চরিত্রেই আমাকে নিতে পছন্দ করেন। আমি শুধু ঘরের বউ অথবা লক্ষ্মী প্রেমিকা চরিত্রে অভিনয়ের বাইরে আরও অনেক ধরনের চ্যালেঞ্জিং চরিত্রে অভিনয় করতে চাই।
এই মুহূর্তে বাঁধন ...আমি এখন রাকিবুল হাসান পরিচালিত ঈদের টেলিফিল্ম ‘গেইম’ এর শুটিং করছি। টেলিফিল্মটি ঈদেচ্যানেল আইতে প্রচারিত হবে। এখানে আমার সহ-শিল্পী পাভেল এবং নওশীন।
সহশিল্পী ইন্তেখাব দিনার প্রসঙ্গে...আমি তার সঙ্গে ৫/৬টি নাটকে অভিনয় করেছি। সহশিল্পী হিসেবে তিনি অনেক ভালো।
বিজ্ঞাপন নিয়ে ...বিজ্ঞাপন করতে এখন বেশি ভালো লাগছে এবং এটা সুবিধাজনকও। কারণ নাটকে অভিনয় করতেবেশি সময় দিতে হয়। বিজ্ঞাপনের সুবিধা হল স্ক্রিনে ঘন ঘন দেখা যায় আর সময়ও কম লাগে। খুব শিগগিরই নতুন বিজ্ঞাপনের কাজ শুরু করব।
