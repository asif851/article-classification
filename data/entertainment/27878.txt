
গত বছরের মিউজিক্যাল ব্লকবাস্টার ‘আশিকি ২’ ছবির পর এবার আলোচনা শুরু হয়ে গেছে ছবিটির পরবর্তী সিক্যুয়েল নিয়ে। আলোচনা চলছে ছবির কলাকুশলী বাছাই নিয়েও। এর মধ্যেই আলোচনায় চলে এসেছেন ‘বলিউড বাদশাহ’ শাহরুখ খানের ছেলে আরিয়ান খান। সম্ভবত ‘আশিকি থ্রি’ দিয়েই শুরু হচ্ছে আরিয়ানের বলিউড ক্যারিয়ার। খবর টাইমস অব ইন্ডিয়ার।বলিউডে প্রায়ই দেখা গেছে, সাধারণত তারকারা তাঁদের সন্তানকে অন্য কারও মাধ্যমে বলিউডে কাজ করার সুযোগ করে দেন। শাহরুখও সম্ভবত সেই পথেই হাঁটছেন। শাহরুখের ঘনিষ্ঠ বন্ধু প্রখ্যাত নির্মাতা করণ জোহর। কিন্তু করণ জোহরের পরিবর্তে আরিয়ানকে ভাটদের সঙ্গে কাজ করার সুযোগ করে দিচ্ছেন শাহরুখ।তবে বলিউড কী শাহরুখের মতো আরেকজন রোমান্টিক নায়ক পেতে যাচ্ছে? বাবার যোগ্য উত্তরসূরি কি না কাজের মাধ্যমে আরিয়ানকেই তা প্রমাণ করে দেখাতে হবে।
