
জাহিদ হাসান। অভিনেতা। নাটক পরিচালনাও করছেন। তিনি মজা করে কথা বলেন। তাঁর কথা শুনে সবাই আনন্দ পায়। পাঠক, এবার তিনি আপনার মজার প্রশ্নের উত্তর দেবেন। আপনি যদি হন সেই রসিক মানুষটি, তাহলে আপনিও পাঠাতে পারেন প্রশ্ন। তার মধ্য থেকে নির্বাচিত কিছু প্রশ্নের উত্তর দেবেন জাহিদ হাসান, আনন্দ পাতায়। এবার তাঁকে প্রশ্ন করেছেন মাহফুজ রহমান। এমনিভাবে আপনিও প্রশ্ন পাঠান। আর জাহিদ হাসানের নির্বাচিত সেরা প্রশ্নের জন্য একজন প্রশ্নকর্তাকে দেওয়া হবে ৩০০ টাকার মুঠোফোন রিচার্জ।
আপনার স্ত্রীর নাম মৌ, আপনাকে কেউ মাছি বললে কী করবেন?মাছি তো সব জায়গায় যায়, ভ্রমর যায় শুধু মৌয়ের কাছে। তাই ‘ভ্রমর’ বললেই ভালো হতো।সামনে সিটি করপোরেশন নির্বাচন, মেয়র পদে দাঁড়ালে আপনার স্লোগান কী হতো?আব্বাস-খোকন, মিন্টু-আনিস কেউ এগিয়ে নয়, আপনারা ভোট দিলে এই জাহিদের হবে জয়।আইসিসির সভাপতি হয়েও চ্যাম্পিয়ন ট্রফিটি বিজয়ী দলের হাতে তুলে দিতে না পারলে কী করতেন?যাতে এ ধরনের পরিস্থিতির উদ্ভব না হয়, সেদিকে খেয়াল রাখতাম। আমি ক্রিকেটের অভিভাবক সংস্থার প্রধান, তাই আমার দেশ ও আমার পদের প্রতি অসম্মান হয়, এমন কোনো মন্তব্য করা থেকে বিরত থাকতাম। এখানে আরও একটি ব্যাপার বলে রাখি; যা ঘটেছে, তা নিয়ে আইসিসির পরবর্তী সভায় আলোচনা করতাম। জ্ঞানী লোকের মতো বলে ফেললাম? মাঝে মাঝে তো জ্ঞানী লোকের মতো কথা বলতে হয়।হুতমায়ূন আহমেদের ‘আজ রবিবার’ ধারাবাহিক নাটকের তিতলি নাকি কঙ্কা—মনে মনে কাকে বেশি পছন্দ করতেন?ওই সময় আরেকজনকে পছন্দ করতাম।ঘুমানোর দুই মিনিটের মাথায় ‘আজাইরা’ ফোন এলে মেজাজ-মর্জি কেমন থাকে?আজাইরা ফোন যখন আসে, তখনই বিরক্ত হই। আবার বিভিন্ন প্রতিষ্ঠান থেকে নানা অফার দিয়ে খুদে বার্তা আসতেই থাকে। এসব দেখেও মেজাজ খারাপ হয়।এবার এইচএসসি পরীক্ষার্থীরাও হয়তো হরতালের মাঝে পরীক্ষা দেবে। তাদের জন্য আপনার কী পরামর্শ?যেকোনো পরিস্থিতিতেই তোমাকে টিকে থাকতে হবে। টিকে থাকাটাই আসল।বাংলা ব্যাকরণের ‘সমাস’ পরীক্ষা বাদে বাস্তব জীবনে কাজে লেগেছিল কি? ম্যালা কাজে লাগে। জীবনটাকেই তো সমাস মনে হয়।পত্রিকার এ রকম ‘উদ্ভট’ প্রশ্নের উত্তর দেওয়ার সময় মনে মনে কী বলেন?পত্রিকা তো উদ্ভট জিনিসই ছাপায়। তাই কিছু মনে হচ্ছে না।
প্রশ্ন পাঠাতে পারেনই-মেইলে ananda@prothom-alo.info ফেসবুকে facebook.com/anandabinodon.pa কিংবা ডাকযোগে, খামের ওপর অবশ্যই লিখতে হবে‘বরাবর জাহিদ হাসান’, আনন্দপ্রথম আলো, সি এ ভবন, ১০০ কাজী নজরুল ইসলাম অ্যাভিনিউ, কারওয়ান বাজার, ঢাকা-১২১৫।
