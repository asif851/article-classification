
সত্যজিৎ রায়ের চলচ্চিত্র নিয়ে শুরু হচ্ছে এক উৎসব। ২৬ এপ্রিল বিকেল সাড়ে চারটায় ধানমন্ডির ইএমকে সেন্টারে বসবে এই আসর। ‘সত্যজিৎ রায় উৎসব ২০১৫’ নামের এই আয়োজনের সঙ্গে যুক্ত আছে ইএমকে সেন্টার ও ইন্টারন্যাশনাল একাডেমি অব ফিল্ম অ্যান্ড মিডিয়া।উৎসবটির উদ্বোধন করবেন খ্যাতিমান আলোকচিত্রশিল্পী সাঈদা খানম। স্বাগত ও অতিথিদের বক্তব্যের পর সন্ধ্যা ছয়টায় এদিন পরিবেশিত হবে সত্যজিৎ রায়ের প্রথম ছবি পথের পাঁচালী। ২৭ এপ্রিল দেখানো হবে অশনিসংকেত। ২৯ এপ্রিল থাকছে সত্যজিৎ রায়ের পথের পাঁচালীতে অপু চরিত্রে অভিনয় করা সুবীর বন্দ্যোপাধ্যায়কে নিয়ে কৌশিক গাঙ্গুলির ছবি অপুর পাঁচালী। ৩০ এপ্রিল সত্যজিৎ রায়ের উত্তরণ প্রদর্শনের মাধ্যমে শেষ হবে উৎসব। প্রতিদিনই ছবি শুরু হবে সন্ধ্যা ছয়টায়।উৎসবের ছবিগুলো সবার জন্য উন্মুক্ত, তবে নিবন্ধনের প্রয়োজনীয়তা রয়েছে। goo.gl/j6uskd—এই ঠিকানায় যোগাযোগ করে নিবন্ধন করা যাবে।
