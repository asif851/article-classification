
অমিতাভ বচ্চন মুখ ভরে দাড়ি রেখেছেন। মাথায় পরেছেন পাগড়ি। হঠাৎ শিখদের বেশ কেন ধরলেন ‘বিগ বি’? অনেকে ধারণা করেছিলেন, এটি হয়তো তাঁর নতুন ছবি ‘থাগস অব হিন্দুস্থান’-এর লুক। কিন্তু অমিতাভ জানিয়ে দিয়েছেন, এটি তাঁর নতুন ছবির লুক নয়। তাহলে কী কোনো বিজ্ঞাপন? অমিতাভ জানালেন, একটি বিজ্ঞাপনের জন্য তাঁকে ধরতে হয়েছে এই বেশ। কোনো পণ্যের বিজ্ঞাপন, তা অবশ্য শোনা যায়নি। সামাজিক যোগাযোগমাধ্যমে সম্প্রতি অমিতাভ নিজেই তাঁর এই ছবিটি প্রকাশ করেছেন। সেখানে তিনি লিখেছেন, ‘আমার নানা ও নানি স্বর্গ থেকে আমার এই বেশ দেখে নিশ্চয়ই মুচকি হাসছেন।’অমিতাভের নানা-নানি ছিলেন শিখ ধর্মের। মাতৃসূত্রে অমিতাভও তাই অর্ধেক শিখ। তাই এই অভিনেতা এটিকে বলছেন তাঁর শিকড়ের সাজ। ফিল্মি বিট।
