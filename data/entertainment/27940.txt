
রাম গোপাল ভার্মার জনপ্রিয় সিরিজ ‘সরকার’-এর তৃতীয় কিস্তি মুক্তি পাওয়ার কথা আগামী ১২ মে। এই সময় ছবির প্রচার শুরু করার কথা। কিন্তু এখনো ছবির কয়েকটি দৃশ্য ধারণের কাজ বাকি আছে। আর অমিতাভের ইচ্ছাতেই এই দৃশ্যগুলো পুনরায় শুট করা হচ্ছে।
গত শনিবার রাতে টুইটারে শুটিংয়ের কয়েকটি ছবি কোলাজ করে প্রকাশ করেছেন অমিতাভ বচ্চন। ‘বিগ বি’ ক্যাপশনে লিখেছেন, ‘রিশুট চলছে। ঘণ্টা খানেকের আলোচনা ও বাগ্‌বিতণ্ডার পর আমি আর রাম গোপাল ভার্মা ‘‘সরকার-৩’’-এর লুক পরিবর্তনের সিদ্ধান্ত নিয়েছি। হা হা হা...মজা করছিলাম।’‘বিগ বি’-এর এই কথায় পুরোটাই কিন্তু মজা নয়। কিছু দৃশ্য মনমতো না হওয়ায় পরিচালককে রাজি করিয়ে আবারও সেসব দৃশ্য ধারণ করিয়েছেন অমিতাভ।‘সরকার–৩’ ছবিতে অভিনয় করেছেন অমিতাভ বচ্চন, ইয়ামি গৌতম, জ্যকি শ্রফ, মনোজ বাজপেয়ি, অমিত সাধ ও রনিত রায়। হিন্দুস্থান টাইমস।
 
