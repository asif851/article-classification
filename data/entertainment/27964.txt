
জেমস বন্ড সিরিজের সব ছবিতেই মূল খল চরিত্রকে বেশ গুরুত্ব দিয়ে উপস্থাপন করা হয়। সম্প্রতি ব্রিটিশ পদার্থবিদ স্টিফেন হকিং জানিয়েছেন, তাঁর স্বপ্নের চরিত্র এটি। বন্ড সিরিজের ছবিতে মূল খল চরিত্রে অভিনয়ের আগ্রহও প্রকাশ করেছেন ৭২ বছর বয়সী হকিং। এ প্রসঙ্গে স্টিফেন হকিং বলেন, ‘বন্ড সিরিজের মূল খল চরিত্র আমার কাছে আদর্শ একটি চরিত্র। আমি মনে করি, আমার হুইলচেয়ার এবং কম্পিউটার ভয়েস চরিত্রটির সঙ্গে দারুণ মানিয়ে যাবে।’ সম্প্রতি এক খবরে এমনটিই জানিয়েছে ফক্সনিউজ ডটকম। ১৯৯৩ সালে স্টার ট্রেক: দ্য নেক্সট জেনারেশন, ডিসেন্ট: পার্ট ওয়ান টিভি সিরিজে অভিনয় করেছিলেন স্টিফেন হকিং। এ ছাড়া চলতি বছরের শুরুর দিকে লন্ডনে অনুষ্ঠিত মন্টি পাইথন লাইভ শোয়ের জন্য বিশেষভাবে নির্মিত একটি ভিডিওতেও অভিনয় করেন হকিং। গত নভেম্বর মাসে মুক্তি পেয়েছে স্টিফেন হকিংয়ের জীবনীভিত্তিক চলচ্চিত্র ‘দ্য থিওরি অব এভরিথিং’। ষাট থেকে আশির দশক সময় পর্যন্ত হকিংয়ের জীবনের গল্প তুলে ধরা হয়েছে ছবিটিতে। এতে তরুণ হকিং চরিত্রে অভিনয় করেছেন ব্রিটিশ অভিনেতা এডি রেডমেইন। ছবিতে হকিংয়ের প্রথম স্ত্রী জেন ওয়াইল্ড হকিং চরিত্রে দেখা গেছে ব্রিটিশ অভিনেত্রী ফেলিসিটি জোনসকে। 
 ‘থিওরি অব এভরিথিং’ ছবির ট্রেইলার দেখতে ক্লিক করুনস্টার ট্রেক: দ্য নেক্সট জেনারেশন, ডিসেন্ট: পার্ট ওয়ান টিভি সিরিজে স্টিফেন হকিংকে দেখতে ক্লিক করুন 
মন্টি পাইথন লাইভ শোয়ের জন্য বিশেষভাবে নির্মিত ভিডিওতে স্টিফেন হকিংকে দেখতে ক্লিক করুন 
আরও পড়ুনমহাবিশ্বের সবচেয়ে বড় রহস্য নারী: স্টিফেন হকিংহকিং যে জন্য বিখ্যাত লুসি হকিংয়ের মুখোমুখি
