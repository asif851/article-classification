
এক ফ্রেমে অস্কারজয়ী অভিনেতা ম্যাথিউ ম্যাকনহে ও বলিউড অভিনেত্রী পরিণীতি চোপড়া—এ এক অনন্য রসায়ন। কিন্তু কোনো চলচ্চিত্রে নয়। এই রসায়ন দেখা গেছে একটি স্থিরচিত্রে। কিন্তু সেখানেও শান্তি নেই। বলিউড অভিনেতা অক্ষয় কুমার ও অভিষেক বচ্চন ‘ফটোবোম্ব’ হয়ে দারুণ সেই রসায়নে একেবারে জল ঢেলে দিয়েছেন। তবে অক্ষয় কিন্তু নিজের বেলায় কোনো ‘ফটোবোম্ব’কে ছবি নষ্ট করার সুযোগ দেননি। মেক্সিকান সুন্দরী সালমা হায়েকের সঙ্গে তুলে নেন এক অমূল্য সেলফি।ভাবতে পারেন, এমন তারকায় ভরপুর মিলনমেলা কোথায় বসেছিল? হলিউডে নাকি বলিউডে? এর জবাব হলো, এসব কাণ্ড ঘটেছে দুবাইয়ের এক অ্যাওয়ার্ড অায়োজনে। বিশ্বের বিভিন্ন দেশের শিক্ষকদের সম্মান জানাতে সম্মাননা প্রদান অনুষ্ঠানের আয়োজন করে একটি প্রতিষ্ঠান। সেখানেই আমন্ত্রিত অতিথির তালিকায় ছিল হলিউড ও বলিউডের এই তারকাদের নাম।শুধু কি সেলফি? সম্মাননা প্রদান অনুষ্ঠানে সালমা হায়েক ও অক্ষয় কুমার মঞ্চে একসঙ্গে ওঠেন পুরস্কার প্রদানকারী হিসেবে। বেশ কিছুক্ষণ তাঁদের মধ্যে আলাপচারিতাও হয়। অন্যদিকে হলিউড তারকা ম্যাথিউ ম্যাকনহেকে দেখে পরিণীতি চোপড়া তো প্রায় বাকরুদ্ধ হয়ে যান। ম্যাকনহের পাশে দাঁড়িয়ে ছবি তোলেন। টুইটার ও ইনস্টাগ্রামে সেই ছবি পোস্ট করে তাতে লেখেন, ‘রাব নে বানা দি জোড়ি!’ অর্থাৎ ‘এই জুটি ঈশ্বর বানিয়েছেন!’ অন্যদিকে সালমা হায়েকের সঙ্গে তোলা সেলফির ক্যাপশনে অক্ষয় কুমার লেখেন, ‘সেলফি ফর এ লাইফটাইম’, অর্থাৎ ‘অমর সেলফি’।তা ছাড়া হলিউড-বলিউড এক হয়ে যে আলোচিত সেলফিটি তোলে, তাতে দেখা যায়, এক কাতারে দঁািড়য়ে আছেন ম্যাথিউ ম্যাকনহে, তাঁর স্ত্রী ক্যামিলা, সালমা হায়েক, অক্ষয় কুমার, পরিণীতি চোপড়া, অভিষেক বচ্চন ও আলী জাফর। এনডিটিভি।
