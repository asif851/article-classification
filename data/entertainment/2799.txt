
বলিউডে শাহরুখ খান, সালমান খানের মতো তারকারা হরহামেশাই তাঁদের অর্ধেক বয়সী নায়িকাদের সঙ্গে পর্দায় প্রেম করছেন। কিন্তু সঞ্জয় দত্ত এই বয়সে এসে আর মেয়ের বয়সী নায়িকার হাত ধরে নাচানাচি করতে চাইছেন না। এখন থেকে তাঁর বয়সের সঙ্গে মানায় এমন চরিত্রেই অভিনয় করবেন বলে ঠিক করেছেন।৫৬ বছর বয়সী এই তারকা যে কোনো দিনও অল্প বয়সী নায়িকাদের নায়ক হননি তা নয়। তবে, আর না। সিদ্ধান্ত নিয়েছেন, এখন থেকে তাঁর বয়সের উপযোগী চরিত্রেই শুধু কাজ করবেন। এই প্রসঙ্গে সঞ্জয় মন্তব্য করেন, ‘এই বয়সে কেউ আমার কাছ থেকে আলিয়া ভাটের সঙ্গে পা দুলিয়ে নাচানাচি আশা করবেন না।’
উল্লেখ্য, আসন্ন ছবিতে সঞ্জয় দত্তকে একজন পরিণত মেয়ের বাবার চরিত্রে দেখা যাবে। তিনি আরও জানান, তাঁর এই ছবিতে হাস্যরস, মারপিট সবই থাকবে। এই অভিনেতার শেষ মুক্তি পাওয়া ছবি ‘পিকে’।ইন্ডিয়া ডটকম।
