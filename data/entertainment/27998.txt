
ভারতের পশ্চিম বাংলার টেলিভিশন চ্যানেল জি বাংলার দুই ধারাবাহিক ‘ভুতু’ ও ‘গোয়েন্দা গিন্নি’র প্রচার যেকোনো সময় বন্ধ হয়ে যেতে পারে। চ্যানেলটির কারিগরি কর্মীরা কর্মবিরতিতে যাওয়ায় সামনে শুটিং হবে কি না, তা নিয়ে সন্দিহান হয়ে পড়েছে চ্যানেল কর্তৃপক্ষ।শুধু জি বাংলাই নয়, স্টার জলসায় কর্মরত কারিগরি কর্মীরাও কাজ বন্ধ করে দিয়েছেন। ফলে এই দুটি ধারাবাহিকসহ ১১টি ধারাবাহিকের শুটিং এখন বন্ধ আছে। এখন ধারাবাহিকগুলোর যে পর্বগুলো দেখানো হচ্ছে, সেগুলো অন্তত দুই সপ্তাহ আগে ধারণ করা।টেকনিশিয়ানরা তাঁদের কাজ বন্ধ করার কারণ হিসেবে বলেছেন, দীর্ঘদিন ধরেই তাঁরা অতিরিক্ত কাজের পারিশ্রমিক পাচ্ছেন না। তাই মঙ্গলবার থেকে তাঁরা কর্মবিরতি পালন করছেন। সমস্যার সমাধানে প্রোডাকশন হাউসের মালিকেরা কথা বলতে এখনো আগ্রহী নন।যারা কর্মবিরতি পালন করছে, তাদের মধ্যে আছে রাজ চক্রবর্তীর প্রোডাকশন হাউস, ভেঙ্কটেশ ফিল্ম, সুরিন্দর ফিল্মস।
