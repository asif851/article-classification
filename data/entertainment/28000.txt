
২০১২ সাল। নন্দন পার্কে প্রথম আলো আয়োজিত মাধ্যমিক পরীক্ষায় জিপিএ-৫ পাওয়া ছাত্রছাত্রীদের সংবর্ধনা অনুষ্ঠানে অংশ নিয়েছিলেন নাদিয়া। প্রথম আলোর পক্ষ থেকে পেয়েছিলেন ক্রেস্ট আর সনদ। এরপর কয়েক বছরের ব্যবধান। এবার ‘লাক্স-চ্যানেল আই সুপারস্টার’ প্রতিযোগিতায় চ্যাম্পিয়ন হয়েছেন তিনি। কদিন আগে প্রথম আলো কার্যালয়ে এলেন ফটোসেশনের জন্য। ১৪ ফেব্রুয়ারি ‘ছুটির দিনে’ বিভাগের প্রচ্ছদে ফারহান ও নাদিয়ার ছবি প্রকাশিত হয়। ওই ছবি তোলার পর নাদিয়া জানান, তিনি খুব রোমাঞ্চিত। অসংখ্য ছাত্রছাত্রীর সঙ্গে ২০১২ সালে প্রথম আলো থেকে সংবর্ধনা পেয়েছিলেন তিনি। এবার এই প্রথম আলোতেই তিনি এসেছেন তারকা হয়ে।বললেন, ‘এমনটা হবে তা কখনোই ভাবতে পারিনি। আমার বিশ্বাস হচ্ছে না। তার পরও যা ঘটছে, সবই বাস্তব। সত্যিই আজ আমি খুব রোমাঞ্চিত।’গ্রন্থনা: শফিক আল মামুন
