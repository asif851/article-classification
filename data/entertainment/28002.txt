
কেউ আনন্দে হেসেছেন। কেউ কেঁদে ফেলেছেন। বিনোদনজগতের সেরা কাজের স্বীকৃতি হিসেবে মেরিল-প্রথম আলো পুরস্কার ২০১৬ প্রাপ্তিতে তারকারা জানিয়েছেন সেই অনুভূতি। তাঁদের অনুভূতি লিখেছেন শরীফ নাসরুল্লাহ ও মনজুরুল আলম
সমালোচক পুরস্কার ২০১৬ * সম্মানিত বোধ করছি, খুবই অনুপ্রাণিত বোধ করছি। মেরিল-প্রথম আলো পুরস্কারটি পেয়ে খুবই ভালো লাগছে। সবার প্রতি কৃতজ্ঞতা।সারওয়ার রেজা জিমিসেরা টিভি চিত্রনাট্যকার (যোগ বিয়োগ)
* যখন নমিনেশন পেয়েছি তখন আমার কাছে মনে হয়েছে অনেক বড় পাওয়া। এখন পুরস্কারটি আমাকে ভালো কাজ করতে অনেক উৎসাহী করবে। আমি ভালো কাজ করার কমিটমেন্ট যত দিন বেঁচে থাকব তত দিন রাখতে চাই। সাগর জাহানসেরা টিভি নাট্যনির্দেশক (মাধবীলতা গ্রহ আর না)
* ধন্যবাদ সম্মানিত জুরিবোর্ডের সদস্যদের। ধন্যবাদ নাট্যকার ও নির্মাতা সাগর জাহানকে। সেই সঙ্গে ধন্যবাদ তারিক আনাম খান ও শিশুশিল্পী সামিরকে। এই পুরস্কারটি উৎসর্গ করতে চাই যিনি এখনো আমাকে নিয়ে প্রতিনিয়ত স্বপ্ন দেখেন, অভিনয়ের সঙ্গে সম্পর্কিত থাকার প্রেরণা দেন—বাবা, এটা তোমার জন্য। অপি করিমসেরা টিভি অভিনেত্রী (মাধবীলতা গ্রহ আর না)
* পুরস্কারটি পেয়ে আমি খুবই খুশি এবং অনুপ্রাণিত। এই উপহারটি আমার দায়বদ্ধতা আরও বাড়িয়ে দিচ্ছে। ভবিষ্যতে আরও সুন্দরভাবে মন-প্রাণ দিয়ে ভালোভাবে কাজ করব। এটা যেমন দায়বদ্ধতা বাড়িয়ে দিল, সেই সঙ্গে নতুন সূচনা। আফরান নিশোসেরা টিভি অভিনেতা (যোগ বিয়োগ)
* পুরস্কারটা আসলে ছবির পরিচালক তৌকীর আহমেদ ও তাঁর দলের জন্য প্রাপ্য। এখানে আরও একজন প্রযোজক আছেন ইবনে হাসান খান। তৌকীর এই ছবি নিয়েই আরেকটি আন্তর্জাতিক উৎসব তেহরান ফিল্ম ফেস্টিভ্যালে গেছে। তৌকীরকে, ইবনে হাসান খান ও ছবির সঙ্গে জড়িত সবাইকে ধন্যবাদ। প্রথম আলো ও মেরিলকে বটেই। ধন্যবাদ আপনাদের সবাইকেও। ফরিদুর রেজা সাগরসেরা চলচ্চিত্র (অজ্ঞাতনামা)
* সবচেয়ে বড় পুরস্কার দর্শক দিয়েছে গত বছর। সমালোচকেরা আমার ছবিটি দেখেছেন এবং তাঁদের কাছে ভালো লেগেছে। মনে হয়েছে ছবিটি সেরা পরিচালনার জন্য ঠিক। কিন্তু আমি বিশ্বাস করি এটা আমার জন্য খুবই প্রতিযোগিতামূলক ছিল। কারণ, তৌকীর আহমেদের অজ্ঞাতনামা ছবিটি খুবই অসাধারণ ছিল। সুমন ধরের ছবিটিও ভালো।অমিতাভ রেজা চৌধুরীসেরা পরিচালক (আয়নাবাজি)
* পুরস্কারটি পেয়ে খুবই ভালো লাগছে। আমি জীবনেও চিন্তা করতে পারি নাই এই পুরস্কারটি পাব। আমার সহ-অভিনেত্রী কুসুম শিকদার এবং যাঁরা আমাকে রূপসা চরিত্র নিয়ে অনেক অনুপ্রেরণা দিয়েছেন, পুরস্কারটি তাঁদের জন্য। সাঁঝবাতিসেরা অভিনেত্রী (শঙ্খচিল)
* প্রথমে কৃতজ্ঞতা জানাই জুরিবোর্ডে সবাইকে, তাঁরা পুরস্কারটি আমার যোগ্য মনে করেছেন। তারপর আয়নাবাজির পরিচালক অমিতাভ রেজা এবং ছবিটির প্রযোজক ও পুরো টিমের প্রতি আমার কৃতজ্ঞতা। আমার গুরু মামুনুর রশিদের কাছে আমার কৃতজ্ঞতা, সেই সঙ্গে আমার আরণ্যক নাট্যদলের প্রতি। চঞ্চল চৌধুরীসেরা অভিনেতা (আয়নাবাজি)
তারকা জরিপ পুরস্কার-২০১৬ * খুবই ভালো লাগছে। প্রথম কাজের জন্য স্বীকৃতি পেলাম। সামনে আরও ভালো কাজ করতে উৎসাহিত হব। বসগিরি ছবির পুরো টিম এবং আমার সহ-অভিনেতা সাকিব খানকে ধন্যবাদ। আমার জন্য সবাই দোয়া করবেন যেন আরও ভালো কাজ উপহার দিতে পারি। বুবলিসেরা নবীন অভিনয়শিল্পী (বসগিরি)
* খুবই ভালো লাগছে। সাতবারের মতো নমিনেশন পেয়েছি। আর এবার প্রথম পুরস্কার পেলাম। এটি অনেক আকাঙ্ক্ষিত পুরস্কার আমার কাছে। ভীষণ ভীষণ ভালো লাগছে। সেই সঙ্গে ভয়ও লাগছে। কারণ, দায়বদ্ধতা আরও বেড়ে গেল। নমিনেশন পাওয়ার জন্য পরবর্তী সময়ে আরও ভালো কাজ করব। কনাসেরা গায়িকা (দিল দিল দিল—বসগিরি)
* অনুভূতিটা আসলে অনেক। আমি খুবই খুশি এই পুরস্কারটি পেয়ে। ভালো লাগছে যে গত তিনবার মেরিল-প্রথম আলো মনোনয়ন পেলেও এবারই প্রথম পুরস্কার পেলাম। আমি ধন্যবাদ জানাচ্ছি প্রথম আলোকে এবং যাঁরা ভোট করেছেন, তাঁদের। এই গানের সুরকার-গীতিকার শওকত আলী ইমন ভাই এবং কবির বকুল ভাইকে ধন্যবাদ। সেই সঙ্গে বসগিরির পুরো টিমকে ধন্যবাদ। ইনশাআল্লাহ এই পুরস্কারটি ভবিষ্যতে আরও ভালো ভালো কাজ করার উৎসাহ দেবে। ইমরানসেরা গায়ক (দিল দিল দিল—বসগিরি)
* মনোনয়ন পেলেই অনেক ভালো লাগে। পুরস্কার পেলে তো আরও ভালো। যেকোনো কাজের জন্য যখন দর্শকেরা মেরিল-প্রথম আলোর মাধ্যমে ভোট দেয়, স্বীকৃতি দেয়, সেটা তখন খুব অনুপ্ররণা দেয় ভালো কাজের। সেই সঙ্গে কাজের দায়বদ্ধতা বেড়ে যায়। নুসরাত ইমরোজ তিশাসেরা টিভি অভিনেত্রী (একটি তালগাছের গল্প)
* অনুভূতি চমৎকার। খুবই ভালো লাগছে। ভালো লাগল বউগিরি নাটকটির জন্য পুরস্কার পেলাম। নাটকটি অনেক পরিশ্রম করে করেছিলাম। ধন্যবাদ নাটকটির পরিচালক তুহিন হোসেন ও পুরো টিমকে।মোশাররফ করিমসেরা টিভি অভিনেতা (বউগিরি)
* আমার প্রথম চলচ্চিত্র আয়নাবাজি। এই ছবিতে পুরস্কারটি পেয়ে আমি আনন্দিত। কাজের স্বীকৃতি পেলে খুবই ভালো লাগে। আমি ধন্যবাদ জানাতে চাই এই ছবিটির পরিচালক অমিতাভ রেজা ভাইকে। পুরো টিমের কাছে আমি কৃতজ্ঞ। সবাই আমার জন্য দোয়া করবেন। নাবিলাসেরা চলচ্চিত্র অভিনেত্রী (আয়নাবাজি)
* ছবিটি দুই বাংলার প্রযোজককে বাংলাদেশের জাজ মাল্টিমিডিয়া ও ওপার বাংলার এসকে মুভিজকে ধন্যবাদ। যৌথ প্রযোজনার ছবিতে অভিনয় করার পর আমার প্রথম পুরস্কার। তাই ভালো লাগাটা বেশি। পুরস্কারটি আমার ছেলে আব্রাম খান জয়কে উৎসর্গ করছি। এটা ওর প্রাপ্তি। সবাইকে অনেক অনেক ধন্যবাদ।শাকিব খানসেরা চলচ্চিত্র অভিনেতা (শিকারী)
মেরিল-প্রথম আলো আজীবন সম্মাননা ২০১৭ আজীবন সম্মাননা প্রাপ্তিতে মেরিল-প্রথম আলোর কাছে কৃতজ্ঞ। ছোটবেলা থেকে এখন পর্যন্ত মনের আনন্দের সঙ্গে কাজ করছি। এর মাঝে কেউ ভালোবেসে পুরস্কার দিলে নিশ্চয় ভালো লাগে। দেশের জন্য কাজ করতে আমার ভালো লাগে। আশা করব আমাদের জাতীয় সংস্কৃতির যে সংকট রয়েছে, সেই সংকট উত্তরণের জন্য শিল্পীরা সংঘবদ্ধ হবেন। বাংলা ভাষা এবং সংস্কৃতি রক্ষায় আমি আজীবন কাজ করে যাব। সৈয়দ হাসান ইমামসাংস্কৃতিক ব্যক্তিত্ব
