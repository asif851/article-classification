
‘মাই চয়েস’ স্বল্পদৈর্ঘ্য চলচ্চিত্রে নারীর ক্ষমতায়ন নিয়ে দীপিকা পাড়ুকোনের কণ্ঠে সাহসী সংলাপ শোনার পর আলোচনা-সমালোচনার ঝড় বইছে বলিউডে। ‘মাই চয়েস’ স্বল্পদৈর্ঘ্য চলচ্চিত্রের বক্তব্যের পক্ষে-বিপক্ষে মতামত তুলে ধরছেন বলিউডের তারকারা থেকে শুরু করে সাধারণ মানুষ। এর রেশ কাটতে না কাটতেই এবার ‘রেসপেক্ট টু প্রটেক্ট’ শিরোনামের ভিডিওতে নারী অধিকার নিয়ে কথা বললেন ক্রিকেটার বিরাট কোহলি, সুরেশ রায়না, আমবাতি রাইডু ও রবি শাস্ত্রী।হায়দরাবাদের মাই চয়েস নামের একটি এনজিওর উদ্যোগে ‘রেসপেক্ট টু প্রটেক্ট’ শিরোনামের ভিডিওটি নির্মিত হয়েছে। সম্প্রতি অনলাইনে সেটি প্রকাশিতও হয়েছে। ‘রেসপেক্ট টু প্রটেক্ট’ ভিডিওতে নারীকে শ্রদ্ধা করার আহ্বান জানিয়েছেন বিরাট কোহলি, সুরেশ রায়না, আমবাতি রাইডু ও রবি শাস্ত্রী। এক খবরে এ তথ্য জানিয়েছে ওয়ান ইন্ডিয়া।‘রেসপেক্ট টু প্রটেক্ট’ ভিডিওতে বিরাটকে বলতে শোনা যায়, ‘কোনো নারীকে রক্ষা করার মানে হলো তাঁকে শ্রদ্ধা করা। তিনি কী পরবেন, কী হবেন, কীভাবে আয় করবেন, তাঁর সব চাওয়া ও স্বপ্নকে রক্ষা করা। আমি নারীকে রক্ষা করার জন্য তাঁকে শ্রদ্ধা করব।’‘রেসপেক্ট টু প্রটেক্ট’ ভিডিও দেখতে ক্লিক করুন
আরও জানতে পড়ুন:
সাহসী দীপিকাসোনাক্ষীর ভিন্নমত
