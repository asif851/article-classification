
শাকিব ফিরেছেন অপুর কাছে। তবে কবে সেই ক্ষণ, তা নিয়ে শাকিব ও অপু–ভক্তদের কৌতূহলের শেষ ছিল না। তাঁরা নিজেদের প্রিয় নায়ক-নায়িকাকে আবার একসঙ্গে দেখার অপেক্ষায় উদ্‌গ্রীব ছিলেন। শাকিব ও অপু–ভক্তদের জন্য সুখবর হচ্ছে, বাংলাদেশি সিনেমার জনপ্রিয় এই পর্দা ও বাস্তবের জুটির দেখা হয়েছে। গতকাল বুধবার রাতেই শাকিব গিয়েছিলেন অপুর কাছে। গুলশানের নিকেতনের বাসায় তাঁদের দুজনের মধ্যে পারিবারিক নানা বিষয়ে আলাপ হয়। আজ বৃহস্পতিবার দুপুরে পুরো বিষয়টি প্রথম আলোকে নিশ্চিত করেছেন অপু বিশ্বাস।অপু বিশ্বাস বলেন, ‘একটা সংসারে স্বামী-স্ত্রীর মধ্যে মনোমালিন্য হতে পারে। তাঁরা আবার একসঙ্গে চলবেন, এটাই স্বাভাবিক। একটা কথা কী, মান-অভিমান বেশি দিন মনের মধ্যে ধরে রাখতে নেই। আমি অনেক খুশি (হাসি)। আমি কিন্তু সবাইকে অনুরোধ করেছিলাম, যেন আমাকে অন্তত কয়েকটা দিন সময় দেন তাঁরা। আমি জানতাম, শাকিব ফিরবেই। সে তার সন্তানকে অনেক ভালোবাসে।’অপু এ–ও বলেন, ‘স্বামী-স্ত্রীর মধ্যে রাগারাগি, কথা-কাটাকাটি না হলে চলে? আমি আবারও বলছি, সে একজন সফল অভিনেতা। এক যুগের বেশি সময় ধরে নানা প্রতিকূল পরিস্থিতিতে শাকিব একাই চলচ্চিত্রকে টেনে নিয়ে যাচ্ছে। সে সবার পছন্দের নায়ক যেমন, তেমনি সে সফল বাবা, সফল স্বামী এবং সফল সন্তান। সবাই আমাদের জন্য দোয়া করবেন।’এদিকে গতকাল প্রথম আলোর সঙ্গে আলাপে শাকিব জানিয়েছিলেন, পয়লা বৈশাখের দিনের সকালটা পরিবারের সঙ্গে কাটাবেন।
আরও পড়ুন:শাকিব-অপুর সংসার: শাকিব ফিরছেন অপুর কাছেসন্তানের দায়িত্ব নেব, অপুর নয়: শাকিবছেলের কথা ভেবে এটা করেছি: অপু

