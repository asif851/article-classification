
পঞ্চদশ বিবাহবার্ষিকীতে অক্ষয় কুমার কী উপহার দিয়েছেন টুইংকল খান্নাকে?এ প্রশ্ন যদি এক সময়ের বলিউড অভিনেত্রী আর বর্তমানের উদ্যোক্তা ও কলামিস্ট টুইংকল খান্নাকে করা হয়, তাহলে তাঁর উত্তর হবে, ‘মাথা ব্যথা’।এ কথাই টুইট করেছেনঅক্ষয় কুমারের জীবনসঙ্গীনী টুইংকল খান্না। তবে তা নিতান্তই রসিকতা।আপনি বিবাহবার্ষিকীতে অক্ষয়ের কাছ থেকে কী উপহার পেয়েছেন? এমন প্রশ্নের জবাবেই এ ধরনের রসাত্মক টুইট করেছেন টুইংকল। বেশিরভাগ টুইটই ছিল রসিকতায় ভরা। তারই একটা নিদর্শন: বিবাহবার্ষিকীতে অক্ষয় হা করে তাকিয়ে থাকা ছাড়া আর কিছুই দেয়নি আমাকে’।গতকাল রোববার ছিল অক্ষয়–টুইংকলের ১৫তম বিবাহবার্ষিকী।তবে সব প্রশ্নের উত্তরই রসিকতায় ভরে দেননি টুইংকল। অক্ষয়ের সঙ্গে অন্তরঙ্গ একটি ছবি পোস্ট করে লিখেছেন, ‘আমার স্বামী ১৫ বছর ধরে আমাকে এমন সব মুহূর্ত উপহার দিয়ে চলেছেন।’
অক্ষয়ও কম যান না। তিনি পুরনো একটি ছবি পোস্ট করে লিখেছেন, ‘এই পুরনো ছবিটা খুঁজে পেয়েছি। কিছুই পরিবর্তিত হয়নি....আগেও যেমন পারতাম না, এখনও তেমনি ওর দিক থেকে দৃষ্টি ফেরাতে পারি না।’অক্ষয়–টুইংকলের বিয়ে হয় ২০০১ সালে। আরাভ ও নিতারা নামে তাঁদের এক ছেলে ও এক মেয়ে। দ্য ইন্ডিয়ান এক্সপ্রেস
