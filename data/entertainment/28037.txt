
বাংলাদেশ-ভারত নজরুল চর্চা-গবেষণা বিনিময় উপলক্ষে ‘নজরুল সম্মেলন ২০১৫’-এর গতকাল ছিল ষষ্ঠ দিন। মঙ্গলবার বিকেলে নজরুল একাডেমী প্রাঙ্গণে আয়োজিত অনুষ্ঠানের শুরুতে স্বাগত বক্তব্য দেন নজরুল একাডেমীর সাধারণ সম্পাদক মিন্টু রহমান।একাডেমীর শিল্পীদের কণ্ঠে ‘একি অপরূপ রূপে মা তোমায় হেরিনু পল্লী-জননী’ সমবেত গানটির মাধ্যমে সাংস্কৃতিক অনুষ্ঠান শুরু হয়। অনুষ্ঠানে ‘নজরুল একাডেমী’ ও ‘অগ্নিবীণা’ কলকাতার শিল্পীরা নজরুলের গান শোনান। একক কণ্ঠে গান শোনান ঢাকার খালিদ হোসেন, করিম শাহাবুদ্দীন, ইয়াকুব আলী খান; কলকাতার রবিন মুখোপাধ্যায়, শংকর ঘোষাল, মঞ্জুষা চক্রবর্তী, বনানী দে প্রমুখ। আগামীকাল বৃহস্পতিবার সম্মেলনের শেষ দিন।
