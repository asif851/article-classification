
স্বৈরাচারী শাসকের বিরুদ্ধে প্রতিবাদ, শাসকদের একনায়কতন্ত্র ও খেয়ালিপনা হুমায়ূন আহমেদ তাঁর নিজস্ব সাহিত্যরসে ব্যঙ্গাত্মকভাবে উপস্থাপন করেছেন ‘নৃপতি’ নাটকটিতে। নাটকটি নব্বই দশকে নান্দনিক নাট্য সম্প্রদায় প্রথম মঞ্চে আনে। দীর্ঘদিন পর গত রোববার আবার হুমায়ূন আহমেদের স্মৃতির প্রতি সম্মান জানিয়ে পুনরায় মঞ্চস্থ করল নান্দনিক।রোববার শিল্পকলা একাডেমির পরীক্ষণ থিয়েটারে ‘নৃপতি’র প্রদর্শনীতে টিকিট কেটে উল্লেখযোগ্য দর্শক এবং আমন্ত্রিত অতিথিরা নাটকটি উপভোগ করেছে বলেন জানান নাটকটির প্রযোজনা ব্যবস্থাপক সোহেল রানা।এটি নান্দনিক নাট্য সম্প্রদায়ের অষ্টম প্রযোজনা। নাটকটির নির্দেশনা দিয়েছেন বদরুদ্দোজ্জা। নাম-ভূমিকায় অভিনয় করছেন হাসানুজ্জামান। এ ছাড়া বিভিন্ন চরিত্রে অভিনয় করেছেন নিলুফার ওয়াহিদ, সোহেল রানা, শাহ আলম, অভীক মজুমদার প্রমুখ।
