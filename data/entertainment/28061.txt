
‘হৃদয়কে আমিই বিয়ে করিয়েছি। রোববার সন্ধ্যায় ধানমন্ডিতে মেয়ের বাবার বাসায় আক্‌দ হয়েছে। ভেবেছিলাম, জানুয়ারি মাসে একটি অনুষ্ঠান করে আনুষ্ঠানিকভাবে সবাইকে জানাব। সেটা আর হলো না। এর আগেই সবাই জেনে গেছে।’ বললেন রিপন খান, হৃদয় খানের বাবা। আর হৃদয় খান বললেন, ‘আমি বিয়ে করেছি।’
সংগীতশিল্পী হৃদয় খান বিয়ে করেছেন। ১০ সেপ্টেম্বর ধানমন্ডিতে তাঁর বিয়ে হয়েছে ঘরোয়াভাবে। আগের দিন সন্ধ্যায় হয়েছে গায়েহলুদ। পাত্রীর নাম হুমায়রা। পড়াশোনা করেছেন মালয়েশিয়ায়। হুমায়রার সঙ্গে হৃদয় খানের পরিচয় হয়েছে বছর খানেক আগে। তবে বিয়ে হয়েছে পারিবারিকভাবে।
রিপন খান জানান, মা-বাবার সঙ্গে দীর্ঘদিন কোনো যোগাযোগ ছিল না হৃদয় খানের। এই বিয়ের কারণেই নাকি মা-বাবার সঙ্গে হৃদয় খানের যোগাযোগ তৈরি হয়েছে।
এর আগে হৃদয় খান নিজের ইচ্ছায় সুজানা জাফরকে বিয়ে করেন। এই বিয়ের কারণেই পরিবারের সঙ্গে তাঁর দূরত্ব তৈরি হয়। আড়াই বছর আগে হৃদয় খান ও সুজানার বিবাহবিচ্ছেদ হয়।
