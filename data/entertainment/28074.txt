
জীবনের শেষ পাঁচটি বছর সবচেয়ে ভালো সময়। জীবনের শেষ পাঁচটি বছর সবচেয়ে কঠিন। এ কথা বললেন হিলারি ডাফ।
কী এমন ঘটেছে এই পাঁচ বছরে? উত্তরটা খুবই মোহময়। পাঁচ বছর আগে হিলারি প্রথম পেয়েছেন মাতৃত্বের স্বাদ। ছেলে লুকা ক্রুজের জন্ম হয়েছে সে সময়।গত সোমবার ছিল লুকার জন্মদিন। উচ্ছ্বসিত মা হিলারি ইনস্টাগ্রামে পাঠিয়েছেন হৃদয়ছোঁয়া বার্তা। ২৯ বছর বয়সী এ তারকা শিল্পী লিখেছেন, ‘সোনামণি, এই শেষ পাঁচ বছর আমার জন্য সবচেয়ে ভালো, কঠিন এবং সবচেয়ে আশীর্বাদপুষ্ট সময় আমার। তোমাকে খুব ভালোবাসি। ছেলে, এ পৃথিবী তোমারই...আশা করি, তুমি এ পৃথিবীর যোগ্য হয়ে উঠবে, শুভ জন্মদিন লুকা ক্রুজ।’লুকা হিলারি ডাফের একমাত্র সন্তান। সাবেক স্বামী মাইক কমরি লুকার বাবা। মিড ডে।
