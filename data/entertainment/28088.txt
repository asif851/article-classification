
কিছুদিন আগে মাধুরী দীক্ষিতের অনেক দিন আগের একটি গান রিমেক করা হয়েছে। ২৭ বছর আগে ‘থানেদার’ ছবির ‘তাম্মা তাম্মা’ গানের নতুন সংস্করণে নেচেছেন আলিয়া ভাট ও বরুণ ধাওয়ান। ‘বদরিনাথ কি দুলহানিয়া’ ছবির জন্য এই গানটি নতুন করে তৈরি করা হয়েছে। এই গানের ভিডিও প্রকাশিত হয়েছে গেল শনিবার। এটি দেখেই বুঝি স্মৃতিকাতর হয়ে পড়েছেন মাধুরী। প্রায় কুড়ি বছর আগে ফিল্মফেয়ার আসরে তোলা একটি ছবি আজ টুইটারে আপলোড করেছেন এই অভিনেত্রী।১৯৯৭ সালের বক্স অফিস মাতানো ‘দিল তো পাগল হ্যায়’ ছবিতে মাধুরীর সঙ্গে অভিনয় করেছিলেন শাহরুখ খান ও কারিশমা কাপুর। এই ছবিতে অভিনয়ের জন্য পরের বছর তাঁরা তিনজনই পেয়েছিলেন ফিল্মফেয়ার পুরস্কার। মাধুরী সেরা অভিনেত্রী, কারিশমা সেরা পার্শ্ব অভিনেত্রী আর শাহরুখ হয়েছিলেন সেরা অভিনেতা। পুরস্কারের ট্রফি মাথায় নিয়ে একটি মজার ছবিও তুলেছিলেন তাঁরা। টুইটারে আজ সেই ছবিটি পোস্ট করে মাধুরী লিখেছেন, ‘চলে যাওয়া মধুর দিনগুলো। দিল তো পাগল হ্যায় দলের সঙ্গে।’ ফিল্মফেয়ার।
