
জীবনে ঘটে যাওয়া সুন্দর মুহূর্তগুলো ইনস্টাগ্রামে তুলে রাখতে ভালোবাসেন শিল্পী ও অভিনেত্রী সেলেনা গোমেজ। ইনস্টাগ্রামে তাঁর ভক্তসংখ্যা প্রায় নয় কোটি! এত ভক্ত হওয়ার রহস্য কী? আলাদিনের চেরাগ আছে নাকি তাঁর কাছে? সামাজিক যোগাযোগমাধ্যমের দক্ষ কোনো পরামর্শকও তো নেই তাঁর। তবে?সেলেনা বললেন, যখনই তিনি কোনো ছবি তোলেন, তখনই তাঁর মনে হয়, ‘আরে! এটা ইনস্টাগ্রামে দেওয়ার জন্য খুবই ভালো হবে। আমার এটি পোস্ট করা উচিত। আমি জানি, এটা খুব একঘেয়ে। কিন্তু এটাই আমি করি।’ভালো আলোকসজ্জার ও আকর্ষণীয় ঘটনার ছবি দিয়েই নাকি সেলেনা তাঁর ভক্ত বাড়ান। এ জন্য তাঁর কোনো আলাদা কৌশল নেই।এ বছরের মার্চেই বন্ধু টেলর সুইফটের কাছ থেকে ইনস্টাগ্রামে সবচেয়ে বেশি ভক্তের রেকর্ডটি ছিনিয়ে নেন সেলেনা। এখন তাঁর ভক্ত ৮ কোটি ৯৮ লাখ। আর টেলরের ৮ কোটি ৫৫ লাখ।তবে সেলেনা বলেন, তাঁকে সবচেয়ে বেশি অনুসরণ করা হবে, এমন কোনো উদ্দেশ্য ছিল না। আসলে ইনস্টাগ্রাম তাঁর পছন্দের সামাজিক যোগাযোগমাধ্যম।সম্প্রতি সেলেনার পোস্ট করা একটি ছবিতে প্রায় ৪০ লাখ লাইক পড়ে। এখন পর্যন্ত এটিই ইনস্টাগ্রামে সব থেকে বেশি লাইক পাওয়া ছবি। ইনস্টাগ্রাম ও হলিউড রিপোর্টার অবলম্বনে।
