
শাকিব খানের সঙ্গে মিম প্রথম অভিনয় করেন জাকির হোসেনের আমার প্রাণের প্রিয়া ছবিতে। এরপর তিনি চুক্তিবদ্ধ হন মুহাম্মদ মোস্তফা কামাল রাজের কানামাছি ছবিতে। এবার শাকিবের সঙ্গে ৩ নম্বর ছবিতে অভিনয় করতে যাচ্ছেন তিনি। ছবির নাম ড্রিম গার্ল। পরিচালনা করবেন সাফিউদ্দিন। গত শুক্রবার এই ছবির নির্মাতাদের সঙ্গে চুক্তি হয়েছে মিমের।গতকাল শনিবার সকালে মিম বলেন, একটি মেয়েকে ঘিরে ছবির গল্প। এই মেয়ের জন্য অসংখ্য সমস্যার মুখোমুখি হতে হয় ছেলেটিকে।মিম জানান, আগামী অক্টোবর আর নভেম্বর মাসে ছবিটির শুটিং হবে।এদিকে চলচ্চিত্রে অভিনয় করতে গিয়ে মিম এখন ছোট পর্দার কাজ তেমন করছেন না। তবে ঈদের জন্য দুটি কাজ করার ব্যাপারে আলোচনা চূড়ান্ত হয়েছে। নাটক দুটি পরিচালনা করবেন ইমরাউল রাফাত ও মাবরুর রশীদ। দুটি নাটকেই মিম অভিনয় করবেন তাহসানের বিপরীতে। মিম বললেন, ‘তাহসানের সঙ্গে এবারই প্রথম আমি অভিনয় করব।’
