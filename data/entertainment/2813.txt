
আগামী ২ সেপ্টেম্বর ভারতের রাজধানী নয়াদিল্লিতে শুরু হচ্ছে তিন দিনব্যাপী ‘পদ্মা-যমুনা বাংলা সিনে উৎসব’। তিন দিনব্যাপী আয়োজিত এই উৎসবে দেখানো হবে দুই বাংলার কয়েকটি আলোচিত ছবি। এগুলোর উল্লেখযোগ্য কয়েকটি হলো ‘শঙ্খচিল’, ‘মনের মানুষ’, ‘শব্দ’, ‘নাটকের মতো’, ‘নাচোলের রানি’ এবং ‘ও আমার দেশের মাটি’। দিল্লির মুক্তধারা প্রেক্ষাগৃহে আয়োজিত এই উৎসবে দুই বাংলার আরও কয়েকটি ছবি দেখানো হবে।
‘পদ্মা-যমুনা বাংলা সিনে উৎসব’-এর উদ্বোধন করবেন টালিউড তারকা প্রসেনজিৎ। এ উৎসবের আয়োজন করছে দিল্লির বেঙ্গলি অ্যাসোসিয়েশন। উৎসবে উপস্থিত থাকবেন চলচ্চিত্র নির্মাতা গৌতম ঘোষ, পরিচালক কৌশিক গঙ্গোপাধ্যায়, অভিনেত্রী পাওলি দাম প্রমুখ।
