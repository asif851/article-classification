
পেশায় ডেন্টাল সার্জন; পাশাপাশি মডেল ও আইটেম গার্ল হিসেবেও আলোচিত হয়েছেন নায়লা নাঈম। সম্প্রতি একটি গানের মিউজিক ভিডিওতে অংশ নেওয়ার পাশাপাশি তাতে কণ্ঠও দিয়েছেন তিনি। ই-মেইলে নায়লা তাঁর পেশাগত কাজের পাশাপাশি ব্যক্তিগত নানা প্রশ্নের জবাব দিয়েছেন।‘সিটি ওভার নাইট’ গানের মিউজিক ভিডিওতে অংশ নিয়েছেন। এ বিষয়ে কিছু বলবেন কি? এটি একটি পার্টি গান। আরও কয়েকজনের সঙ্গে আমিও গানটিতে কণ্ঠ দিয়েছি। গানটির মিউজিক ভিডিওতে আমাকে ভিন্নভাবে উপস্থাপন করা হয়েছে। খুব শিগগির এর প্রচার শুরু হবে। আশা করছি, মিউজিক ভিডিওটি দর্শকদের ভালো লাগবে। সম্প্রতি চিত্রনায়ক এম এ জলিল অনন্তর সঙ্গে একই মঞ্চে নেচেছেন। অভিজ্ঞতা কেমন ছিল?স্যার অনন্ত জলিলের সঙ্গে পারফর্ম করার অভিজ্ঞতা ছিল অসাধারণ। তাঁর মতো বড় মাপের গুণী একজন অভিনেতার সঙ্গে একই প্লাটফর্মে পারফর্ম করা আমার জীবনের অন্যতম সেরা অর্জন। আপনি কি নাচ শিখেছেন? নাচের প্রতি ছোটবেলা থেকেই আমার আগ্রহ ছিল। কোনো অনুষ্ঠানে কেউ নাচবে শুনলে আগ্রহ নিয়ে নাচ দেখতে যেতাম। কিন্তু কখনো নাচ শেখার সুযোগ হয়ে ওঠেনি। প্রথম দিকে নাচতে গেলে আমার ভেতর অনেক আড়ষ্টতা কাজ করত। ধীরে ধীরে ইউটিউব বা টিভিতে বিভিন্ন নাচের অনুষ্ঠান দেখে নিজের চেষ্টার মাধ্যমে আড়ষ্টতা দূর করি এবং সাবলীলভাবে নাচার জন্য নিজেকে প্রস্তুত করি। আর এখন কোরিওগ্রাফার আসাদ ও তানজিল আমাকে বিভিন্নভাবে সাহায্য করছেন। আপনি কি কাউকে অনুসরণ করেন? |আমি বলিউড তারকা প্রিয়াঙ্কা চোপড়াকে অনুসরণ করি। তাঁর অভিনয়, নাচ, কথা বলার ধরন, হাসি সবকিছু আমার অনেক ভালো লাগে। শুটিংয়ের অবসরে আপনি কী করেন? শুটিং চলার সময় আমার সমস্ত চিন্তাচেতনা এবং ধ্যানধারণা থাকে পরের শটকে ঘিরে। তাই শুটিংয়ের অবসর কাটে চিন্তা করেই। আর আমি একটু বেশি খুঁতখুঁতে স্বভাবের। যখন যে কাজটি করি, সব সময় সেরা কাজটি দেওয়ার চেষ্টা করি। ১০ বছর পর নিজেকে কোন অবস্থানে দেখতে চান? নিজেকে সফল তারকা হিসেবে প্রতিষ্ঠিত করতে চাই। আমি পেশায় একজন ডেন্টাল সার্জন। আমার নিজের চেম্বার আছে। সেখানে আমি সপ্তাহে তিন থেকে চার দিন সময় দিই। অভিনয়ের পাশাপাশি এই পেশাতেও কাজ চালিয়ে যেতে চাই।
আরও পড়ুনদন্তচিকিত্সক থেকে আইটেম গার্ল নায়লা নায়লা নাঈম এবার নায়িকা অনন্তর সঙ্গে মঞ্চে নায়লা ব্রাজিল ও আর্জেন্টিনা দুদলকেই সাপোর্ট করছি: নায়লা
