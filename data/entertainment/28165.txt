
বিদেশি ধারাবাহিক প্রচারের বিরুদ্ধে যখন মাঠে নামার ঘোষণা দিয়েছেন দেশীয় নির্মাতারা, তখনই নতুন আরও একটি টেলিভিশন চ্যানেল ঘোষণা দিল নতুন এক বিদেশি ধারাবাহিক প্রচারের। এ মাসের শেষ দিকে বেসরকারি টিভি চ্যানেল এসএ টিভিতে প্রচার শুরু হবে বাংলায় ডাবিংকৃত নতুন ধারাবাহিক ‘ইউসুফ জুলেখা’। ইতিহাসনির্ভর এই দুই চরিত্র নিয়ে নির্মিত ধারাবাহিকটি বিশ্বের বিভিন্ন দেশে প্রচারিত হচ্ছে। এসএ টিভি জানায়, এই ধারাবাহিকের মাধ্যমে দর্শক প্রাচীন শহর বাবেল, কেনান, শাম, মিসর, সর্বোপরি মধ্যপ্রাচ্যের আদি জীবনব্যবস্থা সম্পর্কে বিস্তর ধারণা পাবেন। ইতিহাসনির্ভর এ ধারাবাহিকের তৎকালীন আরবের সামাজিক জীবন, ব্যবসা-বাণিজ্য, খাবারদাবার, সর্বোপরি প্রাচীন দাসপ্রথার চিত্র দেখবেন দর্শক।
‘ইউসুফ জুলেখা’ প্রচারিত হবে ২৭ নভেম্বর থেকে; সপ্তাহের রবি থেকে বৃহস্পতিবার প্রতিদিন রাত ৮টা ৪০ মিনিটে।
