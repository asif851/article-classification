
‘বল তারা না না’, ‘হো জায়িগি বাল্লে বাল্লে’, বা ‘দারদি রাব কারদি’—গানগুলো শুনলেই চোখে ভাসে চিরচেনা ঢংয়ে নৃত্যরত গায়ক ডালের মেহেন্দির কথা। সেই কবে গানগুলো গেয়েছেন, এখনো মুখে মুখে গানগুলো। মাঝে নতুন তেমন উল্লেখ করার মত নতুন গানে তাঁকে দেখা যায়নি। বহুদিন পর ফের বলিউড ছবিতে গাইতে চলেছেন পাঞ্জাবি গায়ক ডালের মেহেন্দি৷ এবার তাঁর গান পর্দায় থাকবে আমিরের কণ্ঠে। এটিই হবে ছবির শিরোনাম সংগীত (টাইটেল ট্র্যাক)।সম্প্রতি এক গানের অনুষ্ঠানে এই গায়ক জানান, ‘বলিউযের ছবির গান সব সময়ই আমার ভালো লাগে৷ আগেও গেয়েছি আমি৷ তবে এবার একটু স্পেশাল । আমি গাইব আমির খানের গলায়৷’জানা গিয়েছে, আমির খানের আসন্ন ছবি ‘দঙ্গল’-এর জন্যই গাইতে চলেছেন ডালের মেহেন্দি৷ এই ছবির টাইটেল ট্র্যাক গাওয়ার দায়িত্বই কাঁধে নিয়েছেন এই গায়ক৷ সংগীত পরিচালনা করছেন প্রিতম।কুস্তিগির ‘সুলতান’ ওরফে সালমান খান বক্স অফিসে তুমুল হিট! মুক্তির এক সপ্তাহের মধ্যেই ৩০০ কোটির ক্লাবে৷ এখন তো ৫০০ কোটির দিকে এগোচ্ছে সালমনের ‘সুলতান’৷ বলিউডের আরেক খানজাদা আমির খানও কুস্তিগির হয়ে বক্স অফিসে নামতে চলেছেন ডিসেম্বর মাসে৷ ছবির নাম ‘দঙ্গল’৷ মহাবীর সিং ফুগতের জীবনী নিয়ে এই ছবি৷ আমিরের লক্ষ্য ‘দঙ্গল’-এর প্যাঁচে কীভাবে কাত করা যায় ‘সুলতান’কে৷ আর সেই প্যাঁচের শুরুটাই হল নতুন কায়দায় প্রমোশন দিয়ে!এর আগে ডালের মেহেন্দি আমির খানের আলোচিত ছবি ‘ রং দে বাসন্তি’র শীর্ষ সংগীতেও কন্ঠ দেন।
