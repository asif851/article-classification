
ডিজনি পিকচার্সের নতুন ছবি ‘ইনসাইড আউট’। ১৯ জুন মুক্তি পাওয়া হলিউডের অ্যানিমেশন এ ছবিটি ব্যাপক সাড়া ফেলেছে। এবার রাজধানীর স্টার সিনেপ্লেক্সে মুক্তি পাচ্ছে ‘ইনসাইড আউট’। ২৬ জুন থেকে ছবিটি দেখার সুযোগ পাবেন ঢাকার দর্শকেরা।এবারের কান চলচ্চিত্র উৎসবে গত ১৮ মে ছবিটি প্রথম প্রদর্শিত হওয়ার পর সবার কাছে প্রশংসিত হয়। এরপর ১৯ জুন যুক্তরাষ্ট্রে ছবিটি মুক্তি পায়। অ্যানিমেশন এ ছবিটি পরিচালনা করেছেন ছয়বার অস্কার মনোনয়ন পাওয়া মার্কিন নির্মাতা পিটে ডকটার।‘ইনসাইড আউট’ ছবির বিভিন্ন চরিত্রে কণ্ঠ দিয়েছেন অ্যামি পয়েলার, ফিলিস স্মিথ, লুইস ব্ল্যাক, মিলডি কেনি প্রমুখ। ১১ বছরের রিলে অ্যান্ডারসনকে ঘিরে ছবির কাহিনি এগিয়েছে। রিলে অ্যান্ডারসন চরিত্রে কণ্ঠ দিয়েছেন কাইথলিন ডায়াস।
