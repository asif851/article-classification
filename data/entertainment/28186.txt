
নিভৃতে চলে গেলেন জনপ্রিয় মার্কিন অভিনেতা জেনে ওয়াইল্ডার। সোমবার (২৯ আগস্ট) চিরবিদায় নিলেন পৃথিবী থেকে। তাঁর বয়স হয়েছিল ৮৩ বছর।ইউকে ভিত্তিক সংবাদমাধ্যম ডেইলি মেইল সূত্রে গেছে, কানেটিকাটের স্ট্যামফোর্ডে আলজেইমারের জটিলতায় ভুগে মারা গেছেন তিনি। মৃত্যুর সময় পরিবারের সদস্যরা পাশেই ছিলেন। তখন ঘরে বাজছিল এলা ফিৎজেরাল্ডের ‘সামহোয়্যার ওভার দ্য রেইনবো’। ওয়াকার-পার্লম্যান আরও জানান, নিজের রোগ গোপন রাখতে চেয়েছিলেন জেনে। কারণ, উইলি ওঙ্কা হিসেবে যেসব শিশুরা তাকে চিনত, সেই মানুষটি এই রোগে আক্রান্ত হয়েছে তা জানাতে চাননি তিনি। ১৯৭১ সালে এ চরিত্রের জন্য গোল্ডেন গ্লোব মনোনয়ন পান তিনি।যুক্তরাষ্ট্রের উইসকনসিনের মিলওয়াউকিতে ১৯৩৩ সালের ১১ জুন জন্মের পর নাম রাখা হয় জেরোমি সিলবারম্যান। ইংল্যান্ডের ব্রিস্টলে ব্রিস্টল ওল্ড ভিক থিয়েটারে পড়াশোনা করেন তিনি। এরপর অ্যাক্টরস স্টুডিওতে অভিনয়ের পদ্ধতি পড়েছেন।
কোঁকড়া চুল আর নীল চোখের তারকা জেনে ওয়াইল্ডার জীবনভর দর্শকদের হাসিয়েছেন। ‘উইলি ওঙ্কা অ্যান্ড দ্য চকোলেট ফ্যাক্টরি’, ‘ইয়াং ফ্র্যাঙ্কেনস্টেইন’ আর ‘ব্লেজিং স্যাডেলস’ ছবিতে তাঁর অভিনয় দর্শক যুগে যুগে মনে রাখবে।পরিচালক-লেখক মেল ব্রুকস ও অভিনেতা-কমেডিয়ান রিচার্ড প্রাইওরের সঙ্গেই নিজের সেরা কাজগুলো করেছেন জেনে ওয়াইল্ডার। মেলের তৃতীয় ছবি ‘দ্য ওয়াকো কিড’-এর মাধ্যমে জনপ্রিয়তা পান তিনি। ষাট ও সত্তর দশকে ‘ব্লেজিং স্যাডেলস’ ও ‘ইয়াং ফ্রাঙ্কেনস্টেইন’ অস্কারে সেরা চিত্রনাট্য বিভাগে মনোনয়ন পায়। সে সময় মুক্তি পায় জেনে-মেল জুটির আরেক ছবি ‘দ্য প্রডিউচার্স’। এতে অভিনয়ের জন্য সেরা পার্শ্ব অভিনেতা হিসেবে অস্কার মনোনয়ন পান তিনি।এ ছাড়া কমেডিয়ান রিচার্ড প্রাইওরের সঙ্গে জেনের ‘সিলভার স্ট্রিক’ ও ‘স্টির ক্রেজি’ ছবি দুটিও দারুণ ব্যবসাসফল হয়। এর মধ্যে ‘সিলভার স্ট্রিক’ ছবির জন্য ১৯৭৬ সালে আবার এই মনোনয়ন মেলে তার। ২০০৩ সালে কমেডি সিরিজ ‘উইল অ্যান্ড গ্রেস’-এ অতিথি শিল্পী হিসেবে অনবদ্য অভিনয়ের জন্য এমি জেতেন তিনি।
