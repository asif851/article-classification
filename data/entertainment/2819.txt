
দ্বিতীয় সন্তানের মুখ দেখলেন বলিউডের অভিনয়শিল্পী রিতেশ দেশমুখ ও জেনেলিয়া ডি’সুজা। আজ ভোররাতে জেনেলিয়া একটি ছেলেসন্তান জন্ম দিয়েছেন। এই দম্পতির বড় ছেলে রিয়ানের বয়স দুই বছর। রিতেশ নিজেই টুইটারে সবাইকে এই সুসংবাদটি জানিয়েছেন। মা ও নবজাতক দুজনেই এখন সুস্থ। শুভেচ্ছা আর শুভকামনায় ভেসে যাচ্ছেন নতুন মা-বাবা ও তাঁদের পরিবারের নতুন এই অতিথি। তাঁদের মধ্যে আছেন করন জোহর, লারা দত্ত ও ডিনো মোরিয়ার মতো তারকারা।রিতেশ-জেনেলিয়ার বলিউড যাত্রা একসঙ্গে শুরু। ২০০৩ সালে ‘তুঝে মেরি কসম’-ছবির মাধ্যমে তাঁরা হিন্দি ছবিতে নাম লেখান। সেখান থেকেই পরিচয়, প্রেম, অতঃপর ২০১২ সালে বিয়ে।সূত্র: এনডিটিভি
