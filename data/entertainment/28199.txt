
শিগগিরই ভারতের কলকাতায় নতুন সিনেমার শুটিং করতে যাচ্ছেন ঢালিউড নায়িকা পরীমনি। নানা কারণে এতদিন আটকে ছিল সেই শুটিং। সেই সময়টা কীভাবে কেটেছে তাঁর? গতকাল শনিবার দুপুরে কথা হয় এই নায়িকার সঙ্গে।
‘ভালোবাসা গুনাহ হ্যায়?’ ছবির শুটিংয়ে থাকার কথা ছিল না আপনার?এই সিনেমা নিয়ে তো ঝামেলা হয়ে গেছে। শুক্রবার সেসব নিয়ে আলোচনা করতেই কলকাতা থেকে ঢাকায় এসেছিলেন পরিচালক। ২ এপ্রিল শুটিং শুরু হবে। তার আগে পুরো ইউনিটের সঙ্গে কথা বলতে কলকাতায় যাচ্ছি দুই দিন পরেই। এই ছবিতে আমার নায়ক হবেন রোশান।এই ছবিতে নাকি হেমা মালিনী ও সানি লিওনের কাজ করার কথা?হেমা মালিনীর বিষয়টি নিশ্চিত। তবে কোনো আইটেম গানে সানি লিওন কাজ করবেন কি না, সেটা পরিচালক জানেন।‘চাঁদনী’, ‘স্বপ্নজাল’ ছবির খবর কী?চাঁদনীর শুটিং এখনো শুরু হয়নি। কেবল মহরত ও গান রেকর্ডিং হয়েছে। স্বপ্নজাল অক্টোবর বা নভেম্বরে মুক্তি পাবে।এত যে সিনেমা করছেন, নিজেকে প্রস্তুত করে নিচ্ছেন তো?শুরুর দিকে একসঙ্গে অনেক সিনেমায় কাজ করতে হয়েছে। তাই একটি চরিত্র থেকে আরেকটিতে ঢোকারও সময় পেতাম না। কাজ বলতে যা বোঝায়, সেটা করতেও পারতাম না। এখন নিজেকে বদলাতে চেষ্টা করছি।বদলানো নয়, আপনার প্রস্তুতির কথা বলুন। যেমন অভিনয়ের কর্মশালা, নাচের তালিম বা মারপিট শেখা এসব...অন্তর জ্বালা ও স্বপ্নজাল সিনেমার শুটিংয়ের পর মানুষ আমাকে শুধু নায়িকা নয়, অভিনেত্রী হিসেবেও ভাবতে শুরু করেছে। দারুণ দুটি চরিত্র। আমিও আসলে অভিনেত্রী হতে চাই। কর্মশালা, নাচের তালিম কিংবা মারপিট শেখার ব্যাপারটাই তো আমাদের ইন্ডাস্ট্রিতে নেই!এই প্রজন্মের কয়েকজন শিল্পী দেশের বাইরে কর্মশালা করে এসেছেন।আমিও রক্ত সিনেমার জন্য ফাইট শিখেছি, মেদ ঝরিয়েছি। সব ধরনের চরিত্রের জন্য তৈরি হতে প্রস্তুত আছি। ইচ্ছা না থাকলে তো এত অল্প সময়ে ভিন্ন সব চরিত্রে অভিনয় করতে পারতাম না। আমিও কিছু শিখতে চাই। সে জন্য প্রচুর সিনেমা দেখি, নিজেকে ভাঙার চেষ্টা করি।ভালো লাগা শেষ সিনেমা কোনটি?আমির খানের দঙ্গল। বাবার চরিত্রে আমিরের কষ্ট দেখে চিৎকার করে কেঁদেছি। আমার বাবা নেই, তাই আবেগপ্রবণ হয়ে গিয়েছিলাম। শেষবার যখন কলকাতায় গিয়েছিলাম, তখন অ্যায় দিল হ্যায় মুশকিল দেখেছিলাম। শুটিং না থাকলে বাংলাদেশেও সিনেমা দেখি। এ সপ্তাহে এখনো দেখা হয়নি।পড়েন? পছন্দের লেখক কে?হুমায়ূন আহমেদের পর আর কারও লেখা পড়িনি। বইমেলার কিছু বই উপহার পেয়েছি, কয়েকটি পড়তে শুরু করেছি। কিন্তু জানেন, কিছুতেই শেষ করতে পারছি না।সাক্ষাৎকার: মনজুর কাদের
 
