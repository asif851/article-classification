
গতকাল মঙ্গলবার ব্রিটিশ ব্রডকাস্টিং করপোরেশন (বিবিসি) ২০১৬ সালে বিশ্বের ১০০ জন প্রভাবশালী নারীর নাম প্রকাশ করেছে। এই তালিকায় আছেন ভারতের মডেল ও অভিনেত্রী সানি লিওন। তিনি ছাড়াও তালিকায় রয়েছেন ভারতের আরও চারজন নারী। কিন্তু তাঁদের মধ্যে সানিই একমাত্র বলিউডের।
বছরজুড়ে বলিউড অভিনেত্রী প্রিয়াঙ্কা চোপড়া ও দীপিকা পাড়ুকোন যেভাবে সিনেপাড়া দাপিয়ে বেড়িয়েছেন, তাতে প্রভাবশালী নারীর তালিকায় তাঁদের কারও নাম থাকলে বিষয়টা অবিশ্বাস্য হতো না। কিন্তু সবাইকে ছাপিয়ে সানির নাম হয়তো অনেককেই অবাক করবে। কারণ, এই অভিনেত্রীর সুনামের চেয়ে দুর্নামই যে বেশি। সানি বলিউডে পা রাখেন ২০১২ সালে ‘জিসম টু’ ছবির মাধ্যমে। তারপর অভিনয় করেছেন বেশ কয়েকটি ছবিতে। টাইমস অব ইন্ডিয়া।
