
আগামী মাসে মুক্তি পাওয়ার কথা ছিল বলিউড ছবি ‘সরকার-৩’। টুইটে ফাঁস হয়ে গেছে, ২৩ কোটি টাকার ধাক্কা সামলাতে পারছে না পরিবেশক এরস ইন্টারন্যাশনাল। ফলে কথা থাকলেও ৭ এপ্রিল মুক্তি মিলছে না অমিতাভ অভিনীত ‘সরকার-৩’।‘সরকার’-এর প্রথম দুটি ছবির সাফল্যের পর তৃতীয় কিস্তি নিয়ে ব্যাপক আগ্রহী দর্শকেরা। ‘অ্যাংরি ওল্ড ম্যান’ হিসেবে অমিতাভকে দেখার আগ্রহ তো রয়েছেই। ছবির পরিবেশক এরস ইন্টারন্যাশনালের পক্ষে এক টুইট বার্তায় জানানো হয়েছে, এখনই মুক্তি দেওয়া যাচ্ছে না ‘সরকার ৩’। কিছু সমস্যার কারণে সবাই মিলে এ সিদ্ধান্ত নেওয়া হয়েছে। আগামী ১২ মে মুক্তি পাবে ছবিটি।অমিতাভ বচ্চন ছাড়াও ‘সরকার-৩’ ছবিতে অভিনয় করেছেন জ্যাকি শ্রফ, মনোজ বাজপেয়ী, ইয়ামি গৌতম প্রমুখ। ১২ মে ‘সরকার-৩’ ছাড়াও বলিউডে মুক্তি পাবে ‘মেরি পেয়ারি বিন্দু’ ছবিটি। এতে অভিনয় করেছেন প্রিয়াঙ্কা চোপড়া, পরিণীতি চোপড়া ও আয়ুষ্মান খুরানা। ইন্ডিয়ান এক্সপ্রেস।
