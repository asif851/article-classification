
কারিনা কাপুর খান ও সাইফ আলী খান দম্পতি অন্য সব বলিউড তারকার চেয়ে এক জায়গায় আলাদা। সন্তান জন্মের পর তাকে মিডিয়ার কাছ থেকে লুকিয়ে রাখার প্রবণতা তাঁদের মধ্যে একেবারেই দেখা যায়নি। যদিও সাইফ সম্প্রতি এক সাক্ষাৎকারে বলেছেন, তাঁদের সন্তান তৈমুরের ছবি ইন্টারনেটে ফাঁস হয়ে যাওয়ায় কারিনার মন কিছুটা খারাপ হয়েছিল। মায়ের মন তো, ভেবেছিল পাছে সন্তানের ওপর নজর লেগে না যায়। এসব বিষয়ে অবশ্য শতভাগ অবিশ্বাসী সাইফ।
সম্প্রতি ‘সাইফিনা’ জুটির সন্তান তৈমুর আলী খানের নতুন একটি ছবি প্রকাশ পেয়েছে। ছবিতে দেখা যাচ্ছে, কারিনা তাঁর একমাত্র সন্তান তৈমুরকে কোলে নিয়ে কপালে চুমু খাচ্ছেন। তিন মাস বয়সী তৈমুরও মায়ের আদর বেশ উপভোগ করছেন। ফিল্ম ফেয়ার।
