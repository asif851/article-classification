
কান উৎসবের কর্তারা যতই হাঁকডাক করুন, সেসব যেন কানেই তুললেন না ঐশ্বরিয়া রাই বচ্চন। ক্যারল ছবির উদ্বোধনী প্রদর্শনীতে পা রেখেই শুরু করলেন সেলফি তোলা। সঙ্গে ছিলেন মার্কিন অভিনেত্রী এভা লংগোরিয়া। শুধু ৬৮তম কান চলচ্চিত্র উৎসব উপলক্ষেই টুইটারে নিজের অ্যাকাউন্ট চালু করেছেন ঐশ্বরিয়া। সেলফি তোলায় ব্যস্ততা সম্ভবত তাঁর টুইটার ফলোয়ারদের কথা মাথায় রেখেই। এরই মধ্যে টুইটারে সাড়া ফেলেছে ঐশ্বরিয়া আর তাঁর মেয়ে আরাধ্যর ছবিও।উৎসবের শুরুতেই ‘বিদঘুটে আর হাস্যকর’ বলে লালগালিচায় সেলফি নিষিদ্ধ করেছিল কান উৎসব কর্তৃপক্ষ।এ নিয়ে ১৪ বার কানের লালগালিচায় পা রাখলেন ঐশ্বরিয়া। ২০০২ সাল থেকে প্রসাধনসামগ্রী লোরিয়েলের দূত হিসেবে নিয়মিত কানে আসছেন ৪১ বছর বয়সী এ অভিনেত্রী।
