
এস এস রাজমৌলির ‘বাহুবলী’ ছবির কল্যাণে দক্ষিণ ভারতের নায়ক প্রভাস এই মুহূর্তে ভারতের সবচেয়ে বড় তারকা। এই অবিবাহিত তারকার খ্যাতি এখন এতটাই যে তাঁর জন্য লাইন ধরে বিয়ের প্রস্তাব আসছে। আর হবেই বা না কেন, প্রভাসই তো এখন ভারতের ‘মোস্ট এলিজিবল ব্যাচেলর’। ইতিমধ্যে ৬০০০টি বিয়ের প্রস্তাব পেয়েছেন প্রভাস।প্রভাসের কাছে এ প্রস্তাব এসেছে গত পাঁচ বছরের মধ্যে। ‘বাহুবলী : দ্য বিগিনিং’ ও ‘বাহুবলী ২ : দ্য কনক্লুশন’ ছবিগুলোর শুটিংয়ের মধ্যে এসব প্রস্তাব পেয়েছেন প্রভাস।কিন্তু প্রভাস সব প্রস্তাবই ফিরিয়ে দিয়েছেন। তাঁর মুখে এক কথা—‘বাহুবলী’ শেষ না হওয়া পর্যন্ত বিয়ে নয়। এখন তো সে অজুহাত দেওয়ারও উপায় নেই! টাইমস অব ইন্ডিয়া
