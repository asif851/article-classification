
এবার একই নাটকে দুটি ভিন্ন চরিত্রে অভিনয় করেছেন অভিনেতা প্রাণ রায়। নাটকটির নাম ‘প্যাঁচ-ফোড়ন’। এ নাটকে তাঁকে দেখা যাবে দুই ভাইয়ের চরিত্রে। এদের একজন একজন সরকারি চাকরিজীবী। অন্যজন মাদ্রাসার শিক্ষক।
নাটকে দ্বৈত চরিত্রে অভিনয় প্রসঙ্গে প্রাণ রায় বলেন, ‘দ্বৈত চরিত্রে এটি আমার প্রথম অভিনয়। তাই অভিজ্ঞতাটাও নতুন। তবে শিল্পীর জন্য এটি ইতিবাচক। কারণ, চরিত্র নিয়ে কাজ করার জায়গা খুঁজে পাওয়া যায়।’প্যাঁচ-ফোড়ন’ নাটকটি লিখেছেন ফারুক হোসেন এবং পরিচালনা করেছেন হিমেল আশরাফ। প্যাঁচ ফোড়ন নাটকে আরও অভিনয় করেছেন তারিক আনাম খান, লুৎফর রহমান জর্জ, চঞ্চল চৌধুরী, মিশু সাব্বির, নওশীন, অর্পণা, সোনিয়া হোসেন এবং ইরফান সাজ্জাদ প্রমুখ।
