
কাল শুক্রবার ‘মহালয়া’। দেবী দুর্গার আগমনী উপলক্ষে বনানী মাঠে দেবী বরণের আয়োজন করেছে গুলশান-বনানী সর্বজনীন পূজা পরিষদ। ভোর সাড়ে পাঁচটায় চণ্ডীপাঠের মধ্য দিয়ে শুরু হবে অনুষ্ঠান। চণ্ডীপাঠ করবেন প্রমোদ দত্ত। থাকবে গান আর নাচ। গান গাইবেন বুলবুল মহলানবীশ, ছন্দা চক্রবর্তী, প্রিয়াঙ্কা গোপ, অনিরুদ্ধ সেনগুপ্ত, আল্পনা রায়, সুমনা বর্ধন, বিমান বিশ্বাস, বিপাশা গুহঠাকুরতা, সোহানী মিত্র, সঞ্জয় কবিরাজ, মৃদুলা সমাদ্দার ও সুস্মিতা সেন। সভাপতিত্ব করবেন কানুতোষ মজুমদার, শুভেচ্ছা জানাবেন সুকুমার চৌধুরী। অনুষ্ঠানটির গ্রন্থনা ও পরিকল্পনা করেছেন মনোজ সেনগুপ্ত। তিনি জানান, বনানী মাঠ থেকে অনুষ্ঠানটি সরাসরি সম্প্রচার করবে এটিএন বাংলা, চ্যানেল আই ও বৈশাখী টিভি। ঢাকেশ্বরী মন্দিরে দেবী বরণের আয়োজন করা হয়েছে কাল সকাল ছয়টায়। এই আয়োজনে সহযোগিতা করছে ছায়ানট। আর ঢাকেশ্বরী মন্দির থেকে তা সরাসরি সম্প্রচার করবে দেশ টিভি।
