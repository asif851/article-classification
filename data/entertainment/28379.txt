
জেনিফার লরেন্সের সঙ্গে নাকি তুমুল ঝগড়া বেধেছে পরিচালক ডেভিড ও’রাসেলের! জয় ছবির শুটিং চলার সময় দুজনকে চিৎকার-চেঁচামেচি করতে দেখা গেছে, এমনটাই জানিয়েছিলেন শুটিং দলের কেউ কেউ। অনেকে এও বলেছেন, জেনিফার নাকি সিলভার লাইনিংস প্লেবুকখ্যাত পরিচালকের পরিচালনায় সন্তুষ্ট হতে পারছিলেন না!আরও ধেঁায়া ছড়ানোর আগেই এই গুজবে পানি ঢেলে দিয়েছেন জেনিফার। নিজের ফেসবুক পেজে তিনি লেখেন, ‘রাসেল আমার কাছের বন্ধু। তাঁর সঙ্গে আমার বোঝাপড়া অসাধারণ। আমাদের নিয়ে এমন গুজব একেবারেই অবান্তর।’ এদিকে অন্য একটি সূত্র জানিয়েছে, জয় ছবির একটি দৃশ্যে সহশিল্পীর সঙ্গে ঝগড়া করার কথা জেনিফারের। অস্কারজয়ী এই অভিনেত্রী ছবির পরিচালকের সঙ্গে সেই দৃশ্যেরই মহড়া করছিলেন। জেনিফার ও ব্র্যাডলি কুপার অভিনীত জয় এ বছরের ডিসেম্বরে মুক্তি পাওয়ার কথা। ডেইলি মেইল।
