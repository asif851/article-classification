
মাতলামি ও মদ খেয়ে গাড়ি চালানোর অভিযোগে গ্রেপ্তার হয়েছেন পপতারকা জাস্টিন বিবার। যুক্তরাষ্ট্রের ফ্লোরিডার মায়ামি সমুদ্রসৈকত থেকে আজ তাঁকে গ্রেপ্তার করেছে মায়ামি বিচ পুলিশ।সিএনএন জানিয়েছে, মায়ামি বিচ পুলিশের অফিশিয়াল টুইটার অ্যাকাউন্ট থেকে ১৯ বছর বয়সী পপতারকা বিবারকে গ্রেপ্তারের বিষয়টি নিশ্চিত করা হয়েছে।পুলিশের অভিযোগ, মায়ামি বিচের রাস্তায় দুটি গাড়ির মধ্যে পাল্লা দিতে দেখা যায়। এর মধ্যে একটি ছিল লাল রঙের ফেরারি আর বিবারেরটি ছিল হলুদ ল্যাম্বরগিনি। লাল রঙের ফেরারির চালককেও গ্রেপ্তার করেছে পুলিশ।
মিয়ামি বিচ পুলিশের মুখপাত্র সার্জেন্ট বরি হার্নান্দেজ জানিয়েছেন, গ্রেপ্তারের পর অ্যালকোহলের মাত্রা পরীক্ষায় উত্রাতে পারেননি বিবার। তাকে মায়ামি-ডেড কান্ট্রি জেলে স্থানান্তর করা হবে।
এর আগেও জাস্টিন বিবার বাড়িতে গোয়েন্দাদের নজরদারিতে পড়েছিলেন। তবে জেলে যাওয়ার ঘটনা সম্ভবত এবারই প্রথমবার ঘটতে যাচ্ছে।
