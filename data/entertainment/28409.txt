
পরিচালক অপূর্ব রানার কাছ থেকে একরাতেরজন্যছবির গল্প শুনেই নাকি মন ভরে গিয়েছিল পরীমনির। তাই পরিচালকের এক কথায় ছবিতে অভিনয়ের জন্য রাজি হয়ে যান তিনি। তাঁর কথা, ছবির নামটার মধ্যেই কেমন একটা ব্যাপার আছে। কয়েক দিন আগে ফেসবুকে এক স্ট্যাটাসেও এ নিয়ে লিখেছিলেন পরী। সে সময় নায়কের সঙ্গে একটি হাতের ছবি দিয়ে গোপন রেখেছিলেন সহশিল্পীর নাম। সবশেষ খবর হলো, পরীর নায়কের নাম জানার জন্য আরও মাসখানেক অপেক্ষা করতে হবে তাঁর ভক্তদের।
পরীমনি বলেন, ‘ছবির নায়ককে নিয়ে চমক থাকছে। এবারই তাঁর সঙ্গে আমার প্রথম কাজ হবে। তাই তাঁর নামটা খুব আয়োজন করে জানাতে চাই।’ ছবির পরিচালক অপূর্ব রানা জানান, আগামী মাসে একটি অনুষ্ঠানের মধ্য দিয়ে একরাতেরজন্য ছবির নায়কের নাম ঘোষণা করা হবে।
ছবির গল্পের ব্যাপারে জানতে চাইলে পরী বলেন, ‘গল্প নিয়ে এখনই সব বলতে চাই না। তবে ছবিটি পুরোপুরি বাণিজ্যিক ঘরানার নয়। রানা ভাই আগে এ ধরনের ছবি নির্মাণ করেননি। আমিও এমন গল্পের ছবিতে অভিনয় করিনি। একরাতেরজন্য ছবিটি পুরোটাই ফ্ল্যাশব্যাকে হবে।’
পরীমনি এখন বাহাদুরীনামের একটি ছবিতে কাজ করছেন। এর শুটিং শেষ হলেই একরাতেরজন্যছবির কাজ শুরু করবেন তিনি। পরীমনি বলেন, ‘আশা করছি সেপ্টেম্বরের প্রথম সপ্তাহ থেকে কাজ শুরু করতে পারব।’ 
