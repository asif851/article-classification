
বলিউড অভিনেতা শাহরুখ খান ও তাঁর স্ত্রী গৌরী খানের যে একটি প্রযোজনা প্রতিষ্ঠান আছে, এই খবর নিশ্চয়ই অনেকেই জানেন। চলচ্চিত্র নির্মাণ ও ভিজ্যুয়াল ইফেক্টস নিয়ে কাজ করা এই প্রতিষ্ঠানটির নাম কেন রেড চিলিস এন্টারটেইনমেন্ট হলো, এই প্রশ্নও হয়তো কারও কারও মাথায় এসেছে। সম্প্রতি শাহরুখ নিজেই দিলেন এর উত্তর। 
শাহরুখের দীর্ঘদিনের বন্ধু ও বলিউড অভিনেত্রী জুহি চাওলা নাকি একবার শাহরুখকে জিজ্ঞেস করেছিলেন, ‘এত কিছু থাকতে প্রযোজনা প্রতিষ্ঠানের নাম কেন রেড চিলিস রাখতে গেলে?’ জবাবে বলিউড বাদশা জানান, ‘যদি চলচ্চিত্র ব্যবসায় ক্ষতির মুখে পড়ি তাহলে এই নামেই একটি রেস্তোরাঁ খুলে ফেলব। রেড চিলিস রেস্তোরাঁ, শুনতে তো আর মন্দ লাগবে না।’ উত্তরটি যে শাহরুখ নিতান্ত মজার ছলে দিয়েছেন তা নিয়ে কোনো সন্দেহ নেই। তবে সত্যিই যদি কোনো দিন রেস্তোরাঁ খোলার কথা ভাবেন, তাহলে এর জন্য নতুন করে আর নাম খুঁজতে হবে না। এনডিটিভি
