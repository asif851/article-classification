
ভারত-পাকিস্তান সম্পর্কের অবনতির জের বলিউডে পড়ার কথা শোনা যাচ্ছিল বেশ কিছুদিন থেকেই। এ ​নিয়ে তারকাদের মধ্যে ব্যাপক আলোচনাও হয়। এবার সে প্রভাব পড়তে যাচ্ছে ‘রাইস’ সিনেমাতেও। এই সিনেমা থেকে বাদ পড়তে যাচ্ছেন পাকিস্তানি শিল্পী মাহিরা খান।শাহরুখ খান অভিনীত ‘রাইস’ ছবির একটি ঘনিষ্ঠ সূত্র জানিয়েছে, ছবিটি থেকে বিশ্রাম দেওয়া হয়েছে পাকিস্তানি অভিনেত্রী মাহিরা খানকে। তাঁরা মনে করেন, প্রযোজক রিতেশ সিধওয়ানির জন্য এটা খুবই যন্ত্রণাদায়ক একটি সিদ্ধান্ত। এক মাস ধরেই এই নায়িকাকে বদল করার চাপ তৈরি হচ্ছিল। উরি হামলার পরে বিষয়টি তীব্র রূপ ধারণ করে। অবস্থা এমন হয়, কোনো পাকিস্তানিকে নিয়ে শুটিং করাটাই অসম্ভব হয়ে পড়ে। মাহিরা খানও দুর্ভাগ্য এড়াতে পারেননি। তাঁকে ছবি থেকে বাদ দেওয়া হয়েছে।এদিকে দুই সপ্তাহের জন্য নতুন মুখ প্রয়োজন ‘রাইস’ টিমের। আগামী বছর জানুয়ারিতে ছবিটি মুক্তি দেওয়ার কথা আছে।বলিউড হাঙ্গামা
