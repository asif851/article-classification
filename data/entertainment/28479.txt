
তারকাদের জীবন যেন খোলা বইয়ের মতো। তাঁরা কখন কী করছেন, কোথায় যাচ্ছেন—সবই জানা যায়। সামাজিক যোগাযোগমাধ্যমের সব পোস্টও তাঁরা উন্মুক্ত রাখেন সবার জন্য। বলিউড অভিনেত্রী আলিয়া ভাটও ব্যতিক্রম ছিলেন না। ‘ছিলেন না’ বলতে হচ্ছে কারণ, এখন থেকে ছবি শেয়ারিংয়ের সাইট ইনস্টাগ্রামে তাঁকে ‘ফলো’ করতেই হবে। অ্যাকাউন্টটি প্রাইভেট করে ফেলেছেন তিনি।
আগে অ্যাকাউন্টটির মাধ্যমে ‘ফলো’ না করেও সবাই তাঁর সব ছবি দেখতে পেতেন। তখন সব পোস্ট থাকত উন্মুক্ত। এখন আর সেটা সম্ভব হবে না। চাইলেও আর কেউ ‘ফলো’ না করে আলিয়ার ছবিগুলো দেখতে পারবেন না।হঠাৎ কী কারণে আলিয়া অ্যাকাউন্ট প্রাইভেট করে দিলেন, তা অবশ্য জানা যায়নি। কীই–বা লুকাতে চাইছেন সবার কাছ থেকে, কে জানে! বলিউড বাবল।
