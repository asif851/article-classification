
অস্ট্রেলিয়ার টিভির জনপ্রিয় অনুষ্ঠান ‘সিক্সটি মিনিটস অস্ট্রেলিয়া’য় বাংলাদেশের মডেল ও অভিনয়শিল্পী জান্নাতুল পিয়ার সাক্ষাৎকার দেখানো হবে। পিয়ার সাক্ষাৎকার নিতে এ অনুষ্ঠানের সঙ্গে সংশ্লিষ্ট কয়েকজন গত সপ্তাহে ঢাকায় আসেন। ২২ সেপ্টেম্বর তাঁরা পিয়ার দীর্ঘ সাক্ষাৎকার নিয়েছেন। পিয়া তাঁদের সঙ্গে কথা বলেছেন ইনডোরে এবং ঢাকার বিভিন্ন স্থানে।
আন্তর্জাতিক বিভিন্ন নামী ব্র্যান্ডের পণ্যের মডেল হওয়া আর অন্যটি হলো ‘ভোগ ইন্ডিয়া’ ম্যাগাজিনের প্রচ্ছদে স্থান পাওয়া। পিয়া জানালেন, এসব কারণেই ‘সিক্সটি মিনিটস অস্ট্রেলিয়া’ অনুষ্ঠানের কর্তৃপক্ষ তাঁকে বিবেচনা করেছে। মাস দু-এক আগে অনুষ্ঠানটির সঙ্গে সংশ্লিষ্ট ব্যক্তিরা যোগাযোগ করেন তাঁর সঙ্গে।
পিয়া এখন আছেন ব্যাংককে। বেড়ানোর জন্য সেখানে গিয়েছেন তিনি। জানালেন, টিভি অনুষ্ঠান ‘সিক্সটি মিনিটস অস্ট্রেলিয়া’য় তুলে ধরা হয় বিশ্বের আলোচিত ঘটনা আর বিশেষ মানুষদের সাক্ষাৎকার।
ভোগ ইন্ডিয়ার ২০১৬ সালের অক্টোবর সংখ্যার প্রচ্ছদে পিয়ার সঙ্গে ছিলেন সার্কভুক্ত ছয়টি দেশের মডেল। ছিলেন ভারতের পূজা মোরে, শ্রীলঙ্কার শেনেলে রড্রিগো, নেপালের বর্ষা থাপা, মালদ্বীপের রাউধা আথিফ ও ভুটানের দেকি ওয়াঙমো। গত মার্চে রাজশাহীতে মারা যান রাউধা। তিনি এ দেশে এসেছিলেন পড়াশোনা করতে।
