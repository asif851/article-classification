
রাজনৈতিক দল কিংবা কোনো দেশের পতাকা থাকতেই পারে। এতে আশ্চর্য হওয়ার কিছু নেই। কিন্তু পতাকা যদি হয় কোনো ব্যক্তিকে নিয়ে, তবে একটু আশ্চর্য হতেই হয়। এমন ঘটনা ঘটেছে দক্ষিণ ভারতে। তিনি থালাইভার (নেতা) হিসেবে পরিচিত। বর্তমানে ‘কাবালি’–ঝড়ে কুপোকাত করছেন সারা ভারত। তিনি আর কেউ নন, মহানায়ক রজনীকান্ত।
রজনীর ভক্তরা তৈরি করেছেন এই পতাকা। আর রজনী যদি তাঁদের নেতাই হন, তবে তাঁর পতাকা হতেই পারে। বিশ্বে রজনীকান্ত একমাত্র অভিনেতা, যাঁকে নিয়ে পতাকা আছে। পতাকায় নীল, লাল ও সাদা রঙের ওপর একটি তারকা। আর তার মাঝে দেখা যায় রজনীকান্তের ছবি। রজনীর প্রতিটি ছবি মুক্তি পাওয়ার দিন টাঙিয়ে দেওয়া হয় এই পতাকা।কিন্তু কী এমন ব্যাপার যে তাঁকে নিয়ে তৈরি হলো এমন বিস্ময়কর ঘটনা? কিছু ভক্তের কাছে জানতে চাইলে প্রথমেই তাঁরা স্যালুট জানান রজনীকে। তারপর তাঁর একজন ভক্ত অটোচালক সুরেশ বলেন, ‘তাঁর মতো কেউ নেই। যখন ​তিনি কিছু বলেন, এটা মনে হয় এটা খুবই গুরুত্বপূর্ণ। তাঁর সরলতা ও স্টাইল আমাদের জীবনকে খুবই প্রভাবিত করে যে আমরা তাঁর মতো হতে চেষ্টা করি।’সুরেশ তাঁর বন্ধুদের সঙ্গে অটোরিকশায় রজনীর দুটি পতাকা টাঙিয়ে সারা শহর ঘুরছেন। বাজাচ্ছেন রজনীর সিনেমার গান। সুরেশের এক বন্ধু বলেন, তাঁর কাছে এটা উৎসব ছাড়া আর কিছুই না।ইন্ডিয়াটুডে
