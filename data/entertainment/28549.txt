
বাংলা গানের কিংবদন্তি ব্যক্তিত্বদের নিয়ে আয়োজন করা হয়েছে সাপ্তাহিক অনুষ্ঠান ‘তারায় তারায় রচিত’। এই তালিকায় রয়েছেন রবীন্দ্রনাথ ঠাকুর, কাজী নজরুল ইসলাম, রাধারমণ, দ্বিজেন্দ্রলাল রায়, অতুলপ্রসাদ সেন, রজনীকান্ত সেন, হাসন রাজা, ফকির লালন শাহ, শচীন দেববর্মন, আব্বাসউদ্দীন আহমদ, কবি জসীমউদ্দীন, জালাল উদ্দিন খাঁ, আবদুল আলীম, আবু হেনা মোস্তফা কামাল ও শাহ আবদুল করিম। অনুষ্ঠানে বাদ্যযন্ত্রে থাকবেন দেশবরেণ্য শিল্পীরা। এতে কিংবদন্তি ব্যক্তিত্বদের নিয়ে বলবেন আমন্ত্রিত অতিথিরা। থাকবে গান।‘তারায় তারায় রচিত’ অনুষ্ঠান উপস্থাপনা করেছেন ফারাহ শারমিন, পরিচালনা করেছেন আলফ্রেড খোকন। এনটিভিতে আজ থেকে প্রতি সোমবার রাত নয়টায় প্রচারিত হবে অনুষ্ঠানটি।
