
হুমায়ূন আহমেদের জন্মদিন ১৩ নভেম্বর। এই দিনটি উদ্যাপনের জন্য নানা কর্মসূচি নিয়েছে চ্যানেল আই ও ইমপ্রেস টেলিফিল্ম। দিনটিকে এরই মধ্যে ‘হিমু দিবস’ হিসেবে ঘোষণা করা হয়েছে। আয়োজন করা হয়েছে ‘হিমু মেলা’। হুমায়ূন আহমেদের চলচ্চিত্র নিয়ে যমুনা ফিউচার পার্ক ব্লকবাস্টার সিনেমাতে হবে ‘হুমায়ূন আহমেদ চলচ্চিত্র উৎসব’। এ উপলক্ষে ১২ ডিসেম্বর বেলা তিনটায় যমুনা ফিউচার পার্ক ব্লকবাস্টার সিনেমায় হবে ‘রেড কার্পেট’ অনুষ্ঠান। এখানে উপস্থিত থাকবেন হুমায়ূন আহমেদের ছবির শিল্পী ও কলাকুশলীরা।হুমায়ূন আহমেদ চলচ্চিত্র উৎসবের জন্য চূড়ান্ত করা হয়েছে সাতটি চলচ্চিত্র। এর মধ্যে রয়েছে হুমায়ূন আহমেদ পরিচালিত আগুনের পরশমনি, দুই দুয়ারী, শ্রাবণ মেঘের দিন, শ্যামল ছায়া, নয় নম্বর বিপদ সংকেত ও আমার আছে জল এবং তৌকীর আহমেদ পরিচালিত দারুচিনি দ্বীপ। চলচ্চিত্রগুলোর প্রদর্শনী শুরু হবে ১৪ নভেম্বর।
 
