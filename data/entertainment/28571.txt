
নৃত্যযোগের আয়োজনে শিল্পকলা একাডেমীতে আজ প্রদর্শিত হবে ছৌ নৃত্য। ২২ জুলাই থেকে ৬৫ জন শিক্ষার্থী সপ্তাহব্যাপী এই নাচের ওপর একটি কর্মশালায় অংশ নেন। কর্মশালাটি পরিচালনা করেন ভারতের দিল্লি থেকে আসা নন্দিত নৃত্যশিল্পী ও কোরিওগ্রাফার সন্তোষ নায়ার।কর্মশালায় শেখা ময়ূরভঞ্জ ছৌ এবং সমসাময়িক নাচের কৌশল সহযোগে নৃত্য পরিবেশন করবেন শিক্ষার্থীরা। এতে নাচ পরিবেশন করবেন সন্তোষ নায়ার নিজেও।আজ সন্ধ্যা সাতটায় শিল্পকলার সংগীত ও নৃত্যকলা মিলনায়তনে এই নাচের অনুষ্ঠানটি সবার জন্য উন্মুক্ত থাকবে। বিজ্ঞপ্তি
