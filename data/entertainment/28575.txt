
অস্ট্রেলিয়ায় চমত্কার সময় কাটছে বলিউডের অভিনেত্রী আনুশকা শর্মা ও তাঁর প্রেমিক ক্রিকেটার বিরাট কোহলির। সেখানেই বড়দিন উদযাপনের পাশাপাশি নতুন বছরকে বরণ করে নিয়েছেন তাঁরা। গত সপ্তাহে অস্ট্রেলিয়ায় হাত ধরা অবস্থায় প্রথম ক্যামেরাবন্দী হওয়ার সময় বাধা দিয়েছিলেন বিরাট। সম্প্রতি তাঁদের আবারও ক্যামেরাবন্দী করা হয়েছে। তবে দ্বিতীয় দফায় একটু সাহসীই মনে হয়েছে তাঁদের। জনসমক্ষে রাস্তায় হাঁটার সময় তাঁদের ছবি তোলা হলেও কোনো রকম রাখঢাকের চেষ্টা করেননি তাঁরা।সম্প্রতি সিডনির রাস্তায় ক্যাজুয়াল পোশাকে হাঁটতে বের হন বিরাট ও আনুশকা। কোনো রকম লুকোচুরির আশ্রয় না নিয়ে সহজ-স্বাভাবিকভাবে হাঁটতে দেখা যায় তাঁদের। সেসময় পেছন দিক থেকে তাঁদের ক্যামেরাবন্দী করা হয়। তাঁদের দুজনের মাঝে আরেকজনকে দেখা গেলেও তাঁর পরিচয় নিশ্চিত হওয়া যায়নি। এক খবরে এমনটিই জানিয়েছে ওয়ান ইন্ডিয়া।এর আগে গত সপ্তাহে অস্ট্রেলিয়ায় একসঙ্গে হাত ধরে হাঁটার সময় প্রথম বারের মতো বিরাট ও আনুশকাকে ক্যামেরাবন্দী করেন পাপারাজ্জিরা। সেসময় এক হাত উঁচু করে পাপারাজ্জিদের ছবি তুলতে বাধা দেওয়ার চেষ্টা করেন বিরাট। কিন্তু লাভ হয়নি। হাত ধরা অবস্থায় ঠিকই তাঁদের ক্যামেরাবন্দী করা হয়। পরে ছবিটি প্রকাশিতও হয় অনলাইনে। শুধু তাই নয়, গভীর রাতে একই হোটেলে ঢুকতে দেখা যায় বহুল আলোচিত এ তারকা যুগলকে।
