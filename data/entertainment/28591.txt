
সাফল্য কিংবা অর্থকড়ি নয়, হলিউড অভিনেত্রী সালমা হায়েকের জীবনে সবচেয়ে বড় আশীর্বাদ তাঁর পরিবার। পরিবারের ভালোবাসা ছাড়া যশ কিংবা ধনদৌলত সবই তাঁর কাছে মূল্যহীন।৪৯ বছর বয়সী এই অভিনেত্রী একটি সাক্ষাৎকারে বলেন, ‘ সাফল্য, টাকা পয়সা অথবা সৌন্দর্য সবকিছুই অর্থহীন মনে হবে যদি আপনাকে ভালোবাসার কেউ না থাকে। এসব কোনকিছুই আমাকে সুখী করতে পারে না। আমার সবচেয়ে বড় সুখের কারণ আমার পরিবার। এটি আমাদের জীবনের সবচেয়ে বড় আশীর্বাদ। ’
তবে, আপাতত পরিবার বড় করার কোন ইচ্ছে নেই সালমা হায়েকের। তাঁর নিজের আছে এক সন্তান। আর স্বামীর আগের ঘরের রয়েছে আরও তিন সন্তান। সালমা বলেন, ‘আমার পরিবারে চার সন্তান। চারজনই আমার জন্য যথেষ্ট। ’ বিজনেস স্ট্যান্ডার্ড।
