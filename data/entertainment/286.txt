
ঘরের ছবিতে কাজ কমিয়ে প্রিয়াঙ্কা এখন বাইরের কাজেই বেশি সময় দিচ্ছেন। ‘বেওয়াচ’ ছবিতে কাজ শেষ করার পরপরই আবার আমেরিকান টিভি সিরিজ ‘কোয়ান্টিকো’র দ্বিতীয় কিস্তির কাজ শুরু করেছেন এই অভিনেত্রী। সাবেক এই বিশ্বসুন্দরী ঘোষণা দিয়েছেন, আগামী বছরের মাঝামাঝি পর্যন্ত নতুন কোনো হিন্দি ছবিতে চুক্তিবদ্ধ হচ্ছেন না।হলিউডের শুটিংয়ে ব্যস্ত থাকার কারণে প্রিয়াঙ্কা তাঁর ‘বাজিরাও মাস্তানি’ ও ‘জয় গঙ্গাজল’ সিনেমার প্রচারেও অংশ নিতে পারেননি। এখন বছরের বড় একটা সময় প্রিয়াঙ্কাকে দেশের বাইরেই কাটাতে হচ্ছে। আবার জরুরি কাজে প্রায়ই আসতে হচ্ছে ভারতে। তাঁর এমন দশা দেখে অনেকেই মন্তব্য করছেন, এভাবে আসলে হয় না। প্রিয়াঙ্কাকে বলিউড ও হলিউডের মধ্য থেকে যেকোনো একটিকে বেছে নিতে হবে।প্রিয়াঙ্কার সামনে বড় প্রশ্ন, কোনটি বেছে নেবেন তিনি? বলিউড লাইফ।
