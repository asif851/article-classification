
যুক্তরাষ্ট্রের লস অ্যাঞ্জেলেসে অ্যাঞ্জেলিনা জোলি পরিচালিত আনব্রোকেন ছবির উদ্বোধনী প্রদর্শনীর আয়োজন করা হয়েছে আগামীকাল সোমবার। কিন্তু হঠাৎ করে জলবসন্তে আক্রান্ত হওয়ায় উদ্বোধনী প্রদর্শনীতে থাকতে পারছেন না জোলি। বিষয়টি জানিয়ে ইউটিউবে একটি ভিডিও বার্তাও দিয়েছেন অস্কারজয়ী হলিউডের এ তারকা অভিনেত্রী ও নির্মাতা।উদ্বোধনী প্রদর্শনীতে থাকতে না পারলেও জোলির পক্ষে হাজির থাকবেন তাঁর স্বামী ব্র্যাড পিট। জোলির সন্তানেরাও হাজির থাকবে বলে নিশ্চিত করেছে আনব্রোকেন ছবির পরিবেশক সংস্থা ইউনিভার্সেল পিকচার্স। প্রতিষ্ঠানটির বরাতে ডিজিটালস্পাই ডটকম জানিয়েছে, জলবসন্তে আক্রান্ত হওয়ায় আগামী কয়েক দিন জনসমক্ষে যেতে পারবেন না জোলি। এ জন্য ছবির উদ্বোধনী প্রদর্শনীতে অংশ নিতে পারবেন না তিনি। ছবির প্রচারণামূলক কাজ থেকেও কয়েক দিন বিরত থাকতে হবে তাঁকে।এদিকে জোলি তাঁর এক ভিডিও বার্তায় বলেন, আগামী কয়েক দিন আনব্রোকেন ছবির প্রচারণামূলক কোনো অনুষ্ঠানে তিনি থাকতে পারবেন না। কারণ তিনি জলবসন্তে আক্রান্ত হয়েছেন। তাঁকে বাড়িতেই থাকতে হবে। বিষয়টি একদমই বিশ্বাস করতে পারছেন বলেও জানান জোলি। কারণ ছবিটি তাঁর কাছে অনেক বেশি গুরুত্বপূর্ণ। তার পরও সবকিছু মেনে নিয়েছেন তিনি।জোলির ভিডিও বার্তা শুনতে ক্লিক করুনআনব্রোকেন ছবির ট্রেইলার দেখতে ক্লিক করুন
আরও জানতে পড়ুন:
অভিনয় ছাড়ছেন জোলি!
