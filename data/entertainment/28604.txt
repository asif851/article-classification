
যদিও দক্ষিণের ছবি; কিন্তু ছবি তৈরির খরচ ধরলে ভারতের সবচেয়ে ব্যয়বহুল ছবির শীর্ষে উঠে রেকর্ড করেছিল ‘বাহুবলী’। মুক্তির প্রথম দিনে ৫০ কোটি রুপি আয় করেও আরেকটি নতুন রেকর্ড গড়েছিল বাহুবলী। এই রেকর্ড এত দিন ছিল শাহরুখ খানের ‘হ্যাপি নিউ ইয়ার’-এর দখলে। এবারে আরেকটা রেকর্ড গড়ল ছবিটি। ইন্দো-এশিয়ান নিউজ জানিয়েছে— মাত্র ৫ দিনেই বিশ্বব্যাপী এ ছবি আয় করেছে ২৫০ কোটি রুপি।
ছবি মুক্তির পর এক খবরে এনডিটিভি জানিয়েছিল— বিশ্বব্যাপী চার হাজার সিনেমা হলে মুক্তি দেওয়া হয়েছিল এ ছবি। এবং সপ্তাহের আয়ে সে সময়কার হিসেবে দাঁড়িয়েছিল ১২০ কোটি রুপি।পরিচালক এস এস রাজামৌলিও ধারণা করতে পারেননি এই অঙ্কের টাকা আয় করতে পারে ছবিটি। তবে চলচ্চিত্রের ‘ব্যবসা বিশ্লেষক’ হিসেবে খ্যাত ত্রিনাথ জানিয়েছেন এই তথ্য। রাজামৌলি তাঁর মন্তব্যে শুধু বলেছেন— ‘এটা অভাবনীয়!’ তাঁর এই মন্তব্যেই স্পষ্ট পরিচালকের সব আনন্দ।নির্মাণ, ব্যয়, ছবির পরিসরের কারণে আগে থেকেই ঝড় তুলেছিল ‘বাহুবলী’। এবার আয়ের ক্ষেত্রেও শীর্ষ ছুঁল ছবিটি।‘বাহুবলী’ ছবিতে অভিনয় করেছেন আনুশকা শেঠী, রানা দাগুবতী, তামান্না ও প্রভাস। ‘বাহুবলী’ তৈরির আগে ভারতের সবচেয়ে ব্যয়বহুল ছবি ছিল শাহরুখ খানের রাওয়ান। রাওয়ান তৈরিতে ২৭ দশমিক চার মিলিয়ন ডলার খরচ হয়েছিল। যেখানে বাহুবলী তৈরির খরচ ৩৯ মিলিয়ন ডলার।
আরও পড়ুন:২৫০ কোটি রুপির ‘বাহুবলী’ নিয়ে ভারতে হইচইব্যয়বহুল ‘বাহুবলী’র প্রথম সপ্তাহেই আয় ১২০ কোটি রুপিভারতের সবচেয়ে ব্যয়বহুল ছবির গল্প
