
বলিউড অভিনেত্রী বিদ্যা বালানের স্বামী প্রযোজক সিদ্ধার্থ রায় কাপুর। বলিউডের তাঁর প্রযোজিত অনেক ছবিই ব্যবসাসফল হয়েছে। এর মধ্যে আছে ‘হিরোইন’, ‘চেন্নাই এক্সপ্রেস’, ‘বরফি’। এদিকে সু-অভিনেত্রী হিসেবে বিদ্যার খ্যাতিও চারদিকে। কিন্তু এই তারকা জুটি নাকি একসঙ্গে কাজ না করার ব্যাপারে দৃঢ়প্রতিজ্ঞ।
বিদ্যা মন্তব্য করেন, ‘আমরা দুজন একসঙ্গে কাজ না করার সর্বোচ্চ চেষ্টা করি। আমার মনে হয়, সংসারে শান্তি বজায় রাখতে এটি জরুরি। এর জন্য মাঝেমধ্যে খুব ভালো কিছু চরিত্রে কাজ করার সুযোগ হয়তো আমি হারাই। কিন্তু এ ক্ষেত্রে এটা করা ছাড়া কোনো উপায় নেই। ব্যক্তিগত ও পেশাগত জীবন আমি সব সময়ই আলাদা রাখার পক্ষে।’বিদ্যা আরও বলেন, তাঁরা স্বামী-স্ত্রী দুজন যেহেতু একই ক্ষেত্রে কাজ করছেন, তাই কাজ নিয়ে মাঝেসাঝে তাঁদের মধ্যেও কথা হয়। কিন্তু দুজনে জড়িত আছেন—এমন কোনো বিষয় নিয়ে ইচ্ছা করেই কোনো আলাপ-আলোচনা করেন না। এই হলো অভিনেত্রী বিদ্যার সংসারে শান্তি বজায় রাখার একটি কৌশল।এখন থ্রিলার ছবি ‘তিন’-এর প্রচারে ব্যস্ত সময় কাটাচ্ছেন বিদ্যা। বলেন, ‘রোমাঞ্চকর ছবিতে কাজ করতে আমি খুব ভালোবাসি। আর সৌভাগ্যবশত যে কয়টি রোমাঞ্চকর ছবিতে কাজ করেছি, সব কটিই সফল হয়েছে।’রিভু দাশগুপ্ত পরিচালিত ছবি ‘তিন’ মুক্তি পাবে চলতি মাসের ১০ তারিখে। এই ছবিতে আরও অভিনয় করেছেন অমিতাভ বচ্চন ও নওয়াজউদ্দিন সিদ্দিক।সূত্র: এনডিটিভি
