
আসন্ন নবান্ন উৎসবকে সামনে রেখে শুক্রবার সকাল ১০টায় ঢাকা বিশ্ববিদ্যালয়ের টিএসসিতে ‘নবান্ন উত্সব’ বিষয়ে শিশু-কিশোরদের উন্মুক্ত চিত্রাঙ্কন অনুষ্ঠিত হয়। জাতীয় নবান্নোত্সব উদ্‌যাপন পর্ষদ আয়োজিত চিত্রাঙ্কনের উদ্বোধন করেন প্রবীণ শিল্পী অধ্যাপক সমরজিৎ​ রায় চৌধুরী। উপস্থিত ছিলেন জাতীয় নবান্নোত্সব উদ্‌যাপন পর্ষদের চেয়ারম্যান লায়লা হাসান, আহ্বায়ক শাহরিয়ার সালাম, ল্যাব এইডের কর্মকর্তা সাইফুর রহমান, পর্ষদের কো-চেয়ারম্যান কাজী মদিনা, মানজার চৌধুরী, যুগ্ম-আহ্বায়ক নাঈম হাসান সুজা প্রমুখ। চিত্রাঙ্কনে ৩ থেকে ১৬ বছর বয়সী শিশুরা অংশগ্রহণ করেন। প্রসঙ্গত, আগামী ১ অগ্রহায়ণ (১৫ নভেম্বর) মঙ্গলবার নবান্ন উত্সব ১৪২৩ এর দিন সনদ প্রদান করা হবে।
