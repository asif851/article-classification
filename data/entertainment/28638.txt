
ক্যারিয়ারের প্রথম ছবিতেই গ্রাম্য এক তরুণীর চরিত্রে অভিনয় করেছিলেন। কিন্তু এরপর ক্যারিয়ারের এতগুলো বছরেও কারিনা কাপুরকে খুব বেশি চ্যালেঞ্জের মুখে পড়তে হয়নি। মোটামুটি একই ধরনের চরিত্রে কাজ করে গেছেন। তবে তাঁকে এবার চ্যালেঞ্জের মুখে পড়তে হচ্ছে।রোহিত শেঠির নতুন ছবি সিংঘাম টুতে মহারাষ্ট্রের শহরতলির এক নারীর ভূমিকায় অভিনয় করতে হবে তাঁকে। শুধু সে রকম পোশাকই নয়, ঠাটবাট, চলন-বলনেও মহারাষ্ট্রের শহরতলির নারীদের মতো হয়ে উঠতে হবে কারিনাকে। হড়বড় করে মারাঠি ভাষায় কথাও বলতে হবে। কারিনা নাকি এর জন্য এখনই জোর প্রস্তুতি নিচ্ছেন। বলিউড হাঙ্গামা।
