
ক্যাটরিনার মতো ‘ফিট আর হট’ হতে চান আলিয়া। সম্প্রতি একটি বইয়ের মোড়ক উন্মোচনের অনুষ্ঠানে এসে নিজের এ আকাঙ্ক্ষার কথা জানিয়েছেন মহেশ ভাটের মেয়ে।বলিউডের অভিনেত্রী ক্যাটরিনা কাইফের ভক্তের অভাব নেই। আর সেই ভক্তের মধ্যে বিশেষ একজন বলিউডের উঠতি অভিনেত্রী আলিয়া ভাট। সম্প্রতি ক্যাটরিনার সামনেই বলিউড অভিনেত্রীদের মধ্যে ক্যাটরিনার ফিটনেস নিয়ে প্রশংসা ঝরেছে ‘স্টুডেন্ট অব দ্য ইয়ার’ অভিনেত্রী আলিয়ার মুখ থেকে।দিনকয়েক আগে ইয়াসমিন করাচিওয়ালা ও জিনা ধাল্লা নামের দুই ফিটনেস বিশেষজ্ঞের লেখা বই ‘স্কালপ অ্যান্ড শেপ: দ্য পিলাটেস ওয়ে’ নামের একটি বইয়ের মোড়ক উন্মোচনে উপস্থিত ছিলেন আলিয়া। সেখানে তিনি বলেন, “ক্যাটরিনাকে দেখুন, তাঁর ‘চিকনি চামেলি’, ‘শিলা কি জওয়ানি’ কিংবা ধুম; সব গানেই তাঁকে আলাদা আলাদা দেখায়। এখনো সে হট এবং ফিট। এখনো আলাদা। আমি যদি জীবনে সুযোগ পাই তবে, আমি এটা অর্জন করতে চাইব।”সুস্থ শরীর আর ভালো চরিত্র পাওয়া প্রসঙ্গে সাংবাদিকদের আলিয়া বলেন, “এখন বিভিন্ন ধরনের চরিত্র আমরা ফুটিয়ে তোলার চেষ্টা করি। যেমন ‘উড়তা পাঞ্জাব’ ছবিতে আমাকে অনেক ওজন কমাতে হয়েছে আবার ‘সান্দার’ ছবির জন্য আমাকে বিকিনি পরতে হচ্ছে। ”আলিয়া বলেন, অভিনেত্রীদের একইরকম চেহারা দেখতে দেখতে ভক্ত দর্শকদের মধ্যে একঘেয়ে ভাব বা বিরক্তি চলে আসতে পারে। এ কারণেই ভক্তদের সামনে আলাদাভাবে উপস্থিত হওয়া জরুরি। তবে ভালো চরিত্র পেতে গেলে ভাগ্যও ভালো হতে হয়।
অনুষ্ঠানে ক্যাটরিনা কাইফ ও সোফি চৌধুরী উপস্থিত ছিলেন। ক্যাটরিনা কাইফ ও আলিয়া ভাট দুজনই শরীর ঠিক রাখতে ফিটনেস বিশেষজ্ঞ ইয়াসমিনের পরামর্শ মেনে চলেন। (ইন্ডিয়ান এক্সপ্রেস, জিনিউজ)
