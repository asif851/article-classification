
চলছে ফিফা বিশ্বকাপ ২০১৪। বিশ্বকাপজ্বরে এখনো বিশ্ব কাঁপছে। আমরা একটু অন্য রকম প্রশ্ন নিয়ে হাজির হয়েছিলাম কয়েকজন তারকার কাছে, যাঁরা বিশ্বকাপ দেখছেন। লিখেছেন দেব দুলাল গুহ
কোন দল সাপোর্ট করি এবং কেন করি...জাহিদ হাসানআমি আর্জেন্টিনার সাপোর্টার। সেই ১৯৮৬ সালে বুদ্ধি হওয়ার পর থেকে ম্যারাডোনার খেলা ভালো লাগে। ফকল্যান্ড যুদ্ধের কারণে আর্জেন্টিনার প্রতি একটা টান চলে এসেছে।অপু বিশ্বাসব্রাজিলের খেলা দেখার সময়টা বের করে নিই। বুঝতেই পারছেন, ব্রাজিলকে সমর্থন করি। ছোটবেলায় জার্সিটা সুন্দর বলেই কেবল ব্রাজিলকে সাপোর্ট করতাম। মজার না?ফেরদৌসপ্রথম যখন ফুটবল খেলা বুঝতে শুরু করি, তখন থেকেই ম্যারাডোনার সেই উন্মাদনা মনের মধ্যে গেঁথে গেছে। আর্জেন্টিনার খেলোয়াড়দের দক্ষতা, আর খেলার ভেতর যে অন্য ধরনের একটা আর্ট—এসবের প্রতি ভালো লাগা থেকেই বিকল্প আর কিছু ভাবতে পারি না আসলে । কাজেই, এবারও প্রিয় আর্জেন্টিনা।আসিফ আকবরশুধু বিশ্বকাপ না, আমি সারা জীবনই ব্রাজিলের সাপোর্টার । বয়স যখন ৯ কি ১০, তখন দেখি ১৯৮২-এর বিশ্বকাপ; সক্রেটিস, জিকো মন জয় করে নেন। এরপর গত ৩০ বছর ফুটবলের তীর্থস্থান ব্রাজিলের সঙ্গেই আছি। ব্রাজিল আর্জেন্টিনার মতো ম্যারাডোনা কিংবা মেসিনির্ভর দল নয়, দলগতভাবেই ভালো খেলে ব্রাজিল। ব্রাজিলে ফুটবল কেবল খেলা নয়, বরং একটা সাংস্কৃতিক, সামাজিক ও রাজনৈতিক চেতনা ধারণ করে। আমরা যারা বুঝি, তারা পেলে বা নেইমার নয়, ব্রাজিলের সাপোর্টার।মুনমুনসময় পেলেই খেলা দেখি। আমার প্রিয় দল ব্রাজিল। ব্রাজিলের প্রতি এই ভালো লাগাটা তৈরি হয়ে গেছে ছোটবেলাতেই, যখন পরিবারের সবাইকে দেখতাম ব্রাজিল সাপোর্ট করত। আর এখন ভালো লাগে ওদের ডিফেন্স, ওদের কৌশল।
বিশ্বকাপ জিতবে যে দল...জাহিদ হাসানএবার তো জার্মানি আর নেদারল্যান্ডস অনেক ভালো খেলছে। এরা কেউ জিততে পারে। অন্যদিকে ব্রাজিল-আর্জেন্টিনাও ভালো খেলে। আমি চাইব, ব্রাজিল-আর্জেন্টিনা আসুক সামনাসামনি। এঁদের কেউ জিতুক।অপু বিশ্বাসআমি ব্রাজিল সাপোর্ট করি এবং ব্রাজিলেই খেলাটা হচ্ছে, সেহেতু আমি চাইব ব্রাজিলই জিতুক এবার।ফেরদৌসঅপেক্ষাকৃত কম ফেভারিট দলগুলো কিন্তু ভালো খেলেছে এবার। তবে, এখন পর্যন্ত তো অবশ্যই আর্জেন্টিনা জিতবে বলে মনে হচ্ছে। আমি চাচ্ছি মেসি একটা বিশ্বকাপ নিক।আসিফ আকবরজার্মানি, নেদারল্যান্ডস বা ব্রাজিলের মধ্যে থেকেই জেতার সুযোগ আছে। তবে নিজেদের মাঠে ব্রাজিলকেই আমি এগিয়ে রাখব।মুনমুনআমার পছন্দের দল যেহেতু ব্রাজিল, তাই আমি চাইব ব্রাজিল বিশ্বকাপ জিতুক। দ্বিতীয় পছন্দ হচ্ছে জার্মানি।
যার খেলা বেশি ভালো লেগেছে এবার...জাহিদ হাসানবেশি ভালো লেগেছে নেদারল্যান্ডসের রোবেনের খেলা।অপু বিশ্বাসঅবশ্যই বলব নেইমারের কথা। আমি চাইব সেরা খেলোয়াড়ের খেতাবটা নেইমারেরই হোক। তবে অস্বীকার করার উপায় নেই, মেসির খেলাও ভালো লাগে।ফেরদৌসমেসির খেলা ভালো লেগেছে, নেইমারের খেলাটাও ভালো লেগেছে। ভালো লেগেছে ব্রাজিলের অস্কারের খেলাও। তবে মেসি বেশ বিচক্ষণ ও বুদ্ধিমান। সুযোগের অপেক্ষায় থাকে, পেলেই কাজে লাগায়।আসিফ আকবরকলম্বিয়ার জেমস রড্রিগেজ, জার্মানির থমাস মুলার, চিলির সানচেজ, মেক্সিকোর আচোয়া ভালো খেলেছে। আর মেসি, নেইমার, রোনালদো তো ভালো খেলেছে এবং খেলছেই।মুনমুনইরানের সঙ্গে খেলার সময় খেলার অতিরিক্ত সময়ে মেসির করা সেই অপূর্ব গোলটির জন্য বলব, এবার মেসির খেলা বেশি ভালো লেগেছে। নেইমারের খেলাও ভালো লাগছে।
খেলা দেখি সবাই মিলে...জাহিদ হাসানশুটিংয়ে থাকলে অনেক সময় শুটিং ইউনিটে দেখি। তবে বাসাতেই সবাই মিলে বেশি দেখা হয়। আমি আর আমার ছেলে
