
গত বছর একটি ইফতার অনুষ্ঠানে আলিঙ্গন করে পাঁচ বছরের দ্বন্দ্বের অবসান ঘটান শাহরুখ ও সালমান খান। এ বছরও আরেকটি ইফতার অনুষ্ঠানে বুকে বুক মেলান বলিউডের এক সময়ের যুযুধান এ দুই খান। এবার সালমানের ছোট বোন অর্পিতার বিয়ের ‘সংগীত’ অনুষ্ঠানে বুক মেলালেন তাঁরা। আবেগে কাঁদতেও দেখা গেছে তাঁদের। শুধু তা-ই নয়, অর্পিতার অনুরোধে নাচেও মেতে উঠেছেন বলিউডের প্রভাবশালী এ দুই তারকা। এ প্রসঙ্গে সালমানের কাছের একজন বন্ধুর বরাতে মিড-ডে ডটকম জানিয়েছে, আজ অর্পিতার বিয়ে। গত পরশু সন্ধ্যায় তাঁর ‘সংগীত’ অনুষ্ঠানের আয়োজন করা হয় মুম্বাইয়ে অবস্থিত সালমানের গ্যালাক্সি অ্যাপার্টমেন্টে। সেখানে শাহরুখকে আমন্ত্রণ জানান সালমান ও অর্পিতা। তাঁদের যৌথ আমন্ত্রণে সাড়া দিয়ে ঠিকই হাজির হন কিং খান। রোববার রাত পৌনে ১২টার দিকে অনুষ্ঠানস্থলে পৌঁছালে খবর পেয়ে শাহরুখের কাছে ছুটে যান সালমান। তিনি শাহরুখকে উষ্ণ আলিঙ্গনে অভ্যর্থনা জানান। এরপর একে অন্যের সঙ্গে কথা বলার সময় আবেগপ্রবণ হয়ে পড়েন তাঁরা। সে সময় কাঁদতেও দেখা যায় শাহরুখ ও সালমানকে। তাঁদের দেখে মনে হয়, বলার জন্য অনেক কথা জমে ছিল তাঁদের মধ্যে। বাইরে আলোকচিত্রীরা অপেক্ষা করছেন জানার পর তাঁদের সামনে গিয়ে ছবি তোলার সুযোগ করে দেন শাহরুখ ও সালমান। এ ছাড়া এ দুই তারকা অর্পিতাকে জড়িয়ে ধরে কপালে চুমু খাওয়ার সময় তাঁদের তিনজনকে ক্যামেরাবন্দী করা হয়। পরে ছবিটি নিজের ইনস্টাগ্রাম অ্যাকাউন্টে পোস্ট করেন অর্পিতা। ছবিটি ফেসবুক, টুইটারসহ বিভিন্ন সামাজিক যোগাযোগ রক্ষার ওয়েবসাইটে হইচই ফেলে দিয়েছে।

আরও পড়ুন ফের ইফতার ফের কোলাকুলি সালমান-শাহরুখের!ক্যাটরিনার ঋণশোধ! সালমানের বোনের বিয়েতে যাচ্ছেন শাহরুখ-আমির
