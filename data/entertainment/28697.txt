
বাংলাদেশ গ্রুপ থিয়েটার ফেডারেশনের চেয়ারম্যান ও বাংলাদেশ শিল্পকলা একাডেমীর মহাপরিচালক লিয়াকত আলী লাকীকে ‘মুনীর চৌধুরী সম্মাননা’ এবং প্রতিশ্রুতিশীল নাট্যকার-নির্দেশক-অভিনেতা হিসেবে সামিনা লুৎফা নিত্রাকে দেওয়া হলো ‘মোহাম্মদ জাকারিয়া স্মৃতি পদক’। বাংলাদেশ শিল্পকলা একাডেমীর স্টুডিও থিয়েটারে সম্প্রতি তাঁদের হাতে এই পদক তুলে দেওয়া হয়। অনুষ্ঠানটি আয়োজন করে থিয়েটার।অনুষ্ঠানটির সভাপতিত্ব করেন ফেরদৌসী মজুমদার। প্রধান অতিথি ছিলেন সংস্কৃতিসচিব রণজিৎ কুমার বিশ্বাস; বিশেষ অতিথি ছিলেন সম্মিলিত সাংস্কৃতিক জোটের সভাপতি নাসির উদ্দীন ইউসুফ, আসিফ মুনীর ও সুরমা জাকারিয়া। অনুষ্ঠানে স্বাগত বক্তব্য দেন থিয়েটারের পরিচালক রামেন্দু মজুমদার।থিয়েটার ১৯৮৯ সাল থেকে প্রতিবছর ‘মুনীর চৌধুরী সম্মাননা’ ও ১৯৯৭ থেকে ‘মোহাম্মদ জাকারিয়া স্মৃতি পদক’ প্রদান করে আসছে।
