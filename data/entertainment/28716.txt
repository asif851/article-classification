
ছবির নাম পুড়ে যায় মন। এটি একটি বিরহের ছবি, জানালেন ছবির পরিচালক অপূর্ব রানা। তবে ছবির গল্পকে এমনভাবে উপস্থাপন করা হয়েছে, তাতে নায়ক-নায়িকার কোনো প্রেমের সম্পর্ক দেখানো হয়নি। কাল শুক্রবার প্রেক্ষাগৃহে মুক্তি পাচ্ছে ছবিটি। অভিনয় করেছেন সাইমন সাদিক, পরীমনি, আলীরাজ, মিজু আহমেদ, দুলারী প্রমুখ। ছবিতে গান লিখেছেন গাজী মাজহারুল আনোয়ার, সুদীপ কুমার ও বাহাউদ্দিন রিমন। গানে কণ্ঠ দিয়েছেন পারভেজ, ইমরান, পড়শী, কর্নিয়া, রমা, পুলক, দিঠি আনোয়ার, খেয়া ও আহমেদ হুমায়ন। সংগীত পরিচালনা করেছেন জাভেদ আহমেদ, আহমেদ হুমায়ন ও রুমি সেন।সনি মুভিজ ইন্টারন্যাশনালের ব্যানারে ছবিটি তৈরি হয়েছে।
