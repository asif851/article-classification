
সবার মধ্যে টানটান উত্তেজনা—কোন শিল্পীরা পাবেন মেরিল-প্রথম আলো তারকা জরিপ পুরস্কার? জানা যাবে আরো কয়েকদিন পর। এখন জেনে নিন তারকা জরিপে মনোনীত শিল্পীদের অনুভূতিমনোনয়নপ্রাপ্তদের নাম ছাপা হলো বর্ণানুক্রমে
সেরা কণ্ঠশিল্পী (পুরুষ)আরফিন রুমীমেরিল-প্রথম আলো তারকা জরিপ বাংলাদেশের শিল্পীদের জন্য সর্বোচ্চ স্বীকৃতি। ‘মন ছুঁয়ে দেখ’ গানটির জন্য সেরা চারে মনোনয়ন পাওয়াটাও অনেক বেশি সম্মানের। দর্শকদের ভালোবাসায় সেরা চারে স্থান পাওয়াটাকে আমি একরকম পুরস্কার পাওয়াই মনে করি।আসিফনানা প্রতিবন্ধকতার কারণে আমি গান থেকে দূরে সরে গিয়েছিলাম। ৪২ মাস পর এক্সপ্রেম অ্যালবামের মধ্য দিয়ে আবারও গানের জগতে ফিরে এলাম। আমার এই ফিরে আসাটাকে ভক্ত ও শ্রোতারা দারুণভাবে স্বাগত জানিয়েছেন। তাঁরা আমাকে মেরিল-প্রথম আলো তারকা জরিপে সেরা সংগীতশিল্পী বিভাগের চূড়ান্ত পর্বে মনোনীত করেছেন। ভক্ত-শ্রোতাদের অবিরাম ভালোবাসায় আমি বরাবরের মতো এবারও মুগ্ধ।ইমরানগায়ক হিসেবে আমি একেবারেই তরুণ। ‘জনম জনম’ গানটির জন্য মেরিল-প্রথম আলো তারকা জরিপে চূড়ান্ত পর্বে মনোনয়ন পেলাম। তাই উচ্ছ্বাসটা অনেক বেশি। আমার দৃষ্টিতে, বাংলাদেশের শিল্পীদের জন্য সবচেয়ে সম্মানের মেরিল-প্রথম আলো তারকা পুরস্কার। এই প্ল্যাটফরমে মনোনয়ন পাওয়াটাই আমার জন্য পুরস্কার।চন্দন সিনহা‘আমি নিঃস্ব হয়ে যাব’ গানটির জন্য মনোনয়ন পেয়ে আমি অনেক খুশি। মেরিল-প্রথম আলোর মতো প্ল্যাটফরম শিল্পীর সামনের দিকে এগিয়ে যাওয়াটাকে অনেক মসৃণ করে। আমি মনে করি, চূড়ান্ত পর্বে মনোনয়ন পাওয়াটাও একধরনের পুরস্কার।
সেরা কণ্ঠশিল্পী (নারী)কনামাঝেমধ্যে কিছু কাজ করে থাকি, যা থেকে কোনো কিছু প্রত্যাশা থাকে না। ‘অমর কাব্য’ তেমনই একটি গান। এই গানটি যখন মেরিল-প্রথম আলো তারকা জরিপে চূড়ান্ত পর্বে মনোনয়ন পেয়েছে, তা ভালো লাগার মাত্রাটা অনেক গুণ বাড়িয়ে দিয়েছে।দিনাত জাহান মুন্নীমেরিল-প্রথম আলো তারকা জরিপ পুরস্কার বাংলাদেশের সবচেয়ে পরিশীলিত এবং চমৎকার একটি আয়োজন। কখনো কল্পনা করিনি এই পুরস্কারের চূড়ান্ত মনোনয়ন আমিও পাব। এই অনুভূতি বলে বোঝানো সম্ভব নয়। ‘ও প্রিয় আমি তোমার হতে চাই’ গানটির গীতিকার, সুরকারকে ধন্যবাদ এমন একটি গান আমাকে দিয়ে গাওয়ানোর জন্য। সেই সঙ্গে যারা আমাকে ভোট করেছেন তাঁদের প্রতি কৃতজ্ঞতা।ন্যান্সিমেরিল-প্রথম আলো তারকা জরিপে আমি এর আগে চারবার পুরস্কার পেয়েছি। ‘আকাশ হতে চাই’ গানের জন্য এবার মনোনয়ন পেলাম। মনোনয়ন পেলে ভালো লাগার চেয়ে এখন মানসিক চাপটা বাড়তে থাকে। দর্শকেরা আমার প্রতি যে ভালোবাসা দেখাচ্ছেন, তার জন্য আমি তাঁদের প্রতি কৃতজ্ঞ।পড়শীপড়শী ৩ অ্যালবামের জন্য মনোনয়ন পেয়ে অনেক বেশি ভালো লাগছে। যাঁরা ভালোবেসে আমার গান শোনেন এবং আমাকে মেরিল-প্রথম আলো তারকা জরিপের মতো এত বড় আসরের চূড়ান্ত পর্বের জন্য মনোনীত করেছেন, তাঁদের সবার কাছে আমি কৃতজ্ঞ।
সেরা চলচ্চিত্র অভিনয়শিল্পী (পুরুষ)অনন্তমোস্ট ওয়েলকাম ছবির জন্য গতবারও আমি চূড়ান্ত পর্বে মনোনয়ন পেয়েছিলাম। আর এবার নিঃস্বার্থ ভালোবাসা ছবির জন্য। ছবিটিতে অভিনয়ের পাশাপাশি আমি পরিচালনার কাজটিও করেছি। নিঃসন্দেহে মেরিল-প্রথম আলো তারকা পুরস্কার অনেক বড় একটা প্ল্যাটফরম। এবারও মনোনয়ন পেয়ে ভালোই লাগছে।আরিফিন শুভপূর্ণদৈর্ঘ্য প্রেমকাহিনি আমার প্রথম বাণিজ্যিক ছবি। প্রথম ছবিতে সেরা নায়ক হিসেবে মেরিল-প্রথম আলো তারকা জরিপে মনোনয়ন পাওয়ায় আমি অনেক খুশি। দর্শকদের ভালোবাসায় এত দূর আসতে পারাটাই আমার কাছে অনেক বড় পুরস্কার।মোশাররফ করিমমোশাররফ করিম মনোনয়ন পেয়েছেন টেলিভিশন ছবিতে অভিনয়ের জন্য। তিনি সপরিবারে দেশের বাইরে থাকায় তাঁর প্রতিক্রিয়া নেওয়া যায়নি।শাকিব খানপূর্ণদৈর্ঘ্য প্রেমকাহিনী ছবিটি গত বছর ব্যবসায়িকভাবে বেশ সফল একটি ছবি ছিল। এটির নির্মাণশৈলীও ছিল খুব চমৎকার। সবকিছুর মধ্যে নতুনত্ব ছিল। সবাই বেশ আন্তরিকতা নিয়ে ছবিটিতে কাজ করেছেন। গতানুগতিক ধারার বাইরের এই ছবিটি নিয়ে দর্শকদের আগ্রহটাও ছিল লক্ষণীয়। আমার বিশ্বাস, ছবিটি মেরিল-প্রথম আলো তারকা জরিপ আসরেও প্রশংসিত হবে।
সেরা টিভি অভিনয়শিল্পী (পুরুষ)চঞ্চল চৌধুরীএকটা কাজ করলে যখন দর্শক সেটা পছন্দ করেন, সেটা তো আনন্দের। এর আগেও আমি মেরিল-প্রথম আলো তারকা জরিপ পুরস্কারে মনোনয়ন ও পুরস্কার পেয়েছি। ইডিয়ট নাটকের জন্য এই মনোনয়ন। তাই ধন্যবাদ এই নাটকের পরিচালক মুহম্মদ মোস্তফা কামাল রাজ ও আমার কো-আর্টিস্টদের। সবার প্রচেষ্টায় নাটকটা দর্শকেরা পছন্দ করেছেন।জাহিদ হাসানকর্তা কাহিনি নাটকের জন্য জাহিদ হাসান এবার মেরিল-প্রথম আলো তারকা জরিপ পুরস্কারের মনোনয়ন পেয়েছেন। অনুভূতি জানতে চাইলে তিনি বলেন, ‘শুধু এটুকুই বলব, ভালো লাগছে।’তাহসানমনোনয়ন পেলে তো অবশ্যই ভালো লাগে। ল্যান্ড ফোনের দিনগুলোতে প্রেম নাটকটি দুটি প্রজন্মকে বেশি আকর্ষণ করেছে। যাঁরা একটু আগের, তাঁরা নস্টালজিক হয়েছেন। আমি নিজেও নস্টালজিক হয়েছি। আবার এই সময়ের দর্শকেরা রোমাঞ্চিত হয়েছেন। তাই এই নাটকে দর্শক ভোটে মনোনয়ন পেয়ে আমি আনন্দিত।মোশাররফ করিমমোশাররফ করিম মনোনয়ন পেয়েছেন সিকান্দার বক্স এখন বিরাট মডেল নাটকে অভিনয়ের জন্য। তিনি সপরিবারে দেশের বাইরে থাকায় তাঁর প্রতিক্রিয়া নেওয়া যায়নি।
সেরা চলচ্চিত্র অভিনয়শিল্পী (নারী)জয়া আহসানএটা আমার জীবনের একটু অন্য ধারার ছবি। জানতে পেরেছি, পূর্ণদৈর্ঘ্য প্রেমকাহিনি অনেক বিভাগে মনোনয়ন পেয়েছে। এই ছবিতে আমিও পাওয়ায় অনেক বেশি ভালো লাগছে।তিশামনোনয়ন পেতে কার না ভালো লাগে। আমারও অনেক ভালো লাগছে। ভালো কাজের জন্য মনোনয়ন পেলে ভালো ভালো কাজ করার আগ্রহটা অনেক বেড়ে যায়। আমি, আমার দর্শক, প্রথম আলোর সব পাঠক, আমার সব সহশিল্পী, পরিচালকসহ ইউনিটের সবাইকে অসংখ্য ধন্যবাদ জানাচ্ছি এ ধরনের একটা ভালো কাজ দর্শকদের উপহার দিতে পেরেছি বলে। টেলিভিশন চলচ্চিত্রে আমার চরিত্রের নাম কোহিনুর।মাহিআমি অনেক খুশি। অন্যরকম ভালোবাসা ছবির জন্য মনোনয়ন পেয়েছি। চলচ্চিত্রে আমার যাত্রা খুব বেশি দিনের নয়। এই অল্প সময়ে পাঠক ও ভক্তরা আমাকে যে সম্মান দেখিয়েছেন, তার জন্য আমি কৃতজ্ঞ।মৌসুমীদেবদাস ছবির চন্দ্রমুখী চরিত্রটির প্রতি সব সময়ই আমার দুর্বলতা ছিল। এই ছবির কাজ করার সময় সেই বিষয়টি মাথায় রেখেই আমি আমার সর্বোচ্চ চেষ্টা করেছি চন্দ্রমুখী চরিত্রটি ফুটিয়ে তুলতে। এই চরিত্রটির জন্য দর্শকেরা আমাকে চূড়ান্ত পর্ব পর্যন্ত নিয়ে এসেছেন, এটা ভাবতেই ভালো লাগছে।
সেরা টিভি অভিনয়শিল্পী (নারী)অপি করিমএটা খুবই খুশির বিষয়। এটা অনেকটা অপ্রত্যাশিত ছিল আমার জন্য। আমি তো অবাক হয়েছি। আকাশলীনা নাটকটা সম্পর্কে আমার সেভাবে কিছু মনে নেই। কিন্তু দর্শকেরা মনে রেখেছেন। তাঁরা যে আমার এই নাটকটা দেখে আমার অভিনয় পছন্দ করেছেন, সে জন্য ধন্যবাদ।তিশাযদি ভালো না লাগে দিওনা মন নাটকে আমাকে একজন ফিল্ম স্টারের চরিত্রে অভিনয় করতে দেখা গেছে। এটির শুটিং করেছিলাম সুইজারল্যান্ডে। এই নাটকের জন্য আমাকে সেরা অভিনয়শিল্পী হিসেবে চূড়ান্ত পর্বে মনোনয়ন করার জন্য প্রথম আলোর সব পাঠক, আমার ভক্ত, দর্শক ও নাটকটির সঙ্গে সংশ্লিষ্ট সবার প্রতি কৃতজ্ঞতা ও ধন্যবাদ।মিথিলাআমি বেশ কিছুদিন নাটকের কাজ থেকে দূরে ছিলাম। দেড় বছর পর নাটকে কাজ করলাম। তবে বেশ অবাক হয়েছি ল্যান্ডফোনের দিনগুলোতে প্রেম নাটকে সেরা অভিনয়শিল্পী হিসেবে মনোনয়ন পেয়ে। মানুষ আমার অভিনয় পছন্দ করেছে এবং মেরিল-প্রথম আলো তারকা জরিপে সেরা অভিনয়শিল্পী হিসেবে চূড়ান্ত মনোনয়নে রেখেছে ভাবতেই ভালো লাগছে।সুমাইয়া শিমুরেডিও চকলেট রিলোডেড নাটকের জন্য পুরস্কারের মনোনয়ন পেয়ে ভালো লাগল। এই নাটকটা একটা রেডিও স্টেশনকে ঘিরে। সেখানে কর্মরত মানুষের টুকরো টুকরো ঘটনা নিয়ে এই নাটক। ধন্যবাদ আমার দর্শকদেরও।
 
