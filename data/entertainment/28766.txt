
মিসড কল দিতে পারবেন শাহরুখ খানকে। না, এরপর অবশ্য তিনি ফিরতি কল করবেন না। কিন্তু তাঁর টুইটার অ্যাকাউন্টের মাধ্যমে তাঁর সঙ্গে যোগাযোগ করা যাবে। এতে টুইটার অ্যাকাউন্ট থাকার প্রয়োজন নেই, শুধু মুঠোফোনের সংযোগ থাকলেই হলো। নম্বর ০৯০১৫৫০০৫৫৫। সামাজিক নেটওয়ার্কের ওয়েবসাইট ব্যবহার করে ভক্তদের সঙ্গে যোগাযোগের নতুন এ পদ্ধতি চালু করলেন শাহরুখ খান। টুইটার ইন্ডিয়া ও জিপডায়ালের উদ্যোগে এটি চালু হয়েছে। ভারতের যেকোনো মোবাইল নেটওয়ার্ক ব্যবহারকারী যে কেউ এ সুবিধা ব্যবহার করতে পারবেন। শাহরুখ খানের প্রধান ডিজিটাল পরিকল্পনাকারী শৈলজা গুপ্তা জানিয়েছেন, এক বছরের মধ্যেই এর মাধ্যমে পাঁচ কোটি মানুষের কাছে পৌঁছানোর আশা রাখেন তাঁরা। আইএএনএস।
