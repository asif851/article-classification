
হাসি-ঠাট্টার ছলে হয়তো অনেক পুরুষ বলেই ফেলতে পারে, ‘আমি বউকে ভয় পাই না।’ কিন্তু সত্যিই কী তাই? অন্তত ব্র্যাড পিটের বেলায় এটা সত্যি। তিনি নাকি অ্যাঞ্জেলিনা জোলিকে মোটেও ভয় পান না। এমনকি ছবির শুটিং সেটে যখন তাঁর স্ত্রী অ্যাঞ্জেলিনা জোলি পরিচালক হিসেবে তাঁর ওপর নানা হুকুম চালান; তখনো নাকি জোলিকে বড্ড আকর্ষণীয়ই লাগে তাঁর কাছে। জোলি তাঁর ওপর খবরদারি করেন? কোনোভাবেই না! পিট এটা মানতে নারাজ।অ্যাঞ্জেলিনা জোলির পরিচালনায় ‘বাই দ্য সি’ ছবিতে কাজ করেছেন ব্র্যাড পিট। পরিচালনার পাশাপাশি অ্যাঞ্জেলিনা এ ছবিতে অভিনয় করেছেন ব্র্যাডের স্ত্রীর চরিত্রে। আগামী ১৩ নভেম্বর মুক্তি পাবে ছবিটি।এ ছবিতে অভিনয় নিয়ে ব্র্যাড পিট দারুণ উচ্ছ্বসিত। বউয়ের নির্দেশনায় এটাই পিটের প্রথম কাজ। সম্প্রতি ‘ভি’ ম্যাগাজিনকে দেওয়া এক সাক্ষাৎকারে পিট বলেন, ‘এটা অবাক করার মতোই ব্যাপার। নিজের স্ত্রীর পরিচালনায় কাজ করা এত উপভোগ্য, আগে ধারণাই ছিল না।’ ইটি অনলাইন।
