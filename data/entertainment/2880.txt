
আমার কিছু দোষ আমি রাগ করি কিন্তু আমার রাগ বেশিক্ষণ থাকে না। যে কাউকে খুব তাড়াতাড়ি বিশ্বাস করি। এই বিশ্বাসের কারণে অনেকে বিশ্বাস ভঙ্গ করে থাকেন। আমি অনেক বেশি আবেগপ্রবণ। এর জন্য অনেক সময় ভুল করে ফেলি। এক কথা বারবার বলতে বা শুনতে পছন্দ করি না। আমার চেহারা দেখে যে কেউ আমার মনের অবস্থা অনুমান করতে পারে। সেটা ব্যক্তিগত ও অভিনয়জীবন, দুই ক্ষেত্রেই প্রযোজ্য।আমার কিছু গুণ আমি খুব ভালো একজন বন্ধু। বন্ধুমহলে এ নিয়ে আমার দারুণ সুনাম রয়েছে। যদিও আমার বন্ধুর সংখ্যা হাতে গোনা। আমি খুবই দায়িত্ববান। যখন যে কাজ করি, তা অত্যন্ত দায়িত্ব নিয়ে করি। আমি খুবই ধৈর্যশীল। খুব সহজে ধৈর্যহারা হই না। যেকোনো কাজ কিংবা সমস্যা আমি ধৈর্য দিয়ে মোকাবিলা করি। আমি খুবই পরিশ্রমী। প্রতিদিন আমি ভালো মানুষ হওয়ার চেষ্টা করি।
