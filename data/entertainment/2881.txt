
চট্টগ্রামে শিল্পী মনসুর উল করিমের ২২তম একক চিত্র প্রদর্শনী শুরু হয়েছে। গতকাল শুক্রবার থেকে মেহেদীবাগের ‘বিস্তার আর্ট কমপ্লেক্সে’ আট দিনব্যাপী এ প্রদর্শনী শুরু হয়।চিত্র প্রদর্শনীর উদ্বোধন করেন প্রিমিয়ার বিশ্ববিদ্যালয়ের উপাচার্য ড. অনুপম সেন। উদ্বোধনী অনুষ্ঠানে প্রধান অতিথি প্রফেসর ইমেরিটাস আলমগীর মোহাম্মদ সিরাজুদ্দিন বলেন, শিল্পী মনসুর উল করিমের প্রতিভা ও সৃজনশীলতা আন্তর্জাতিকভাবে স্বীকৃত। চট্টগ্রামের শিল্প ও সংস্কৃতির ভুবনে তিনি বিশেষ ভূমিকা রেখেছেন। অনুপম সেন বলেন, বাংলাদেশের চিত্রকলায় মনসুর উল করিমের অবদান অনেক। চট্টগ্রাম বিশ্ববিদ্যালয়কে যাঁরা গৌরবান্বিত করেছেন তাঁদের মধ্যে তিনি একজন।‘প্রস্থান বিন্দু’ শীর্ষক প্রদর্শনীতে শিল্পীর ১৫টি চিত্রকর্ম স্থান পেয়েছে। ২৭ ফেব্রুয়ারি পর্যন্ত প্রতিদিন বিকেল চারটা থেকে রাত নয়টা প্রদর্শনী চলবে।
