
লোকগানের প্রতিভাবান তরুণদের তুলে আনার প্রতিযোগিতা ‘ম্যাজিক বাউলিয়ানা’র গালা রাউন্ড আজ। সন্ধ্যায় আশুলিয়ার এইজিস ট্রেনিং সেন্টারের মাঠে অনুষ্ঠিত হতে যাচ্ছে প্রতিযোগিতার চূড়ান্ত পর্ব। এ পর্বে লড়বেন পাঁচ প্রতিযোগী। প্রতিযোগিতায় অংশগ্রহণকারী পাঁচজন হলেন ঢাকার কামরুজ্জামান রাব্বি, ময়মনসিংহের পাপিয়া জাহান ও শফিকুর ইসলাম, রংপুরের মো. শিবলি সাদিক আর কুষ্টিয়ার লাল্টু হোসেন। বিচারকের দায়িত্ব পালন করবেন শিল্পী ফরিদা পারভীন, ইন্দ্রমোহন রাজবংশী ও বাউল সফি মণ্ডল। অনুষ্ঠানটি শিগগির দেখা যাবে মাছরাঙা টেলিভিশনের পর্দায়। 
