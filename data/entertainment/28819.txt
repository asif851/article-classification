
শহীদ। তরুণ ব্যবসায়ী। শখের বশে গান করেন। অল্প দিনেই তাঁর কয়েকটি গান দারুণ জনপ্রিয়তা পায়। গঠন করেন ‘দূরবীন ব্যান্ড’। এবার মেরিল-প্রথম আলো পুরস্কারে তারকা জরিপে চূড়ান্ত পর্বে সেরা সংগীতশিল্পীর মনোনয়ন পেয়েছেন। এখন তাঁর যত ব্যস্ততা গান নিয়ে। ঈদে বেরিয়েছে শহীদের তৃতীয় একক অ্যালবাম নীল ছোঁয়া।
 
নীল ছোঁয়া...নীল ছোঁয়া আমার তৃতীয় একক অ্যালবাম। গান আছে ১৩টি। এর মধ্যে ১০টি দ্বৈত কণ্ঠে এবং তিনটি একক কণ্ঠের। দ্বৈত কণ্ঠের গানগুলোতে আমার সঙ্গে কণ্ঠ দিয়েছেন শুভমিতা, ন্যান্সি, কনা, জুলি ও পূজা। সুরকার হিসেবে কাজ করেছেন বালাম, ইমরান, জে কে, এস আই শহীদ এবং আমি নিজে।গানে প্রযুক্তির ব্যবহার...এটা ঠিক যে ইদানীং গানে লুপ এবং অটো টিউনার বেশি ব্যবহার করা হচ্ছে। প্রযুক্তির কল্যাণে এসব হচ্ছে। মানুষের প্রয়োজনেই কিন্তু প্রযুক্তির আবিষ্কার হয়েছে। তবে এটাও ঠিক, সবকিছু প্রযুক্তি দিয়ে সম্ভব নয়। এর মধ্যে গান অন্যতম।গানের তালিম...আমি বড় হয়েছি চট্টগ্রামে। সেখানে সোম্য দিদির কাছে আমার গানে হাতেখড়ি। তিনি আমাকে হারমোনিয়াম বাজানো শেখান। কিন্তু পরিবারের কেউ গান গাওয়া পছন্দ করতেন না। তাই লুকিয়ে লুকিয়ে গানের চর্চা করতাম।গানের জগতে...গানের জগতে আমার প্রথম স্বীকৃতি আসে স্কুলে। আমি তখন চান্দগাঁও থানার মোহরা এএল খান হাইস্কুলে পড়ি। আন্তথানা প্রতিযোগিতায় আমি নজরুলসংগীতে প্রথম স্থান অর্জন করি। এরপর চট্টগ্রাম সিটি কলেজে পড়ার সময় শিল্পকলা একাডেমী থেকে সংগীতের ওপর তালিম নিই। চট্টগ্রাম বিশ্ববিদ্যালয়ে অর্থনীতি বিষয়ে স্নাতক ও স্নাতকোত্তর পড়ার সময় ‘লোহিত্ব’ নামে একটি ব্যান্ড গঠন করি। এরপর ঢাকায় চলে আসি। ২০০৪ সালে সাব্বির ও নয়নকে নিয়ে গড়ে তুলি দূরবীন ব্যান্ড।
এখন দূরবীন...
এ বছর শুরুর দিকে নতুন লাইন আপ নিয়ে দূরবীন আবার কর্মকাণ্ড শুরু করেছে। চারটি মিশ্র অ্যালবামে দূরবীন গান গেয়েছে। টিভি ও মঞ্চে আমরা গান করছি। আগামী বছর দূরবীনের নতুন অ্যালবাম বের করব।
স্বপ্ন দেখছি...
ঢাকার লালমাটিয়ায় দূরবীনের গানের স্কুল চালু করেছি। এখান থেকে প্রতিভাবান তরুণদের গুণী শিল্পীদের মাধ্যমে গান শেখানোর উদ্যোগ নিয়েছি। সামনে একটি গিটার স্কুলও চালু করব।
l মনজুরকাদের
