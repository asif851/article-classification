
জাস্টিন বিবার ও সেলিনা গোমেজের ভুয়া সেক্স-টেপ ফেসবুক মেসেজের মাধ্যমে ছড়িয়ে দেওয়ার অভিযোগে যুক্তরাষ্ট্রের নাগরিক ক্রিস্টোফার পিটার টারকুইনির বিরুদ্ধে আইনি ব্যবস্থা নিচ্ছে ফেসবুক কর্তৃপক্ষ।ফেসবুকে ছড়িয়ে দেওয়া এই মেসেজটিতে যেকোনো ইউজার ক্লিক করা মাত্র তা টারকুইনির নিজস্ব ওয়েবসাইটের সঙ্গে স্বয়ংক্রিয়ভাবে সম্পর্কযুক্ত হয়ে যেত। পরবর্তী সময় ওই মেসেজটি অন্যান্য ফেসবুক ব্যবহারকারীর কাছে ছড়িয়ে পড়ত।ফেসবুক কর্তৃপক্ষের বরাত দিয়ে সিএনএন জানায়, ফেসবুক টারকুইনিকে জাস্টিন বিবার ও সেলিনা গোমেজের ভুয়া সেক্স-টেপ না ছড়ানোর জন্য আগেই সতর্ক করেছিল। ক্রিস্টোফার তাঁর পরও সামাজিক মাধ্যমে এই কার্যক্রম অব্যাহত রাখেন। পরবর্তী সময় তাঁর ফেসবুক অ্যাকাউন্ট নিষ্ক্রিয় করে দেওয়া হয়।
ফেসবুকের আইনি ব্যবস্থার বিরুদ্ধে টারকুইনি কোনো মতামত দেননি। ফেসবুক কর্তৃপক্ষ কয়েক বছর ধরে এ ধরনের অশালীন কার্যক্রমের বিরুদ্ধে আইনি ব্যবস্থা নিয়ে আসছে। গত সেপ্টেম্বরে এ ধরনের আরেকটি মামলায় ফেসবুক তিন মিলিয়ন ডলার ক্ষতিপূরণ পায়।
