
ঢাকা বিশ্ববিদ্যালয়ের চারুকলা অনুষদের জয়নুল গ্যালারিতে গতকাল বিকেলে শুরু হয়েছে ‘টেন ডাইমেনশনস’ শীর্ষক দশ তরুণ শিল্পীর যৌথ চিত্রকলা প্রদর্শনী।তাঁরা সবাই ঢাবির চারুকলা অনুষদের অঙ্কন ও চিত্রায়ণ বিভাগের এমএফএ দ্বিতীয় পর্বের ১৭ ব্যাচের শিক্ষার্থী।রোববার বিকেলে প্রদর্শনী উদ্বোধন করেন ঢাকা বিশ্ববিদ্যালয়ের উপাচার্য অধ্যাপক আ আ ম স আরেফিন সিদ্দিক। অতিথি ছিলেন চারুকলা অনুষদের ডিন নিসার হোসেন ও শিল্পী বিশ্বজিৎ গোস্বামী।প্রদর্শনীতে অংশ নিয়েছেন রাজিব হোসেন ভূঁইয়া, মেহনাজ তাবাসসুম, নির্মল অধিকারী, জিন্নাতুন জান্নাত, ফেদেয়া শাহনাজ, মিহান, অপরাজিত রহমান, নুসরাত জাহান, অনুরাধা সাহা ও আরিফা ইভানা। ৭ নভেম্বর পর্যন্ত চলবে এই প্রদর্শনী।
