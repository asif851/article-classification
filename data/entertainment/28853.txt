
যদিও একে গুজব বলে উড়িয়ে দিয়েছেন সালমান খানের বোন অর্পিতা খান শর্মা। বলেছেন, উড়ো কথায় কান না দিতে। কিন্তু গুজবের চরকা কি আর থেমে থাকে? রোমানিয়ান সুন্দরী লুলিয়া ভারতুরকে নিয়ে সালমান ভক্তদের আগ্রহের শেষ নেই। তাই তো এখন বলিউডে শুরু হয়েছে নতুন এক কানাকানি। আজ রোমানিয়ায় মুক্তি পাচ্ছে সালমানের খানের ছবি বজরঙ্গি ভাইজান। তা নিয়ে এখন ভারতীয় গণমাধ্যমগুলোয় একেবারে হইহই পড়েছে। টিনসেল টাউনের সবাই নাকি বলছে, লুলিয়া জন্মভূমি রোমানিয়া অর্থাৎ সাল্লুর ‘হবু শ্বশুরবাড়ি’-তে অভিষেক হতে যাচ্ছে তাঁর। এর আগে সালমানের কোনো ছবি বড় পরিসরে মুক্তি পায়নি রোমানিয়ায়। এবারই প্রথম রোমানিয়ার ১৪টি প্রেক্ষাগৃহে মুক্তি পাচ্ছে সালমান খানের ছবি। এ বিষয়ে গুজবে মানুষের বক্তব্য হলো-বিয়ের আগে রোমানিয়ার মানুষদের আপন হওয়ার চেষ্টা করছেন সালমান। তাঁরাও জানুক তাঁদের দেশের মেয়ে লুলিয়া কেমন বর পেতে যাচ্ছে! পিটিআই।
