
অভিনয়ের পাশাপাশি নিজ হাতে গড়া দুটি ব্যবসাপ্রতিষ্ঠান নিয়ে ব্যস্ত চিত্রনায়িকা নিপুণ। সম্প্রতি বাংলাদেশ চলচ্চিত্র শিল্পী সমিতির কার্যকরী সদস্যপদে যোগ দিলেন। গত সপ্তাহে বিএফডিসিতে শিল্পী সমিতির কার্যালয়ে শপথ গ্রহণের মধ্য দিয়ে কার্যকরী সদস্য হিসেবে তিনি দায়িত্ব নেন। এসব বিষয়ে প্রথম আলোর সঙ্গে কথা বলেছেন তিনি।বাংলাদেশ চলচ্চিত্র শিল্পী সমিতির কার্যকরী সদস্য হিসেবে শপথ নিলেন। এই জায়গাটায় থেকে চলচ্চিত্রশিল্পীদের জন্য কীভাবে কাজ করতে চান?বর্তমান সময়ে আমাদের চলচ্চিত্রের অবস্থা যে ভালো না, তা সবারই জানা। এই জায়গাটাকে আরও পিছিয়ে দিচ্ছে একজন ব্যক্তি, একটি প্রতিষ্ঠান। তারা চলচ্চিত্রের কোনো নিয়মনীতিই মানছে না। তারা এককভাবে চলচ্চিত্রশিল্পকে নিজেদের হাতের মুঠোয় নিয়ে ধ্বংস করে দিচ্ছে। সবাইকে সঙ্গে নিয়ে ওই ব্যক্তি ও প্রতিষ্ঠানের বিরুদ্ধে লড়তে চাই।তাহলে শিল্পী সমিতির নির্বাচন করলেন না কেন?চলচ্চিত্রের উন্নয়নে কাজ করতে হলে নির্বাচন করে আসতে হবে, এমনটি নয়। আর আমি নির্বাচন করতেও চাইনি। নির্বাচনের বাইরে থেকে সাধারণ সদস্য হয়ে সবার সঙ্গে কাজ করতে চেয়েছি।তাহলে কি এই পদে আসার ইচ্ছা ছিল না?সত্যি কথা বলতে, কখনোই ছিল না। আমি কিন্তু আগেই বলেছি, কমিটির বাইরে থেকেও আমি কাজ করেছি, এখনো করছি। কমিটিতে থাকার জন্য নেতারা আমাকে খুব করে অনুরোধ করেছিলেন, যেন তাঁদের সঙ্গে থেকে চলচ্চিত্রের উন্নয়নে কাজ করি।অভিনয় তো কমিয়ে দিয়েছেন। শিল্পী সমিতিতে নিয়মিত সময় দেবেন কি?প্রতিদিন হয়তো সমিতির কাজে এফডিসিতে আসতে পারব না। কিন্তু সমিতির সবার সঙ্গে যোগাযোগ রেখে কাজ করব। এখন আমাদের সবার একটাই কাজ, চলচ্চিত্রকে কোনো নির্দিষ্ট এক জায়গার নিয়ন্ত্রণ থেকে মুক্ত করা। চলচ্চিত্রকে নিয়ন্ত্রণমুক্ত করতে চাই।অভিনয় কমিয়ে দিলেন কেন?কমিয়ে দেওয়া নয়, বলতে পারেন, ভালো কাজের জন্য অপেক্ষা। এখন তো এমনিতেই ছবি নির্মাণ কম হচ্ছে। আশা করছি, এই খরা অচিরেই কেটে যাবে। ভালো ভালো কাজের সুযোগ আসবে।আপনার ব্যবসাপ্রতিষ্ঠান কেমন চলছে?টিউলিপ নেইলস অ্যান্ড স্পা, টিউলিপ ফ্যাশন—দুটি প্রতিষ্ঠানই ভালো চলছে। আমি নিজেই প্রতিষ্ঠান দুটির তদারকি করি। ব্যস্ততা সেদিকেও একটু বেশি।সাক্ষাৎকার: শফিক আল মামুন
