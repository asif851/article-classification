
যখন প্রেম ছিল, তখন এক ছাদের নিচে থাকতেন ক্যাটরিনা কাইফ আর রণবীর কাপুর। এই জুটির মতে, ভারতের মুম্বাইয়ে সমুদ্রপাড়ের এমন ভালো বাসা আর একটিও নাকি ছিল না তখন। কিন্তু এখন সেই প্রেম নেই। সেই বাড়িটিও আর টানে না ক্যাটরিনাকে। তাই তিনি এখন মুম্বাইয়ে খুঁজছেন ভালো বাসা।রণবীর কাপুর বর্তমানে বাবা ঋষি কাপুর ও মা নিতু সিংয়ের বাড়িতে থাকছেন। কিন্তু ক্যাট আছেন সেই পুরোনো ফ্ল্যাটেই। ক্যাটরিনার ঘনিষ্ঠ একটি সূত্র জানিয়েছে, সাবেক প্রেমিকের স্মৃতিতে ঘেরা এই বাড়ি কিংবা মুম্বাইয়ের ওয়াটার ফিল্ড রোডের পুরোনো বাড়ি কোনোটিতেই ফিরছেন না এই ফিতুর তারকা।ক্যাটরিনা নাকি বেশ গোপনীয়তা বজায় রেখে মুম্বাইয়ের বান্দ্রায় বাড়ি খুঁজছেন। ক্যাটরিনার পরিচিতজনেরা জানিয়েছেন, ক্যাটের ‘বাড়ি খোঁজা অভিযান’-এ তাঁর সঙ্গী হিসেবে আছেন সাবেক প্রেমিক সালমান খানের ব্যবস্থাপক রেশমা শেঠি। মিড ডে।
