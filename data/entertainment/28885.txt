
বিতর্ক তাঁর পিছু ছাড়ে না। বিতর্ক দিয়ে বেশির ভাগ সময় খবরের শিরোনাম হন তিনি। এবার শোনা গেল, বলিউড বাদশাহ শাহরুখ খানের সঙ্গে কখনোই অভিনয় করতে চান না কঙ্গনা রনৌত।
সম্প্রতি সিনেমা সমালোচক রাজিব মাসান্দকে দেওয়া এক সাক্ষাৎকারে এমনটাই জানিয়েছেন এ অভিনেত্রী। কেন খানদের সঙ্গে তাঁর অভিনয় করতে অনীহা? সে সম্পর্কে জানতে চাইলে কঙ্গনা বলেন, খানদের সঙ্গে লম্বা সময় ধরে অভিনয় করা যায় না। একটা থেকে দুটো ছবিই তাঁদের সঙ্গে করা যায়। সবাই খানদের সঙ্গে অভিনয় করে যে পরিচিত পান, সেটাতো তাঁর ইতিমধ্যে হয়ে গেছে। তা ছাড়া খানদের সিনেমাতে সব সময় ছবিজুড়ে তাঁদেরই প্রাধান্য থাকে। খানদের জনপ্রিয়তা দিয়ে নিজেকে পরিচিত করাতে চান না কঙ্গনা।
সব খানের বেলায় কি একই কথা? না। আমির খানকে অবশ্য আলাদা চোখে দেখেন কঙ্গনা। কারণ, আমির কঙ্গনার সঙ্গে তাঁর ছবি নিয়ে প্রায়ই আলাপ করেন। হিন্দুস্তান টাইমস
 
 
