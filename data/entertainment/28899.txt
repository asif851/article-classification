
আবারও মা হলেন জনপ্রিয় সংগীতশিল্পী নাজমুন মুনিরা ন্যান্সি। আজ বৃহস্পতিবার সকাল সোয়া নয়টার দিকে ময়মনসিংহের স্বদেশ হাসপাতাল প্রাইভেট লিমিটেডে একটি কন্যা সন্তানের জন্ম দেন তিনি।ন্যান্সি জানান, মেয়ে হওয়ায় তিনি যথেষ্ট আনন্দিত। মেয়ের নাম রাখা হয়েছে নায়লা। তিনি সন্তান ও নিজের জন্য সবার কাছে দোয়াপ্রার্থী।গত বছরের ৪ মার্চ নাজিমুজ্জামান জায়েদের সঙ্গে ন্যান্সির বিয়ে হয়। গত বছর আসিফ আকবর ও ন্যান্সির দ্বৈতকণ্ঠের ‘ঝগড়ার গান’ নামের সর্বশেষ অ্যালবাম প্রকাশ হয়।প্রসঙ্গত, রোদেলা নামে ন্যান্সির আরেকটি মেয়ে আছে।
 
