
বেগুনি ও সাদা রঙের একটি কেক কেটে জন্মদিন উদ্‌যাপন করলেন। তবে ভাগ্যিস, ৩৪টি মোমবাতি ফুঁ দিয়ে নেভাতে হয়নি! গতকাল সোমবার যুক্তরাষ্ট্রের নিউইয়র্কে জন্মদিনটা ভালোভাবেই উদ্‌যাপন করলেন প্রিয়াঙ্কা চোপড়া।এবারের জন্মদিনটা অবশ্যই বিশেষ ছিল এই অভিনেত্রীর জন্য। ‘কোয়ান্টিকো’ সিরিজের সাফল্য টাটকা থাকতেই হলিউডে অভিষেকের অপেক্ষায় আছেন। ডোয়াইন জনসনের সঙ্গে কাজ করেছেন বেওয়াচ ছবিতে। সেথ গর্ডন পরিচালিত ছবিতে ভিক্টোরিয়া লিডসের চরিত্রে দেখা যাবে প্রিয়াঙ্কাকে। এরই মধ্যে কোয়ান্টিকো সিরিজের দ্বিতীয় মৌসুমের শুটিংও শেষ হয়েছে।হলিউড ও মার্কিন মুলুকের এই ব্যস্ততার কারণেই প্রিয়াঙ্কা নিউইয়র্ককে নিজের ঠিকানা বানিয়েছেন। গতকাল তাঁর জন্মদিনটা সেখানেই উদ্‌যাপিত হয়েছে। সাম্প্রতিক সাফল্যের কারণেই এবারের জন্মদিনটা ছিল বিশেষ কিছু। একান্ত ঘরোয়া আয়োজনের বিশেষ অতিথিদের মুখগুলোতেও দেখা গেছে তাই পরিবর্তন। স্বাভাবিকভাবেই তাতে বলিউডের তারকাদের উপস্থিতি ছিল না। এবার পিসি জন্মদিন উদ্‌যাপন করলেন তাঁর পশ্চিমা বন্ধুদের সঙ্গে। এনডিটিভি।
