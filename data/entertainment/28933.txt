
বাংলাভিশনের ধারাবাহিক নাটক থ্রি সিস্টার্স-এ যুক্ত হলো নতুন তিন চরিত্র। তিনটি চরিত্রে অভিনয় করছেন সাবিলা নূর, সৌমিক ও নমিরা। আশুতোষ সুজন ও ডালিম কুমারের রচনা এবং আশুতোষ সুজনের পরিচালনায় নাটকটি বাংলাভিশনে প্রচারিত হচ্ছে প্রতি সপ্তাহের বৃহস্পতি থেকে শনিবার রাত ৮টা ১৫ মিনিটে।বাংলাদেশের তিন জেলা থেকে ঢাকা শহরে তিনজন মেয়ে পড়াশোনা করতে আসেন। তাঁদের জীবনে ঘটতে থাকে নানান ঘটনা। সেসব নিয়েই ধারাবাহিক নাটক থ্রি সিস্টার্স-এর গল্প এগিয়েছে। নাটকটিতে আরও অভিনয় করছেন আবুল হায়াত, নিলয়, মৌসুমী হামিদ, তানিয়া হোসাইন, তুষ্টি, সুজানা, তানজিন তিশা, সাফা কবির, তারিন রহমান, মারজুক রাসেল, তৌসিফ মাহবুব, সালমান মুক্তাদির, শামীমা নাজনীন প্রমুখ।
