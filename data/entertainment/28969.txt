
অব্যবহৃত সিডি, ডিমের খোসা, বোতল, শোলা, এক্স-রের প্লেট, ভাঙা পেনসিল ইত্যাদি দিয়ে তৈরি নানা রকম খেলনা নিয়ে শান্তিনগরে চলছে একটি প্রদর্শনী। এসব তৈরি করেছে ঢাকার দুস্থ প্রতিবন্ধীরা। প্রদর্শনীতে অংশ নিয়েছে স্কুলটির শিক্ষার্থীরাও। গত ১৬ ডিসেম্বর সকালে এই আর্ট অ্যান্ড ক্র্যাফট প্রদর্শনীর উদ্বোধন করেন ভাস্কর মৃণাল হক। স্কুলটির অধ্যক্ষ সালমা আহমেদ বলেন, ‘শিক্ষকদের সহযোগিতা নিয়ে শিশুরা সারা বছর এই কাজগুলো করে। বিজয় দিবসে আমরা তাদের ও প্রতিবন্ধীদের তৈরি জিনিসগুলো নিয়ে এই প্রদর্শনীর আয়োজন করেছি।’প্রদর্শনী চলবে জানুয়ারির ১৫ তারিখ পর্যন্ত। সময় সকাল ১০টা থেকে বিকেল ৫টা। উদ্বোধনী অনুষ্ঠানে আরও উপস্থিত ছিলেন বাংলাদেশ শিশুকল্যাণ পরিষদের সহসভাপতি সেলিনা খালেক, মাসিক শিশু-কিশোর পত্রিকা টইটম্বুর-এর ভারপ্রাপ্ত সম্পাদক নাওশেবা সবিহ্, বিদ্যালয় কমিটির সভাপতি রাসেল আহমেদ, প্রকৌশলী পারভেজ খাদেম, ভাষা আন্দোলন স্মৃতিরক্ষা পরিষদের প্রধান সমন্বয়কারী ডা. এম এ মুক্তাদীর।
