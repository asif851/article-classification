
মাত্র ২০ বছর বয়সে পেয়েছিলেন অস্কার মনোনয়ন। ২২ বছর বয়সেই জিতেছেন অস্কার। এত অল্প বয়সেই হলিউডের শীর্ষ তারকার আসনে নিজেকে প্রতিষ্ঠা করেছেন জেনিফার লরেন্স। সিলভার লাইনিংস প্লেবুক ও হাঙ্গার গেমস-এর মতো আলোচিত ছবির সেই তারকা ভারতীয় প্রযোজনায় কাজ করবেন বলে শোনা যাচ্ছে। শেখর কাপুরের পরবর্তী ছবিতে সুশান্ত সিং রাজপুতের বিপরীতে অভিনয় করার কথা তাঁর।পানি নামের সেই ছবি বানানো হচ্ছে বিশাল বাজেটে। ১৫০ কোটি রুপি বাজেটের ইউনিভার্সাল পিকচার্সের ব্যানারে বানানো হবে ছবিটি। ছবিতে লরেন্সের উপস্থিতি ছবিটিকে আন্তর্জাতিক পর্যায়ে আলোচনায় আনবে বলে মনে করেন প্রযোজক। এএনআই।
