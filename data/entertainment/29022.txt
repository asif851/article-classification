
ঘটনাটি খবর হওয়ার মতোই। সম্প্রতি একটি বিজ্ঞাপনে অভিনয় করেছেন বলিউড তারকা রণবীর সিং। বিজ্ঞাপনটি তৈরিতে খরচ হয়েছে প্রায় ৭৫ কোটি ভারতীয় রুপি! 
বিজ্ঞাপনের পরিচালক যে-সে কেউ নন, তারকা পরিচালক রোহিত শেটি। পাঁচ মিনিটের কিছু সময় বেশি দৈর্ঘ্যের এই বিজ্ঞাপনে রণবীরের সঙ্গে রয়েছেন দক্ষিণী অভিনেত্রী তামান্না। ১৯ আগস্ট ইউটিউবে মুক্তি পেয়েছে বিজ্ঞাপনটি। ইতিমধ্যে ৬০ লাখের বেশি বার এই বিজ্ঞাপনটি দেখেছেন দর্শকেরা। একটি নুডলস ব্র্যান্ডের এই বিজ্ঞাপনে গ্রাফিকসের কেরামতিতে দর্শক পৌঁছে যাবেন এক অন্য দুনিয়ায়। হিন্দি ছাড়াও তামিল, তেলেগু, কন্নড় ও মালায়লাম ভাষায় ভাষান্তর করা হবে এই বিজ্ঞাপনচিত্রটি। বিজ্ঞাপনটি সম্পাদিত (সংক্ষিপ্ত) আকারে টেলিভিশনে মুক্তি পাবে ২৮ আগস্ট। বলিউড লাইফ
