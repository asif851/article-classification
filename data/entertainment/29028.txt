
ঈদে মুক্তি পেল বলিউড তারকা সালমান খান ও আনুশকা শর্মা অভিনীত ছবি ‘সুলতান’। প্রথম দিনেই ছবিটি আয় করেছে সাড়ে ৩৬ কোটি ভারতীয় রুপি।চলতি বছর বলিউডে মুক্তি পাওয়া ছবিগুলোর মধ্যে প্রথম দিনের আয়ে দ্বিতীয় স্থানে রয়েছে ছবিটি। এর আগে মুক্তি পাওয়া সালমান খানের ছবি ‘প্রেম রতন ধন পায়ো’ প্রথম দিনে আয় করেছিল ৪০ দশমিক ৩৫ কোটি টাকা।মিড ডের খবরে বলা হয়েছে, বলিউডের চলচ্চিত্র ব্যবসা বিশেষজ্ঞরা আশা করছেন, ৪ হাজার ৩৫০টি হলে প্রদর্শিত রেসলিংয়ের এই ছবির আয় ৪০ কোটি রুপি ছাড়িয়ে যেত। একদিন দেরিতে ঈদ আসায় ব্যবসাটা একটু কম হলো। ভারতের ৯০ থেকে প্রায় শতভাগ হল দখল করে রেখেছে ছবিটি।অন্য এক খবরে প্রকাশ, সালমানের ‘সুলতান’ ছবিটি দেখতে সপরিবারে প্রেক্ষাগৃহে গিয়েছেন আরেক বলিউড তারকা আমির খান। সালমান নিজেও ছবিটি দেখতে গেছেন বলিউড অভিনেত্রী ক্যাটরিনা কাইফ ও বান্ধবী লুলিয়াকে নিয়ে। ‘সুলতান’ ছবিটি পরিচালনা করেছেন আলি আব্বাস জাফর।
