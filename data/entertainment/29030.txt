
এত দিন র‌্যাম্পে হাঁটাহাঁটি আর মডেলিংয়ের মধ্যেই সীমাবদ্ধ ছিলেন নেহা। এবার তাঁর কাজের ক্ষেত্রকে আরেকটু প্রসারিত করলেন। সম্প্রতি ইয়োলো নামে এক ঘণ্টার একটি নাটকে অভিনয়ের মধ্য দিয়ে অভিনেত্রী হিসেবে আত্মপ্রকাশ ঘটল তাঁর। আসাদুজ্জামানের লেখা নাটকটি পরিচালনা করেছেন বি ইউ শুভ।নাটকে অভিনয়ের সুযোগ পেয়ে নেহা জানালেন তাঁর ভালো লাগার কথা। বললেন, ‘সুযোগের অপেক্ষায় ছিলাম। শুভ ভাইয়ের সঙ্গে অনেক দিন ধরেই আমার পরিচয়। তাঁর নাটকেই প্রথম সুযোগটা পেয়ে গেলাম, এটা আমার জন্য অনেক আনন্দের।’প্রথম অভিনয়ের অভিজ্ঞতার কথা বলতে গিয়ে নেহা বলেন, ‘মডেলিং তো অনেক আগে থেকেই করি। সেই অভিজ্ঞতা থেকে যতটুকু করেছি, মনে হয় না খারাপ করেছি।’নাটকটিতে নেহার বিপরীতে অভিনয় করেছেন অপূর্ব। পরিচালক জানান, ৯ ও ১০ আগস্ট ঢাকার উত্তরায় নাটকটির শুটিং হয়েছে।
