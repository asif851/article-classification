
জুলাইয়ের মাঝামাঝি থেকে ভারতীয় ক্রিকেট দল শ্রীলঙ্কায় আছে। দলের সঙ্গে আছেন অধিনায়ক বিরাট কোহলি। তো তাঁকে চমকে দিতে শ্রীলঙ্কায় উড়ে যান বলিউড অভিনেত্রী আনুশকা শর্মা।
ইংল্যান্ডে চ্যাম্পিয়নস ট্রফি শেষে যুক্তরাষ্ট্রে সময় কাটান বিরাট-আনুশকা জুটি। তারপর বিরাট চলে যান শ্রীলঙ্কায়, আর আনুশকা ভারতে।
শাহরুখ খানের সঙ্গে নতুন ছবি ‘জব হ্যারি মেট সেজল’ মুক্তির বিষয়ে ব্যস্ত ছিলেন আনুশকা। ছবিটি মুক্তি পেয়েছে। তবে বক্স অফিসে তেমন সাড়া ফেলতে পারেনি। আর বিরাট কোহলিকে দলের সঙ্গে শ্রীলঙ্কায় থাকতে হবে সেপ্টেম্বরের প্রথম সপ্তাহ পর্যন্ত। তাই সুযোগ পেয়ে শ্রীলঙ্কা গিয়ে বিরাটকে চমকে দিলেন আনুশকা।
 
