
সালমান খান আর সিলভেস্টার স্ট্যালোনের মারকুটে অভিনেতা হিসেবে খ্যাতি রয়েছে। যদি এই দুজনকে এক ছবিতে দেখা যায়? এমনই সম্ভাবনার কথা জানা গেছে সালমান ও স্ট্যালোনের টুইট বিনিময়ে। খবর দ্য হিন্দুর।সালমান ও স্ট্যালোন দুজনই পরস্পরের ভক্ত। হলিউডের তারকা সিলভেস্টার স্ট্যালোন ও বলিউডের সালমান খান সুযোগ পেলেই পরস্পরকে প্রশংসাও করেন। সম্প্রতি স্ট্যালোন সালমান খানকে ‘সুপার ট্যালেন্টেড ইন্ডিয়ান সুপারস্টার’ বলে টুইটারে প্রশংসা করেন এবং পরবর্তী এক্সপেন্ডেবলস ছবিতে একসঙ্গে অভিনয়ের ইচ্ছার কথাও জানান।সালমানও কম যান না। টুইটারে এক কোটি বিশ লাখ অনুসারীকে ‘হিরোদের হিরো’ স্ট্যালোনকে অনুসরণ করার কথা বলেন সালমান।সালমানের এই অনুরোধের পর হলিউড তারকা স্ট্যালোন সালমানকে ধন্যবাদ জানান এবং পরবর্তী এক্সপেন্ডেবলস সিকুয়েলে সালমান খানের সঙ্গে কাজ করার ইচ্ছার কথাও প্রকাশ করেন।
