
নিজের ছবি দাঙ্গাল নিয়ে আমিরের ব্যস্ততা এমনই যে এতটুকু ফুরসত নেই তাঁর। তাই বলে কাজের অজুহাতে ভাগনের কথা কিন্তু ভুলে যাননি তিনি। আমির ঠিকই তাঁর ‘মামা’ হওয়ার দায়িত্ব পালন করেছেন। আজ মুক্তি পাচ্ছে ভাগনে ইমরান খানের ছবি কাট্টি বাট্টি। ভাগনের সেই ছবিকে সফল করতে মামা আমির খান ভাড়া করে নিলেন আস্ত একটা প্রেক্ষাগৃহ!ভাগনে ইমরানের ছবি যেন একেবার মাঠে মারা না পড়ে, সে জন্য আমিরের এই ‘ছোট্ট’ চেষ্টা। ভারতের পাঞ্জাব প্রদেশের লুধিয়ানা শহরের ওই প্রেক্ষাগৃহে যদি কাট্টি বাট্টি সফলভাবে চলে, তাহলে লাভের অর্থ পুরোটাই পাবেন আমির আর ভাগনে ইমরান। আর যদি লোকসান হয়, তাও গুনবেন ‘মামু’ আমির। মোট কথা, ভাগনের ওপর কোনো আঁচ আসতে দেবেন না বলিউডের ‘মিস্টার পারফেকশনিস্ট’। পিঙ্কভিলা।
