
গান যেমন আনন্দের সময় সঙ্গী, তেমনি এটি বিষাদেও মনে আনে প্রশান্তি। সুর ছাড়া পৃথিবী কেমন হতো কল্পনা করা যায়? থাক বাবা! আমাদের এখন এসব কল্পনা করে লাভ নেই। বরং গান শুনিয়ে যাঁরা আমাদের প্রাণ জুড়াচ্ছেন, ভারতের এমন কয়েকজন শিল্পীর পারিশ্রমিক জেনে নিন। তাঁদের একেকজনের পারিশ্রমিক আপনার কল্পনাকেও হার মানাবে। একটি গানের আয় দিয়ে তাঁরা চাইলে সারা বছর শুয়ে-বসে আরাম করে কাটিয়ে দিতে পারেন।
মোহিত চৌহান
‘ডুবা ডুবা’ গানের জন্য সবচেয়ে বেশি পরিচিত মোহিত চৌহান বলিউডের অনেক সিনেমার গানেও কণ্ঠ দিয়েছেন। এই শিল্পী একটি গানের জন্য নেন সাত লাখ রুপি।
নেহা কাক্কর২৯ বছর বয়সী গায়িকা নেহা কাক্করের বলিউডে এখন অনেক ‘ডিমান্ড’। ‘চিজ বাড়ি হ্যায় মাস্ত’ গানের এই গায়িকা এখন প্রতি গানের জন্য আট লাখ রুপি নেন।
আতিফ আসলামআতিফ আসলাম যদিও ভারতের শিল্পী নন, কিন্তু বলিউডে এই গায়কের রয়েছে অসংখ্য জনপ্রিয় গান। আতিফের একটি গানের দাম নয় লাখ রুপি। মানে তিনি একটি গানের জন্য পারিশ্রমিক নেন নয় লাখ রুপি।
সুখবিন্দর সিংসুখবিন্দর সিংয়ের কণ্ঠের জাদুতে পাগল হননি, এমন মানুষ কম আছেন। এই ‘ছাইয়া ছাইয়া’ তারকা একটি গানের জন্য গুনে গুনে ১০ লাখ রুপি নেন।  সনু নিগমভারত ও উপমহাদেশের জনপ্রিয় গায়ক সনু নিগমও প্রতি গানের জন্য ১০ লাখ রুপি চার্জ করেন। এই শিল্পীর জনপ্রিয় গানের তালিকা বলে শেষ করা যাবে না।
বিশাল দাদলানিবিশাল দাদলানি গায়কের থেকে সংগীত পরিচালক ও গীতিকার হিসেবেই বেশি পরিচিত। তবে গানও এই শিল্পী কম ভালো গান না। ‘টাইগার জিন্দা হ্যায়’ ছবির নতুন গান ‘সোয়াগ’ শুনলেই তা বুঝবেন। আজ পর্যন্ত ৩০০ গানের সুর করেছেন বিশাল। আর তিনি নিজে কোনো গানে কণ্ঠ দিলে নেন ১০ লাখ রুপি।
সুনিধি চৌহানসুনিধি চৌহান ধুমধাড়াক্কা গান যেমন ভালো গাইতে পারেন, তেমনি ধীর লয়ের গানেও রয়েছে তাঁর চাহিদা। বলিউডের এই ‘মেলোডি কুইন’ শীর্ষ আয়কারী শিল্পীদের মধ্যে আছেন চার নম্বরে। তাঁর প্রতি গানের পারিশ্রমিক ১১ লাখ রুপি।
অরিজিৎ সিংবলিউডের বর্তমান মিউজিক্যাল সেনসেশন অরিজিৎ সিং। রিয়্যালিটি শো ‘ফেম গুরুকুল’-এর মাধ্যমে ইন্ডাস্ট্রিতে এসে সবাইকে তাক লাগিয়ে দেন এই শিল্পী। ছবিতে এখন অরিজিতের গাওয়া একটি গান না থাকলে যেন চলেই না। সময়টা এখন তাঁর। অরিজিতের প্রতিটি গানের পারিশ্রমিক আকাশচুম্বী। শুনবেন কত? ১৩ লাখ রুপি। মিকা সিংআচরণের কারণে মিকা সিংকে নিয়ে অনেক বিতর্ক আছে, এটা সত্যি। তবে তাঁর গান শুনলে নিজের অজান্তেই যে শরীর নেচে ওঠে, কেউ সে কথা অস্বীকার করতে পারবেন না। মিকা সিং এখন বলিউডে অনেক ধরনের গান গাইছেন আর একেকটি গানের জন্য নিচ্ছেন ১৩ লাখ রুপি।  হানি সিংআসল নাম হিরদেশ সিং, কিন্তু এই গায়ক নিজের নাম রেখেছেন ‘ইয়ো ইয়ো হানি সিং’। ভারতের এই সংগীতশিল্পী ও র‍্যাপারের একটি গান গাওয়ার পারিশ্রমিক শুনলে চোখ কপালে উঠবে। হানি সিং প্রতিটি গানে কণ্ঠ দেওয়ার জন্য পকেটে ভরেন ১৫ লাখ রুপি।
শ্রেয়া ঘোষালশ্রেয়া ঘোষাল যেমন দেখতে মিষ্টি, তেমনি মধুর তাঁর কণ্ঠ। আর তাঁর গায়কির যে শক্তি, তা তো শ্রোতাদের ভালোই জানা। তিনি এখন বলিউডের শীর্ষ আয় করা সংগীতশিল্পী। একটি গানে শ্রেয়া ঘোষাল আয় করেন ১৮ থেকে ২০ লাখ রুপি।স্টোরিপিডিয়া
