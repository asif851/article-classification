
নতুন ছবির জন্য বক্সিং শিখতে হয়েছে প্রিয়াঙ্কা চোপড়াকে। ভারতীয় বক্সার ম্যারি কমের চরিত্রে অভিনয় করছেন তিনি। প্রিয়াঙ্কা বক্সিং নাকি এতটাই ভালো শিখেছেন, হাই হিলের জুতো পরেও ধুমধাম বক্সিং করতে পারছেন! সম্প্রতি এক অনুষ্ঠানে এভাবেই নিজের বক্সিং দক্ষতা দেখিয়েছেন প্রিয়াঙ্কা।প্রিয়াঙ্কা বলেন, ‘আমি বক্সিংটা বেশ ভালোভাবেই শিখেছি। হাই হিল পরেও আমি বক্সিং করতে পারি। ম্যারির চরিত্রে অভিনয় করাটা আমার জন্য দারুণ এক অভিজ্ঞতা। বেশির ভাগ আত্মজীবনীনির্ভর ছবি বানানো হয় মৃত ব্যক্তি কিংবা জীবনটা প্রায় পার করে ফেলেছেন এমন মানুষের ওপর। কিন্তু ম্যারির বয়স এখন ৩৩, এখনো তিনি চ্যাম্পিয়ন। তাই এটা আমার জন্য অনেক কঠিন ছিল।’ আইএএনএস।
