
মুক্তির নয় দিনে ৩০০ কোটির ক্লাবে নাম লেখাল আমির খানের ‘দঙ্গল’ সিনেমা। সম্প্রতি ভারতে ৫০০ ও ১০০০ রুপির নোট বাতিলের পরও এত অল্প সময়ের মধ্যে কোনো ছবির এত টাকা আয় আসলেই বিরাট খবর।শনিবার পর্যন্ত বিশ্বজুড়ে এই ছবি আয় করেছে ৩৫৪ কোটি ২১ লাখ রুপি। ভারত থেকে আয় করেছে ২৩১ কোটি ৬২ লাখ রুপি আর আন্তর্জাতিক আয় ১২২ কোটি ৫৯ লাখ রুপি। আয়ের ধারা অব্যাহত থাকলে ‘দঙ্গল’ এর আগে মুক্তি পাওয়া ‘পিকে’, ‘বাহুবলী: দ্য বিগেইনিং’ ও ‘বজরঙ্গী ভাইজান’-এর আয়ের রেকর্ডকেও ছাড়িয়ে যাবে।নিতেশ তিওয়ারি পরিচালিত এই ছবিতে আরও অভিনয় করেছেন ফাতিমা সানা শেখ, সানিয়া মালহোত্রা ও সাক্ষী তানওয়ার। ছবিটি গত বছর ডিসেম্বরের ২৩ তারিখে মুক্তি পায়। ইন্ডিয়া টুডে।
