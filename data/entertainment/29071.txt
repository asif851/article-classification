
বাবা-মায়ের সঙ্গে সময় কাটিয়ে বেঙ্গালুর থেকে মুম্বাই ফিরেছেন দীপিকা। ফিরেই চলে গেছেন বান্ধবীর কাছে। বান্দ্রার এক রেস্তোরাঁয় বসে গিয়েছিলেন আড্ডায়। অথচ কিছুদিন আগে অস্ত্রোপচার হওয়া প্রেমিক রণবীর সিংয়ের সঙ্গে দেখা করতে যাননি তিনি।ভক্তরা ভেবেছিলেন, বলিউডে ফিরে প্রেমিকের পাশে গিয়ে দাঁড়াবেন বলিউড তারকা দীপিকা পাড়ুকোন। কিন্তু ভাবনা ভুল হলো কী? বান্দ্রার রেস্টুরেন্ট থেকে আড্ডা শেষে বের হওয়ার সময় মঙ্গলবার রাতে বান্ধবীসমেত সাংবাদিকদের সামনে পড়ে যান দীপিকা। সঙ্গে সঙ্গে ক্যামেরাবন্দী। ক্যামেরা দেখে ডিপ্পির বান্ধবী মুখ লুকাতে ব্যস্ত হয়ে পড়েছিলেন। কিন্তু ‘বাজিরাও মাস্তানি’ তারকা রীতিমতো জোর করে বান্ধবীকে ঠেলে দিয়েছেন ক্যামেরার মুখে। সম্ভবত বিষয়টি উপভোগ করছিলেন তিনি। হাসপাতাল থেকে ফিরেছেন রণবীর সিং। এখন আছেন বিশ্রামে। কে জানে, হয়তো গোপনে তাঁকে দেখে এসেছেন দীপিকা। সেখানে হয়তো পৌঁছাতে পারেনি ছবিশিকারির দল। বলিউড লাইফ।
