
প্রকৌশলী কাজী মোহাম্মদ শীশকে সভাপতি এবং ইকবালুল হক খানকে সাধারণ সম্পাদক করে বাংলাদেশ উদীচী শিল্পীগোষ্ঠী ঢাকা মহানগর সংসদের ৪৭ সদস্যবিশিষ্ট নতুন কমিটি গঠন করা হয়েছে। গত শুক্রবার ও গতকাল শনিবার কেন্দ্রীয় পাবলিক লাইব্রেরির শওকত ওসমান স্মৃতি মিলনায়তনে দুই দিনব্যাপী সম্মেলনে এ কমিটি গঠন করা হয়। নবনির্বাচিত কমিটির সদস্যদের শপথ গ্রহণ এবং পরিচয় পর্বের মাধ্যমে শেষ হয় সম্মেলনের কার্যক্রম।
