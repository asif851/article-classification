
১০ জুলাই বিশ্বব্যাপী মুক্তি পাচ্ছে অ্যানিমেশন ছবি মিনিয়নস। একই দিনে ছবিটি মুক্তি পাবে ঢাকায়ও। রাজধানীর স্টার সিনেপ্লেক্সে ছবিটির প্রদর্শনী আগামী শুক্রবার থেকে শুরু হচ্ছে।২০১০ ও ২০১৩ সালে মুক্তি পাওয়া অ্যানিমেশন ছবি ডেসপিকেবল মি ও ডেসপিকেবল মি টু–এর কারণে মিনিয়ন চরিত্রগুলো এখন দারুণ জনপ্রিয়। তাই এবার মিনিয়ন নিয়েই আলাদা একটি ছবি তৈরি করল প্রযোজনা সংস্থা ইউনিভার্সাল পিকচার্স ও ইলুমিনেশন এন্টারটেইনমেন্ট। মিনিয়নস যৌথভাবে পরিচালনা করেছেন পিয়ের কোফিন ও কাইল ব্যাল্ডার। ছবির বিভিন্ন চরিত্রে কণ্ঠ দিয়েছেন স্যান্ড্রা বুলক, মাইকেল কিটন, জন হ্যামসহ অনেকে।
