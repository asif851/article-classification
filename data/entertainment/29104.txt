
তাঁর শৈশব-কৈশোর ম্যাডোনায় মাখামাখি। বেড়েই উঠেছেন ম্যাডোনার গান শুনে শুনে। ফলে নিজেও যখন ভালোবেসে গানকেই নিজের পেশা আর নেশা বানিয়ে ফেলেছেন, খুব স্বাভাবিকভাবেই বিয়ন্স নোয়েলস ‘ম্যাডোনা’ই হতে চেয়েছেন। ৩২ বছর বয়সী এই পপতারকা বলেন, ‘আমার সব সময়ই মনে হয়েছে আমি ম্যাডোনার পদরেখা অনুসরণ করব। আমি নিজেও সংগীত জগতের একটা বড় তারকা হয়ে উঠতে চেয়েছি, নিজের সাম্রাজ্য গড়তে চেয়েছি।’ গত সপ্তাহে ভক্তদের চমকে দিয়ে আগে কোনো ঘোষণা কিংবা ব্যাপক প্রচারণা ছাড়াই নিজের পঞ্চম স্টুডিও অ্যালবাম প্রকাশ করেছেন বিয়ন্স। শিরোনামহীন এই অ্যালবাম অবশ্য দ্রুতই সুপারডুপার হিট হয়ে গেছে তার পরও। পিটিআই
