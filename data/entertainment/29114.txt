
আরিয়ানা গ্র্যান্ডের ভক্তদের নিশ্চয়ই মনে আছে, তাঁর ‘ডেঞ্জারাস উইম্যান’ অ্যালবামটির প্রচারের সময় তিনি একটি মুকুট পরেছিলেন। স্বর্ণ ও দামি পাথরে মোড়ানো সেই মুকুটখানা নিলামে উঠতে যাচ্ছে। নেইট ডি স্যান্ডারস অকশনস নামের নিলাম প্রতিষ্ঠান গতকাল সোমবার নিলামের আয়োজন শুরু করেছে। নিলাম শেষ হবে ২২ জুন। নিলামের প্রথম মূল্য নির্ধারণ করা হয়েছে পাঁচ হাজার মার্কিন ডলার।
গত বছর মার্কিন এই গায়িকার তৃতীয় অ্যালবাম ‘ডেঞ্জারাস উইম্যান’ প্রকাশিত হওয়ার আগে এর প্রচারণায় বেশ কয়েকটি স্থিরচিত্রে তাঁকে মুকুটটি পরতে দেখা গেছে। কয়েকটি মার্কিন গণমাধ্যমে বলা হচ্ছে যে, আরিয়ানা এই নিলামের সঙ্গে সরাসরি যুক্ত নন এবং নিলামের অর্থ দিয়ে কী করা হবে, তা জানা যায়নি। এটাও নিশ্চিত যে আরিয়ানার ম্যানচেস্টারের কনসার্টে বোমা হামলায় আহত ব্যক্তিদের সাহায্যে এই অর্থ ব্যয় করা হবে না। ইতিমধ্যে আরিয়ানা তাঁর শেষ কনসার্ট থেকে পাওয়া তিন লাখেরও বেশি ডলার দান করেছেন আহত ব্যক্তিদের চিকিৎসায়। পাঁচ হাজার ডলার তো ছোট্ট পরিমাণ। পিপল
