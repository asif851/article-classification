
বদিউল আলম খোকনের চিরদিনই তুমি যে আমার ছবির শুটিং চলছে। এরপর শাকিব খানের সঙ্গে জুটি বেঁধে আরেকটি ছবিতে চুক্তিবদ্ধ হলেন অপু বিশ্বাস। ছবির নাম রেড (কালার অব লাভ)। পরিচালনা করছেন সাফিউদ্দীন সাফি।অপু বলেন, ‘ছবিতে আমি বনেদি পরিবারের মেয়ে। শহরে এসে কলেজে ভর্তি হই। পরিচয় হয় শাকিব খানের সঙ্গে। এরপর প্রেম। একটা সময় দুজনের মধ্যে কিছু জটিলতা তৈরি হয়। আমার জীবন থেকে বিচ্ছিন্ন হয়ে যায় শাকিব।’অপু আরও বলেন, ‘নিয়মিত শুধুই ভালো ছবি করার জন্য মাঝে কিছুদিন বিরতি নিয়েছিলাম। এখন থেকে বছরে ছয়টি ভালো ছবিতে কাজ করব। সেভাবেই এগোচ্ছি।’পরিচালক জানান, কাল শনিবার টাঙ্গাইলের মহেরা জমিদারবাড়িতে ছবিটির শুটিং শুরু হবে।
