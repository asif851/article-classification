
গত বছরের নভেম্বর মাসে রাজু চৌধুরীর ‘এক মিনিট’ ছবির শুটিংয়ে অংশ নেন শিরিন শিলা। এর মধ্যে নতুন আর কোনো ছবির কাজ করেননি ঢাকাই ছবির এই উঠতি নায়িকা। প্রায় ছয় মাস বিরতি দিয়ে নতুন ছবির কাজ শুরু করলেন তিনি। নাম ‘মন নিয়ে লুকোচুরি’।সম্প্রতি ছবিটির শুটিং শুরু হয়েছে। পরিচালক ইমদাদুল হক খান জানান, উত্তরা, হাতিরঝিল ও লালবাগের লোকেশনে ছবিটির শুটিংয়ের কাজ চলছে।বিরতি প্রসঙ্গে শিলা জানান, এর মধ্যে ‘মন জানে না মনের ঠিকানা’ ও ‘মিয়া বিবি রাজি’ নামে তাঁর দুটি ছবি মুক্তি পেয়েছে। পরের দুটি ছবির কিছু কাজ বাকি ছিল। এ ছাড়া ছবিটির মুক্তির আগে আগে প্রচার–প্রচারণা নিয়েও কাজ করতে হয়েছে তাঁকে ।‘মন নিয়ে লুকোচুরি’ ছবিতে আল্পনা চরিত্রে অভিনয় করছেন শিরিন শিলা। তাঁর চরিত্রটি প্রসঙ্গে শিলা বলেন, ‘চরিত্রটি অনেক মজার। রোমান্টিক একটি চরিত্র। চরিত্রটিতে কাজের সুযোগ আছে।’
