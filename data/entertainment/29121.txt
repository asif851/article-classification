
একটা বয়সে টুকটাক চুরির অভ্যাস অনেকেরই থাকে। লক্ষ্যটা অবশ্য থাকে বাবার মানিব্যাগ কিংবা মায়ের পার্স। জেনিফার অ্যানিস্টোনও ব্যতিক্রম নন। এত দিন পরে এসে সেটাই স্বীকার করে নিলেন এই অভিনেত্রী। অ্যানিস্টোন জানালেন, ভিডিও গেমসের জন্য মায়ের পার্স থেকে নিয়মিত পয়সা সরাতেন তিনি। তাঁর ভাষায়, ‘জানি না কত সরাতাম। এক ডলারই হবে হয়তো। খুব বেশি সরাতাম বলে মনে হয় না। আমাদের শৈশবে ওই এক ডলারই ছিল অনেক বড় ব্যাপার। অনেক কিছু করা যেত। আমি শুধু স্রেফ ভিডিও গেম খেলার জন্যই এমনটা করতাম। অন্য কিছুর জন্য নয়।’ ফিমেল ফার্স্ট।
