
যদি আপনার পছন্দের ডেনিম প্যান্টটির নকশা করে দেন আপনার প্রিয় তারকা কারিনা কাপুর, দারুণ হয়, তাই না! একটি আন্তর্জাতিক পোশাকের ব্র্যান্ডও তেমনটাই ভাবছে। কারিনা কাপুরের নকশা করা ডেনিম প্যান্ট বাজারে ছাড়তে চাইছে তারা। এই সংগ্রহের নাম হবে বেবো।‘কারিনাকে তারা নিতে চাইছে, কারণ তাঁর পোশাক-আশাক অন্যদের প্রভাবিত করে। তিনি ফ্যাশন বা স্বাস্থ্যবিষয়ক—যে ব্র্যান্ডের সঙ্গেই কাজ করেছেন, তা সফল হয়েছে। এ ছাড়া তাঁর ফ্যাশন খুবই প্রশংসনীয়। আন্তর্জাতিক খ্যাতিও পেয়েছেন তিনি।’ জানিয়েছে একটি সূত্র।এখন ২২টি ব্র্যান্ডের প্রচারণার কাজ করছেন কারিনা। পিটিআই।
