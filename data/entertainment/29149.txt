



 ফ্যাশনে রণবীর সিং দারুণ ‘সাহস’ দেখিয়েছেন।
 হালকা গোলাপি রঙের জ্যাকেট পরে হাজির হয়েছেন অনুষ্ঠানে। 
এ নিয়েই বি-টাউনে এখন জোর আলোচনা।


বলিউডে আর কোনো নায়ক ফ্যাশনে রণবীর সিংয়ের মতো ‘সাহস’ দেখিয়েছেন কি না সন্দেহ আছে। এবার ‘বেবি পিংক’ (হালকা গোলাপি) রঙের একটি জ্যাকেট পরে তিনি হাজির হয়েছেন এক অনুষ্ঠানে। আর এ নিয়েই বি-টাউনে এখন জোর আলোচনা।
সাধারণত পিংক রঙের পোশাক পরতে দেখা যায় নারীদের। কিন্তু রণবীর বলতে চান, রং বা পোশাকের ক্ষেত্রে কোনো নারী-পুরুষ ভেদ নেই।
ডিজাইনার মনীশ অরোরার নকশা করা এই নতুন জ্যাকেট রণবীর নিজের জন্য কিনেছেন। ঝকমকে সেই জ্যাকেটের সঙ্গে তিনি পরেছিলেন সাদা টি-শার্ট ও চাপা প্যান্ট। এর আগেও নিজের এক ছবির প্রচারণায় রণবীর সিং এমন ‘জেন্ডার নিউট্রাল’ পোশাক পরেছিলেন। সেবার ঘাগরার ওপর একটি কোট পরতে দেখা গিয়েছিল তাঁকে। আরেক অনুষ্ঠানে তিনি গিয়েছিলেন স্লিপিং স্যুট পরে।
ফ্যাশন সেন্স নিয়ে কোনো সমালোচনাকেই পাত্তা দেন না রণবীর। এমনকি প্রেমিকা দীপিকার কথাও শোনেন না। কিছুদিন আগে এক অনুষ্ঠানে দীপিকার কাছে উপস্থাপক জানতে চান, ‘রণবীরের কোন জিনিসটি বন্ধ করতে চান?’ দীপিকার ত্বরিত উত্তর, ‘ওর বিদ্ঘুটে পোশাক পরা বন্ধ করতে চাই।’
রণবীর সিং এখন জোয়া আখতারের ‘গাল্লি বয়’ ছবির শুটিং করছেন। এখানে তাঁর নায়িকা আলিয়া ভাট। ছবিটি আগামী বছর ভালোবাসা দিবসে মুক্তি পাওয়ার কথা। হিন্দুস্তান টাইমস
 
