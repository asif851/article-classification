
কলকাতা বইমেলায় এবার সুচিত্রা সেনকে সম্মান জানানোর জন্য তৈরি করা হবে আলাদা প্যাভিলিয়ন। এই প্যাভিলিয়নে থাকবে সুচিত্রা সেনের কিছু দুর্লভ ছবি, ছবির অ্যালবাম, সুচিত্রা সেন অভিনীত চলচ্চিত্রের ভিসিডি-ডিভিডি ছাড়াও বিভিন্ন চলচ্চিত্রের পোস্টার। থাকবে উত্তম-সুচিত্রা জুটির ছবিও। প্যাভিলিয়নটি সাজাবেন চিত্রকর শুভাপ্রসন্ন।বইমেলায় আয়োজিত কলকাতা সাহিত্য উৎসবে এবারের আলোচ্য বিষয় ‘সুচিত্রা সেন’। ৩১ জানুয়ারি এই সভায় অংশ নেওয়ার জন্য আমন্ত্রণ জানানো হয়েছে মুনমুন সেন, রাইমা সেন ও রিয়া সেনকে।বইমেলা শুরু হবে ২৮ জানুয়ারি। চলবে আগামী ৯ ফেব্রুয়ারি পর্যন্ত।এদিকে এবার বইমেলায় বিভিন্ন প্রকাশক সুচিত্রা সেনকে নিয়ে বই প্রকাশ করার উদ্যোগ নিয়েছেন।
