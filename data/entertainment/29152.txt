
গেসপার নোয়ে কি আবার ফিরছেন তাঁর লাভ ছবিটি দিয়ে? উডি অ্যালেনের ছবিটাই বা থাকছে কোন বিভাগে? এসব প্রশ্নই উড়ছিল এপ্রিলের শুরু থেকে। সেসব কিছুর অবসান ঘটল গতকাল বৃহস্পতিবার প্যারিসে আয়োজিত এক সংবাদ সম্মেলনে। বিশ্বের অন্যতম মর্যাদাপূর্ণ চলচ্চিত্র উৎসব কানের তালিকায় সবচেয়ে গুরুত্বপূর্ণ প্রতিযোগিতা বিভাগে থাকছে না উডি অ্যালেনের দ্য ইরেশনাল ম্যান। ছবিটি প্রদর্শিত হচ্ছে আউট অব কম্পিটিশন বিভাগে। তালিকায় নেই গেসপার নোয়ের লাভও।কান উৎসব থেকে সংবাদ বিজ্ঞপ্তির সূত্রে দেখা যাচ্ছে, প্রতিযোগিতা বিভাগে জায়গা পাওয়া ছবিগুলোর মধ্যে থাকছে—. ধিপ্যান, পরিচালক: জ্যাক অদিয়ার. এ সিম্পল ম্যান, পরিচালক: স্টেফেন ব্রিজ. মার্গারিট অ্যান্ড জুলিয়েন, পরিচালক: ভালেরি ডনজেলি. দ্য টেল অব টেলস, পরিচালক: মাত্তেও গাররোনে. ক্যারোল, পরিচালক: টড হায়েন্স. দ্য অ্যাসাসিন, পরিচালক: হো সিয়াও সিয়েন. মাউন্টেইনস মে ডিপার্ট, পরিচালক: জিয়া জাং কে. আওয়ার লিটল সিস্টার, পরিচালক: কোরে-এদা হিরোকাজো. ম্যাকবেথ, পরিচালক: জাস্টিন কার্জল. দ্য লবস্টার, পরিচালক: ফার্গোস লানথিমস. মন রই, পরিচালক: মাইওয়েন. মিয়া মাদরে, পরিচালক: ন্যানি মরেত্তি. সন অব সাউল, পরিচালক: লেজলো নেমেস. ইয়ুথ, পরিচালক: পাওলো সরেনতিনো. লাউডার দেন বম্বস, পরিচালক: জোয়াকিম ট্রায়ার. দ্য সি অব ট্রিজ, পরিচালক: গুন ফন সেন্ট. সিসারিও, পরিচালক: ডেনিস ভিলেন্যুভএবার ১৩ থেকে ২৪ মে ফ্রান্সের কানে বসছে ৬৮তম কান চলচ্চিত্র উৎসব। বিচারকদের প্রেসিডেন্ট হিসেবে থাকছেন ইথান ও জোয়েল কোয়েন।
