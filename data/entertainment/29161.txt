
 
নির্মাতা আলী আব্বাস জাফরের পেটে নাকি প্রজাপতি উড়ছে। কিন্তু কী কারণে এমন অনুভূতি হচ্ছে তাঁর? আসন্ন ছবি ‘টাইগার জিন্দা হ্যায়’-এর ইউনিট নিয়ে এই নির্মাতা এমন এক দেশে যাচ্ছেন, যেখানকার তাপমাত্রা শূন্য ডিগ্রিরও নিচে। কিন্তু কোন সে দেশ, সে কথাটি এখনো গোপন রেখেছেন তিনি।শুটিংয়ে যাওয়ার আগে আলী একটি টুইটে লিখেছেন, ‘উত্তেজনায় আমার পেটে প্রজাপতি উড়ছে। শূন্য ডিগ্রি তাপমাত্রার নিচে একটি লোকেশনে সিনেমার শুটিং করতে যাচ্ছি আমরা। এখন তারই প্রস্তুতি চলছে। ভীষণ মজা হবে।’‘টাইগার জিন্দা হ্যায়’ ছবিকে আকর্ষণীয় করতে কোনো কমতি রাখছেন না ছবির পরিচালক ও প্রযোজক। এই ছবির প্রথম দিকের শুটিং হয়েছিল মরক্কোতে। মরক্কোর গরম থেকে সালমান খান আর ক্যাটরিনা কাইফ এবার অভিনয় করবেন হিম ঠান্ডায়।২০১২ সালে মুক্তি পাওয়া ‘এক থা টাইগার’ ছবির সিক্যুয়েল ‘টাইগার জিন্দা হ্যায়’। এটি মুক্তি পাবে আগামী ২২ ডিসেম্বর। যশ রাজ ফিল্মের প্রযোজিত এই ছবির প্রথম কিস্তি পরিচালনা করেছিলেন কবির খান। বলিউড হাঙ্গামা
