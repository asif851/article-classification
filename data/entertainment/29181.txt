
তিন সপ্তাহে পাঁচ কোটি বার দেখা হয়েছে ‘কালা চশমা’ গানটি। সিদ্ধার্থ মালহোত্রা ও ক্যাটরিনা কাইফের এই গান প্রকাশের পর থেকে ‘ভিউ’ বাড়তে বাড়তে পৌঁছে গেছে এই সংখ্যায়। নিশ্চয়ই দর্শকদের মন কেড়ে নিতে সক্ষম হয়েছে গানটি।
সিদ্ধার্থ ও ক্যাটরিনা অভিনীত ‘বার বার দেখো’ সিনেমায় রয়েছে ‘কালা চশমা’ গানটি। ছবিতে সিদ্ধার্থ মালহোত্রার চরিত্রের নাম জয় ও ক্যাটরিনার ‘দিয়া’। ছবির অন্যতম প্রযোজক করন জোহর খুদে ব্লগ টুইটারে লিখেছেন, ‘‘বারবার দেখো’র কালা চশমা রেকর্ড সময়ে অর্ধশত পার করল।’‘কালা চশমা’ গানটি গেয়েছেন বাদশা, নেহা কাক্কার ও ইনদিপ বকশি। আজ রোববার রাত সাড়ে আটটা পর্যন্ত গানটি দেখা হয়েছে ৫ কোটি ২৭ লাখ ৪৭ হাজার ১৮২ বার। গত ২৬ জুলাই ইউটিউবে প্রকাশিত হয় গানটি। সামনের মাসেই মুক্তির কথা রয়েছে ছবিটি। এরর অন্য প্রযোজকেরা হলেন ফারহান আখতার ও রিতেশ সিধওয়ানি। হিন্দুস্তান টাইমস
