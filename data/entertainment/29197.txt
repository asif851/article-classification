
বুধবার অনলাইনে মুক্তি পেয়েছ প্রিয়াঙ্কা চোপড়া অভিনীত হলিউড সিনেমা ‘বেওয়াচ’-এর দ্বিতীয় ট্রেলার। প্রথম ট্রেলারে সাবেক এই বিশ্বসুন্দরীকে এক ঝলক দেখা গেলেও ভালো কোনো সংলাপ দিতে দেখা যায়নি। এবারের ট্রেলারে বলা যায় ‘দুই’ ঝলক দেখা গিয়েছে তাঁকে।এর আগে যখন ট্রেলারে প্রিয়াঙ্কার উপস্থিতি নিয়ে ভারতীয় গণমাধ্যমগুলোতে বিতর্ক চাউর হয়েছিল, তখন ছবির সহশিল্পী ‘দ্য রক’খ্যাত ডোয়াইন জনসন টুইটারে ভারতীয় ভক্তদের কথা দিয়েছিলেন, প্রিয়াঙ্কার কথা মাথায় রেখে পরবর্তী ট্রেলারে বিশেষ কিছু করবেন। কী সেই বিশেষ কিছু? একটি অতিরিক্ত ঝলক আর একটি সংলাপ?দুই মিনিটের বেশি সময়ের ট্রেলারজুড়ে শুধু ডোয়াইন জনসন আর জ্যাক অ্যাফ্রন। অথচ খলনায়িকা ভিক্টোরিয়া লিডস মানে, প্রিয়াঙ্কার তো দেখাই মিলল না সহজে। হয়তো ‘বেওয়াচ’ মুক্তির পর বোঝা যাবে বলিউড নায়িকা হলিউডে কতটা রাজত্ব করতে পারছেন। হিন্দুস্তান টাইমস
