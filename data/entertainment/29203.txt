
প্রেমে কিছুটা আড়াল থাকা ভালো? বিশেষ করে তারকাদের ক্ষেত্রে? কে জানে! অন্তত তারকা ক্রিকেটার বিরাট কোহলি আর আনুশকা শর্মার ইদানীংকার হালচাল তেমনটাই বলছে। মাঝে দুজনের প্রেম স্টেডিয়ামের গ্যালারি থেকে শপিং মল, লং ড্রাইভের হাইওয়ে ঘুরে পার্টি-মাস্তি-প্রেমের শিরোনাম পেয়েছিল। সম্ভবত পুনর্মিলনে কিছুটা সতর্ক হয়েছেন দুজনে। কিছুটা অভিজ্ঞও বটে!সম্প্রতি বিরাট-আনুশকা জুটির এক ভক্তের পোস্ট করা বেশ কিছু ছবিই নতুন করে এই জুটিকে আবারও আলোচনায় এনেছে। এ ছবি পোস্ট করার আগে অনেকেই ধারণা করছিলেন, বিরাট-আনুশকার প্রেম ও সম্পর্কটি বোধ হয় আর জোড়া লাগছে না। যা হোক, ছবিতে ওই ভক্তের সেলফিতে বিরাট ও আনুশকা দুজনকে দেখা যাচ্ছে হাসিমুখে পাশাপাশি দাঁড়িয়ে। ছবিগুলো সম্ভবত মে মাসের ১৮ তারিখের কাছাকাছি সময়ে বেঙ্গালুরুতে তোলা।এর আগে গত এপ্রিলে মুম্বাইয়ের এক রেস্তোরাঁয় বিরাট-আনুশকার নৈশভোজে অংশ নেওয়ার কিছু ছবি সামাজিক যোগাযোগমাধ্যমে প্রকাশিত হলে এ দুজনের ভক্তরা কিছুটা স্বস্তির নিশ্বাস ফেলেছিলেন। আর এবার বিরাট-আনুশকার বেঙ্গালুরুর ছবিগুলো বোধ হয় তাঁদের দিচ্ছে এক নির্ভার আনন্দ।বলিউডের তারকা আনুশকা শর্মা ও বিরাট কোহলি প্রেম করছেন ২০১৩ সাল থেকে। একটি বিজ্ঞাপনচিত্রে কাজ করতে গিয়ে এ দুজনের প্রেমের শুরু। মাঝে কিছুদিন দুজনের ছাড়াছাড়ি হলেও নতুন করে এই দুই তারকার সম্পর্ক জোড়া লাগায় ভক্তেরা যারপরনাই খুশি। বলিউডে জোর গুঞ্জন, মুম্বাইয়ের ভারসোভা এলাকায় দুজনে একটি অ্যাপার্টমেন্টও ভাড়া নিয়েছেন।
