
হলিউডের প্রভাবশালী তারকা দম্পতি ব্র্যাড পিট ও অ্যাঞ্জেলিনা জোলির বিচ্ছেদের পর থেকে নানা ধরনের গুজব-রটনা চারদিকে। শোনা গিয়েছিল, পিটের বিশ্বাসঘাতকতার কারণেই নাকি সংসার ভেঙেছে তাঁদের। কিন্তু এখন শোনা যাচ্ছে, সংসার ভাঙার সবচেয়ে বড় ধকলটা নাকি গেছে পিটের ওপর দিয়েই। চেহারায় পড়েছে শোক ও দুশ্চিন্তার ছাপ। তাই এখন প্লাস্টিক সার্জারি করে সেই সব বাজে প্রভাব নিজের চেহারা থেকে সরিয়ে ফেলতে চান এই হলিউড অভিনেতা। 
একটি সংবাদমাধ্যম পিটে ঘনিষ্ঠ এক সূত্রের বরাত দিয়ে এ খবর প্রকাশ করেছে। সেই সূত্র জানিয়েছে, বিচ্ছেদের পর থেকে নানা ধরনের মানসিক চাপে নাকি ব্র্যাড পিটের চুল ও চোখের পাপড়ি ঝরে যাচ্ছে। তাই পিট তাঁর চোখের দিকটা একটু পরিবর্তন আনবেন, করাবেন প্লাস্টিক সার্জারি। তবে সূত্র এখনো স্পষ্ট করেনি, এই সার্জারি ঠিক কবে করাবেন পিট। ৫৩ বছর বয়সী পিটের সঙ্গে জোলির বিচ্ছেদের খবর প্রকাশ পায় গত বছরের সেপ্টেম্বর মাসে। তাঁদের ছয় সন্তানের অভিভাবকত্ব নিয়ে এখন চলছে আইনি লড়াই। ইন টাচ
