
একটা আপ্তবাক্য আছে ক্রিকেটে—রেকর্ড গড়া-ই হয় ভাঙার জন্য। এখান থেকেই এখন সান্ত্বনা খুঁজতে হবে শাহরুখ খানকে। কারণ, বেশি দিন টিকল না তাঁর চেন্নাই এক্সপ্রেস ছবির রেকর্ড। সেই রেকর্ড ভেঙে দিয়ে কৃষ থ্রি-ই এখন ভারতে সবচেয়ে বেশি আয় করা ছবি।থ্রি ইডিয়টস ছবির ২০২ কোটি ৫৭ লাখ রুপির রেকর্ড ভেঙে দিয়ে চেন্নাই এক্সপ্রেস আয় করেছিল ২২৬ কোটি ৭০ লাখ। মাত্র ১৬ দিনেই কৃষ থ্রি ভারতে আয় করেছে ২২৮ কোটি ২৩ লাখ রুপি। এর মধ্যে গত শুক্রবারই আয় করেছে দুই কোটি ৪৪ লাখ। অর্থাৎ দুই সপ্তাহ পেরিয়ে গেলেও ছবিটি নিয়ে দর্শকদের কৌতূহলে ভাটা পড়েনি। আইএএনএস।
 
