
কান চলচ্চিত্র উৎসবের লাল গালিচায় হাঁটবেন না বলিউড অভিনেত্রী দীপিকা পাড়ুকোন। ওই উৎসব চলাকালীন ‘পদ্মাবতী’ ছবির শুটিং। শুটিং ফেলে লাল গালিচায় হাঁটার সময় কোথায় তাঁর? বিশ্বখ্যাত প্রসাধন সামগ্রীর ব্র্যান্ড লরেল-এর দূত হিসেবে ভারতের প্রতিনিধিত্ব করার কথা ছিল তাঁর।
বলিউডে জনপ্রিয়তা অর্জনের পাশাপাশি বিজ্ঞাপনের জন্যও এখন প্রথম পছন্দ দীপিকা পাড়ুকোন। কদিন আগেও যে প্রসাধনপণ্যের দূত হিসেবে কাজ করেছেন ঐশ্বরিয়া, সেই পণ্যের দূত হিসেবে এখন থেকে দেখা যাবে দীপিকাকে। শুধু প্রসাধন পণ্যই নয়, এয়ারলাইন, মোবাইল ফোন কোম্পানিসহ বিজ্ঞাপনী প্রতিষ্ঠানের আগ্রহের কেন্দ্রে পরিণত হয়েছেন এই অভিনেত্রী। সম্প্রতি কান চলচ্চিত্র উৎসবে যোগ দেওয়া প্রসঙ্গে এই জানতে চাইলে তিনি বলেন, ‘এখন প্রাণশক্তি ও মনোযোগ অন্য কিছুতে ব্যয় করতে চাই না।’ গত রাতে এইচটি স্টাইল অ্যাওয়ার্ড অনুষ্ঠানের লাল গালিচায় দাঁড়িয়ে তিনি বলেন, ‘এই পুরস্কার পেয়ে খুব ভালো লাগছে। চলচ্চিত্র পরিচালক থেকে শুরু করে মেক আপ শিল্পী ও কেশসজ্জাকারসহ এর পেছনে যারা কাজ করেছেন তাঁদের সবাইকে অনেক সাধুবাদ জানাই। সম্প্রতি সোনম কাপুরের বদলে একটি মোবাইল কোম্পানির ব্র্যান্ড দূত হয়েছেন দীপিকা। বর্তমানে প্রায় ১৮টি পণ্যের দূত হিসেবে কাজ করছেন এই বলিউড অভিনেত্রী। ইন্ডিয়ান এক্সপ্রেস।
