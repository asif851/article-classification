
তারকা মা-বাবার বদৌলতে তৈমুর এখন নিত্যদিনই খবরের শিরোনাম হচ্ছে। ২০ ডিসেম্বর ছিল তার প্রথম জন্মদিন। সেদিন এক ব্যতিক্রম উপহার পায় সে। মা কারিনা কাপুরের পুষ্টিবিদ রুজুতা দিবেকরের কাছ থেকে তৈমুর পেয়েছে একটি আস্ত বাগান!
বলিউড অভিনেত্রী কারিনা কাপুর খানের ব্যক্তিগত পুষ্টিবিদ রুজুতা দিবেকর ভারতের মহারাষ্ট্রের থানে জেলার সোনাভে গ্রামে এক হাজার বর্গফুট জমির ওপর একটি বাগান করেছেন। সেখানে বপন করেছেন ১০০ গাছের চারা; যার মধ্যে আছে জাম, কাঁঠাল, আমলকী, আতাসহ আরও নানা ফল, সবজি ও ফুলের গাছ। ইনস্টাগ্রামে রুজুতা ‘তৈমুর আলী খান পতৌদি ফরেস্ট’ লেখা একটি প্ল্যাকার্ডের ছবি দিয়ে ওই বাগানকে তৈমুরের জন্মদিনে উপহার বলে ঘোষণা দেন।  জন্মদিনে খুদে তারকাকে শুভেচ্ছা জানিয়ে রুজুতা লেখেন, তৈমুর যেন বেড়ে ওঠে নিরাপদ পরিবেশে। সূত্র : হিন্দুস্তান টাইমস।
