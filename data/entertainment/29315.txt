
চীনের প্রবীণ অভিনেত্রী লি লিহুয়া রোববার হংকংয়ে মারা গেছেন। মৃত্যুকালে তাঁর বয়স হয়েছিল ৯২ বছর। তিনিই প্রথম চৈনিক অভিনেত্রী, যিনি হলিউডে অভিনয় করেছিলেন। হলিউডে লিহুয়া অভিনীত প্রথম সিনেমা ‘চায়না ডল’ মুক্তি পায় ১৯৫৮ সালে। তিনি ১৯৪০ থেকে ১৯৭০ দশকগুলোর মধ্যে ১২০টির বেশি চলচ্চিত্রে অভিনয় করেছেন।
দীর্ঘ উজ্জ্বল ক্যারিয়ারের জন্য তাঁকে উপাধি দেওয়া হয় ‘চীনের চিরসবুজ বৃক্ষ’। সারা জীবন অসংখ্য সম্মাননা অর্জন করেছেন। গত বছর হংকং ফিল্ম অ্যাওয়ার্ডে আজীবন সম্মাননা গ্রহণ করেছেন। তাইওয়ানের গোল্ডেন হর্স অ্যাওয়ার্ডের আয়োজক কমিটি হুয়ার মৃত্যুর খবর প্রকাশ করেছে। ২০১৫ সালে তারাও হুয়াকে আজীবন সম্মাননায় ভূষিত করেছে। লিহুয়ার হাতে সেই সম্মাননা তুলে দেন অভিনেতা জ্যাকি চ্যান।ভ্যারাইটি
