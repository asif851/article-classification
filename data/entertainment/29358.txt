
‘বাহুবলী’ সিনেমায় টালমাটাল বলিউড। সে ঢেউ গিয়ে লেগেছে বিদেশের গায়ে। না, কোনো নতুন রেকর্ড নয়। কথা হচ্ছে বাহুবলীর পরিচালক এস এস রাজামৌলিকে নিয়ে। বলিউডের পরে হলিউড হাতছানি দিচ্ছে তাঁকে। বানাবেন নাকি সেখানে আরেকটা বাহুবলী?রাজামৌলির উত্তর, ‘আমি ঠিক জানি না। আমি ভারতীয় সিনেমা বানাতে ভালোবাসি। বিশ্বকে ভারতীয় ছবি দেখাতেও ভালোবাসি। হলিউড হলো সিনেমা বানানোর আরও বড় পরিসর। আরেক কাজের জায়গা। সেখানেও আমি আমার গল্প বলতে চাই, ওদের গল্পগুলো নয়। আর আমি আমার গল্পগুলো কিন্তু খুব ভালো বলতে পারি।’গত শুক্রবার মুক্তি পেয়েছে এস এস রাজমৌলি পরিচালিত ‘বাহুবলী ২’ ছবিটি। এরই মধ্যে তিন খানের (শাহরুখ, আমির ও সালমান) আগের সব রেকর্ড ভেঙে দিয়েছে। অভিনয় করেছেন প্রভাস, রানা দাগুবাতি, আনুশকা শেঠি, তামান্নাহ ভাটিয়া প্রমুখ। ইন্ডিয়া টুডে
