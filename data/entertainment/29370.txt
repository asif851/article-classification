
স্ত্রী মান্যতার অসুস্থতার কারণে বলিউড তারকা সঞ্জয় দত্ত তাঁর প্যারোলে মুক্তির মেয়াদ আরও এক মাস বাড়ানোর জন্য আবেদন করেছেন। আবেদনে তিনি উল্লেখ করেন, তাঁর স্ত্রী মান্যতা যক্ষ্মা রোগে আক্রান্ত। রয়েছে হূদ্যন্ত্রের সমস্যা আর যকৃতে টিউমার। মান্যতার জরুরি অস্ত্রোপচার করা প্রয়োজন। মান্যতার অসুস্থতার এই সময়ে সন্তানদের দেখাশোনা করার জন্য তাঁর বাসায় থাকা প্রয়োজন। ৮ জানুয়ারি হাসপাতালে ভর্তি হয়েছেন মান্যতা। গত বছরের ২১ ডিসেম্বর এক মাসের জন্য প্যারোলে মুক্তি পান সঞ্জয় দত্ত। অবৈধ অস্ত্র রাখার দায়ে কারাদণ্ড দেওয়া হয় তাঁকে।
