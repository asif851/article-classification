
পাঁচ-দশ বছরের ব্যবধান নয়, বলিউডের অভিনেতাদের বেশি পছন্দ তাঁদের অর্ধেক বয়সী কিংবা অন্তত ২০ বছরের ব্যবধানের নায়িকাদের। শাহরুখ খান, সালমান খান, আমির খান, অজয় দেবগন আর অক্ষয় কুমারের জন্য এখন এ কথাতো প্রায় শতভাগ সত্য। সম্প্রতি টাইমস অব ইন্ডিয়ার এক প্রতিবেদনে এমনটিই দাবি করা হয়েছে।‘বলিউড বাদশাহ’ শাহরুখ খানকে দিয়েই শুরু করা যাক। ‘ওম শান্তি ওম’ ছবিতে শাহরুখের বিপরীতে অভিনয়ের মাধ্যমে দীপিকা পাড়ুকোনের বলিউডে অভিষেক হয়। ২০০৭ সালে ছবিটিতে কাজ করার সময় শাহরুখের বয়স ছিল ৪১। আর দীপিকার বয়স ছিল মাত্র ২১ বছর। বয়সের ব্যবধান পাক্কা ২০ বছর।সালমান খান তো আরও একধাপ এগিয়ে। সালমানের বয়স যতই বাড়ছে ততই যেন তরুণ হয়ে যাচ্ছেন। আর পাল্লা দিয়ে কমছে তাঁর নায়িকাদের বয়স। ২০০৯ সালে মুক্তি পাওয়া সালমান অভিনীত ‘ওয়ান্টেড’ ছবিতে তাঁর বিপরীতে অভিনয় করেন আয়েশা টাকিয়া। সালমানের সঙ্গে আয়েশার বয়সের ব্যবধান ২০ বছর। পরের বছর ‘দাবাং’ ছবিতে সালমানের বিপরীতের অভিনয় করেন সোনাক্ষী সিনহা। সালমান ও সোনাক্ষীর বয়সের ব্যবধান ২১ বছর।বলিউডে ‘মিস্টার পারফেকশনিস্ট’ তকমা পেয়েছেন আমির খান। ‘থ্রি ইডিয়টস’ ছবির নির্মাতা রাজকুমার হিরানির ‘পিকে’ ছবিতে ৪৯ বছর বয়সী আমিরের বিপরীতে অভিনয় করছেন ২৬ বছর বয়সী আনুশকা শর্মা। দুজনের বয়সের ব্যবধান ২৩ বছর।
এ ছাড়া ২০১৩ সালে মুক্তি পাওয়া ‘হিম্মতওয়ালা’ ছবিতে অজয়ের বিপরীতে অভিনয় করেন তামান্না ভাটিয়া। তাঁদের বয়সের ব্যবধান ১৯ বছর। অবশ্য নায়িকার সঙ্গে বয়সের ব্যবধানে সবাইকে ছাড়িয়ে গেছেন ‘খিলাড়ি’ তারকা অক্ষয় কুমার। ‘সিং ইজ ব্লিং’ ছবিতে ৪৬ বছর বয়সী অক্ষয়ের বিপরীতে অভিনয় করছেন তাঁর অর্ধেক বয়সী অভিনেত্রী কৃতি শ্যানন। ‘হিরোপান্তি’খ্যাত বলিউডের অভিনেত্রী ও মডেল কৃতির বয়স মাত্র ২৩ বছর।
