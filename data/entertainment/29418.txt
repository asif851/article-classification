
গান নিয়ে লড়াই তো আছেই, প্রতিদিন বিষণ্নতার সঙ্গেও লড়াই করতে হচ্ছে সেলেনা গোমেজকে। নিজের কাজ ও ব্যক্তিগত জীবন সামলাতে হিমশিম খাচ্ছেন এ সংগীতশিল্পী।
এ সংগীতশিল্পী গত বছর পুনর্বাসন কেন্দ্রে তাঁর মানসিক স্বাস্থ্য চিকিৎসার জন্য গিয়েছিলেন। ২০১৫ সালে তাঁর ‘অটো ইমিউন ডিজিজেস লুপাস’ ধরা পড়েছিল। সেলেনা বলেন, ‘বিশ্বাস কর, এটা প্রতিদিনের যুদ্ধ।’ এক সাক্ষাৎকারে বিষণ্নতা ও অবসাদের চিকিৎসা নিয়েও সেলেনা বলেছিলেন। বলেছিলেন, জীবনে ভারসাম্য হলো মূল চাবিকাঠি। ধৈর্য ধর। নিজের প্রতি সদয় হও। এটা গুরুত্বপূর্ণ।সেলেনা এখন তাঁর নেটফ্লিক্স শো ‘১৩ রিজনস হোয়াই’ প্রচার নিয়ে বেশ ব্যস্ত। শো’টি কিশোরদের আত্মহত্যা প্রবণতা থেকে ফিরিয়ে আনতে উদ্বুদ্ধ করবে। প্রযোজক হিসেবে এটা তাঁর প্রথম পদক্ষেপ। শোতে তিনি প্রধান চরিত্র হিসেবে থাকবেন না। এমএসএন এন্টারটেইনমেন্ট
