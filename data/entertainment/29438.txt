
নামটি অবমাননাকর। এই যুক্তিতে আটকে গেছে বলিউডের ছবি দ্য বাস্টার্ড চাইল্ড। বাংলাদেশের মুক্তিযুদ্ধ নিয়ে নির্মিত ছবিটির পরিচালক মৃত্যুঞ্জয় দেবব্রত এ নিয়ে রীতিমতো ক্ষুব্ধ। তিনি বলেন, ‘নাজায়েজ, কামিনে, ইনগ্লোরিয়াস বাস্টার্ড চলতে পারলে আমার ছবিটির নাম কী দোষ করল?’ভারতের সেন্সর বোর্ড কিন্তু এ নিয়ে ওজর আপত্তি তোলেনি। আপত্তি ভারতীয় চলচ্চিত্র প্রযোজক সংস্থার (আইএমপিপিএ)। মৃত্যুঞ্জয় বলছেন, ‘তারা কেন আপত্তি করছেন বুঝতে পারছি না। কারণ, শিরোনাম বাতিল করার এখতিয়ার কেবল মাত্র সেন্সর বোর্ডের।’যতই বাধা আসুক, কিছুতেই পিছু হটবেন না জানিয়ে মৃত্যুঞ্জয় বলেন, ‘হিটলারের নৃশংসতা সম্পর্কে আমরা জানি। সবাই সিন্ডলার’স লিস্ট, গানস অব নাভারন দেখেছে। কিন্তু বাংলাদেশে যে গণহত্যা হয়েছে, সে সম্পর্কে কেউই কিছু বলেনি। আমার ছবিতে সেই কথাই বলতে চেয়েছি।’ হিন্দুস্তান টাইমস।
