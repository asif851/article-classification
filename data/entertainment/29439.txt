
বলিউডের নতুন ‘হার্টথ্রব’ আলিয়া ভাট প্রসঙ্গে মজার তথ্য জানিয়েছেন অভিনেতা ফাওয়াদ খান। ফাওয়াদ খানের ভাবনার সঙ্গে আলিয়ার বাস্তব চরিত্রের কোনো মিলই নাকি ছিল না। এই তারকা নিজেই জানিয়েছেন এ তথ্য। ‘কাপুর অ্যান্ড সনস’ ছবিতে আলিয়া ভাটের সঙ্গে দেখা যাবে ফাওয়াদ খানকে। কিন্তু কেন?
‘প্রথম দিন শুটিং সেটে এসেই আলিয়াকে অনেক বেশি আত্মবিশ্বাসী আর স্বতঃস্ফূর্ত দেখেছিলাম। এমনকি সে একবারও রিহার্সেল করেনি। আমি এটা আসলে আশা করিনি।’— ফিল্মফেয়ার ম্যাগাজিনের প্রচ্ছদ উন্মোচন অনুষ্ঠানে আলিয়া সম্পর্কে এ কথা বলেন ফাওয়াদ খান।আলিয়ার কণ্ঠে অবশ্য ভিন্ন বক্তব্য। তাঁর মতে, ফাওয়াদ বিষয়টাকে অতিরঞ্জিত করেছেন।তবে, ফাওয়াদ কিন্তু ‘হাইওয়ে’ তারকা আলিয়ার ব্যাপক প্রশংসা করেছেন।ফাওয়াদ বলেন, ‘আমি এখন পর্যন্ত আলিয়ার একটি ছবিই দেখেছি। সেটি ‘হাইওয়ে’। এই ছবিতে তাঁর অভিনয় অসাধারণ হয়েছে। আমার মনে হয় তাঁর কাজই তাঁর হয়ে কথা বলবে। সে একজন চমৎ​কার অভিনেত্রী।’এত অল্প বয়সে অভিনয়ে সুনাম অর্জনের জন্যও আলিয়াকে সাধুবাদ জানান এই তারকা। ইন্ডিয়া টুডে।
