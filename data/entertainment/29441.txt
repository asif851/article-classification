



গানটি লিখেছেন নিশিতা।
সুর-সংগীতায়োজন পার্থ বড়ুয়ার।
নিশিতা বললেন, এটি তাঁর লেখা জীবনের প্রথম গান।


‘আক্ষরিক অর্থে অনেক দিন পরেই নতুন গান করলাম। আর দ্বৈত গান তো প্রায় সাত-আট বছর পর।’ কথার শুরুতেই বললেন সংগীতশিল্পী পার্থ বড়ুয়া। আগামীকাল গানচিল মিউজিকের ইউটিউব চ্যানেলে প্রকাশিত হচ্ছে ‘ভাবিনি’ শিরোনামের একটি গান। তাঁর সঙ্গে কণ্ঠ দিয়েছেন নিশিতা বড়ুয়া।
গানটি লিখেছেন নিশিতা। সুর-সংগীতায়োজন পার্থ বড়ুয়ার। তিনি বলেন, গানের পাশাপাশি মিউজিক ভিডিও দেখবেন দর্শক। গত বছরের শেষ দিকে দুই শিল্পী মিউজিক ভিডিওটির শুটিং করেছেন শ্রীমঙ্গলে। তুমুল বৃষ্টির মধ্যে সেই শুটিং অভিজ্ঞতাও ছিল দারুণ।
নিশিতা বললেন, এটি তাঁর লেখা জীবনের প্রথম গান। এটি পার্থ বড়ুয়া সুর করার বেশ আনন্দিত তিনি।
ক্লোজআপ ওয়ান প্রতিযোগিতা থেকে উঠে আসা শিল্পী নিশিতার জনপ্রিয় গান ‘বন্ধু তোমায় মনে পড়ে’র সুর ও সংগীতায়োজন করেছিলেন পার্থ বড়ুয়া। আর সাত বছর আগে একটি টিভি চ্যানেলের জন্য কানিজ সুবর্ণার সঙ্গে একটি দ্বৈত গানে কণ্ঠ দিয়েছিলেন পার্থ বড়ুয়া। এ ছাড়া তিনি আর কোনো দ্বৈত গানে কণ্ঠ দেননি।
