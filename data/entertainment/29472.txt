
শহীদ অধ্যাপক মুনীর চৌধুরীর ৮৯তম জন্মবার্ষিকী উপলক্ষে কাল বৃহস্পতিবার রয়েছে থিয়েটারের উদ্যোগে একটি অনুষ্ঠান। সন্ধ্যায় শিল্পকলা একাডেমীর পরীক্ষণ থিয়েটার হলে আয়োজিত অনুষ্ঠানে প্রদান করা হবে মুনীর চৌধুরী সম্মাননা ও মোহাম্মদ জাকারিয়া স্মৃতিপদক। অনুষ্ঠানে প্রধান অতিথি হিসেবে উপস্থিত থাকবেন সৈয়দ শামসুল হক। সভাপতিত্ব করবেন থিয়েটারের সভাপতি ফেরদৌসী মজুমদার। অনুষ্ঠানের দ্বিতীয় পর্বে মুনীর চৌধুরী রচিত মানুষ নাটকের পাঠাভিনয় করবেন থিয়েটারের শিল্পীরা।
