
নবীন কণ্ঠশিল্পী তানজিন মিথিলার ‘আধো আধো’ গানটি তাঁর নিজের লেখা ও সুর করা। গানটি বেশ কিছু দিন আগেই চূড়ান্ত করেছেন তিনি। আজ গানটির মিউজিক ভিডিও লেজার ভিশনের ইউটিউব চ্যানেল লেজার ভিশন মিউজিকে প্রকাশিত হলো।  ‘আধো আধো’ গানটির সংগীত পরিচালক জেড এইচ বাবু। প্রকৃতির কাছাকাছি লোকেশনে চিত্রায়িত গানটির মিউজিক ভিডিওটি পরিচালনা করেছেন সাজিন খান। গানটি প্রসঙ্গে তানজিন মিথিলা বলেন, ‘আমার প্রথম মিউজিক ভিডিও এটি। চেষ্টা করেছি ভালো কিছু করতে, ব্যতিক্রমী কিছু করতে। জানি না কতটা সফল হয়েছি, তা দর্শকই ভালো বলতে পারবেন।’ তিনি জানান, আগামী ঈদ সামনে রেখে প্রথম একক অ্যালবামের কাজ শুরু করেছেন তিনি।
