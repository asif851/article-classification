
‘বিজ্ঞাপনচিত্রে অভিনয় করার একটা স্বপ্ন ছিল। কয়েকটি প্রস্তাবও পেয়েছিলাম। কিন্তু নানা কারণে করা হয়নি। গানের পাশাপাশি চলচ্চিত্রে অভিনয় করেছি। কিন্তু অভিনয়টা নিয়মিত করা হয়নি। এবার একটি ব্লেড নির্মাতা প্রতি বিনোদন ষ্ঠানের বিজ্ঞাপনচিত্রে মডেল হিসেবে কাজ করেছি। আর এখানে আমাকে গায়ক হিসেবেই দেখা যাবে।’ বললেন সংগীতশিল্পী এস ডি রুবেল। এবার তিনি বিজ্ঞাপনচিত্রের মডেল হয়েছেন। তিনি আরও বললেন, ‘দর্শক-শ্রোতারা তো শুধু আমার গানই শুনেছেন। এবার তাঁরা আমাকে একটু অন্যভাবে পাবেন।’এস ডি রুবেল জানালেন, সম্প্রতি তিনি গুলশানের ক্যাপিটাল ক্লাব মিলনায়তনে বিজ্ঞাপনচিত্রটির শুটিংয়ে অংশ নিয়েছেন। তিনি এখন ব্যস্ত নিজের নতুন একক অ্যালবাম নিয়ে। পাশাপাশি তিনি নতুনদের নিয়েও একটি অ্যালবাম তৈরির কাজ করছেন।
