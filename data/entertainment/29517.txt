
প্রযোজনা সংস্থা যশরাজ ফিল্মস এবার ইউটিউবে বাংলা চ্যানেল খুলল৷ ‘ওয়াইআরএফ বেঙ্গলি’ নামের এই চ্যানেল থেকে বাংলা ভাষাভাষী ইউটিউব ব্যবহারকারীরা ওয়াইআরএফের পরবর্তী ছবি গুন্ডে-এর গান ও ট্রেলার দেখতে পারবেন৷ পাশাপাশি ছবিটির জনপ্রিয় গান ‘তুনে মারি এন্টারিয়া’র বাংলা সংস্করণও এখানে দেওয়া হয়েছে৷ বাংলায় গানটি গেয়েছেন বাপ্পি লাহিড়ী৷১৯৭১ সালের কলকাতার প্রেক্ষাপটে ছবিটি নির্মিত৷ পরিচালনা করেছেন আলী আব্বাস জাফর৷ অভিনয় করেছেন অর্জুন কাপুর, রণবীর সিং, ইরফান খান ও প্রিয়াঙ্কা চোপড়া৷ ফেব্রুয়ারিতে মুক্তি পাবে ছবিটি৷ আইএএনএস৷
