
সময় কত দ্রুত চলে যায়। দেখতে দেখতে বলিউডে পাঁচটি বছর পার করে দিলেন সোনাক্ষী সিনহা। ২০১০ সালের ঠিক আজকের দিনে; ১০ সেপ্টেম্বরে বলিউডে পা রেখেছিলেন শত্রুঘ্ন সিনহা তনয়া সোনাক্ষী। এ পাঁচটি বছর সফলভাবে বলিউডে পার করতে পারায় বন্ধু-বান্ধব, শুভাকাঙ্ক্ষী-ভক্ত সকলকে ‘ধন্যবাদ’ জানিয়েছেন তিনি।আজ দুপুরের দিকে মাইক্রোব্লগিং সাইট টুইটারে সকলকে ধন্যবাদ জানিয়ে একটি টুইট করেন ‘দাবাং’খ্যাত এই অভিনেত্রী। ২০১০ সালে সালমান খানের সঙ্গে ‘দাবাং’ ছবির মাধ্যমে বলিউডে পা রেখেছিলেন সোনাক্ষী। টুইটে ধন্যবাদ জানাতে গিয়ে সোনাক্ষী লিখেছেন, ‘১০ সেপ্টেম্বর দাবাংয়ের পর পাঁচ বছর পার হয়ে গেল। মানে সোনাক্ষীর পাঁচ বছর! আপনাদের জন্য আজকের আমি, আমার সঙ্গে দারুণ এই অভিযাত্রার জন্য সকলকে ধন্যবাদ।’সোনাক্ষী তাঁর ভক্তদের ধন্যবাদ জানাতেই পারেন; তাই বলে কী সালমান খানকে ভুলে যাবেন? তা তিনি ভুলেননি। আলাদা আরেকটি টুইটে বিশেষভাবে ধন্যবাদ জানিয়েছেন সালমান ও আরবাজ খানকে।সোনাক্ষী লিখেছেন, ‘দাবাং থেকে ফোর্স টু ... সব কৃতজ্ঞতা সালমান ও আরবাজ খানকে! পথ দেখানোর জন্য ধন্যবাদ।’সামাজিক যোগাযোগের ওয়েবসাইট টুইটারে দারুণ জনপ্রিয় বলিউডের এই অভিনেত্রী। ৫০ লাখেরও বেশি অনুসারী রয়েছে তাঁর।আরও পড়ুন:সোনাক্ষীর ‘পাঁচ’!
