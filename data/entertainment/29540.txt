
স্কুটি বিক্রি করতে সামাজিক যোগাযোগের মাধ্যমে একটি স্ট্যাটাস দিয়েছেন এক তরুণী (মৌসুমি হামিদ)। সেখানে তিনি লেখেন, তাঁর ব্যবহৃত একটি স্কুটি বিক্রি করবেন। কেউ আগ্রহী হলে কিনতে পারেন। স্ট্যাটাস দেখে স্কুটি কেনার একজন লোকও এসে হাজির হয়ে গেল। কিন্তু একি! স্কুটি দেখে তো ক্রেতা যারপরনাই হতাশ। এমন নড়বড়ে, নানা সমস্যাকবলিত স্কুটি দেখে তিনি হতাশ। কিন্তু তার পছন্দ হয়ে যায় স্কুটির মালিককে। এমন বিচিত্র প্রেমে সাড়া দেবে কি না মেয়েটি, সেটা পুরো নাটক দেখলেই বোঝা যাবে। নাটকে স্কুটি ক্রেতার চরিত্রে অভিনয় করেছেন অপূর্ব। নাটকের নাম ‘বাদাম সুতোর টান’। এটি লিখেছেন দয়াল সাহা। পরিচালনায় আবু হায়াত মাহমুদ। অপূর্ব বলেন, এটি ভিন্ন অনুভূতির একটি নাটক। সবার ভালো লাগবে।
