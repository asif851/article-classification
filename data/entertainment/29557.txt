
আবারও ছেলের মা হয়েছেন মৌসুমী নাগ। গতকাল রোববার সকালে রাজধানীর একটি বেসরকারি হাসপাতালে মৌসুমীর অস্ত্রোপচার করেন চিকিৎসক নুসরাত জামান। শিল্পী-দম্পতি শোয়েব ও মৌসুমীর এটি প্রথম সন্তান। দুপুরে হাসপাতাল থেকে শোয়েব জানান, শনিবার মৌসুমীকে হাসপাতালে ভর্তি করা হয়। ছেলে ও মা দুজনই সুস্থ আছেন।মৌসুমী নাগের প্রথম সন্তান পৃথিবী এখন আছে কানাডায় তার বাবা মিঠু বিশ্বাসের কাছে। মিঠুর সঙ্গে বিবাহবিচ্ছেদের পর শোয়েবের সঙ্গে ঘর বাঁধেন মৌসুমী।
