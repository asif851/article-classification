
গত ৩০ মার্চ দেশের মাত্র একটি প্রেক্ষাগৃহে মুক্তি পেয়েছিল ইফতেখার চৌধুরী পরিচালিত বিজলী ছবিটি। সেটা অবশ্য অনানুষ্ঠানিকভাবেই। আনুষ্ঠানিকভাবে মুক্তি দিতেই গত শুক্রবার আয়োজন করা হয়েছিল ‘মিট দ্য প্রেস’ অনুষ্ঠান। রাজধানীর একটি পাঁচতারা হোটেলে আয়োজিত এ অনুষ্ঠানে জানানো হয়, বৈশাখ উপলক্ষে আসছে ১৩ এপ্রিল আনুষ্ঠানিকভাবে মুক্তি পাচ্ছে ছবিটি। মিট দ্য প্রেস আয়োজন করে ছবির প্রযোজনা প্রতিষ্ঠান ববস্টার ফিল্মস।
প্রতিষ্ঠানটির কর্ণধার হিসেবে এই ছবির নায়িকা ববির প্রথম প্রযোজিত ছবি ‘বিজলী’। অনুষ্ঠানে ববি ছাড়াও ছবির নায়ক কলকাতার রণবীর, মিশা সওদাগর, পরিচালক ইফতেখার চৌধুরী, জাজ মাল্টিমিডিয়ার চেয়ারম্যান আবদুল আজিজ এবং ছবিটির কলাকুশলীরা উপস্থিত ছিলেন।
