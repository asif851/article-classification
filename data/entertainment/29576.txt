
চমকের পর চমক দিচ্ছে যশ রাজ ফিল্মসের ছবি ‘থাগস অব হিন্দোস্তান’। প্রথম চমক ছিল অমিতাভ বচ্চনের সঙ্গে আমির খানের অভিনয়। এবারের চমক, আমির খানের বিপরীতে অভিনয় করবেন শ্রদ্ধা কাপুর!
ভারতীয় সংবাদমাধ্যম বলিউড হাঙ্গামা বলছে, ছবিতে আমিরের বিপরীতে নায়িকা হিসেবে শ্রদ্ধার নাম ঘোষিত হয়েছে। সম্প্রতি শ্রদ্ধা একটি ‘লুক টেস্ট’ দিয়েছেন। প্রযোজক আদিত্য চোপড়াও ছবিতে এ অভিনেত্রীকে নেওয়ার সিদ্ধান্ত নিয়েছেন। অবশ্য প্রযোজকদের একটি বরাতে বলা হয়েছে, শ্রদ্ধাকে নেওয়ার ব্যাপারটি এখনো চূড়ান্ত নয়। ছবিতে অভিনয়ের জন্য এখনো চুক্তিবদ্ধ হননি শ্রদ্ধা।ইংরেজি উপন্যাস ‘কনফেশনস অব আ থাগ’ অবলম্বনে তৈরি হবে ছবিটি। আগামী বছরের অক্টোবরে দিওয়ালি উপলক্ষে ছবিটি মুক্তি দেওয়ার কথা আছে। বলিউড হাঙ্গামা
