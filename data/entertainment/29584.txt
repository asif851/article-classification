
সম্পর্ক নিয়ে পর্দায় তারকাদের বড় বড় সংলাপ আওড়াতে দেখা গেলেও তাঁদের ব্যক্তিগত দর্শন সম্পর্কে কথা বলার লোক খুব কমই মেলে। কিন্তু এ ক্ষেত্রে বলিউডের জনপ্রিয় তারকা শাহরুখ খান ব্যতিক্রম। তিনি রীতিমতো সম্পর্ক-বিষয়ক পরামর্শক হয়ে দাঁড়িয়েছেন। একটি আদর্শ সম্পর্ক কেমন হওয়া উচিত সে বিষয়ে শাহরুখ-দর্শন চোখে পড়ে মাইক্রোব্লগিং সাইট টুইটারে।সম্প্রতি এক টুইটে শাহরুখ খান লিখেছেন, ‘সম্পর্কে মানুষ কীভাবে শর্ত আর মানদণ্ড বেঁধে দেয়... তারা এটা বোঝে না যে যতক্ষণ এটা করো না, ওটা করো—এসব চাপানো হবে, ততক্ষণ কোনো রফা হবে না।’শাহরুখ খানের মতে, সম্পর্ক মানে কোনো কিছু জোর করে চাপিয়ে দেওয়া নয় বা জোর করে মানিয়ে নেওয়া নয়।
