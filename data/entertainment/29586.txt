
হৃতিক রোশন অভিনীত পরবর্তী ছবি ‘ব্যাং ব্যাং’ মুক্তি পাচ্ছে ২ অক্টোবর। বর্তমানে ছবিটির শেষ মুহূর্তের প্রচারণার কাজে প্রচণ্ড ব্যস্ত সময় কাটাতে হচ্ছে হৃতিককে। ব্যস্ততার ফাঁকেই সম্প্রতি একটি বিজ্ঞাপনচিত্রের শুটিংয়ে অংশ নেন তিনি। বিস্ময়কর খবর হলো, বিজ্ঞাপনচিত্রটির জন্য টানা ২১ ঘণ্টা কাজ করেছেন হৃতিক।এ প্রসঙ্গে ঘনিষ্ঠ সূত্রের বরাতে ওয়ান ইন্ডিয়া জানিয়েছে, এইচআরএক্স পোশাক ব্র্যান্ডের মডেল হয়েছেন হৃতিক। সম্প্রতি মুম্বাইয়ের একটি হোটেলে টেলিভিশন বিজ্ঞাপনচিত্রটির শুটিংয়ে অংশ নেন এই ‘কৃশ তারকা’। এবারই প্রথম কোনো বিজ্ঞাপনচিত্রে খালি গায়ে দেখা যাবে তাঁকে।সূত্রটি আরও জানিয়েছে, নিখুঁত কাজ এবং পেশাদার আচরণের জন্য সুপরিচিত হৃতিক। টানা ২১ ঘণ্টা বিজ্ঞাপনচিত্রের শুটিংয়ের সময় হৃতিকের নিবেদিতপ্রাণ মনোভাব দেখে সেটে উপস্থিত সবাই মুগ্ধ হয়েছেন।
