
৪ জুন থেকে ইন্দোনেশিয়ার জাকার্তায় শুরু হবে এশিয়া প্যাসিফিক ইন্টারন্যাশনাল ফিল্মমেকার ফেস্টিভ্যাল অ্যান্ড অ্যাওয়ার্ডস ২০১৫। বাংলাদেশ, ভারত, যুক্তরাজ্য, অস্ট্রেলিয়া, যুক্তরাষ্ট্রসহ ১৫টি দেশের চলচ্চিত্র অংশ নিচ্ছে এ উত্সবে। জানা গেছে, এবারের উৎসবে বাংলাদেশের স্বল্পদৈর্ঘ্য চলচ্চিত্র বিবেক পাচ্ছে এশিয়া প্যাসিফিক গোল্ডেন অ্যাওয়ার্ড নামে বিশেষ পুরস্কার।মানিক বন্দ্যোপাধ্যায়ের গল্প অবলম্বনে বিবেক ছবির সংলাপ ও চিত্রনাট্য রচনা করেছেন হাসান শাহরিয়ার। এর পরিচালক সাইফ সুমন। সরকারি অনুদানে নির্মিত হয়েছে ছবিটি। উৎসব কর্তৃপক্ষের বরাত দিয়ে ছবির পরিচালক জানান, আগামী ৯ জুন জাকার্তায় তাঁদের হাতে তুলে দেওয়া হবে এশিয়া প্যাসিফিক গোল্ডেন অ্যাওয়ার্ড।বিবেক চলচ্চিত্রে অভিনয় করেছেন আজাদ আবুল কালাম, এনাম তারা সাকি, মোহাম্মদ বারী, এ কে আজাদ, আমির সিরাজীসহ অনেকে।
