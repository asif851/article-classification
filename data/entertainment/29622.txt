
ইন্দিরা গান্ধী সাংস্কৃতিক কেন্দ্রের (আইজিসিসি) গুলশানের পাঠাগার ভবন মিলনায়তনে গতকাল সন্ধ্যায় ছিল কণ্ঠশিল্পী লাবিক কামাল ও নবনীতা চৌধুরীর যৌথ গানের আসর। আসরটি সাজানো হয় লোকগীতির প্রেম ও মরমি গান দিয়ে।‘চোখের পানি বাঁধ মানে না’ গান পরিবেশন করেন লাবিব কামাল। এরপর নবনীতা চৌধুরী পরিবেশন করেন ‘আহারে সোনালী বন্ধু’ গানটি। পরে নবনীতা চৌধুরীর কণ্ঠে ছিল ‘রূপ দেখিলাম’, ‘বন্ধুহারা পোড়া দেশে’, ‘গুরু আমারে কি রাখবেন করে’, ‘পাড়ে কে যাবি’সহ বেশ কয়েকটি গান। অনুষ্ঠানে শিল্পী দুজন ‘দয়াল পরশমণি’, ‘খাঁচার ভেতর অচিন পাখি’, ‘বর্ণে গন্ধে’সহ বেশ কিছু গান পরিবেশন করেন। অনুষ্ঠানটি আয়োজন করে ভারতীয় হাইকমিশনের ইন্দিরা গান্ধী সাংস্কৃতিক কেন্দ্র।
