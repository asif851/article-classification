
দীর্ঘদিন পর কিং খানের জুটি হয়ে বলিউডের সিনেমায় ফিরেছেন এক সময়ের সাড়া জাগানো অভিনেত্রী বলিউডের ‘মিষ্টি মেয়ে’ অভিনেত্রী কাজল। কাজলের রাজকীয় এই প্রত্যাবর্তনের পর বলিউডকে যেন নতুন চেহারায় আবিষ্কার করেছেন তিনি। সম্প্রতি এক সাক্ষাৎকারে কাজল জানিয়েছেন, তাঁর সময়ে কেবল পাণ্ডুলিপি দেখতে চাইলেই ‘বেআদব’ ডাকা হতো। তিনি এ কাজটি করতেন বলে; কোনো কোনো নির্মাতা তাঁকেও ‘বেআদব’ই মনে করতেন। অথচ এখন দিন বদলেছে।নির্মাতা রোহিত শেঠির ‘দিলওয়ালে’ ছবির মাধ্যমে যে কাজল ফিরেছেন তিনি এখন দুই সন্তানের মা। দিলওয়ালে দুলহানিয়া লে যায়েঙ্গে ছবির সেই সময় থেকে দিলওয়ালে। এরই মধ্যে সময় বদলেছে। বদলেছে বাস্তবতাও। নিজের সেই সময়ের সঙ্গে বর্তমান সময়ের বিস্তর ব্যবধান দেখে বিস্মিত কাজল।সম্প্রতি নব্বইয়ের দশকের বলিউড প্রসঙ্গে কাজল বলেছেন, পরিচালকদের কাছে পাণ্ডুলিপি দেখতে চাওয়ার বিষয়টাকে আগে খুব খারাপভাবেই নেওয়া হতো। পরিচালকেরা নায়িকাকে পাণ্ডুলিপি দেখাতে বাধ্য ছিলেন না। যা এখন আর কোনোভাবেই সম্ভব নয়।’ তিনি বলেন, ‘শুধু পাণ্ডুলিপি পড়তে চাইলেই সেটা ‘বেয়াদবি’ বলে বিবেচিত হতো। কাজল জানিয়েছেন, এই পাণ্ডুলিপি দেখতে চাওয়ার কাজটি কাজল করতেন বলে তাঁকে ‘বেয়াদব’ মনে করতেন কোনো কোনো নির্মাতা।অথচ এখন বিষয়টি পুরোপুরিই আলাদা। কাজলের বক্তব্য, এখন তো দিনকাল বদলেছে। সানি লিওনের মতো তারকারাও এখন সম্মানী নিয়ে দর-কষাকষি করেন। পুরুষশিল্পীদের থেকে বেশি সম্মানী দাবি করেন। টাইমস অব ইন্ডিয়া।
