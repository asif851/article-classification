
‘বছরের সেরা অ্যালবামের পুরস্কার পেয়েছেন...’—গ্র্যামি ২০১৪ অনুষ্ঠানে নাম ঘোষণার সময় টেইলর সুইফট ধরেই নিয়েছিলেন, এবার তাঁকে মঞ্চে উঠতে হবে। নিজের সেরাটুকু ঢেলে দিয়ে রেড অ্যালবামের গানগুলো গেয়েছেন। মনোনয়ন পাওয়ার পর থেকে যার সঙ্গেই দেখা হচ্ছিল, সবাই বলছিল, ‘জানি, এবার পুরস্কারটা তুমিই পাবে।’ সবার প্রশংসা শুনে আশায় বুক বেঁধেছিলেন টেইলর। কিন্তু না, পুরস্কার জিতে নিয়েছিল ড্যাফট পাঙ্কের র্যা নডম এক্সেস মেমোরিজ। নিজের কানকে যেন বিশ্বাস করতে পারছিলেন না ‘শেইক ইট অফ’ গায়িকা। সত্যিই পুরস্কারটা তাঁর পাওয়া হলো না!যদিও টিভি দর্শক হাসিমুখে টেইলরকে হাততালি দিতে দেখেছে, কিন্তু ভেতরে ভেতরে তিনি নাকি দুমড়ে-মুচড়ে যাচ্ছিলেন। সম্প্রতি ‘গ্র্যামি প্রো’ অনুষ্ঠানে এই গোপন কথাগুলো ফাঁস করেছেন তিনি।‘মনে আছে, অনুষ্ঠান শেষের পার্টিতে আমি যাইনি। বাসায় গিয়ে খানিকটা কেঁদেছি। তারপর একটা রেস্তোরাঁয় গিয়ে ইচ্ছামতো বার্গার খেয়েছি!’ সে সময়টার কথা মনে করতে গিয়ে হেসে ফেলেন সুইফট। হলিউডলাইফ।
