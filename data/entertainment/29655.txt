

মেরিল-প্রথম আলো তারকা জরিপ পুরস্কার ২০১৬-তে সেরা চলচ্চিত্র অভিনেতার পুরস্কার পেয়েছেন শাকিব খান। ‘শিকারী’ ছবির জন্য পাওয়া এ পুরস্কারটি শাকিবের হাতে তুলে দেন চিত্রনায়ক ফারুক ও অঞ্জনা।
পুরস্কার পাওয়ার পর প্রতিক্রিয়া ব্যক্ত করে শাকিব বলেন, ‘এ পুরস্কারটি আমার ছেলে আব্রাম খান জয়ের জন্য।’
শাকিবের সঙ্গে এ বছর দর্শক জরিপে সেরা চলচ্চিত্র অভিনেতা হিসেবে আরও মনোনয়ন পেয়েছিলেন আরিফিন শুভ (মুসাফির), চঞ্চল চৌধুরী (আয়নাবাজি), রিয়াজ (কৃষ্ণপক্ষ)।
আজ শুক্রবার বিকেলে রাজধানীর শেরেবাংলা নগরের বঙ্গবন্ধু আন্তর্জাতিক সম্মেলন কেন্দ্রে এই পুরস্কার বিতরণী অনুষ্ঠানের আসর বসেছে।
