
ক থো প ক থ ন: জয়া আহসান। অভিনয়শিল্পী। এবার ঈদ উপলক্ষে মুক্তি পেয়েছে তাঁর অভিনীত চলচ্চিত্র পূর্ণদৈর্ঘ্য প্রেম কাহিনি‘পূর্ণদৈর্ঘ্য প্রেম কাহিনি’ নিয়ে স্বল্পদৈর্ঘ্য অনুভূতি...একজন অভিনয়শিল্পী হিসেবে সব সময় নতুন কিছু করতে চাই, খুঁজতে চাই বৈচিত্র্য। এর আগে পুরোপুরি এফডিসি ফরম্যাটের ছবিতে অভিনয় করার সুযোগ হয়নি। তাই নতুন কিছু করার চিন্তা থেকেই এই ছবিতে নাম লিখিয়েছিলাম। ছবিটি মুক্তি পাওয়ার পর যতটুকু আশা করেছিলাম, তার চেয়েও অনেক বেশি ইতিবাচক মন্তব্য পাচ্ছি দর্শকদের কাছ থেকে।নতুন অভিজ্ঞতা...এই ছবিতে আমি নিজেকে বাণিজ্যিক ছবির অভিনেত্রী হিসেবেই দেখতে চেয়েছি। চেষ্টা করেছি সেভাবেই অভিনয় করতে। আমার পোশাক, নাচ, গান—সবকিছুতেই এই চেষ্টা ছিল। আমাদের দর্শক দুই শ্রেণীর—একশ্রেণীর দর্শক আছেন, যাঁরা পুরোপুরি বাণিজ্যিক ছবি দেখতে চান, আরেক শ্রেণী হলো মধ্যবিত্ত শ্রেণী। এই দুই শ্রেণীর কথা মাথায় রেখেই একটা মিশেল রাখার চেষ্টা ছিল এই ছবিতে।সহ-অভিনেতা যখন শাকিব খান...সহ-অভিনেতা হিসেবে শাকিব খুব ভালো। তিনি টেকনিক্যাল দিকগুলো খুব ভালো বোঝেন। তাঁর নিজের উত্তরণের চেষ্টাটাও চোখে পড়ার মতো, যা অনেক সুপারস্টারই করেন না।নিজেকে পর্দায় দেখার পর দর্শক হিসেবে মূল্যায়ন...এটা আমি বলতে চাই না। তবে দর্শক বলছেন, এই ছবিতে তাঁরা নতুন জয়া আহসানকে পেয়েছেন। শাকিব খান তো বললেন, এ যেন নবাগত কোনো নায়িকাকে দেখলাম। এটা আমার জন্য অনেক বড় পাওয়া। কারণ, ছোট পর্দা থেকে বড় পর্দায় আসার পর বাণিজ্যিক সিনেমায় মানিয়ে নেওয়া অনেক কঠিন।জাতীয় চলচ্চিত্র পুরস্কারে দ্বিতীয়বারের মতো নাম দেখার পর...চোরাবালি ছবিতে অভিনয় করে দ্বিতীয়বারের মতো জাতীয় চলচ্চিত্র পুরস্কারের জন্য মনোনীত হতে পারা নিঃসন্দেহে আনন্দের। এটাকে বোনাস হিসেবে দেখছি আমি।
