
এখন পর্যন্ত একাধিকবার প্রেমের সম্পর্ক টিকিয়ে রাখতে ব্যর্থ হয়েছেন ৪৫ বছর বয়সী অস্ট্রেলীয় পপগায়িকা কাইলি মিনাগ। সর্বশেষ ২০০৮ সালের জুলাইয়ে স্প্যানিশ মডেল অ্যান্ড্রেস ভেলেনকোসোর সঙ্গে সম্পর্কে জড়িয়েছিলেন কাইলি। পাঁচ বছর প্রেম করার পর সম্প্রতি সম্পর্কের ইতি টেনেছেন তাঁরা। কাইলির প্রচণ্ড কাজের ব্যস্ততাকেই তাঁদের বিচ্ছেদের কারণ হিসেবে উল্লেখ করেছে কন্ট্যাক্টমিউজিক।এ প্রসঙ্গে কাইলির একজন মুখপাত্র জানিয়েছেন, পারস্পরিক সমঝোতার ভিত্তিতেই বয়সে ১০ বছরের ছোট অ্যান্ড্রেসের সঙ্গে সম্পর্ক ভেঙে দিয়েছেন কাইলি মিনাগ। এর আগেও কয়েকবার বিচ্ছেদের পথে হেঁটেছেন কাইলি মিনাগ। তাঁর প্রথম প্রেমিক ছিলেন ফরাসি অভিনেতা অলিভার মার্টিনেজ। ২০০২ সালে গ্র্যামি পুরস্কার প্রদান আসরে অলিভারের সঙ্গে পরিচয় হয়েছিল কাইলির। এরপর তাঁরা প্রেমের সম্পর্কে জড়ান। কাইলির প্রথম প্রেমও টিকেছিল পাঁচ বছর। ২০০৭ সালে অলিভারের সঙ্গে তাঁর বিচ্ছেদ হয়ে যায়। পরবর্তী সময়ে অস্ট্রেলীয় সংগীতশিল্পী ও অভিনেতা মাইকেল হাচেন্সের সঙ্গে প্রণয়ে জড়ান কাইলি। কিন্তু মাইকেলের সঙ্গেও প্রেম টিকিয়ে রাখতে ব্যর্থ হন কাইলি।
 
