
গেল বছর ভাঙনের সুরে করুণ হয়ে ছিল বলিউড। একের পর এক বিচ্ছেদের খবর পড়তে পড়তে হাঁপিয়ে উঠেছিল পাঠক। ২০১৬ সালেও কি একই ধরনের খবর শুনতে হবে—এ রকম শঙ্কাও রয়েছে অনেকের মনে। এই শঙ্কাকে বাস্তবে পরিণত করে ফেলতে পারেন দুই জগতের দুই তারকা—আনুশকা শর্মা আর বিরাট কোহলি। অনেকেই মনে করছেন, তাদের সম্পর্কে চিড় ধরেছে।কোহলি আর আনুশকার ভক্তরা আবিষ্কার করেছেন, ইনস্টাগ্রামে এই দুজন একে অন্যকে আর ‘ফলো’ করছেন না। তাঁরা একে অপরকে তাঁদের ইনস্টাগ্রাম থেকে ছেঁটে ফেলেছেন। এই থেকেই ভক্তরা একটা যোগফল মিলিয়ে ফেলতে চাইছেন, যা সম্পর্কটাকে বিচ্ছেদের দিকেই নিয়ে যায়।কিন্তু একসময় এটা পরিষ্কার হয় যে, কোহলির ইনস্টাগ্রামে কী সব জটিলতার সৃষ্টি হয়েছে। কাজ করছে না ঠিকমতো। আর এই কারিগরি সমস্যা থেকেই যত ধরনের ভুল ধারণার জন্ম।রণবীর-ক্যাটরিনা, ফারহান-অধুনা, মালাইকা-আরবাজ, সোহাইল-সীমার পর আরও একটি যুগল উইকেটের পতনের যে আশঙ্কা ছিল, আশা করা যায় আপাতত তা তিরোহিত হয়েছে। টাইমস অব ইন্ডিয়া
