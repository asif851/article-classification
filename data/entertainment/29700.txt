
ছবিটি মুক্তি পাবে আগামী বছরের ২৮ এপ্রিল। কিন্তু মাঝেমাঝেই এই সিনেমাটি নিয়ে খবর বের হয়। এবার খবর মুক্তি পাওয়ার আগেই দৃশ্য ফাঁসের অভিযোগ উঠেছে। এর অভিযোগে সিনেমার গ্রাফিক্স ডিজাইনার গ্রেপ্তার হয়েছেন।এনডিটিভির খবরে বলা হয়েছে, মুক্তি পেতে চলা ‘বাহুবলী টু’-এর একটা গুরুত্বপূর্ণ অংশের ভিডিও ফাঁস হয়েছে। নয় মিনিটের সেই সেই ভিডিও খুব দ্রুত ভাইরালও হয়ে গিয়েছে। ভিডিও ফাঁসের পেছনে জড়িত সন্দেহে সিনেমার গ্রাফিক্স ডিজাইনারকে গ্রেপ্তার করা হয়েছে।‘বাহুবলী’ ও ‘বাহুবলী টু’-এর পরিচালক এস এস রাজামৌলি সিনেমার গুরুত্বপূর্ণ অংশের ভিডিও ফাঁসের অভিযোগে থানায় মামলা দায়ের করেন। ওই অভিযোগে ভিত্তিতে ভারতের অন্ধ্র প্রদেশ রাজ্যের বিজয়ওয়াডা থেকে সিনেমার গ্রাফিক্স ডিজাইনারকে পুলিশ গ্রেপ্তার করেছে। যেখানে এই সিনেমার শুটিং হয়েছিল সেখানে ছিলেন এই গ্রাফিক্স ডিজাইনার।থানায় করা অভিযোগে বলা হয়, বাহুবলী টু-এর অসম্পাদিত কিছু ফুটেজ শুধু ছবির গ্রাফিক্স ডিজাইনারের কাছে ছিল।‘বাহুবলী’ মুক্তির পর থেকেই দর্শকের মনে প্রশ্ন ছিল, কেন কাটাপ্পা বাহুবলীকে মেরেছিল? এ নিয়ে নানা জল্পনা-কল্পনা ব্যাপক হয়েছে। এরই মধ্যে এ বছরের আগস্টে গুজব ছড়িয়ে পড়ল, ‘বাহুবলী টু’-এর গল্প নাকি ফাঁস হয়ে গেছে। বাহুবলী নিয়েই প্রায়ই এমন কথা শোনা যায়।আনুশকা শেঠি, রানা দাগুবতী, তামান্না ও প্রভাস অভিনীত যুদ্ধ নিয়ে তৈরি বিশাল পরিসরের ছবি ‘বাহুবলী’। ভারতের সবচেয়ে ব্যয়বহুল সিনেমা ‘বাহুবলী’ হচ্ছে এক রাজপুত্রের গল্প, যাকে শৈশবেই মার সঙ্গে পালিয়ে রাজ্য ছাড়তে হয়। পরে সেই-ই আবার সিংহাসনের দখল নিতে ফিরে আসে। কিন্তু তার আগে তাঁকে লড়তে হয় বিশাল এক সৈন্য বাহিনীর বিরুদ্ধে। বাহুবলী তৈরির আগে ভারতের সবচেয়ে ব্যয়বহুল ছবি ছিল শাহরুখ খানের রাওয়ান। রাওয়ান তৈরিতে ২৭ দশমিক চার মিলিয়ন ডলার খরচ হয়েছিল। যেখানে বাহুবলী তৈরির খরচ ৩৯ মিলিয়ন ডলার।আরও পড়ুন:তিনজন জানেন ‘বাহুবলী টু’-এর রহস্য!
