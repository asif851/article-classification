
হলিউডে শেষ হলো ৮৭তম অস্কারের জাঁকজমকপূর্ণ আসর। সেরা চলচ্চিত্রের পুরস্কার জিতেছে ‘বার্ডম্যান’ ছবিটি। ‘বার্ডম্যান’ পরিচালনার জন্য সেরা পরিচালকের পুরস্কার পেয়েছেন আলেজান্দ্রো গনজালেস ইনারিতু। ‘দ্য থিওরি অব এভরিথিং’ চলচ্চিত্রে বিজ্ঞানী স্টিফেন হকিংয়ের চরিত্রে অভিনয় করে সেরা অভিনেতার শিরোপা জিতেছেন এডি রেডমেইন এবং ‘স্টিল অ্যালিস’ ছবিতে অভিনয় করে সেরা অভিনেত্রীর পুরস্কার জিতেছেন জুলিয়ান মুর। (আরও তথ্যসহ)‘বার্ডম্যান’ ছবিটি সেরা ছবি ও সেরা পরিচালকের দুটো পুরস্কারসহ মোট চারটি পুরস্কার জিতে শীর্ষে থাকলেও সমসংখ্যক পুরস্কার জিতে নিয়ে বার্ডম্যানের কাঁধে কাঁধ ঠেকিয়েছে ‘দ্য গ্র্যান্ড বুদাপেস্ট হোটেল’ চলচ্চিত্রটি। ‘বার্ডম্যান’ ছবিটি দুই সেরার পাশাপাশি জিতেছে অরিজিনাল স্ক্রিনপ্লে এবং সিনেমাটোগ্রাফি পুরস্কারও। আর ‘দ্য গ্র্যান্ড বুদাপেস্ট হোটেল’ পেয়েছে—প্রোডাকশন ডিজাইন, মেকআপ অ্যান্ড হেয়ারস্টাইলিং, কস্টিউম ডিজাইন ও বেস্ট অরিজিনাল স্কোর পুরস্কার।২০১৫ সালের অস্কার আসরে সেরা পার্শ্ব অভিনেতার পুরস্কার পেয়েছেন জেকে সিমন্স। ‘হুইপল্যাশ’ ছবিতে অভিনয়ের জন্য তিনি এ পুরস্কার পান। অন্যদিকে, ‘বয়হুড’ চলচ্চিত্রে অভিনয়ের জন্য সেরা পার্শ্ব অভিনেত্রীর পুরস্কার পেয়েছেন প্যাট্রিসিয়া আরকুয়েটে।সেরা বিদেশি ভাষার চলচ্চিত্রের পুরস্কার জিতেছে পাওয়েল পাউলিকোউস্কি পরিচালিত ‘ইদা’ ছবিটি। এ ছাড়া অন্যান্য সেরা পুরস্কার হলো—সেরা অ্যানিমেটেড শর্ট ফিল্ম: ফিস্ট (প্যাট্রিক অসবোর্ন, ক্রিস্টিনা রিড)সেরা অ্যানিমেটেড ফিচার ফিল্ম: বিগ হিরো-৬সেরা ভিজ্যুয়াল ইফেক্ট: ইনটারস্টেলারঅ্যাচিভমেন্ট ইন সাউন্ড এডিটিং: আমেরিকান স্নাইপারঅ্যাচিভমেন্ট ইন সাউন্ড মিক্সিং: হুইপল্যাশসেরা লাইভ অ্যাকশন শর্ট ফিল্ম: দ্য ফোন কলঅ্যাচিভমেন্ট ইন ফিল্ম এডিটিং: হুইপল্যাশ (টমক্রস)সেরা মৌলিক গান: গ্লোরি ফ্রম সেলমা-লনি লিন (কমন), জন স্টেফান (জন লিজেন্ড)বেস্ট অরিজিনাল স্কোর: আলেজান্দ্রো ডেসপ্লাট-গ্র্যান্ড বুদাপেস্ট হোটেলঅ্যাডাপ্টেড স্ক্রিনপ্লে: গ্রাহাম মুর-দ্য ইমিটেশন গেম
 আরও পড়ুন:
অস্কারের ‘সাদা-কালো’ বিতর্ক
