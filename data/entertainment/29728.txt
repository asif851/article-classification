
বলিউডের অন্যতম সফল নায়ক শাহরুখ খান। প্রতিটি ছবি করতে যে পরিমাণ অর্থ তিনি নেন, তা শুনলে যে কারো মাথা ঘুরে যাবে। কিন্তু এত টাকা পেয়েও একটা বিমান কেনার শখ মিটছে না খানের। কী তাজ্জব ব্যাপার!নিজের একটা বিমান থাকবে, তাতে চড়ে তিনি ঘুরে বেড়াবেন সারা দুনিয়া—এমন স্বপ্ন বহুদিন ধরে দেখছেন শাহরুখ। কেন সে স্বপ্ন পূরণ হচ্ছে না, একটি ভিডিওর মাধ্যমে সামাজিক যোগাযোগ মাধ্যমে সেটাই তিনি জানিয়েছেন। যে কাড়ি কাড়ি টাকা আয় করেছেন, তা আবার তিনি ঢালছেন ফিল্মি দুনিয়ায়, এটাই বিমান কিনতে না পারার কারণ।‘আমি একটা প্লেন কিনতে চাই কিন্তু সেটা কেনার মতো টাকা আমার নেই । সব টাকা ছবি বানানোর জন্য ব্যয় করি। নিজের প্লেনে করে ঘুরে বেড়ানোর মজাই আলাদা। নিজের একটা প্লেন থাকলে আরো বেশি কাজ করতে পারতাম ... একদিন নিশ্চয়ই আমার অনেক অনেক টাকা হবে। এখন আমার কাছে পর্যাপ্ত টাকা নেই। সবারই বেছে নেওয়ার সুযোগ থাকে—প্লেন না সিনেমা? আমি সিনেমাকেই বেছে নিয়েছি।’ বলেছেন শাহরুখ। টাইমস অব ইন্ডিয়া
