
আজ বাংলা সনের প্রথম দিনে অস্ট্রেলিয়ার মেলবোর্ন শহরভিত্তিক বাংলা রেডিও ‘রেডিও বাংলা মেলবোর্ন’ যাত্রা করছে। সকাল সাতটা থেকে শুরু হবে এই রেডিও চ্যানেলের সম্প্রচার।অস্ট্রেলিয়াপ্রবাসী তিন বাংলাদেশি রাফিয়া হাসিন, নাফি উল ইসলাম ও আশরাফ রহমানের সম্মিলিত উদ্যোগে রেডিও বাংলা মেলবোর্ন-এর জন্ম।বাংলাদেশের ইতিহাস, ঐতিহ্য, ক্রীড়া, শিল্প ও সাহিত্যকে বিশ্ব অঙ্গনে এবং প্রবাসী নতুন প্রজন্মের সামনে অব্যাহতভাবে তুলে ধরার প্রয়াসেই ‘রেডিও বাংলা মেলবোর্ন ৯২.৩ এফএম’ এগিয়ে যাবে—এমন প্রত্যয়ই উদ্যোক্তাদের।
