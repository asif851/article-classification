
নায়কদের হিরোগিরি সব পর্দায়। রুপালি পর্দায় তাঁরা যেসব অবিশ্বাস্য কাণ্ডকীর্তি করেন, এর অনেক কিছুই ক্যামেরা বা ভিজ্যুয়াল ইফেক্টের কারসাজি। আবার ঝুঁকিপূর্ণ দৃশ্যগুলোতে নায়কের বদলে অভিনয় করে দেন অন্য কেউ। তবে কেউ কেউ ব্যতিক্রম। অক্ষয় কুমার তো নিজের ‘স্ট্যান্ট’গুলো নিজে করার জন্য সুখ্যাত। এবার যোগ্য শিষ্য পেলেন অক্ষয়।বরুণ ধাওয়ান যে অবিশ্বাস্য কাণ্ড করেছেন। খাড়া পাহাড়ের পাঁচ হাজার ফুট ওপর থেকে দিয়েছেন লাফ!রেমো ডি’সুজার এবিসিডি ২-এর একটি দৃশ্যের প্রয়োজনে এমন স্ট্যান্ট করেছেন বরুণ। তবে এমন কাণ্ড যে করতে যাচ্ছেন, তা কাউকে আগে থেকে জানানো হয়নি। বরুণের ভয় ছিল, মা-বাবার কানে খবরটা গেলে স্ট্যান্টটা আর করাই হবে না। ভাস্কর।
