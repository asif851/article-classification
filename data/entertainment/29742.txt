
লাইট-ক্যামেরা-অ্যাকশন—‘টিউবলাইট’ ছবির সেটে আর নয়। সব গুছিয়ে এখন শুটিং-পরবর্তী কাজে নেমে পড়বেন ছবির কারিগরেরা। পরিচালক কবির খানের টুইটারের পোস্ট অন্তত তাই বলে। 
শুটিং শেষে সামাজিক যোগাযোগমাধ্যমে ছবির কারিগরি দল নিয়ে তোলা একটি সেলফি পোস্ট করেন কবির খান। ক্যাপশন লেখেন, ‘ইটস আ র‍্যাপ!! মাই টিম দ্যাট মেকস মাই ফিল্ম হ্যাপেন... ’। ছবিতে আবার বহুদিন পর একসঙ্গে পর্দায় দেখা যাবে শাহরুখ-সালমানকে। ২০০২ সালে সবশেষ ‘হাম তুমহারে হ্যায় সানাম’ ছবিতে তাঁদের একসঙ্গে দেখা গিয়েছিল। তবে শাহরুখকে এ ছবিতে দেখা যাবে অতিথি চরিত্রে। সেখানে অল্প সময়ের জন্য জাদুকর হবেন কিং খান। ইতিমধ্যে শুটিং শেষে পার্টিও দিয়েছেন কবির খান। সেখানে সালমানের সঙ্গে ছিলেন তাঁর প্রেমিকা ইউলিয়া ভান্তুরও। আগামী ঈদে মুক্তি পাবে ছবিটি। সালমান খান ছাড়াও ছবিতে অভিনয় করেছেন চীনা অভিনেত্রী চু চু। ইন্ডিয়ান এক্সপ্রেস
