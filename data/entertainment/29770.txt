
বলিউডে তিন খানের মধ্যে কে সেরা এ নিয়ে কত যে বিতর্ক বা আলোচনা হয়েছে, তার হিসাবও মেলা ভার। সেটা এখনো হয়। কারণ শাহরুখ, সালমান কিংবা আমির খানের ছবি মানেই বক্স অফিসে হিট। তাদের ছবিতে টাকা লগ্নি করা মানেই হিট।তবে সম্প্রতি খ্যাতিমান পরিচালক রাম গোপাল ভার্মা বলেছেন অন্য কথা। তার কাছে সালমান খান ও শাহরুখ খানের মধ্যে স্টার হিসেবে সল্লুই এগিয়ে। এর আগেও ‘দাবাং’ তারকা সালমানের কাছে ‘চেন্নাই এক্সপ্রেস’ তারকা শাহরুখ হারবেন বলেও বলেছিলেন কোম্পানি খ্যাত পরিচালক রাম গোপাল ভার্মা।রামু মনে করেন, শাহরুখের চেয়ে সালমান অনেক বড় মাপের স্টার।বেশ কিছুদিন আগে নিজের টুইটারে শাহরুখের সঙ্গে কমল হাসানের এবং সালমানের সঙ্গে রজনিকান্তের তুলনা করেছিলেন তিনি। লিখেছিলেন, মেগা স্টার শাহরুখ ইদানীং সাধারণ ফ্যানে পরিণত হচ্ছেন। ঠিক যেমনভাবে রজনিকান্তের কাছে নিজের তারকা গৌরব খুইয়েছিলেন কামাল হাসান।রামগোপাল ভার্মাকে প্রশ্ন করা হয়েছিল, সালমান কি এখন শাহরুখকে ছাপিয়ে ওপরে দিকে উঠছেন? রামুর উত্তর, ছাপিয়ে ওঠার প্রশ্ন উঠছে কেন? কারণ সালমান নিজেই শাহরুখের থেকে বড় স্টার। এর প্রমাণ তার শেষ তিনটি ছবিই হিট।এর আগে কেন টুইটারে বলিউড বাদশাহের ছবির সঙ্গে কমল হাসানের ছবির তুলনা করছেন, তারও বর্ণনা দিয়ে রাম গোপাল ভার্মা বলেন, সিনেমা দুটি বিষয়ের ওপর দাঁড়িয়ে থাকে। একটি গল্প অপরটি হলো আবেগ। গল্পের সঙ্গে কিছু করার না থাকলেও সিনেমায় আবেগ তৈরি করতে পারেন একজন অভিনেতা। সেই আবেগকে অভিনয়ের মাধ্যমে চরম পর্যায়ে তুলে নিয়ে যাওয়ার ক্ষমতা শাহরুখ বা রজনিকান্তের রয়েছে। তুলনা করতে গিয়ে লিওনার্দো ডি ডিক্যাপ্রিওর কথাও বলেছেন তিনি। লিওনার্দো নিজেই একজন সুপার স্টার। কিন্তু, এরপরও তিনি খুব ভেবে চিন্তে বিভিন্ন ধরনের সিনেমায় নিজের চরিত্র নিয়ে পরীক্ষা নিরীক্ষা করেন। তখন এখানে সুপারস্টার হতে চান কেউ কেউ।ওই সাক্ষাৎকারে রামু তার পরবর্তী সিনেমা ‘বীরাপ্পন’ নিয়ে কথা বলেন। বীরাপ্পন সম্পর্কে বলতে গিয়ে তিনি বলেন, ‘এমন একটি চরিত্র, যা কোনো সাংগঠনিক সমর্থন, নেটওয়ার্ক ছাড়া কিংবা রাজনৈতিক দলের সাহায্য ছাড়াই পরিচালিত হয়েছে। তিনি দুই দশকেরও বেশি সময় ধরে তিনটি রাজ্যের সরকারের ব্যাপক ক্ষতি করেছেন। আমি মনে করি এখন পর্যন্ত তার মতো একটি চরিত্রকে নিয়ে কেস স্টাডি হয়নি।’
আরও পড়ুন:সালমানের কাছে হারবেন শাহরুখ!
