
মীর সাব্বির৷ অভিনয়শিল্পী৷ আজ থেকে আরটিভিতে শুরু হচ্ছে তাঁর অভিনীত ধারাবাহিক নাটক নোয়াশাল৷ এতে পরিচালনার পাশাপাশি অভিনয়ও করেছেন তিনি‘নোয়াশাল’...ধারাবাহিকটি লিখেছেন কামরুল আহসান৷ কাহিনি, নাট্যরূপ আর পরিচালনা আমিই করেছি৷ নোয়াখালী আর বরিশালের দুটি পরিবার নিয়ে ধারাবাহিকটির গল্প৷ এদের একটি বরিশালের পরিবার, অন্যটি নোয়াখালীর৷ এই দুই পরিবারের সদস্যদের সংগতি-অসংগতি, হাসি-কান্না নিয়েই গল্প এগোবে৷ এদের মধ্য দিয়ে পুরো দেশের ছবি অঁাকার চেষ্টা করেছি আমরা৷‘বরিশাল বনাম নোয়াখালী’...আমার পরিচালিত প্রথম নাটক ছিল সেটি; ২০০৮ সালে প্রচারিত হয়েছিল৷ তখনই চিন্তা করেছিলাম, নাটকটিকে ধারাবাহিকের রূপ দেব৷ এবার তা সম্ভব হয়েছে৷ তবে এই ধারাবাহিকের সঙ্গে কিন্তু ওই নাটকের কোনো মিল নেই৷পরিচালক যখন অভিনয়শিল্পী...ধারাবাহিকটিতে আমি বরিশালের পরিবারের ছেলে৷ একটা ফুলের দোকান আছে৷ ফুল ব্যবসাকে সমাজসেবা বলে মনে করি৷ আমার ইচ্ছা, দেশের সবাইকে প্রতিদিন একটা করে ফুল দেওয়ার মতো ভালো কাজ করি৷ কিন্তু আমার বালু ব্যবসায়ী বাবা তা মোটেই পছন্দ করেন না৷ আর পরিচালনা ও অভিনয় সমান তালে চালিয়ে যেতে পারছি মূলত সঠিক পরিকল্পনার জন্যই৷ কোনো কাজই হুট করে করি না৷ অন্তত ছয় মাসের পরিকল্পনা করে তবেই কাজে হাত দিই৷ ফলে, সব কাজই সময়মতো ও ঠিকভাবে করতে পারছি৷ঘরে নতুন অতিথি...কিছুদিন হলো আমাদের ঘরে নতুন অতিথি এসেছে৷ আমাদের দ্বিতীয় সন্তানের নাম মীর তারাজ৷ বেশ ভালো সময় কাটছে তাকে নিয়ে৷অন্যান্য কাজ...আটটি ধারাবাহিক প্রচারিত হচ্ছে বিভিন্ন চ্যানেলে৷ এর মধ্যে আছে মাহফুজ আহমেদের মাগো তোমার জন্য, এজাজ মুন্নার যোগাযোগ গোলযোগ, সৈয়দ শাকিলের মামলাবাজ ও সাজ্জাদ হোসেন দোদুলের হল্লাবাড়ি উল্লেখযোগ্য৷ এ মাসেই সালাহউদ্দিন লাভলুর নতুন ধারাবাহিকের শুটিং শুরু করব৷মাহফুজ রহমান
 
