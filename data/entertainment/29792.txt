
কথায় আছে, ‘মামা-ভাগনে যেখানে, আপদ নাই সেখানে’। কিন্তু মামা যদি হন বলিউডের তারকা সালমান খান, তাহলে কিন্তু বিপদ! ভাগনে আহিলকে তিনি আদর দিয়ে একবারে বাঁদর বানিয়ে ফেলতে পারেন। এমন আশঙ্কাই করছেন আহিলের মা, অর্থাৎ সালমানের ছোট বোন অর্পিতা খান শর্মা।সালমানের ভাগনে আহিলের জন্ম এ বছর মার্চে। জন্মের পর থেকেই মামার চোখের মণি হয়ে উঠেছে সে। সালমান ভাগনেকে একটু বেশিই আদর দিচ্ছেন। গত রোববার বড় ভাই সালমানের কাছে ছেলেকে রেখে একটু বাইরে গিয়েছিলেন অর্পিতা। সারা দিন আহিল সালমানের কাছেই ছিল। সে সময় ছোট্ট আহিল চেয়েছে বলে সাল্লু তাঁর হাতের প্রিয় ব্রেসলেটটি ওকে খুলে দিয়েছেন। যে ব্রেসলেটটি সব সময় সাল্লুর হাতে শোভা পায়, তা এখন আহিলের নতুন খেলনায় পরিণত হয়েছে।বাড়ি ফিরে মামা-ভাগনের এই কাণ্ড দেখে অর্পিতা তো অবাক। ছেলের কিছু ছবি তুলে তিনি তখনই ইনস্টাগ্রামে প্রকাশ করেন। আর মজা করে সেই ছবির ক্যাপশনে লেখেন, ‘আমি বাড়িতে না থাকলেই সবকিছু মুখে ঢোকানো যাবে না। মামা, খালা আর খালু মিলে ওকে বড্ড বেশি প্রশ্রয় দিচ্ছে।’ হিন্দুস্তান টাইমস।
