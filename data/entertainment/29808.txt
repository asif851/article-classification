
নজরুল জন্মবার্ষিকী উপলক্ষে নজরুল সম্মেলন করবে বাংলাদেশ নজরুলসংগীত সংস্থা। আগামীকাল শুক্রবার ৩০ ও শনিবার ৩১ মে জাতীয় জাদুঘরের মূল মিলনায়তনে দুই দিনব্যাপী এ সম্মেলন অনুষ্ঠিত হবে।
সম্মেলনে দেশের প্রবীণ এবং নবীন নজরুলসংগীতশিল্পীরা গান করবেন। থাকবে আবৃত্তি এবং নাচ।
গতকাল বিকেলে ঢাকা রিপোর্টার্স ইউনিটি মিলনায়তনে আয়োজিত সংবাদ সম্মেলনে এ বিষয়ে জানানো হয়। এ সময় উপস্থিত ছিলেন সংগঠনের সভাপতি নজরুলসংগীশিল্পী খালিদ হোসেন, সাধারণ সম্পাদক খায়রুল আনাম প্রমুখ।
