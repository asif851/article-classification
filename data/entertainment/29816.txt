
অস্ট্রেলীয় অভিনেতা লিয়াম হেমসওর্থ ছোটবেলা থেকেই একটি নেশায় আসক্ত। তবে এটি আজেবাজে কোনো নেশা নয়। এই নেশার নাম ‘সার্ফিং’। সার্ফিংয়ের প্রতি ভীষণ ঝোঁক এই ২৬ বছর বয়সী অভিনেতার। এই নেশার জন্য তিনি নাকি বাদ দিতে পারেন যেকোনো কিছু।‘আমি সার্ফিং করতে করতেই বড় হয়েছি। ১৮ বছর হওয়ার আগ পর্যন্ত আমি সার্ফিং প্রতিযোগিতায়ও অংশ নিতাম। পৃথিবীতে আমার সবচেয়ে প্রিয় কাজ এটি। সম্ভব হলে আমি সারা বিশ্ব ঘুরে বেড়াতাম আর সার্ফিংকে পেশা হিসেবে নিতাম।’
যদিও এই তারকাকে কিছুদিন ধরে বাধ্য হয়েই এই কাজ থেকে বিরতি নিতে হয়েছে। গত বছর সার্ফিং করতে গিয়ে পিঠে প্রচণ্ড ব্যাথা পেয়েছিলেন লিয়াম। চোট এখনো পুরোপুরি সারেনি। এটি করতে পারছেন না বলে খুব মন খারাপ। স্বপ্নেও নাকি দেখেন কোনো সমুদ্রে সার্ফিং করছেন তিনি। বিজনেস স্ট্যান্ডার্ড
