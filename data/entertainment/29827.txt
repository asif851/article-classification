
সব জল্পনা-কল্পনার অবসান ঘটিয়ে শেষ পর্যন্ত আংটি বদলের কাজটি সেরেই ফেললেন বলিউডের বহুল আলোচিত তারকা যুগল রণবীর কাপুর ও ক্যাটরিনা কাইফ! অন্তত এমন খবরই ভাসছে বলিউডের বাতাসে। লন্ডনে গত ৩০ ডিসেম্বর বাগদান পর্ব সেরেছেন রণবীর-ক্যাটরিনা। এমন খবরই প্রকাশ করেছে মুম্বাইয়ের অধিকাংশ পত্রিকাগুলো। সম্প্রতি রণবীর-ক্যাটরিনার এক ঘনিষ্ঠ সূত্রের বরাতে টাইমস অব ইন্ডিয়া জানিয়েছে, পরিবারের সদস্যদের সঙ্গে বড়দিন উদ্‌যাপনের জন্য লন্ডন গিয়েছিলেন ক্যাটরিনা। পরে সেখানে যান রণবীর। লন্ডনে গত ৩০ ডিসেম্বর রণবীর-ক্যাটের বাগদান সম্পন্ন হয়। সে সময় এই জুটির পরিবারের সদস্য ও কাছের বন্ধুরা উপস্থিত ছিলেন। রণবীরের বাবা-মা ঋষি কাপুর ও নিতু সিংও ছিলেন সেখানে। তবে রণবীর কিংবা ক্যাটরিনার পক্ষ থেকে এখন পর্যন্ত বাগদানের বিষয়টি নিশ্চিত করা হয়নি। ২০০৯ সালে রাজকুমার সন্তোষীর ‘আজব প্রেম কি গজব কাহানি’ ছবিতে জুটি বেঁধে অভিনয়ের পর থেকেই রণবীর-ক্যাটের প্রেমের জোর গুঞ্জন ওঠে। বছরের পর বছর ধরে নিজেদের প্রেম নিয়ে লুকোচুরি খেলছেন তাঁরা। গত নভেম্বর মাসে মুম্বাইয়ের কার্টার রোডে একই বাড়িতে ওঠেন এ জুটি। মূলত এর পর থেকেই শিগগির তাঁরা বাগদান পর্ব সারবেন বলে খবর ডালপালা মেলে।
আরও পড়ুনক্যাট-রণবীরের বাড়ির প্রথম অতিথি!রণবীর আর ক্যাটরিনার বিয়ে ফেব্রুয়ারিতে!রণবীর-ক্যাটের বিয়ে, সালমান খুশি!
