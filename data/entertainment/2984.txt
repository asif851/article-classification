
অনেক দিন থেকেই বি টাউনে গুঞ্জন, ইমতিয়াজ আলীর পরিচালনায় রুপালি পর্দায় দেখা যেতে পারে শাহরুখ খানকে। এবার তা স​ত্য হলো। ই​মতিয়াজের পরবর্তী ছবিতে দে​খা যাবে শাহরুখকে। তবে সঙ্গে থাকছেন ‘সুলতান’ তারকা আনুশকা শর্মা।
একটি ট্যাবলয়েড পত্রিকা বলছে, ‘সুলতান’ ছবিতে হরিয়ানার মেয়ের ভুমিকায় দেখা যায় আনুশকাকে। এবার তিনি গুজরাটি ছোকরি। ই​মতিয়াজের পরিচালনায় নাম–ঠিক–না–হওয়া ছবিটিতে তাঁর বিপরীতে থাকছেন কিং খান।একটি সূত্র বলছে, আনুশকা গুজরাটি মেয়ের চরিত্রে অভিনয় করবেন। গত জুলাই মাস থেকে আনুশকা একজন উচ্চারণ বিশেষজ্ঞের কাছে প্রশিক্ষণ নিচ্ছেন।আগস্টের তৃতীয় সপ্তাহ থেকে ছবিটির শুটিং শুরু হওয়ার কথা। শাহরুখ খানের সঙ্গে ইউরোপের বিভিন্ন জায়গায় ছবিটির শুটিং হবে। শোনা যাচ্ছে, শাহরুখ একজন পাঞ্জাবি পর্যটক গাইড ​চরিত্রে অভিনয় করবেন। সূত্র অনুযায়ী চেক রিপাবলিকের রাজধানী প্রাগে প্রথম শুটিংয়ের কাজ শুরু হতে পারে।ডিএনএ
