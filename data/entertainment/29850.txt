
শিগগিরই কোনো তন্ত্রমন্ত্রসাধক ওঝার সঙ্গে দেখা করা উচিত শিয়া ল্যাবাফের। যেসব কাণ্ডকীর্তি করে বেড়াচ্ছেন, মাথায় কোনো ভূতে ভর না করলে সাধারণত এসব কেউ করে না। মাত্রই কদিন আগে মঞ্চনাটক দেখতে গিয়ে আরেক নাটক করে দেখে এসেছেন থানাহাজতও। সেই ঘটনা টাটকা থাকতেই এবার লস অ্যাঞ্জেলেসের একটি রেস্তোরাঁ ঘোষণা দিল, আর কোনো দিন এই হলিউড তারকাকে তারা ভেতরে ঢুকতে দেবে না।ল্যাবাফের অপরাধ লোকাল পিজেন্ট নামের সেই রেস্তোরাঁর দেয়ালে মূত্রত্যাগ করা! পড়বি তো পড় মালির ঘাড়ে! ল্যাবাফের এই কাণ্ড দেখে ফেলেন খোদ রেস্তোরাঁর মালিক। দুই পক্ষের মধ্যে তীব্র বাদানুবাদ শেষে ল্যাবাফকে বের করে দেওয়া হয়। টিওআই।
