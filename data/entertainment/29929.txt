
চিকিৎসাসেবা ও চিকিৎসকদের নিয়ে একটি গান করলেন বাপ্পা মজুমদার। গানটির দুই গীতিকারের মধ্যে একজন চিকিৎসকও আছেন। ‘তুমি ডাক্তার’ শিরোনামের এ গান লিখেছেন মহিদুল মহিম ও চিকিৎসক সাকলায়েন রাসেল। সুর ও সংগীত করেছেন ফরিদ আহমেদ।‘তুমি ডাক্তার’ গানটির একটি ভিডিও নির্মাণ করা হয়েছে। রাজধানীর ইব্রাহিম কার্ডিয়াক হাসপাতালে কর্তব্যরত কয়েকজন চিকিৎসক ও চিকিৎসাধীন রোগীদের দেখা যাবে ভিডিওতে। এটি যৌথভাবে পরিচালনা করেছেন বাবু সিদ্দিকী ও মহিদুল মহিম। গানটির গীতিকার ও প্রযোজক সাকলায়েন রাসেল বলেন, আগামী সপ্তাহে ‘তুমি ডাক্তার’ গানের ভিডিও প্রকাশ করা হবে ইউটিউবে।
