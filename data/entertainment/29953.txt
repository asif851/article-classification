
একটা সময় বলিউড দুনিয়ায় গৌরী বনাম শাহরুখ-প্রিয়াঙ্কা ছিল সবচেয়ে আলোচিত ঘটনা । এ যুদ্ধে গোটা বলিউডবাসী শামিল ছিল। গৌরীর ২০ বছরের সাজানো সংসারে রীতিমতো আগুন লাগার মতো ঘটনা ঘটতে যাচ্ছিল। পরে অবশ্য সে আগুন আর ছড়ায়নি। নতুন করে শোনা গেল, প্রিয়াঙ্কা চোপড়াকে বিয়েরও প্রস্তাব দিয়েছিলেন বলিউড বাদশা শাহরুখ!চমক মনে হলেও বাস্তবে এমনটাই ঘটেছিল। ‘উইল ইউ ম্যারি মি’ বলেছিলেন বাদশা। তবে দিনটা আজকের নয়। বেশ কয়েক বছর আগেকার কথা। তখন প্রিয়াঙ্কা চোপড়া আজকের ‘কোয়ান্টিকো’ স্টার হননি। বলিউডের নতুন তারকা। মিস ইন্ডিয়া প্যাজেন্টে বিচারকের আসনে শাহরুখ খান। আর প্রতিযোগী প্রিয়াঙ্কা চোপড়া। কে হবেন মিস ইন্ডিয়া তা নিয়ে সবার মনে উত্তেজনা। বিচারকের আসন থেকে প্রিয়াঙ্কা চোপড়ার দিকে প্রশ্ন ছুড়ে দিলেন বাদশা, ‘মোহাম্মদ আজহারউদ্দিন, কোনো ব্যবসায়ী নাকি আমি, তুমি কাকে বিয়ে করবে?’ সেদিন বাদশাকে ফিরিয়ে দিয়েছিলেন প্রিয়াঙ্কা। জানিয়েছিলেন যে তিনি আজহারউদ্দিনকেই বিয়ে করতে চান। তাঁর উত্তরে রেগে যাননি শাহরুখ। সেদিন সেই প্রতিযোগিতায় সবচেয়ে বেশি নম্বর নিয়ে মিস ইন্ডিয়া হয়েছিলেন প্রিয়াঙ্কা।
