
বেবী নাজনীনের ৫০তম অ্যালবামটি আসছে এবার ঈদে। বেবী নাজনীন তাঁর এই অ্যালবামটি তৈরি করেছেন নতুন প্রজন্মের গীতিকার, সুরকার আর সংগীত পরিচালকদের সঙ্গে নিয়ে। গানগুলোর কথা লিখেছেন প্রদীপ সাহা, রবিউল ইসলাম, মিজান ও সোহাগ ওয়াজীউল্লাহ।সুর ও সংগীত পরিচালনা করেছেন রাজেশ, ইমরান, এফ এ সুমন ও অমিত। একটি দ্বৈত গানে বেবীর সঙ্গে কণ্ঠ দিয়েছেন ইমরান।বেবী নাজনীন বলেন, ‘নতুন প্রজন্মের মধ্যে অনেক প্রতিভাবান তরুণ গীতিকার, সুরকার ও সংগীত পরিচালক আছেন। তাঁদের দরকার একটু পৃষ্ঠপোষকতা। এই প্রতিভাবান তরুণদের নিয়ে আমরা যদি কাজ না করি, তাহলে কেমনে হবে!’অডিও সিডি,ওয়েবসাইট ও মুঠোফোনে শোনা যাবে গানগুলো।
