
মায়ের সুযোগ্য মেয়ে! অপর্ণা সেনের পথেই হাঁটছেন কঙ্কণা সেনশর্মা। ক্যারিয়ারের মধ্যগগনে থাকতেই পরিচালনায় নেমে পড়েছিলেন অপর্ণা। ১৯৮১ সালে মুক্তি পেয়েছিল তাঁর পরিচালিত প্রথম ছবি ৩৬ চৌরঙ্গী লেন। এবার কঙ্কণাও নাম লেখাচ্ছেন পরিচালনায়। ছবির নাম ডেথ ইন আ গঞ্জ।কঙ্কণা নন, এ তথ্য জানা গেল তাঁর সাবেক স্বামী রণবীর শোরের কাছ থেকে। রণবীর নিজেও এই ছবিতে কাজ করবেন বলে জানিয়েছেন। এ ব্যাপারে অবশ্য আর কোনো তথ্য জানাতে রাজি হননি রণবীর।তবে জানা গেছে, ছবিটি ভারতের জাতীয় চলচ্চিত্র উন্নয়ন করপোরেশনের ‘স্ক্রিপ্ট ল্যাব’ প্রকল্পের আওতায় বানানো হচ্ছে। প্রথম ছবি বলেই কঙ্কণা রীতিমতো আটঘাট বেঁধে নামছেন। মা তো বটেই, রুপালি পর্দার দুনিয়ায় যাঁদের গুরু মানেন, সবার পরামর্শ নিচ্ছেন।প্রথম ছবিতেই অপর্ণা জিতেছিলেন জাতীয় পুরস্কার। কঙ্কণা কি পারবেন? আইএএনএস।
