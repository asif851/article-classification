
 রাইসুল ইসলাম আসাদ। মাছরাঙা টিভিতে আজ প্রচারিত হবে ধারাবাহিক নাটক পিঞ্জর। এ নাটকে অভিনয় করেছেন তিনিরমজান বলছি...ধারাবাহিক নাটক পিঞ্জর-এ আমার চরিত্রের নাম রমজান। এখানে আমি সুবর্ণা মুস্তাফার বাবার চরিত্রে অভিনয় করছি। একটি পারিবারিক গল্প। নাটকে রমজান শুধু নিজের পরিবার নয়, মেয়ে রানুর (সুবর্ণা) শ্বশুরবাড়ির অর্থনৈতিক সমৃদ্ধির ক্ষেত্রেও কাজ করে। সবাই তাকে খুব সমীহ করে।সুবর্ণা যখন মেয়ের ভূমিকায়...আমি অভিনয়শিল্পী। বিভিন্ন সময় বিভিন্ন ধরনের চরিত্রে অভিনয় করি। এ নাটকে যেমন সুবর্ণার বাবার চরিত্রে অভিনয় করছি, তেমনি গহীনে ধারাবাহিকে সুবর্ণা আমাকে বিয়ে করতে চায়। আবার একসময় ওর সঙ্গে জুটি বেঁধেও কাজ করেছি। আসলে অভিনয়শিল্পীর বিশেষত্বই এমন—অজস্র চরিত্রে নিজেকে দেখার সুযোগ ঘটে তাঁর।নাটকের খেরোখাতা...পিঞ্জর-এর পাশাপাশি এখন বিভিন্ন চ্যানেলে কয়েকটি ধারাবাহিক নাটক প্রচার হচ্ছে আমার। এক পর্বের নাটকও প্রচার হচ্ছে। তবে আফসোসের বিষয় হলো, এগুলোর কোনোটিই তেমনভাবে দেখা হয় না। সারাক্ষণ তো শুটিংয়েই ব্যস্ত থাকি, দেখব কখন?কিছু প্রশ্ন...এখন প্রতিমাসে ১৫-২০ দিন শুটিং করি। তবে মাঝেমধ্যে আমার মনে প্রশ্ন আসে—আমি কি এখন অভিনয় করছি, নাকি বহুদিন ধরে অভিনয় করার কারণে যে অভিজ্ঞতা হয়েছে, সেই আলোকে কেবল সংলাপ আউড়ে যাচ্ছি? এটা শুধু আমার নিয়তি, নাকি আমাদের মধ্যে অনেকেই এমন করছি? অধিকাংশ ক্ষেত্রে দর্শক এখন আর আমাদের টিভির নাটক দেখে না। ফলে আগের চেয়ে বেশি নাটকে অভিনয় করার পরও শুনতে হয়, ‘আপনি এখন আর নাটক করেন না?’আলতাফ শাহনেওয়াজ
