
দুর্গাপূজা সামনে রেখে কিশোর মুক্তি দিলেন তাঁর নতুন অ্যালবাম স্বপ্ন স্বপ্ন লাগে। কিশোরের পঞ্চম একক এই অ্যালবাম বাজারে এনেছে ঈগল মিউজিক।‘ক্লোজআপ ওয়ান—তোমাকেই খুঁজছে বাংলাদেশ’–খ্যাত এই শিল্পীর নতুন অ্যালবামে থাকছে সাতটি গান। কিশোর বললেন, অ্যালবাম মুক্তির পর তাঁরা নতুন গানের জন্য মিউজিক ভিডিও নির্মাণের কথাও ভাবছেন।কিশোর বলেন, ‘প্রায় দুই বছর আগে বেরিয়েছিল আমার চতুর্থ একক অ্যালবাম। মাঝে বেশ সময় নিয়ে পঞ্চম অ্যালবামের কাজ করলাম। শ্রোতারা গানগুলো গ্রহণ করলেই আমার পরিশ্রম সফল হবে।’এর পাশাপাশি কিশোরের নতুন গান শোনা যাবে মুঠোফোন সেবাদানকারী প্রতিষ্ঠান রবির এক্সক্লুসিভ অ্যালবাম হিসেবে ৮০৮০৫০ নম্বরে ডায়াল করে।
