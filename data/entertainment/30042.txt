
মুখরা না হলেও বলিউডের নবাগত সুইডিশ-গ্রিক মডেল-অভিনেত্রী ইলি আব্রাম অনেক কথাই বলেন। অন্তত রি​য়ালিটি টিভি শো ‘বিগ বস’-এর কল্যাণে অধিকাংশ দর্শকই তা জেনে​ গেছেন। কিন্তু যখনই তাঁকে কেউ সালমানের বিষয়ে কোনো কথা জিজ্ঞাসা করেন তখন কিন্তু তিনি কোনো রা কড়েন না। বিশেষ করে, কেউ যদি ক্যারিয়ার নিয়ে; সাল​মান তাঁকে যেসব উপদেশ বা টিপস দিয়েছেন সে সম্পর্কে জানতে চান; ইলির নীরবতা তখন যেন পরিষ্কার বুঝিয়ে দেয়— যাই ভাবো না কেনো, এ বিষয়ে আমি কিন্তু মুখ খুলছি না!অবশ্য, সালমানের প্রতি কৃতজ্ঞতা জানাতে কখনোই ভোলেন না ইলি। সম্প্রতি সালমান তাঁকে ক্যারিয়ারবিষয়ক কোন কোন টিপস বা পরামর্শ দিয়েছেন জানতে চাইলে তা পাশ কাটিয়ে গেলেও সালমানের প্রতি কৃতজ্ঞতা প্রকাশ করে তিনি বলেছেন— সালমান তাঁর জন্য যা করেছেন এর জন্য তিনি চিরকাল কৃতজ্ঞ থাকবেন।গত বছর ‘মিকি ভাইরাস’ চলচ্চিত্রটির মাধ্যমে বলিউডে অভিষেক হওয়া ২৫ বছর বয়সী এই নবাগত অভিনেত্রী জানিয়েছেন— সালমানকে গাইড বা পথপ্রদর্শক হিসেবে পেয়ে তিনি অত্যন্ত আনন্দিত। এ প্রসঙ্গে ইলি আরও জানিয়েছেন, তিনি এমন একজনকে পেয়েছেন; যার সঙ্গে যোগাযোগ করা যায়।সালমান প্রসঙ্গে ইলি আব্রাম আরও বলেছেন, ‘তিনি (সালমান খান) মানুষকে সাহায্য করতে ভালোবাসেন। আর আমি আনন্দিত এ কারণে যে, আমি সেই মানুষগুলোর একজন; যাকে তিনি সহায়তা করছেন।যাই হোক, এত কৃতজ্ঞতা, সালমান সম্পর্কে এত কথা বললেও ‘বুদ্ধিমতী’ ই​লি কিন্তু তাঁর ‘ক্যারিয়ার গাইড’ সালমানের সেই টিপস প্রসঙ্গে কোনো শব্দই উচ্চারণ করেননি।ইলি আব্রাম সর্বশেষ বলিউডের ‘কিস কিসকো পেয়ার কারু’ ছবিতে অভিনয় করেছেন। এ ছবিতে ইলির বিপরীতে অভিনয় করেছেন ছোট পর্দার কৌতুকাভিনেতা থেকে বলিউডের ছবিতে অভিনয় করতে আসা নবাগত কপিল শর্মা। এ বছরের সেপ্টেম্বর মাসের ২৫ তারিখে ছবিটি মুক্তি পাওয়ার কথা রয়েছে। ইনডিয়ান এক্সপ্রেস ডটকম। টাইমস অব ইন্ডিয়া।
