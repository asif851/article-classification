
 টালিউডে ঋতুপর্ণ ঘোষ পরিচিত ছিলেন ঋতুদা নামে। ১২ বার জাতীয় পুরস্কার পেয়েছেন তিনি। তাঁর চলচ্চিত্রগুলো ছিল বিষয়বৈচিত্র্যে অতুলনীয়। মা-মেয়ে, স্বামী-স্ত্রীর সম্পর্কে জটিলতা থেকে শুরু করে থ্রিলারও ছিল তাঁর ছবির বিষয়।
l ১৯৬৩ সালে জন্ম তাঁর। বাবা নিজেও তথ্যচিত্র তৈরি করতেন। ফলে চলচ্চিত্রের সঙ্গে যোগাযোগ ছিল অবধারিত। তবে তিনি কলকাতা সাউথ পয়েন্ট স্কুল থেকে পাস করে যাদবপুর বিশ্ববিদ্যালয়ে অর্থনীতি নিয়ে পড়েছিলেন। এর পরই বিজ্ঞাপনচিত্র তৈরি করতে করতে চলচ্চিত্রে চলে আসা।
l হীরের আংটি তাঁর প্রথম ছবি। এর পরই উনিশে এপ্রিল। ছবিটি সেরা চলচ্চিত্র হিসেবে জাতীয় পুরস্কার পেয়েছিল।
l বাংলা মূলধারার ছবি যখন মূলত গ্রামীণ দর্শকদের কথা মাথায় রেখে করা হচ্ছিল, তখন ঋতুপর্ণ শহুরে মধ্যবিত্তকেও আকৃষ্ট করলেন, তাদের ভাবনাকেও চলচ্চিত্রের ভাষায় রূপান্তর করলেন।
l একটি মাত্র ইংরেজি ছবি করেছেন ঋতুপর্ণ। অমিতাভ বচ্চন ও প্রীতি জিনতা অভিনীত ছবিটির নাম দ্য লাস্ট লিয়র।
l দুটি সেলিব্রেটি শো উপস্থাপনা করেছেন এবং ঋতুপর্ণ ও ঘোষ অ্যান্ড কোং নামে।
l বচ্চন পরিবারের প্রত্যেকেই অভিনয় করেছেন ঋতুপর্ণের ছবিতে।
l ক্যামেরার সামনে দাঁড়িয়েছেন কৌশিক গাঙ্গুলির আরেকটি প্রেমের গল্প ও সঞ্জয় নাগের মেমোরিস ইন মার্চ ছবি দুটোয়। তবে তারও আগে উড়িয়া ছবি কথা দেইথিলি মা কু (মার কাছে প্রতিজ্ঞা করেছি) ছবিতে প্রথম অভিনয় করেছেন ২০০৩ সালে। তাঁর শেষ মুক্তিপ্রাপ্ত ছবি চিত্রাঙ্গদায়ও অভিনয় করেছেন।
l বাংলা সাহিত্যে শরদিন্দু বন্দ্যোপাধ্যায়ের গোয়েন্দা কাহিনির নায়ক ব্যামকেশ বকশি দারুণ জনপ্রিয়। ঋতুপর্ণ তাঁর শেষ ছবিটি করছিলেন ব্যামকেশের গোয়েন্দা কাহিনি অবলম্বনেই। মৃত্যুর আগে ছবিটির শুটিং শেষ করে যেতে পেরেছেন, পোস্ট-প্রডাকশন বাকি।
l সূত্র: দ্য হিন্দুবিজনেসলাইন ডট কম
