
মাছরাঙা টেলিভিশনে নিয়মিত প্রচারিত হয়ে আসছিল ধারাবাহিক নাটক ‘দোস্ত দুশমন’। আজ সোমবার রাত ৯টা ২০ মিনিটে প্রচারিত হবে এই ধারাবাহিকের শেষ পর্ব।
নির্মাতা মুহাম্মদ মোস্তফা কামাল রাজের এই ধারাবাহিকে অভিনয় করেছেন অ্যালেন শুভ্র, কাজী আসিফ, শবনম ফারিয়া, তৌসিফ মাহবুব, সোনিয়া হোসেন, তাসনুভা তিশার মতো নতুন প্রজন্মের প্রতিশ্রুতিশীল অভিনয়শিল্পীদের পাশাপাশি জেনি, জয়শ্রী কর জয়া, ফারুক আহমেদ, ডা. এজাজুল ইসলাম, বন্যা মির্জা, সাজু খাদেম, শামীমা নাজনীনদের মতো তারকারা।মুহাম্মদ মোস্তফা কামাল রাজ বলেন, ‘এই নাটক শেষ হয়ে গেলেও হতাশ হওয়ার কিছু নেই। একই সময়ে আমার নতুন আরেকটি ধারাবাহিক শুরু হবে আগামীকাল মঙ্গলবার থেকে। নতুন এ ধারাবাহিকটির নাম ‘‘নয়-ছয়’’।’রাজ জানান, এটি তাঁর পরিচালনায় ১০ নম্বর ধারাবাহিক। এই ধারাবাহিকে অভিনয় করেছেন আমিরুল হক চৌধুরী, সাজু খাদেম, ইরফান সাজ্জাদ, আফরান আহমেদ, অ্যালেন শুভ্র, ফারহান আহমেদ জোভান, শাওন, ঈশিকা খান, তানজিকা, নাদিয়া নদী, নাবিলা ইসলাম প্রমুখ।‘নয়-ছয়’ ধারাবাহিকের কাহিনি প্রসঙ্গে পরিচালক বলেন, মূলত একটি পরিবারের গল্প নিয়েই ‘নয় ছয়’। তাদের হাসি আনন্দ, সুখ-দুঃখসহ জীবনের নানান চিত্র নিয়েই এর কাহিনি এগিয়েছে।‘নয়-ছয়’ ধারাবাহিকটির প্রথম পর্বটি প্রচারিত হবে মাছরাঙা টিভিতে, আগামীকাল ১৯ এপ্রিল রাত ৯টা ২০ মিনিটে।
