
এই তো কদিন আগে ড্যানিয়েল ক্রেইগ ঘোষণা দিলেন ২৫তম ‘জেমস বন্ড’ ছবিতে তাঁকে দেখা যাবে বন্ড চরিত্রে। যদিও এর আগে বলেছিলেন হাতের রগ কেটে ফেলবেন তবু আর জেমস বন্ড হবেন না। কিন্তু ভালোবাসা তাঁকে আটকে দিল ‘বন্ড’-এ। যা-ই হোক, এবার গুঞ্জন চলছে ড্যানিয়েল ক্রেইগ অভিনীত আগামী ‘জেমস বন্ড’ ছবির নাম নিয়ে। কী হবে ছবির নাম? গুজব বলছে, ‘শ্যাটারল্যান্ড’।
মার্কিন গণমাধ্যমগুলোর বরাতে জানা যায়, ১৯৯৯ সালে প্রকাশিত ‘জেমস বন্ড’ সিরিজের উপন্যাস থেকে আংশিক পটভূমি ২৫তম ‘জেমস বন্ড’ ছবিতে ব্যবহার করা হতে পারে। সেই উপন্যাসের শিরোনাম ‘শ্যাটারল্যান্ড’। আর তাই ধারণা করা হচ্ছে, আগামী ছবির নামও হবে এই শিরোনামের। ঘনিষ্ঠ এক সূত্র জানায়, ছবির শুটিং হবে ফ্রান্স, জাপান ও ক্রোয়েশিয়ায়। মুক্তি পাবে ২০১৯ সালের ৮ নভেম্বর। হিন্দুস্তান টাইমস।
