
আজ বৃহস্পতিবার ভারতীয় সংগীতশিল্পী সুনিধী চৌহান গাইবেন ঢাকায়। রাজধানীর বসুন্ধরা কনভেনশন সেন্টারের নবরাত্রী হলে বিকেল পাঁচটায় শুরু হবে এ অনুষ্ঠান। সুনিধী ছাড়াও এ অনুষ্ঠানে গান করার কথা রয়েছে তাহসানের। আয়োজকদের পক্ষ থেকে তাহসানের কথা জানানো হলেও, শিল্পীর সঙ্গে যোগাযোগ করা হলে তিনি এ বিষয়ে কিছু নিশ্চিত করেননি।
বাংলাদেশের শিল্পীদের মধ্যে আজকের অনুষ্ঠান আরও গাইবেন কর্নিয়া, রুমা তাপসী ও প্রিয়াংকা চৌধুরী। থাকবে মেহ্জাবীন ও আইরিনের নাচের পরিবেশনা। ইউক্রেনের এক নৃত্যশিল্পীর সঙ্গে বাংলাদেশের সোহাগ ও তাঁর নাচের দলের একটি পরিবেশনাও থাকবে এ অনুষ্ঠানে। অনুষ্ঠানটি গতকাল আয়োজক প্রতিষ্ঠান দ্য গ্র্যান্ড মাস্টার ইভেন্টস লিমিটেড একটি সংবাদ সম্মেলন করে।
 
