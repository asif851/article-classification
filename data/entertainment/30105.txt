
বলিউডের শক্তিমান খল অভিনেতা শক্তি কাপুরের মেয়ে শ্রদ্ধা কাপুর তারকাখ্যাতি পেয়েছেন আশিকি ২ ছবির মাধ্যমে। গিনেস বুক অব ওয়ার্ল্ড রেকর্ডসে শক্তি কাপুরের নাম ঠাঁই পাওয়া উচিত বলেই সম্প্রতি মন্তব্য করেছেন শ্রদ্ধা। শক্তি কাপুর সাত শতাধিক ছবিতে অভিনয় করায় গিনেস বুকে তাঁর নাম অন্তর্ভুক্ত করা উচিত বলেই মনে করেন জনপ্রিয় এ তারকা অভিনেত্রী।এ প্রসঙ্গে একটি অনুষ্ঠানে শ্রদ্ধা বলেন, ‘আমার বাবা সাত শরও বেশি ছবিতে অভিনয় করেছেন। এ জন্য গিনেস ওয়ার্ল্ড রেকর্ডসে অবশ্যই তাঁর নাম ঠাঁই পাওয়া উচিত। আমার মনে হয়, বিষয়টি নিয়ে কর্তৃপক্ষের সঙ্গে আমার কথা বলতে হবে।’শ্রদ্ধা আরও বলেন, ‘একজন মানুষ সাত শরও বেশি ছবিতে অভিনয় করা খুবই ব্যতিক্রমী একটি ব্যাপার। এ জন্য গিনেস ওয়ার্ল্ড রেকর্ডস কর্তৃপক্ষের কাছ থেকে অবশ্যই তাঁর সার্টিফিকেট পাওয়া উচিত।’ সম্প্রতি এক খবরে এমনটিই জানিয়েছে ইন্দো-এশিয়ান নিউজ।অভিসারে মেতেছেন আদিত্য-শ্রদ্ধা!হিন্দি চলচ্চিত্রে তিন দশকেরও বেশি সময় ধরে কাজ করছেন ৫৬ বছর বয়সী শক্তি কাপুর। খল চরিত্রে অভিনয়ের পাশাপাশি কৌতুকশিল্পী হিসেবেও জনপ্রিয়তা পেয়েছেন তিনি। কৌতুকের মধ্য দিয়ে খল চরিত্র ফুটিয়ে তোলার ক্ষেত্রে অসাধারণ পারদর্শিতার প্রমাণ দিয়েছেন তিনি। শক্তি কাপুর অভিনীত সর্বশেষ ছবি ম্যায় তেরা হিরো মুক্তি পেয়েছে চলতি বছরের এপ্রিল মাসে। ডেভিড ধাওয়ান পরিচালিত অ্যাকশন-কমেডি ঘরানার ছবিটিতে আরও অভিনয় করেছেন বরুণ ধাওয়ান, ইলিয়ানা ডি’ক্রুজ, নার্গিস ফাখরি প্রমুখ।অন্যদিকে ২০১০ সালে তিন পাত্তি ছবির মাধ্যমে বলিউড অভিষেক হয় শ্রদ্ধা কাপুরের। পরের বছর তিনি অভিনয় করেন লাভ কা দ্য এন্ড ছবিতে। প্রথম দুটি ছবিতে সাফল্যের মুখ না দেখলেও তৃতীয় ছবি আশিকি ২ দিয়ে বাজিমাৎ​ করেন শ্রদ্ধা। ২০১৩ সালে মুক্তি পাওয়া ছবিটিতে তাঁর অনবদ্য অভিনয় ব্যাপক প্রশংসিত হয় বিভিন্ন মহলে।এ বছর শ্রদ্ধা অভিনীত এক ভিলেন এবং হায়দার ছবি দুটি মুক্তি পেয়েছে। দুটি ছবিই দারুণ ব্যবসা করেছে। অভিনয়ের পাশাপাশি ছবি দুটির গানেও কণ্ঠ দিয়েছেন শ্রদ্ধা। তিনি এই মুহূর্তে ব্যস্ত আছেন এবিসিডি ২ ছবির শুটিং নিয়ে। ছবিটি পরিচালনা করছেন নৃত্যশিল্পী, কোরিওগ্রাফার ও এবিসিডি-অ্যানিবডি ক্যান ড্যান্স ছবির নির্মাতা রোমো ডি’সুজা। এবিসিডির সিক্যুয়েল এবিসিডি ২ মুক্তি পাবে আগামী বছর।
শ্রদ্ধার কণ্ঠে হায়দার ছবির দো জাহান গান শুনতে ক্লিক করুন
দো জাহান গানের রেকর্ডিংয়ে শ্রদ্ধা কাপুরকে দেখতে ক্লিক করুন
শ্রদ্ধার কণ্ঠে এক ভিলেন ছবির গোলিয়া গান শুনতে ক্লিক করুন
