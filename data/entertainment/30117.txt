
কাছের ও প্রিয় মানুষদের উপহার দেওয়ার বাতিক আছে বলিউডের অভিনেতা সালমান খানের। এবার খান সাহেবের কাছের ও প্রিয় মানুষের তালিকায় যুক্ত হয়েছে কারিনা কাপুর খানের নাম। সম্প্রতি কারিনাকে নিজের আঁকা একটি চিত্রকর্ম উপহার দিয়েছেন সালমান।‘বজরঙ্গি ভাইজান’ ছবিতে জুটি বেঁধেছেন সালমান-কারিনা। মুক্তি পাচ্ছে এবারের ঈদে। কিছুদিন আগে ‘বজরঙ্গি ভাইজান’ শিরোনামে একটি ছবি এঁকে নিজের টুইটার অ্যাকাউন্টে পোস্ট করেন সালমান। ছবিটিতে তিনি নারী-পুরুষের বিমূর্ত অবয়ব এঁকেছেন। ছবিটি সাদাকালো হলেও নারী অবয়বের কপালে উজ্জ্বল লাল রঙের টিপ পরিয়ে দিয়েছেন খান সাহেব। পুরো ছবিতে লাল রঙের টিপটিতেই কেবল উজ্জ্বল রঙ ব্যবহার করেছেন সালমান। সম্প্রতি এক খবরে এমনটিই জানিয়েছে মিড-ডে ডটকম।সালমানের আঁকা ছবিটি দেখে দারুণ পছন্দ করেন কারিনা। ছবির প্রশংসা করে সালমানকে কারিনা বলেন, ‘আপনার ছবিটি চমৎকার।’ কারিনার মুখে প্রশংসাবাক্য শোনার সঙ্গে সঙ্গেই ছবিটি তাঁকে উপহার দেন সালমান। বলেন, ‘এটি আপনার।’ পরে এ বিষয়ে জানতে চাইলে নিজের অভিনীত ‘ওয়ান্টেড’ ছবির তুমুল জনপ্রিয় একটি সংলাপ আওড়ান সালমান। বলেন, ‘একবার প্রতিজ্ঞা করে ফেলার পর আমি আমার নিজের কথাও শুনি না।’এদিকে কারিনাকে সালমান নিজের আঁকা ছবি উপহার দিয়েছেন বলে জানানো হয়েছে ‘বজরঙ্গি ভাইজান’ ছবির টুইটার অ্যাকাউন্ট ‘বিবি দিস ঈদ’-এ। সালমানের আঁকা ছবিটি পোস্ট করার পাশাপাশি এক বার্তায় লেখা হয়েছে, ‘এটি কারিনা কাপুর খানকে ‘‘বজরঙ্গি ভাইজান’’ স্টাইলে উপহার দিয়েছেন সালমান খান।’কবির খান পরিচালিত ‘বজরঙ্গি ভাইজান’ ছবির কাহিনি আবর্তিত হয়েছে পাকিস্তানি ছোট্ট একটি মেয়েকে ঘিরে। বোবা মেয়েটি ভারতে হারিয়ে যায়। মেয়েটিকে তার নিজ দেশে ফিরিয়ে দেওয়ার মিশনে নামেন ছবির কেন্দ্রীয় চরিত্র রূপদানকারী সালমান। ছবিতে সালমান, কারিনা ছাড়াও অভিনয় করেছেন নওয়াজউদ্দিন সিদ্দিকী, শিশুশিল্পী হারশালি মালহোত্রা, দীপ্তি নাভাল, ওম পুরী, নাজিম খান প্রমুখ। ছবিটি মুক্তি পাচ্ছে আগামী ১৭ জুলাই।এ ছাড়া সদ্য মুক্তি পাওয়া ‘ভর দো ঝোলি মেরি’ গানে কণ্ঠ দেওয়ার পাশাপাশি এতে অভিনয় করেছেন পাকিস্তানি বংশোদ্ভূত বলিউডের প্রখ্যাত প্লেব্যাক গায়ক আদনান সামি।
‘ভর দো ঝোলি মেরি’ গানের ভিডিও দেখতে ক্লিক করুন
আরও পড়ুন:
‘বজরঙ্গি ভাইজান’ ছবির ট্রেলার প্রকাশিতসালমানের ক্লোন নাজিম খান!
