
ইন্ডিয়ান প্রিমিয়ার লিগে কলকাতা নাইট রাইডার্সের (কেকেআর) খেলা থাকলে সচরাচর ‘কিং খান’ শাহরুখ মাঠে হাজির থেকে দলের ক্রিকেটারদের উৎসাহ জোগান। অবশ্য তিনি ঠিক একা থাকেন না। বেশির ভাগ সময়ই তাঁর সঙ্গে থাকে শাহরুখের ছোট্ট ছেলে আবরামও। বুধবার কিংস ইলেভেন পাঞ্জাবের সঙ্গে কেকেআরের খেলার সময় ছেলে আবরামের নাচের সঙ্গে তাল মেলানোর কথা বলেছিলেন বাবা শাহরুখ। বুধবার টুইটারে ‘কিং খান’ জানিয়েছেন, ‘ছোট্ট আবরাম আর আমি নাচের মুদ্রা শিখে নিচ্ছি। কারণ কলকাতায় আমাদের দলের (কেকেআর) প্রথম ম্যাচ এটি। দেখা হচ্ছে ইডেন গার্ডেনে।’ মাঠে আবরাম হাজির হলে দর্শকদের আগ্রহ আর শুধু খেলাতেই সীমাবদ্ধ থাকে না। ‘শাহরুখ জুনিয়র’-এর মজার কাণ্ডকীর্তিও তখন দর্শকদের বিনোদনের খোরাক জোগায়। এনডিটিভি।
