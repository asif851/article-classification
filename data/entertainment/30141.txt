
একজন রুপালি পর্দার, অন্যজন গানের৷ ভিন্ন দুই জগতের দুটি মানুষ এক ছাদের নিচে এসেছেন ভালোবাসার টানে৷ তাই বলে স্বামী কিথ আরবানের মতো না হলেও গানটা নিকোল কিডম্যান একেবারে মন্দ গান না৷ দুজনে মিলে এবার একসঙ্গে গলা মেলালেন অস্ট্রেলিয়ার একটি শিশু হাসপাতালে৷কিডম্যান-আরবান দুজনে অস্ট্রেলিয়ারও নাগরিক৷ দুজনে মিলে দেশটিতে বেশ কিছু দাতব্য কাজ পরিচালনা করেন৷ এরই অংশ হিসেবে মোনাশ শিশু হাসপাতালে যাওয়া; সেখানকার অসুস্থ শিশুদের কিছুটা সময় অন্য রকম আনন্দ দেওয়া৷ দুজনে মিলে গেয়েছেন ‘অ্যামেজিং গ্রেস’ গানটি৷ আইএএনএস৷
