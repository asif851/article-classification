
জাকিয়া বারী মম। অভিনয়শিল্পী ও মডেল। কাজ করছেন ছোট পর্দা আর বড় পর্দায়। ২০০৬ সালের ‘লাক্স-চ্যানেল আই সুপারস্টার’ প্রতিযোগিতায় চ্যাম্পিয়ন হন। এবার ‘তারকার টি-টোয়েন্টি’র অতিথি তিনি।
স্ট্রেট বলআমার জন্মদিন১৯ ডিসেম্বর।ছোটবেলায় যা হতে চেয়েছিলামএখন যা হতে চাচ্ছি।পথের ধারে প্রিয় খাবারফুচকা। পথের ধারে এই খাবার দেখলে লোভ সামলাতে পারি না। আর কেন জানি, পথের ধারেই ফুচকা খেতে বেশি ভালো লাগে।ক্যামেরার সামনে প্রথম দিন১৯৯২ সালে। বাংলাদেশ টেলিভিশনের একটি নাচের অনুষ্ঠানে অংশ নেওয়ার জন্য ব্রাহ্মণবাড়িয়া থেকে ঢাকায় এসেছিলাম।গুগলিসারা রাত গল্প করার মতো বন্ধুএখন সবচেয়ে ভালো বন্ধু ফেসবুক। আর বাস্তব জীবনে মমর সঙ্গে মমই সবচেয়ে বেশি গল্প করে।আবার যদি জন্ম নিইএখন যেই স্বপ্ন দেখছি, সেই স্বপ্ন পূরণ করতে চাই।প্রথম দর্শনেই প্রেমনা না, এটা বলাই যাবে না। সংসার ভেঙে যাবে।প্রথম ‘ছ্যাঁকা’ খাওয়ামনে আছে, তবে নাম বলা যাবে না। জীবনে বহু ছ্যাঁকা খাইছি। তবে প্রথম ছ্যাঁকা খেয়েছি বিশ্ববিদ্যালয়ের প্রথম বর্ষে।বাউন্সারএক দিনের জন্য প্রধানমন্ত্রী হলেঅনেক কঠিন দায়িত্ব। তারপরও যদি আমি হয়ে যাই, তাহলে প্রথম কাজটি হবে ঢাকা শহরের যানজট দূর করা। এটাই আমাকে এখন সবচেয়ে বেশি কষ্ট দেয়। এর কারণে আমরা অনেক পিছিয়ে যাচ্ছি।নিজের নাটক যখন নিজে দেখিকাউকে পাশে রাখি না। কারণ এই সময়টাতে আমি নিজেই নিজের ব্যবচ্ছেদ করি।আমার সম্পর্কে বেশির ভাগ মানুষের অভিযোগ
আমি নাকি খুব রাগী। কিন্তু আমার কাছের মানুষেরা জানেন, আমি কতটা মজার মানুষ।যার ক্লোন বানিয়ে বাসায় রাখতে চান?মেরিলিন মনরো, তিনি আমার অসম্ভব পছন্দের একজন মানুষ।
ফুলটসজীবনের সবচেয়ে বড় ভুলজন্মেই তো ভুল করছি। মার কাছেই থাকা উচিত ছিল। ওটাই সবচেয়ে নিরাপদ জায়গা। জন্মিলে মরিতে হয়।ছেলেরা আমার প্রেমে পড়লে যেমন লাগেখুব ফুর্তি হয়। ছোটবেলা থেকে অনেকে আমার প্রেমে পড়েছে। তখন আমি খুব মজা পেতাম।রেগে গেলে যা করিতোতলাতে থাকি। সব কথা ওলট-পালট হতে থাকে। কী বলব আর কী করব, বুঝতে পারি না।বিপদে পড়লে যার কথা প্রথম মনে পড়েআল্লাহর কথা। হে আল্লাহ, তুমি আমাকে রক্ষা করো। তুমি চাইলেই সব কিছু করতে পারো। ৪ জানুয়ারি ভোরে যখন ভূমিকম্প হয়, তখনো তা-ই মনে হয়েছে।
পাওয়ার প্লেনিজের অভিনীত প্রিয় চরিত্রছুঁয়ে দিলে মন ছবির নীলা।নিজেকে যখন তারকা মনে হয়নিজেকে কখনো তারকা মনে হয় না। আমার বন্ধু আর প্রিয়জনদের সঙ্গে যখন মিশি, তখন তাঁদের কেউই মনে করেন না আমি একজন তারকা।ছবি আঁকতে দিলে যার ছবি আঁকবেনছোটবেলায় ছবি আঁকতাম। প্রকৃতির ছবি, ফিগার স্কেচও করতাম। ছোটবেলা থেকে একটা বিষয় মনে হতো যে সবার সব ভালো গুণ দিয়ে যদি একজন ভালো মানুষ বানানো যেত।দিনের মধ্যে কোন শব্দটা সবচেয়ে বেশি ব্যবহার করেন?চলো টেক...হা হা হা।
