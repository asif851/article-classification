
বলিউডে নাকি ইলিয়েনা ডিক্রুজের কোনো ভাই নেই। আসছে রাখি উৎসব। এ নিয়ে কথা প্রসঙ্গে এই অভিনেত্রী জানিয়েছেন, বলিউডের কোনো নায়ককেই তিনি ভাইয়ের চোখে দেখেন না। অতএব কোনো নায়কের হাতে রাখি পরানোর সম্ভাবনাও তাঁর নেই।ইলিয়েনা বলিউড-সুদর্শনদের বোন হতে চান না, তা তো বোঝা গেল। কিন্তু এমন কোনো নায়ক কি আছেন, যাঁকে তিনি ভাই হিসেবে কল্পনাও করতে পারেন না? এই প্রশ্নে তাঁর উত্তর রণবীর কাপুর। বরফি অভিনেত্রী ইলিয়েনা তাঁর বলিউড অভিষেকের সঙ্গীকে ভাই ভাবতে নারাজ একদমই।কদিন আগে গুজব রটেছিল, শাহরুখ খানের ফ্যান ছবিতে অভিনয় করছেন তিনি। ইলিয়েনা জানিয়েছেন, ছবিটিতে অভিনয়ের কোনো প্রস্তাব তিনি পাননি। ফ্যান ছবিতে তাঁর অভিনয়ের কোনো সম্ভবানাও নেই। ইন্ডিয়ান এক্সপ্রেস।
