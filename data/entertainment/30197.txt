
আগের দুটি বিয়ে বছর খানেকও টেকেনি। এর আগেই বিচ্ছেদের সুর বেজে উঠেছিল। এই বিয়েটা তাঁর জীবনে এনেছিল বসন্তের বাতাস। উইল কোপেলম্যানের সঙ্গে টানা চার বছর সংসার করেছেন অভিনেত্রী ড্রিউ ব্যারিমোর। তারপর? আবার ভাঙন।গত বুধবার ড্রিউ ব্যারিমোরের তৃতীয় বিচ্ছেদটিও চূড়ান্ত হয়েছে বলে জানায় তাঁর পরিবারের বিশ্বস্ত এক সূত্র। গত এপ্রিল মাসে ড্রিউ ও তাঁর স্বামী উইল আদালতে বিচ্ছেদের আবেদন করেন। এর পরিপ্রেক্ষিতেই সম্প্রতি আদালত তাঁদের বিচ্ছেদ চূড়ান্ত করলেন।২০১২ সালে ব্যারিমোর ও কোপেলম্যান গাঁটছড়া বাঁধেন। তাঁদের সংসারে দুই মেয়ে আছে। তিন বছর বয়সী অলিভ ও দুই বছরের ফ্রাংকি। ২০১১ সালে তাঁদের প্রেমের খবর ছড়ায় মিডিয়ায়। এর আগে এই দুজন ভালো বন্ধু ছিলেন। নিউইয়র্ক ডেইলি নিউজ।
