
আপসহীন একটি ছবির নাম। এই ছবিতে অভিনয় করবেন নিপুণ। সম্প্রতি ছবির নির্মাতার সঙ্গে নিপুণের আলোচনা চূড়ান্ত হয়েছে। জানা গেছে, খ্যাতিমান দুজন রাজনৈতিক ব্যক্তিত্বের জীবনের ছায়া অবলম্বনে তৈরি হয়েছে ছবির গল্প। পরিচালক গাজী মাজহারুল আনোয়ার। তিনিই ছবিটির কাহিনি, চিত্রনাট্য, সংলাপ ও গান লিখেছেন। শুটিং শুরু হবে ২৭ নভেম্বর।নিপুণ বলেন, ‘ছবির গল্পটা অসাধারণ। তবে এ ব্যাপারে আমাদের কিছু বলার অনুমতি নেই।’ছবিতে নিপুণের সঙ্গে অভিনয় করবেন হেলাল খান।নিপুণ এখন ব্যস্ত ইসমত আরা শান্তি পরিচালিত মায়ানগর ছবির শুটিং নিয়ে। তিনি বলেন, ‘ঢাকায় শুটিং শেষ করে আগামী ডিসেম্বরে আমরা মায়ানগর ছবির শুটিংয়ের জন্য থাইল্যান্ডে যাব।’নিপুণ এর আগে সাজঘর ও চাঁদের মতো বউ ছবিতে অভিনয়ের জন্য দুবার জাতীয় চলচ্চিত্র পুরস্কার পেয়েছেন।
