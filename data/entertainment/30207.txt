
শাকিব খান। চলচ্চিত্রের এ সময়ের জনপ্রিয় নায়ক। ‘ঈদ আনন্দ’ আয়োজনে পাঠক তাঁকে প্রশ্ন করেছেন। অসংখ্য প্রশ্নের মধ্য থেকে বাছাই করা কিছু প্রশ্নের জবাব দিয়েছেন তিনি।*আমরা ভাবি হিসেবে যাকে পাব, তাঁর বৈশিষ্ট্য কী হবে?খন্দকার হুমায়রাতিনি হবেন সাধারণ রূপে অসাধারণ। সুপার উইমেন।*আপনার পড়াশোনার কথা বলুন।রাসেল খানস্নাতক করেছি।*নায়ক না হলে কী হতেন?এ আই সোহাগচিকিৎসক। মা-বাবার ইচ্ছা ছিল বিসিএস দিয়ে প্রশাসনিক কর্মকর্তা হই কিংবা সেনাবাহিনীতে যোগ দেই।*আপনি কখনো প্রেমে পড়েছেন?মিথি রহমানপড়েছি মানে এখনো পড়ছি!*আপনাকে অনেকেই ‘নাম্বার ওয়ান’ বলেন।আপনি কি সবার মন জয় করতে পেরেছেন?সাব্বির আহমেদএকজনের পক্ষে সবার মন জয় করা সম্ভব? তবে আমি চেষ্টা করে যাচ্ছি।*সব ছবিতেই আপনাকে একইভাবে দেখে দেখে আমি হতাশ হয়েছি।আপনি নিজে কখনো তা ভেবে দেখেছেন?জান্নাতুল ফেরদৌসএবার ঈদে আমার দুটি ছবি মুক্তি পাচ্ছে—লাভ ম্যারেজ এবং আরও ভালোবাসব তোমায়। এবার এই ছবি দুটি দেখে দর্শক অবশ্যই বলবেন, তাঁরা দুটি ছবিতে আমাকে দুভাবে দেখেছেন।
*শাকিব খান না হয়ে সাকিব আল হাসান হলে আপনার কেমন লাগত?
অভিজিৎ রায়
আগেই বলে রাখছি, আমরা দুজনই খুব ভালো বন্ধু। আমি একসময় ক্রিকেট খেলতাম। তবে ততটা ভালো না। চলচ্চিত্রে অভিনয় করে যে জায়গায় পৌঁছাতে পেরেছি, ক্রিকেট খেলে হয়তো তা সম্ভব হতো না।
*ইদানীং আপনার অনেক ছবিই তেমন ব্যবসাসফল হচ্ছে না।এর কারণ কী?
জসিম উদ্দিন
গত বছর রোজার ঈদে আমার প্রযোজিত প্রথম ছবি হিরো দ্য সুপার স্টার কিন্তু খুব ভালো ব্যবসা করেছে। কোরবানির ঈদের পর যে ছবিগুলো মুক্তি পেয়েছে, আমি বলব সেগুলো ভুল সময়ে মুক্তি দেওয়া হয়েছে। তাই তেমন ব্যবসা করতে পারেনি।
*আপনি কী খেতে ভালোবাসেন?
নয়ন ইসলাম
আমার মা খুব ভালো রান্না করেন। মায়ের হাতে তৈরি সব খাবারই আমার কাছে দারুণ লাগে।
*আপনি বিয়ে করছেন না কেন?
ইতি আক্তার
বিয়ের সময় তো এখনো পার হয়ে যায়নি।
*সালমান খান কিংবা শাহরুখ খানের মতো শরীর তৈরি করতে ইচ্ছা হয় না?
আল আমিন
গত কয়েক মাসে আমি অনেক মেদ কমিয়েছি। এখন নিজেকে নতুনভাবে দর্শকদের সামনে আনার জন্য নানা পরিকল্পনা করেছি। আশা করছি, ঈদের পর সেভাবেই নিজেকে তৈরি করব।
*লাইট আর ক্যামেরার সামনে আপনার প্রথম অভিজ্ঞতা কেমন হয়েছিল?
মশিউর রহমান
ওই ছবিটি ছিল সবাই তো সুখী হতে চায়। যখন ক্যামেরার সামনে দাঁড়ালাম, তখন দারুণ এক অনুভূতি হয়েছিল।
*প্রথম কবে প্রেমে পড়েছেন?
নিয়াজ শাওন
সেই ছোটবেলায়।
*আপনার আর অপু বিশ্বাসের মাঝে সুন্দর কেমেস্ট্রি।এর রহস্য কী?
ইকবাল আহমেদ
রহস্যটা আমি নিজেও খোঁজার চেষ্টা করেছি। হয়তো আপনাদের সবার চাওয়া এর অন্যতম কারণ।
*পর্দায় আপনি যেভাবে ভালোবাসেন, বাস্তবেও সেভাবেই কাউকে ভালোবাসেন?
ইশতিয়াক আহমেদ
তার চেয়েও বেশি। কতটা ভালোবাসি, তা বলে বোঝাতে পারি না।
*আমাদের চলচ্চিত্রের কাহিনির কোনো উন্নতি হবে না?
মাসুম মুন্সি
এখন কিন্তু অনেক বদলেছে। এবার ঈদে আমার দুটি ছবি দেখলে তা স্পষ্ট বুঝতে পারবেন।
*আপনি দুটো কান ফুঁড়িয়েছেন কেন?
মিশাত রহমান
দুই কানেই দুল পরার জন্য।
*কার অনুপ্রেরণায় আপনি চলচ্চিত্রে এসেছেন?
কায়সার আহমেদ
সালমান শাহ। তাঁর প্রায় সব ছবিই আমি দেখেছি। তাঁর নতুন কোনো ছবি মুক্তি পেলে ক্লাস ফাঁকি দিয়ে হলে চলে যেতাম।
*আপনি তো অসংখ্য ভালোবাসার গল্পের ছবিতে অভিনয় করেছেন।বলুন তো, ভালোবাসার রং কী?
মেহেদী হাসান
রঙিন। যিনি ভালোবাসেন, তিনিই রঙিন হয়ে যান।
*আপনি নিজে কখনো কোনো মেয়েকে প্রেমের প্রস্তাব দিয়েছেন?
তনয় বিশ্বাস
না, মেয়েদের কাছ থেকেই পেয়েছি। পর্দায় অনেক করেছি, কিন্তু বাস্তবে আমাকে দিয়ে এই কাজটা হবে না।
*আপনাকে ছোট পর্দায় কবে দেখব?
হাবিব হোসেন
আমি কিন্তু ছোট পর্দায়ও আছি। আপনি দেখেননি?
*‘ঢাকার কিং’ হলে জলাবদ্ধতা নিরসনের জন্য কী করবেন?
রবিউল ইসলাম
ঢাকার কিং হলে প্রথমেই ঢাকাকে স্বপ্নের নগর হিসেবে গড়ে তোলার জন্য সবাইকে সচেতন করার উদ্যোগ নেব। জনসচেতনতার কোনো বিকল্প নেই। আর জলাবদ্ধতা নিরসনের জন্য প্রচুর বাজেট দেব। যাতে ভবিষ্যতে ঢাকার কোনো এলাকায় জলাবদ্ধতা না হয়, তার জন্য বাস্তবসম্মত কার্যকর পদক্ষেপ নেওয়া যায়।
*কার হাত ধরে আপনি চলচ্চিত্রে এসেছিলেন?
রনি
নৃত্য পরিচালক আজিজ রেজা।
*আপনাকে কোন নামে ডাকলে বেশি আন্তরিক মনে হয়?
রাহাত খান
রানা। বাসার মানুষজন আর বন্ধুরা কিন্তু এখনো আমাকে এই নামেই ডাকে।
*আপনারা কয় ভাইবোন?
হাসিবুল নাফিউ
এক ভাই এক বোন।
*আপনি কাকে বিয়ে করবেন, অপু নাকি ববি?
তাজমুল হোসেন
দুজনকেই। একসঙ্গে। দেখুন না, তাঁরা যদি রাজি হন, আমার কোনো আপত্তি নেই। হা হা হা।
*অভিনয়ের আগে কী করতেন?
মোশারফ হোসেন
পড়াশোনা।*আপনার নিজের অভিনীত ছবির সংখ্যা কত?
প্রতিম চৌধুরী
বলতে পারব না। কখনো গুনে দেখিনি।
*শাকিব খান নাকি সাকিব আল হাসান, আপনার কাছে কে বেশি জনপ্রিয়?
শাহাদাত হোসেন
দুজনই। আমরা দুজনই খুব ভাগ্যবান। একই নামের দুজন মানুষ একই দেশে একই সময়ে সমান জনপ্রিয়, এমনটা দেখা যায়? আমার কাছে কিন্তু আশ্চর্যজনক বলে মনে হয়।
*খলনায়ক শাকিব খানকে কবে দেখতে পাব?
মামুন আলী
খলনায়ক নয়, আমি নায়ক হয়েই থাকতে চাই।
*মাসুদ রানা থেকে শাকিব খান হলেন কীভাবে?
নাসিরউদ্দিন মোহাম্মদ ফোরকান
শাকিব খান নামটি দিয়েছেন পরিচালক সোহানুর রহমান সোহান। যখন প্রথম চলচ্চিত্রে আসি, তখন তিনি অনেক হিসেব-নিকেশ করে আমাকে এই নামটি দিয়েছেন।
