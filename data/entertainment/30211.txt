
এবারের ঈদে বাংলাদেশ টেলিভিশনসহ বিভিন্ন টিভিতে ব্যাংকার আজম খান অভিনীত চারটি টেলিফিল্ম ও তিনটি এক ঘণ্টার নাটক প্রচারিত হবে।
মাছরাঙায় প্রচারিত হবে টেলিফিল্ম ‘তালপাতার পাখা’। চয়নিকা চৌধুরীর পরিচালনা মাসুম শাহরিয়ারের রচনায় এ টেলিফিল্মে অভিনয় করেছেন মাহফুজ আহমেদ, পূর্ণিমা, নাজিরা আহমেদ মৌ এবং আজম খান।
চয়নিকা চৌধুরীর পরিচালনা ও মাসুম শাহরিয়ারের রচনা ‘সবুজ মানুষ’ প্রচারিত হবে বাংলাভিশনে। এতে অভিনয় করেছেন মাহফুজ আহমেদ, সাদিয়া জাহান প্রভা, তাসনূভা তিশা এবং আজম খান।
দেশ টিভিতে প্রচারিত হবে ‘কারণ সে আকাশ ভালোবাসে’ নাটকটি। ফারিয়া হোসেনের রচনা এবং চয়নিকা চৌধুরীর পরিচালনায় এ নাটকে অভিনয়ে আছেন সজল, তাসনুভা তিশা, শর্মিলী আহমেদ এবং আজম খান।

‘ফিরে আসার গল্প’ নাটকে অভিনয় করেছেন শহিদুজ্জামান সেলিম, আফসানা মিমি, আজাদ আবুল কালাম, বন্যা মির্জা, ইমন, সাদিয়া জাহান প্রভা, নাঈম, সোনিয়া এবং আজম খান। ফারিয়া হোসেনের রচনা ও চয়নিকা চৌধুরী পরিচালিত এ নাটকটি প্রচারিত হবে এনটিভিতে।
একুশে টিভিতে প্রচারিত হবে নাটক ‘কখনো এমন নির্জন দুপুর আসে’। মাসুম শাহরিয়ার রচিত ও চয়নিকা চৌধুরী পরিচালিত এ নাটকের অভিনয়শিল্পীরা হলেন সিয়াম আহমেদ, জোভান, নাজিরা মৌ, নাদিয়া মীম এবং আজম খান।

বাংলাদেশ টেলিভিশনে প্রচারিত হবে টেলিফিল্ম ‘হৃদয়ে মম’। পিন্টু সাহা পরিচালিত এ টেলিফিল্মে অভিনয় করছেন অরূনা বিশ্বাস, মেহজাবিন, জোভান এবং আজম খান।
বাংলা চ্যানেলে প্রচারিত হবে নাটক ‘এবং স্বপনের মৃত্যু..’। মাসুম শাহরিয়ার রচিত ও চয়নিকা চৌধুরী পরিচালিত এ নাটকের অভিনয় শিল্পীরা হলেন শর্মিলী আহমেদ, সিয়াম আহমেদ, শবনম ফারিয়া এবং আজম খান। বিজ্ঞপ্তি
