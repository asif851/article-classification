
নব্বইয়ের দশকে মার্কিন ব্যান্ড এনসিঙ্ক দিয়ে গানের যাত্রা শুরু করেছিলেন আজকের পপ তারকা জাস্টিন টিম্বারলেক। সেই দশকে এনসিঙ্কের জনপ্রিয়তাও কম ছিল না। কিন্তু ব্যান্ড থেকে বের হয়ে নিজের ক্যারিয়ার নিয়ে কিছুটা স্বার্থপর হয়ে গিয়েছিলেন জাস্টিন। নইলে কী আর ১৩৩ টি পুরস্কার জিতে নিতে পারতেন! 
‘গান আমার প্রাণ’-হয়তো এমনটাই বিশ্বাস করেন তিনি। ব্যান্ডের আর কোনো সদস্যের মাঝে গান নিয়ে নিজের মতো ভালোবাসা খুঁজে পাননি তিনি। তাই ভালো মনে করেছেন ব্যান্ড থেকে বের হয়ে নিজের ‘প্রাণ’কে ক্যারিয়ারে রূপ দেওয়া।সম্প্রতি দ্য হলিউড রিপোর্টারকে দেওয়া এক সাক্ষাৎকারে এনসিঙ্ক থেকে ছিটকে পড়ার কারণ জানান এই তারকা। জাস্টিন বলেন, ‘আমার মনে হয়েছিল ব্যান্ডের অন্যান্য সদস্যের চেয়ে আমি সবচেয়ে বেশি ভালোবাসি গান। আর মনে হয়েছিল আমি অন্যরকম গানও গাইতে পারি আর তাই আমি আমার মনকে অনুসরণ করা প্রয়োজন মনে করেছি।’তবে এনসিঙ্কের স্মৃতি মনে করে কিছুটা নস্টালজিকও হয়ে গিয়েছিলেন জাস্টিন। বোঝাই যাচ্ছে, ব্যান্ড দলটাকেও খুব মনে পড়ে তাঁর। ইয়াহু সেলিব্রিটি
<https://www. yahoo. com/celebrity/justin-timberlake-dishes-on-nsync-and-why-he-started-his-solo-career-221015933. html>
