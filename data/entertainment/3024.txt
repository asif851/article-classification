
শহুরে নাগরিক জীবনের ফাঁদ থেকে কদিনের মুক্তি মিলেছিল। গোরি তেরি পেয়ার মে ছবির শুটিং করতে কারিনা কাপুর গিয়েছিলেন গ্রামে। সেটের বানানো নকল গ্রাম নয়, সত্যিকারের সবুজ এক গ্রাম। আর সেই গ্রামে থাকতে পেরে রীতিমতো বিমোহিত কারিনা। বললেন, ‘আমাকে সবচেয়ে বেশি রোমাঞ্চিত করেছে যে ব্যাপারটা, তা হলো আমরা একটা গ্রামে শুটিং করেছি। কখনো ভাবিনি ছবির কাজ করতে একটা গ্রামে যাব।’দ্বিতীয়বারের মতো এ ছবিতে ইমরান খানের সঙ্গে জুটি বাঁধলেন কারিনা। তবে ২০১২ সালের সেই ছবি এক ম্যায় ঔর এক তুর সঙ্গে এবারের ছবিটার পার্থক্য আছে।কারিনা জানান, এ ছবি একেবারে আমজনতার জন্য। নাচ-গান-হাস্যরসে ভরপুর। আছে আইটেম গানও। পুনিত মালহোত্রার ছবিটি মুক্তি পাবে নভেম্বরে। আইএএনএস।
