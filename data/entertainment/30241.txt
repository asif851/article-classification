
তিনটি মিলনায়তনে আট দিন ধরে মঞ্চস্থ হবে তরুণদের নাটক। উৎসবমুখর সেই আয়োজন। একটি শোভাযাত্রার পর গতকাল শনিবার বিকেলে নাচ, গান ও অ্যাক্রোবেটিক প্রদর্শনী দিয়ে শুরু হয় ‘৫ম জাতীয় যুবনাট্য উৎসব ২০১৬’।শিল্পকলা একাডেমির জাতীয় নাট্যশালার মূল মিলনায়তনের প্রবেশমুখে উদ্বোধন করা হয় এই আয়োজন। উদ্বোধন করেন আন্তর্জাতিক শিশু নাট্যোৎসবের প্রবক্তা ও জার্মান অ্যামেচার থিয়েটার ফেডারেশনের সভাপতি নরবার্ট রাডারমাখার।
