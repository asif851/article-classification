
দুটি পূর্ণদৈর্ঘ্য বাণিজ্যিক চলচ্চিত্রে অভিনয় করছেন তিশা। তাই নাটকের কাজ আগের চেয়ে খানিকটা কমিয়ে দিয়েছেন। তবে এর ফাঁকে সুযোগ মিললেই ছোট পর্দায় সময় দেন তিনি। যেমন আজ এনটিভিতে দেখানো হবে বেশ আগে অভিনয় করা তিশার নাটক শিশির কণা। এতে তিশার সঙ্গে দেখা যাবে রিয়াজকে। তিশা বললেন তাঁর এ সময়ের ব্যস্ততা নিয়ে।আপনাকে বেশ কয়েকবার ফোন করলাম...আমি শুটিংয়ে ব্যস্ত ছিলাম। মাত্র হোটেলে ফিরলাম।কোথায় শুটিং করছেন?কক্সবাজারে। তিন দিন হলো এসেছি। বছর পাঁচেক পর শুটিংয়ের জন্য কক্সবাজার এলাম। বছর খানেক আগে অবশ্য ফারুকীর (মোস্তফা সরয়ার ফারুকী) একটি শুটিংয়ে তাঁর সঙ্গে দেখা করতে এসেছিলাম। কারণ সেদিন ছিল ফারুকীর জন্মদিন।এখন সিনেমা, নাকি নাটকের শুটিংয়ে?সিনেমার শুটিং। নাম অস্তিত্ব। আমার সহশিল্পী আরিফিন শুভ। এর আগে আমরা দুজন একসঙ্গে পাঁচটি নাটকে অভিনয় করেছি। এবার চলচ্চিত্রে জুটি হলাম। খুবই চমৎকার গল্পের ছবি। এর বেশি বলা পরিচালকের নিষেধ আছে।কিছুদিন আগে তো আপনি ব্যাংকক গিয়েছিলেন?মেন্টাল ছবির দুটি গানের শুটিং করতে ব্যাংকক গিয়েছিলাম। এই ছবিতে আমি বাংলাদেশের এক নম্বর হিরো শাকিব খানের সঙ্গে কাজ করেছি। ছবিটির কাজ প্রায় শেষ।ব্যাংকক থেকে ফিরে এসে শাকিবের মুখে আপনার অনেক প্রশংসা শোনা গেছে...সহশিল্পী হিসেবে তিনি সত্যিই অসাধারণ। যতটা প্রশংসা করেছেন, ততটা কাজ করেছি কি না, জানি না। তবে তাঁর সঙ্গে কাজ করতে গিয়ে মনেই হয়নি, আমরা প্রথম একসঙ্গে কোনো ছবিতে অভিনয় করছি। তিনি অনেক বেশি সহযোগিতা করেছেন।‘শিশির কণা’ নাটকটি আজ দেখানো হবে?এটা পুরোনো নাটক। কবে কাজ করেছি, এখন কিছুই মনে নেই। তবে কাজটা ভালো ছিল।নাটকের কাজ তো কমিয়ে দিয়েছেন মনে হয়?বছর দুয়েক ধরে আমি বিশেষ দিবস ছাড়া নাটকের কাজ করি না। এ ছাড়া ধারাবাহিক নাটকে কাজ করাও একেবারে কমিয়ে দিয়েছি। শেষ কাজ করেছিলাম সুমন আনোয়ারের বিজলীতে।বিশেষ কোনো কারণ আছে কি?তেমন কোনো কারণ নেই। আমার কাছে মনে হয়, বিশেষ দিবসের নাটক মানেই ভিন্নধর্মী গল্প। দর্শকেরাও বিশেষ দিবসের নাটকের প্রতি তুলনামূলকভাবে বেশি আগ্রহী।কিন্তু আপনাকে তো সারা বছরই নাটকে দেখা যায়?উৎসবপ্রিয় জাতি হিসেবে বাংলাদেশের দারুণ একটা সুনাম আছে। এখানে উৎসবের কোনো শেষ নেই। তাই উৎসবের নাটকের জের ধরে সারা বছরই আমাকে দেখা যায়।
