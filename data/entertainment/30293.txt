
ভারতীয় সিনেমায় অসামান্য অবদানের জন্য অভিনেত্রী শ্রীদেবীকে ইন্টারন্যাশনাল ইন্ডিয়ান ফিল্ম একাডেমির (আইফা) ১৭তম পুরস্কার প্রদান অনুষ্ঠানে ‘আউটস্ট্যান্ডিং অ্যাচিভমেন্ট অ্যাওয়ার্ড’ দেওয়া হবে। পুরস্কারটি তাঁর হাতে তুলে দেওয়া হবে সামনের সপ্তাহে। এবার আইফার আসর বসছে স্পেনের রাজধানী মাদ্রিদে।৫২ বছর বয়সী এই অভিনেত্রীর চলচ্চিত্রে অভিষেক ঘটেছিল শিশুশিল্পী হিসেবে। ১৯৭৫ সালে ‘জুলি’ নামের একটি সিনেমার প্রথম ক্যামেরার সামনে দাঁড়ান তিনি। ৪০ বছরেরও বেশি সময়ের ফিল্মি-জীবনে অনেক ভাষার ছবিতেই অভিনয় করেছেন তিনি। এর মধ্যে আছে তামিল, হিন্দি, তেলেগু, মালায়লাম ও কান্নাড়া।শ্রীদেবী ২০১৩ সালে পদ্মশ্রী পান। ‘সাদমা’, ‘মিস্টার ইন্ডিয়া’, ‘লামহে’, ‘চাঁদনি’, ‘চালবাজ’, ‘খুদা গাওয়াহ’, ‘ইংলিশ ভিংলিশ’সহ তাঁর অভিনীত অনেক ছবি আলোচিত হয়েছে। ঝুলিতে উঠেছে অসংখ্য পুরস্কার।এর আগে ভিকে মূর্তি, রেখা ও যশ জোহরের মতো ব্যক্তিত্বরা আইফা পুরস্কার আসরে অসাধারণ অর্জনের জন্য এই সম্মাননা পেয়েছিলেন। পিটিআই।
