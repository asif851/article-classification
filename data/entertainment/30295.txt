
জনপ্রিয় টিভি রিয়েলিটি শো ‘বিগ বস ৮’ এর প্রচার শুরু হচ্ছে ২০ সেপ্টেম্বর। এবারও অনুষ্ঠানটির সঞ্চালক হিসেবে দায়িত্ব পালন করছেন বলিউডের প্রভাবশালী তারকা অভিনেতা সালমান খান। বরাবরই প্রতিযোগীদের বিশাল অঙ্কের পারিশ্রমিক দেওয়ার পাশাপাশি সবার নজরে আসার ভালো সুযোগ করে দিয়েছে ‘বিগ বস’। এখন পর্যন্ত ‘বিগ বস’ অনুষ্ঠানে প্রতিযোগী হওয়ার প্রস্তাব পেয়েছেন অনেকেই। কিন্তু তাঁদের মধ্য থেকে প্রস্তাবে ইতিবাচক সাড়া দেননি এমন কয়েকজনের কথা জানিয়েছে টাইমস অব ইন্ডিয়া।ইভলিন শর্মা‘বিগ বস ৮’ অনুষ্ঠানের প্রতিযোগী হওয়ার প্রস্তাব পেয়েছিলেন ‘ইয়ে জাওয়ানি হ্যায় দিওয়ানি’ তারকা ইভলিন শর্মা। কিন্তু নানা অজুহাত দেখিয়ে প্রস্তাব ফিরিয়ে দিয়েছেন ভারতীয় বংশোদ্ভূত এই জার্মান মডেল ও বলিউডের অভিনেত্রী। তিনি জানিয়েছেন, আবদ্ধ জায়গায় থাকতে ভয় পান তিনি। এজন্য বিগ বস হাউজে দীর্ঘ সময়ের জন্য অবস্থান করা তাঁর পক্ষে সম্ভব নয়। এ ছাড়া শিগগির পরবর্তী ছবির শুটিং শুরু করবেন তিনি। শিডিউল জটিলতার কারণ দেখিয়ে বিগ বসের প্রস্তাব ফিরিয়ে দিয়েছেন ইভলিন।তসলিমা নাসরিনগত আগস্ট মাসে ‘বিগ বস ৮’ অনুষ্ঠানের প্রতিযোগী হওয়ার জন্য প্রস্তাব দেওয়া হয় লেখিকা তসলিমা নাসরিনকে। কিন্তু কালারস টিভি চ্যানেলের প্রস্তাবে ইতিবাচক সাড়া দেননি তসলিমা। এ প্রসঙ্গে এক টুইটার বার্তায় তসলিমা লেখেন, ‘কালারস টিভি চ্যানেলের ডাক পেয়েছিলাম। বিগ বস অনুষ্ঠানে আমাকে নিতে চাইলে আমি বিনয়ের সঙ্গে না করে দিই। তখন আমাকে বলা হলো, অনুষ্ঠানটির মাধ্যমে আমি নিজেকে সবার সামনে তুলে ধরার সুযোগ পাব। অনেক টাকাও পাব। এসব শুনে রূঢ় ভাষায় প্রস্তাবটি ফিরিয়ে দিই আমি।’ এ ছাড়া টাইমস অব ইন্ডিয়াকে দেওয়া এক সাক্ষাত্কারে তসলিমা বলেন, বেশ কয়েকবার ‘বিগ বস’ অনুষ্ঠান দেখেছেন তিনি। অনুষ্ঠানটি তাঁর কাছে মজার বলেই মনে হয়েছে। কিন্তু অনুষ্ঠানটিতে প্রতিযোগী হওয়ার কোনো রকম ইচ্ছে তাঁর নেই।
জ্যাকি শ্রফ২০১২ সালে ‘বিগ বস’ অনুষ্ঠানের প্রতিযোগী হওয়ার প্রস্তাব দেওয়া হয় বলিউডের অভিনেতা জ্যাকি শ্রফকে। অনুষ্ঠানে অংশ নিলেই এক কোটি রুপি পারিশ্রমিক পেতেন তিনি। বিভিন্ন গণমাধ্যমে প্রকাশিত খবরে দাবি করা হয়, ‘বিগ বস ৬’-এর পুরো অনুষ্ঠানে না হলেও এর কয়েকটি পর্বে অতিথি হিসেবে হাজির হবেন জ্যাকি। কিন্তু শেষ পর্যন্ত তা ঘটেনি। এক কোটি রুপির লোভনীয় প্রস্তাব ফিরিয়ে দেন জ্যাকি। তিনি জানান, বিগ বসের সঞ্চালক হিসেবে দায়িত্ব পালন করতে আপত্তি না থাকলেও, এর প্রতিযোগী হওয়ার কোনো ইচ্ছে তাঁর নেই।পুনম পাণ্ডেপারিশ্রমিক মনের মতো না হওয়ায় ‘বিগ বস’ অনুষ্ঠানে অংশ নিচ্ছেন না বিতর্কিত মডেল ও বলিউডের অভিনেত্রী পুনম পাণ্ডে। গত তিন মৌসুম থেকেই তাঁকে ‘বিগ বস’ অনুষ্ঠানে অংশ নেওয়ার প্রস্তাব দেওয়া হচ্ছে। অনুষ্ঠানে অংশ নেওয়ার বিনিময়ে তিন কোটি রুপি দাবি করেছেন পুনম। অনুষ্ঠানের প্রযোজকরা তাঁকে দুই থেকে আড়াই কোটি রুপি দিতে প্রস্তুত আছেন। কিন্তু তারপরও রাজি হচ্ছেন না পুনম।হানি সিংপুনম পাণ্ডের মতো বর্তমান সময়ের আলোচিত র্যাপ সংগীতশিল্পী হানি সিংও ‘বিগ বস’ অনুষ্ঠানে অংশ নিতে রাজি হননি পারিশ্রমিক মনমতো না হওয়ায়। ২০১২ সালে ইয়ো ইয়ো হানি সিংকে ‘বিগ বস ৬’ অনুষ্ঠানে অংশ নেওয়ার প্রস্তাব দেওয়া হয়। কিন্তু তাঁর কাছে মনে হয়, পারিশ্রমিকের অঙ্কটা খুবই কম। এজন্য অনুষ্ঠানটিতে অংশ নেবেন না বলে সাফ জানিয়ে দেন তিনি।
