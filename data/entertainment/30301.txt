
জনপ্রিয় অভিনেতা মোশাররফ করিমের প্রিয় অভিনেত্রী কে? এই প্রশ্নের জবাবে মোশাররফের উত্তরটা একটু দীর্ঘই।শুরুতেই বললেন, ‘সুবর্ণা আপা তো বটেই (সুবর্ণা মুস্তাফা), নাজমা আনোয়ার (প্রয়াত)। আমি তাঁদের খুবই ভক্ত।’আর সিনেমায়? মোশাররফ করিম একটু ভেবে নিয়ে বললেন, ‘প্রিয় চলচ্চিত্র তারকার মধ্যে আছেন ববিতা ও শাবানা।’কিছুক্ষণ থেমে তারপর আবার যোগ করলেন, ‘ও, আরেকজনের অভিনয় ভালো লাগে। তিনি কবরী। সেকি অভিনয়! এখনো চোখের সামনে ভাসে। কতবার যে তার “সারেং বৌ” ছবিটি দেখেছি। সেকি মায়াময় অভিনয়। এখনো যেন চোখে লেগে আছে।’​মোশাররফ জানালেন, একসময় স্কুল-কলেজ ফাঁকি দিয়ে সিনেমা হলে প্রিয় তারকাদের ছবি দেখতেন। সময়ের অভাবে এখন আর খুব বেশি ছবি দেখা হয় না। তবে সময় পেলেই ব্যস্ত হয়ে যান তাঁর প্রিয় শিল্পীদের ছবি দেখতে।
