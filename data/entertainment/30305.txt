
তারিক আনাম খান অভিনয় করছেন টিভি নাটকে, চলচ্চিত্রে। কিন্তু নিজেকে তিনি মনে করেন মঞ্চের একজন। বললেন, ‘কাজের চাপ আর নানা ব্যস্ততার কারণে মঞ্চে তেমন সময় দিতে পারছি না। তবে আমার মন পড়ে থাকে মঞ্চে।’আবার মঞ্চে অভিনয় করবেন তারিক আনাম খান। জানান, আজ ভালোবাসা দিবসে সন্ধ্যায় বাংলাদেশ শিল্পকলা একাডেমীর জাতীয় নাট্যশালায় নাট্যকেন্দ্রের দুই যে ছিল এক চাকর নাটকের প্রদর্শনী হবে। তিনি এই নাটকে অভিনয় করবেন।দুই যে ছিল এক চাকর নাটকটি নিয়ে ২৭ ফেব্রুয়ারি জাপান যাচ্ছে নাট্যকেন্দ্র। ২ মার্চ জাপানের টোকিওতে প্রবাসী বাংলাদেশিদের আমন্ত্রণে নাটকটির প্রদর্শনী হবে। এর আগে প্রস্তুতি হিসেবে আজ দুই যে ছিল এক চাকর নাটকের প্রদর্শনীর আয়োজন করা হয়েছে। তারিক আনাম খান বছর তিনেক আগে মঞ্চে সর্বশেষ অভিনয় করেছিলেন ইবসেন উৎসবে নাট্যকেন্দ্রের মৃত মানুষের ছায়া নাটকে।
