
রাজধানীর ইন্দিরা গান্ধী কালচারাল সেন্টারের আয়োজনে আজ সন্ধ্যা ছয়টায় নাচবেন ওডিশি নৃত্যশিল্পী প্রমা অবন্তী। সেন্টারের মিলনায়তনে আয়োজন করা হয়েছে অবন্তীর এই ওডিশি নৃত্যসন্ধ্যা।প্রমা অবন্তী ১৯৮৯ সালে বৃত্তি নিয়ে কলকাতার রবীন্দ্রভারতী বিশ্ববিদ্যালয় থেকে নৃত্যকলায় (ওডিশি) বিএ (অনার্স) ও এমএ প্রথম শ্রেণিতে প্রথম হন। তিনি কেলুচরণ মহাপাত্র ও পৌষালি মুখার্জির কাছে ওডিশি নৃত্যের তালিম নেন। তা ছাড়া রবীন্দ্রভারতী বিশ্ববিদ্যালয় থেকে ‘চণ্ডীগড় বৃত্তি’ এবং ‘উদয়শংকর বৃত্তি’ লাভ করেন। ইতিমধ্যে তিনিজাতীয় ও আন্তর্জাতিক উত্সবে ২০০টির বেশি একক ও দলীয় নৃত্য পরিবেশন করেছেন।
