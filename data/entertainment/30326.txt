
বলিউডের অন্যতম প্রভাবশালী তারকা অভিনেতা অমিতাভ বচ্চন অতীতে কর ফাঁকি দেওয়ায় সমালোচিত হলেও এবার সবচেয়ে বেশি কর দিয়ে খবরের শিরোনাম হয়েছেন। ২০১২-১৩ অর্থবছরে ছেলে অভিষেক বচ্চন, ছেলের বউ ঐশ্বরিয়া রাই বচ্চন ও অমিতাভ মিলে কর দিয়েছেন মোট ৫৩.৮১ কোটি রুপি।গত মার্চ মাসে ২৫ কোটি রুপি আগাম কর দেওয়ায় মুম্বাইয়ে সবচেয়ে বেশি অঙ্কের করদাতা হিসেবে অমিতাভ বচ্চনের নাম ঘোষণা করা হয়। এ জন্য ‘শাহেনশা’ তারকা অমিতাভের সঙ্গে দেখা করে তাঁকে অভিনন্দনও জানিয়েছিল ভারতের আয়কর বিভাগ। সম্প্রতি এক খবরে এ তথ্য জানিয়েছে ‘টাইমস অব ইন্ডিয়া’।২৫ কোটি রুপি আগাম কর দেওয়ার পর ধারণা করা হয়েছিল ২০১২-১৩ অর্থবছরে সব মিলিয়ে ৩৭ কোটি রুপি কর প্রদান করবেন অমিতাভ। কিন্তু সেই ধারণাকে ভুল প্রমাণ করে সব মিলিয়ে ৫৩.৮১ কোটি রুপি কর দিয়েছেন বচ্চন পরিবারের সদস্যরা।
