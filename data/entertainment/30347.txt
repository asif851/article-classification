
সিনেমার জন্য নায়িকাদের অসংখ্যবার বউ সাজতে হয়। একেক সিনেমায় তাঁরা বধূ বেশে হাজির হন একেকভাবে। কিন্তু আসল বিয়ের সঙ্গে আর পর্দার বিয়ের তুলনা হয়? নিজের বিয়েতে সবাই সবচেয়ে সুন্দর পোশাকটি পরতে চান। আর নায়িকারা যেহেতু ফ্যাশন দুনিয়ার মানুষ, তাঁদের বিয়ের পোশাকগুলো হয় দেখার মতো। মনের মতো পোশাক তৈরির জন্য লাখ লাখ রুপি খরচ করতে দ্বিধা করেন না তাঁরা। বলিউডের কয়েকজন নায়িকার বিয়ের পোশাকের দাম শুনলে চোখ কপালে উঠবে। 

শিল্পা শেঠি বলিউড তারকা শিল্পা শেঠি অভিনয় করে তেমন পয়সাকড়ি আয় করতে পারেননি ঠিকই। কিন্তু ধনী ব্যবসায়ী রাজ কুন্দ্রের সঙ্গে তাঁর বিয়ে বেশ ধুমধাম করে হয়েছে। বিয়ের দিন এই তারকা জনপ্রিয় ডিজাইনার তরুণ তেহলিয়ানির নকশা করা লাল শাড়ি পরেছিলেন। আট হাজার ক্রিস্টাল দিয়ে তৈরি এই শাড়ির দাম ৫০ লাখ রুপি। হবেই তো, শিল্পার বাগদানের আংটির দাম ছিল প্রায় তিন কোটি রুপি।
জেনেলিয়া ডি’সুজা
বলিউড তারকা রিতেশ দেশমুখ ও জেনেলিয়া ডি’সুজা দীর্ঘদিন প্রেমের পর গাঁটছড়া বাঁধেন ২০১২ সালে। হিন্দু ও খ্রিষ্টান দুই মতেই তাঁর বিয়ের অনুষ্ঠান হয়। মহারাষ্ট্রীয় রীতিতে বিয়ের সময় জেনেলিয়া পরেছিলেন নীতা লুলার নকশা করা একটি ভারী কাজের শাড়ি। শাড়িটির আনুমানিক দাম ছিল ১৭ লাখ রুপি।
এশা দেওল বলিউডের তারকা দম্পতি ধর্মেন্দ্র ও হেমা মালিনীর বড় মেয়ে এশা দেওল নিজেও তারকা। ২০১২ সালে ভারত তাখতানিকে বিয়ে করেন এই ভারতীয় নায়িকা। বিয়ের দিন তিনিও পরেছিলেন নীতা লুলার নকশা করা একটি কাঞ্জিভরম। লাল টুকটুকে সেই কাঞ্জিভরমের দাম ছিল তিন লাখ রুপি।
কারিনা কাপুর খান ২০১২ সালে কারিনা কাপুর খানও মিস থেকে মিসেস হয়েছেন। সাইফ আলী খানের সঙ্গে তাঁর বিয়ের আয়োজন ছিল অত্যন্ত জাঁকজমকপূর্ণ। বিয়ের সব অনুষ্ঠানেই দামি পোশাক পরেছিলেন এ অভিনেত্রী। বিয়ের দিন তাঁর পরনে ছিল শাশুড়ি শর্মিলা ঠাকুরের বিয়ের পোশাক। ডিজাইনারকে দিয়ে এই পোশাকে কিছু পরিবর্তন আনা হয়েছিল। ঐতিহ্যবাহী সেই পোশাকের দাম ১০ লাখ রুপির কাছাকাছি।  দিয়া মির্জারিতু কুমারের নকশা করা একটি পোশাক পরে বিয়ের পিঁড়িতে বসেন নায়িকা দিয়া মির্জা। ২০১৪ সালে তাঁর বিয়ে হয় চলচ্চিত্র নির্মাতা সাহিল সংঘের সঙ্গে। মুঘল যুগের পোশাকের আদলে তৈরি এই পোশাকটি তৈরিতে খরচ হয়েছিল ১৫ লাখ রুপি। কথিত আছে, এই লেহেঙ্গার কিছু জায়গায় সোনা বসানো আছে। বলিউড শাদিস
