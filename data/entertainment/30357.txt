
বিপাশা বসুর সঙ্গে জন আব্রাহামের দীর্ঘদিনের প্রেম ভেঙে যাওয়ার পর তোলপাড় উঠেছিল বলিউডে। জন-বিপাশার সেই প্রেম ছিল আলোচিত; আর এর ভেঙে যাওয়াটাও। বিপাশার সঙ্গে বিচ্ছেদের পর প্রিয়া রাঞ্চালকে বিয়ে করেন জন। সম্প্রতি জন-প্রিয়া বিচ্ছেদের পথে হাঁটতে যাচ্ছেন—এমন গুঞ্জনে আবারও তোলপাড় উঠেছে বলিউডে। বিয়ের পর থেকে লেখাপড়ার জন্য যুক্তরাষ্ট্রেই থাকছেন প্রিয়া। আর জন থাকছেন মুম্বাইয়ে। এ দূরত্ব তাঁদের সম্পর্কে নেতিবাচক প্রভাব ফেলছে। বলিউড লাইফের এক খবরে বলা হয়েছে, দিনকে দিন তাঁদের মধ্যে দূরত্ব বেড়েই চলেছে।বিপাশা বসুর সঙ্গে নয় বছর প্রেম করেন জন আব্রাহাম। দীর্ঘদিন তাঁরা এক ছাদের নিচেও থেকেছেন। কিন্তু তাঁদের প্রেম টেকেনি। বিপাশার সঙ্গে বিচ্ছেদের পর পেশায় ব্যাংকার প্রিয়া রাঞ্চালকে জীবনসঙ্গী নির্বাচন করেন জন। ২০১৪ সালের জানুয়ারি মাসে হঠাৎ করেই আনুষ্ঠানিকভাবে বিয়ের কথা জানান জন। কিন্তু বিয়ের দেড় বছরের মাথায় জন-প্রিয়ার দাম্পত্যজীবনে টানাপোড়েনের গুঞ্জন উঠেছে। শোনা যাচ্ছে, বিচ্ছেদের পথে হাঁটতে যাচ্ছেন তাঁরা।বিয়ে করলেন জনসম্প্রতি ইন্ডিয়ান সুপার লিগ অকশন অনুষ্ঠানে জন ও প্রিয়াকে একসঙ্গে দেখা যায়। কিন্তু পুরো অনুষ্ঠানে একবারও কথা বলেননি তাঁরা। এই জুটিকে একসঙ্গে হাঁটতেও দেখা যায়নি। বিষয়টি তাঁদের দাম্পত্যজীবনে টানাপোড়েনের গুঞ্জনে ঘি ঢেলে দিয়েছে।শুরু থেকেই বিয়ে নিয়ে লুকোচুরি খেলেন জন। ২০১৩ সালে জন-প্রিয়ার বিয়ের গুঞ্জন ওঠে। কিন্তু অস্বীকার করেন জন। অবশেষে ২০১৪ সালের জানুয়ারি মাসে বিয়ের খবর নিশ্চিত করেন। যুক্তরাষ্ট্র থেকে এক টুইটার বার্তায় লেখেন, ‘আপনার এবং আপনার ভালোবাসার মানুষটির জন্য মঙ্গলময় ২০১৪ সাল কামনা করছি। নতুন বছরটি আপনাদের সবার জীবনে ভালোবাসা, সৌভাগ্য ও আনন্দ বয়ে আনুক। ভালোবাসাসহ জন ও প্রিয়া আব্রাহাম।’প্রিয়াকে স্ত্রী হিসেবে পরিচয় করিয়ে দিলেও যুক্তরাষ্ট্র থেকে একাই দেশে ফেরেন জন। লেখাপড়ার পর্ব শেষ করার জন্য যুক্তরাষ্ট্রে থেকে যান প্রিয়া। দেশে ফেরার পর এক সংবাদ সম্মেলনে জন জানান, বিয়ের আনন্দ ভাগ করে নিতে বলিউডের বন্ধুদের জন্য একটি পার্টির আয়োজন করবেন। কিন্তু কথা রাখেননি জন।
