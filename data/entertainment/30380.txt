
বার্সেলোনার তারকা পিকের বান্ধবী শাকিরা, কলম্বিয়ার সংগীতশিল্পী। নামটি সবার কাছে পরিচিতি। তবে শাকিরা পরিচিত সেই বিখ্যাত ‘ওয়াকা ওয়াকা’ গানের জন্য। আবারও তিনি সংবাদের ​শিরোনাম ওই গানের জন্যই।ইউটিউবে তুমুল ঝড় তুলেছে ৩৮ বছর বয়সী এই গায়িকার ‘ওয়াকা ওয়াকা’ গানটি। এই গানটির ভিডিও এর মধ্যেই দেখেছেন ১০০ কোটির ওপর মানুষ।এনডিটিভির খবরে বলা হয়েছে, ২০১০ সালে দক্ষিণ আফ্রিকায় অনুষ্ঠিত ফিফা বিশ্বকাপের সময় এই থিম গানটির গেয়েছিলেন শাকিরা। ইউটিউবে গানের ভিডিওর দর্শক সংখ্যা দাঁড়িয়েছে ১০০ কোটি। শুক্রবার পর্যন্ত রাত পর্যন্ত শাকিরার ওই গানের দর্শক সংখ্যা ১০০৫০১১৭৯৬ জন। এই খবর পাওয়ার পরই টুইট করে নিজের অনুভূতির কথা জানিয়েছেন শাকিরা। এনরিক ইগলেসিয়াস ও মার্ক রনসনের সঙ্গে ওই গানে গলা মিলিয়েছেন শাকিরা।তৃতীয় লাতিন আমেরিকান শিল্পী হিসেবে এই রেকর্ড ছুঁলেন শাকিরা। এর আগে ব্রুনো মার্স এবং এনরিকে ইগলেসিয়াস এই রেকর্ড ছুঁয়ে ছিলেন।
এই গানের শ্যুটিংয়ের সময়েই স্পেনের ফুটবলার পিকের সঙ্গে দেখা হয় শাকিরার। প্রথম দর্শনেই প্রেম। এখন দুই সন্তানের মা শাকিরা।
