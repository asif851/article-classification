
ক্রিস মার্টিন যা বলেছেন, তা শুনে আবেগে কেঁদে ফেলতেই পারেন রিয়ানা। কারণ, কোল্ডপ্লে তারকা মার্টিন রিয়ানাকে তুলনা করেছেন ফ্রাঙ্ক সিনাত্রার সঙ্গে। বিশের দশকের অন্যতম জনপ্রিয় ও প্রভাবশালী গায়ক ছিলেন সিনাত্রা। ‘প্রিন্সেস অব চায়না’ সিঙ্গেলে রিয়ানার সঙ্গে কাজ করা মার্টিন বলছেন, এই যুগের সিনাত্রা হলেন এই সংগীত তারকা।মুগ্ধ মার্টিন বলছেন, ‘ও (রিয়ানা) নিজের কণ্ঠ দিয়ে যেকোনো কিছুতেই সোনা বানিয়ে ফেলতে পারে। কিছু কিছু মানুষের কণ্ঠস্বর আছে, যা সবাই পছন্দ করে। রিয়ানারটি তেমনই। রিয়ানার গাঢ় কণ্ঠ আছে, তার কণ্ঠ শুনে কারও বিরক্ত হওয়া খুব কঠিন।’এরপরই সিনাত্রার সঙ্গে রিয়ানার তুলনা করেছেন মার্টিন, ‘রিয়ানার কণ্ঠ প্রত্যেকের কানের জন্যই শ্রুতিমধুর। সিনাত্রারও ঠিক একই গুণটা ছিল: তিনি যা-ই গান, বেশির ভাগ মানুষের সেটা ভালো লাগবেই।’ হলিউড রিপোর্টার।
