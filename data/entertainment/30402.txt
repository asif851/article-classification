
কথায় আছে, ‘মামা-ভাগনে যেখানে, আপদ নাই সেখানে’। বলিউডের ‘খানদান’-এও আর কোনো বিপদ নেই এখন। কারণ, একটু দেরিতে হলেও অবশেষে এক হয়েছে মামা-ভাগনে! সামাজিক যোগাযোগমাধ্যমে প্রকাশিত সালমান খান এবং ভাগনে আহিলের ছবি ভক্তদের হৃদয় ছুঁয়েছে। এদিকে মা হওয়ার পুরস্কার হিসেবে বোন অর্পিতাকে কালো রঙের একটি নতুন বিএমডব্লিউ গাড়ি উপহার দিয়েছেন সালমান!৩০ মার্চ বুধবার সকালে সালমান খানের বোন অর্পিতা খান শর্মার কোল আলো করে জন্ম নেয় অর্পিতা-আয়ুশ দম্পতির প্রথম ছেলেসন্তান আহিল। খুশির বন্যা বয়ে যায় বলিউডের অন্যতম প্রভাবশালী খান পরিবারে। কিন্তু সালমান খান তখন ‘সুলতান’ ছবির শুটিং নিয়ে ব্যস্ত ছিলেন। এরপর কাজ কিছুটা সামলে নিয়ে কিছুদিনের জন্য শুটিং বন্ধ রেখেই বাড়িতে উড়ে এসেছেন মামা সালমান খান। এসেই ভাগনেকে আদর করেছেন। সেই আদর করার মুহূর্তের ছবিটি সামাজিক যোগাযোগমাধ্যমে ঘুরপাক খাচ্ছে এখন।একটি ছবিতে দেখা যাচ্ছে, ঘরের বিছানার একপাশে সুন্দর একটি ছোট্ট বিছনায় শুয়ে মামা সালমানের দিকে আহ্লাদি চোখে তাকিয়ে আছে আহিল! আর সালমান তখন বিছনায় হাঁটু গেড়ে বসে ভাগনে আহিলকে হাসিমুখে আঙুলের স্পর্শে আদর দিচ্ছেন!আজ মঙ্গলবার মুম্বাইয়ের হিন্দুজা হেলথকেয়ার হাসপাতাল থেকে ছেলেকে নিয়ে বাসায় ফেরেন অর্পিতা। মা-ছেলে দুজনই সুস্থ আছে বলে জানা গেছে। টাইমস অব ইন্ডিয়া এবং মিড-ডে।
