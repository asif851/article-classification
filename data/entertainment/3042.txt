
বেঁচে থাক সবুজ অ্যালবামে একটি রবীন্দ্রসংগীত গেয়েছেন বাপ্পা মজুমদার। আর এবার তিনি রবীন্দ্রসংগীতের একটি পূর্ণাঙ্গ অ্যালবাম করতে যাচ্ছেন। এরই মধ্যে কাজও শুরু করেছেন। জানালেন, সামনের ভালোবাসা দিবসে রবীন্দ্রসংগীতের অ্যালবামটি শ্রোতাদের হাতে তুলে দিতে চান। অ্যালবামের জন্য ১০টি গান চূড়ান্ত করেছেন। সংগীতায়োজন করছেন বাপ্পা নিজেই।বাপ্পা মজুমদার বলেন, ‘রবীন্দ্রসংগীতের একটা পূর্ণাঙ্গ অ্যালবাম প্রকাশের ইচ্ছা তো অনেক আগে থেকেই ছিল। বন্ধু আর পরিচিতজনেরা অনুরোধ করছিলেন। সবকিছু মিলে মনে হলো, এখন কাজটি করা যায়। তাই শুরু করে দিলাম।’অ্যালবামের গান নিয়ে বাপ্পা বলেন, ‘পরিচিত গানগুলোর মধ্য থেকেই করব।’এ বছর ১৬ জুলাই জিরোনা বাংলাদেশ থেকে বাজারে আসে বাপ্পা মজুমদারের দশম একক অ্যালবাম জানি না কোন মন্তরে। কিছুদিন আগে কলকাতা থেকেও প্রকাশিত হয়েছে অ্যালবামটি।
