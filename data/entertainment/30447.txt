
হলিউডের ‘থর’ সিরিজের আগের দুটি সিরিজে অভিনয় করেছিলেন নাটালি পোর্টম্যান। সেখানে দেখানো হয়েছে পৃথিবীর এক মানবী হয়েও অ্যাসগার্ডের দেবতার প্রেমে পড়েন। সেই দেবতার চরিত্রে অভিনয় করেছেন ক্রিস হেমসওর্থ। তবে, ‘থর’ এর পরবর্তী সিরিজে আর থাকছেন না নাটালি। এর কারণও জানিয়েছেন ছবিটির প্রযোজক কেভিন ফিজ।‘এই ছবিতে নাটালি পোর্টম্যানের কাজ না করার অনেক কারণ আছে। তাঁর মধ্যে কিছু কারণ ছবিটি দেখলেই পরিষ্কার হবে। ‘থর’ সিরিজের নতুন ছবি ‘থরঃ র‍্যাংনারক’- এ পৃথিবীর বিষয় থাকবে খুব অল্পই। ছবির প্রায় পুরো কাহিনীই মহাশূন্যকে ঘিরে। তাছাড়া তিনটি কিস্তি মুক্তির পর পরবর্তী ছবিতে কিছু পরিবর্তন আনারও দরকার ছিল।’ এভাবেই এই ছবিতে অস্কারজয়ী অভিনেত্রী নাটালি পোর্টম্যানের না থাকার কারণ ব্যাখ্যা করেন কেভিন।
‘থরঃ র‍্যাংনারক’ মুক্তি পাবে সামনের বছর নভেম্বরে।দ্য ইন্ডিয়ান এক্সপ্রেস।
