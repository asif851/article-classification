
তসলিমা নাসরিনের উপন্যাস দুঃসহবাস অবলম্বনে ধারাবাহিক মেগা সিরিয়াল তৈরি হচ্ছে। উপন্যাসের নামেই সিরিয়ালের নাম দুঃসহবাস। ভারতের পশ্চিমবঙ্গের ‘আকাশ ৮’ চ্যানেলে সিরিয়ালটির প্রচার শুরু হচ্ছে ১৯ ডিসেম্বর। সপ্তাহের প্রতি সোম থেকে শনিবার বাংলাদেশ সময় রাত সাড়ে ১০টায় প্রচারিত হবে সিরিয়ালটি।সম্প্রতি দিল্লি থেকে ভিডিও সম্মেলনে তসলিমা নাসরিন বলেন, সাধারণ মানুষের গল্প নিয়ে তাঁর উপন্যাস দুঃসহবাস। সমাজের চারপাশে দেখা চরিত্রগুলোই তুলে আনা হয়েছে এই উপন্যাসে। সিরিয়ালেও তা-ই থাকছে। তবে এই সিরিয়ালে মেয়েদের বেশি প্রাধান্য দেওয়া হয়েছে।
 
