
‘গণমাধ্যম আমার বক্তব্যের ভুল ব্যাখ্যা করেছে। আমি কখনোই দেশকে ‘অসহিষ্ণু’ বলিনি। দেশ ছেড়ে কোথাও চলে যেতেও চাইনি। আমি এখানে জন্মেছি, এখানেই মরতে চাই।’সম্প্রতি এক সংবাদ সম্মেলনে ভারতের ধর্মীয় ‘অসহিষ্ণুতা’ প্রসঙ্গে এভাবেই নিজের অবস্থান ব্যাখ্যা করেছেন বলিউডের তারকা অভিনেতা আমির খান। যদিও কয়েক মাস আগে আমির খান বলেছিলেন, দেশজুড়ে চলমান অসহিষ্ণুতার পরিবেশে তিনি আতঙ্কিত। দেশের এই পরিবেশের কারণে তাঁর স্ত্রী কিরণ ভীত। তিনি বলেছিলেন, ‘চারপাশে যা ঘটছে, তা আমরা কাগজে পড়ছি, টিভিতে দেখছি ও আতঙ্কিত হচ্ছি। কিরণের সঙ্গে এসব নিয়ে যখন কথা হয়, সে জানতে চায়, আমাদের ভারত ছেড়ে চলে যাওয়া উচিত কি না! সে সন্তানের জন্য ভীত। ও এখন খবরের কাগজ খুলতেও ভয় পায়।’আমির খান ও তাঁর স্ত্রী কিরণের এমন বক্তব্য প্রকাশ করার পরে এই অভিনেতাকে নিয়ে শুরু হয় তীব্র সমালোচনা। এর আগে ‘অসহিষ্ণুতা’ নিয়ে মুখ খুলেছিলেন শাহরুখ খান, অমিতাভ বচ্চন, সালমান খান, সরোদশিল্পী আমজাদ আলী খান প্রমুখ। কিন্তু মন্তব্য করে সমালোচিত হওয়ার এত দিন পর সেসবের দায় গণমাধ্যমের ঘাড়ে চাপালেন আমির।শিগগির মুক্তি পাচ্ছে আমির খানের নতুন ছবি ‘দঙ্গল’। ‘অসহিষ্ণুতা’ নিয়ে মন্তব্যের নেতিবাচক প্রভাব পড়তে পারে এ ছবির বাজারের ওপর। হয়তো সে জন্যই গণমাধ্যমের ঘাড়ে দোষ চাপিয়ে দিয়েছেন বলিউডের এই অভিনেতা। এনডিটিভি। চার মিনার টি।
