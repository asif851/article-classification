
বিজরী বরকতউল্লাহ। বিটিভির কোথাও কেউ নেই ধারাবাহিকে প্রথম অভিনয় করেন। অভিনয়ের পাশাপাশি জড়িত আছেন নাচ, মডেলিং ও উপস্থাপনার সঙ্গে। আজ বাংলাভিশনে প্রচারিত হবে তাঁর অভিনীত বাতিঘর ধারাবাহিকবাতিঘর...সৈয়দ শাকিল পরিচালিত নাটকটির শুটিং করেছি বছর খানেক আগে। তখন ছিল শীত। মফস্বল শহরের গল্প। নাটকে আমি স্কুলের শিক্ষক। আমাকে নিয়ে একসময় ওই এলাকায় নানা জটিলতা সৃষ্টি হয়।করপোরেট...করপোরেট নাটকটি প্রচারিত হচ্ছে এনটিভিতে। এখানে আমি একজন সাংবাদিক। কাজ করতে গিয়ে অনেক বাধা-বিপত্তি আসে। তার পরও আমি থেমে থাকিনি।আমি সাংবাদিক...করপোরেট নাটকে আমার বেশির ভাগ অংশের শুটিং করেছি যায়যায়দিন পত্রিকার অফিসে। কাজ করতে গিয়ে খবর তৈরি থেকে শুরু করে পত্রিকা প্রিন্ট হওয়া পর্যন্ত অনেক কিছু দেখেছি। একেবারে নতুন অভিজ্ঞতা।অভিনয়শিল্পী না হলে...তা নিয়ে কখনো ভাবিনি। পরিবার থেকেও কেউ বাধা দেয়নি। তবে মা-বাবা বলতেন, ভালো কাজ এবং ভালো মানুষ হিসেবে যেন নিজেকে গড়ে তুলতে পারি। পাশাপাশি নিজের পরিচয়ে যেন পরিচিত হই।মোড় ঘুরিয়ে দিয়েছে যে নাটক...হুমায়ূন আহমেদের কোথাও কেউ নেই নাটকটি।নতুন সংসার...ইন্তেখাব দিনারের সঙ্গে আমার সংসারের বয়স সাত মাস। সবাইকে নিয়ে ভালো আছি।আমার অবসর...অবসরে সিনেমা দেখি। আগে মা-বাবাকে নিয়ে ছবি দেখতাম। এখন দিনারকে সঙ্গে নিয়ে ছবি দেখি।মুখ ও মুখরতা...বেশ কয়েক বছর ধরেই দেশ টিভিতে ‘মুখ ও মুখরতা’ নামে একটি অনুষ্ঠান উপস্থাপনা করছি। পুরো ব্যাপারটি বেশ উপভোগ করছি।মনজুর কাদের
