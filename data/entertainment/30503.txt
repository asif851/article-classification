
প্রেম ভেঙে যাওয়ার পর রণবীর কাপুর ও ক্যাটরিনা কাইফ একে অন্যের মুখও দেখতে চাইতেন না। তাঁদের কারণে অনুরাগ বসুর ‘জাগগা জাসুস’-এর শুটিংও পিছিয়ে গিয়েছিল প্রায় চার বছর। অবশেষে সেই ছবি এবার জুলাইয়ে মুক্তি পাচ্ছে। ছবির প্রচার এখনো সেভাবে শুরু হয়নি। কিন্তু তাঁর আগেই একটি টিভি অনুষ্ঠানে হাজির হয়েছিলেন এই জুটি। সেখানে রণবীর কাপুর ক্যাটের সঙ্গে একটি সেলফিও তুলেছেন।ক্যাটরিনা-রণবীরের বিচ্ছেদের পর প্রথম সেলফি যখন সামাজিক যোগাযোগ মাধ্যমে ছড়িয়ে পড়ে, তখন ক্যাট হালকা ঝাঁজালো এক বক্তব্য একটি গণমাধ্যমে প্রকাশ করেন। তিনি বলেন, ‘জাগগা জাসুস সিনেমা নিয়ে অন্তত ১০০ রকম খবর পত্রিকায় বেরিয়েছে। এর মধ্যে ৯৯টাই মিথ্যা। যদিও আমি জানি না এই ছবির প্রযোজক ও পরিবেশকেরা মার্কেটিংয়ের জন্য কী পরিকল্পনা করে রেখেছেন। যত যাই হোক এটা আমার নিজের ছবি। তাঁরা ছবির ভালোর জন্য যা করবেন তাই সই।’‘জাগগা জাসুস’ মুক্তি পাবে ১৪ জুলাই। গুঞ্জন শোনা যায়, ছবির শুটিং করতে গিয়ে রণবীর আর ক্যাট সরাসরি কোনো কথাই বলতেন না। কোনো প্রয়োজনে তাঁদের হয়ে নির্মাতা অনুরাগ বার্তা বাহকের কাজ করতেন। ইন্ডিয়া টুডে
