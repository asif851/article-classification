
প্রিয়াঙ্কা চোপড়া বা দীপিকা পাড়ুকোনের হলিউডযাত্রা সেদিনের কথা। তাঁদের আগেই হলিউডে নাম লিখিয়েছিলেন বলিউডের আরেক তারকা। তিনি ওম পুরি। সদ্যপ্রয়াত হয়েছেন। বলিউডের এ তারকাকে ভোলেনি হলিউড। হলিউডের প্রয়াত তারকাদের সঙ্গে তাঁকেও সম্মান জানানো হলো সবচেয়ে জমকালো আসর অস্কারে।
‘ইন মেমোরিয়াম’ সেকশনে এ শ্রদ্ধা জানানো হয় ২০১৬ সালের প্রয়াত তারকাদের। ওম পুরি ছাড়াও শ্রদ্ধা জানানো হয় আব্বাস কিয়ারোস্তামি, ক্যারি ফিশার, প্রিন্স, মাইকেল কিমিনো, আন্তন ইয়েলচিন, জন হার্ট প্রমুখকে। ওম পুরি আন্তর্জাতিক ক্যারিয়ার শুরু করেন ‘গান্ধী’ ছবিতে অতিথি চরিত্রে অভিনয়ের মাধ্যমে। তাঁর অভিনীত ব্রিটিশ ছবির মধ্যে আছে ‘মাই সন দ্য ফ্যানাটিক’, ‘ইস্ট ইজ ইস্ট’, ‘দ্য প্যারল অফিসার’। হলিউড ছবিগুলোর মধ্যে আছে ‘সিটি অব জয়’, ‘ওল্ফ’ ও ‘দ্য ঘোস্ট অ্যান্ড দ্য ডার্কনেস্ট’। এ বছরের ৬ জানুয়ারি ওম পুরি হৃদ্‌রোগে আক্রান্ত হয়ে মারা যান। ইন্ডিয়ান এক্সপ্রেস
