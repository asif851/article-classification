
চিত্রকলার শিক্ষার্থী কণ্ঠশিল্পী অর্ণব। সংগীতের প্রেমে পড়ে গায়ক হয়েছেন। তবে নিজের অঙ্কনের পড়াশোনাটাও কাজে লাগাচ্ছেন তিনি। আগেই শুরু করেছিলেন টি–শার্টের নকশা করার কাজ। সম্প্রতি জুতার ওপরও নকশা করছেন তিনি।অর্ণবের নকশা করা জুতা কাপড়ের। তবে পাঞ্জাবির সঙ্গেও সেসব পরা যায়।এই ঈদে কাছের মানুষের কাছে নিজের নকশা করা টি–শার্ট ও জুতা বিক্রি করছেন অর্ণব। সাড়াও পাচ্ছেন বেশ। প্রতিনিয়ত চাহিদা বাড়ছে। কিন্তু টি–শার্ট ও জুতা সীমিত বলে জোগান কম।অর্ণব জানালেন, এবার টি–শার্টই বেশি করেছেন। সময়ের অভাবে এবার না পারলেও ঈদুল আজহায় বেশি করে জুতায় নকশা করবেন তিনি।কাজটি নিয়মিত করবেন?অর্ণব বললেন, ‘গানটাই আমার প্রথম কাজ। সময় মিললে পরে টি–শার্ট ও জুতায় নকশা করব।’
