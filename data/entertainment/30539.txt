
ভারতীয় ক্রিকেট বোর্ডের নিষেধাজ্ঞার কারণে অস্ট্রেলিয়া সফরে প্রেমিকা আনুশকা শর্মাকে নিতে পারছিলেন না বিরাট কোহলি। কিন্তু প্রেম মানে না কোনো বাড়ন—এটা প্রমাণ করতেই কি না কে জানে, ঠিকই অস্ট্রেলিয়া গিয়ে হাজির হন আনুশকা। সেখানে হাতে হাত রাখা অবস্থায় ক্যামেরাবন্দীও হয়েছেন বলিউড-ক্রিকেট প্রেম উপাখ্যানের আলোচিত এ জুটি।আনুশকা অস্ট্রেলিয়ায় নামার পরপরই তাঁকে বরণ করে নিতে ছুটে যান বিরাট। একসঙ্গে হাত ধরে হাঁটার সময় প্রথমবারের মতো তাঁদের ক্যামেরাবন্দী করেন পাপারাজ্জিরা। সে সময় এক হাত উঁচু করে পাপারাজ্জিদের ছবি তুলতে বাধা দেওয়ার চেষ্টা করেন বিরাট। কিন্তু লাভ হয়নি। হাত ধরা অবস্থায় ঠিকই তাঁদের ক্যামেরাবন্দী করা হয়। পরে ছবিটি প্রকাশিতও হয় অনলাইনে। শুধু তা-ই নয়, গভীর রাতে একই হোটেলে ঢুকতে দেখা যায় বহুল আলোচিত এ তারকা যুগলকে। সম্প্রতি এক খবরে এমনটিই জানিয়েছে ইয়াহু নিউজ।আনুশকা অভিনীত ‘পিকে’ ছবিটি মুক্তি পেয়েছে ১৯ ডিসেম্বর। দারুণ ব্যবসা করছে ‘পিকে’। এরই মধ্যে ২০০ কোটি রুপি আয়ের মাইলফলক স্পর্শ করেছে ছবিটি। এই সাফল্যের আনন্দকে ভাগাভাগি করে নিতে প্রেমিক বিরাটের সঙ্গে দেখা করার জন্য নিশ্চয়ই মুখিয়ে ছিলেন আনুশকা। সম্ভবত এ কারণেই তিনি ছুটি নিয়ে অস্ট্রেলিয়া উড়াল দিয়েছেন। ধারণা করা হচ্ছে, অস্ট্রেলিয়াতেই বর্ষবরণ উৎসবে মেতে উঠবে এ জুটি।
আরও পড়ুন:ওয়াইফ ‘ইয়েস’ গার্লফ্রেন্ড ‘নো’আনুশকাকে কোহলির আরও এক ‘চুমু’অবশেষে বিরাট-আনুশকার স্বীকারোক্তি
