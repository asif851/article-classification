
কাল শুক্রবার প্রেক্ষাগৃহে মুক্তি পাচ্ছে ভালোবাসা সীমাহীন ছবিটি। নোমান কথাচিত্রের ব্যানারে নির্মিত এই ছবিতে অভিনয় করেছেন জায়েদ খান, আনিসুর রহমান মিলন, পরী মনি, সাদেক বাচ্চু, কাজী হায়াৎ, মিজু আহমেদ, রেবেকা প্রমুখ। ছবির গান লিখেছেন মুন্সী ওয়াদুদ ও সুদীপ কুমার দীপ। গানের সুর ও সংগীত করেছেন আলী আকরাম শুভ ও আহমেদ সাগির। গানে কণ্ঠ দিয়েছেন এন্ড্রু কিশোর, মনির খান, এস আই টুটুল, ন্যান্সি, নির্ঝর, খেয়া, রূপম ও রমা।ছবির পরিচালক শাহ আলম মণ্ডল জানান, ভালোবাসা সীমাহীন ছবিটি রোমান্টিক অ্যাকশন ধাঁচের। এই ছবির মধ্য দিয়ে বড় পর্দায় অভিষেক হচ্ছে পরী মনির।
