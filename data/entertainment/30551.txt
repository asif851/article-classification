
ভারতের হরিয়ানায় অনুষ্ঠিত ‘ওপি জিন্দাল গ্লোবাল ইউনিভার্সিটির বার্ষিক সাংস্কৃতিক উৎসব’-এ চ্যাম্পিয়ন হওয়ার গৌরব অর্জন করেছে বাংলাদেশ প্রকৌশল বিশ্ববিদ্যালয় (বুয়েট)। একই উৎসবে রানারআপ হয়েছে ঢাকা বিশ্ববিদ্যালয়।
গত ১৪ থেকে ১৬ অক্টোবর হরিয়ানার ওপি জিন্দাল গ্লোবাল ইউনিভার্সিটিতে অনুষ্ঠিত আন্তর্জাতিক আন্তঃ বিশ্ববিদ্যালয় সাংস্কৃতিক প্রতিযোগিতা ‘বিশ্বমিল ১৬’ অনুষ্ঠিত হয়। এতে সকল বিশ্ববিদ্যালয়ের মধ্যে সর্বাধিক পয়েন্ট পেয়ে বাংলাদেশ প্রকৌশল বিশ্ববিদ্যালয় (বুয়েট) ‘চ্যাম্পিয়ন অব দ্য চ্যাম্পিয়ন’ হওয়ার গৌরব অর্জন করেছে।এই প্রতিযোগিতায় বাংলাদেশ, নেপাল ও ভারতের বেশ কয়েকটি বিশ্ববিদ্যালয় অংশ নেয়। প্রতিযোগিতায় বুয়েট মঞ্চনাটকে রানার আপ এবং আনপ্লাগড ও ভারতীয় ক্ল্যাসিক্যাল সংগীতে চ্যাম্পিয়ন হয়। বাংলাদেশ থেকে অংশগ্রহণকারী অপর দল ঢাকা বিশ্ববিদ্যালয় সকল বিশ্ববিদ্যালয়ের মধ্যে রানারআপ হওয়ার গৌরব অর্জন করে। মূকাভিনয়ে চ্যাম্পিয়ন হয় ঢাকা বিশ্ববিদ্যালয়। বিভিন্ন বিভাগে এই প্রতিযোগিতা অনুষ্ঠিত হয়।প্রতিযোগিতায় বুয়েট ড্রামা সোসাইটি নাটক বিভাগে মঞ্চস্থ করে নাটক লেটার টু এ চাইল্ড নেভার বর্ন’। ওরিয়ানা ফাল্লাচির উপন্যাস থেকে এর নাট্যরূপ দিয়েছেন শাহেদ ইকবাল, নির্দেশনা দিয়েছেন বাকার বকুল। নাটকটির বিভিন্ন চরিত্রে অভিনয় করছেন ইসতিয়াক, জিমি, ফয়সাল, নিশাত, আনিকা, সোমা, মৌ প্রেম, পার্থ, অভিষেক, তুরাগ, তানজিম প্রমুখ।নাটকটির কোরিওগ্রাফি করেছেন স্নাতা শাহরিন। সেট, পোশাক এবং প্রপস পরিকল্পনা করেছেন রুনা কাঞ্চন। আলোক পরিকল্পনায় রয়েছেন আসলাম অরণ্য, সংগীত পরিকল্পনায় রবিউল ইসলাম।
