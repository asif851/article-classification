
ক্যাটরিনা কাইফ ফেসবুকে অ্যাকাউন্ট খুলতে একটু দেরি করে ফেলেছেন ঠিকই, কিন্তু সামাজিক যোগাযোগের এই মাধ্যমে আসার পর থেকেই হু হু করে বাড়ছে তাঁর অনুসারীর সংখ্যা। আর নিত্য নতুন ছবি ও স্ট্যাটাস দিয়ে তাঁদের আকৃষ্ট করে রাখছেন এই অভিনেত্রী। সম্প্রতি ক্যাট তাঁর ভক্তদের উদ্দেশে ফেসবুকে একটি মজার প্রশ্ন দিয়েছেন। আর ভক্তরাও তাঁর এই মজার প্রশ্নে হুমড়ি খেয়ে পড়েছেন, দিয়েছেন আজব আজব সব উত্তর। 
ক্যাটরিনা আর কয়েক দিনের মধ্যেই নাকি নতুন বাসায় উঠছেন। ভক্তদের উদ্দেশে এই অভিনেত্রীর প্রশ্ন ছিল, ‘খুব শিগগিরই নতুন বাসায় উঠছি। আমি যদি বাড়ির ঠিকানা আপনাদের জানিয়ে দিই আপনারা কি আমার সঙ্গে দেখা করতে আসবেন?’  প্রিয় তারকার কাছ থেকে এমন প্রশ্ন আসার পর ভক্তরা পাগলামি শুরু করে দিলে তাতে আর অবাক হওয়ার কী আছে? ফিল্মি বিট।
