
দীর্ঘ নয় বছর পর আবার পরিচালক-চিত্রনাট্যকার সালাহউ​িদ্দন লাভলুর ছবিতে জুটি বাঁধলেন তাঁরা। বলছি অভিনয়শিল্পী রিয়াজ-শাবনূরের কথা। বহুদিন বিদেশে থেকে সবে দেশে ফিরলেন শাবনূর। ফিরেই জুটি বাঁধলেন রিয়াজের সঙ্গে। নতুন ছবিটির নাম জনম জনমে। ছবিটি প্রযোজনা করছে ইমপ্রেস টেলিফিল্ম। শুটিং শুরু হবে ১ ডিসেম্বর থেকে।জনম জনমে ছবিটির চিত্রনাট্য লিখেছেন মাসুম রেজা। সংগীত পরিচালনা করছেন ইমন সাহা। অভিনয়ে আরও থাকছেন নিপুণ ও ফজলুর রহমান বাবু। থাকছেন নবাগত শাহেদ ও সায়লা সাবি। ইতিমধ্যেই শুটিং স্পট ঠিক করা হয়ে গেছে। মানিকগঞ্জের নবগ্রাম, পুবাইল ও ভৈরবে হবে দৃশ্যধারণ। পরিচালক সালাহউদ্দিন লাভলু ছবিটি সম্পর্কে জানালেন, ‘আমি তো সাধারণত গ্রামে কাজ করতে পছন্দ করি। এবারও শুটিং হবে গ্রাম্য পরিবেশে। প্রেম ছাড়াও মানুষের জীবনে আরও যে সংকট আছে, সেগুলো নিয়েই এই ছবি।’
