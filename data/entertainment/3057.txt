
শার্টের সব কটি বোতাম খোলা। অসাধারণ গায়কিতে সে গাইছে র‍্যাপ সংগীত। শিল্পীর নাম কী? কোথায় বাড়ি—কিছুই জানা ছিল না প্রীতম হাসানের। সামাজিক যোগাযোগমাধ্যমে পাওয়া একটি ভিডিওতে খুদে এই শিল্পীর সংগীতপ্রতিভায় ভীষণ মুগ্ধ প্রীতম।ভিডিওতে দেখা যায়, দুর্দান্ত র‍্যাপ গাইছে এক পথশিশু। প্রীতম তাতে এতই মুগ্ধ, নিজ উদ্যোগে খুদে গায়কের গানটা সম্পাদনা করে সামাজিক যোগাযোগমাধ্যমে প্রকাশ করেছেন। ‘সম্রাট’ নামের এই গানটা প্রকাশের পর তিনি লিখেছেন, ‘এবার এক বাঘা ট্যালেন্ট পেলাম। আসুন, তাকে তুলে ধরি এবং বিখ্যাত বানিয়ে দিই। কেউ যদি জানেন এই ছেলে কোথায় থাকে, আমাকে জানাবেন।’জানা গেছে, ছেলেটা থাকে রাজধানীর ধানমন্ডির ৮ নম্বর সড়কে গ্রিন রোড প্রান্তে। প্রীতমের সম্পাদিত গানটা প্রকাশের পর বেশ সাড়া ফেলেছে সামাজিক যোগাযোগমাধ্যমে। ‘শেয়ার’ হয়েছে তিন হাজারের ওপর। প্রয়াত শিল্পী খালিদ হাসান মিলুর ছোট ছেলে প্রীতমের এ উদ্যোগের প্রশংসা করেছেন অনেকেই।গানটি দেখুন এখানে 
 
 
 
 
