
বাবার মতোই বহু প্রতিভাধর হয়েছেন শ্রুতি হাসান। রীতিমতো অলরাউন্ডার। এবার নিজের ‘সিভি’​তে আরও একটা ‘বিশেষণ’ যোগ হয়ে গেল শ্রুতির। বলিউডি ছবির আইটেম গার্ল হিসেবে দেখা যাবে দক্ষিণ ভারতের এই অপ্সরাকে। সোনাক্ষী সিনহা ও অর্জুন কাপুরের নতুন ছবি তেভার­-এর আইটেম গানে কোমর দোলাবেন শ্রুতি।অর্জুনের সঙ্গে ‘মাদামিয়া’ শিরোনামের গানটিতে নাচার কথা আছে শ্রুতির। বিনোদনে ভরপুর এই গানের কোরিওগ্রাফি করা হয়েছে অনেকটা ‘মুন্নি বদনাম হুয়ি’র আদলে। এই ছবিতে সোনাক্ষীর কণ্ঠে দেওয়ার জন্য একটি গানও গেয়েছেন শ্রুতি। ২০০৩ সালের তেলেগু ছবি ওক্কাড়ুর হিন্দি রিমেক হলো তেভার। ছবিটি পরিচালনা করছেন অমিত শর্মা। গুরুত্বপূর্ণ চরিত্রে দেখা যাবে মনোজ বাজপেয়ীকে। ছবিটি মুক্তি পাবে আগামী বছর। জি নিউজ।  
