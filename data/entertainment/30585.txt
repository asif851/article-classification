
জাপানের টোকিওর ওয়ারাবি শিমিনকাইকান মিলনায়তনে আগামী রোববার বিকেলে মঞ্চস্থ হবে নাট্যকেন্দ্রের নাটক দুই যে ছিলো এক চাকর। ইতালীয় নাট্যকার কার্লো গোলডোনি রচিত ‘সার্ভেন্ট অব টু মাস্টার্স’ অবলম্বনে নির্মিত হয়েছে দুই যে ছিলো এক চাকর। নাটকটির রূপান্তর করেছেন ও নির্দেশনা দিয়েছেন তারিক আনাম খান।গতকাল বৃহস্পতিবার নাট্যকেন্দ্রের একটি প্রতিনিধিদল টোকিওর উদ্দেশে ঢাকা ত্যাগ করে। এর আগে তারিক আনাম খান জানান, অনুষ্ঠানটি আয়োজন করেছে টোকিওর প্রবাসী বাঙালিরা। সার্বিক সমন্বয়ের দায়িত্ব পালন করছেন প্রোটেক ইন্টারন্যাশনালের চৌধুরী সারওয়ার।প্রতিনিধিদলটি ৬ মার্চ দেশে ফিরবে।
