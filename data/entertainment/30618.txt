
গতকাল ইনস্টাগ্রামে হিউ জ্যাকম্যান একটি ছবি প্রকাশ করেন। সেখানে স্ত্রী ডেবোরা লি ফারনেসের সঙ্গে তাঁকে দেখা গেল টেনিসের জুটি হিসেবে। সংসারজীবনেও এই জুটি পাড়ি দিলেন ২১টি বছর।
১৯৯৬ সালের ১১ এপ্রিল বিয়ের পিঁড়িতে বসেন তাঁরা। দুজনের বয়সের ফারাক ১৩ বছর। ‘উলভারিন’ অভিনেতার বয়স মোটে ৪৮। আর স্ত্রী ডেবোরার বয়স ৬১ বছর। তবু প্রেমে এতটুকু ভাটা পড়েনি। বিয়ের ২১তম বার্ষিকীতে হিউ লিখলেন, ‘২১ বছর দারুণ সময় কাটিয়েছি। আমি তোমাকে হৃদয়ের সবটুকু দিয়ে ভালোবাসি।’ তাঁদের ঘরে আছে দুই সন্তান। অস্কারের বয়স ১৬ এবং আভার ১১ বছর।নব্বই দশকের মাঝের দিকে দেখাদেখি। তা পরিণয়ে গড়াতে সময় নেয় মাত্র চার মাস। কিন্তু টিকে আছে এখনো। তাই তো এ জুটি ভালোবাসার একটি উদাহরণ হয়ে থাকল কি হলিউড পাড়ায়? এমন তো চোখে পড়ে না। ইয়াহু
