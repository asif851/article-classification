
মডেল ও অভিনয়শিল্পী রুহি বিয়ে করছেন। পাত্র একাত্তরের সংগ্রাম ছবির পরিচালক মনসুর আলী। এই ছবিতে অভিনয় করেছেন রুহি।রুহি জানান, তাঁদের আকদ হবে আগামী ৩ সেপ্টেম্বর। বিবাহোত্তর অনুষ্ঠান ৫ সেপ্টেম্বর। এর মাঝে গায়েহলুদের অনুষ্ঠান হবে ৪ সেপ্টেম্বর।আড়াই বছর আগে একাত্তরের সংগ্রাম ছবিতে কাজের সময় মনসুর আলী ও রুহির সম্পর্কটা প্রেমের দিকে এগিয়ে যায়। এবার তাঁদের দুই পরিবার মিলে বিয়ের দিনক্ষণ সব চূড়ান্ত করেছে।রুহি এখন ভারতের একটি বাংলা ছবিতে অভিনয় করছেন। মহুয়া চক্রবর্তীর এই ছবির নাম গ্ল্যামার।
