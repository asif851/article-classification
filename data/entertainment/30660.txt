
চার বছর পর নতুন অ্যালবাম তৈরি করেছে অবসকিউর। নাম ফেরা। আশি ও নব্বইয়ের দশকের অন্যতম জনপ্রিয় এই ব্যান্ডের সদস্য টিপু জানান, নতুন অ্যালবামে তাঁদের প্রথম অ্যালবামের মতো ‘প্রিল্যুড’ ধাঁচের স্বাদ থাকবে। গান থাকছে ১০টি।টিপু বললেন, ‘অ্যালবামের নামটি চূড়ান্ত করেছেন শ্রোতারা। ফেসবুক ফ্যান পেজের মাধ্যমে আমরা নাম আহ্বান করেছিলাম। যেহেতু বেশ কয়েক বছর পর আমরা ফিরছি, তাই শ্রোতারাই “ফেরা” নামটি পছন্দ করলেন। ইতিমধ্যে কিছু গানের ডেমো ফেসবুকের পেজে দেওয়া হয়েছে। সেখানেও বেশ সাড়া পাচ্ছি।’২৫ জুলাই বাজারে আসছে ফেরা, এমনটাই জানালেন টিপু। আর অ্যালবামটি বাজারে আনছে জি সিরিজ।
