
‘ওয়ান্ডার উইম্যান’ ছবিতে নাম ভূমিকায় অভিনয় করেছেন গ্যাল গ্যাদত। হলিউড ছবিটি মুক্তি পাওয়ার পর থেকে ‘ওয়ান্ডার উইম্যান’-জ্বরে ভুগছে গ্যাদতের ভক্তরা। কিছুদিন আগেই তো দেখা গেল স্বয়ং অপরাহ্‌ উইনফ্রে ‘ওয়ান্ডার উইম্যান’ দিবস পালন করছেন তাঁর পোষা কুকুরকে নিয়ে। গ্যাদতের ভক্ত তো আর শুধুই আমজনতারা নন, তারকারাও আছেন এই তালিকায়। তাঁর সবচেয়ে বড় ভক্ত মনে হচ্ছে স্বামী ইয়ারোন ভারসানো।
ইনস্টাগ্রামে ইয়ারোন স্ত্রীর সঙ্গে তোলা একটি ছবি পোস্ট করেছেন। ছবিতে দেখা যায়, ইয়ারোন একটি টি-শার্ট পরেছেন, যা জোরালোভাবে প্রমাণ করে কত বড় ভক্ত তিনি তাঁর স্ত্রীর! টি-শার্টে আঁকা একটি সাধারণ নারী প্রতীকের নিচে লেখা ‘আপনার স্ত্রী’, আরেকটি ‘ওয়ান্ডার উইম্যান’ প্রতীকের নিচে লেখা ‘আমার স্ত্রী’। ছবিতে ইয়ারোন ক্যাপশন লিখেছেন, ‘আমার স্ত্রী আসল ওয়ান্ডার উইম্যান’।
এমনভাবে স্ত্রীর প্রশংসা কয়জন করতে পারেন? এন্টারটেইনমেন্ট টুনাইট
