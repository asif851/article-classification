
হঠাৎ অসুস্থ। তারপর সিঙ্গাপুরের মাউন্ট এলিজাবেথ হাসপাতালে ভর্তি হন। সেখানে ছিলেন তিন দিন। চিকিৎসা শেষে সুস্থ হয়ে ঢাকায় ফিরলেন পরশু রাতে। এর পরদিনই অংশ নিলেন নতুন ছবি সম্রাট—দ্য কিং ইজ হেয়ার-এর প্রথম দিনের শুটিংয়ে। গতকাল সোমবার দুপুরে এফডিসির ৩ নম্বর ফ্লোরে ছবির টাইটেল গানের দৃশ্যায়ন দিয়েই শুরু হয় শুটিং। শুটিংয়ে শাকিব খানের সঙ্গে ছিলেন অপু বিশ্বাস।শুটিং শুরুর আগে ছিল ছবির মহরত। শাকিব খান, অপু বিশ্বাস ছাড়াও এতে উপস্থিত ছিলেন নিলয় মোটরস লিমিটেডের ব্যবস্থাপনা পরিচালক মোছাব্বির আহমেদ, চলচ্চিত্র পরিচালক মুশফিকুর রহমান গুলজার, বদিউল আলম খোকন, মনতাজুর রহমান আকবর, সোহেল আরমান, এস এ হক অলীক, শিমুল খান, সংগীতশিল্পী ইমরান, ভারতের নৃত্যশিল্পী শিবরাম প্রমুখ।মহরত অনুষ্ঠানে শাকিব খান সম্রাট—দ্য কিং ইজ হেয়ার-এর গল্প ও আয়োজন নিয়ে প্রশংসা করে বলেন, ‘আমার বিশ্বাস, আমরা যদি ঠিকমতো কাজটি শেষ করতে পারি, তাহলে এটা হবে এ বছরের সেরা ছবি।’পরিচালক মুহাম্মদ মোস্তফা কামাল রাজ জানান, ১৪ জুন পর্যন্ত চলবে প্রথম ভাগের শুটিং।
