
তালেবান অস্ত্রধারীদের ভয়াবহ আত্মঘাতী হামলায় ১৬ ডিসেম্বর পাকিস্তানের পেশোয়ারে প্রাণ হারায় ১৩২ জন নিরীহ স্কুলশিশু। এ ঘটনায় ক্ষোভ প্রকাশ করে এক টুইটার বার্তায় ‘দাবাং’ তারকা সালমান খান লিখেছেন, ‘জিহাদ শব্দের অর্থ সংগ্রাম। ভালোর জন্য সংগ্রাম। কিন্তু আজকাল জিহাদ শব্দের অপব্যবহার হচ্ছে সবচেয়ে বেশি। ফ্যাসাদকে জিহাদ বানিয়ে দিয়েছে লোকেরা।’পেশোয়ার হত্যাকাণ্ডের প্রতি শোক প্রকাশ করতে সম্প্রতি বিগ বস ৮ অনুষ্ঠানের একটি পর্ব অনাড়ম্বরভাবে উপস্থাপনা করেন এর সঞ্চালক সালমান খান। এ জন্য দর্শকদের কাছে ক্ষমাও চেয়ে নেন তিনি। এ ছাড়া টুইটারে নিজের ক্ষোভ ও দুঃখ প্রকাশ করে একাধিক বার্তা লিখেছেন বলিউডের প্রভাবশালী এ তারকা অভিনেতা।পেশোয়ার হত্যাকাণ্ডে বলিউডে ক্ষোভসালমান তাঁর টুইটার বার্তায় লিখেছেন, ‘একটি নিরীহ জীবন বাঁচানোর মানে হচ্ছে পুরো মানবজাতিকে বাঁচানো। আর একটি জীবন হত্যা করার মানে হলো পুরো মানবজাতিকে হত্যা করা। নিরীহ মানুষকে হত্যা করা সবচেয়ে ঘৃণ্য অপরাধ।’ সম্প্রতি এক খবরে এমনটিই জানিয়েছে আইবিএন লাইভ।সালমান আরও লিখেছেন, ‘এমনকি যুদ্ধের সময়ও শিশু, নারী, বৃদ্ধ মানুষ, ধর্মীয় স্থাপনা ও কৃষিকাজের ক্ষতি করতে পারেন না আপনি। যারা ধর্মের নামে হত্যা করে, তারা পবিত্র বইটি পড়েনি। যাদের হাত ও মুখের কথা থেকে লোকজন নিরাপদ নয়, তারা আমাদের কেউ না।’
