
ইন্টারনেটের মাধ্যমে বাংলাদেশের নাটক ও সিনেমা দেখার সুবিধা নিয়ে চালু হয়েছে বাংলাদেশফ্লিক্স ডটকম http://bangladeshflix.com । প্রযুক্তিপ্রতিষ্ঠান কানেক্টিং এইজ এবং চ্যানেল আইয়ের যৌথ উদ্যোগে শনিবার রাত থেকে এই সাইট চালু হয়েছে। শুরুতে শুধু চ্যানেল আইয়ের সব অনুষ্ঠান পাওয়া যাবে এ সাইটে।কানেক্টিং এইজের প্রধান প্রযুক্তি কর্মকর্তা দীপু জামান জানান, প্রবাসী বাংলা ভাষাভাষীদের কথা ভেবেই এ উদ্যোগ নেওয়া হয়েছে। তাঁরা সুবিধাজনক সময়ে নাটক, সিনেমা বা অনুষ্ঠানের উচ্চমানের ভিডিও দেখতে পারবেন এই সাইটে।প্রতি মাসে পাঁচ ডলারের বিনিময়ে সদস্য হয়ে এ সাইট থেকে যত খুশি তত নাটক, সিনেমা, টেলিফিল্ম, টক শোসহ জনপ্রিয় সব অনুষ্ঠান দেখা যাবে যেকোনো সময়। ছয় মাসের জন্য সদস্য হতে ২৫ এবং এক বছরের জন্য ৫০ ডলার খরচ হবে।বিদেশ থেকে আন্তর্জাতিক ভিসা, মাস্টারকার্ড দিয়ে সদস্য ফি দেওয়া যাবে। আর বাংলাদেশ থেকে স্থানীয় ভিসা, মাস্টারকার্ড বা বিকাশের মাধ্যমে ফি পরিশোধ করা যাবে।চ্যানেল আইয়ের সব পুরোনো নাটক, সিনেমা এবং অনুষ্ঠান ছাড়াও প্রতিদিন প্রচার হওয়া নতুন নতুন অনুষ্ঠানদু-তিন দিনের মধ্যেই এই সাইটে পাওয়া যাবে।
