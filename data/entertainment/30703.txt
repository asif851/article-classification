
মঞ্চ, টিভি ও চলচ্চিত্র অভিনেতা শহীদুজ্জামান সেলিম। অভিনয়ের পাশাপাশি নির্মাতা হিসেবেও বিভিন্ন মহলের প্রশংসা কুড়িয়েছেন গুণী এ শিল্পী। ২০১২ সালের ডিসেম্বরে মুক্তি পাওয়া রেদওয়ান রনি পরিচালিত ‘চোরাবালি’ ছবিতে খলনায়ক চরিত্রে সেলিমের অসাধারণ অভিনয় মুগ্ধ করেছে দর্শকদের। এর পর থেকে একাধিক ছবিতে নেতিবাচক চরিত্রে অভিনয়ের প্রস্তাব আসছে তাঁর কাছে। বর্তমানে দুটি চলচ্চিত্রে এ ধরনের চরিত্রে অভিনয় করছেন তিনি।এ প্রসঙ্গে শহীদুুজ্জামান সেলিম বলেন, ‘পরিচালকদের আগ্রহে এখন শুধু নেতিবাচক চরিত্রেই অভিনয় করছি। আমার কাছে বিষয়টা ভালোই লাগছে।’শহীদুুজ্জামান সেলিম বর্তমানে নোমান রবিন পরিচালিত একটি ছবিতে এবং রেজাউল ইসলামের একটি স্বল্পদৈর্ঘ্য চলচ্চিত্রে খলনায়ক চরিত্রে অভিনয় করছেন। বড় পর্দায় কাজের পাশাপাশি ঈদের নাটক ও একাধিক মেগা সিরিয়ালে অভিনয় নিয়েও ব্যস্ত সময় পার করছেন তিনি।
