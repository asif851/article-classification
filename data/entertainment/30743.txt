
মাহফুজ আহমেদ। জনপ্রিয় অভিনয়শিল্পী। অভিনয় করছেন টিভি নাটক ও চলচ্চিত্রে। পরিচালনাও করছেন। তৈরি করছেন বিজ্ঞাপনচিত্র। এনটিভিতে আজ রাতে প্রচারিত হবে তাঁর অভিনীত ধারাবাহিক নাটক মায়ানিগম।ঈদের ব্যস্ততা...ব্যস্ততা তো আছেই। চ্যানেল আইয়ের জন্য সরীসৃপ নামের একটি টেলিছবি পরিচালনা করছি। এটিএন বাংলায় যাচ্ছে পাঁচ পর্বের ধারাবাহিক নাটক ভালো থেকো সবুজ পাতা। এনটিভির জন্যও একটি টেলিছবি নির্মাণ করছি।এবার ঈদে তৌকীর আহমেদের রচনা, শহীদুজ্জামান সেলিমের পরিচালনায় ধারাবাহিক নাটক ‘সাংরিলা’...নাটকটি আমাদের সবার একটি মিলিত উদ্যোগ। বাংলা নাটক দর্শক হারাচ্ছে, মান হারাচ্ছে। তাই আমরা বড়রা মিলে একটা কিছু করার চেষ্টা করেছি। দর্শক যদি পছন্দ করেন, আমরা অনুপ্রেরণা পাব। নাটকটির শুটিং হয়েছে নেপালে। গল্পটি সম্পর্কে এখনই কিছু বলতে চাই না। এতটুকু বলতে পারি, মানবিক সম্পর্কের টানাপোড়েনের গল্প।একসময় সাংবাদিকতা করতাম। যদি সাংবাদিক হিসেবে মাহফুজ আহমেদকে কোনো প্রশ্ন করতে বলা হয়...প্রশ্নটা হবে, ‘আপনি এত কাজ, এত পরিশ্রম কেন করেন? কী লাভ?’ প্রশ্নের উত্তরে অভিনেতা-পরিচালক মাহফুজ আহমেদ কোনো উত্তর দেবে না। চুপ করে থাকবে।একজন ‘নুরুল হুদা’...
আমিই নুরুল হুদা। আমার ভেতরেই একজন নুরুল হুদা বাস করে। আমার নাটকের চরিত্রগুলোর বেশির ভাগই আমার নিজ চোখে দেখা। চৈতা পাগলও তা-ই। আমাদের বাড়ির কাছে এমন একজন পাগল ছিল। একদিন হুট করে সে হারিয়ে যায়। তাকে আর খুঁজে পাওয়া যায়নি।‘মাগো তোমার জন্য’ নাটকের পেছনের ভাবনা...প্রবাসী শ্রমিকদের ব্যাপারে আমি সব সময়ই কাতর। বিভিন্ন কাজে যখন দেশের বাইরে যাই, সব সময় তাঁদের সঙ্গে কথা বলি। যে মানুষগুলোর শ্রমের ওপর আমাদের অর্থনীতি দাঁড়িয়ে আছে, তাঁদের নিয়েই এই ধারাবাহিক নাটক। শিগগিরই ধারাবাহিকটির সম্প্রচার শুরু হবে।অভিনেতা মাহফুজ আহমেদ আর পরিচালক মাহফুজ আহমেদ, একজনের চোখে আরেকজন...পরিচালক মাহফুজ আহমেদের মতে, অভিনেতা মাহফুজ আহমেদ একজন মধ্যম মানের অভিনেতা। আর অভিনেতা মাহফুজ আহমেদের কাছে পরিচালক মাহফুজ আহমেদ মধ্যম মানের চেয়ে একটু ভালো মানের পরিচালক।নিজের পরিচালিত নাটকে অভিনয়...একই সঙ্গে অভিনয় আর পরিচালনা করতে আমার কখনোই ভালো লাগে না। চরিত্র অনুযায়ী অভিনেতা না পেলে বাধ্য হয়ে করি। আমাদের এই শিল্পে নির্ভরযোগ্য অভিনেতার খুব অভাব।মেয়ে আরাধ্য...এই একটা জায়গায় আমার সারা পৃথিবী স্তব্ধ। আমার দুনিয়া একদিকে আর মেয়ে একদিকে। মেয়ের কাছে একটাই চাওয়া; বাবা তো মানুষের জন্য তেমন কিছু করতে পারেনি, মেয়ে যেন করে।মো. সাইফুল্লাহ
