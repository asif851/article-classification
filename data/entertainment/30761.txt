
সুস্মিতা সেনের সঙ্গে একটা ‘বং কানেকশন’ তো আছেই৷ হায়দরাবাদে জন্ম, চলনে-বলনে অন্য রকম হলেও সুস্মিতা কিন্তু বাঙালি পরিবারেরই মেয়ে৷ প্রথম ভারতীয় হিসেবে ‘মিস ইউনিভার্স’ নির্বাচিত হওয়া সেই সুস্মিতা এত দিন পর বাংলা ছবি করতে চলেছেন৷ হালের আলোচিত পরিচালক সৃজিত মুখার্জির পরবর্তী ছবি নির্বাক-এ দেখা যাবে তাঁকে৷বলিউডে ক্যারিয়ারের পালে কখনোই সুসময়ের হাওয়া লাগাতে পারেননি৷ সর্বশেষ চার বছর আগে মুক্তি পেয়েছিল তাঁর ছবি নো প্রবলেম৷ গোত্তা খাওয়া ক্যারিয়ারটা সুস্মিতা এবার বাংলা ছবি দিয়ে আবারও চাগিয়ে তুলতে পারেন কি না সেটাই দেখার৷ পরিচালক সৃজিত বলে কথা! পিটিআই৷
