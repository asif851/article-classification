
তরতরিয়ে এগিয়ে চলছে আমির খানের ছবি ‘দঙ্গল’। শুধু বক্স অফিস সফলতাই নয়, ছবির গল্পও বেশ সুনাম কুড়িয়েছে। এরই মাঝে এল নতুন খবর। আমিরের সঙ্গে দেখা যেতে পারে নতুন মুখ। নামটি তাঁর কৃতি শ্যানন।‘থাগস অব ইন্ডিয়া’তে বলিউডের দুই নামী অভিনেতা যুক্ত হয়েছেন। একজন বিগ বি অমিতাভ বচ্চন, অন্যজন আমির খান। এ খবর পুরোনো। নতুন খবর হলো, ছবির নায়িকার খোঁজ করছেন পরিচালক। ছবির একটি সূত্রমতে, কৃতি শ্যাননই হতে পারেন সেই নায়িকা। গুঞ্জন উঠেছে, ভেতরে-ভেতরে এই তরুণ তারকাকে নিয়ে আলোচনাও করছেন মি. প্যাশনেট।‘থাগস অব ইন্ডিয়া’ ব্রিটিশ ইন্ডিয়ার গুন্ডাদের একটি দলের গল্প নিয়ে। ছবিটিতে এই প্রথম একসঙ্গে দেখা যাবে বিগ বি ও মি. প্যাশনেটকে। আগামী বছরের মার্চে শুটিং শুরু হওয়ার কথা। ছবিটি মুক্তি দেওয়া হবে ২০১৮ সালের দিওয়ালিতে।
ইন্ডিয়ান এক্সপ্রেস
