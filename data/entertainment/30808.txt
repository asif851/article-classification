
নাটক কিংবা টেলিছবির অভিনয়শিল্পী ও কাহিনিকার অপূর্বর কথা অনেকেই জানেন৷ এবার তিনি নিজেই টেলিছবির নাট্যরূপ দিয়ে সেটি পরিচালনাও করেছেন। টেলিছবির নাম ব্যাকডেটেড । অপূর্ব তা তৈরি করেছেন নিজেদের প্রযোজনা প্রতিষ্ঠান এএসআই এন্টারটেইনমেন্ট লি. থেকে। যুক্তরাষ্ট্রভিত্তিক এই প্রতিষ্ঠানের বাংলাদেশ অংশের ব্যবস্থাপনা পরিচালক অপূর্ব।অপূর্ব বললেন, ‘পরিচালনা করব, এমনটা অনেক আগে থেকেই পরিকল্পনার মধ্যে ছিল। ফেরদৌস হাসান, শিহাব শাহীন আর চয়নিকা চৌধুরীর নাটকে অভিনয় করতে গিয়ে পরিচালনার কাজটাও শিখেছি। বলতে পারেন, তাঁদের কাছেই আমার পরিচালনার হাতেখড়ি, তাঁদের উৎসাহেই আমার আগ্রহটা বেড়েছে। এবার নিজেই পরিচালনা করেছি, ভাবতেই ভালো লাগছে।’অপূর্ব জানান, টেলিছবিটি তিনি তৈরি করেছেন ঈদের জন্য। এখানে আরও অভিনয় করেছেন সারিকা।
