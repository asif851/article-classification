
অনেক দিন ধরেই বলিউডের কিংবদন্তি অভিনেতা ও চলচ্চিত্র নির্মাতা রাজ কাপুরের জীবন নিয়ে একটি ছবি তৈরি করার কথা শোনা যাচ্ছিল। পুরো কাপুর পরিবার এই বায়োপিক নিয়ে দারুণ উচ্ছ্বসিত। কিন্তু রাজ কাপুরের চরিত্রে কে অভিনয় করবেন, সেটা নিয়ে কিছুটা দ্বিধা ছিল।
এই অভিনেতার দুই ছেলে বলিউড অভিনেতা রণধীর কাপুর ও ঋষি কাপুর নাকি এখন চাইছেন এই ছবিতে রাজ কাপুরের নাতি রণবীরই তাঁর চরিত্রে অভিনয় করুক। আর ঘরে এত ভালো অভিনেতা থাকতে বাইরে যাওয়ারই বা কী প্রয়োজন? তা ছাড়া দাদাকে খুব ভালোই অনুকরণ করতে পারেন রণবীর কাপুর। কাজেই তিনি এই বায়োপিকে অভিনয় করলে সেটি হয়ে উঠবে আরও জীবন্ত।মজার বিষয় হলো, রণবীরের নামের সঙ্গেও জুড়ে আছে দাদার নাম। অনেকেই হয়তো জানেন না, বলিউডের এই অভিনেতার পুরো নাম রণবীর রাজ কাপুর। প্রয়াত অভিনেতা রাজ কাপুরের বায়োপিকটি নির্মিত হবে আরকে ফিল্মসের ব্যানারে। বলিউড বাবল।
