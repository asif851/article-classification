
বলিউডের অভিনেত্রী বিপাশা বসু আগামীকাল ৩০ এপ্রিল বসছেন বিয়ের পিঁড়িতে। গতকাল থেকে শুরু হয়েছে তাঁর বিয়ের আনুষ্ঠানিকতা। বাঙালি রীতিতে বিয়ের সব তত্ত্ব সাজিয়ে দিনের শুরুতেই হয়েছে পূজা। এরপর সন্ধ্যায় সংগীত অনুষ্ঠানের আয়োজন করা হয় বিপাশার মুম্বাইয়ের বাড়িতে।দীর্ঘদিন প্রেমের পর বিপাশা বসু বিয়ে করছেন তাঁর অ্যালোন ছবির সহ-অভিনেতা করণ সিং গ্রোভারকে। বিপাশার বন্ধু ফিটনেস ট্রেইনার ডিয়ানা পান্ডে গতকাল ইনস্টাগ্রামের একটি ছবি দিয়ে জানান দেন বিপাশার বিয়ের আনুষ্ঠানিকতা শুরুর।আজ হবে বিপাশা-করণের মেহেদি অনুষ্ঠান। আগামীকাল বাঙালি রীতিতে উলুধ্বনি ও শাঁখ বাজিয়ে হবে বিয়ে। ইন্ডিয়ান এক্সপ্রেস।
