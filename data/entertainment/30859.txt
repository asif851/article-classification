
এশিয়ার সর্ববৃহৎ আলোকচিত্র উৎসব ছবি মেলার নবম আয়োজন গত শুক্রবার শুরু হয়েছে। ‘অবস্থান্তর’ বিষয়কে কেন্দ্র করে ১৬টি দেশের ২৭ শিল্পীর ৩১টি প্রদর্শনী থাকবে এবারের ছবি মেলায়। মেলার মূল প্রদর্শনী স্থল বাংলাদেশ শিল্পকলা একাডেমি, পুরান ঢাকার বিউটি বোর্ডিং, বুলবুল ললিতকলা একাডেমি, নর্থব্রুক হল। মেলা শেষ হবে ১৬ ফেব্রুয়ারি। ছবিগুলো শিল্পকলা একাডেমি থেকে তোলা। ছবি: সাইফুল ইসলাম
ক্যামেরার কবি নাসির আলী মামুনের তোলা কবি শামসুর রাহমানের একটি প্রতিকৃতি।নিজের শিল্পকর্মের সামনে ক্যামেরার কবি নাসির আলী মামুন।যুক্তরাষ্ট্রের আলোকচিত্রী স্ট্যানলি গ্রিনের প্রদর্শনী ‘উন্মুক্ত ক্ষত’ ঘুরে দেখছেন দর্শনার্থীরা।ভারতের আলোকচিত্রী কানু গান্ধীর প্রদর্শনী ‘কানুর গান্ধী’ দেখছেন দর্শনার্থীরা।
ছবি মেলায় প্রদর্শিত হচ্ছে ইন্দোনেশিয়ান শিল্পী আগান হারাহাপের ‘মারদিকের ফটো স্টুডিও’।বাংলাদেশের শিল্পী সালমা আবেদিন পৃথ্বি এবং বেলজিয়ামের শিল্পী টমাস ভ্যান হোটরির প্রদর্শনী ঘুরে দেখছেন দর্শনার্থীরা।প্রদর্শনীর ধরন এবং আলোকচিত্রের বিষয়বস্তুর ভিন্নতা ছিল বাংলাদেশের শিল্পী তৌফিকুর রহমান অনিকের কাজে।বাংলাদেশের শিল্পী ঋতু সাত্তারের প্রদর্শনী ‘পাথরের পাখি’।বাংলাদেশের শিল্পী সাহরিয়া শারমিনের প্রদর্শনী ‘কল মি হেনা’ দেখছেন একজন দর্শনার্থী।ইন্দোনেশিয়ান শিল্পী আবেদনেগো ত্রিয়ান্তোর প্রদর্শনী ‘হোয়াট এম আই গো​য়িং টু বি হোয়েন আই গ্রো আপ’।
