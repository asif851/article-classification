
শিরোনাম দেখে নিশ্চয়ই দিলওয়ালে দুলহানিয়া লে জায়েঙ্গে ছবির কথা মনে পড়ে গেছে আপনার। হাল আমলের বলিউডপাড়ার খোঁজ যাঁরা রাখেন, তাঁদের অবশ্য বুঝে ফেলার কথা, এবার আর প্রসঙ্গ রাজ-সিমরান নয়। নতুন চলচ্চিত্র নিয়ে আসছেন শাহরুখ-কাজল জুটি। রোহিত শেঠির পরিচালনায় এরই মধ্যে শুরু হয়ে গেছে দিলওয়ালে ছবির শুটিং।সম্প্রতি শুটিংয়ের সেট থেকে ছবি আপলোড করেছেন কাজল-শাহরুখ দুজনেই। টুইটারে ছবির সঙ্গে ক্যাপশনে কাজল লিখেছেন, ‘অনেক দিন পর পুরোনো বন্ধুর সঙ্গে ক্যামেরার সামনে দাঁড়ালাম। আপনারা হয়তো তাঁকে চিনবেন!’ শাহরুখের টুইটেও পাওয়া গেল বন্ধুত্বের জয়গান। শাহরুখ-কাজল জুটিকে শেষ দেখা গিয়েছিল মাই নেম ইজ খান চলচ্চিত্রে। নতুন করে পুরোনো জুটিকে দেখতে মুখিয়ে আছেন ভক্তরা। দিলওয়ালের শুটিং চলছে বুলগেরিয়ায়। জিনিউজ।
