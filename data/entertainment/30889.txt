
‘গেম অব থ্রোনস’ ধারাবাহিকে অভিনয় করতে চান ক্যাটরিনা কাইফ। ধারাবাহিকটির অভিনেত্রী এমিলিয়া ক্লার্কের চরিত্র খালিসির সাজে ছবি তুলে ক্যাটরিনা ইনস্টাগ্রামে একটি ছবি দিয়েছেন। সঙ্গে লিখলেন, ‘আমি কি গেম অব থ্রোনসে যুক্ত হতে পারি?’
সম্প্রতি ভোগ ম্যাগাজিনের জন্য ফটোশুট করেছেন ক্যাটরিনা কাইফ। সেখানেই ছবিটি তুলেছিলেন। ক্যাটরিনার নতুন ‘ক্রাশ’ এখন ধারাবাহিকটির অভিনেতা জন স্নো। হ্যাশট্যাগ দিয়ে লিখেছেন, ‘ভালোবাসি জন স্নো। দয়া করে আমাকে এই ধারাবাহিকটিতে নিয়ে নাও।’
মার্কিন লেখক জর্জ আর আর মার্টিনের উপন্যাস আ সং অব আইস অ্যান্ড ফায়ার অবলম্বনে তৈরি হয়েছে এই ধারাবাহিক। আগামী সোমবার ৭ম পর্ব দেখানোর মধ্য দিয়ে শেষ হবে ৭ম মৌসুমটি। সূত্র: ইন্ডিয়ান এক্সপ্রেস
