
ষোড়শ শতকের কবি ‘চন্দ্রাবতী’, সেকালে তো আর সেলফি ছিল না; কিন্তু সেলফি তুলতে তুলতে কিশোরগঞ্জ যাচ্ছিলেন ‘চন্দ্রাবতী’ চরিত্রের একালের অভিনেত্রী দোয়েল। এন রাশেদ চৌধুরীর ‘চন্দ্রাবতী কথা’ ছবিতে অভিনয় করছেন তিনি। এ ছবির শুটিং চলছে কিশোরগঞ্জে। শুটিংয়ে যাওয়ার পথে অবসরে তাই এ ছবির ‘চন্দ্রাবতী’ দোয়েলের সেলফি তোলার ইচ্ছে হয়েছিল।ছবির শুটিংয়ের অভিজ্ঞতা জানতে চাইলে মুঠোফোনে মডেল ও অভিনেত্রী দোয়েল জানান, ‘এখানে একটা ডরমিটরিতে উঠেছি। সেখানে থেকে কাজ করছি, ভালো লাগছে। শুটিংয়ের জন্য এই শীতেও বৃষ্টিতে ভিজতে হয়েছে।’ তিনি বলেন, ‘এই দিকটায় বেশ কুয়াশা পড়ে, শীতটা বেশ উপভোগ করা যায়।’শুটিং কোন পর্যায়ে আছে জানতে চাইলে দোয়েল জানান, চন্দ্রাবতীর বিয়ে ভেঙে যাবে। এরপরেই সে লেখালেখিতে মনোযোগ দেবে।আজ সোমবারের শুটিংয়ে আরও অংশ নিচ্ছেন জয়ন্ত চট্টোপাধ্যায়, মিতা চৌধুরী ও তনয়।আগামী মাসের ১৫ তারিখ পর্যন্ত ‘চন্দ্রাবতী কথা’ ছবিটির শুটিং করতে হতে পারে। ছবির একটি বিশেষ চরিত্রে অভিনয় করছেন অভিনেত্রী নওশাবা।
