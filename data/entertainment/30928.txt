
টয়া। অভিনয়শিল্পী। আজ মাছরাঙা টেলিভিশনে প্রচারিত হবে তাঁর অভিনীত ইউনিভার্সিটি ধারাবাহিকটি।আমি যখন ‘বন্ড গার্ল’...হা হা হা হা! হ্যাঁ, আমি এখন বাংলাদেশি বন্ড গার্ল! খুবই অপ্রত্যাশিত একটা ব্যাপার ছিল এটা। বিশেষ করে অনন্ত জলিলের সঙ্গে কাজ করার অভিজ্ঞতা খুব চমৎকার। কাজটা করতে খুব কষ্ট হয়েছে আমাদের। আর কষ্ট হয়েছে বলেই খুব ভালো ফল পেয়েছি আমরা। সবাই প্রশংসা করছেন।সত্যিকারের জেমস বন্ড ছবিতে অভিনয়ের সুযোগ পেলে যে নায়ককে চাইতাম...নির্দিষ্ট কাউকে চাইতাম না। চাইতাম সব বন্ডের সঙ্গেই একবার করে অভিনয়ের সুযোগ পেতে।নাটক নাটক...মাছরাঙা টেলিভিশনে প্রচারিত হচ্ছে আতিক জামান পরিচালিত ইউনিভার্সিটি, এসএ টিভিতে যাচ্ছে দুটি ধারাবাহিক—মন ও আগুনপোকা। এ ছাড়া ঈদের জন্য কয়েকটি নাটকের শুটিং করছি।বড় পর্দার স্বপ্ন...ইচ্ছে আছে শিগগিরই চলচ্চিত্রে অভিনয় করব। তবে অবশ্যই ভালো চিত্রনাট্যকার ও পরিচালকের সঙ্গে কাজ করতে চাই। বড় পর্দায় কাজ করার জন্য তো প্রস্তুতি দরকার। এরই মধ্যে প্রস্তুতি নিতে শুরু করেছি।যে কাজটা আমাকে দিয়ে অসম্ভব...যেটা অসম্ভব সেটা তো সম্ভব করে ফেলেছি! অনন্ত জলিলের সঙ্গে কাজ করব—এটা আমার কাছে অসম্ভব মনে হতো। কিন্তু সেটা অপ্রত্যাশিতভাবে সম্ভব হয়ে গেল। তাই এখন আর কোনো কিছুই অসম্ভব মনে হয় না!স্কুলে আমি পরিচিত ছিলাম...টম বয় হিসেবে। খুব ডাকাবুকো টাইপের মেয়ে ছিলাম। সারা দিন সাইকেল চালাতাম। স্কুল কেটেছে রাঙামাটিতে। সে সময় আমার কথায় এলাকার সব ছেলেপিলে উঠত-বসত!অভিনয়শিল্পী না হলে...করপোরেট প্রতিষ্ঠানে চাকরি করতাম। ‘লাক্স-চ্যানেল আই সুপারস্টার’ প্রতিযোগিতায় নাম লেখানোর আগে তেমনটাই স্বপ্ন ছিল। সে জন্য পড়াশোনার বিষয় হিসেবে বেছে নিয়েছিলাম বিজনেস স্টাডিজ। কিন্তু মজা করে লাক্স-চ্যানেল আই সুপারস্টার প্রতিযোগিতায় নাম লেখানোর পরে কেমন কেমন করে যেন সেরা পাঁচে চলে এলাম! এখন অভিনয়কেই পেশা হিসেবে নিতে চাই। আমার মনে হয়, এটা ভালো সিদ্ধান্তই হবে।মাহফুজ রহমান
 
