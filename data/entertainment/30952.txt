
ক থো প ক থ ন: মৌটুসী। অভিনয়শিল্পী ও উপস্থাপিকা। আজ রাতে এনটিভিতে প্রচারিত হবে নাটক শোনো বলি প্রেম। নাটকটিতে তিনি অভিনয় করেছেনশোনো বলি প্রেম...যে সুখের স্বপ্ন নিয়ে নর-নারী বিবাহবন্ধনে আবদ্ধ হন, একটা সময় পর তাঁরা আর সেই সুখের দেখা পান না। এমনই ভাবনা নিয়ে শোনো বলি প্রেম নাটকের গল্প। আছে কিছু সাসপেন্সও। নাটকটি লিখেছেন শিবু কুমার শীল, পরিচালনা করেছেন পারভেজ আমিন।কাকতাড়ুয়া...বিজয় দিবসের জন্য নাটকটি তৈরি করেছেন মাসুদ সেজান। নাটকে আমার সহশিল্পী মোশাররফ করিম। এই নাটকের কাজ করতে গিয়ে আমাকে অনেক চ্যালেঞ্জের মুখোমুখি হতে হয়েছে। তা দর্শক টিভির পর্দায় দেখতে পাবেন।ক্যামেরার সামনে প্রথম দিন...সময়টা ২০০৫ সাল। বাংলাদেশ টেলিভিশনের চট্টগ্রাম কেন্দ্রের একটি অনুষ্ঠান উপস্থাপনার জন্য প্রথম ক্যামেরার সামনে দাঁড়াই। গানের অনুষ্ঠান। অতিথি ছিল এলআরবি।অভিনয়ের জন্য যে তিনটি গুণ খুব জরুরি...প্রথম কাজটি হলো চিত্রনাট্য পড়ার পর, চরিত্রটি নিজের মধ্যে ধারণ করা এবং তা সঠিকভাবে ক্যামেরার সামনে উপস্থাপন করা। পরিচালকের নির্দেশ অবশ্যই অনুসরণ করতে হবে। আর তৃতীয়টি হলো নিয়মানুবর্তিতা।সুযোগ পেলে যাঁর সঙ্গে অভিনয় করতে চাই...মিস্টার অ্যান্ড মিসেস আয়ার ছবি দেখার পর আমি রাহুল বোসের ভক্ত হয়ে যাই। এরপর তাঁর অভিনীত আর কোনো ছবিই দেখা বাদ দিইনি। সুযোগ পেলে রাহুল বোসের সঙ্গে অভিনয় করব।আমার আজানা তথ্য...শুটিং না থাকলে সাধারণত সকালে ঘুম থেকে ওঠা হয় না।এখন যা করছি...কয়েকটি নাটকে অভিনয়ের ব্যাপারে আলোচনা চূড়ান্ত হয়েছে। নাটকগুলো পরিচালনা করবেন আফসানা মিমি, আলী ফিদা একরাম তোজো, আলভী আহমেদ ও গৌতম কৈরী। এ ছাড়া বাছাইপর্ব শেষে ‘আরএফএল হোম মেকার অব দ্য ইয়ার’ অনুষ্ঠানের উপস্থাপনা করব।বিনোদন প্রতিবেদক
 
