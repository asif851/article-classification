
আর মাত্র কয়েক দিন। ‘১৮তম মেরিল–প্রথম আলো পুরস্কার’ অনুষ্ঠান আয়োজন করা হচ্ছে ২৯ এপ্রিল। আর এই আয়োজনের নেপথ্যের নানা বিষয় নিয়ে তৈরি হচ্ছে অনুষ্ঠান ‘পর্দার পেছনের গল্প’। এই অনুষ্ঠানে আজকের অতিথি ১৮তম মেরিল–প্রথম আলো পুরস্কার-এর তারকা জরিপে মনোনয়ন পাওয়া জাকিয়া বারী মম। অনুষ্ঠানে তিনি বলেছেন ‘মেরিল–প্রথম আলো পুরস্কার’ নিয়ে তাঁর অভিজ্ঞতা ও অনুভূতির কথা। এ ছাড়া এতে থাকবে বিগত বছরগুলোতে আয়োজিত এই পুরস্কার অনুষ্ঠানের আলোচিত কিছু পরিবেশনা। সেই সঙ্গে এ বছরের মেরিল–প্রথম আলো পুরস্কার আয়োজন নিয়েও থাকছে কিছু তথ্য। পর্দার পেছনের গল্প গ্রন্থনা করেছেন রুম্মান রশীদ খান এবং পরিচালক মনিরুজ্জামান খান। উপস্থাপনায় রয়েছেন মুনমুন। মাছরাঙা টেলিভিশনে আজ রাত ৯টা ২০ মিনিটে অনুষ্ঠানটি প্রচারিত হবে।
