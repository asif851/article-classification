
আজ চ্যানেল আইয়ে দেখানো হবে রানা মাসুদের রচনা ও পরিচালনায় টেলিছবি ডাস্টবিন। সংলাপবিহীন এই টেলিছবিতে অভিনয় করেছেন গেল বছরের ভিট-চ্যানেল আই চ্যাম্পিয়ন মিথিলা।নির্বাক এই টেলিছবিতে অভিনয় নিয়ে কথা হলো তাঁর সঙ্গে।
সংলাপবিহীন টেলিছবিতে কাজের অভিজ্ঞতা কেমন?আসলে টিভিতে আমার শুরুটা তো বেশি দিনের না। মাত্র এক বছর। ছোট্ট অভিজ্ঞতা থেকে বলছি, এটি অনেক ভালো একটি কাজ হয়েছে। আমি তো বটেই, আমার মনে হয় ডাস্টবিন টেলিছবির অভিনয়শিল্পী আর কলাকুশলীরা কাজটি করে আনন্দ পেয়েছি।অভিনয়ের আগে ভয় হয়নি?যখন চিত্রনাট্য হাতে পেয়েছি, তখন আমাকে জানানো হয়, এতে কোনো সংলাপ নেই। তখন থেকেই খুব ভয়ে ছিলাম। মনে হচ্ছিল, শুধু অঙ্গভঙ্গি বা ইশারা দিয়ে সবকিছু বোঝাতে পারব? কিন্তু পেরেছি বলে মনে হয়। কাজটি শেষ হওয়ার পর পরিচালকসহ সবাই বেশ প্রশংসা করেছেন।দর্শক গল্পটি বুঝতে পারবে তো?অবশ্যই, দেখলেই বুঝতে পারবে। এর জন্য পুরো টেলিছবিটি দেখতে হবে। কারণ আমার মনে হয়, যে গল্প দেখানো হয়েছে, তা সবার ভালো লাগবে। আর টেলিছবির গল্প একটি ডাস্টবিনকে ঘিরে। ডাস্টবিনের সামনের বাসায় থাকে সজল নামে এক তরুণ। সেই তরুণের চরিত্রে অভিনয় করেছেন ইমন।নতুন কী কাজ করছেন?আমি তো এখন নাটক আর টেলিছবি বেশি করছি। সামনে আরও কয়েকটি নাটকে কাজ করার কথা রয়েছে। এর মধ্যে ভালোবাসা দিবসের নাটকও রয়েছে।পড়াশোনার কী খবর?পড়াশোনা এখনো করছি। শান্ত-মারিয়াম বিশ্ববিদ্যালয়ে ফ্যাশন ডিজাইন বিষয়ে স্নাতক শেষ বর্ষে পড়ছি।সাক্ষাৎকার: হাবিবুল্লাহ সিদ্দিক
