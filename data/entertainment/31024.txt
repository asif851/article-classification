
প্রিটি ওম্যান ছবিটি মুক্তি পেয়েছিল ২৫ বছর আগে। এখনো চলচ্চিত্রপ্রেমীদের প্রিয় রোমান্টিক ছবির তালিকায় দিব্যি টিকে আছে জুলিয়া রবার্টস আর রিচার্ড গিয়ার অভিনীত প্রিটি ওম্যান। ২৫ বছর পূর্তি উপলক্ষে ছবির অভিনয়শিল্পীদের নিয়ে এক পুনর্মিলনীর আয়োজন করে যুক্তরাষ্ট্রের ‘দ্য টুডে শো’। উপস্থাপক ম্যাট লাওয়ার জানিয়েছেন, দারুণ উপভোগ্য ছিল এই আড্ডা।জুলিয়া রবার্টসের সঙ্গে ছিলেন রিচার্ড গিয়ার, লরা সান জাকোমো, হেক্টর এলিজন্ডো আর পরিচালক গ্যারি মার্শাল। ছবিটিতে অভিনয়ের সময় জুলিয়া ছিলেন ২২ বছরের তরুণী। ২৫ বছর পর ক্যারিয়ারের অন্যতম সেরা এই ছবি নিয়ে হাসি-আড্ডায় তিনি প্রমাণ করেছেন, এখনো তিনি ‘প্রিটি’ই আছেন! ২৪ মার্চ এই পুনর্মিলনী অনুষ্ঠান প্রচারিত হবে এনবিসি চ্যানেলে। ইউএস উইকলি
