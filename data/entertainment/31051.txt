
আগেই ঘোষণা দিয়েছিলেন কান চলচ্চিত্র উৎসবে আবারও হাজির হচ্ছেন তিনি। এবার আর দেরি নয়। একদম শুরুর দিন গতকাল বুধবার ৬৯তম কান চলচ্চিত্র উৎসবের লালগালিচায় হাজির হয়েছেন বলিউড অভিনেত্রী মল্লিকা শেরাওয়াত। 
তবে এবার শুধু লালগালিচার শোভাবর্ধন নয়, কান চলচ্চিত্র উৎসবে নিজের ছবি ‘টাইম রেইডার্স’-এর প্রচারণায়ও অংশ নেবেন মল্লিকা। বেশ কয়েক বছর ধরেই বিশ্ব চলচ্চিত্রের এই মহামিলনমেলায় নিয়মিত অতিথি তিনি।
