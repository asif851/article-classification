
গত জুলাই মাসে মুম্বাইয়ের ফিল্ম সিটিতে দ্য সিনে কস্টিউম অ্যান্ড মেকআপ আর্টিস্ট অ্যাসোসিয়েশন ক্যাটরিনা কাইফের বিরুদ্ধে বিক্ষোভ শুরু করলে সহকর্মী ও সাবেক প্রেমিক সালমান খানের সাহায্য চান ক্যাটরিনা। বিপদে তাঁর পাশে দাঁড়িয়ে বিক্ষোভ বন্ধের ব্যবস্থা করেন খান সাহেব। এবার ছোট বোন অর্পিতার জন্য সাবেক প্রেমিকার সাহায্য চাইলেন সালমান। ক্যাটও হাসিমুখে সালমানের প্রতি সাহায্যের হাত বাড়িয়ে দিয়ে ঋণ শোধ করলেন।কাল অর্পিতার বিয়ে। তবে তাঁর বিয়ে হওয়ার কথা ছিল গত ফেব্রুয়ারি মাসে। কিন্তু হঠাৎ করেই বিয়ের তারিখ পরিবর্তন করে ১৮ নভেম্বর করা হয়। এতে করে অর্পিতার মেকআপ আর্টিস্ট নিয়ে জটিলতার সৃষ্টি হয়। বিয়ের দিন তাঁর মেকআপ দেওয়ার মতো কাউকে খুঁজে না পেয়ে শেষতক ক্যাটরিনার দ্বারস্থ হন সালমান। এই বিপদে সালমান ও অর্পিতার প্রতি সাহায্যের হাত বাড়িয়ে দেন ক্যাট। তিনি নিজের মেকআপ আর্টিস্ট ড্যানিয়েল বাউয়ারকে অর্পিতার মেকআপ করার দায়িত্ব দেন। বিয়ের দিন ড্যানিয়েল বাউয়ারের নেতৃত্বে মেকআপ নেবেন অর্পিতা। এক খবরে এ তথ্য জানিয়েছে ওয়ান ইন্ডিয়া।গত জুলাই মাসে ক্যাটের মেকআপ আর্টিস্ট ড্যানিয়েল বাউয়ারকে নিয়েই বিক্ষোভ করেছিল দ্য সিনে কস্টিউম অ্যান্ড মেকআপ আর্টিস্ট। মুম্বাইয়ের ফিল্ম সিটিতে শুটিংয়ের কাজে গিয়েছিলেন ক্যাটরিনা। তাঁর মেকআপ আর্টিস্ট হিসেবে দায়িত্ব পালন করছিলেন ভিনদেশি ড্যানিয়েল। ভারতীয় না হওয়ায় তিনি দ্য সিনে কস্টিউম অ্যান্ড মেকআপ আর্টিস্ট অ্যাসোসিয়েশনের সদস্য হতে পারেননি। তার পরও তাঁকে দিয়ে মেকআপের কাজ করানোয় ক্যাটরিনার বিরুদ্ধে বিক্ষোভ শুরু করেন সংগঠনটির সদস্যরা। ক্যাটের কাছ থেকে বিষয়টি জানার সঙ্গে সঙ্গে সংগঠনটির নেতাদের বিক্ষোভ বন্ধ করার নির্দেশ দেন সালমান। আর এভাবেই মুহূর্তের মধ্যে বন্ধ হয়ে যায় ক্যাটের বিরুদ্ধে বিক্ষোভ।সালমানের সঙ্গে দীর্ঘদিন প্রেম করার পর ২০০৯ সালে তাঁকে ছেড়ে আজব প্রেম কি গজব কাহানি ছবির সহ-অভিনেতা রণবীর কাপুরের সঙ্গে প্রেমের সম্পর্ক গড়ে তোলেন ক্যাটরিনা। তিনি কিছুদিন আগে বর্তমান প্রেমিক রণবীরের সঙ্গে এক বাড়িতেও উঠেছেন। তবে বিষয়টি নিয়ে মোটেও বিচলিত নন সালমান। এরই মধ্যে রণবীর কাপুর ও তাঁর পরিবারের সদস্যদের অর্পিতার বিয়েতে আমন্ত্রণ জানিয়েছেন ৪৮ বছর বয়সী এ তারকা অভিনেতা।
আরও জানতে পড়ুন:
ক্যাটরিনার বিপদের বন্ধু সালমান
সালমানের বোনের বিয়েতে যাচ্ছেন শাহরুখ-আমির
রণবীর-ক্যাটের বিয়ে, সালমান খুশি!
