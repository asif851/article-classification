
প্রায় মাস দু-এক আগে মুক্তি পেয়েছিল আলিশা প্রধানের নতুন ছবি ‘অন্তরঙ্গ’। চাষী নজরুল ইসলামের সর্বশেষ পরিচালনায় এ ছবিটি ব্যবসায়িক সাফল্য তেমন না পেলেও এরই মধ্যে নতুন আরেকটি ছবির জন্য চুক্তিবদ্ধ হয়েছেন আলিশা। নতুন এই ছবির নাম ‘প্রবাসী ডন’। ছবিটি পরিচালনা করবেন শাহীন সুমন।এরই মধ্যে ‘প্রবাসী ডন’ ছবির সবকিছুই চূড়ান্ত করা হয়েছে। এ ছবিতে আলিশার সঙ্গে থাকবেন অভিনেতা সায়মন।বিষয়টি নিশ্চিত করে পরিচালক শাহীন সুমন বলেছেন, ‘গল্পের প্রয়োজনে এ ছবির বেশির ভাগ অংশের শুটিংই হবে দেশের বাইরে। দক্ষিণ আফ্রিকাসহ বেশ কয়েকটি দেশে। আমরা ভিসার জন্য আবেদন করেছি। ভিসা পেয়ে গেলেই শুটিংয়ের জন্য উড়াল দেব। তিনি আরও বলেন, এটা এই মাস বা আগামী মাসের শুরুতে হতে পারে।’শাহীন সুমন এও জানান, ছবির কিছু অংশের কাজ ঢাকাতেও হবে। তবে, সেটি দেশের বাইরে থেকে ফেরার পর।‘প্রবাসী ডন’ ছবি প্রসঙ্গে আলিশা বলেন, ‘আমার দ্বিতীয় ছবি এটি। গল্পটি ভালো লেগেছে। দর্শকদেরও ভালো লাগবে বলে আমার বিশ্বাস।
আলিশার প্রথম ছবি ‘অন্তরঙ্গ’ সহশিল্পী ছিল ইমন। এটি গেল নভেম্বরে মুক্তি পায়। এ ছবির মাধ্যমেই বড়পর্দায় আসেন আলিশা। এর আগে তিনি বেশ কয়েকটি নাটক ও টেলিছবিতে অভিনয় করেছেন তিনি।
