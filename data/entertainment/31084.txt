
এর আগে কখনোই একসঙ্গে কাজ করার সুযোগ হয়নি সংগীতের দুই তারকা তাহসান ও হৃদয় খানের। তবে এবার সরাসরি একসঙ্গে কাজ না হলেও এক গানে মিলিত হচ্ছেন দুজন।
মজার ব্যাপার হচ্ছে, হৃদয় খানের গাওয়া চলচ্চিত্রের গানে ঠোঁট মেলাবেন তাহসান। মুহাম্মদ মোস্তফা কামাল রাজ পরিচালিত ‘যদি একদিন’ ছবিতে হৃদয় খানের গাওয়া ‘রূপকথা’ গানটির সুর ও সংগীতও হৃদয় খানের। লিখেছেন এস এ হক অলিক।
গত রোববার বসুন্ধরা ৩০০ ফুট এলাকায় যদি একদিন ছবির শুটিংয়ে হৃদয় খান বেড়াতে গেলে এভাবে ক্যামেরাবন্দী হন দুই সংগীত তারকা। যদি একদিন ছবিতে তাহসানের নায়িকা কলকাতার মেয়ে শ্রাবন্তী। ছবিতে একটি বিশেষ চরিত্রে অভিনয় করছেন ঢাকা অ্যাটাক-খ্যাত তাসকিন রহমান।
