
‘নাটকের শুটিং নিয়ে পুরোদমে ব্যস্ত তারিন। এরই মধ্যে বাগড়া দিল বৃষ্টি। বৃষ্টি-বিপত্তি নিয়ে বললেন, ‘আউটডোর শুটিং ছিল ‘তাহাদের একদিন’ নাটকের। ঢাকার আশপাশের আউটডোরেই শুটিংয়ের কথা। কিন্তু বাগড়া দিল বৃষ্টি, এখন ইনডোরেই শুটিং করতে হচ্ছে।” এ নাটকে তারিনের সঙ্গে আরও অভিনয় করছেন শাহরিয়ার নাজিম জয় ও তৌ​কির আহমেদ। এ নাটকটির চিত্রনাট্যকার এবং পরিচালকও তৌকির।
‘তাহাদের একদিন’ ছাড়াও ঈদের জন্য আরও বেশ কিছু নাটকের কাজ করছেন বলেই জানালেন তারিন। এর মধ্যে কৌশিক শংকর দাসের নাটক ‘ভালোবাসার ফাঁদ’। এস এ হক অলীকের ‘বন্ধু তুমি বন্ধু আমার’। দুটি নাটকের তারিনের বিপরীতে আছেন অপূর্ব।তৌকির আহমেদের সঙ্গে জুটি বেঁধে গত ১০ বছর ধরে ঈদুল ফিতর ও ঈদুল আজহায় এনটিভির জন্য একটি সিক্যুয়াল নাটক করছেন তাঁরা। মাসুম রেজার লেখা ও আওলাদ হোসেনের পরিচালনায় এই সিক্যুয়ালের কাজটি এবারও করছেন বলে জানালেন তারিন। এ ছাড়া​ও বললেন, শিগগিরই শুরু হতে যাচ্ছে ঈদের জন্য নির্মিতব্য নাম ঠিক না হওয়া রায়হান খানের পাঁচ পর্বের একটি ধারাবাহিকের শুটিংও।তবে এত কাজের ভিড়ে তারিনের কাছে ভালো লেগেছে সাত ভাইয়ের এক বোন চম্পা হওয়া। বিটিভিতে ঈদের ‘ইত্যাদি’র একটি স্যাটায়ারধর্মী আয়োজন ‘সাত ভাই চম্পা’তে তিনি অভিনয় করেছেন চম্পার ভূমিকায়। এ​খানে তাঁর সাত ভাই হয়েছেন আগুন, শাহরিয়ার নাজিম জয়, অপূর্ব, ইমন, নীরব, কল্যাণ ও নাঈম।
