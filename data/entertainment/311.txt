

• দীপিকা পাড়ুকোন কবিতা লিখেছেন, কেউ শুনেছেন এই কথা? • সেই কবিতা পড়ে প্রশংসা করেছেন প্রেমিক রণবীর সিং।• কেউ লিখেছেন, ‘দীপিকা পাড়ুকোন, আপনি তো বেশ ভালো কবি!’

বলিউড তারকা দীপিকা পাড়ুকোন কবিতা লিখেছেন, কেউ শুনেছেন এই কথা? আবার সেই কবিতা পড়ে প্রশংসা করেছেন প্রেমিক রণবীর সিং থেকে শুরু করে অনেকেই। কেউ লিখেছেন, ‘দীপিকা পাড়ুকোন, আপনি তো বেশ ভালো কবি!’ এবার আসুন কবি দীপিকা পাড়ুকোনের কথা জানা যাক।
দীপিকা পাড়ুকোনের লেখা এই কবিতার শিরোনাম ‘আই অ্যাম’। কবিতাটির প্রথম কয়েকটি লাইন হলো—‘আই অ্যাম আ চাইল্ড উইথ লাভ অ্যান্ড কেয়ার;আই ওয়ান্ডার হাউ ফার দ্য স্টারস রিচ; আই হিয়ার দ্য রাশ অব দ্য ওয়েভস...’
দীপিকা পাড়ুকোন তাঁর লেখা কবিতাটি ইনস্টাগ্রামে প্রকাশ করেছেন। কবিতাটি তিনি লিখেছিলেন কিশোর বয়সে। তখন তিনি ছিলেন সপ্তম শ্রেণির শিক্ষার্থী। ইনস্টাগ্রামে কবিতাটির সঙ্গে তিনি লিখেছেন, ‘সপ্তম শ্রেণিতে পড়ার সময় আমার কবি হয়ে ওঠার চেষ্টা।’
দীপিকা পাড়ুকোনের নতুন ছবি ‘পদ্মাবত’ এরই মধ্যে দর্শক আর সমালোচকদের মন জয় করেছে। সঞ্জয় লীলা বানসালি পরিচালিত ছবিটি শুধু ভারতেই আয় করেছে ২৭৫ কোটি রুপি। দেশের বাইরেও ছবিটি দারুণ ব্যবসা করছে। সব মিলিয়ে ছবিটি এরই মধ্যে মোট আয় করেছে ৫০০ কোটি রুপির বেশি। এনডিটিভি
