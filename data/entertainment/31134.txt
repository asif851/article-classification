
নব্বইয়ের দশকে ‘কয়লা’ ছবির শুটিং করতে গিয়ে প্রথম হাঁটুতে গুরুতর চোট পান শাহরুখ খান। পরবর্তী সময়ে শুটিং করতে গিয়ে আরও কয়েকবার হাঁটুতে চোট পেয়েছেন তিনি। সম্প্রতি ক্রোয়েশিয়ায় ‘ফ্যান’ ছবির শুটিং করতে গিয়ে আবারও হাঁটুতে চোট পেয়ে খবরের শিরোনাম হলেন কিং খান। ছবির সেটে একটি অ্যাকশন দৃশ্যে অভিনয় করতে গিয়ে শাহরুখের হাঁটুর পেছন দিকের পেশিতন্তু ছিঁড়ে গেছে। এ জন্য খুঁড়িয়ে খুঁড়িয়ে হাঁটতে হচ্ছে তাঁকে।ক্রোয়েশিয়ায় ‘ফ্যান’ ছবির শুটিং করতে গিয়ে দম ফেলার ফুরসত পাচ্ছেন না ছবির দলের সদস্যেরা। টানা কাজ করে যত দ্রুত সম্ভব শুটিং শেষ করতে চাচ্ছেন তাঁরা। কিন্তু হঠাৎ করে শাহরুখ আহত হওয়ায় তাঁকে নিয়ে দুশ্চিন্তায় পড়ে যান ছবির দলের সবাই। এদিকে শাহরুখ আহত হওয়ায় ‘ফ্যান’ ছবির কাজ আপাতত স্থগিত হয়ে গেছে। সম্প্রতি এক খবরে এ তথ্য জানিয়েছে ওয়ান ইন্ডিয়া।বরাবরই নিজের এবং ছবির সর্বশেষ খবর ভক্তদের সঙ্গে ভাগাভাগি করে নেওয়ার জন্য সুনাম আছে শাহরুখের। এবারও তার ব্যতিক্রম হয়নি। এক টুইটার বার্তায় হাঁটুতে চোট পাওয়ার কথা জানিয়ে তিনি লিখেছেন, ‘সত্যিই কঠিন একটি সময়! হাঁটুর পেছন দিকের পেশিতন্তু ছিঁড়ে গেছে। প্রচুর পরিমাণে ইনজেকশন নিতে হচ্ছে। ’শাহরুখ আরও লিখেছেন, ‘হাঁসের মতো খুঁড়িয়ে খুঁড়িয়ে হাঁটছি। এমন নয় যে, আমি হাঁস পছন্দ করি না। কিন্তু হাঁসের মতো হাঁটাটা খুবই বিরক্তিকর। ’‘ফ্যান’ ছবির পরিচালকের আসনে রয়েছেন ‘ব্যান্ড বাজা বারাত’খ্যাত বলিউডের চলচ্চিত্রনির্মাতা মনীশ শর্মা। আদিত্য চোপড়া প্রযোজিত ছবিটি যশরাজ ফিল্মসের ব্যানারে মুক্তি পাবে চলতি বছরের ১৪ আগস্ট।‘ফ্যান’ ছবির ট্রেলার দেখতে ক্লিক করুনআরও পড়ুন:শাহরুখকে ছাড়াই ‘হ্যাপি নিউ ইয়ার’!
