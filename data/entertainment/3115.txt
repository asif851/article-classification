
নব্বইয়ের দশকের তুমুল জনপ্রিয় সংগীতশিল্পী অঞ্জন দত্ত। অভিনেতা ও চলচ্চিত্র পরিচালক হিসেবে কম জনপ্রিয় নন। তাঁর জীবনঘনিষ্ঠ গানে বিভোর থেকেছে নব্বইয়ের প্রজন্ম। এখনকার প্রজন্মও তাঁর গান ভালোবাসে। দুই বাংলায় জনপ্রিয় এই শিল্পী এখন ঢাকায়। নিজের আত্মজীবনীমূলক গ্রন্থ—‘অঞ্জনযাত্রা’র মোড়ক উন্মোচন করতে এসেছেন। বইটি লিখেছেন তরুণ লেখক সাজ্জাদ হুসাইন। বইটি প্রকাশ করেছে ছাপাখানার ভূত। মঙ্গলবার সন্ধ্যায় রাজধানীর বিশ্বসাহিত্য কেন্দ্র মিলনায়তনে মোড়ক উন্মোচন অনুষ্ঠানের আয়োজন করা হয়।






