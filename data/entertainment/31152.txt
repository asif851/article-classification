
প্রকৃতিবিষয়ক সংগঠন তরুপল্লবের আয়োজনে ১৬তম ‘গাছ দেখা, গাছ চেনা’ আয়োজনটি হলো গত শনিবার জাতীয় চিড়িয়াখানায়। শতাধিক নিসর্গপ্রেমী এই কর্মসূচিতে অংশ নেন। গাছ চেনার পাশাপাশি চিড়িয়াখানার ৩০০ গাছে পরিচিতিমূলক নামফলক লাগানো হয় এবং সফেদা ও ডেফলের চারা রোপণ করা হয়। নিসর্গী দ্বিজেন শর্মা, প্রকৃতি ও জীবন ফাউন্ডেশনের চেয়ারম্যান মুকিত মজুমদার, কথাশিল্পী বিপ্রদাশ বড়ুয়া, উদ্ভিদবিদ শামসুল হক, পাখি পর্যবেক্ষক ইনাম আল হক এবং তরুপল্লবের সাধারণ সম্পাদক মোকারম হোসেন অংশগ্রহণকারীদের গাছপালা চিনিয়ে দেন।
