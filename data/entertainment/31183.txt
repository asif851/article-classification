
এক্স-ম্যান ছবি ‘লোগান’–এ দেখা যাবে হিউ জ্যাকম্যানকে। উলভারিন চরিত্রে হিউ অভিনয় করছেন ১৬ বছর ধরে। তবে এ সিরিজের পরবর্তী ছবিতে উলভারিন হয়ে না–ও আসতে পারেন হিউ! কে করতে পারেন চরিত্রটি? হিউ বললেন, সেখানে দেখা যেতে পারে বলিউড বাদশাহ শাহরুখ খানকে।
২০০০ সালে প্রথমবারের মতো ‘এক্স-ম্যান’ ছবিতে যাত্রা শুরু হিউ জ্যাকম্যানের। তখন থেকে এ পর্যন্ত চরিত্রটি করেছেন আটবার। এবার মনে হয় আর চরিত্রটি মনে ধরছে না হিউয়ের! উলভারিন হিসেবে পরবর্তী ছবিতে তাঁকে দেখা না–ও যেতে পেরে। কে করছেন চরিত্রটি? এমন প্রশ্নে হিউ বললেন, ‘এ চরিত্রে আমার অভিনয় না করাই ভালো। তবে উলভারিন কে হবেন, কে জানে? শাহরুখ চরিত্রটি করতে পারেন।’এটা কেবলই হিউ জ্যাকম্যানের ভাবনা। তবে এক্স-ম্যান সিরিজের স্রষ্টারা নেবেন কি হিউর পরামর্শ? সে থাকল ভবিষ্যতের ভাবনায়। ‘লোগান’ মুক্তি পাচ্ছে শিগগিরই। ইন্ডিয়া টুডে
