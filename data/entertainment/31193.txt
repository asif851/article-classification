
খবরটা আর গুজবের মধ্যে নেই, মোটামুটি নিশ্চিত। ছাড়াছাড়ি হয়ে যাচ্ছে ড্রিউ ব্যারিমোর আর উইল কোপালমানের। প্রায় চার বছরের সংসারজীবনের ইতি টানতে চলেছেন তাঁরা। বেশ কিছুদিন ধরেই এই দম্পতির সংসারে বেশ ঝামেলা যাচ্ছিল বলে জানিয়েছে দুজনের ঘনিষ্ঠ একটি সূত্র। এ কথাও শোনা যাচ্ছে, দুজনের মধ্যে অনেক দিন ধরেই দূরত্ব সৃষ্টি হলেও সন্তানদের কথা ভেবেই এত দিন একসঙ্গে ছিলেন তাঁরা। তিন ও এক বছর বয়সী দুটি সন্তান আছে এই দম্পতির।হলিউড অভিনেত্রী ড্রিউ ব্যারিমোর ১৯৯৪ সালে মাত্র ১৯ বছর বয়সে প্রথম বিয়ে করেছিলেন। ২০০১ সালে তিনি বিয়ে করেন কৌতুকাভিনেতা টম গ্রিনকে। সেই বিয়ে টিকে ছিল মাত্র পাঁচ মাস। ২০১২ সালে আর্ট কনসালট্যান্ট উইল কোপালমানের সঙ্গে প্রথম দেখা হয় ফিফটি ফার্স্ট ডেটস ছবির এই তারকার। সূত্র: পিপল।
