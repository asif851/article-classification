



নতুন ছবিতে চুক্তিবদ্ধ হলেন নিরব ও জলি। 
ছবির নাম ‘অফিসার রিটার্নস’।
পরিচালনা বন্ধন বিশ্বাস বলেন, ‘আগামী মার্চ থেকে ছবিটির শুটিং করার ইচ্ছা আছে।’


নতুন ছবিতে চুক্তিবদ্ধ হলেন নিরব ও জলি। ছবির নাম ‘অফিসার রিটার্নস’। এই ছবিতে অভিনয়ের মধ্য দিয়ে প্রথম একসঙ্গে জুটি গড়বেন এই দুই তারকা।
অন্ধকার জগতের গল্প নিয়ে ছবিটি পরিচালনা করবেন বন্ধন বিশ্বাস। তিনি বলেন, ‘আগামী মার্চ থেকে ছবিটির শুটিং করার ইচ্ছা আছে।’ মাসখানেক আগে নিরব চুক্তিবদ্ধ হলেও গতকাল সোমবার রাতে ছবিতে চুক্তি সই করেছেন জলি। ছবিতে একজন পুলিশ অফিসারের চরিত্রে অভিনয় করবেন নিরব। জলিকে দেখা যাবে ‘বার গার্ল’ হিসেবে।
নায়িকা জলি বলেন, ‘গল্প শুনেই কাজটি করতে আগ্রহী হয়েছি। চরিত্রটিও বেশ চ্যালেঞ্জিং। আর নিরব ভাইয়ের সঙ্গে কাজের নতুন অভিজ্ঞতা হবে এই ছবিতে।’ নিরব বলেন, ‘নিয়তি ও মেয়েটি এখন কোথায় যাবে দুটি ছবিতে জলির কাজ দেখেছি। তাঁর চলচ্চিত্রে কাজের প্রতি আগ্রহ, চেষ্টা দুটোই আছে।’
