
চিকিত্সক হিদার মিলিগানের প্রেমে মজেছেন হলিউডের বর্ষীয়ান অভিনেতা আর্নল্ড শোয়ার্জেনেগার। অবশ্য ঠিক কখন-কীভাবে তাঁর প্রেমে পড়লেন শোয়ার্জেনেগার, সে তথ্য জানায়নি অনলাইন সংবাদমাধ্যম টিএমজি। শুধু জানিয়েছে, দিনকে দিন বেড়েই চলেছে তাঁদের সখ্য।সম্প্রতি যুক্তরাষ্ট্রের সান্তা মনিকায় অভিসারে গিয়েছিলেন নতুন এ জুটি। একসঙ্গে নৈশভোজে অংশ নেওয়ার পর হিদারকে বিদায় জানানোর সময় তাঁকে চুমুও উপহার দিয়েছেন ‘টার্মিনেটর’ তারকা শোয়ার্জেনেগার। সে সময় ক্যামেরাবন্দীও হয়েছেন তাঁরা।বেশ কিছুদিন ধরেই ৩৮ বছর বয়সী হিদারের সঙ্গে প্রেম করছেন শোয়ার্জেনেগার। সম্প্রতি সান্তা মনিকায় একসঙ্গে না গিয়ে আলাদাভাবেই নৈশভোজে অংশ নিতে গিয়েছিলেন হিদার ও শোয়ার্জেনেগার। ভোজ শেষে হিদারকে তাঁর গাড়ি পর্যন্ত এগিয়ে দেন শোয়ার্জেনেগার। বিদায় জানানোর পাশাপাশি তাঁর নতুন এ প্রেমিকাকে চুমুও উপহার দেন এই ৬৬ বছর বয়সী তারকা অভিনেতা। এক খবরে এমনটিই জানিয়েছে টিএমজি।ক্যালিফোর্নিয়ায় চিকিত্সা পেশায় জড়িত স্বর্ণকেশী হিদার। তাঁর রোগীদের তালিকায় রয়েছেন যুক্তরাষ্ট্রের প্রথম সারির বেশ কয়েকজন ফুটবল খেলোয়াড় ও অ্যাথলেট।
২০১২ সালে শোয়ার্জেনেগারের সঙ্গে ২৫ বছরের দাম্পত্যের ইতি টানেন মারিয়া শ্রিভার। বারবার নিজের ভুল স্বীকার করে মারিয়াকে ফিরে পাওয়ার চেষ্টা করেও ব্যর্থ হন শোয়ার্জেনেগার।
