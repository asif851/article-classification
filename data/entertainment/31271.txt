
আবারও চলচ্চিত্রে অভিনয় করতে যাচ্ছেন ছোটপর্দার অভিনয়শিল্পী নওশীন। সবকিছু ঠিক থাকলে জুন মাসের শেষ সপ্তাহে চলচ্চিত্রটির শুটিংয়ে অংশ নেবেন তিনি। ইমপ্রেস টেলিফিল্মের ব্যানারে নির্মিতব্য ছবিটির নাম ‘আমরা যারা মা-বাবা’। পরিচালক শাহরিয়ার নাজিম জয়। পরিচালক সূত্রে জানা গেছে, ছবিটির নাম পরিবর্তন হওয়ার সম্ভাবনা রয়েছে।নওশীন বলেন,‘আমি আসলে অভিনয় করতে চাই। সেটা হোক ছোটপর্দা কিংবা বড় পর্দা। আর সেই ইচ্ছে থেকে ছোটপর্দা থেকে একটা সময় বড় পর্দায় কাজ করার সিদ্ধান্ত নিই। ‘আমরা যখন মা-বাবা’ ছবির গল্পটি শুনে মনে হয়েছে এতে অভিনয় করার অনেক সুযোগ আছে। তাই কাজ করতে রাজি হয়েছি।’নওশীন আরও বলেন, ইমপ্রেস টেলিফিল্মের ব্যানারে নির্মিতব্য ছবিটি আমার ক্যারিয়ারে চতুর্থ সিনেমা। প্রথম অভিনয় করি শোয়াচান পাখি ছবিতে। এরপর হ্যালো অমিত এবং দুদু মিয়া নামের আরও দুটি ছবির কাজ শেষ করি। দুঃখজনক হলেও সত্য, এখনো একটি ছবিও মুক্তি পায়নি।’নওশীন বর্তমানে বিজ্ঞাপনচিত্রের কাজ নিয়ে ব্যস্ত। সাম্প্রতিক সময়ে আমি তিনটি বিজ্ঞাপনচিত্রের কাজ করলাম। সামনে এগুলোর প্রচার শুরু হবে। সামনে আরও দুটি বিজ্ঞাপনচিত্রে কাজ করার ব্যাপারে কথাবার্তা চলছে। অনেক দিন পর একসঙ্গে এতগুলো বিজ্ঞাপনচিত্রে কাজ করলাম। আশা করছি এসব বিজ্ঞাপনচিত্রে দর্শকরা আমাকে নতুনভাবে দেখতে পাবেন।জানা গেছে, জুন মাসের প্রথম সপ্তাহে ফেরদৌস আরার গান রেকর্ডিঙের মধ্য দিয়ে নওশীন অভিনীত সিনেমার কাজ শুরু হবে। ছবিটির সংগীত পরিচালক হিসেবে থাকবেন ইমন সাহা। ছবির অন্য অভিনয়শিল্পীরা হলেন জয়,জিতু আহসান ও মৌসুমী নাগ প্রমুখ।
