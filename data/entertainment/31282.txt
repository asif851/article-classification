
সম্প্রতি ছোট বোন অর্পিতাকে অভিনব এক উপহারই দিলেন ‘দাবাং’ তারকা সালমান খান। অর্পিতাকে নিজের হাতে আঁকা একটি ছবি উপহার দিয়েছেন তিনি। কীভাবে নামাজ পড়তে হয়, তা ওই ছবিতে দেখিয়েছেন সালমান। পবিত্রতার স্পষ্ট ছাপ ফুটে উঠেছে ছবিটিতে।গত বছরের নভেম্বরে মহা ধুমধামে ছোট বোন অর্পিতার বিয়ের আয়োজন করে সবাইকে তাক লাগিয়ে দিয়েছিলেন সালমান খান ও তাঁর পরিবারের সদস্যরা। বিয়ের পেছনে সব মিলিয়ে প্রায় ৬৫ কোটি রুপি খরচ করে খান পরিবার। বিয়ের উপহার হিসেবে ছোট বোনকে ১৬ কোটি রুপির বিলাসবহুল ফ্ল্যাট ও পাঁচ কোটি রুপির বিলাসবহুল রোলস রয়েস ফ্যান্টম মডেলের গাড়ি উপহার দেন সালমান।অভিনয়ের পাশাপাশি অবসরে ছবি আঁকতে দারুণ পছন্দ করেন সালমান। কাজের ফাঁকে ফাঁকে ছবি আঁকেন তিনি। ছোট বোনের জন্য সময় বের করে অনেক যত্ন করে নামাজ কীভাবে পড়তে হয়, তার ছবি এঁকেছেন সালমান। সম্প্রতি চমৎকার সেই ছবি উপহার পাওয়ার পর তা ইনস্টাগ্রামে পোস্ট করেন অর্পিতা। ছবির ক্যাপশনে তিনি লেখেন, ‘চমৎকার এই ছবি আমাকে উপহার দিয়েছেন সালমান ভাই। আমার অনেক পছন্দ হয়েছে।’ সম্প্রতি এক খবরে এমনটিই জানিয়েছে ওয়ান ইন্ডিয়া।বর্তমানে ‘প্রেম রতন ধন পাও’ ও ‘বজরঙ্গি ভাইজান’ ছবির শুটিং নিয়ে ব্যস্ত আছেন সালমান। ছবি দুটিতে তাঁর সহ-অভিনেত্রী সোনম কাপুর ও কারিনা কাপুর খান। সামনে ‘সুলতান’ ছবির কাজ শুরু করবেন সালমান। ছবিটিতে মুষ্টিযোদ্ধা চরিত্রে দেখা যাবে তাঁকে।আরও পড়ুন
বাড়ির পর গাড়িঅর্পিতার বিয়ের যত চমক
