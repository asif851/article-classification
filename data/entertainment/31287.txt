
‘ক্লোজআপ ওয়ান তোমাকেই খুঁজছে বাংলাদেশ’ প্রতিযোগিতার ২০০৬ সালে প্রথম রানারআপ হয়েছিলেন মুহিন। এবার মুহিন তাঁর ৪ নম্বর একক অ্যালবামের কাজ করছেন। নাম দিয়েছেন বাংলা ঢোল। অ্যালবামে গান থাকছে ১২টি। এর মধ্যে ১১টি গানের রেকর্ডিং শেষ হয়েছে। বাকি আছে একটি দ্বৈত কণ্ঠের গানের কাজ।অ্যালবামের জন্য দুটি গান লিখেছেন এবং পাঁচটি গানের সুর ও সংগীত পরিচালনা করেছেন মুহিন। অন্য গানগুলোর সুর ও সংগীত পরিচালনা করেছেন জোহান আলমগীর, সুমন কল্যাণ, মাসুম, আল আমিন এবং আর আজিজ।মুহিন জানান, সব কটি গানই রোমান্টিক মেজাজের। অ্যালবামটি আগামী বছর ভালোবাসা দিবসে বাজারে আসবে।মুহিন বলেন, ‘আগের তিনটি অ্যালবামের বাইরে গিয়ে নতুন কিছু করার চেষ্টা করছি এবার।’মুহিনের অন্য তিনটি অ্যালবাম হলো গোপন কথা (২০০৯), তোমার জন্য (২০০৮) ও ঘুম আসে না (২০১১)।
