
বলিউড পরিচালক-প্রযোজক আদিত্য চোপড়ার পরের ছবি ‘বেফিকরে’ মুক্তি পাচ্ছে আগামী ৯ নভেম্বর। গত এপ্রিল থেকে প্রতি মাসের ৯ তারিখে ছবিটির একটি করে পোস্টার মুক্তি পাচ্ছে। প্রতিটি পোস্টারেই আছে রণবীর সিং ও বাণী কাপুরের চুমুর দৃশ্য। এত দিন প্রশ্ন ছিল, সব কটি পোস্টারেই চুমুর দৃশ্য কেন?
যশরাজ ফিল্মসের ওয়েবসাইটে এবার উত্তরটি পাওয়া গেছে। ছবির একটি গান ‘লাবো কা কারোবার’-এ আছে এসব চুমুর দৃশ্যের জবাব। রণবীর ও বাণী এই গানে ৩২ বার চুমু খেয়েছেন! তাই এ নিয়ে এত পোস্টার। আসলে এটি ছবির প্রচারণার নতুন কৌশল।এদিকে গানটিতে এত চুম্বন দৃশ্য নিয়ে রণবীরের সামনে নানা বিব্রতকর প্রশ্ন আসছে। তবে বিব্রতকর প্রশ্ন নিয়ে মোটেই বিব্রত নন তিনি। উল্টো রণবীর বলেছেন, ‘দারুণ উপভোগ করেছি “বেফিকরে”র শুটিং৷ খুব ভালো অভিজ্ঞতা। আর চুমুর ব্যাপারে বলতে পারি, আমাকে বহুবার চুমু খেতে বলা হয়েছিল। পরিচালকের কথা তো আর অমান্য করা যায় না! তাই যতবার বলেছেন, ততবার খেয়েছি!’সমালোচকেরা বলাবলি করছেন, এমরান হাশমি বোধহয় এবার রাজত্ব হারালেন। এতদিন ‘সিরিয়াল কিসার’ নামটা তাঁরই ছিল। এবার বুঝি রণবীরের কাছে হেরে যাচ্ছেন তিনি। ইন্ডিয়ান এক্সপ্রেস ও এনডিটিভি অবলম্বনে
আরও দেখুন:মাসপ্রতি একটি করে পোস্টার!
