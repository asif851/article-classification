
ভারতের ঝাড়খন্ডের ওয়াসিপুরের একসময়ের বাসিন্দা জিশান কাদরি আগের ‘গ্যাংস অব ওয়াসিপুর’ ছবি দুটির সংলাপের জন্য বেশ নাম কুড়িয়েছিলেন। সম্প্রতি তিনি ওয়াসিপুরে ছবির তৃতীয় কিস্তির কাহিনি লিখতে গেছেন।জিশান বলেন, ‘রমজানের শুরুতে আমি এসেছি। উৎসবের জন্য ঘরে আসা আর ছবির জন্য গবেষণার কাজটা একসঙ্গে হয়ে গেল। এখানে কয়েক সপ্তাহ থাকব। এ সময় আমি কাহিনি ও চরিত্রগুলো ঠিকঠাক করে ফেলব।’জিশানের কথায়, তৃতীয় ছবিটি সিকুয়াল না প্রিকুয়াল কোনোটাই হবে না। এটা আগের দুটি ছবির মাঝামাঝি একটা গল্প বলবে। এ জন্যই তাঁরা এই ছবিকে বলছেন ‘গ্যাংস অব ওয়াসিপুর ওয়ান পয়েন্ট ফাইভ’।নতুন ছবিতে আগের দুই ছবির কিছু চরিত্রকে দেখা যাবে। অনেক দিন ধরে দর্শক অধীর আগ্রহে এই ছবিটির জন্য অপেক্ষা করছেন। এদিকে জিশানের প্রথম ছবি ‘মিরুথিয়া গ্যাংস্টার’ পরিচালনা দেখে নির্মাতা অনুরাগ কাশ্যপ তাঁকে তৃতীয় ছবিটি যৌথভাবে পরিচালনার প্রস্তাব দিয়েছেন।
অনুরাগ কাশ্যপ এখন তাঁর প্রযোজিত ‘উড়তা পাঞ্জাব’ ছবিটি নিয়ে বেশ ব্যস্ত। টাইমস অব ইন্ডিয়া।
