
প্রিয় তারকার জন্য ভক্তরা কত রকম পাগলামিই না করেন। একেকটি গল্প যেন ছাড়িয়ে যায় আরেকটিকে। তবে বলতেই হচ্ছে, দীপিকা পাড়ুকোনের এক ভক্ত যে কাণ্ডটা করেছেন, এমনটা আগে কেউ কখনো ভাবেননি। দীপিকাকে ভেবে তিনি বানিয়ে চলেছেন একের পর এক কাপ কেক!না, দীপিকার মুখের আদলে কেক বানানো হচ্ছে না। এখানেই সেই ভক্তের সৃষ্টিশীলতা। সেই ভক্ত বেছে নিয়েছেন দীপিকার বিভিন্ন ধরনের ফ্যাশনের ছবি। আর সেই ছবির অনুপ্রেরণায় বানানো হয়েছে কেকগুলো। ধরুন, দীপিকা গাঢ় বেগুনি রঙের একটি পোশাক পরে আছেন। সেই ছবির আদলে বেগুনি রংকে থিম করে বানানো হয়েছে সেই কেক। একইভাবে আকাশি, সবুজ, গোলাপি—হরেক রঙে দীপিকার পোশাকের সঙ্গে মিল করে বানানো হরেক রকমের কেক।আইডিয়াটা মন্দ নয়। আর এ কারণেই টুইটারে রীতিমতো ঝড় তুলেছে এই কেকের ছবিগুলো। টিওআই।
