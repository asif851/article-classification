
খবরটি নিশ্চিত করেছেন উর্বশী নিজেই। ঢাকায় বিএমডব্লিউ সেভেন সিরিজের গাড়ির উদ্বোধন করবেন এই বলিউড অভিনেত্রী। ‘হ্যালো ঢাকা। আমি খুবই উচ্ছসিত আপনাদের শহরে আসা নিয়ে’ তাঁর সংক্ষিপ্ত ভিডিওবার্তায় বলেছেন উর্বশী।এদিকে ঢাকায় এক্সিকিউটিভ মটরস লিমিটেডের পক্ষ থেকে খবরটি নিশ্চিত করেছেন ম্যানেজার অপারেশন্স লুনা ইসলাম। তিনি বলছিলেন, ‘বিএমডব্লিউ  সবসময় একজন আন্তর্জাতিক মানের তারকাকে নতুন মডেলের গাড়ির উদ্বোধনী অনুষ্ঠানে রাখতে চায়। বিএমডব্লিউ সেভেন সিরিজের গাড়িটি এবারই প্রথম আসছে বাংলাদেশে। এর উদ্বোধনী অনুষ্ঠানে উর্বশীকে আমন্ত্রণ জানিয়েছি আমরা। ২২ মার্চ ঢাকায় পেঁৗছাবেন উর্বশী রাউটেলা।’মাস্তি ছবির সিক্যুয়েল গ্রেট গ্র্যান্ড মাস্তি নিয়ে এখন বলিউডে আলোচনায় উর্বশী রাউটেলা। ইন্দ্র কুমার পরিচালিত এই ছবিতে তাঁর বিপরীতে থাকছেন রীতেশ দেশমুখ, বিবেক ওবেরয় এবং আফতাব শিবদাসানি। । সিং সাব দ্য গ্রেট ছবি দিয়ে বলিউডে অভিষেক ঘটে উর্বশীর। ২০১৫ সালে মিস ইউনিভার্স প্রতিযোগিতায় ভারতের প্রতিনিধিত্ব করেন তিনি। ২০১১ সালে জিতেছেন মিস এশিয়ান সুপার মডেল পুরস্কার।
