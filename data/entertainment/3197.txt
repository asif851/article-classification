
প্রিয়াঙ্কা চোপড়ার উচ্চতা পাঁচ ফুট সাত ইঞ্চির কাছাকাছি। রণবীর সিং পাঁচ ফুট দশ। তবু সিম বুলারের কাঁধে হাত রাখতে গিয়ে প্রিয়াঙ্কা চোপড়াকে চেয়ারের ওপর উঠে দাঁড়াতে হলো। অন্যদিকে কনুই পেরোতে পারলেও উচ্চতায় বুলারের কাঁধ পর্যন্তও পৌঁছতে পারেননি রণবীর সিং। কানাডার এই দীর্ঘদেহী বাস্কেটবল খেলোয়াড়কে পেয়ে বলিউড তারকারা যেন শিশু বনে গেছেন! নানান ভঙ্গিমায় তাঁর সঙ্গে ছবি তুলে আপলোড করছেন সামাজিক যোগাযোগ মাধ্যমগুলোতে। এই তালিকায় আছেন অভিষেক বচ্চনও। উচ্চতায় অভিষেক কম নন। অথচ বুলারের কাছাকাছি পৌঁছাতে তাঁকেও সোফার ওপর উঠে দাঁড়াতে হয়েছে।সিম বুলারের উচ্চতা কত, তাও জেনে নিন। সাত ফুট পাঁচ ইঞ্চি! ভক্ত, সংবাদমাধ্যম ও তারকাদের সঙ্গে দেখা করতে সিম ভারতে পৌঁছেছেন গত শনিবার। জিনিউজ।
