
পতৌদির নবাব ও বলিউডের অভিনেতা সাইফ আলী খানকে বিয়ের পর নামের শেষে খান পদবি যুক্ত করেছেন ‘হিরোইন’ তারকা কারিনা কাপুর খান। এবার তিনি নিজের স্বাক্ষরেও পরিবর্তন আনার পরিকল্পনা করছেন বলেই জানিয়েছে ‘ইন্ডিয়াটুডে’।সম্প্রতি ‘ইন্ডিয়াটুডে’র এক খবরে বলা হয়েছে, নতুন স্বাক্ষরে নামের শুরুর অংশের সঙ্গে খান পদবিও জুড়ে দিতে চান কারিনা। জরুরি কাগজপত্র সই করার পাশাপাশি অটোগ্রাফ দেওয়ার সময়ও নতুন এ স্বাক্ষর ব্যবহারের কথা ভাবছেন তিনি। কবে থেকে তিনি নতুন এ স্বাক্ষর দেওয়া শুরু করবেন, তা অবশ্য জানা যায়নি।এর আগে অভিষেক বচ্চনকে বিয়ের পর নামের পাশে বচ্চন পদবি যুক্ত করেছিলেন বলিউডের আরেক জনপ্রিয় অভিনেত্রী ঐশ্বরিয়া রাই বচ্চন। বিয়ের পর নিজের স্বাক্ষরেও পরিবর্তন এনেছেন সাবেক এ বিশ্বসুন্দরী। ঐশ্বরিয়াকে দেখে স্বাক্ষর পরিবর্তনের ভাবনা কারিনার মাথায় এসেছে কি না, তা অবশ্য নিশ্চিত হওয়া যায়নি।
