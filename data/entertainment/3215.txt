
এইচআইভি ভাইরাসের মতোই প্রাণঘাতী সংক্রামক হেপাটাইটিস বি ভাইরাস । কিন্তু এইচআইভি বা এইডস নিয়ে যত শোরগোল শোনা যায়, সেই তুলনায় হেপাটাইটিস বি নিয়ে কিন্তু মানুষের মধ্যে ততটা সচেতনতা নেই। এ ব্যাপারে উদ্বিগ্ন অমিতাভ বচ্চন নতুন এক লড়াইয়ে নামছেন। রোগ আর ভাইরাসটি সম্পর্কে মানুষের মধ্যে সচেতনতা গড়ে তুলতে চান তিনি।ইউনিসেফের বিশ্বদূত হিসেবে কাজ করা অমিতাভ এমনিতে পোলিও নির্মূল কার্যক্রমের সঙ্গেও যুক্ত। বিগ বি টুইট করেছেন, ‘হেপাটাইটিস বি নিয়ে সচেতনতা গড়ে তুলতে একটি প্রচারণা শুরু করতে চাই।’ সামাজিক কাজের পাশাপাশি নিজের আসল কাজ নিয়েও তিনি ব্যস্ত এই ৭২ বছর বয়সেও। নতুন ছবি শমিতাভ মুক্তি পাচ্ছে শিগগিরই। টুইটার।
