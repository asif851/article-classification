

এবারের ঈদে বিভিন্ন টেলিভিশন চ্যানেলে প্রচারিত হয়েছে অপর্ণা ঘোষ অভিনীত বেশ কয়েকটি নাটক। কয়েকটি নাটকে তিনি বৈচিত্র্যপূর্ণ চরিত্রে অভিনয় করেছেন। ঈদের নাটকসহ অন্যান্য প্রসঙ্গে গতকাল সোমবার বিকেলে প্রথম আলোর সঙ্গে কথা বলেন তিনি।

ঈদের পর শুটিং কি শুরু করে দিয়েছেন?আমি এখনো চট্টগ্রামে, ছুটিতে আছি। ২০ জুলাই আলভী আহমেদের একটি ধারাবাহিক নাটক দিয়ে শুটিংয়ে ফিরব।ঈদের ছুটিতে কী করলেন?প্রচুর নাটক দেখার চেষ্টা করেছি। নিজের কাজের পাশাপাশি অন্য অভিনয়শিল্পীদের নাটকও দেখেছি। বেশির ভাগ ক্ষেত্রে হতাশ হয়েছি।কোন নাটক দেখে বেশি মুগ্ধ হয়েছেন?অতটা মুগ্ধ হইনি। মোটামুটি ভালো লেগেছে আমার নিজেরই অভিনীত নাটক ‘হান্ড্রেড আউট অব হান্ড্রেড’ ও ‘লাইক অ্যান্ড শেয়ার রিলোডেড’। মাহমুদ দিদারের ‘অলৌকিক প্রেমের ঘ্রাণ’ নাটকে অভিনয় করে সবচেয়ে বেশি ভালো লেগেছে। যদিও এই নাটকের স্টোরি লাইন বেখাপ্পা ছিল, তারপরও কাজটি করে আরাম পেয়েছি। নিজের নাটকের বাইরে সুমন আনোয়ার পরিচালিত ‘ফুলমতি’ নাটকটি দারুণ লেগেছে।ঈদে কতগুলো নাটকে অভিনয় করেছেন?এটা খুবই লজ্জাজনক কথা। সত্যি, নাটকের সংখ্যাটা বলতে লজ্জা করছে। আগে সবাই জিজ্ঞেস করতেন, কোন গল্পে কাজ করে ভালো লেগেছে। আর এখন কিনা জানতে চায়—কতগুলো!‘ফেসবুকে’ নাটক নিয়ে অনেককেই দেখলাম নেতিবাচক মন্তব্য করছেন...আমি তো বলব, একদমই ঠিক করেছেন তাঁরা। এবার আমার নিজের কাছে মনে হয়েছে, টাকার জন্য অভিনয় করছি। এবার ঈদে যতগুলো নাটকে অভিনয় করেছি, কোনোটির নির্মাতাই আমাকে ডিরেক্ট করেননি। শুটিং শুরুর আগে কোনো নির্মাতাই আমার সঙ্গে গল্প নিয়ে বসেননি। শুটিংয়ের দিনই আমাদের কথা হয়েছে। বেশির ভাগ নির্মাতাই চিত্রগ্রাহকনির্ভর হয়ে গেছেন।নাটক তাহলে এখন এভাবেই হচ্ছে?দর্শকেরা কেন নাটক দেখবেন, তার কোনো কারণই আমি খুঁজে পাই না। ভালো গল্পকার নেই। নির্মাতাই একা সবকিছু করে ফেলছেন। আমাকে শেষ কেউ ডিরেক্ট করেছেন বলে মনে পড়ছে, তাঁরা হলেন অমিতাভ রেজা, মাসুদ হাসান উজ্জ্বল, মেজবাউর রহমান সুমন, অনিমেষ আইচ প্রমুখ।তাহলে নাটক করছেন কেন?ছোটবেলা থেকে অভিনয় নিয়ে আছি। পড়াশোনা শেষ করে অভিনয়টাকে পেশা হিসেবে নিয়েছি। এখন মনে হচ্ছে ভুল করেছি। দুঃখজনক হচ্ছে, এই পেশা থেকে বের হতেও পারছি না। কী একটা ম্যাজিক্যাল পাওয়ার যেন এখানে আছে। অনেক দিন পর হঠাৎ একটি ভালো কাজ করার পর আবার আশাবাদী হয়ে উঠি। বাকি সময় মনে হয় গাধার মতোই কাজ করে যাচ্ছি।সাক্ষাৎকার: মনজুর কাদের
