
চরিত্রানুযায়ী পোশাক কিংবা মেকআপ বক্স তো আছেই। এসবের বাইরেও শুটিংয়ের সময় তারকাদের সঙ্গী হয় অনেক কিছু। অনেকটা অভ্যাস, অনেকটা প্রয়োজন—সব মিলিয়েই শুটিং-সঙ্গী নানা ধরনের জিনিসপত্র। এই নিয়েই আমাদের ধারাবাহিক আয়োজন।
দীপা খন্দকার ‘আমি শুটিংয়ে যাওয়ার সময় সবার আগে শুটিং-সংশ্লিষ্ট পোশাক নিয়ে নিই। তারপর মেকআপ। এ ছাড়া সব সময় পানি রাখি সঙ্গে।’ শুটিং-সঙ্গী সম্পর্কে এভাবেই বললেন অভিনেত্রী দীপা খন্দকার। এ ছাড়া গ্রামের দিকে শুটিং হলে তিনি টর্চলাইট নিয়ে যান। আর মাঝেমধ্যে নিয়ে যান ফল ও হালকা খাবার।প্রানঅভিনেতা প্রানের সহকারী ও গাড়ির চালক খলিল। শুটিং-সঙ্গী বলতে তাই সবার আগে তাঁর নাম আসে। হাসতে হাসতেই বললেন প্রান। এ ছাড়া সানগ্লাস থাকে তাঁর সঙ্গে। প্রান বললেন, ‘আমার শুটিংয়ের যাবতীয় খুঁটিনাটি দেখেন খলিল। তাই আমি অনেকটা নির্ভার থাকি।’
