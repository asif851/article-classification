
মুক্তিযোদ্ধা, অভিনেতা, নাট্যনির্দেশক ও নাট্যকার মজিবুর রহমান দিলু গুরুতর অসুস্থ। তিনি গত ৮ ডিসেম্বর থেকে বারডেম হাপতালে ডা. মো. দেলওয়ার হোসেনের অধীনে চিকিৎসাধীন রয়েছেন। জানা গেছে, তার রক্তে এক ধরনের ব্যাকটেরিয়া ছড়িয়ে পড়েছে। এর নাম সেপ্টিসিমিয়া (সিডিমোনাস)। এছাড়া কিডনিতে দুটো পাথর রয়েছে। চিকিৎসক জানান, দ্রুত ব্যবস্থা নেওয়ায় গত দুই দিন রোগী কিছুটা ভালো আছেন। তাঁকে আরও বেশ কিছু দিন হাসপাতালে থাকতে হবে।এর আগে ২০০৫ সালে মজিবুর রহমান দিলু গুলিয়ান এন্ড বেরি সিন্ড্রম (জিবিএস) রোগে আক্রান্ত হয়ে আট মাস কোমায় ছিলেন। প্রায় এক বছর বারডেম হাসপাতালে চিকিৎসাধীন থাকার পর সুস্থ হয়ে ওঠেন। তাঁর পরিবার সবার কাছে দোয়া চেয়েছেন।
