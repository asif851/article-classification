
বাংলাদেশ শিল্পকলা একাডেমীর উদ্যোগে ফরিদপুরেও পরিবেশ থিয়েটার করা হয় ২৯ মার্চ। ফরিদপুর স্টেডিয়ামের উত্তরকোণের টাউন ক্লাব চত্বরে। মুক্তিযুদ্ধকালে স্টেডিয়ামে ছিল কনসেনট্রেশন ক্যাম্প। নাটকের নাম তাই কনসেনট্রেশন ক্যাম্প.৭১। ফরিদপুরের ছেলে বাকার বকুল কেন্দ্র থেকে নির্ধারিত নির্দেশক। শহরের নানা গ্রুপের ছেলেমেয়েরা কুশীলব। মাস কয়েক চলে এই নির্মাণ প্রক্রিয়া। একাত্তরে ভুক্তভোগী মুক্তিযোদ্ধাদের সঙ্গে কথা বলে, দেশের আরও কিছু ক্যাম্পের অভিজ্ঞতা মিলিয়ে নাটকটি লেখেন বাকার বকুলই।মুক্তিযুদ্ধের বিস্মৃত স্মৃতি উদ্ধার-উদ্ঘাটন করতে শিল্পকলা একাডেমী এর আগেও দেশজুড়ে প্রতি জেলার কলেজে নাটক রচনা ও অভিনয়ের আয়োজন করেছিল। বোঝা যায় এ কাজ একটি ঐতিহাসিক দায় হিসেবেই করা হচ্ছে। ৪২ বছর ধরেই তো চলেছে মুক্তিযুদ্ধের স্মারক যত যা কিছু সংঘটন জনমন থেকে লুপ্ত, অপহৃত করে দেওয়া—যেন তা হয়ে ওঠে অপসৃত ফসিল মাত্র। মুক্তিযুদ্ধকালীন ফরিদপুর স্টেডিয়ামের স্থাপনা সম্প্রসারিত হয়ে গেছে বলে ঠিক মূল স্থলে করা যায়নি অভিনয়। কাছের চত্বরটি লাগসই হয়েছে—গ্যালারির পেছনে টাউন ক্লাব-জেলা পরিষদ ঘেরা চত্বরটি।আমরা জানি, একাত্তরে এই ক্যাম্পগুলো জনমনে কী ছিল! টাউন ক্লাবের গেট দিয়ে দর্শক ঢুকতে গিয়ে মুখোমুখি হয় যেন সেই একাত্তরের। পাকিস্তানি সেনাদের মতিচ্ছন্ন মাস্তানির রকমসকম ‘মুক্তি’ ধরপাকড়ের মরিয়া উন্মাদনায়। ক্যাম্প-ব্যারাকের ব্যারিকেড ব্যুহ দিয়ে ঢোকানো হয় দর্শকদের—যেন ভেতরে আয়োজিত মাহফিলে আমন্ত্রণ জানায় মেহমানদের শরিফ সমঝদার: আইয়ে জনাব, আইয়ে ইধার। ঢুকে জেলা পরিষদসংলগ্ন তৈরি গ্যালারিতে বসতে গিয়ে সামনে নজর পড়ে, জমেছে মাহফিল—দমাদম মস্ত কলন্দর। অকস্মাৎ উচ্চকণ্ঠ সংগীত ছাপিয়ে একপাল পাকিস্তানি নেকড়ের শিকারসহ উন্মত্ত প্রবেশ। টেনেহিঁচড়ে, ধাক্কিয়ে-গুঁতিয়ে, আছড়িয়ে ফেলা কতক ধৃত মুক্তি। ক্যাম্পের বাঁ দিকের ওপর-নিচে, সামনে, পাশের-পেছনের ট্রেঞ্চ-তাঁবু-ঘরে চলে হাবিয়া দোজকখানা-ইনফার্নোর বীভৎস ব্যঙ্গচিত্র—অমানুষিক উন্মাদ মানব দলন-পেষণ-পীড়ন। তবু বেেঁচ থাকে পরস্পর সমানুভব, শ্রুশ্রূষা—বলবীর্য প্রদান। নারী অবমানিতা হয়ে ওঠায় প্রাণপাত করে একালের কয়েক
