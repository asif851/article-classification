
এ বছরটা নিঃসন্দেহে লিওনার্দো ডি’ক্যাপ্রিওর জন্য বেশ রোমাঞ্চকর হতে যাচ্ছে। ইতিমধ্যে গোল্ডেন গ্লোব পুরস্কার জিতে নিয়েছেন ‘টাইটানিক’খ্যাত এই অভিনেতা। অস্কারের দৌড়েও বেশ এগিয়ে আছেন তিনি।
আর এবার তিনি বললেন তাঁর আকাঙ্ক্ষিত চরিত্রের কথা। তিনি আর কেউ নন, রাশিয়ার রাষ্ট্রপতি ভ্লাদিমির পুতিন! লিও বলেছেন, পুতিনের চরিত্রে অভিনয় করতে পারলে বেশ মজা হবে! তবে কি এবার পুতিনের চরিত্রে ডি’ক্যাপ্রিওকে দেখা যাচ্ছে?২০১০ সালে সাইবেরিয়ার বাঘ বাঁচানো বিষয়ক এক সম্মেলনে পুতিনের সঙ্গে ডি’ক্যাপ্রিওর প্রথম দেখা হয়।নিজের দেশে মহাশক্তিধর এ রাষ্ট্রনায়ক এখন রাশিয়াকে করতে চাচ্ছেন এক নম্বর বিশ্বশক্তি। যুক্তরাষ্ট্রকে প্রতিনিয়তই চ্যালেঞ্জ জানিয়ে যাচ্ছেন তিনি। মাঝেমধ্যেই বেশ ‘ঠান্ডা যুদ্ধ’ লেগে যায় দুই দেশের মধ্যে।কিন্তু আমেরিকার লিও কেন রাশিয়ার পুতিনের চরিত্রে অভিনয় করতে চান?চমকপ্রদ তথ্য হলো, লিও নিজেকে অর্ধেক রুশ দাবি করেছেন। তাঁর নানা নাকি রুশ বংশোদ্ভূত ছিলেন!লিও বিভিন্ন রুশ গল্প নিয়ে পড়াশোনাও করেছেন! তাঁর কথায়, শেক্সপিয়রের বিভিন্ন চরিত্রের সঙ্গে অনেক রুশ গল্পের মিল আছে।শুধু পুতিন নয়, লিও অভিনয় করতে চান রুশ সমাজতান্ত্রিক বিপ্লবের নায়ক লেনিনের চরিত্রে। এমনকি এই বিপ্লবের আগে শেষ রুশ সম্রাট গ্রিগরি রাসপুতিনের চরিত্রেও তিনি অভিনয় করতে চান।ডি’ক্যাপ্রিও বলেছেন, ‘আমি বিশ্বাস করি, রুশ ইতিহাস নিয়ে আরও বেশি চলচ্চিত্র হওয়া উচিত।’ ইন্ডিয়া টাইমস ডটকম।
