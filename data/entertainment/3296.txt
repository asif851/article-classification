
চলচ্চিত্রে প্রথমবার গান করেছিলেন রেদওয়ান রনি পরিচালিত আইসক্রিম ছবিতে। ২০১৬ সালে মুক্তি পায় ছবিটি। ওই ছবিতে মিনারের গাওয়া ‘পথ’ শিরোনামে গানটি বেশ সমাদৃত হয়।
এত দিন পর দ্বিতীয়বারের মতো চলচ্চিত্রে গান গাইলেন এই সংগীতশিল্পী। ‘খণ্ড বিখণ্ড ভালোবাসা’ শিরোনামে ইস্পাহানী আরিফ জাহানের নায়ক ছবির জন্য গাইলেন তিনি। গানটির সুরও তাঁর নিজের করা। গানটি লিখেছেন কবির বকুল আর সংগীতায়োজনে ছিলেন রেজওয়ান শেখ। সম্প্রতি রাজধানীর একটি স্টুডিওতে গানটি ধারণ করা হয়।
গানটি প্রসঙ্গে মিনার বলেন, ‘গানের কথার গাঁথুনি বেশ ভালো। এটি একটি বিরহকাতর ভালোবাসার গান। চলচ্চিত্রের যে অংশের জন্য গানটি করা হয়েছে, তাতে সবারই ভালো লাগবে বলে আশা করছি।’
