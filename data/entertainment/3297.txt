
সম্পর্ক ভেঙে গেলেও তো আর একেবারে স্মৃতি থেকে একজনকে মুছে ফেলা যায় না। পুরোনো প্রেম কোনো না কোনোভাবে জীবনকে তো প্রভাবিত করবেই। বিষয়টি এখন স্পষ্ট ব্রিটনি স্পিয়ার্সের কাছে। তাঁর সাবেক প্রেমিক জন সানডালের প্রয়াণে এ সংগীত তারকার দিনগুলো হয়ে উঠেছে ধূসর। ব্রিটনির কাছের একজন জানিয়েছেন, জনের শোকে এ তারকা হয়ে আছেন বিষণ্ন।জন পেশায় একজন পাইলট ছিলেন। গত কয়েক মাস ধরে তিনি যুক্তরাষ্ট্র থেকে ত্রাণ পণ্য ও কিছু প্রতিষ্ঠানের প্রশাসনিক কাগজপত্র হেলিকপ্টারে করে আফগানিস্তানে পৌঁছে দেওয়ার কাজ করতেন। গেল সপ্তাহে দায়িত্বরত অবস্থাতেই গুলিবিদ্ধ হন জন। ব্রিটনির এক বন্ধু জানিয়েছে, দুঃসংবাদটি জানার পর ব্রিটনি নিজেই যোগাযোগ করেছেন জনের পরিবারের সঙ্গে। জনের ভাই জানান, ২০০৭ সালে ব্রিটনি ও জনের সম্পর্ক ভেঙে যায়। কিন্তু এর পরও বিভিন্ন সময় তাঁরা যোগাযোগ করতেন। তাঁরা ছিলেন একে অন্যের বন্ধু। মিরর
