
রংপুরে গতকাল সোমবার সাত দিনব্যাপী ‘সনিক প্রাইম’ নাট্যোৎসব শেষ হয়েছে। শেষ দিনে নাটক মহুয়া প্রেমে মঞ্চস্থ হয়। রংপুর টাউন হলে নাট্যকেন্দ্রের ১৮তম প্রতিষ্ঠাবার্ষিকী উপলক্ষে এ উৎসবের আয়োজন করা হয়।
নাটকটি লিখেছেন দ্বিজ কানাই, নির্দেশনা দিয়েছেন লিটু সরকার। নাটকটিতে মহুয়া ও নদের চাঁদের চরিত্রে অভিনয় করেছেন যথাক্রমে জেরিন ফারহানা ও গোলাম মোস্তফা।নাটকটির সংগীত ও নৃত্য পরিচালনায় ছিলেন যথাক্রমে মকসুদার রহমান ও আল আমিন। নাটক শুরুর আগে নাট্য ব্যক্তিত্ব নারী সাংসদ শাহানারা বেগমকে নাটক সম্মননা পদক প্রদান করা হয়।
