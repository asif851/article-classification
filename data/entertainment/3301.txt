
চরিত্রানুযায়ী পোশাক কিংবা মেকআপ বক্স তো আছেই। এসবের বাইরেও শুটিংয়ের সময় তারকাদের সঙ্গী হয় অনেক কিছু। অনেকটা অভ্যাস, অনেকটা প্রয়োজন—সব মিলিয়েই শুটিং-সঙ্গী নানা ধরনের জিনিসপত্র। এই নিয়েই আমাদের ধারাবাহিক আয়োজন।জেনি‘আমি অনেক অগোছাল একজন মানুষ। তাই ঠিকঠাক গুছিয়ে কিছুই নেওয়া হয় না। তবে সিঙ্গাপুর থেকে কেনা একটি চিরুনি সব সময় আমার সঙ্গে থাকে।’ শুটিং-সঙ্গী সম্পর্কে এভাবেই বললেন অভিনেত্রী জেনি। এ ছাড়া মাথাব্যথা কমার ট্যাবলেট ও ইনহেলার সঙ্গে নেন তিনি।সজলঢাকার বাইরে কোথাও শুটিং থাকলে সজল সঙ্গে নিয়ে যান একটি পাটি। কারণ আর কিছু নয়, শুটিংয়ের ফাঁকে পাটি বিছিয়ে শুয়ে থাকেন সজল। পাটি কেন—এ প্রশ্ন করলে সজল বলেন, ‘গ্রামের দিকে শুটিং হলে পাটি বিছিয়ে শুয়ে থাকতে দারুণ লাগে আমার।’ এ ছাড়া সজল সঙ্গে নিয়ে যান বই ও মুঠোফোন।
