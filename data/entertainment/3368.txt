
আসামের অন্যতম কৃতী সন্তান তিনি। এবার ভারতের এই রাজ্যটির সরকার প্রয়াত ভূপেন হাজারিকার স্মৃতি ও কাজ ধরে রাখতে গঠন করতে যাচ্ছে ‘ভূপেন হাজারিকা ফটো অ্যান্ড ফিল্ম আর্কাইভ অ্যান্ড রিসার্চ সেন্টার’। এর মাধ্যমে ভূপেন হাজারিকার সব কাজের ওপর আলোকপাতের পাশাপাশি আসামের সমৃদ্ধ সংস্কৃতিও তুলে ধরা হবে।এটি হবে ভারতের এই অঞ্চলের অন্যতম সাংস্কৃতিক কেন্দ্রও। অন্যান্য সুযোগ-সুবিধার মধ্যে এতে থাকবে একটি মাইক্রো ফিল্মিং রুম, স্টুডিও, ডিজিটাল লাইব্রেরি, এমফিথিয়েটার এবং সম্মেলন কক্ষ। কেন্দ্রটি কবে উদ্বোধন করা হবে তা অবশ্য জানা যায়নি। পিটিআই।
