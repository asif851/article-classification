
♦ বাংলাদেশ চলচ্চিত্র শিল্পী সমিতির কার্যনির্বাহী পরিষদ থেকে পদত্যাগ করেছেন নানা শাহ। ♦ কার্যনির্বাহী পরিষদের সেই শূন্য পদে যুক্ত হয়েছেন নিরব। ♦ সংগঠনটির গঠনতন্ত্র অনুযায়ী সভাপতি মিশা সওদাগর নিরবকে শপথবাক্য পাঠ করান।♦ নিরব বলেন, ‘দায়িত্ববোধের জায়গা থেকে চলচ্চিত্র শিল্পী সমিতির সঙ্গে যুক্ত হয়েছি।’ ♦ গত ৫ মে বাংলাদেশ চলচ্চিত্র শিল্পী সমিতির নির্বাচন অনুষ্ঠিত হয়।
বাংলাদেশ চলচ্চিত্র শিল্পী সমিতির কার্যনির্বাহী পরিষদ থেকে পদত্যাগ করেছেন নানা শাহ। এবার সেই শূন্য পদে যুক্ত হয়েছেন নিরব। গতকাল রোববার বিকেলে রাজধানীর বাংলাদেশ চলচ্চিত্র উন্নয়ন করপোরেশনের (বিএফডিসি) অভ্যন্তরে বাংলাদেশ চলচ্চিত্র শিল্পী সমিতির কার্যালয়ে তাঁকে শপথবাক্য পাঠ করান সংগঠনটির সভাপতি মিশা সওদাগর। এ সময় আরও উপস্থিত ছিলেন সাধারণ সম্পাদক জায়েদ খান এবং কার্যনির্বাহী পরিষদের সদস্য সাইমন সাদিক।
শপথ গ্রহণ শেষে নিরব বলেন, ‘ভালো লাগছে। দায়িত্ববোধের জায়গা থেকে চলচ্চিত্র শিল্পী সমিতির সঙ্গে যুক্ত হয়েছি। আমাদের চলচ্চিত্রের জন্য যা কিছু ভালো, তার সবকিছুর সঙ্গেই থাকব।’
সংগঠনটির গঠনতন্ত্র অনুযায়ী সভাপতি মিশা সওদাগর নিরবকে শপথবাক্য পাঠ করান। এরপর মিশা সওদাগর জানান, নানা শাহ ব্যক্তিগত কারণ দেখিয়ে বাংলাদেশ চলচ্চিত্র শিল্পী সমিতির কার্যনির্বাহী পরিষদ থেকে পদত্যাগ করেছেন।
গত ৫ মে বাংলাদেশ চলচ্চিত্র শিল্পী সমিতির নির্বাচন অনুষ্ঠিত হয়। নির্বাচনে সভাপতি নির্বাচিত হন মিশা সওদাগর আর সাধারণ সম্পাদক হন জায়েদ খান।
