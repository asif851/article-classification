
জর্জ ক্লুনি ও আমাল আমাল আলামুদ্দিন দম্পতির বিয়ে নিয়ে মাতামাতি কম হয়নি। বছরের শুরুর দিকে যমজ সন্তানের জন্ম দিতে যাচ্ছেন বলেও খবর চাউর হয়। এবার ক্লুনির বন্ধু ও সহ-অভিনেতা ম্যাট ডেমনও নিশ্চিত করলেন সুখবরটি, যমজ সন্তানই আসছে।
গতকাল বৃহস্পতিবার সংবাদমাধ্যমের কাছে ডেমন বললেন, গত শরতে একদিন জর্জের সঙ্গে শুটিং করছিলেন তিনি। তখনই তাঁকে সেটের একপাশে নিয়ে গেলেন জর্জ ক্লুনি বললেন খবরটি। ম্যাট তো খুশিতে আত্মহারা। জিজ্ঞেস করেন, কয় মাস বাকি? ক্লুনি বলেছিলেন, আট সপ্তাহ চলছে।এরপর ডেমন ব্যাপারটি চেপে যান। কিন্তু চার সপ্তাহ পর গতকাল মুখ খুললেন তিনি। বললেন, ক্লুনির আশা, যমজ সন্তানের বাবা হবেন তিনি।এ নিয়ে অবশ্য জর্জ ক্লুনি ও আমাল আমাল আলামুদ্দিন দম্পতির কেউ এখনো কোনো মন্তব্য করেননি।২০১৪ সালে বেশ ঢাকঢোল পিটিয়ে বিয়ে হয় জর্জ ক্লুনি ও মানবাধিকার আইনজীবী আমাল আলামুদ্দিনের। খবর সত্যি হবে এবারই হবে এ দম্পতির প্রথম সন্তান। এর আগে মার্কিন সংগীত তারকা বিয়ন্সে ঘোষণা দিয়েছিলেন, তিনিও যমজ সন্তানের মা হতে চলেছেন। সিএনএন
