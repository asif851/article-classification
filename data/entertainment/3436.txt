
আগামী শুক্রবার থেকে ঢাকায় শুরু হবে ডোরির খোঁজ। অর্থাৎ হলিউডের টপচার্টের শীর্ষে থাকা ‘ফাইন্ডিং ডোরি’ ছবির প্রদর্শনী শুরু হবে ঢাকায়। ১৭ জুন যুক্তরাষ্ট্রে মুক্তি পাওয়া এ ছবি ঢাকায় আনছে রাজধানীর স্টার সিনেপ্লেক্স।২০০৩ সালে মুক্তি পাওয়া ‘ফাইন্ডিং নিমো’ ছবির দ্বিতীয় কিস্তি ‘ফাইন্ডিং ডোরি’। প্রথম ছবিতে হারিয়ে যাওয়া নিমোর সমুদ্র-রোমাঞ্চ দেখানো হয়। আর এবার ডোরির পালা। ছবিটির থ্রিডি ফরম্যাটে প্রদর্শিত হবে ঢাকায়।
