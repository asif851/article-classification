
শিল্পকলার বিভিন্ন শাখায় অবদানের স্বীকৃতিস্বরূপ সাত গুণী পাচ্ছেন শিল্পকলা পদক–২০১৪। তাঁদের মধ্যে নৃত্যকলায় ওস্তাদ বজলুর রহমান বাদল, কণ্ঠসংগীতে পণ্ডিত অমরেশ রায় চৌধুরী, যন্ত্রসংগীতে পণ্ডিত মদন গোপাল দাস, চারুকলায় সৈয়দ আবদুল্লাহ্ খালিদ, আবৃত্তিতে আশরাফুল আলম, নাট্যকলায় লাকী ইনাম ও ফটোগ্রাফিতে ড. শহিদুল আলম।রাষ্ট্রপতি আবদুল হামিদ ১৯ ফেব্রুয়ারি বেলা সাড়ে তিনটায় একাডেমীর জাতীয় নাট্যশালা মিলনায়তনে ‘শিল্পকলা পদক–২০১৪’ প্রদান করবেন। বিশেষ অতিথি হিসেবে উপস্থিত থাকবেন সংস্কৃতিমন্ত্রী আসাদুজ্জামান নূর। সংস্কৃতিসচিব রণজিৎ কুমার বিশ্বাসের সভাপতিত্বে অনুষ্ঠানে স্বাগত বক্তব্য দেবেন একাডেমীর মহাপরিচালক লিয়াকত আলী।জাতীয় নাট্যশালার সেমিনার কক্ষে শিল্পকলা একাডেমীর এক সংবাদ সম্মেলনের মাধ্যমে এ তথ্য জানানো হয়। সংবাদ সম্মেলনে উপস্থিত ছিলেন শিল্পকলা একাডেমীর মহাপরিচালক লিয়াকত আলী, সচিব জাহাঙ্গীর হোসেন চৌধুরী, প্রকাশনা ও গবেষণা বিভাগের পরিচালক আবদুর রহিম মোল্লা।
