
তাজমহলকে বাণিজ্যিক উদ্দেশ্যে ব্যবহার করা নিষিদ্ধ হলেও মিস ইউনিভার্স অলিভিয়া কাপলো এ নিয়ম ভেঙেছেন। তাজমহল দর্শনে গিয়ে জুতার প্রচারণার জন্য ছবি তুলেছেন মার্কিন এ বিশ্বসুন্দরী। এক খবরে জানিয়েছে হিন্দুস্তান টাইমস।নিয়ম ভেঙে তাজমহলে জুতার বিজ্ঞাপনচিত্রের জন্য ছবি তোলার অভিযোগে মিস ইউনিভার্স অলিভিয়া কাপলো ও তাঁর প্রযোজক সংস্থার বিরুদ্ধে অভিযোগ উঠেছে। সম্প্রতি তাঁর বিরুদ্ধে ভারতে পুলিশের কাছে অভিযোগ দায়ের করেছে ভারতের আর্কিওলজিকাল সার্ভে।ফ্যাশন ডিজাইনার সানজানা জন ও অন্যরা মিলে গত রোববার সন্ধ্যায় তাজমহল পরিদর্শনে গিয়েছিলেন। সেখানেই জুতা পায়ে ছবি তুলেছেন এ বিশ্বসুন্দরী।সুপ্রিম কোর্টের নির্দেশনা অনুযায়ী, ঐতিহাসিক নিদর্শনকে বাণিজ্যিকভাবে কাজে কাজে লাগানো নিষিদ্ধ। অভিযোগে বলা হয়েছে, তাজমহলের নিরাপত্তার কাজে নিয়োজিত সংশ্লিষ্ট ব্যক্তিরা ছবি তোলার সময় বাধা দেননি। এ বিষয়ে তদন্ত চলছে।তাজমহল পরিদর্শন শেষে টুইট করে অলিভিয়া লিখেছিলেন, ‘তাজমহল অসম্ভব সুন্দর। কখনো ভাবিনি আমি এখানে আসব। দারুণ অভিজ্ঞতা।’কন্যাশিশু, নারীর ক্ষমতায়ন, মেয়ে-ভ্রূণ হত্যাসহ বিভিন্ন সামাজিক বিষয়ে সচেতনতা সৃষ্টির লক্ষ্যে ১০ দিনের সফরে ভারতে অবস্থান করছেন ২১ বছর বয়সী অলিভিয়া।
 
