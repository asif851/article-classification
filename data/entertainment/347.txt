
দীপিকা পাড়ুকোনের প্রথম হলিউড ছবি ট্রিপল এক্স: রিটার্ন অব জ্যান্ডার কেইজ’ শুটিং শুরুর আগে থেকেই আলোচনায় আছে। আর থাকবেই বা না কেন? ভিন ডিজেল, দীপিকা পাড়ুকোন, রুবি রোজ, ডোনি ইয়েনের মতো তারকাখচিত একটি ছবি নিয়ে আলোচনা হওয়াটাই তো স্বাভাবিক। এই ছবির সম্পর্কে নতুন খবর হলো, এটি সবার আগে মুক্তি পাবে দীপিকার দেশ ভারতে।আর এই খবরটি জানা গেছে দীপিকার টুইটার অ্যাকাউন্ট থেকে। টুইটারে এই অভিনেত্রী লিখেছেন, ‘এই খবরটি জানাতে গিয়ে আমি ভীষণ উচ্ছ্বসিত বোধ করছি। পৃথিবীর আর কোথাও নয়, সবার আগে ভারতেই মুক্তি পেতে যাচ্ছে ট্রিপল এক্স: রিটার্ন অব জ্যান্ডার কেইজ। আসছে ১৪ জানুয়ারি এটি ভারতে মুক্তি দেওয়া হবে।’এই ছবিটি পরিচালনা করেছেন ডি. জে কারুজো। বলিউড হাঙ্গামা।
