
কয়েক মাস আগেও ক্যাটরিনা কাইফ আর রণবীর কাপুরের প্রেম নিয়ে ভক্তদের মধ্যে নানান আলোচনা ছিল। প্রেম, প্রেম ভেঙে যাওয়ার খবর বা এই জুটির যেকোনো খবরই হইচই ফেলে দেয় সব সময়। এ দুজনের সম্পর্ক জোড়া লাগছে এমন খবর চাউর হলেও ভাইরাল হয়ে যায়। এবারও ভাইরাল। তবে এবার ক্যাটরিনার নিজের একটি ছবির কারণে ভাইরাল।
এনডিটিভি খবরে বলা হয়েছে, একটি ম্যাগাজিনের ছবির শুটের জন্য এখন মালদ্বীপে আছেন ক্যাটরিনা কাইফ। সেখানে ব্যস্ত সময় পার করছেন তিনি। সেখান থেকে কয়েকটি ছবি তিনি তার ফেসবুকের ভেরিফাইড পেজে পোস্ট করেন। এরপরেই সেই ছবি দেখে ভক্তরা বলছেন, বলিউডে সবচেয়ে সুন্দরী নাকি তিনিই। এর মধ্যে একটি ছবি রয়েছে বিকিনি পরা। ছবিগুলো ভাইরাল হয়েছে।
এর আগে ২০১৩ সালে স্পেনের ইবিজা সমুদ্রসৈকতে রণবীর কাপুরের সঙ্গে অবকাশযাপনের সময় ক্যাটরিনা কাইফের বিকিনি পরা ছবি তোলপাড় ফেলে দিয়েছিল। তবে ওই ছবি ফাঁসের ঘটনায় ওই সময় নিজেকেই দোষ দিয়েছেন ‘ধুম-৩’ তারকা ক্যাটরিনা। তখন বলেছিলেন, সমুদ্রসৈকতে বিকিনি পরে গিয়ে ভুল করেছেন তিনি। এ জন্য ভবিষ্যতে আর কখনোই বিকিনি পরে সমুদ্রসৈকতে না যাওয়ার সিদ্ধান্ত নিয়েছেন তিনি। বিকিনি-দৃশ্যে অভিনয় না করার সিদ্ধান্তও চূড়ান্ত করেছেন বলিউডের অন্যতম জনপ্রিয় এ তারকা অভিনেত্রী। ছবি ফাঁসের ঘটনার আগে ক্যাটকে বিকিনি পরে ‘ধুম ৩’ সিনেমায় একটি দৃশ্যে অভিনয়ের অনুরোধ করেছিলেন প্রযোজক আদিত্য চোপড়া। তখন সোজা আদিত্যকে না বলেছিলেন ক্যাটরিনা।গত জুলাইয়ে ৩৩ তম জন্মদিনে ক্যাটরিনা কাইফের অভিষেক হয় সামাজিক যোগাযোগ মাধ্যম ফেসবুকে। এর মাধ্যমে ভক্তদের সঙ্গে নিয়মিতই যোগাযোগ হচ্ছে ‘ফিতুর’ ও ‘বার বার দেখো’র তারকার। এবার মালদ্বীপে গিয়ে বিকিনি পরা ছবি দিয়ে আলোচনার কেন্দ্রে চলে আসলেন ক্যাটরিনা।ক্যাটের ‘জাগ্গা জাগুস’ এবং ‘টাইগার জিন্দা হ্যায়’ সিনেমা দুটি মুক্তির অপেক্ষায় রয়েছে।
