
মা হওয়ার পর প্রথমবারের মতো ছবিতে কাজ করছেন ঐশ্বরিয়া। সঙ্গে জুটি বাঁধছেন খোদ তাঁর স্বামী অভিষেক বচ্চন। ছবির নামেও একটা দাম্পত্য রসায়ন আছে—হ্যাপি অ্যানিভার্সারি। কিন্তু এই তথ্যগুলোকে আপাতত স্রেফ ‘খবর’ বলেই উড়িয়ে দিলেন অভিষেক। বচ্চন জুনিয়র সাফ জানিয়ে দিয়েছেন, এখনো এই ছবিতে কাজ করার জন্য তিনি বা ঐশ্বরিয়া কেউই সই করেননি।কখনোই প্রযোজক গৌরাঙ্গ দোশির ছবিতে কাজ করবেন না, এমন প্রতিজ্ঞা করেও দোশির এই ছবিতে ঐশ্বরিয়া কাজ করছেন বলে সমালোচনাও উঠেছিল। অভিষেকের বক্তব্য, ছবির পরিচালক প্রহ্লাদ কাক্কর ঐশ্বরিয়ার ভালো বন্ধু বলেই তাঁরা বিষয়টি বিবেচনা করছেন। গল্পটা শুধু শুনেছেন, পুরো চিত্রনাট্যও এখনো দেখেননি। তাই এখনই সই করার প্রশ্নই ওঠে না। পিটিআই।
