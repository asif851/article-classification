
তাহসান-ভক্তদের জন্য এটা হবে অন্য রকমের এক আয়োজন। প্রায় ৫০০ ভাগ্যবান ভক্তের জন্য তিনি গাইবেন একটি কনসার্টে। ১১ নভেম্বর রাজধানীতে গ্রামীণফোনের কার্যালয় মিলনায়তনে অনুষ্ঠিত হবে কনসার্টটি।মাসখানেক আগে তাহসানের অভিমান আমার গানের অ্যালবামটি জিপি মিউজিকে মুক্তি পায়। সেই সময়েই ঘোষণা দেওয়া হয়েছিল, জিপি মিউজিক থেকে যে ৫০০ শ্রোতা সবচেয়ে বেশিবার অ্যালবামের গানগুলো স্ট্রিমিং করে শুনেছেন, তাঁদের নিয়েই হবে তাহসানের এই কনসার্ট। এ ব্যাপারে তাহসান বলেন, ‘একটি ভিন্ন ধরনের প্রতিযোগিতার মধ্য দিয়ে এই অনুষ্ঠানের আয়োজন করা হচ্ছে। বিজয়ী শ্রোতাদের সঙ্গে কথা ও গানে আমারও ভালো সময় কাটবে।’ভক্তদের সামনে কী ধরনের গান করবেন? জানতে চাইলে এই সংগীত তারকা বলেন, ‘নিজের পছন্দের পাশাপাশি বিজয়ী ভক্ত-শ্রোতাদের অনুরোধের গানও গাইব।’এদিকে জিপি মিউজিকের পর অভিমান আমার অ্যালবামটির সব গান লিরিক ভিডিও আকারে সিডি চয়েজের ইউটিউব চ্যানেলে প্রকাশ করা হচ্ছে। এরই মধ্যে তিনটি গান ইউটিউবে উঠেছে। বাকি গানগুলো উঠবে এ মাসেই।
