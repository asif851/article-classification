
অক্ষয় কুমারকে নিয়ে ‘এয়ারলিফট’ সিনেমা বানিয়ে অনেক প্রশংসা কুড়িয়েছেন পরিচালক রাজা কৃষ্ণ মেনন। এখন তিনি ‘শেফ’ নামের একটি ছবি বানাচ্ছেন। এখানে শেফের চরিত্রে অভিনয় করছেন সাইফ আলী খান। এই ছবির জন্য পেশাদার বাবুর্চিদের কাছ থেকে রান্নাও শিখতে হয়েছে তাঁকে। গুঞ্জন শোনা যাচ্ছে, সাইফের স্ত্রী কারিনা কাপুর খান এই ছবিতে অতিথি চরিত্রে অভিনয় করতে পারেন। 
ছবিতে কারিনা কোন চরিত্রে থাকবেন বা তাঁর ব্যাপ্তি কতটুকু, এই ব্যাপারে কিছুই জানা যায়নি। আর ছবি-সংশ্লিষ্ট কেউও এখন পর্যন্ত এই বিষয়টি নিশ্চিত করেননি। আর কিছুদিনের মধ্যেই কারিনা রিয়া কাপুরের ‘ভিরে দি ওয়েডিং’ ছবির শুটিং শুরু করবেন। এই ছবিতে আরও আছেন সোনম কাপুর, সরা ভাস্কর ও শিখা তালসানিয়া। বলিউড হাঙ্গামা।
 
