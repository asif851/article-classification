
প্যারিসের মতো সুন্দর শহর নাকি আর নেই। এই শহরে তাই পাড়ি দিতে চান নাটালি পোর্টম্যানও। ফ্রান্সের নাগরিকত্বের জন্য আবেদন করার চিন্তাভাবনা করছেন এই অভিনেত্রী। ব্ল্যাক সোয়ান ছবির এই তারকার স্বামী বেঞ্জামিন মিলপিয়ে প্যারিস অপেরা ব্যালেতে চাকরি নিয়েছেন। ফলে আগামী বছর এই পরিবারকে প্যারিসে সংসার পাততে হবে। এরই মধ্যে প্যারিসে একটা বাড়ি খুঁজছেন তাঁরা।তবে শুধু অস্থায়ীভাবে নয়, সম্ভব হলে প্যারিসে থিতু হতে চান পোর্টম্যান। বললেন, ‘যুক্তরাষ্ট্রের লস অ্যাঞ্জেলেস ছেড়ে প্যারিসে যাচ্ছি। অবশ্যই এটা বিরাট একটা পরিবর্তন। জানি না সেখানকার জীবন কেমন হবে। তবে আমি রোমাঞ্চিত। ফ্রান্সের নাগরিকত্ব নেই, তবে সেটা পেলে ভালোই লাগবে।’ পিটিআই।
