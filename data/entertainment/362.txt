
হলিউডের অন্যতম সফল তারকা দম্পতি হিসেবে উল্লেখ করা হয় ব্র্যাড পিট ও অ্যাঞ্জেলিনা জোলির নাম। ভক্তদের কাছে তাঁরা ব্র্যাঞ্জেলিনা নামেই পরিচিত। কিন্তু শোনা যাচ্ছে, পিট-জোলির দাম্পত্যজীবনে শুরু হয়েছে টানাপোড়েন। বিচ্ছেদের পথে হাঁটতে যাচ্ছেন তাঁরা। চলতি বছরের শেষ নাগাদ বিচ্ছেদের ঘোষণা আসবে আলোচিত এ তারকা দম্পতির কাছ থেকে।দীর্ঘ নয় বছর একসঙ্গে থাকার পর গত বছরের ২৩ আগস্ট বিয়ে করেন পিট-জোলি। আর মাসখানেক পরই তাঁদের বিয়ের এক বছর পূর্তি হওয়ার কথা। কিন্তু ইন টাচ পত্রিকার ৬ জুলাই সংখ্যার প্রচ্ছদকাহিনি লেখা হয়েছে পিট-জোলির দাম্পত্য জীবনের টানাপোড়েন নিয়ে। এর সূত্র ধরে সম্প্রতি এক খবরে হলিউডলাইফ ডটকম জানিয়েছে, পিট-জোলি বিচ্ছেদের পথে হাঁটতে যাচ্ছেন।গত বেশ কিছুদিন ধরেই গুঞ্জন, পিট-জোলির দাম্পত্য জীবন ভালো যাচ্ছে না। এর পেছনের অন্যতম কারণ হিসেবে দায়ী করা হয়েছে পিটের মাত্রাতিরিক্ত অ্যালকোহল আসক্তিকে। তবে ঘনিষ্ঠ একটি সূত্র জানিয়েছে, সম্পর্কের শুরু থেকেই পিটকে নিয়ন্ত্রণ করে আসছেন জোলি। বিষয়টি পছন্দও করতেন পিট। কিন্তু ইদানীং তা আর সহ্য করতে পারছেন না। পিটই বিচ্ছেদের সিদ্ধান্ত নিয়েছেন। তিনি জোলিকে নিয়ে একটুও সুখে নেই। এ জন্য সম্পর্কের বেড়াজাল থেকে মুক্ত হতে চান। বিচ্ছেদের প্রক্রিয়া শুরু করতে আইনজীবীর কাছে যাওয়ার কথাও ভাবছেন তিনি।২০০৫ সালে মুক্তি পাওয়া ‘মিস্টার অ্যান্ড মিসেস স্মিথ’ ছবিতে জুটি বেঁধে অভিনয় করতে গিয়ে পিট-জোলির সখ্যের শুরু। এরপর প্রেমের সম্পর্কে জড়ালেও বড় পর্দায় জুটি হিসেবে আর দেখা যায়নি তাঁদের। ১০ বছর বিরতির পর আবার জুটি বেঁধেছেন তাঁরা। জোলির রচনা ও পরিচালনায় ‘বাই দ্য সি’ ছবিতে একসঙ্গে দেখা যাবে পিট-জোলিকে। ছবিটি যৌথভাবে প্রযোজনাও করেছেন তাঁরা। মুক্তি পাবে চলতি বছরের ১৩ নভেম্বর।‘বাই দ্য সি’ ছবি নিয়ে খুবই আশাবাদী জোলি। এখন তাঁর একমাত্র লক্ষ্য ছবিটির সাফল্য নিশ্চিত করা। ছবির সাফল্যের অনেকটাই নির্ভর করে এর প্রচারণার ওপর। পিটের সঙ্গে মিলে কোমর বেঁধে প্রচারণায় নামতে হবে জোলিকে। এসব কারণে ‘বাই দ্য সি’ মুক্তির আগ পর্যন্ত বিচ্ছেদের প্রক্রিয়া শুরু না করতে পিটকে অনুরোধ করেছেন জোলি। অনিচ্ছা সত্ত্বেও রাজি হয়েছেন পিট।আরও পড়ুন:>>বিয়ে করলেন পিট ও জোলি>>প্রকাশ্যে ঝগড়া পিট-জোলির!
