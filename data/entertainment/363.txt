



বলিউড ছবির জন্য গান গাইলেন জায়ান মালিক। 
হিন্দি গানটির রেকর্ড করেছেন তিনি। 
জায়ান বলেন, ‘এই প্রথম আমি একটি পুরো হিন্দি গান গাইলাম।’


একটি বলিউড ছবির জন্য গান গাইলেন জায়ান মালিক। সম্প্রতি হিন্দি গানটির রেকর্ড করেছেন তিনি। জায়ান বলেন, ‘এই প্রথম আমি একটি পুরো হিন্দি গান গাইলাম। দেখা যাক, মানুষ কীভাবে নেয়।’ তবে কোন ছবির জন্য গাইলেন, সেটা জানাননি তিনি।
জায়ানের প্রথম অ্যালবাম ছিল মাইন্ড অব মাইন। সাক্ষাৎকারে জায়ান তাঁর দ্বিতীয় অ্যালবাম নিয়েও কথা বলেন। পাকিস্তানি বংশোদ্ভূত জায়ান বলেন, ‘অ্যালবামটিতে অনেক উর্দু কথা থাকবে, কিছু কাওয়ালি গানও। সেখানে কিছু পাঞ্জাবি ভাংরাও থাকতে পারে। এতে সুরকার এ আর রহমানের সঙ্গে আমি একটি গানে কাজ করেছি।’
২৫ বছর বয়সী জায়ান সাক্ষাৎকারে কথা বলেন তাঁর বলিউডপ্রেম নিয়েও। বলেন, তাঁর প্রিয় ছবির তালিকায় আছে দেবদাস।
কিছুদিন আগেই শাহরুখ খানের সঙ্গে একটি সেলফি তুলে আলোচনায় এসেছিলেন জায়ান। শাহরুখের একটি ছবিই যে তাঁর প্রিয় ছবি হবে, এতে আর আশ্চর্যের কী! তবে কি শাহরুখের কোনো ছবির জন্যই গান গাইলেন জায়ান? সূত্র: অ্যাল ইউকে
