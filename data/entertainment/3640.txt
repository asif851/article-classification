

মেরিল-প্রথম আলো পুরস্কার ২০১৬ দর্শক জরিপে সেরা গায়িকার পুরস্কার পেলেন কনা। আজ শুক্রবার রাজধানীর শেরেবাংলা নগরের বঙ্গবন্ধু আন্তর্জাতিক সম্মেলন কেন্দ্রে পুরস্কার বিতরণী অনুষ্ঠানের আসরে তাঁর হাতে পুরস্কার তুলে দেন সংগীতশিল্পী ফাতেমা তুজ জোহরা।
‘বসগিরি’ ছবিতে ‘দিল দিল দিল’ গানের জন্য দর্শক জরিপে সেরা গায়িকার পুরস্কার পান কনা। কনা বলেন, ‘কয়েক বছর ধরে এই পুরস্কারের জন্য অপেক্ষা করছিলাম।’ পুরস্কার পাওয়ার পর সৃষ্টিকর্তা ও নিজের পরিবারকে ধন্যবাদ জানান তিনি।

কনার সঙ্গে এই বিভাগে আরও মনোনয়ন পেয়েছিলেন ‘আমি ছুঁয়ে দিলে’ গানের জন্য ন্যানসি, ‘সুইটহার্ট’ ছবির ‘একমুঠো প্রেম’ গানের জন্য পড়শী ও ‘লোকাল বাস’-এর জন্য মমতাজ।
