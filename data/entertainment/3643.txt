
শ্রেষ্ঠ চলচ্চিত্র ঘেটুপুত্র কমলাপ্রযোজক: ইমপ্রেস টেলিফিল্মের পক্ষে ফরিদুর রেজা সাগর আমি অত্যন্ত আনন্দিত। কিন্তু যদি হুমায়ূন ভাই বেঁচে থাকতেন, তাহলে আরও বেশি আনন্দিত হতাম। জানি না এই মুহূর্তে তিনি কোথায় আছেন। হুমায়ূন ভাই না থাকায় আনন্দটা অপূর্ণ থেকে যাচ্ছে।
শ্রেষ্ঠ চলচ্চিত্র পরিচালকহুমায়ূন আহমেদ, ঘেটুপুত্র কমলা (হুমায়ূন আহমেদের পক্ষে পুরস্কার নিয়েছেন মেহের আফরোজ শাওন)নিজে পুরস্কার পেলে আমি সব সময় খুশি হই। কিন্তু আমার কাছে মনে হচ্ছে, এটা নিজের পুরস্কারের চেয়েও বড় ব্যাপার। দর্শকদের ভালোবাসা আর বিচারকদের বিচারে এই পুরস্কার হুমায়ূন আহমেদের। অবশ্যই পুরস্কারটির আলাদা একটা মূল্য আছে। নিজের সর্বশেষ চলচ্চিত্রের জন্য হুমায়ূন আহমেদ এই পুরস্কার পেয়েছেন। খুবই ভালো লাগছে। সবাইকে ধন্যবাদ।
শ্রেষ্ঠ চলচ্চিত্র অভিনয়শিল্পী (নারী)শামীমা নাজনিন, ঘেটুপুত্র কমলামেরিল-প্রথম আলো সমালোচক পুরস্কার পেয়েছি জেনে অনেক ভালো লেগেছে। আসলে যেকোনো পুরস্কার পাওয়াই তো আনন্দের। আমি সম্মানিত বোধ করছি। ধন্যবাদ সবাইকে। শ্রেষ্ঠ চলচ্চিত্র অভিনয়শিল্পী (পুরুষ)তারিক আনাম খান, ঘেটুপুত্র কমলাভালো লাগছে। বিশেষত হুমায়ূন আহমেদকে খুব মনে পড়ছে। বেঁচে থাকলে তিনি অনেক খুশি হতেন। তাঁর সঙ্গে এটা আমার প্রথম কাজ। এই চলচ্চিত্রের সব কলাকুশলীর প্রতি কৃতজ্ঞতা জানাচ্ছি।
বিশেষ শিশুশিল্পী পুরস্কার (যুগ্ম)মেঘলা, উত্তরের সুরএত বড় অনুষ্ঠানে এসে আমি পুরস্কার পাচ্ছি—আমার কাছে এটা অনেক ভালো লাগছে। এখানে অনেক বড় বড় শিল্পী এসেছেন, তাঁদের দেখেও খুব ভালো লাগছে।
বিশেষ শিশুশিল্পী পুরস্কার (যুগ্ম)মামুন, ঘেটুপুত্র কমলাআমার খুব ভালো লাগছে। এর আগে একটা বিজ্ঞাপনের জন্য শিশুশিল্পী হিসেবে মনোনয়ন পেয়েছিলাম। তবে পুরস্কার পাইনি। এবার পেয়ে অনেক ভালো লাগছে। হুমায়ূন স্যার বেঁচে থাকলে অনেক খুশি হতেন।
শ্রেষ্ঠ টিভি নির্দেশক অনিমেষ আইচ, নয়টার সংবাদখুবই ভালো লাগছে। আমি আনন্দিত। কিন্তু আমার স্ত্রী অসুস্থ থাকায় আমি ঠিক সময়ে অনুষ্ঠানে হাজির হতে পারিনি। সবার কাছে দোয়া চাই।
শ্রেষ্ঠ টিভি চিত্রনাট্যকার আজাদ আবুল কালাম, সবুজ ভেলভেটআমার কোনো প্রতিক্রিয়া নেই। আমি উচ্ছ্বসিতও নই, আবার দুঃখিতও নই। আমি কাজের মানুষ, কাজ করে যাই।
শ্রেষ্ঠ টিভি অভিনয়শিল্পী (নারী) তারিন, সবুজ ভেলভেটপুরস্কার পেলে তো ভালো লাগে। তবে সাভারে ভবনধসের ঘটনায় আজকে দেশের যে অবস্থা, তার মধ্যে হচ্ছে এই অনুষ্ঠানটি। আজকের অনুষ্ঠানে সাভারের দুর্গত মানুষকে সহায়তা দিতে এগিয়ে আসছেন অনেকেই। এটা ভালো লাগছে। শেষে আমাকে পুরস্কারে মনোনীত করার জন্য আমি বিচারকদের ধন্যবাদ জানাই।
শ্রেষ্ঠ টিভি অভিনয়শিল্পী (পুরুষ)মোশাররফ করিম, জর্দা জামালমেরিল-প্রথম আলো পুরস্কার সব শিল্পীর জন্যই গর্বের বিষয়। আমার ক্ষেত্রেও তাই হওয়ার কথা। এই পুরস্কার আগেও পেয়েছি। অনেক ভালো লাগছে, অনেক অনেক...।
