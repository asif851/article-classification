
এক লাখ ২০ হাজার পাউন্ড সমান কত টাকা, সেটা কি জানা আছে? হিসাব করতে হবে। তবে ক্যালকুলেটর নিয়ে হিসাব শুরু করার আগে ঘটনাটা শুনুন।অ্যাঞ্জেলিনা জোলি আর ব্র্যাড পিটের বিয়ের খরব তো বাসি হয়ে গেছে। দুই মহা তারকা মধুচন্দ্রিমায় গেছেন মাল্টার সৈকতে, মধুচন্দ্রিমার পাশাপাশি শুটিংয়ের কাজও সারবেন তাঁরা, সেটাও সবার জানা। তবে নতুন কী?নতুন হচ্ছে এই—মাল্টার সৈকতে স্থানীয় লোকের সংখ্যা নেহাত কম নয়। তাতে নাকি এ দুই মহারথীর ‘প্রাইভেসি’র সমস্যা হচ্ছে। ঝামেলা হচ্ছে মধুচন্দ্রিমাক্ষণগুলোতেও। তাই তারকাদম্পতি স্থানীয় লোকজনকে অনুরোধ করেছেন, পুরো এলাকাটা খালি করে দিতে। আর তারই বিনিময় মূল্য হচ্ছে এক লাখ ২০ হাজার পাউন্ড! স্থানীয় লোকজনও নাকি খুশি মনে পকেটে টাকা পুরে কেটে পড়েছেন। নায়ক-নায়িকার চেহারা দেখার চেয়ে ভরা পকেটের মজা বেশি। টাইমস অব ইন্ডিয়া
