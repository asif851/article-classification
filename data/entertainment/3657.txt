
এলাকার নেশাগ্রস্ত নিরাপত্তারক্ষী খলিল স্ত্রী জুঁইকে মারধর করেন। বিশ্ববিদ্যালয়পড়ুয়া শুভর সঙ্গে প্রায়ই দেখা হয় জুঁইয়ের। দুজনের মধ্যে সম্পর্ক গড়ে ওঠে। এরই মধ্যে এলাকার কিছু ছেলে জড়িয়ে পড়ে জুঁই ও শুভর সঙ্গে। শুরু হয় টানাপোড়েন। একপর্যায়ে ব্যাপারটি জেনে ফেলে খলিল। শ্বাসরোধে হত্যা করে স্ত্রীকে।
‘জুঁইফুল পূজারি ও গুটিকয় পিঁপড়া’ নাটকের কাহিনি এমনই। আজ বৃহস্পতিবার রাত নয়টায় বিটিভিতে প্রচারিত হবে এটি। নাটকটি রচনা ও পরিচালনা করেছেন অন্ত আজাদ।এতে অভিনয় করেছেন ফজলুর রহমান বাবু, হাসিন, আরিফ খান, আরফান, আনন্দ খালেদ, ইকতারুল ইসলাম, রুম্মান শারু, কচি খন্দকার, সোলায়মান আকন্দ প্রমুখ।
