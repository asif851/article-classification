
বলিউডে ক্যারিয়ারের এক যুগ না পেরোতেই কঙ্গনা রনৌতের ঝুলিতে উঠেছে তিনটি জাতীয় চলচ্চিত্র পুরস্কার। অভিনেত্রী হিসেবে তিনি যতই ভালো হন না কেন, ব্যর্থতার স্বাদ তিনিও পান। এই যেমন সম্প্রতি মুক্তি পাওয়া কঙ্গনার ‘রেঙ্গুন’ ছবিটি মোটেও ভালো ব্যবসা করতে পারেনি। এজন্য অবশ্য মন খারাপ করে বসে নেই কঙ্গনা। তাঁর ভাষ্য, ‘ব্যর্থতায় আমি ভয় পাই না।’ 
কঙ্গনা মনে করেন, ব্যর্থতা কাটিয়ে ওঠার কৌশল জানা না থাকলেই হেরে যাওয়ার ভয় থাকে। তাঁর এই ভয় নেই। কারণ সিনেমা ফ্লপ হলেও তিনি ভেঙে পড়েন না। ভালো করার চেষ্টা তিনি চালিয়ে যেতে থাকেন। ‘কুইন’ তারকা কঙ্গনার ভাষ্য, ‘আমি নিজে নিজেই উজ্জীবিত হই। কেউ আমাকে উপদেশ দিলে আমার খুব একটা লাভ হয় না। বরং আমি নিজে নিজেকে যা বুঝাই, তাতেই কাজ দেয়। আর আমি জানি, প্রতিবার সফল হওয়া আমার পক্ষে কোনোভাবেই সম্ভব নয়।’ বলিউড বাবল
