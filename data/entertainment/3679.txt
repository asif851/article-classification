
পাঞ্জাব থেকে মুম্বাই যাতায়াত করতে হচ্ছে নিয়মিত। সে জন্যই কি জেট বিমান কিনলেন ‘উড়তা পাঞ্জাব’ ছবির অন্যতম অভিনেতা দিলজিৎ দোসাঞ্জ। তরুণ তারকাদের দেখা যায় বাইক বা গাড়ি কিনতে। দিলজিৎ সেখানে এক কাঠি সরেস। কিনে ফেললেন ব্যক্তিগত জেট বিমান।
‘উড়তা পাঞ্জাব’ এবং ‘ফিল্লৌরি’ ছবিতে অভিনয়ের পর অনেক প্রশংসা কুড়িয়েছেন দিলজিৎ। ‘উড়তা পাঞ্জাব’-এর জন্য ফিল্মফেয়ারে পেয়েছেন সেরা নবীন অভিনেতার পুরস্কার। ‘ফিল্লৌরি’তে ছিলেন আনুশকার নায়ক। তবে দিলজিৎ সংগীতে নবীন নয়। গানের পরিচিত শিল্পী তিনি। প্রকাশিত হয়েছে বেশ কয়েকটি অ্যালবাম। বিমান কেনার পর ভক্ত ও বন্ধুদের সেটা জানাতে টুইটারে আপলোড করেছিলেন একটি ভিডিও।‘উড়তা পাঞ্জাব’ ছবির পরিচালক দিলজিৎকে এবার বানাচ্ছেন সুপার হিরো। ‘সুপার সিং’ নামে সেই ছবির নায়ক হচ্ছেন দিলজিৎ। আনুশকা শর্মাকে সেই ছবির নায়িকা হিসেবে নেওয়ার প্রচেষ্টা চলছে। টাইমস অব ইন্ডিয়া।
