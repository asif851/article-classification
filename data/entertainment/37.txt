
অমিতাভ, শাহরুখ, না সালমান? দীপিকা, কারিনা, না ক্যাটরিনা? পর্দায় কে বেশি জনপ্রিয় কিংবা কার ভক্ত বেশি—এসব নিয়ে বিতর্ক কিংবা দ্বিমত থাকতে পারে। তবে আপাতত টুইটারে বলিউড কিংবদন্তি অমিতাভই এগিয়ে আছেন—এটাই সত্য। বলিউডে প্রথম ডন অমিতাভের টুইটারে অনুসারী সংখ্যা ২২ মিলিয়ন। আর এ কারণে অনুরাগীদের ধন্যবাদ জানিয়েছেন মেগা স্টার অমিতাভ বচ্চন। আজ সোমবার ২২ আগস্ট পর্যন্ত অন্য সব তারকার চেয়ে এগিয়ে রয়েছেন তিনি।২০১০ সালে টুইটারে অ্যাকাউন্ট খোলেন অমিতাভ। টুইটারে বেশ সক্রিয় তিনি। এরই মধ্যে এই বিপুল পরিমাণ অনুসারী সংখ্যায় উচ্ছ্বসিত অমিতাভ অনুরাগীদের ধন্যবাদ জানিয়েছেন। টুইটার ছাড়াও ফেসবুক, ব্লগেও বেশ লেখালেখি, পোস্ট করেন। জানা গেছে, এই মুহূর্তে বলিউডের প্রথম সারির তারকাদের মধ্যে শাহরুখ খানের টুইটারে অনুসারী সংখ্যা ২০ দশমিক ৮ মিলিয়ন, সালমান খানের ১৯ মিলিয়ন, আমির খানের ১৮ দশমিক ৩ মিলিয়ন, দীপিকা পাড়ুকোনের ১৫ দশমিক ৬ মিলিয়ন, প্রিয়াঙ্কা চোপড়ার ১৪ দশমিক ৮। কাজেই এঁদের সবার চেয়ে অমিতাভ এগিয়ে—এটা হিসাব কষতে নিশ্চয় ঝামেলা পোহাতে হবে না।
