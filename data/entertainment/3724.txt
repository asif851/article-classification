
রাগবি খেলোয়ারের সঙ্গে প্রেম ভেঙে গিয়েছিল। সেই শোক কাটিয়ে উঠে এবার আরেকটটি নয়া প্রেমে জড়িয়েছেন ‘হ্যারি পটার’খ্যাত অভিনেত্রী এমা ওয়াটসন।
জানা গেছে, তরুণ এক মার্কিন উদ্যোক্তার প্রেমে মজেছেন এই হলিউড অভিনেত্রী। তিনি নাকি এক প্রযুক্তি-বণিক। কোথায় একজন তারকার সঙ্গে প্রেম করার কথা, তা না করে এক সাদামাটা ব্যবসায়ী! এই ছিল তাঁর কপালে!সূত্র জানিয়েছে, উইলিয়াম নাইট নামের সেই প্রযুক্তি সওদাগর নাকি মাটির মানুষ। হলিউড নিয়ে তাঁর কোনো মাথা ব্যাথাই নেই। এমনকি সময় দেওয়া নিয়ে প্রেমিকার সঙ্গে একদম ঝামেলা করেন না এই সুবোধ ছেলেটি। এমার শুটিং না থাকলে দেখা হয়, থাকলে হয় না।এর আগে এমার প্রেম ছিল রাগবি খেলোয়াড় ম্যাথিউ জেনির সঙ্গে। ২০১৪ সালে তাঁদের সম্পর্ক ভেঙে যায়। এতে মানসিকভাবে ভেঙে পড়েছিলেন এমা। কিন্তু গত চার মাসে তিনি আবারও স্বাভাবিক হয়ে উঠেছেন। জীবনে এখন ফুরফুরে বসন্ত। নতুন বছরের শুরুটাও তাঁদের বেশ কেটেছে। একটি সূত্রের বরাত দিয়ে রোববারের ‘দ্য সান’ জানিয়েছে, ‘বিচ্ছেদের পর ভীষণ ভেঙে পড়েছিলেন এমা। ভাঙা মন জোড়া দিতে প্রায় বছরখানেক সময় লেগেছিল তাঁর। এখন বেশ সুখেই আছে এই জুটি। মিড ডে
