
নতুন করে নির্মিত হতে যাচ্ছে রহস্য কাহিনিনির্ভর ছবি ‘মার্ডার অন দ্য ওরিয়েন্ট এক্সপ্রেস’। তবে তাতে দেখা যাবে না অস্কারজয়ী তারকা অভিনেত্রী অ্যাঞ্জেলিনা জোলিকে। অথচ এই ছবিতে তিনি কাজ করবেন বলে ছড়িয়েছিল গুঞ্জন।
আগাথা ক্রিস্টির উপন্যাস অবলম্বনে ‘মার্ডার অন দ্য ওরিয়েন্ট এক্সপ্রেস’ ছবিটি তৈরি করবেন পরিচালক কেনেথ ব্রানাগ। তাতে এরকুল পোয়ারোর চরিত্রে অভিনয় করবেন পরিচালক নিজেই। ১৯৭৪ সালে প্রথমবার এই গল্পে ছবিটি বানিয়েছিলেন খ্যাতিমান মার্কিন পরিচালক সিডনি লুমে।নতুন ছবিতে অভিনয় করবেন শার্লিজ থেরন। এ ছাড়া আরও বেশ কয়েকজন প্রথিতযশা অভিনয়শিল্পীকে ছবিটিতে যুক্ত করার চেষ্টা চালিয়ে যাচ্ছেন পরিচালক।আগাথা ক্রিস্টির ‘মার্ডার অন দ্য ওরিয়েন্ট এক্সপ্রেস’ উপন্যাসটি প্রকাশিত হয় ১৯৩৪ সালে। এনডিটিভি
