
মম।টিভি ও চলচ্চিত্রের অভিনয়শিল্পী।আজ এনটিভিতে প্রচারিত হবে ধারাবাহিক নাটক ভালোবাসার চতুষ্কোণ।এই নাটকে অভিনয় করেছেন তিনি।কেমন আছেন?কাজ করতে করতে একেবারে হাঁপিয়ে উঠেছি।কী এত কাজ?চলচ্চিত্রের কাজ করছি। এখন যাচ্ছি সিলেটে। শিহাব শাহীনের ছুঁয়ে দিলে মন ছবির দুটি গানের কাজ বাকি আছে। এবার তা শেষ করব। বাকি শুটিং শেষ হয়ে গেছে।আপনি তো মিলনের সঙ্গে একটি ছবি করছিলেন।ওই ছবির নাম প্রেম করব তোমার সাথে । ছবির শুটিং, এডিটিং, ডাবিং—সব শেষ হয়েছে। প্রেক্ষাগৃহের জন্য এখন পুরোপুরি তৈরি। এবার ঈদে কি মুক্তি দিতে পারবে? মনে তো হচ্ছে না। হয়তো পরে দেবে। সব মিলিয়ে খুব ভালো একটা কাজ হয়েছে। এখানে আমাদের সঙ্গে আরও অভিনয় করেছেন জায়েদ খান।এখন সবাই ব্যস্ত ঈদের নাটক নিয়ে।অন্য বছরগুলোতে এই সময় নাটক নিয়ে আমিও খুব ব্যস্ত থাকতাম। কিন্তু এবার ব্যস্ত ছবির কাজ নিয়ে। প্রেম করব তোমার সাথে আর ছুঁয়ে দিলে মন ছবির কাজের জন্য নাটকে কোনো সময় দিতে পারছি না। আগে কিছু নাটকের কাজ করে রেখেছি। শুনেছি, সেগুলোর মধ্য থেকে ঈদে প্রচারিত হবে।‘ভালোবাসার চতুষ্কোণ’ নাটকে কাজের কী অবস্থা?এটাও তো শিহাব শাহীনের ধারাবাহিক নাটক। তিনি আগেই আমার অংশের শুটিং পুরোপুরি শেষ করেছেন। খুব প্রয়োজন না হলে আর হয়তো আমাকে ডাকা হবে না। খুব ভালো একটা নাটক।বিজ্ঞাপনের কোনো কাজ করছেন?লাক্সের নতুন একটি বিজ্ঞাপনচিত্রে কাজ করেছি। লাক্সের ৫০ বছর পূর্তি উপলক্ষে এটি তৈরি হয়েছে। এখানে তিনটা সময়কে ধরা হয়েছে। এই বিজ্ঞাপনচিত্রে আরও অভিনয় করেছেন মৌসুমী ও মেহজাবিন।সংসারের কী খবর?সংসার সংসারের মতো করে চলছে। আমি চলচ্চিত্রে ব্যস্ত হওয়ার কারণে মুন্নার (এজাজ মুন্না) ওপর একটু চাপ পড়েছে। উদ্ভাসকে ও এখন বেশি সময় দিচ্ছে। আমি যতক্ষণ বাসায় থাকি, উদ্ভাস আমার কাছেই থাকে। ঢাকার বাইরে গেলে ওকে খুব মিস করি।বিনোদন প্রতিবেদক
