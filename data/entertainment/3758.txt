
দীর্ঘ বিরতির পর বাংলা চলচ্চিত্রের শক্তিমান অভিনেতা আলমগীর আবার চলচ্চিত্র নির্মাণ করতে যাচ্ছেন। নয়বার জাতীয় চলচ্চিত্র পুরস্কারপ্রাপ্ত এই অভিনেতা এর আগে পাঁচটি চলচ্চিত্র নির্মাণ করেছেন—নিষ্পাপ, নির্মম, বৌমা, মায়ের দোয়া ও মায়ের আশীর্বাদ। সর্বশেষ ছবিটি তৈরি করেছিলেন কলকাতায়। তাঁর নির্মিতব্য ছবি নিয়েই কথা হয়
বিভিন্ন সূত্র থেকে জানা গেছে, আপনি আবার সিনেমা বানাচ্ছেন। কতটুকু সত্যি?পুরোপুরি সত্যি। তবে প্রথমেই ধন্যবাদ দিই প্রথম আলোকে এ জন্য যে আপনারা উড়ো কথায় নয়, সরাসরি আমাকে জিজ্ঞেস করে সংবাদটি করছেন। হ্যাঁ, আমি চলচ্চিত্র নির্মাণ করছি।পরিচালক হিসেবে এটি তো হবে আপনার ষষ্ঠ ছবি। ছবির নাম ঠিক হয়েছে?হ্যাঁ। এই চলচ্চিত্রের নাম চূড়ান্ত করেছি একটি সিনেমার গল্প।আপনি চলচ্চিত্র নির্মাণে কোন বিষয়ে বেশি গুরুত্ব দেন?দেখুন, একটি ছবির গল্পই প্রেক্ষাগৃহে দর্শককে ধরে রাখতে পারে। আমি সব সময় গল্প, পাশাপাশি ছবির সংলাপ ও গান—এ বিষয়গুলোর ওপর বেশি জোর দিই।এত দিন পর চলচ্চিত্র নির্মাণ করছেন। নিশ্চয়ই একটা উদ্দেশ্য রয়েছে?আসলে আমাদের চলচ্চিত্র যেন একটা জায়গায় আটকে আছে। সেই বড়লোকের মেয়ে বা ছেলে। অন্যদিকে গরিবের ছেলে বা মেয়ে। তারপর প্রেম, সংঘাত। সেখান থেকে বেরিয়ে আসা উচিত। সেই বলয় থেকে আমাদের চলচ্চিত্রকে বের করে আনার একটি নমুনা একটি সিনেমার গল্প।‘একটি সিনেমার গল্প’-এর কাহিনি দুই লাইনে জানা যাবে? সিনেমার ভেতরে সিনেমা। বাকিটা প্রেক্ষাগৃহে গিয়ে জানতে অনুরোধ জানাব।এ ছবির কাহিনি, সংলাপ ও চিত্রনাট্য কি আপনার লেখা?হ্যাঁ। তবে এর আগে যে কটা ছবি নির্মাণ করেছি, সব কটিরই সংলাপ আমার লেখা ছিল। আর ওই ছবিগুলোর কাহিনি ও চিত্রনাট্য লিখেছিলেন দেলোয়ার জাহান ঝন্টু।আপনার এ ছবির অভিনয়শিল্পীদের দু-একজনের নাম শোনা যাচ্ছে। শেষ পর্যন্ত কারা থাকছেন?
আসলে অনেকের সঙ্গেই কথা হয়েছে। কিন্তু যতক্ষণ পর্যন্ত শিডিউলসহ কাগজে-কলমে চুক্তি না হবে, ততক্ষণ পর্যন্ত বলা ঠিক হবে না। তবে একটা তথ্য দিই, ছবিটি যৌথ প্রযোজনায়ও নির্মাণ হতে পারে। সে ক্ষেত্রে কিছুটা চমক রয়েছে।ক্যামেরার সামনে আবার কবে দাঁড়াচ্ছেন?কিছুদিন আগে ঢাকা অ্যাটাক ছবিতে অতিথি চরিত্রে একটু কাজ করেছি। অভিনয়ের জন্য অনেক প্রস্তাব পেয়েছি, এখনো পাচ্ছি। কিন্তু ছবির গল্প আবেগ জাগাতে পারছে না। তাই বিরত আছি। আসলে অভিনয়ের জন্য মানসিক যে প্রস্তুতি দরকার, সেটা এ মুহূর্তে নেই। আমার ছবিতেও একটি চরিত্র করতে পারতাম। তবে এত ভার এখন নিতে চাইছি না। এটা বলতেই হয় যে আমি তো অভিনয় থেকে অবসর নিইনি। ভবিষ্যতে যদি ভালো গল্প পাই, তাহলে আবার ক্যামেরার সামনে দাঁড়াব।সাক্ষাৎকার: কবির বকুল
