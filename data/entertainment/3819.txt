
১৯৯২ সালে বলিউড অভিষেকের এক বছর আগে কৈশোরের প্রেমিকা গৌরী খানকে বিয়ে করেন শাহরুখ খান। তাঁদের ২৩ বছরের সাজানো সংসারে খুব বেশি ঝড়-ঝাপটা না এলেও একেবারেই যে চড়াই-উতরাই পার করতে হয়নি তা কিন্তু নয়। ১৯৯৫ সালে মুক্তি পাওয়া দিলওয়ালে দুলহানিয়া লে যায়েঙ্গে ছবির সহ-অভিনেত্রী কাজলের সঙ্গে শাহরুখের সখ্যের খবরে প্রথম অশান্তির ঢেউ উঠেছিল শাহরুখের সংসারে। তবে সবচেয়ে বেশি আলোচিত হয়েছে শাহরুখের সঙ্গে ডন ও ডন ২ ছবির সহ-অভিনেত্রী প্রিয়াঙ্কা চোপড়ার দহরম-মহরমের বিষয়টি।২০১১ সালে মুক্তি পায় শাহরুখ-প্রিয়াঙ্কা জুটির ব্যবসাসফল ছবি ডন ২। ছবিটিতে অভিনয়ের সময় সখ্য গড়ে ওঠে এ দুই তারকার। পরে তাঁদের ঘনিষ্ঠতা নিয়ে জল অনেক ঘোলা হয়েছে। প্রায় নিয়মিতই তাঁদের ঘিরে মুখরোচক সব খবর প্রকাশিত হয়েছে। এর পরিপ্রেক্ষিতে শক্ত অবস্থান নেন শাহরুখ-পত্নী গৌরী। তাঁর কঠোর অবস্থানের কারণে শেষ পর্যন্ত শাহরুখ-প্রিয়াঙ্কা সখ্যের অবসান ঘটে। গৌরীর নিষেধাজ্ঞার কারণে এখন পর্যন্ত আর কোনো ছবিতে জুটি বেঁধে অভিনয় করতে পারেননি শাহরুখ-প্রিয়াঙ্কা। বলিউড বাদশাহ শাহরুখ খানের ৪৯তম জন্মদিন ছিল গতকাল ২ নভেম্বর। বিশেষ দিনটি উপলক্ষে শাহরুখের জীবনের বিশেষ অধ্যায় প্রিয়াঙ্কার সঙ্গে সখ্যের অজানা নানা চাঞ্চল্যকর তথ্য নিয়ে একটি প্রতিবেদন প্রকাশ করেছে ওয়ান ইন্ডিয়া।
যেভাবে শুরু২০০৬ সালে মুক্তি পাওয়া ডন ছবিতে শাহরুখের সঙ্গে অভিনয় করেন প্রিয়াঙ্কা। ২০১১ সালের ডিসেম্বরে মুক্তি পায় এই জুটির আরেকটি ছবি ডন ২। ছবিটির কাজ শুরুর আগেই হঠাৎ করে প্রিয়াঙ্কার প্রতি আগ্রহ দেখানো শুরু করেন শাহরুখ খান। বিভিন্ন ছবিতে তাঁর বিপরীতে প্রিয়াঙ্কাকে নেওয়ার জন্য প্রযোজকদের অনুরোধ করতে থাকেন কিং খান। অবশেষে প্রিয়াঙ্কার সঙ্গে শাহরুখকে কাজের সুযোগ করে দেন ডন ২ ছবির পরিচালক ফারহান আখতার।শাহরুখের মান্নাতে প্রিয়াঙ্কার ঘন ঘন যাতায়াতশুরুর দিকে শাহরুখ-প্রিয়াঙ্কার সখ্যের বিষয়টিকে পাত্তা দেননি গৌরী খান। তখন নিয়মিত শাহরুখের মান্নাত বাসভবনে যাওয়া-আসা শুরু করেন ‘জংলি বিল্লি’খ্যাত প্রিয়াঙ্কা। শাহরুখের ঘরোয়া বিভিন্ন অনুষ্ঠানে নিয়মিত অতিথি হিসেবে দেখা যায় প্রিয়াঙ্কাকে।প্রিয়াঙ্কা-গৌরীর সখ্যজার্মানির বার্লিনে ডন ২ ছবির শুটিং শিডিউল শেষ করে মুম্বাই ফেরার পর মান্নাত বাসভবনে একটি অনুষ্ঠানের আয়োজন করেন শাহরুখ। সেখানে গুটিকয়েক বন্ধু ও সহকর্মীকে আমন্ত্রণ জানান তিনি। বলাই বাহুল্য, অনুষ্ঠানে আমন্ত্রণ পান প্রিয়াঙ্কা। তিনি একটু দেরিতেই মান্নাতে গিয়ে হাজির হন। মজার বিষয় হলো, অনুষ্ঠানের বেশির ভাগ সময়ই তাঁকে গৌরীর সঙ্গে খোশগল্পে মেতে থাকতে দেখা যায়। প্রিয়াঙ্কা-গৌরীর সখ্য দেখে শাহরুখ-গৌরীর কাছের বন্ধু নির্মাতা করণ জোহরসহ অনুষ্ঠানে উপস্থিত সবাই বেশ অবাক হন।গৌরীকে বন্ধুদের সতর্কবাণীশাহরুখের সঙ্গে প্রিয়াঙ্কার রহস্যময় আচরণের জন্য গৌরীকে সতর্ক করেন তাঁর কাছের বন্ধুরা। কিন্তু তত দিনে গৌরীর সঙ্গে দারুণ ভাব জমিয়ে ফেলেন প্রিয়াঙ্কা। এ জন্য বন্ধুদের সতর্কবাণীতে কান না দিয়ে উল্টো বন্ধুদের চুপ থাকতে বলেন গৌরী।বাড়তে থাকে শাহরুখ-প্রিয়াঙ্কার ঘনিষ্ঠতাদিন দিন শাহরুখ-প্রিয়াঙ্কার ঘনিষ্ঠতা বাড়তে থাকে। একসঙ্গে বিভিন্ন অনুষ্ঠান উপস্থাপনা, জুটি বেঁধে পণ্যের দূতিয়ালি করা থেকে শুরু করে বিভিন্ন চলচ্চিত্র উৎসবে যোগ দিতে বিশ্বের বিভিন্ন দেশে ভ্রমণ শুরু করেন শাহরুখ ও প্রিয়াঙ্কা। শুধু তা-ই নয়, একদিন মধ্যরাতে শাহরুখের অফিসে গিয়ে হাজির হন প্রিয়াঙ্কা। তাঁদের এমন রহস্যময় আচরণ এই জুটির সখ্যের গুঞ্জনে ঘি ঢেলে দেয়। বিভিন্ন সংবাদমাধ্যমে তাঁদের ঘিরে মুখরোচক খবর প্রকাশিত হতে থাকে। এসব কারণে গৌরীর মনও পরিবর্তিত হয়ে যায়। অশান্তির ঝড় ওঠে শাহরুখ-গৌরীর সাজানো সংসারে।শাহরুখ-প্রিয়াঙ্কার বিতর্কিত ছবি ফাঁসশাহরুখ-প্রিয়াঙ্কার সখ্যের খবরে বলিউডে যখন তোলপাড় চলছে, ঠিক তখনই এই জুটির বিতর্কিত একটি ছবি ফাঁস হয়। প্রকাশিত ছবিতে দেখা যায়, পাশাপাশি দাঁড়িয়ে আছেন শাহরুখ-প্রিয়াঙ্কা। আর শাহরুখের প্যান্টের পকেটে হাত ঢুকিয়ে রেখেছেন প্রিয়াঙ্কা।প্রিয়াঙ্কার পাশে শাহরুখশাহরুখের সঙ্গে সখ্য গড়ে তোলার জন্য শাহরুখের বন্ধু ও সহকর্মীরা প্রিয়াঙ্কাকে দোষারোপ করা শুরু করেন। একটা পর্যায়ে তাঁরা তাঁদের পার্টিতে প্রিয়াঙ্কাকে আমন্ত্রণ জানানো বন্ধ করে দেন। এ অবস্থায় প্রিয়াঙ্কার পাশে দাঁড়ান শাহরুখ। শাহরুখের অনুরোধে শেষ পর্যন্ত আবার প্রিয়াঙ্কাকে আমন্ত্রণ জানাতে বাধ্য হন শাহরুখের বন্ধু ও সহকর্মীরা। এমনকি শাহরুখের কাছের বন্ধু করণ জোহর প্রিয়াঙ্কাকে সহ্য করতে না পারলেও শাহরুখের অনুরোধে নিজের জন্মদিন উদযাপন অনুষ্ঠানে প্রিয়াঙ্কাকে আমন্ত্রণ জানাতে বাধ্য হন।শাহরুখ-গৌরীর ঝগড়াএকবার এক অনুষ্ঠানে গৌরীর উপস্থিতিতেই প্রিয়াঙ্কার সঙ্গে বাড়াবাড়ি রকমের ঘনিষ্ঠতা দেখান শাহরুখ। অনুষ্ঠানে প্রিয়াঙ্কা যাওয়ার সঙ্গে সঙ্গে সোফা থেকে লাফ দিয়ে উঠে পড়েন খান সাহেব। তিনি প্রিয়াঙ্কার গালে চুমু এঁকে দেন এবং সবার সঙ্গে প্রিয়াঙ্কার পরিচয় করিয়ে দিতে থাকেন। তখন এক কোনায় দাঁড়িয়ে চুপচাপ সব লক্ষ করছিলেন গৌরী। পুরো অনুষ্ঠানে টুঁ শব্দটি না করলেও, বাসায় ফিরে গিয়ে রাগে ফেটে পড়েন গৌরী। স্বামীর সঙ্গে তুমুল বাগবিতণ্ডা শুরু হয় তাঁর। তিনি সাফ জানিয়ে দেন, প্রিয়াঙ্কার সঙ্গে চলচ্চিত্র কিংবা অন্য কোনো ধরনের কাজ করতে পারবেন না শাহরুখ। কিন্তু কথা মানেননি শাহরুখ। গৌরীর নিষেধাজ্ঞা অমান্য করেই প্রিয়াঙ্কার সঙ্গে দহরম-মহরম চালিয়ে যান ‘বলিউড বাদশাহ’।নিজেকে বদলে ফেলেন গৌরীকোনোভাবেই শাহরুখকে প্রিয়াঙ্কার কাছ থেকে দূরে সরাতে না পেরে প্রতিবাদের অভিনব এক পন্থা বেছে নেন গৌরী। তিনি নিজেকে বদলে ফেলেন। স্বামীকে হারানোর শঙ্কায় বিচলিত না হয়ে আধ্যাত্মিক জগতে প্রবেশ করেন গৌরী। নিয়মিত ধ্যান করা শুরু করেন তিনি। প্রচুর বইও পড়তে থাকেন। সে সময় তাঁকে প্রচণ্ড হাসি-খুশি দেখাত। তাঁর কাছের বন্ধুরা জানিয়েছেন, নিয়মিত ধ্যান ও আধ্যাত্মিক চর্চার কারণে তাঁর চেহারায় অন্য এক ধরনের দ্যুতি দেখা যেত।অবশেষে শাহরুখ-প্রিয়াঙ্কা অধ্যায়ের সমাপ্তিগৌরীর কঠোর অবস্থানের কারণে ধীরে ধীরে শাহরুখ ও প্রিয়াঙ্কার মধ্যে দেয়াল তৈরি হয়। একে অন্যকে এড়িয়ে চলতে শুরু করেন তাঁরা। ২০১৩ সালের নভেম্বরে একটি সামাজিক অনুষ্ঠানে হাজির হয়েছিলেন শাহরুখ ও প্রিয়াঙ্কা। পুরো অনুষ্ঠানে একটি বারের জন্যও কথা বলতে দেখা যায়নি তাঁদের। বরং একে অন্যকে এড়িয়ে চলেন তাঁরা।
আরও পড়ুন:
প্রিয়াংকাকে বিয়ের প্রস্তাব শাহরুখের!গৌরীর রোষানলে প্রিয়াংকা!গৌরীর নিষেধাজ্ঞা সত্ত্বেও প্রিয়াংকাকে চান শাহরুখ!প্রিয়াংকার পক্ষ নিলেন শাহরুখ!শাহরুখ-প্রিয়াংকা আবারও কাছাকাছি!শাহরুখ-প্রিয়াঙ্কা এড়িয়ে চলছেন পরস্পরকে
