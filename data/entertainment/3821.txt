
ইন্দিরা গান্ধী পুরস্কারের জন্য সমাজের নানা ক্ষেত্রে অবদান রাখা সাতজন বিশিষ্ট ব্যক্তিত্বকে নির্বাচিত করা হয়েছে। এর মাঝে আছেন দুই বলিউড অভিনেতাও। নওয়াজউদ্দিন সিদ্দিকি এবং জুহি চাওলা পাচ্ছেন এ বছরের ইন্দিরা গান্ধী পুরস্কার।নওয়াজউদ্দিন সিদ্দিকি এ বছরের তালিকায় একমাত্র পুরুষ ব্যক্তির নাম। ‘মাঝি দ্য মাউন্টেন ম্যান’ ছবিতে অসাধারণ অভিনয় করেছেন নওয়াজউদ্দিন সিদ্দিকি। মূলত এ ছবিতে অনবদ্য অভিনয়ের কারণেই তাঁকে দেওয়া হচ্ছে এ সম্মাননা।এ পুরস্কারের জন্য নির্বাচিত অন্যান্যদের মধ্যে আছেন আন্তর্জাতিক ক্রীড়াবিদ কবিতা রাউত, মারাঠি সম্পাদক রাহি ভিদে, লেখক কবিতা মহাজন, শিক্ষাবিদ ফরিদা লাম্বে এবং শিল্পপতি মেঘা পানসালকর।বিহারের ছোট্ট একটি গ্রামের দশরথ মাঝির জীবন নিয়ে তৈরি চলচ্চিত্র এটি। চিকিৎসা সেবা পেতে যে গ্রামের মানুষদের পাড়ি দিতে হতো দীর্ঘপথ, অথবা ডিঙিয়ে যেতে হতো দীর্ঘ উঁচু পাহাড়। দশরথ মাঝির স্ত্রী একবার এই পাহাড়ে ওঠার সময় পড়ে যান। তারপর একদিন মাঝিকে দেখা যায় হাতুড়ি দিয়ে পাহাড় ভাঙতে। লোকেরা তাঁকে পাগল বলতে শুরু করে, এতে মাঝির জিদ আরও বেড়ে যায়। অবশেষে দীর্ঘ ২২ বছরের চেষ্টায় পাহাড় ভেদ করে ৩৬০ ফুট দীর্ঘ এক সুড়ঙ্গ তৈরি করেন দশরথ মাঝি। পরিচিতি পান ‘দ্যমাউন্টেন ম্যান’ নামে।
পুরস্কার প্রসঙ্গে সঞ্জয় নিরুপম জানিয়েছেন, ‘এই সম্মাননার সঙ্গে কোনো আর্থিক বা অন্য কোনো ধরনের প্রণোদনা থাকবে না। তিনি আরও বলেন, ইন্দিরা গান্ধীর জন্মবার্ষিকী উপলক্ষে সমাজের নেতৃত্ব দানকারী ব্যক্তিদের অর্জনগুলোকে সম্মান দেখানোর একটি উপলক্ষ এটি।’ এনডিটিভি। ইন্দো-এশিয়ান নিউজ।
