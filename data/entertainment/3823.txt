
যুগে যুগে ভালোবাসার জন্য ঘর, জাত, কুল, দেশ ছাড়ার কাহিনি শোনা গেছে। ভালোবাসার জন্য ঘর ছেড়েছিলেন দেবদাস, লাইলি-মজনু আরও কত কে! বলিউড তারকা ক্যাটরিনা কাইফ কি ছাড়তে রাজি আছেন জানেন? ক্যারিয়ার।
ক্যাটের কাছে প্রশ্ন ছিল, কখনো যদি এমন সময় আসে, ক্যারিয়ার বা সংসার—দুটির মধ্যে বেছে নিতে হবে যেকোনো একটা, কোন পথে হাঁটবেন?পরিষ্কার জানালেন, সংসার। বিয়ের পর যদি ইচ্ছে হয়, সংসার-ঘরকন্নার কাজ করবেন, বাচ্চাদের বড় করে তুলবেন, তবে সেটাই মন দিয়ে করবেন তিনি।এখানেই শেষ নয়। ক্যাট আরও বললেন, ‘আমি বিশ্বাস করি, প্রত্যেক নারীর উচিত নিজের মন যা বলছে, সেটাই করা।’একটি অনুষ্ঠানে এ প্রসঙ্গে প্রশ্ন করা হলে তিনি বলেন, অনেক নারীই আছেন, যাঁরা ক্যারিয়ারকে বেশি প্রাধান্য দেন। এমনকি ক্যারিয়ারে গুরুত্ব দিতে গিয়ে অনেকেই বিয়েটাকে জরুরি মনে করেন না। তবে নারীরা এমনই প্রকৃতির হন যে চাইলে দুটিই সমানতালে চালিয়ে যেতে পারেন।ক্যাটরিনা স্পষ্ট করে বলেন, তাঁর কাছে ক্যারিয়ারের চেয়ে অবশ্যই অগ্রাধিকার পাবে বিয়ে, সংসার এবং সন্তান।বলিউড তারকা ক্যাটরিনা কাইফ ব্যক্তিগত জীবনে প্রেম নিয়ে বিভিন্ন সময়ে আলোচনায় এসেছিলেন। সালমান খানসহ অনেক তারকার সঙ্গে তাঁর হৃদয় দেওয়া-নেওয়ার কথা সংবাদ শিরোনাম হয়েছিল। সর্বশেষ রণবীর কাপুরের সঙ্গে প্রেম ও বিচ্ছেদ সাড়া ফেলেছিল বলিউডে। সব ছাপিয়ে ক্যাটরিনার নতুন প্রেমের খবরটিও রাষ্ট্র হয়েছে। শোনা যায়, ক্যাটরিনা তাঁর সহশিল্পী আদিত্য রায় কাপুর সঙ্গে প্রেমে জড়িয়েছেন। এ দুই তারকার প্রেমের গুঞ্জনের পক্ষে প্রমাণও রয়েছে বলে জানিয়েছে ভারতীয় সংবাদমাধ্যম। ইন্ডিয়ান এক্সপ্রেস অবলম্বনে
