
সাধারণত বলিউডের তারকাদের বিচার তাঁদের অভিনয়দক্ষতা এবং আকর্ষণীয় পর্দা উপস্থিতিকে বিবেচনায় নিয়েই করা হয়। বলিউডের অনেক অভিনয়শিল্পীই তারকাখ্যাতির পাশাপাশি শিক্ষাগত যোগ্যতার দিক দিয়েও অনেকটাই এগিয়ে আছেন। বলিউডের প্রথম সারির বেশ কয়েকজন তারকার শিক্ষাগত যোগ্যতা তো রীতিমতো সমীহ জাগায়। উচ্চশিক্ষার দৌড়ে এগিয়ে থাকা এমন কয়েকজন তারকার হাঁড়ির খবর জানিয়েছে ওয়ান ইন্ডিয়া।‘বিগ বি’র বিজ্ঞান ও কলা নৈপুণ্যঅসাধারণ অভিনয়-নৈপুণ্য উপহার দিয়ে নিজেকে জীবন্ত কিংবদন্তিতে পরিণত করেছেন বর্ষীয়ান বলিউডের অভিনেতা অমিতাভ বচ্চন। শিক্ষাগত যোগ্যতার দিক দিয়েও তিনি বেশ এগিয়ে আছেন। দিল্লির কিররি মাল কলেজ থেকে বিজ্ঞান ও কলা বিভাগে দুই দুইটি ডিগ্রি অর্জন করেছেন গুণী এ অভিনেতা।আইন আর হার্ভার্ডের মাইক্রো কম্পিউটার ডিপ্লোমার কারিনাবলিউডের অন্যতম প্রভাবশালী কাপুর পরিবারের মেয়ে কারিনা কাপুর খান ছোটবেলা থেকেই পড়া-লেখা নিয়ে বেশ সিরিয়াস ছিলেন। গণিত বাদে আর সব বিষয়েই ক্লাসে সর্বোচ্চ নম্বর পেতেন তিনি। স্কুলের গণ্ডি পেরোনোর পর দুই বছর বাণিজ্য বিভাগে অধ্যয়ন করেছেন কারিনা। পরে এক বছর আইন বিষয়ে উচ্চশিক্ষা নিয়েছেন মুম্বাইয়ের সরকারী একটি কলেজে। এ ছাড়া, হার্ভার্ড ইউনিভার্সিটিতে মাইক্রো কম্পিউটারের ওপর তিন মাসের কোর্স করেছেন পতৌদির নবাব ও বলিউডের অভিনেতা সাইফ আলী খানের স্ত্রী কারিনা কাপুর খান।ঐশ্বরিয়ার মেধা ও স্থাপত্যসাবেক বিশ্বসুন্দরী ও বলিউডের অভিনেত্রী ঐশ্বরিয়া রাই বচ্চনের মতো রূপবতী একজন নারী পড়া-লেখা নিয়ে খুব একটা সিরিয়াস হবেন না—এটাই স্বাভাবিক। কিন্তু না, তিনি এক্ষেত্রে বিরল নজিরই দেখিয়েছিলেন। এইচএসসি বোর্ড পরীক্ষায় নব্বই শতাংশের বেশি নম্বর অর্জন করে সবাইকে তাক লাগিয়ে দিয়েছিলেন। প্রাণীবিদ্যার প্রতি বিশেষ ঝোঁক থাকলেও তিনি ভর্তি হয়েছিলেন স্থাপত্যবিদ্যায়। মুম্বাইয়ের রাহেজা কলেজ অব আর্টসে স্থাপত্যবিদ্যায় ক্লাস শুরু করেছিলেন। কিন্তু মাত্র ২১ বছর বয়সে বিশ্বসুন্দরী খেতাব পেয়ে যাওয়ার পর পড়া-লেখার পর্বটা আর শেষ করতে পারেননি বলিউডের অন্যতম প্রভাবশালী বচ্চন পরিবারের বউ ঐশ্বরিয়া রাই বচ্চন।চার ডক্টরেট শাবানা আজমির!ভারতীয় অভিনয়শিল্পীদের মধ্যে শিক্ষাগত যোগ্যতার ক্ষেত্রে বিরল সাফল্য দেখিয়েছেন শাবানা আজমি। তাঁর ঝুলিতে রয়েছে তিন তিনটি সম্মানসূচক ডক্টরেট ডিগ্রি। সম্প্রতি সে ঝুলিতে যুক্ত হয়েছে আরও একটি ডক্টরেট ডিগ্রি। চতুর্থবারের মতো সম্মানসূচক ডক্টরেট ডিগ্রি পেয়েছেন বলিউডের প্রখ্যাত এ অভিনেত্রী। যুক্তরাজ্য, দিল্লি ও কলকাতার পর এবার কানাডা থেকে সম্মানসূচক ডক্টরেট ডিগ্রি অর্জন করেছেন শাবানা আজমি। ১২ জুন কানাডার ভ্যাংকুভারে অবস্থিত সিমন ফ্রেজার ইউনিভার্সিটি থেকে তিনি এ ডিগ্রি পান। ১৯৭৩ সালে ফিল্ম অ্যান্ড টেলিভিশন ইনস্টিটিউট অব ইন্ডিয়া থেকে স্নাতক ডিগ্রি অর্জন করেছিলেন শাবানা আজমি। পরবর্তী সময়ে যুক্তরাজ্যের লিডস, দিল্লির জামিয়া মিলিয়া ইসলামিয়া ও কলকাতার যাদবপুর বিশ্ববিদ্যালয় থেকে সম্মানসূচক ডক্টরেট ডিগ্রি দেওয়া হয় তাঁকে।স্নাতকোত্তর বিদ্যা বালানভারতের সেন্ট জেভিয়ার’স কলেজ থেকে সমাজবিদ্যায় স্নাতক ডিগ্রি অর্জন করেছেন বিদ্যা বালান। মুম্বাই বিশ্ববিদ্যালয় থেকে মাস্টার্স ডিগ্রিও ঝুলিতে ভরেছেন জাতীয় চলচ্চিত্র পুরস্কার পাওয়া জনপ্রিয় এ তারকা। উচ্চশিক্ষায় শিক্ষিত হয়ে নিজের নামকরণের সার্থকতাই বুঝি প্রমাণ করেছেন ‘ডার্টি পিকচার’খ্যাত গুণী এ অভিনেত্রী।অর্থনীতিবিদ-রাষ্ট্রবিজ্ঞানী সোনম কাপুরসিঙ্গাপুর ও যুক্তরাজ্য থেকে উচ্চ শিক্ষা নিয়েছেন বলিউডের প্রখ্যাত অভিনেতা অনিল কাপুরের মেয়ে ও বলিউডের অভিনেত্রী সোনম কাপুর। সিঙ্গাপুরের ইউনাইটেড ওয়ার্ল্ড কলেজে পড়া-লেখার পাশাপাশি সিঙ্গাপুরে থিয়েটার অ্যান্ড আর্টস বিষয়েও দুই বছর উচ্চশিক্ষা নিয়েছেন তিনি। এ ছাড়া যুক্তরাজ্যের ইউনিভার্সিটি অব ইস্ট লন্ডনে পলিটিক্যাল সায়েন্স ও অর্থনীতি বিষয়ে অধ্যয়ন করেছেন সোনম।ফ্যাশন ডিজাইনার সোনাক্ষী সিনহাবলিউডের আরেক শক্তিমান অভিনেতা শত্রুঘ্ন সিনহার মেয়ে ‘দাবাং’ তারকা সোনাক্ষী সিনহা উচ্চ শিক্ষা নিয়েছেন ফ্যাশন ডিজাইনিং-এর ওপর। মুম্বাইয়ের একটি মহিলা বিশ্ববিদ্যালয়ে ফ্যাশন ডিজাইনিং বিষয়ে পড়া-লেখা করেছেন হালের জনপ্রিয় এ তারকা অভিনেত্রী।ভূগোল-বিশারদ সোহা আলী খানপতৌদির নবাব পরিবারের মেয়ে ও বলিউডের অভিনেত্রী সোহা আলী খান নয়াদিল্লির দ্য ব্রিটিশ স্কুল থেকে অধ্যয়ন শেষে যুক্তরাজ্যের অক্সফোর্ড বিশ্ববিদ্যালয়ের বেলিওল কলেজে ভর্তি হন। সেখান থেকে ভূগোল বিষয়ে উচ্চ শিক্ষা অর্জন করেন তিনি। পরবর্তী সময়ে লন্ডন স্কুল অব ইকনমিকস অ্যান্ড পলিটিক্যাল সায়েন্স থেকে আন্তর্জাতিক সম্পর্ক বিভাগে মাস্টার্স ডিগ্রি অর্জন করেন এ তারকা অভিনেত্রী।জন আব্রাহাম অর্থনীতিতে স্নাতক, ব্যবস্থাপনায় স্নাতকোত্তরবোম্বের স্কটিশ চার্চ স্কুলে পড়া শেষ করে জন আব্রাহাম ভর্তি হন জয় হিন্দ কলেজে। তিনি সেখান থেকে অর্থনীতি বিষয়ে স্নাতক ডিগ্রি অর্জন করেন। পরবর্তী সময়ে ম্যানেজমেন্ট সায়েন্স বিষয়ে মাস্টার্স ডিগ্রি নেন তিনি।ক্রিমিনাল সাইকোলজিস্ট প্রীতি জিনতা!সিমলার সেন্ট বেদ’স কলেজ থেকে ইংরেজি বিষয়ে স্নাতক ডিগ্রি অর্জন করেছেন প্রীতি জিনতা। ক্রিমিনাল সাইকোলজির ওপরও স্নাতকোত্তর ডিগ্রি রয়েছে তাঁর ঝুলিতে।এছাড়াও ‘থ্রি ইডিয়টস’খ্যাত বলিউডের অভিনেতা ও টিভি সঞ্চালক আর. মাধবানের ঝুলিতে রয়েছে ইলেক্ট্রনিকস বিষয়ের ওপর স্নাতক ডিগ্রি। তিনি ‘মহারাষ্ট্র বেস্ট ক্যাডেট’ খেতাবও পেয়েছেন। অভিনেত্রী আমিশা প্যাটেল মুম্বাইয়ের ক্যাথিড্রাল অ্যান্ড কনন স্কুলে পড়া-লেখার পাট চুকিয়ে উচ্চশিক্ষার জন্য যুক্তরাষ্ট্রের ম্যাসাচুসেটসের টাফটস ইউনিভার্সিটিতে অর্থনীতি বিষয়ে পড়া-লেখা করেছেন। ‘ভিকি ডোনার’খ্যাত বলিউডের অভিনেতা, গায়ক ও টিভি সঞ্চালক আয়ুষ্মান খুরানা উচ্চশিক্ষা নিয়েছেন ইংরেজি সাহিত্যে। চণ্ডীগড়ের পাঞ্জাব বিশ্ববিদ্যালয় থেকে গণযোগাযোগ বিষয়ে মাস্টার্স ডিগ্রিও অর্জন করেছেন তরুণ এ অভিনেতা।
