
গানের মানুষ তাহসান। কয়েক বছর ধরে অভিনয়ও করছেন টিভি নাটকে। সম্প্রতি তিনি নাম লেখালেন স্বল্পদৈর্ঘ্য চলচ্চিত্রে। এবার তিনি কী করবেন? সেসব নিয়ে কথা হলো তাঁর সঙ্গে।
কদিন আগে একটি স্বল্পদৈর্ঘ্য চলচ্চিত্রে অভিনয় করলেন...
হ্যাঁ, দূরবীন নামে একটি স্বল্পদৈর্ঘ্যের শুটিং করেছি। আমার সহশিল্পী নাদিয়া খানম, পরিচালক ভিকি জাহেদ। এই পরিচালক এর আগে বেশ কয়েকটি স্বল্পদৈর্ঘ্য বানিয়ে আলোচনায় এসেছেন।এ মাসেই তো আরও দুটি স্বল্পদৈর্ঘ্য চলচ্চিত্রে অভিনয় করেছেন শুনলাম।কিছুদিন আগে মাবরুর রশীদের বিভেদ-এ কাজ করলাম। ক্যানসারে আক্রান্ত এক শিশুর চিকিৎসার সাহায্যার্থে করা। এতে কাজ করা শিল্পীরা সম্মানী নিইনি। আমাদের সম্মানী ওই শিশুর চিকিৎসা তহবিলে দিয়েছি। একই সঙ্গে এটি প্রচারের পর যা আয় হবে, সেটাও ওই তহবিলেই চলে যাবে। এ ছাড়া এ মাসের মাঝামাঝি অনিমেষ আইচের বরষা নামে আরও একটি স্বল্পদৈর্ঘ্যে শুটিং করলাম। এই ছবিতে আমার বিপরীতে কাজ করেছেন ভাবনা।হঠাৎ করে স্বল্পদৈর্ঘ্যে ঝুঁকলেন যে...বেশ কিছুদিন ধরে খেয়াল করলাম, দর্শকেরা টিভির চেয়ে অনলাইনের প্রতি বেশি আগ্রহী। বিজ্ঞাপনের কারণে টেলিভিশনে নাটক দেখতে বিরক্ত হচ্ছেন। অনলাইনে টিভির মতো নির্দিষ্ট সময়সীমার বাধ্যবাধকতা নেই। আমার কাছে দর্শকই মুখ্য, মাধ্যমটা নয়। আমি দেশের মানুষের জন্য কনটেন্ট বানাই। তাই সবাই যেখানে দেখতে চান, সেখানেই কাজ উপস্থাপন করতে চাই। তা ছাড়া প্রযোজকেরা এখানে ব্যবসাও করতে পারছেন। এ কারণে অনলাইননির্ভর কাজে আগ্রহ বাড়ছে।এখন থেকে তাহলে টিভি নাটকে আপনাকে কম দেখা যাবে?আমি তো তিন উৎসবে নাটক করি। দুই ঈদ এবং ভালোবাসা দিবসে। এবারও তা–ই করব।গান?দূরবীন ছিবর জন্য একটি গান করব, আমার গল্পে তুমি নাটকের জন্য একটি গান করেছি। ভালোবাসা দিবসে আপাতত এই দুটিই। এ ছাড়া নিয়মিত কনসার্টে অংশ নিচ্ছি। গত বৃহস্পতিবারও রংপুর স্টেডিয়ামে গান করে এলাম।সাক্ষাৎকার: হাবিবুল্লাহ সিদ্দিক
