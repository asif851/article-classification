
গত ডিসেম্বরে নিউইয়র্কের বর্ণবৈষম্যের স্বীকার হয়ে খেপেছিলেন প্রিয়াঙ্কা চোপড়া। জানিয়েছেন, বিমানবন্দরে বর্ণবিদ্বেষের শিকার হতে হয়েছিল তাঁকে। তাঁর সঙ্গে খারাপ ব্যবহার করা হয়েছিল। সেখানকার কর্মকর্তাদের ধুয়ে দিয়েছেন নিজের টুইট বার্তায়। ওই ঘটনার পর এবার ডোনাল্ড ট্রাম্পের বিরুদ্ধে আবারও নিজের অবস্থান জানালেন টুইটে।
মার্কিন প্রেসিডেন্ট পদে ডোনাল্ড ট্রাম্পের শপথ গ্রহণের পর ওয়াশিংটন ডিসিতে নারীরা প্রতিবাদ মিছিলের আয়োজন করেছিলেন। সেই মিছিলে নিজে উপস্থিত না থাকতে পারলেও এই প্রতিবাদ মিছিলকে সমর্থন জানিয়েছেন প্রিয়াঙ্কা চোপড়া। বর্তমানে এ তারকা ‘বেওয়াচে’র শুটিংয়ের জন্য লস অ্যাঞ্জেলসে রয়েছেন। সেখান থেকে টুইট করেছেন তিনি।
প্রিয়াঙ্কা টুইট করে বলেছেন, ‘শান্তিপ্রিয় ট্রাম্পবিরোধী মিছিলের অংশ না হতে পারার জন্য দুঃখিত। তবে আমার প্রতিবাদীদের প্রতি পূর্ণ সমর্থন রয়েছে।’
এর আগে গত বৃহস্পতিবার টেলিভিশন ড্রামা ‘কোয়ান্টিকো’র শুটিং চলাকালীন সেটে দুর্ঘটনায় আহত হন প্রিয়াঙ্কা। হাসপাতালে নিয়ে যাওয়া হলো প্রিয়াঙ্কা চোপড়কে। প্রাথমিক চিকিৎসার তাঁকে ছেড়ে দিয়েছেন চিকিৎসকেরা।
প্রসঙ্গত, ‘কোয়ানটিকো’ তারকা প্রিয়াঙ্কা চোপড়া নির্বাচনের আগেও একাধিকবার ডোনাল্ড ট্রাম্পের সমালোচনা করেন। আমেরিকায় চলে আসা মুসলিম অভিবাসীদের নিষিদ্ধ করার ডাক দেওয়ায় ক্ষোভ প্রকাশ করেছিলেন প্রিয়াঙ্কা চোপড়া। বলিউড থেকে হলিউডের পাড়ি দেওয়া এই অভিনেত্রী বলেছেন, কাউকে নিষিদ্ধ করা যায় না, এটাই আমার স্পষ্ট মতো। কোনো নির্দিষ্ট সম্প্রদায়কে তকমা দেগে দেওয়া সত্যিই আদিম বন্য মানসিকতার প্রকাশ। ইন্ডিয়া টুডে ও টাইমস অব ইন্ডিয়া।
