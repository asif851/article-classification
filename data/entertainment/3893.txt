
সুস্মিতা সেনসুস্মিতা সেন তাঁর নানা ধরনের জনকল্যাণমূলক কাজের জন্য প্রায় সময়ই আলোচনায় আসেন৷ ১৯৯৪ সালের ২০ মে তিনি মাথায় দিলেন মিস ইউনিভার্স-এর মুকুট৷ তিনিই ছিলেন ভারতের প্রথম নারী, যিনি মিস ইউনিভার্সের খেতাব জিতেছিলেন৷ আর এই বছরের মে মাসে তাঁর সেই বিশেষ দিনটির ২০ বছর পূর্তি হলো৷ দিনটি তিনি উদ্যাপন করেছেন ছোট শিশু এবং ক্যানসারে আক্রান্ত রোগীদের সঙ্গে৷ গত ২২ মে তিনি টুইটারে টুইট করেছেন, ‘আজকে আমার মিস ইউনিভার্স খেতাব অর্জনের ২০ বছর পূর্তি উদ্যাপন করলাম প্রায় ১০০ শিশু এবং ক্যানসার-আক্রান্ত রোগীদের সঙ্গে৷ এই ক্যানসারের রোগীরা সত্যিকার অর্থেই জানে, জীবনকে কীভাবে উপভোগ করতে হয়৷ স্যালুট৷’ শুধু তা-ই নয়, সুস্মিতা আবার সেদিন সবার সঙ্গে বসে হাওয়া হাওয়াই সিনেমাও দেখেছেন৷ সেটার কথাও তিনি টুইটে বলতে ভোলেননি৷ লিখেছেন, ‘ক্যানসার পেশেন্টস এইড অ্যাসোসিয়েশনকে অনেক ধন্যবাদ আমার আর বাচ্চাদের একসঙ্গে বসে হাওয়া হাওয়াই সিনেমা দেখার ইচ্ছাটা পূরণ করার জন্য৷’
ঋতেশ দেশমুখআইপিএল নিয়ে উত্তেজনার কোনো শেষ নেই, বিশেষ করে বলিউড তারকাদের মধ্যে৷ ঋতেশ দেশমুখের টুইটগুলো দেখলেই বোঝা যায় আইপিএল নিয়ে কতটা মেতে ছিলেন তিনি৷ কলকাতা নাইট রাইডার্সের জয়ের পরপরই ১ জুন ঋতেশ তাঁর টুইটারে লেখেন, ‘অভিনন্দন কেকেআর৷ ম্যাচ জেতার পর শাহরুখ যেভাবে তাঁর মেয়ে সুহানাকে জড়িয়ে ধরল, তা সত্যি দারুণ ছিল৷’ এর আগে গত ৩০ মে ঋতেশ বেশ মজা করে টুইট করেছিলেন, ‘আইপিএল ২০১৪-ভির জারা-দিল সে খেলেঙ্গে, কেয়া পাতা কাল হো না হো!’মারুফা ইসহাক
