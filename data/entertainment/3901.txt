
জয়িতা। বাবা নাট্যব্যক্তিত্ব প্রয়াত খালেদ খান আর মা রবীন্দ্রসংগীতশিল্পী মিতা হক। রবীন্দ্রজয়ন্তী উপলক্ষে কলকাতার ভাবনা রেকর্ডস থেকে বেরিয়েছে জয়িতার গানের অ্যালবাম। নাম শুধু রবীন্দ্রনাথ। এর আগে একই প্রতিষ্ঠান থেকে বেরিয়েছিল তাঁর আরও দুটি অ্যালবাম—বাঁধন ছেঁড়ার গান ও দুঃখ জাগানিয়া। আজ বাংলাভিশনে ‘মিউজিক ক্লাব’ অনুষ্ঠানে মায়ের সঙ্গে গান করবেন তিনি।মা তো বড় শিল্পী। গানের শিক্ষক। মায়ের সঙ্গে টিভিতে গান করতে কেমন লাগে?মাকে আমার কাছে খুব সহজ মনে হয়। গান গাওয়ার সময় মা যদি পাশে থাকেন, তাহলে নিজেকে খুব নিরাপদ মনে হয়। কোনো চাপ অনুভব করি না। গানগুলো এমনিতেই ভালো হয়ে যায়।মায়ের সঙ্গে টিভি চ্যানেলে নিয়মিত গাওয়া হয়?না। আমি পড়াশোনা নিয়ে ব্যস্ত থাকি। এর আগে চ্যানেল আইয়ে দুটি অনুষ্ঠানে আমরা একসঙ্গে গান গেয়েছিলাম। দুটিই স্টুডিও থেকে সরাসরি সম্প্রচার করা হয়েছিল। একটি হলো ‘গানে গানে সকাল শুরু’ আর অন্যটি মা দিবস উপলক্ষে। আজ গান করব বাংলাভিশনের ‘মিউজিক ক্লাব’ অনুষ্ঠানে।আপনার গান শুনে খালেদ খান কী মন্তব্য করতেন?বাবা খুবই খুঁতখুঁতে ছিলেন। বাবাকে শেষবার হাসপাতালে ভর্তি করা হয় গত ১৬ ডিসেম্বর। তার আগে ১৩ ডিসেম্বর চ্যানেল আইয়ে ‘গানে গানে সকাল শুরু’ অনুষ্ঠানে আমি আর মা গান গেয়েছিলাম। বাসায় আসার পর তিনি বললেন, ‘তুমি যদি আরেকটু চর্চা করতে, আরেকটু মন দিতে, তাহলে আরও ভালো করতে।’ মজার ব্যাপার হলো, এরপর বাবা অনেককেই বলেছেন, ‘জয়িতা খুব ভালো গেয়েছে।’ এবার আমরা গান করব, কিন্তু বাবা নেই।‘মিউজিক ক্লাব’ অনুষ্ঠানের জন্য কেমন প্রস্তুতি নিয়েছেন?আমি রবীন্দ্রসংগীতের প্রেম, পূজা আর নাটকের গান করব। মা নিজের মতো করে প্রস্তুতি নিয়েছেন। অনুষ্ঠানটি স্টুডিও থেকে সরাসরি সম্প্রচার করা হবে।‘শুধু রবীন্দ্রনাথ’ অ্যালবাম নিয়ে বলুন।এই অ্যালবামের গানগুলোয় বাবার ছোঁয়া আছে। অ্যালবামটির পরিকল্পনার সময় বাবা আটটি গান বেছে দিয়েছিলেন। আর আমার পছন্দে গেয়েছি দুটি গান। তবে সব কটি গানই মা পছন্দ করেছেন। আরেকটা কথা, এই অ্যালবামে কিন্তু কোনো বাদ্যযন্ত্র ব্যবহার করিনি। খালি কণ্ঠে গেয়েছি। আশা করছি সবার ভালো লাগবে।বিনোদন প্রতিবেদক
