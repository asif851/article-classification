
ভারতীয় বাংলা কমেডি সিনেমা ‘কেলোর কীর্তি’ প্রদর্শনে আর কোনো আইনি বাধা নেই। ছবিটি প্রদর্শনে হাইকোর্টের দেওয়া স্থগিতাদেশ স্থগিত করেছেন আপিল বিভাগ।আজ রোববার প্রধান বিচারপতি সুরেন্দ্র কুমার সিনহার নেতৃত্বাধীন চার সদস্যের বেঞ্চ এ আদেশ দিয়েছেন বলে প্রথম আলোকে নিশ্চিত করেছেন ডেপুটি অ্যাটর্নি জেনারেল একরামুল হক।একরামুল হক প্রথম আলোকে বলেন, ‘কেলোর কীর্তি’ সিনেমাটি প্রদর্শনের ব্যাপারে হাইকোর্ট স্থগিতাদেশ দিয়েছিলেন। এ আদেশের কার্যকারিতা স্থগিত চেয়ে আপিল বিভাগে আবেদন করা হয়। ওই আবেদনের শুনানি শেষে আপিল বিভাগ হাইকোর্টের স্থগিতাদেশ স্থগিত করেছেন। এর ফলে সিনেমাটি প্রদর্শনে আর কোনো আইনগত বাধা থাকল না।‘কেলোর কীর্তি’ ছবিটি বাংলাদেশে প্রদর্শনের যাবতীয় কর্মকাণ্ডের সঙ্গে যুক্ত আছেন প্রযোজক বিজয় খেমকা। ২২ জুলাই বাংলাদেশের বিভিন্ন প্রেক্ষাগৃহে ছবিটি মুক্তি দেওয়ার পরিকল্পনা ছিল ছবিটির আমদানিকারক প্রতিষ্ঠান আরাধনা এন্টারপ্রাইজের।
আরও পড়ুন: 
‘কেলোর কীর্তি’ মুক্তিতে হাইকোর্টের স্থগিতাদেশযে কারণে ‘কেলোর কীর্তি’ সিনেমার প্রদর্শন বন্ধ
