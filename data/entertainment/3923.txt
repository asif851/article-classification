
এবার মুখ খুললেন ক্রিস্টেন স্টুয়ার্টও। ২০১২ সালে তাঁকে নিয়ে একগুচ্ছ আপত্তিকর টুইট করেছিলেন সদ্য অভিষিক্ত মার্কিন প্রেসিডেন্ট ডোনাল্ড ট্রাম্প। সম্প্রতি সেসবের জবাব দিলেন টোয়ালাইট অভিনেত্রী।ট্রাম্পের টুইটের কথা উল্লেখ করে স্টুয়ার্ট ভ্যারাইটিকে দেওয়া এক সাক্ষাৎকারে বলেছেন, ‘বছর কয়েক আগে আমাকে নিয়ে রীতিমতো উন্মাদের মতো মন্তব্য করেছিলেন ট্রাম্প। এখনো বিশ্বাস করতে পারছি না, অমন মন্তব্য কেউ করতে পারেন! তিনি সম্ভবত এমনভাবে কথা বলতেই পছন্দ করেন।’আর অন্যদের কী বলবেন, যাঁদের নিয়ে মন্তব্য করেছেন ট্রাম্প? তাঁদের উদ্দেশে স্টুয়ার্ট বলেছেন, ‘নিজেদের পক্ষে অবস্থান নিন।’ ডোনাল্ড ট্রাম্প প্রেসিডেন্ট হিসেবে শপথ নেওয়ার পর ভ্যারাইটি স্টুডিওতে এসব নিয়ে কথা বলেন স্টুয়ার্ট। সানড্যান্স ফিল্ম ফেস্টিভ্যালে নিজের পরিচালনায় প্রথম স্বল্পদৈর্ঘ্য চলচ্চিত্র কাম সুইম-এর প্রচারণায় গিয়েছিলেন তিনি। ছবিটিতে অভিনয় করেছেন নবাগত জশ কেয়। ভ্যারাইটি।
