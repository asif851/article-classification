
বেশ ব্যস্ত সময় কাটছে। ১৪ ফেব্রুয়ারি মুক্তি পাচ্ছে প্রিয়াঙ্কা চোপড়ার নতুন ছবি গুন্ডে। শুটিং চলছে ম্যারি কম-এর। প্রিয়াঙ্কা জানালেন, এই ব্যস্ত ঘোড়ার পিঠেই সওয়ার হতে চান। এখনই থামাথামির কোনো ইচ্ছা নেই।৩১ বছর বয়সী সাবেক মিস ওয়ার্ল্ড বলেন, ‘গত বছর ২০০ কোটি রুপির ছবি কৃষ করেছি। এর আগে করেছি বরফি আর অগ্নিপথ। গত দুই বছর আমার জন্য ছিল অবিশ্বাস্য। এর মধ্যে আমার গানের অ্যালবামও বেরিয়েছে। কাজের এই গতি আরও বাড়িয়ে দেব।’গুন্ডেতে সত্তর দশকের এক ক্যাবারে নাচিয়ের চরিত্রে অভিনয় করেছেন প্রিয়াঙ্কা। আর এই চরিত্রের ফ্যাশন কী রকম হওয়া উচিত, এ ব্যাপারে প্রিয়াঙ্কা নিয়েছেন তাঁর মায়ের পরামর্শ। পিটিআই।
 
