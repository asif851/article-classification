
খান সাহেবের কন্যা বলে কথা! সেও আবার বলিউডের কিং খান। তাঁর কন্যার সঙ্গে প্রেম করার ইচ্ছে থাকলে এক শ বার ভাবতে হবে। মাথায় রাখতে হবে অন্তত সাতটি বিষয়। শাহরুখ-কন্যাকে যে চুমু খেতে চেষ্টা করবে, খান সাহেব তাঁর ঠোঁট কেটে নেবেন।মেয়ে সুহানার সঙ্গে যারা প্রেম করবে, ইতিমধ্যে তাঁদের জন্য নীতিমালা তৈরি করেছেন শাহরুখ। নিজের দুই ছেলেকে সাবধান করে দিয়ে বলেছেন, মেয়েদের সম্মান দিতে হবে। ‘ফেমিনা’-এর জানুয়ারি সংখ্যায় দেওয়া এক সাক্ষাৎ​কারে শাহরুখ বলে​ছেন, ‘আরিয়ান, এমনকি আবরামকে বলব, কখনো কোনো মেয়েকে আঘাত করবে না। করলে কল্লা ফেলে দেব। তাঁরা তোমাদের বাল্যবন্ধু না, তাঁদের শ্রদ্ধা করতে হবে।এর আগে ‘কফি উইথ করন’ অনুষ্ঠানে শাহরুখ বলেছিলেন, সুহানাকে চুমু খাওয়ার চেষ্টা করবে যে, আমি তাঁর ঠোঁট কেটে নেব। আমার মেয়ের সঙ্গে প্রেম করতে চাইলে সাতটি বিষয় মাথায় রাখতে হবে।কী সেগুলো!এক. চাকরি-বাকরি করতে হবে, দুই. মনে রাখবে, তোমাকে আমার ভালো লাগবে না, তিন. আমি সব জায়গায় উপস্থিত, চার. তোমাকে উকিল পুষতে হবে, পাঁচ. আমার রাজকন্যা তোমার বশবর্তী হবে না ছয়. জেলে যেতে আমার আপত্তি নেই এবং সাত. তুমি তাঁর সঙ্গে যে আচরণ করবে, আমিও তোমার সঙ্গে তেমনটাই করব। মিড ডে
