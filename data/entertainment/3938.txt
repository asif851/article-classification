
ভারতের পশ্চিমবঙ্গের কলকাতার চলচ্চিত্র জগতের সুপারস্টার দেব এবার তৃণমূলের টিকিটে পশ্চিম মেদিনীপুরের ঘাটাল থেকে সাংসদ হয়েছেন। সাংসদ হওয়ার পর দেব এলাকায় উন্নয়নমুখী কাজে লেগে পড়েছেন।দেব এবার নতুন এক উদ্যোগ নিয়েছেন। তিনি চাইছেন, তাঁর এলাকার সাতটি থানার অন্তত এক হাজার অবিবাহিত পাত্রীকে বড় অনুষ্ঠানের মাধ্যমে পাত্রস্থ করতে। সেই অনুষ্ঠানে দেব নিজে থাকবেন। আসবেন বলিউডের তারকারাও।এই গণবিবাহ ঘিরে চলবে সাংস্কৃতিক অনুষ্ঠান।এই লক্ষ্যে দেব এখন তাঁর এলাকার পাত্র-পাত্রীদের তালিকা প্রস্তুত করার কাজ শুরু করেছেন। দেব বলেছেন, প্রতিবছর এভাবে তিনি এক হাজার পাত্রীকে বিয়ে দিতে চান।
