
শাকিল আহাম্মেদ। অভিনয়শিল্পী। অভিনয় করছেন টিভিতে ও চলচ্চিত্রে। আজ প্রেক্ষাগৃহে মুক্তি পাচ্ছে চলচ্চিত্র উধাও। এই ছবিতে অভিনয় করেছেন তিনি।মুক্তি পেল ‘উধাও’...এর আগে আমার অভিনীত দুটি চলচ্চিত্র মুক্তি পেয়েছে। ও আমার দেশের মাটি আর যে শহর চোরাবালি। তবুও উধাও মুক্তির আগে খুবই রোমাঞ্চিত ছিলাম। ছবিতে কখনো আমাকে দেখবেন সবজি বিক্রি করছি, আবার কখনো গলফ খেলছি। খুবই চ্যালেঞ্জিং ছিল, পরিচালক অমিত আশরাফ আমার ওপর বিশ্বাস রেখেছেন।ছবির নাম ‘উধাও’ কেন?ছবিটি যখন দেশের বাইরে দেখানো হয়েছে, তখন নাম ছিল রান অ্যাওয়ে। কিছু মানুষ তাদের অতীত থেকে পালিয়ে বেড়াতে চেষ্টা করে, অতীতকে উধাও করে দিতে চায়। সেই জায়গা থেকেই হয়তো বাংলা নামটা উধাও।দর্শকের কাছ থেকে পাওয়া অনুভূতি...গত শনিবার উধাও ছবির উদ্বোধনী প্রদর্শনী হয়েছিল। এরপর বিভিন্ন ধরনের মতামত পেয়েছি। বয়োজ্যেষ্ঠদের কারও কাছে সিনেমাটোগ্রাফি ভালো লেগেছে, গল্প বলার ধরনটা কেউ হয়তো ঠিক নিতে পারেনি। তবে আমার মতে, তরুণ দর্শকদের ছবিটা ভালো লাগবে।শমী কায়সারের সঙ্গে ‘প্যারালাল ইমেজ’...এটা চ্যানেল আইয়ের একটি টেলিছবি। ঈদে দেখানো হবে। এখানে শমী এক ধরনের ঘোরের মধ্যে থাকেন। তিনি কখনো আমাকে ইলেকট্রিশিয়ান, কখনো রেস্তোরাঁর বেয়ারা—এমনি নানান রূপে দেখতে পান।মঞ্চের মানুষ...১৯৯০ সাল থেকে মঞ্চে কাজ করছি। আমার একটা নাটকের দল আছে। নাম দশরূপক।মো. সাইফুল্লাহ
