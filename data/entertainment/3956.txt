
দারুণ সময় কাটছে দীপিকার। বলিউডের গণ্ডি পেরিয়ে পাড়ি জমিয়েছেন হলিউডে। অভিনয় করছেন হলিউড তারকা ভিন ডিজেলের সঙ্গে তাঁর নতুন ছবি ‘এক্সএক্সএক্স: দ্য রিটার্ন অব জ্যান্ডার কেজ’-এ। সম্প্রতি তাঁকে দেখা গেছে বিশ্বসেরা টেনিস তারকা নোভাক জোকোভিচের সঙ্গে।হলিউডে অভিষেকের সেই নতুন ছবির কাজে এখন যুক্তরাষ্ট্রের লস অ্যাঞ্জেলেসে অবস্থান করছেন বলিউড তারকা দীপিকা পাড়ুকোন। সেখানকার একটি বার থেকে দীপিকাকে বের হতে দেখা গেছে জোকোভিচের সঙ্গে। একসঙ্গে উঠতে দেখা গেছে একই গাড়িতে।তাঁদের এই সাক্ষাৎ অন্য কোনো ইঙ্গিত বহন করছে কি না সেটা নিশ্চিত করেনি ভারত বা যুক্তরাষ্ট্রের কোনো সংবাদমাধ্যম। এমনকি দীপিকাকে চিনতেও পারেনি সেখানকার গণমাধ্যম। এক সংবাদে ডেইলিমেইল লিখেছে, ‘জোকোভিচকে ‘এক শীর্ণ শ্যামাঙ্গীনি’র সঙ্গে দেখা গেছে।’নোভাক জোকোভিচ সার্বিয়ার নাগরিক। টেনিসের কোর্ট দাপিয়ে বেড়ানো ২৮ বছরের জোকোভিচ ছেলেদের এককে গ্র্যান্ড স্ল্যাম জিতেছেন ১১ বার। ২০১৪ সালে বিয়ে করেন শৈশবের প্রেমিকা জেলিনা হিস্টিকসকে। স্টিফেন নামে ১৭ মাস বয়সী একটি সন্তানও আছে তাঁদের। নামকরা ব্যাডমিন্টন খেলোয়াড় প্রকাশ পাড়ুকোনের কন্যা দীপিকার তো সাধ হতেই পারে এমন নামী টেনিস খেলোয়াড়ের সঙ্গে নৈশভোজের। ইন্ডিয়ান এক্সপ্রেস, ডেইলি মেইল ও টাইমস অব ইন্ডিয়া অবলম্বনে দেব দুলাল গুহ
