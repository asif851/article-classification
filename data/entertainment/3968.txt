
কিসের নিমন্ত্রণ...আমি তো গানের মানুষ। তাই সবাইকে গান শোনার নিমন্ত্রণ ছাড়া তো আর কিছুই করার নেই। নিমন্ত্রণ অ্যালবামের মধ্য দিয়ে বর্তমান প্রজন্মকে চমৎকার কথা ও সুরের গান শোনার আমন্ত্রণ জানিয়েছি।নিমন্ত্রণের বিশেষত্ব...আমার অ্যালবামের সব কটি গানই সফট মেলোডিয়াস। গানে কথা ও সুরের প্রাধান্য থাকে বেশি। শ্রোতারা যাতে একনাগাড়ে শুনতে পারেন, সেই ভাবনা থেকেই গানগুলো তৈরি করেছি।প্রযুক্তির ব্যবহার...প্রযুক্তিকে আমাদের স্বাগত জানাতে হবে। তবে সবকিছু একেবারে প্রযুক্তিনির্ভর হলে চলবে না। সময়ের সঙ্গে তাল মিলিয়ে যতটা দরকার, ততটাই ব্যবহার করা হয়েছে।দেশের গান...একজন সংস্কৃতিকর্মী হিসেবে দায়িত্ববোধ থেকে দেশের গান করতে হয়। সব সময় তো দেশের গান করা সম্ভব হয় না। দেশের গানের ক্ষেত্রে অনেক বেশি চিন্তাভাবনা করতে হয়। নিমন্ত্রণ অ্যালবামের ক্ষেত্রে সবকিছু মিলে যাওয়ায় দেশের গানটি তৈরি করে ফেললাম। ন্যান্সিও গানটি অসাধারণ গেয়েছে। এ ছাড়া অ্যালবামের অন্য গানগুলোতে বাপ্পা মজুমদার, তাহসান, ন্যান্সি, মাহাদী, এলিটা, তপু, শুভ, পলাশ ছাড়াও নবাগত অরণ্য ও শুক্লা খুব ভালো গেয়েছে।আমার শক্তি...শক্তি আমার প্রথম মিশ্র গানের অ্যালবাম। ১৯৯৫ সালে অ্যালবামটি প্রকাশিত হয়। ওই সময় অ্যালবামটি বেশ শ্রোতাপ্রিয়তা পায়। এরপর আমার আরও কয়েকটি মিশ্র গানের অ্যালবাম প্রকাশিত হয়েছে। এর মধ্যে উল্লেখযোগ্য হচ্ছে ক্ষমা, শেষ দেখা, এখনো দু চোখে বন্যা, দেয়াল, পিয়ানো, বারো মাস, দেশে ভালোবাসা নাই, যন্ত্রণা, নির্বাচিতা ও অপরাজিতা।গান লেখার অনুপ্রেরণা...আমার আশপাশের সবকিছুই গান লেখার অনুপ্রেরণা দেয়।মনজুর কাদের
 
