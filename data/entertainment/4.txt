
গুটি গুটি পায়ে পঞ্চাশে পা রাখতে যাচ্ছেন সালমা হায়েক। ‘ডেসপারাডো’তে অভিনয় করেছিলেন সেই ২৯ বছর বয়সে। সময়টাকে পিছে ফেলে এসে শরীর নিয়ে আজ শঙ্কিত তিনি।লাইফ স্টাইল পোর্টাল ইনস্টাইলকে দেওয়া এক সাক্ষাৎকারে সম্প্রতি শরীর নিয়ে শঙ্কার কথা অকপটে স্বীকার করেছেন এই অভিনেত্রী। বলেছেন, ‘বয়স বাড়ছে, কমছে শরীরের ওপর আত্মবিশ্বাস। সময় গেলে হয়তো এমনই হয়। কখনো মনে হয়, “ঠিক আছি” আবার কখনো মনে হয়, “আসলেই কি ঠিক আছি?” এই ঠিক থাকা না–থাকাটা সব সময়ই ওঠা-নামা করে।’এই শঙ্কা নিয়েই ‘টেল অব টেলস’ ছবিতে সালমা অভিনয় করেছেন রানির চরিত্রে। চলতি বছরের এপ্রিলে মুক্তি পায় ছবিটি। প্রতি দিনের দিনযাপনে ভেতরের রানিকে কীভাবে বের করে আনেন জানতে চাইলে তিনি বলেন, তাঁর আত্মবিশ্বাস ও আত্মপ্রেম নিয়ে। ‘শিল্পসাধনা করতে গেলে আপনাকে জেগে উঠতেই হবে। যখন ভেতর ও বাইরের আপনি এক হয়ে যেতে পারবেন, তখনই কাজটি শিল্প হয়ে উঠবে। নিজের অবস্থান ও জীবনকে উদ্‌যাপন করুন। সেটাই আপনাকে অভিজ্ঞতাসম্পন্ন করে তুলবে।আসছে সেপ্টেম্বরের ২ তারিখ পঞ্চাশে পা রাখতে যাচ্ছেন ম্যাক্সিকান-মার্কিন অভিনেত্রী সালমা হায়েক। এবিসি
