
পেশা এবং ব্যক্তিগত জীবন মিলিয়ে ভীষণ ব্যস্ত সময় কাটাচ্ছেন ব্র্যাড পিট ও অ্যাঞ্জেলিনা জোলি দম্পতি। বর্তমানে ছয় সন্তানের বাবা-মা এই তারকা দম্পতি নাকি সব মিলিয়ে এক ডজন সন্তানের অভিভাবক হতে চেয়েছিলেন। অবশ্য, জীবনের নানা চড়াই-উতরাই পার হতে গিয়ে তাঁদের সেই এক ডজন সন্তানের স্বপ্ন আর পূরণ হয়নি। সম্প্রতি এমন তথ্যই জানিয়েছেন ব্র্যাড পিট।তারকা দম্পতি ‘ব্র্যাঞ্জেলিনা’-র ঘর আলো করে আছে ৬ সন্তান। এখন পর্যন্ত তিন সন্তানের জন্ম দিয়েছেন জোলি। তাঁর প্রথম সন্তানের নাম শিলোহ। পরে যমজ সন্তান নক্স ও ভিভিয়েনের জন্ম দেন তিনি। এ ছাড়া, পিট-জোলির দত্তক তিন সন্তানের নাম—ম্যাডক্স, প্যাক্স ও জাহারা।এ প্রসঙ্গে ব্র্যাড পিট বলেন, ‘প্রাথমিকভাবে আমি এবং অ্যাঞ্জি (অ্যাঞ্জেলিনা জোলি) এক ডজন সন্তান দত্তক নেওয়ার পরিকল্পনা করেছিলাম, কিন্তু পরে আমাদের অর্ধ ডজনে এসেই আটকে যেতে হলো।’একান্ন বছর বয়সী এই হলিউডের তারকা তাঁদের সন্তান পালন বিষয়ে বলেন, ‘এতে অনেক ভালোবাসা। অনেক মারামারি, অনেক দাঁত মাজা-মাজি, অনেক ঝগড়া থামানো, অনেক বিশৃঙ্খলা...সম্পূর্ণ বিশৃঙ্খলা; কিন্তু অনেক বেশি মজার।’ব্র্যাড পিট আর অ্যাঞ্জেলিনা জোলির প্রেমের সম্পর্কের শুরু ২০০৫ সালে, এরপর ২০১৪ সালে এসে বিয়ের আনুষ্ঠানিকতা সারেন ‘ব্র্যাঞ্জেলিনা ´দম্পতি। ২০০২ সালে প্রথম সন্তান দত্তক নেন তাঁরা। জোলির ঘরে দত্তক নেওয়া যে তিন শিশু রয়েছে, এদের মধ্যে কম্বোডিয়া থেকে ম্যাডক্সকে, ভিয়েতনাম থেকে প্যাক্সকে এবং জাহারাকে ইথিওপিয়া থেকে দত্তক নিয়েছিলেন ব্র্যাঞ্জেলিনা দম্পতি।যদিও অর্ধ ডজন সন্তানে এসে আটকে যাওয়ার কথা বলেছেন পিট। কিন্তু পিট-জোলির সংসারে থাকা ৬ সন্তানের সঙ্গে শিগগিরই যুক্ত হতে যাচ্ছে সিরীয় এক অনাথ শিশু। তুরস্কের এক শরণার্থীশিবিরে তিন অনাথ সিরীয় শিশুকে দেখে মমতাময়ী জোলি তিনজনই দত্তক নিতে চেয়েছিলেন। শেষপর্যন্ত অবশ্য একজন সিরীয় শিশুকেই দত্তক নেওয়ার সিদ্ধান্ত নিয়েছেন তাঁরা। রয়টার্স। এনডিটিভি। ইন্ডিয়ান এক্সপ্রেস।
