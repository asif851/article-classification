
রোমান ক্যাথলিকদের ধর্মগুরু পোপ ফ্রান্সিস অভিনয় করতে যাচ্ছেন ‘বিয়ন্ড দ্য সান’ ছবিতে! এই প্রথম চলচ্চিত্রে অভিনয় করবেন কোনো পোপ।অ্যাম্বি পিকচার্স প্রযোজিত ‘বিয়ন্ড দ্য সান’ একটি পারিবারিক ছবি। কতিপয় ধর্মীয় নীতি-নৈতিকতা ছবিটির কাহিনিটির ভিত্তি হলেও তাতে থাকবে রোমাঞ্চ। পোপ ফ্রান্সিস এখানে নিজের চরিত্রেই অভিনয় করবেন।ছবিটি প্রযোজনা করছেন ইতালির প্রযোজক আন্দ্রেয়া আয়ারভোলিনো ও লেডি মনিকা বাকার্ডি। অ্যাম্বি পিকচার্স তাঁদেরই প্রতিষ্ঠান। ছবিটির জন্য চিত্রনাট্য লিখেছেন গ্রাসিয়েলা রডরিগেজ।জানা গেছে, ছবিটির লভ্যাংশের পুরোটাই দেওয়া হবে আর্জেন্টিনার দাতব্য প্রতিষ্ঠান এল আলেমেন্দ্রো ও লস অরারেস ডি ক্রিস্টোকে। প্রতিষ্ঠান দুটি শিশু ও তরুণদের জন্য কাজ করে। -ভ্যারাইটি ডটকম
