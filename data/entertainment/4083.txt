
ইউরোপের সমুদ্রে ঘেরা ছোট্ট এক দ্বীপরাষ্ট্র মাল্টার জীবনযাত্রা ঘিরেই ছবির গল্প। ছবির নামও রাখা হয়েছে মাল্টা। চিত্রনায়িকা ববি এখন সেখানে। সেখানেই তিনি চুক্তিবদ্ধ হলেন এই নতুন ছবিতে। ছবিটি পরিচালনা করবেন ইফতেখার চৌধুরী। ছবির গল্পটিও লিখেছেন তিনি। ছবিটি প্রযোজনা করছে যুক্তরাজ্যের কেবি পিকচার্স, ট্রাইটন ফিল্ম প্রডাকশনস ও পল আবেলা নামে ইউরোপের এক সংগীত পরিচালক—এমন তথ্যই দিয়েছেন পরিচালক ইফতেখার।মাল্টা ছবির জন্য ৫ আগস্ট সে দেশে যান ববি। ৬ আগস্ট ছবিতে চুক্তিবদ্ধ হন। ববি বলেন, ‘এমন একটি কাজের অপেক্ষা করছিলাম। কাজটি ঠিকমতো হলে আমার অভিনয়জীবনে এটা হবে একটা বড় অর্জন।’ছবিটি পরিচালনার ব্যাপারে ইফতেখার চৌধুরী মাল্টা থেকে মুঠোফোনে জানান, এর আগে মোশাররফ করিম ও রিয়া সেনকে নিয়ে যুক্তরাজ্যে মোটকা নামে একটি ছবির কাজ করার কথা ছিল। কিন্তু কাজটি আর হয়নি। সেই সময়ই মাল্টা ছবির প্রযোজকদের সঙ্গে তাঁর আলাপ হয়। পরিচালক জানান, মাল্টা নামটি প্রাথমিকভাবে রাখা হয়েছে। এটি পরিবর্তনও হতে পারে।ছবির নায়ক এখনো ঠিক হয়নি। কলকাতা বা বাংলাদেশ থেকে নায়ক খোঁজা হচ্ছে বলে জানালেন পরিচালক।ছবির কাজ ৮০ ভাগ বাংলায় ও ২০ ভাগ ইংরেজি ও মাল্টার স্থানীয় ভাষায় হবে। পুরো শুটিং হবে মাল্টাতে। ১৫ অক্টোবর থেকে শুরু হবে এর শুটিং।
