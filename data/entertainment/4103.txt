
ঈদে দেশের বাইরে...পর পর দুই ঈদে দেশের বাইরে কাটাতে হয়েছে। দুবারই মালয়েশিয়ায়। গত বছর কোরবানির ঈদে পূর্ণদৈর্ঘ্য প্রেমকাহিনি ছবির কাজ করেছি আর এবার করেছি ফাঁদ ছবির কাজ।‘মাই নেম ইজ খান’ ও ‘ভালোবাসা আজকাল’...এবার ঈদে মুক্তি পাওয়া দুটি ছবি দুই ধরনের। মাই নেম ইজ খান অ্যাকশন, ফ্যামিলি ড্রামা ও কমেডি ধাঁচের। আর ভালোবাসা আজকাল মিষ্টি প্রেমের ছবি। দুটি ছবিই বড় বাজেটের।ছবির ব্যবসায়িক সাফল্য...আমি ঈদের পরদিন দেশে এসেছি। ১৪ আগস্ট পর্যন্ত পরিবেশক, বুকিং এজেন্টসহ বিভিন্ন সূত্রে জানতে পেরেছি, ছবিগুলোর ব্যবসায়িক সাফল্য ইতিবাচক। এবার ঈদের আরেকটি উল্লেখযোগ্য দিক হলো, বাংলা ছবির দর্শক বেড়েছে। মানুষ বেশ আগ্রহী হয়ে প্রেক্ষাগৃহে যাচ্ছেন।প্রতিযোগী...আমি কখনোই কাউকে প্রতিযোগী মনে করি না। সব সময় নিজেই নিজেকে প্রতিযোগী মনে করেছি। আগের ছবি থেকে পরের ছবিতে ভালো কাজ করার চেষ্টা করেছি।বিয়ের ব্যাপারে ভাবনা...না। এখনো সেভাবে ভাবিনি। তবে দুই বছর পর বিয়ে করব।দুই বছর আগেও কিন্তু একই কথা বলেছিলেন...হা হা হা। আসলে আমি নিজেকে আরেকটু গুছিয়ে নিতে চাইছি। এবার মনে হয়, আর দুই বছর পার হবে না।অপু বিশ্বাসের সঙ্গে বিয়ের গুঞ্জন...একসঙ্গে কাজ করতে গেলে অনেক কথাই রটে। আমরা দুজন জুটি হয়ে অনেক ছবিতে অভিনয় করেছি। এতে অনেকে অনেক কিছু মনে করতে পারেন। তবে আমাদের মধ্যে ভালো বন্ধুত্ব ছাড়া আর কিছুই নেই।বন্ধুত্ব থেকে বিয়ে...অপুর সঙ্গে বন্ধুত্ব শুধুই বন্ধুত্বের মাঝেই সীমাবদ্ধ থাকবে। তা কখনোই বিয়ে পর্যন্ত গড়াবে না।মনজুর কাদের
