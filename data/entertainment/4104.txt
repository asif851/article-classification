
এবার মিমের নায়ক হলেন বািপ্প। ছবির নাম সুইটহার্ট। পরিচালনা করছেন ওয়াজেদ আলী। গত রোববার এফডিসির ৪ নম্বর ফ্লোরে ছবিটির দৃশ্যধারণের কাজ শুরু হয়। তার আগে মহরত অনুষ্ঠানের আয়োজন করা হয়। এ সময় মিম বলেন, ‘সুইটহার্ট অন্য রকম প্রেমের গল্প। এখানে কোনো মারামারির দৃশ্য নেই। মিষ্টি প্রেমের গল্প বলতে যা বোঝায়, তা-ই দেখতে পাবেন দর্শক।’বাপ্পি বলেন, ‘মিমের কয়েকটি ছবি আমি দেখেছি। ওর অভিনয় আমার ভালো লাগে। আশা করছি, আমাদের নতুন জুটি দর্শক ভালোভাবে গ্রহণ করবেন।’মহরত অনুষ্ঠানে আরও উপস্থিত ছিলেন দিতি, প্রবীর মিত্রসহ সুইটহার্ট ছবির অন্যান্য কলাকুশলী। দেশে শ্রীমঙ্গল, বান্দরবান ও সিলেটে ছবিটির শুটিং হবে। দেশের বাইরেও কিছু কাজ করা হবে। ছবিটি আগামী বছর মুক্তি পাওয়ার কথা।
