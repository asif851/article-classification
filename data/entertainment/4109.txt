
১৯৭৩ সাল থেকে অভিনয় করছেন ঋষি কাপুর। দীর্ঘ এই অভিনয়জীবনে অনেক নায়িকার সঙ্গেই পর্দায় প্রেম করেছেন তিনি। কিন্তু একজন নায়িকার সঙ্গে প্রেমের অভিনয় করতে পারেননি বলে এখনো মনে আফসোস রয়ে গেছে তাঁর। সেই অভিনেত্রী হলেন মধুবালা, যাঁর রূপ ও সাবলীল অভিনয় অগণিত ভক্তর হৃদয় স্পর্শ করেছিল। চল্লিশ দশকের শেষ থেকে ষাটের দশকের শুরুর দিকটা পর্যন্ত বলিউড মাতিয়ে রেখেছিলেন এই অভিনেত্রী।গতকাল মঙ্গলবার এই বর্ষীয়ান অভিনেত্রীকে নিয়ে একটি টুইট করেছেন ঋষি কাপুর। তিনি লিখেছেন, ‘আমি কেন মধুবালার সময় জন্মালাম না? তাঁর সঙ্গে অন্তত একটি প্রেমের গানে অভিনয় করার স্বপ্ন ছিল আমার। কী অসাধারণ ব্যক্তিত্ব তাঁর, কী অপরূপ সুন্দর তিনি...!’অন্য আরেকটি টুইট বার্তায় তিনি লিখেছেন, ‘ভালোবাসি মধুবালা।’মধুবালা হিন্দি সিনেমার ইতিহাসে একজন উল্লেখযোগ্য অভিনেত্রী। অনেক জনপ্রিয় চলচ্চিত্রে অভিনয় করেছেন তিনি। ‘মুঘল-ই-আজম’, ‘চালতি কা নাম গাড়ি’, ‘বারসাত কি রাত’ তাঁর অভিনীত জনপ্রিয় করেকটি ছবি। এর মধ্যে ‘মুঘল-ই-আজম’ সিনেমায় ঋষি কাপুরের দাদা পৃথ্বীরাজ কাপুরও অভিনয় করেছিলেন।মাত্র ৩৬ বছর বয়সেই মৃত্যু হয় এই প্রতিভাবান অভিনেত্রীর। অকালপ্রয়াত এই অভিনেত্রী মৃত্যুর আগে দীর্ঘদিন রোগে ভুগেছিলেন। এনডিটিভি।
