
গল্পটা রেলস্টেশনের। যেখানে হাজির হন এক জোড়া প্রেমিক-প্রেমিকা। আরও আছেন একজন খুনি। হ‌ুমায়ূন রশীদ রচিত ‘ফুল ভ্রমর এবং আততায়ী’ নাটক এই তিনটি মূল চরিত্র নিয়ে নির্মিত হয়েছে।নাটকটি পরিচালনাও করেছেন হ‌ুমায়ূন রশীদ। নাটকের গল্প প্রসঙ্গে তিনি বলেন, ভাড়াটে খুনী কালাম। যার উদ্দেশ্য এলাকার মজিদ মাস্টারকে খুন করা। এ কারণেই তিনি রেলস্টেশনে অপেক্ষা করেন। এদিকে রশীদ ও রাহেলা নামের এক যুগল বাড়ি থেকে পালিয়ে এসেছে স্টেশনে। ঢাকার ট্রেন এলেই উঠে পড়বে। কিন্তু রশীদ রাহেলাকে মিথ্যা বলে ব্যাগে থাকা তার সব টাকা আর গয়না নিয়ে পালিয়ে যায়। কমবয়সী রাহেলা মধ্যরাতে বসে থাকে ভাড়াটে খুনি কালামের পাশে। তারপর কী হয় দেখার জন্য অপেক্ষা করতে হবে কিছুক্ষণ।
নাটকটিতে অভিনয় করেছে আজাদ আবুল কালাম, শশী প্রমুখ। আজ রাত ৭টা ৪০ মিনিটে মাছরাঙা টিভিতে প্রচার হবে নাটকটি।
