
দেশের মূল্যবান খনিজ সম্পদ বিদেশিদের হাতে তুলে দিচ্ছে এক গডফাদার। এই ঘটনা নিয়ে একটি প্রতিবেদন তৈরি করে টিভি চ্যানেলের প্রতিবেদক সিমি। তা জেনে যায় সন্ত্রাসী চক্র। প্রতিবেদন জমা দেওয়ার আগেই সিমির ওপর নেমে আসে নির্মম অত্যাচার। সিমি ও তার পরিবারের সব সদস্যকে হত্যা করে সন্ত্রাসীরা। সিমিকে হারিয়ে তার ভালোবাসার মানুষটি উন্মাদ। সে খুঁজতে থাকে সেই গডফাদারকে। এমনই গল্প নিয়ে তৈরি হবে মেন্টাল-ইট ক্যান বি ইয়োর লাভ স্টোরি ছবিটি। পরিচালক শামিম আহমেদ। উন্মাদ প্রেমিকের চরিত্রে অভিনয় করবেন শাকিব খান। সঙ্গে থাকবেন অাঁচল ও মিশা সওদাগর৷শামিম আহমেদ জানান, মেন্টাল-ইট ক্যান বি ইয়োর লাভ স্টোরি ছবির কাজ শুরু হবে এ বছর নভেম্বর মাসে। ছবিতে শাকিব খানকে দেখা যাবে একেবারেই নতুন রূপে। তাঁর এই বিশেষ লুকটি আনবেন বলিউডের হেয়ার ডিজাইনার ওয়াল্টার দর্জিরাজ। এর আগে তিনি ডন ২ ছবিতে শাহরুখ খানের এবং গজনিতে আমির খানের চেহারায় অন্য রকম পরিবর্তন এনেছিলেন।
