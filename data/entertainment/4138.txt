
বেশ কিছুদিন সালমানকে ডিঙোতে না পারলেও টাইমস সেলেবেক্স তালিকার শীর্ষে এবার সালমানকে টপকে এক নম্বরে উঠে এসেছেন শাহরুখ খান। আর এদিকে শীর্ষে উঠেছেন ‘তামাশা’ তারকা দীপিকা পাডুকোণ।টাইমস সেলেবেক্স-এর অক্টোবর মাসের তালিকা শীর্ষে উঠে আসার পেছনে মূলত শাহরুখের জন্য কাজ করেছে তাঁর নতুন ছবি ‘দিলওয়ালে’-এর টিজার প্রকাশ, সংবাদমাধ্যম ও সামাজিক যোগাযোগে ছবিসংক্রান্ত প্রচার এবং ‘দিলওয়ালে দুলহানিয়া লে যায়েঙ্গে’ ছবিটির ২০ বছর পূর্তি।আর এদিকে, দীপিকা পাডুকোণের জন্য তাঁর নতুন ছবি ‘তামাশা’ এবং ‘বাজিরাও মাস্তানি’ ছবির প্রচার, সামাজিক যোগাযোগে আলোচনা— সবকিছু মিলিয়ে সার্বিকভাবে অক্টোবরের তালিকা শীর্ষে উঠে এসেছেন শাহরুখ ও দীপিকা।শাহরুখ খান-দীপিকা পাডুকোণ এবারের টাইমস সেলেবেক্স তালিকার শীর্ষ ছুঁলেও, জরিপের সবচেয়ে উল্লেখযোগ্য ঘটনা হচ্ছে— টাইমস সেলেবেক্স তালিকার ৬ নম্বর অবস্থান থেকে সটান দুইয়ে উঠে এসেছেন অক্ষয় কুমার। তাঁর ‘সিং ইজ ব্লিং’ ছবির কল্যাণে। আর দীপিকাকে প্রায় ধরেই ফেলেছিলেন ঐশ্বরিয়া রাই বচ্চন। পাঁচ বছর পর ‘জজবা’ ছবিতে অভিনয় করে এই অভিনেত্রী উঠে এসেছেন দুইয়ে। এর আগে ঐশ্বরিয়া ছিলেন ১০ নম্বর অবস্থানে।টাইমস-এর এই মাসভিত্তিক তারকা জরিপ শুরু হয়েছিল ২০১২ সালের সেপ্টেম্বর মাস থেকে। বলিউডে এরই মধ্যে টাইমস সেলেবেক্স-এর এই তারকা জরিপ গ্রহণযোগ্য জরিপ হিসেবে বিবেচিত। জরিপের জন্য তথ্য সংগ্রহ করা হয় বেশ কয়েকটি উপায়ে। এ জরিপে বিভিন্ন বিষয়ের পরিমাপকের (প্যারামিটার) মধ্যে রয়েছে-ছবির বক্স অফিস সাফল্য, তারকাদের জনপ্রিয়তা, টিভি, অনলাইনে ছবি ও তারকার প্রচার, ব্র্যান্ড বা পণ্য দূতিয়ালি, সামাজিক যোগাযোগের মাধ্যমগুলোতে তাঁদের অংশগ্রহণ ও ভক্ত বা অনুসারীর সংখ্যা ইত্যাদি। এমন অনেকগুলো বিষয়ে প্রাপ্ত নম্বরের যোগফলের ওপর ভিত্তি করেই এ জরিপের চূড়ান্ত তালিকা তৈরি হয়। টাইমস অব ইন্ডিয়া। এনডিটিভি।
