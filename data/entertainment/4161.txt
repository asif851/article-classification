
খাওয়াদাওয়ার সঙ্গেই আছেন বলিউড অভিনেত্রী জ্যাকুলিন ফার্নান্দেজ। ভাবছেন খাওয়াদাওয়ার সঙ্গে থাকলে তাঁর গড়ন এত ছিপছিপে হয় কী করে? খাওয়াদাওয়ার সঙ্গে থাকা মানেই তো আর পেট পুরে খাওয়া নয়। অন্যভাবেও থাকা যায়। জ্যাকুলিনও সেই পথ ধরেছেন। প্রথমে রেস্তোরাঁ খুলেছেন। আর সম্প্রতি একটি জুস কোম্পানিতে বিনিয়োগ করেছেন তিনি।নিজের দেশ শ্রীলঙ্কায় জ্যাকুলিনের একটি রেস্তোরাঁ আছে। অল্প কিছুদিন আগে মুম্বাই শহরেও নতুন রেস্তোরাঁ খুলেছেন। তাঁর খাবারদাবারের প্রতি ঝোঁক ও ব্যবসা করার ইচ্ছা বারবার একই বিন্দুতে এসে মিলিত হচ্ছে। এবার, রাকইয়ান বেভারেজ নামের একটি কোম্পানিতে সাড়ে তিন কোটি রুপি বিনিয়োগ করেছেন এ অভিনেত্রী। কোম্পানির প্রতিষ্ঠাতা অনুজ রাকইয়ান বিষয়টি নিয়ে দারুণ উচ্ছ্বসিত। জ্যাকুলিনকে শুভেচ্ছাদূতের পাশাপাশি তাঁর কোম্পানির শেয়ারহোল্ডার হিসেবে পেয়ে আনন্দ প্রকাশ করেন তিনি। বলিউড হাঙ্গামা।
