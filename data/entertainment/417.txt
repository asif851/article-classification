
একের পর এক হিট ছবি উপহার দিয়ে বলিউডের বড় তারকাদের কাতারে পৌঁছে গেছেন ‘ছোট’ মেয়েটা। বয়স মাত্র ২২! এ বয়সেই বাঘা বাঘা পরিচালক ভিড় করেন আলিয়া ভাটের বাড়ির দরজায়। মহেশ ভাটের মেয়ে এবার এগিয়ে যাচ্ছেন আরও একধাপ। একটি ইংরেজি টিভি চ্যানেলের কিউরেটর হিসেবে যোগ দিচ্ছেন তিনি। টিভি চ্যানেলটি নিজ আগ্রহেই আলিয়াকে বেছে নিয়েছে। তাদের সোজাসাপ্টা যুক্তি, ভারতের তরুণদের ওপর তাঁর বেশ ভালো প্রভাব রয়েছে। এখনকার তরুণেরা টিভিতে কেমন অনুষ্ঠান দেখতে চান, সে সম্পর্কে আলিয়া ভালো ধারণা দিতে পারবেন।নতুন এই চাকরি পেয়ে আলিয়াও ভীষণ রোমাঞ্চিত। যদিও এ ধরনের কাজের অভিজ্ঞতা তাঁর একেবারেই নেই; তবু এরই মধ্যে ভিন্ন ভিন্ন ধারণা নিয়ে তিনি ভাবতে শুরু করেছেন। হিন্দুস্তান টাইমস।
