
ক্রিকেটার থেকে অভিনেতা। এই সময়ে এমন নাম একটিই আসবে—ব্রেট লি। ইন্দো-অস্ট্রেলিয়াভিত্তিক ছবি ‘আনইন্ডিয়ান’ দিয়ে যাত্রা শুরু করেছিলেন। শোনা যাচ্ছে, ব্রেট লিকে ‘হাউসফুল ফোর’-এ অক্ষয় কুমারের সঙ্গে দেখা যেতে পারে।
ইতিমধ্যে বি-টাউনে খবর বেরিয়েছে, ব্রেট লিকে নিয়ে ‘আনইন্ডিয়ান’ ছবির পরিচালক অনুপম শর্মা প্রযোজক সাজিদ নাদিদাদওয়ালার সঙ্গে দেখা করেছেন। তবে কি ব্রেট লি ‘হাউসফুল ফোর’-এর অংশ হচ্ছেন?এর জবাবে লি হ্যাঁ-না কিছুই বলেননি।একটু ঘুরিয়ে প্রশ্ন করা হয়, এ ছবিতে কাজ করার প্রস্তাব পেলে কী করবেন?ব্রেট লির উত্তর, ‘আমি জানি না।’ব্রেট লি বর্তমানে তাঁর ছবির প্রচারে ভারতে আছেন। বলিউড ছবি সম্পর্কে বলেন, ‘আমি শাহরুখ খান ও প্রীতি জিনতাকে পছন্দ করি। শাহরুখ বলিউডে আসলেই ভালো কিছু কাজ করেছে।’ব্রেট লির সঙ্গে ‘আনইন্ডিয়ান’ ছবিতে অভিনয় করেছেন তন্নিষ্ঠা চ্যাটার্জি, সুপ্রিয়া পাঠক, আকাশ খুরানা ও গুলশান গ্রোভার। হিন্দুস্তান টাইমস।
