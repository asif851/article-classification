
বারেবারে খুব কাছে এসেও অধরা থেকে গেছে অস্কারের সোনালি মূর্তি। অস্কার তার ভাগ্যে আদৌ কোনো দিন জুটবে কি না-জেগেছিল সেই সন্দেহও।নিন্দুকেরা সরব হয়েছিলেন তাঁর উচ্চকিত অভিনয় নিয়েও। কিন্তু সেই সব সমালোচনার দারুণ এক জবাবই শেষ পর্যন্ত দিলেন ডিক্যাপ্রিও। সব জল্পনার অবসান ঘটিয়ে লিওনার্দো ডিক্যাপ্রিওর হাতে উঠল অস্কার। আলেহান্দ্রো গনজালেস ইনারিতুর রেভেন্যান্ট ছবিতে অভিনয়ের সুবাদে তিনি পেয়েছেন ৮৮ তম অস্কার আসরে সেরা অভিনেতার পুরস্কার।বহু কাঙ্ক্ষিত অস্কার হাতে নিয়ে হলিউড অভিনেতা তার সঙ্গী কলাকুশলীদের ধন্যবাদ জানানোর পাশাপাশি কথা বলেছেন জলবায়ু পরিবর্তনের ইস্যুতে।এর আগে ডিক্যাপ্রিও সেরা অভিনেতার অস্কার মনোনয়ন পেয়েছিলেন, হোয়াটজ ইটিং গিলবার্ট গ্রেপ, দ্য অ্যাভিয়েটর, ব্লাড ডায়মন্ড ও উলফ অব ওয়াল স্ট্রিট ছবির জন্য।সূত্র: দ্য একাডেমি অস্কার লাইভ ফিড ও স্টার মুভিজ অস্কার লাইভ
 

আরও পড়ুন: 
যাঁরা পেলেন অস্কার!সেরা সহ-অভিনেতা রেল্যান্স, সহ-অভিনেত্রী অ্যালিসিয়াঅস্কার মঞ্চে উঠলেন প্রিয়াঙ্কাঅস্কারের মঞ্চে দেব প্যাটেল
