
জি বাংলার জনপ্রিয় রিয়েলিটি শো ‘মীরাক্কেল আক্কেল চ্যালেঞ্জার্স সিক্স’-এর চ্যাম্পিয়ন হয়েছিলেন আবু হেনা রনি। এই প্রতিযোগিতায় আরও ছিলেন আনোয়ারুল আলম সজল ও জামিল হোসেন। এবার তাঁরা একসঙ্গে একটি ছবিতে অভিনয় করেছেন। ছবির নাম স্বপ্ন যে তুই। গতকাল শুক্রবার ছবিটি প্রেক্ষাগৃহে মুক্তি পেয়েছে। পরিচালনা করেছেন মনিরুল ইসলাম। এই ছবিতে আরও অভিনয় করেছেন ইমন ও আঁচল।গত বৃহস্পতিবার ছবির প্রচারণায় সিরাজগঞ্জে যান ছবির শিল্পী ও কলাকুশলীরা। ছিলেন আবু হেনা রনি। তিনি বললেন, ‘স্বপ্ন যে তুই ছবির গল্পটি খুব মজার। ক্যাম্পাসে প্রেম করতে উৎসাহী জুটিদের প্রেম করতে সহযোগিতা করি আমরা তিনজন।’সজল বললেন, ‘খুব ভালো লাগছে। এত কাছ থেকে দর্শকদের সাড়া পাওয়ার ব্যাপারটি আগে বুঝিনি। এখন ছবিটি ব্যবসাসফল হলেই আমাদের শ্রম সার্থক হবে।’এদিকে জামিল হোসেন নাটকের শুটিংয়ে ব্যস্ত আছেন কক্সবাজারে। ছবিটির সাফল্যের ব্যাপারে তিনি বেশ আশাবাদী।
