
সানি লিওনের বিরুদ্ধে ভুলভাবে জাতীয় সংগীত গাওয়ার অভিযোগ উঠেছে। বৃহস্পতিবার মুম্বাইয়ে প্রো কাবাডি খেলার উদ্বোধনী দিনে জাতীয় সংগীত গেয়েছিলেন বলিউড অভিনেত্রী সানি লিওন। সেখানে কিছু শব্দের ভুল উচ্চারণের অভিযোগ করেছেন অভিযোগকারী।নিউ অশোক নগর পুলিশ স্টেশনে দায়ের করা অভিযোগে বলা হয়, সানি সংগীত পরিবেশনার সময় ‘সিন্ধ’ শব্দটি ‘সিন্ধু’ উচ্চারণ করেছেন। নির্ভুলভাবে জাতীয় সংগীত গাওয়ার জন্য সানি অবশ্য কম কসরত করেননি। বাড়িতে অনেকবার তিনি চর্চা করেছেন। অভিযোগ উঠেছে দুজন ক্যামেরাম্যানের বিরুদ্ধেও। তাঁরা জাতীয় সংগীত গাওয়ার সময় হাঁটাহাঁটি করছিলেন।অভিযোগ দায়েরকারীর নাম উলহাস। তিনি একজন স্বল্পদৈর্ঘ্য চলচ্চিত্র নির্মাতা। এর আগে অভিনেতা অমিতাভ বচ্চনের বিরুদ্ধেও তিনি অভিযোগ দায়ের করেছিলেন।
হিন্দুস্তান টাইমস
