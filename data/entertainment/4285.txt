
তিনি ভালোবাসেন নিজের অভিনয়-প্রতিভা দিয়ে মানুষকে আনন্দ দিতে। এবারের নাটকটা চেনা চরিত্র অচেনা গল্পই বলা যায়। নাটকের নাম ‘গোপালভাঁড়’। নাটকের গল্পে দেখা যাবে, অভিনেতা মোশাররফ করিম ‘গোপালভাঁড়’ নামে পরিচিত। তিনি মনে করেন, অনেক কিছুই জানেন। আদৌ কিছু জানেন না এবং তাঁকে কেউ কোনোভাবে খুশি করতে পারে না। কিন্তু কিছু বিশেষ ঘটনায় গোপালভাঁড়ের সব অজ্ঞতা প্রকাশ পেয়ে যায়। কী সেই ঘটনা। জানার জন্যই দেখতে হবে ‘গোপালভাঁড়’ নাটকটি।
এটি রচনা করেছেন আশরাফুল চঞ্চল এবং পরিচালনা করেছেন আলমগীর রুমান। গেল সপ্তাহে উত্তরার একটি বেসরকারি বিশ্ববিদ্যালয়ে নাটকটি শুটিং শেষ হয়েছে। এতে একটি বিশেষ চরিত্রে অভিনয় করেছেন ফারহানা মিলি। ঈদ অনুষ্ঠানমালায় প্রচার করা হবে নাটকটি।
