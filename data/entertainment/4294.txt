
বহুমুখী প্রতিভার অধিকারী ছিলেন দ্বিজেন্দ্রলাল রায়। পঞ্চগীতি কবির অন্যতম তিনি। বাংলা সাহিত্যের বিশিষ্ট নাট্যকার। গানের পাশাপাশি কবিতাও রচনা করেছেন। তবে দ্বিজেন্দ্রগীতি নামে পরিচিত তাঁর গানগুলোই পেয়েছে সবচেয়ে বেশি জনপ্রিয়তা। কবির সার্ধশত জন্মবর্ষে তাঁর নানামুখী সৃষ্টিশীলতার পরিচয় তুলে ধরতে যৌথভাবে দুই দিনের অনুষ্ঠানের আয়োজন করেছে বেঙ্গল ফাউন্ডেশন ও কলকাতার শ্রীঅরবিন্দ ইনস্টিটিউট অব কালচার। জাতীয় জাদুঘরের প্রধান মিলনায়তনে আয়োজিত অনুষ্ঠানের শেষ দিন ছিল গতকাল শনিবার।সমাপনী দিনের সন্ধ্যায় গান ও কথামালায় স্মরণ করা হয় কবিকে। তাঁর জীবন ও কর্মের ওপর আলোচনা করেন কবি ও সাংবাদিক আবুল মোমেন। সমাপনী বক্তব্য দেন ভারতীয় হাইকমিশনের ডেপুটি হাইকমিশনার সন্দীপ চক্রবর্তী। আলোচনা শেষে ছিল পঞ্চকবির গানের পরিবেশনা। গান শোনান ইফ্্ফাত আরা দেওয়ান, অদিতি মহসিন, ভারতের সুপ্রীতি মুখোপাধ্যায় ও স্বস্তিকা মুখোপাধ্যায়।এর আগে শুক্রবার জাতীয় জাদুঘরের প্রধান মিলনায়তনে দুই দিনব্যাপী এই অনুষ্ঠান উদ্বোধন করেন অধ্যাপক আনিসুজ্জামান।
 
