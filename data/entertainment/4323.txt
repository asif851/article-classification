
‘ভালোবাসা দিবসের পাঁচফোড়ন’ সাজানো হয়েছে ভালোবাসা দিবসে এক দম্পতির সংসারে ঘটে যাওয়া বিভিন্ন ঘটনা নিয়ে। এসব ঘটনার ফাঁকে ফাঁকেই আসতে থাকে নানা কিছু। এখানে স্বামী-স্ত্রীর ভূমিকায় অভিনয় করেছেন শহীদুজ্জামান সেলিম ও রুনা খান। গান থাকছে দুটি। একটি গানের সঙ্গে অভিনয় করেছেন ইমন ও কুসুম শিকদার আর আরেকটি গান গেয়েছেন পূজা ও প্রতীক হাসান। থাকছে ভালোবাসার ওপর রসাত্মক ও অনুসন্ধানী প্রতিবেদন। ভালোবাসায় ছাতার গুরুত্ব আর পশু-প্রেমের ওপর রয়েছে দুটি প্রতিবেদন। রয়েছে ডজন খানেক মজার নাট্যাংশ। ‘ভালোবাসা দিবসের পাঁচফোড়ন’ প্রচারিত হবে এটিএন বাংলায় রাত আটটা ৫০ মিনিটে। অনুষ্ঠানটি নির্মাণ করেছে ফাগুন অডিও ভিশন।
