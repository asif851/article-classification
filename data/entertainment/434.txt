
টেলিভিশন বিজ্ঞাপনচিত্রে দর্শকেরা রণবীর সিং ও আলিয়া ভাটের অভিনয় দেখেছেন। এবার তাঁদের দেখা যাবে রুপালি পর্দায়। জোয়া আখতারের নতুন ছবি ‘গালি বয়’য়ে দেখা যাবে রণবীর সিং ও আলিয়া ভাটকে।
এক বছর আগে থেকে শোনা যাচ্ছিল, মুম্বাইয়ের র‍্যাপারদের নিয়ে জোয়া একটি ছবি বানাবেন। পরিচালক এর আগে চুপ ছিলেন। এবার ঘোষণা দিলেন তারকা নির্বাচনে ওপরের দিকেই আছেন রণবীর সিং। কিন্তু কয়েক মাস আগে শোনা গিয়েছিল, রণবীরের বদলে নেওয়া হতে বরুণ ধাওয়ানকে। তবে সব গুঞ্জন শেষে দুজনই হলো ঠিক—রণবীর সিং ও আলিয়া ভাট। এক্সেল এন্টারটেইনমেন্টের ব্যানারে নির্মিতব্য ছবিটি প্রযোজনা করবেন ফারহান আখতার ও রিতেশ সিধওয়ানি, সঙ্গে থাকবে জোয়ার প্রযোজনা প্রতিষ্ঠান টাইগার বেবি প্রডাকশন। চলতি বছরের নভেম্বরে শুটিং শুরু হওয়ার কথা আছে। এদিকে রণবীর ও আলিয়া দুজনই ব্যস্ত তাঁদের অন্য ছবি নিয়ে। রণবীর ব্যস্ত ‘পদ্মাবতী’ ছবি নিয়ে। আলিয়াকে দেখা যাবে ‘বদ্রিনাথ কি দুলহানিয়া’ ছবিতে। বলিউড হাঙ্গামা

