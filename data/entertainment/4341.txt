
কাল শুক্রবার একসঙ্গে বাংলাদেশ ও ভারতের পশ্চিমবঙ্গের প্রেক্ষাগৃহে মুক্তি পাচ্ছে রোমিও বনাম জুলিয়েট ছবিটি।কলকাতার এসকে মুভিজ ও ঢাকার জাজ মাল্টিমিডিয়ার যৌথ প্রযোজনায় তৈরি এই ছবিতে অভিনয় করেছেন অঙ্কুশ, মাহিয়া মাহি, আলীরাজ, কাবিলা, তানভির, তুলিকা বসু, সুপ্রিয় দত্ত, পার্থ সারথী, নিতা প্রমুখ। ছবির গান লিখেছেন প্রিয় চট্টোপাধ্যায়, প্রসেন, স্যাভি ও আবদুল আজিজ। গানের সুর ও সংগীত পরিচালনা করেছেন স্যাভি ও আকাশ। গানে কণ্ঠ দিয়েছেন অরিন্দম চক্রবর্তী, আকাশ, সাদাব হাশমি, জুবেন গার্গ ও নেহা কাক্কর।কলকাতা থেকে মুঠোফোনে ছবির পরিচালক অশোক পতি জানান, প্রেমের গল্প নিয়ে ছবির কাহিনি। ছবিটিতে লোকেশনের বৈচিত্র আছে। ভারত, বাংলাদেশ ও যুক্তরাজ্যের বিভিন্ন লোকেশনে শুটিং হয়েছে ছবিটির।
