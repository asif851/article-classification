
আগামীকাল বৃহস্পতিবার থেকে শুরু হচ্ছে বেঙ্গল ফাউন্ডেশন আয়োজিত উচ্চাঙ্গসংগীত উৎসব ২০১৬। চলবে ২৮ নভেম্বর পর্যন্ত। প্রতিদিন সন্ধ্যা সাতটা থেকে ভোর পাঁচটা পর্যন্ত চলবে শাস্ত্রীয় সংগীতের এই আসর। এ উৎসবে সংগীত পরিবেশন করতে বাংলাদেশে প্রথমবারের মতো আসছেন একদল বিদেশি শিল্পী। তাঁদের মধ্যে একজন রতিশ তাগড়ে।বাবা এস ভি তাগড়ের কাছে তবলায় হাতেখড়ি হলেও রতিশ তাগড়ে পরে মনোনিবেশ করেন বেহালা বাদনে। ভারতসহ বিভিন্ন দেশের অনুষ্ঠানে বেহালা বাজিয়েছেন এই গুণী শিল্পী। শাস্ত্রীয় সংগীতের অবদানের জন্য তিনি পেয়েছেন ন্যাশনাল এিক্সলেন্স অ্যাওয়ার্ড ও এশিয়া প্যাসিফিক এন্ট্রাপ্রেনিউরশিপ অ্যাওয়ার্ড ২০১৫। আজ তিনি ও বাঁশিতে প্রবীণ গোদখিন্দি দুজন মিলে উঠবেন মঞ্চে।
উৎসবের প্রথম দিনের আরও শিল্পী ও দলশর্মিলা বন্দ্যোপাধ্যায় ও তাঁর দল (নৃত্য), দ্বৈত পরিবেশনা প্রবীণ গোদখিন্দি (বাঁশি) ও রতিশ তাগড়ে (বেহালা), বিদুষী গিরিজা দেবী (খেয়াল), বিদুষী অশ্বিনী ভিড়ে দেশপাণ্ডে ও পণ্ডিত সঞ্জীব অভ্যাঙ্কার (জসরঙ্গি), ড. লক্ষ্মীনারায়ণ সুব্রামানিয়াম (বেহালা)
