
এবিসি রেডিওর তারুণ্যনির্ভর সাপ্তাহিক আয়োজন ‘ক্যাম্পাস ক্যাম্পাস’। আগামীকাল ১৪ ফেব্রুয়ারি ভালোবাসা দিবস উপলক্ষে বিশেষভাবে সাজানো হয়েছে অনুষ্ঠানটি। কথাবন্ধু সমন্বয় ঘোষের উপস্থাপনায় এতে থাকছেন বর্তমান প্রজন্মের জনপ্রিয় টিভি তারকা তৌসিফ, সাফা কবির, সাবনাম ফারিয়া ও সিয়াম।এবিসি রেডিও সূত্রে জানা গেছে, ভালোবাসা দিবসে ক্যাম্পাসের জীবন কেমন হয়, কী কী পরিকল্পনা থাকে—এ সবকিছু তুলে ধরা হবে ‘ক্যাম্পাস ক্যাম্পাস’-এর এবারের বিশেষ আয়োজনে। এই আয়োজনের প্রযোজক মো. জাহিদুল ইসলাম ও সমন্বয় ঘোষ।কথাবন্ধু সমন্বয়ের উপস্থাপনায় মজার মজার তথ্য আর হাসি-ঠাট্টা, গান ও তারুণ্যকে তুলে আনতে এবিসি রেডিওতে প্রতি সপ্তাহে শনিবার বেলা দুইটার খবরের পর ‘ক্যাম্পাস ক্যাম্পাস’ অনুষ্ঠানটি প্রচারিত হয়।
