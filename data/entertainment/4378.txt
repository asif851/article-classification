
বলিউডে গুঞ্জন, রণবীর কাপুর ও ক্যাটরিনা কাইফের সম্পর্ককে আনুষ্ঠানিক রূপ দিতে রোকা অনুষ্ঠানের আয়োজন করতে যাচ্ছেন কাপুর পরিবারের সদস্যেরা। কিন্তু রণবীরের মতে, রোকা প্রথা কেবল অ্যারেঞ্জড ম্যারেজের ক্ষেত্রেই প্রযোজ্য। ক্যাটরিনার সঙ্গে তাঁর বিয়েকে লাভ ম্যারেজ ইঙ্গিত করে রোকা অনুষ্ঠানের প্রয়োজন নেই বলেই জানিয়েছেন রণবীর।এ প্রসঙ্গে রণবীরের ভাষ্য, ‘অ্যারেঞ্জ ম্যারেজের ক্ষেত্রেই রোকা অনুষ্ঠানের আয়োজন করা হয়। এ ক্ষেত্রে দুটি পরিবার মিলে পাত্র-পাত্রীর বিয়ে চূড়ান্ত করে। এরপর সম্ভাব্য অন্য কোনো পাত্রের সঙ্গে যোগাযোগ করতে পারে না পাত্রী।’রণবীর আরও বলেন, ‘আমার অবস্থা সবাই জানেন। অ্যারেঞ্জড ম্যারেজ আমার জন্য না। তাহলে রোকা অনুষ্ঠানের প্রয়োজন হবে কেন?’ সম্প্রতি এক খবরে এমনটিই জানিয়েছে জিনিউজ।চলতি মাসের শুরুর দিকে এক সাক্ষাৎকারে ক্যাটরিনার সঙ্গে বিয়ের পরিকল্পনা নিয়ে খোলামেলা কথা বলেন ৩৩ বছর বয়সী রণবীর। তাঁর উদ্ধৃতি দিয়ে আনন্দবাজার পত্রিকা জানিয়েছে, ‘এ বছর আমার প্রচুর কাজের চাপ। ক্যাটরিনারও তাই। এ বছর তো মনে হয় সময় বের করতে পারব না। পরের বছর শেষের দিকে করব ভাবছি। এখনো পর্যন্ত এটাই আমার আর ওর (ক্যাটরিনা) পরিকল্পনা।’
কিন্তু কয়েকদিন যেতে না যেতেই সুর পাল্টে ফেলেন রণবীর। একটি ছবির প্রচারণা অনুষ্ঠানে বলেন, ‘প্রেম চলছে তা ঠিক আছে কিন্তু এখনো বিয়ের কোনো পরিকল্পনা নেই। আমার বিয়ে নিয়ে চারপাশে অনেক গুজব ছড়াচ্ছে। যেমন আমার উদ্ধৃতি দিয়ে বিয়ের খবর ছাপিয়ে বলা হচ্ছে আগামী বছরই নাকি বিয়ে করছি। কিন্তু এ রকম কোনো ভাবনা নেই।
আরও পড়ুন:
বিয়ের খবর নিশ্চিত করলেন রণবীররণবীর-ক্যাটরিনা মানছেনই না!
