
রূপালি পর্দায় নানা রূপে হাজির হয়েছেন মিস্টার প্যাশনেট আমির খান। চরিত্রের প্রয়োজনে কিছুদিন সেই বেশ ধরেই থাকতে হয় তাঁকে। পর্দার বহুরূপী আমির, নাকি বাস্তবের আমির—কাকে পছন্দ স্ত্রী কিরণ রাওয়ের?
কিরণ জানালেন, তাঁর পছন্দ ‘থাগস অব হিন্দুস্তান’ ছবির আমিরকে। ছবিতে গোঁফওয়ালা এক আমিরকে দেখা যাবে। আমিরের এ রূপটা বেশ মনে ধরেছে কিরণ রাওয়ের। সম্প্রতি তিনি বলেছেন, এ ছবিতে আমিরের আছে লম্বা দাঁড়ি। এটা কিন্তু দারুণ। ছবিতে কী হচ্ছে, তার কিছুই জানেন না তিনি। তবে এটা যে চমৎকার একটি ছবি হতে যাচ্ছে, এ নিয়ে কোনো সন্দেহ নেই কিরণের। আর আমিরের ‘লুক’ নিয়ে বললেন, ‘এটা অসাধারণ।’ছবিতে আমিরের সঙ্গে এই প্রথম পর্দায় দেখা যাবে অমিতাভ বচ্চনকে। ছবিটি পরিচালনা করছেন বিজয় কৃষ্ণ আচার্য। প্রযোজনা করছেন আদিত্য চোপরা। মুক্তি পাবে আগামী বছর দীপাবলিতে। মুম্বাই মিরর
