
প্রতিবছরের ২০ মার্চ সারা পৃথিবীর ফ্রাঙ্কোফোন বা ফরাসি ভাষা ব্যবহারকারী দেশগুলো আন্তর্জাতিক ফ্রাঙ্কোফোনি দিবস উদ্যাপন করে আসছে। সেই ধারাবাহিকতায় আলিয়ঁস ফ্রঁসেজ দো ঢাকায় গতকাল শুরু হয়েছে এ বছরের ফ্রাঙ্কোফোনি উৎসব।গতকাল শুরু হয়ে এই আয়োজন চলবে ২৫ মার্চ পর্যন্ত। গতকাল সন্ধ্যা সাতটায় শুরুর দিনে থাকছে ফ্রাঙ্কোফোনি কনসার্ট। অন্য অনুষ্ঠানমালার মধ্যে থাকছে পেতঙ্ক নামের একটি ফরাসি ক্রীড়া প্রতিযোগিতা, ল্যাবসি-তোয়া প্রতিযোগিতা, স্বল্পদৈর্ঘ্য চলচ্চিত্র প্রদর্শনী, বাংলাদেশের জাতীয় সংসদ পরিদর্শন, অনুবাদ প্রতিযোগিতা, সাহিত্য বিষয়ে আলোচনা ইত্যাদি।
