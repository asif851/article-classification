
ছোটবেলা থেকে একসঙ্গে খেলাধুলা করে বড় হয়েছেন তাঁরা। একে অপরের খুব ঘনিষ্ঠ। তাই সুখ-দুঃখে পাশে থাকবেন, সেটাই স্বাভাবিক। সে কারণেই ‘পদ্মাবতী’র শুটিংয়ে বিরতি দিয়ে বেঙ্গালুরুতে ছুটে গেলেন বলিউড তারকা দীপিকা পাড়ুকোন। কাজিনের বিয়ে বলে কথা।দীপিকার ঘনিষ্ঠ সূত্র জানায়, ‘ছোটবেলা থেকে দীপিকা ও তাঁর এই কাজিন খুব ঘনিষ্ঠ। বিয়ের সবগুলো অনুষ্ঠানে উপস্থিত থাকতে পারবেন বলে খুব খুশি এই বলিউড তারকা। কাজিনের জীবনের এই বিশেষ সময়টি মিস করতে চাননি তিনি।’ সূত্রমতে, দীপিকা কাজিনকে চমকে দেওয়ার জন্য না জানিয়ে নাচের প্রস্তুতিও নিয়েছেন। ইতিমধ্যে একটি অনুষ্ঠানে নেচেও ফেলেছেন। দীপিকা চাইছেন, কাজিনের জন্য বিশেষ বিশেষ সব উপহার দিতে পারেন, নিজের মতো করে। দীপিকা চান আত্মীয়-পরিবারকে সময় দিতে। ব্যস্ততার কারণে প্রায়ই তা হয়ে ওঠে না। তাই পরিবারের সদস্যদের নিয়ে হোয়াটসঅ্যাপে গ্রুপ খুলে নিয়েছেন। যাতে সব সময় যোগাযোগ রাখা যায়। আর এমন বড় অনুষ্ঠানগুলোতে তাঁর যাওয়া চাই-ই চাই। এতে সবার সঙ্গে একবারে দেখা হয়ে যায়। পিংক ভিলা।
