
হলিউডের তারকা অভিনেতা বেন অ্যাফ্লেককে ছেড়ে এখন প্যাট্রিক ড্যাম্পসের দিকে ঝুঁকেছেন ‘অ্যালিয়াস’ তারকা জেনিফার গারনার। ‘ভ্যালেনটাইনস ডে’ ছবিতে এই দুই তারকাকে আমরা একসঙ্গে দেখেছি। দুজনের বয়সের ব্যবধান ছয় বছরের। কিন্তু প্রেমের ক্ষেত্রে বয়স কোনো বাধা হয়ে দাঁড়াতে পারে না। হয়েছেও তাই। কয়েক মাস আগে গারনারে আগ্রহেই দুজনে কফি খেতে বের হয়েছিলেন একসঙ্গে। তখন থেকেই শুরু।ঘনিষ্ঠ একটি সূত্র জানিয়েছে, অনেক দিন ধরেই তাঁরা একে অপরের ভালো বন্ধু। এমন একটা পরিণতি তো সেই হিসেবে স্বাভাবিক। কফিশপে তাঁদের আচরণ, কথাবার্তা, তাঁদের চেহারার দ্যুতিই বলে দিচ্ছিল আসলে তাঁদের ভেতর কী চলছে!২০০৯ সালে যখন ছবিটির শুটিং চলছিল, তখন থেকেই তাঁদের সম্পর্কের বিষয়টা সেটের সবার নজর কেড়েছিল— এমনটা দাবি করে সূত্রটি আরও জানিয়েছে, প্যাট্রিক জেনিফারকে রানির আসনে বসিয়েছেন।এদিকে, জেনিফার গারনারের সাবেক প্রেমিক তারকা অভিনেতা বেন অ্যাফ্লেকও একা বসে নেই। তিনিও প্রেমে মজেছেন ‘পার্ল হারবার’ ছবির সহ-অভিনেত্রী কেট বেকিনসেল-এর সঙ্গে।জেনিফার গারনারের প্রেমের গল্পটা কিন্তু বেশ দীর্ঘ। প্যাট্রিক ও অ্যাফ্লেকের সঙ্গে সম্পর্কে জড়ানোর আগে ২০০০ থেকে ২০০৪ সাল পর্যন্ত তিনি বিবাহবন্ধনে আবদ্ধ ছিলেন ‘ফেলিসিটি’ তারকা স্কট ফলের সঙ্গে। বেন অ্যাফ্লেকের সঙ্গে প্রেমের আগে ‘অ্যালিয়াস’ ছবির আরেক তারকা মাইকেল ভার্টানের সঙ্গেও তিনি বেশ ঘনিষ্ঠ ছিলেন বছরখানেক। ফক্স নিউজ।
