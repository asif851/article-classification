
গত কয়েক বছর একাধিক মডেল ও অভিনেত্রীর সঙ্গে প্রেম করার পর অবশেষে থিতু হচ্ছেন হলিউডের অভিনেতা জর্জ ক্লুনি। সম্প্রতি পিপল ম্যাগাজিনের এক খবরে বলা হয়েছে, প্রেমিকা ব্রিটিশ আইনজীবী অমল আলমুদ্দিনের সঙ্গে বাগদানের পর্ব সেরেছেন ৫২ বছর বয়সী এ তারকা অভিনেতা।এ প্রসঙ্গে ঘনিষ্ঠ একটি সূত্র জানিয়েছে, সম্প্রতি লস অ্যাঞ্জেলেসের একটি রেস্তোরাঁয় সুপার মডেল সিন্ডি ক্রফোর্ড ও তাঁর স্বামীর সঙ্গে নৈশভোজে অংশ নেন জর্জ ক্লুনি ও অমল। ওই সময় অমলের অনামিকায় বিশাল একটি আংটি দেখা যায়।অনেকটা চুপিসারেই ২৬ বছর বয়সী অমলের সঙ্গে বাগদান সম্পন্ন করেছেন জর্জ ক্লুনি। তবে বিষয়টি গোপন রাখার ইচ্ছে তাঁদের নেই। বরং সবাইকে তাঁরা জানাতে চান, বাকিটা জীবন একসঙ্গেই কাটাবেন। অবশ্য কবে নাগাদ বিয়ে করবেন সে বিষয়ে এখন পর্যন্ত চূড়ান্ত কোনো সিদ্ধান্তে পৌঁছাননি তাঁরা।গত বছরের অক্টোবরে অমল ও ক্লুনির প্রেমের খবর প্রথম চাউর হয়। পরবর্তী সময়ে নিউইয়র্ক, তানজানিয়া ও সিসিলি দ্বীপপুঞ্জে একসঙ্গে দেখা গেছে এ জুটিকে।         
