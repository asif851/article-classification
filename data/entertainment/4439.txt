
এবার কোরবানির ঈদে প্রেক্ষাগৃহে মুক্তি পাচ্ছে শাকিব খান, জয়া আহসান, আরিফিন শুভ অভিনীত পূর্ণদৈর্ঘ্য প্রেমকাহিনি ছবিটি। ছবির পরিচালক সাফিউদ্দিন সাফি বলেন, ‘শুরু থেকেই আমাদের ইচ্ছা ছিল কোনো একটি বিশেষ দিন উপলক্ষে ছবিটি মুক্তি দেওয়ার। তাই কোরবানির ঈদকেই আমরা বেছে নিয়েছি।’ছবিটির প্রযোজনা প্রতিষ্ঠান ফ্রেন্ডজ মুভিজ ইন্টারন্যাশনাল সূত্রে জানা গেছে, সম্প্রতি এই ছবির সঙ্গে যুক্ত হয়েছে ডায়মন্ড ওয়ার্ল্ড।ডায়মন্ড ওয়ার্ল্ড নিবেদিত ছবিটির গানগুলো লিখেছেন কবির বকুল, সুর ও সংগীত পরিচালনা করেছেন শওকত আলী ইমন। কণ্ঠ দিয়েছেন এস আই টুটুল, চন্দন সিনহা, দিনাত জাহান, ন্যান্সি, মুহিন, সোনিয়া, কিশোর, রন্টি দাস, তাসিফ, সায়মন ও শাকিব খান।
