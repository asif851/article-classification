
একের পর এক গায়িকাদের চলচ্চিত্রে নাম লেখানোর মিছিলে শামিল হয়েছেন অ্যাডেলও। এখনো আনুষ্ঠানিকভাবে কিছু জানানো হয়নি। তবে তাঁর কাছের এক সূত্র জানিয়েছে, আত্মজীবনীনির্ভর এক ছবির প্রধান চরিত্রেই অভিনয় করতে যাচ্ছেন অ্যাডেল। সেই চরিত্রটি সাবেক সংগীত তারকা ডাস্টি স্প্রিংফিল্ডের। ফলে সংগীতশিল্পীর চরিত্রে অভিনয় করতে বেশি বেগ পেতে হবে না অ্যাডেলকে। পঞ্চাশ থেকে নব্বইয়ের দশক পর্যন্ত বিস্তৃত ক্যারিয়ারে স্প্রিংফিল্ড অসংখ্য জনপ্রিয় গান উপহার দিয়ে গেছেন। ১৯৯৯ সালে মারা যাওয়া এই শিল্পীর ভীষণ ভক্ত অ্যাডেল। এ কারণেই ছবিটি করতে তিনি রাজি হয়েছেন বলে শোনা যাচ্ছে। ছবিটি পরিচালনা করবেন নিক হুরান। এএনআই।
