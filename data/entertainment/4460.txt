
নিজের বিশাল ভ্যানিটি ভ্যান রাখার জন্য রাস্তা দখল করে বাসভবন মান্নাতের পাশ ঘেঁষে অবৈধ র‌্যাম্প নির্মাণ করেছিলেন শাহরুখ খান। গত ফেব্রুয়ারি মাসের শুরুর দিকে র‌্যাম্পটি ভেঙে ফেলার জন্য শাহরুখকে নোটিশ পাঠায় বৃহানমুম্বাই মিউনিসিপ্যাল করপোরেশন (বিএমসি)। কিন্তু বেঁধে দেওয়া এক সপ্তাহ সময়সীমার মধ্যে শাহরুখ কোনো ব্যবস্থা না নেওয়ায় বিএমসির উদ্যোগে র‌্যাম্পটি ভেঙে ফেলা হয়। সম্প্রতি র‌্যাম্পটি ভেঙে ফেলার খরচ বাবদ শাহরুখের কাছে দুই লাখ রুপি চেয়ে নোটিশ পাঠিয়েছে বিএমসি।রাস্তা দখল করেছেন শাহরুখ!শাহরুখ এখন পর্যন্ত এ বিষয়ে আনুষ্ঠানিকভাবে কিছু না বললেও ঘনিষ্ঠ সূত্রের বরাতে ওয়ান ইন্ডিয়া জানিয়েছে, সম্প্রতি শাহরুখকে নোটিশ পাঠিয়ে দুই লাখ রুপি দিতে বলেছে বিএমসি। শাহরুখ দুই লাখ রুপি জরিমানা গুনতে রাজি আছেন।অনেক দিন আগেই নিজের মান্নাত বাসভবনের পাশ ঘেঁষে অবৈধ র‌্যাম্প নির্মাণ করেন শাহরুখ। বান্দ্রার ব্যান্ডস্ট্যান্ড থেকে মাউন্ট ম্যারি গির্জার মধ্যে রাস্তার বড় একটি অংশ জুড়ে নির্মিত হয় র‌্যাম্পটি। প্রায় সময়ই র‌্যাম্পটির ওপর শাহরুখের বিশাল ভ্যানিটি ভ্যান পার্ক করে রাখা হতো। এতে করে প্রতিনিয়তই চলাচল করতে গিয়ে অসুবিধার সম্মুখীন হতেন বান্দ্রার স্থানীয় অধিবাসীরা। তাঁরা প্রায় দুই বছর ধরে র‌্যাম্পটি ভেঙে ফেলার জন্য দেন-দরবার করেও সফল হতে পারেননি। অবশেষে তাঁরা স্থানীয় বিজেপি এমপি পুনম মহাজনের দ্বারস্থ হন।ভেঙে ফেলা হলো শাহরুখের অবৈধ র‌্যাম্পপুনম বিষয়টি জানিয়ে গত ২৯ জানুয়ারি মিউনিসিপ্যাল করপোরেশন বরাবর একটি চিঠি লেখেন। এর পরিপ্রেক্ষিতে শাহরুখকে নোটিশ পাঠায় বিএমসি। তাঁকে নোটিশ পাওয়ার এক সপ্তাহের মধ্যে র‌্যাম্পটি ভেঙে ফেলতে বলা হয়। নোটিশে এ–ও বলা হয়, শাহরুখ ব্যর্থ হলে র‌্যাম্পটি ভেঙে ফেলার উদ্যোগ নেবে বিএমসি এবং এই কাজে যে ব্যয় হবে তা শাহরুখকেই দিতে হবে।
