
‘প্রেম রতন ধন পাও’ ছবিতে সালমান খানের সঙ্গে জুটি বেঁধে অভিনয় করছেন সোনম কাপুর। ছবিটির শুটিং করতে গিয়ে ভালোই ঝক্কি পোহাতে হচ্ছে তাঁকে। দিন কয়েক আগেই শ্বাসতন্ত্রের সংক্রমণ নিয়ে হাসপাতালে ভর্তি হতে হয়েছিল তাঁকে। ছবির কাজ যাতে পিছিয়ে না যায়, সে জন্য কিছুটা সেরে উঠেই আবার শুটিং শুরু করেন তিনি। কিন্তু ছবির একটি গানের সঙ্গে পুতুল নাচের দৃশ্যে নাচতে গিয়ে পায়ের গোড়ালিতে চোট পান তিনি। তাঁর গোড়ালি কেটে রক্ত ঝরতে থাকে। পুরোপুরি সেরে না ওঠা পর্যন্ত পূর্ণ বিশ্রামে থাকতে হবে তাঁকে।বিষয়টির সত্যতা নিশ্চিত করে সোনমের মুখপাত্র জানিয়েছেন, ভারতের কারজাতে ‘প্রেম রতন ধন পাও’ ছবির একটি গানের সঙ্গে নাচতে গিয়ে পায়ে আঘাত পেয়েছেন সোনম।এ প্রসঙ্গে ঘনিষ্ঠ সূত্রের বরাতে হিন্দুস্তান টাইমস জানিয়েছে, ছবির গানটির সঙ্গে পুতুল নাচ নাচতে দেখা যাবে সোনমকে। নাচের দৃশ্যে শুটিং করার সময় মাটি থেকে বেশ খানিকটা ওপরে উঠতে হয়েছিল তাঁকে। ওপর থেকে মাটিতে নেমে আসার সময় তাঁর পায়ে আঘাত লাগে। তাঁর গোড়ালি কেটে গিয়ে রক্ত ঝরতে থাকে।আরও পড়ুন:>>সোনম সুস্থ
