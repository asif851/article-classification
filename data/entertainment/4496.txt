
ভদ্রলোক পারেন বটে! চরিত্রে প্রয়োজনে ওজন বাড়িয়ে আবার কমিয়ে দেখালেন আমির খান। হাঁটলেন হাজার কিলোমিটার পথ। তবে এক দিনে নয়, চার মাসে।
সত্যি সত্যিই নিজের ওজন কমাতে এক হাজার কিলোমিটার পথ হাঁটলেন আমির খান। এতে উপকারও পেয়েছেন তিনি। ওজন কমেছে ২৫ কিলোগ্রাম।চার মাস ধরে প্রতিদিন গড়ে সাত থেকে নয় কিলোমিটার করে হেঁটেছেন আমির। আর এভাবেই নিজের বাড়তি ২৫ কেজি ওজন কমিয়েছেন আমির। তাঁর পরবর্তী ছবি ‘দঙ্গল’-এর জন্য বেশ খানিকটা ওজন বাড়িয়ে সবাইকে চমকে দেন আমির। এ ছবিতে কুস্তিগির মহাবীর ফোগতের চরিত্রে অভিনয় করছেন তিনি। এবার সেই চরিত্রের অল্প বয়সের চেহারায় অভিনয়ের জন্য আবার ২৫ কেজি ওজন ঝরালেন বলিউডের এই সুপারস্টার।
