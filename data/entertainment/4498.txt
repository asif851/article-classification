
বিয়ের পরিকল্পনা করে ফেলেছেন আলিয়া ভাট। ভাবছেন, সে কী, আলিয়া এখনই বিয়ে করবেন কেন? এত তাড়াতাড়ি সাত পাকে বাঁধা পড়ার দরকারটা কী! না, ভয়ের কিছু নেই। আলিয়া বিয়ে নিয়ে ভাবছেন। তবে এই ভাবনা বাস্তবে রূপ পাবে কমপক্ষে ১০ বছর পর। ২২ বছর বয়সী আলিয়া ঠিক করে ফেলেছেন, ৩২-এ গিয়ে শুরু করবেন ঘর-সংসার।আলিয়া বলেছেন, ‘এখন আমার মাত্র ২২ চলছে। বিয়ের পোলাওয়ের স্বাদ নেওয়ার জন্য ৩২ সবচেয়ে সঠিক সময়। এখনো যেহেতু শাদি কা লাড্ডু চেখে দেখিনি, আশা করি আমার কোনো অনুশোচনা হবে না।’ তো কেমন বর চান তিনি? ‘অবশ্যই আমাকে প্রচুর হাসাতে হবে, এরপর দেখতে ভালো হতে হবে। আমি তাকে বলে দেব না, কীভাবে আমাকে মুগ্ধ করতে হয়। যে আমাকে ভালোবাসবে, তাকেই খুঁজে বের করতে হবে আমি কিসে মুগ্ধ হই।’ আইএএনএস।
