
নাটকের কোনো দৃশ্যের প্রয়োজনে নয়, ক্যামেরার কারসাজি নয়, নয় স্রেফ অভিনয়৷ সত্যি সত্যিই টুম্পা ঘোষের পায়ের ওপর দিয়ে একটি অটোরিকশার চাকা চলে গেছে৷ ভারতের জি বাংলা চ্যানেলের জনপ্রিয় সিরিয়াল রাগে অনুরাগেতে অভিনয় করা টুম্পা আহত হয়েছেন৷দুর্ঘটনাটি ঘটেছে গত বৃহস্পতিবার৷ টালিগঞ্জে৷ ডাবিংয়ের জন্য বেরিয়েছিলেন৷ রাস্তা পার হওয়ার সময় বিপজ্জনক গতিতে এগিয়ে আসা একটি অটোরিকশা তঁার পায়ের ওপর দিয়ে চলে যায়৷ টুম্পাকে রাস্তায় পড়ে যেতে দেখেও সেই চালক অটোরিকশাটি থামাননি৷ চিকিত্সকেরা কয়েক দিন বিশ্রামের পরামর্শ দিয়েছেন তঁাকে৷ টিএনএন৷
