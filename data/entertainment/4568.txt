
১৫ জুন রাতে নির্ঘুম শহর নিউইয়র্ক যেন জ্বলজ্বল করছিল বলিউড তারকাদের উপস্থিতিতে। কারণ, সেই রাত ছিল ইন্টারন্যাশনাল ইন্ডিয়ান ফিল্ম একাডেমি অ্যাওয়ার্ডস বা আইফার রাত। আইফার ১৮তম আসর বসেছিল সেদিন, নিউইয়র্কের মেট লাইফ স্টেডিয়ামে। এই প্রথম আইফার আয়োজন করা হয় নিউইয়র্কে। এবার আইফার সেরা অভিনেত্রীর পুরস্কার পান আলিয়া ভাট এবং সেরা অভিনেতা হন শহীদ কাপুর। দুজনেই উড়তা পাঞ্জাব ছবিটির জন্য সেরা হয়েছেন। সেরা চলচ্চিত্রের পুরস্কার যায় সোনম কাপুর অভিনীত নিরজার ঝুলিতে। অনুষ্ঠানটি সঞ্চালনা করেন করণ জোহর ও সাইফ আলী খান।
সূত্র: দ্য ইন্ডিয়ান এক্সপ্রেস।
একনজরে আইফার সেরা
বিশেষ সম্মাননা
এ আর রাহমান
সংগীতজীবনের ২৫ বছর উদ্‌যাপনে
সেরা চলচ্চিত্র
নিরজা
সেরা অভিনেতা
শহীদ কাপুর, উড়তা পাঞ্জাব
সেরা অভিনেত্রী
আলিয়া ভাট, উড়তা পাঞ্জাব
সেরা পরিচালক
অনিরুদ্ধ রায়চৌধুরী, পিংক
সেরা সহ-অভিনেতা
অনুপম খের, এম এস ধোনি: দ্য আনটোল্ড স্টোরি
সেরা সহ-অভিনেত্রী
শাবানা আজমি, নিরজা
সেরা অভিনেতা (নবাগত)
দিলজিৎ দোসাঞ্জ, উড়তা পাঞ্জাব
সেরা অভিনেত্রী (নবাগত); দিশা পাটানি, এম এস ধোনি: দ্য আনটোল্ড স্টোরি
সেরা স্টাইল আইকন
আলিয়া ভাট
সেরা গায়িকা
তুলসী কুমার, এয়ারলিফট এবং কণিকা কাপুর, উড়তা পাঞ্জাব
সেরা গায়ক
অমিত মিশ্র, অ্যায় দিল হ্যায় মুশকিল
সেরা খলনায়ক
জিম সর্ব, নিরজা
সেরা কৌতুক অভিনেতা
বরুণ ধাওয়ান, ঢিশুম
সেরা সংগীত পরিচালক
প্রীতম, অ্যায় দিল হ্যায় মুশকিল
সেরা গীতিকার
অমিতাভ ভট্টাচার্য, অ্যায় দিল হ্যায় মুশকিল
উইম্যান অব দ্য ইয়ার
তাপসী পান্নু, পিংক
 
 
