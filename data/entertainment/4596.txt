
ঢাকার ছবিতে খলনায়িকা! ভাবা যায়?কে এই খলনায়িকা?অরুণা বিশ্বাস। হ্যাঁ, তিনি এবার খলনায়িকা হয়েছেন। ছবির নাম তারছেঁড়া। পরিচালক বাপ্পারাজ। ছবিতে অভিনয় করবেন দুই ভাই বাপ্পরাজ আর সম্রাট।মঞ্চ, টিভি আর চলচ্চিত্রে দীর্ঘদিন অভিনয় করছেন অরুণা বিশ্বাস। তিনি বললেন, ‘পর্দায় খল চরিত্রে কখনো অভিনয় করিনি। তাই বিষয়টি আমার কাছে একেবারেই নতুন। এখনো চিত্রনাট্য হাতে পাইনি। যতটুকু শুনেছি, পুরোটাই মৌখিকভাবে। সেভাবেই কিছু পরিকল্পনা করছি, তবে চিত্রনাট্য পাওয়ার পর নিজেকে পুরোপুরি প্রস্তুত করব।’ছবির নায়িকাদের এখনো চূড়ান্ত করা হয়নি। জানা গেছে, এ ছবিতে নতুন মুখ থাকার সম্ভাবনা বেশি।বাপ্পারাজ জানান, এখন তিনি ব্যস্ত তাঁর নতুন আরেকটি ছবি নিয়ে। এই ছবির নাম কার্তুজ। আগামী ৬ মার্চ প্রেক্ষাগৃহে মুক্তি পাচ্ছে ছবিটি। এর পরই তারছেঁড়ার বাকি সব কাজ চূড়ান্ত করবেন।গ্রন্থনা: আনন্দ প্রতিবেদক
