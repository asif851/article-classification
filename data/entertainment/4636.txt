
পাঁচ দিনব্যাপী দক্ষিণ এশীয় আন্তর্জাতিক চলচ্চিত্র উৎসব শেষ হয়েছে সম্প্রতি। এবারের উৎসবে বাংলাদেশের তিনটি পূর্ণদৈর্ঘ্য ও তিনটি প্রামাণ্য চলচ্চিত্র উত্সবে অংশ নিয়েছে। দক্ষিণ এশিয়ার দেশগুলো থেকে ৭০টি পূর্ণ ও স্বল্পদৈর্ঘ্য ছবি অংশ নেয় কানাডার টরন্টোয় অনুষ্ঠিত এ উৎসবে।বাংলাদেশের ছবি আশরাফ শিশিরের গাড়িওয়ালা, রিয়াজুল রিজুর বাপজানের বায়স্কোপ এবং শাহ আলম কিরণের একাত্তরের মা জননী উৎসবে অংশ নেওয়ার জন্য পেয়েছে বিশেষ সম্মাননাপত্র। নাট্য পরিচালক অরুণ চৌধুরীকে তাঁর নির্মিত চলচ্চিত্র যেখানে ওরা দুই নম্বর ও শিরোনামহীন-এর জন্য সম্মাননা দেওয়া হয়েছে। চলচ্চিত্র অভিনেত্রী নিপুণ ও অভিনেতা শহীদুজ্জামান সেলিমও পেয়েছেন বিশেষ সম্মাননাপত্র।উৎসবের বাংলাদেশবিষয়ক পরিচালক আনোয়ার আজাদ জানান, ভবিষ্যতে যেন আরও বেশি বাংলাদেশি ছবি এ উত্সবে অংশ নিতে পারে, সে ব্যবস্থা করা হবে।
