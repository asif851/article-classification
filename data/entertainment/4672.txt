
আর এক দিন কাজ করলেই শেষ হবে অহংকার ছবির শুটিং। শুধু বাকি থাকবে একটি গানের কাজ। কলকাতা থেকে ছবির নায়ক শাকিব খান ফিরলেই হবে সেই গানের শুটিং। ছবিটির নায়িকা বুবলী। অহংকার ছবির শুটিংয়ের ফাঁকে তিনি কথা বললেন প্রথম আলোর সঙ্গেকত দিন ধরে ‘অহংকার’ ছবির কাজ চলছে?সম্ভবত গত ১২ জানুয়ারি থেকে এই ছবির শুটিং শুরু হয়েছে। টানা দুই মাস কাজ করলাম। আর এক দিন কাজ করলেই সংলাপ দৃশ্যের কাজ শেষ হবে। বাকি থাকবে একটি গান। শাকিব খান ফিরলে সেটা শেষ করা যাবে।ছবিটি কবে নাগাদ মুক্তি পেতে পারে, ধারণা আছে আপনার?মুক্তির বিষয় তো পরিচালক ও প্রযোজকের হাতে। তাঁদের কাছ থেকে শুনেছি, ছবিটি তাঁরা পয়লা বৈশাখে মুক্তি দিতে চান। সেই কথা মাথায় রেখেই দ্রুত কাজ এগিয়ে নিচ্ছেন পরিচালক। যতটুকু অংশের শুটিং হয়েছে, এরই মধ্যে তার সম্পাদনা ও ডাবিংয়ের কাজ শেষ।‘অহংকার’ ছবিতে আপনার চরিত্রটি কেমন?বসগিরি ও শুটার—দুটো ছবিতে আমার চরিত্র প্রায় একই রকম ছিল। কিন্তু অহংকার ছবির চরিত্রটি আলাদা। সেই ভিন্নতা কেমন, তা বুঝতে হলে প্রেক্ষাগৃহে গিয়ে ছবিটি দেখতে হবে।এবারের ঈদে কোনো ছবি থাকছে আপনার?ঈদ আসতে এখনো তিন মাস বাকি। তাই ঈদে ছবি মুক্তি পাচ্ছে কি পাচ্ছে না, এটা এখনই বলতে চাইছি না। থাকুক না একটু চমক।চলচ্চিত্রে অভিনয়ের প্রায় এক বছর হয়ে গেল। সিনেমার নায়িকা হওয়ার পর জীবনটা কি জটিল মনে হয়?ভালো কাজ করতে গেলে বাধা-বিপত্তি আসবেই। তবে এটা ঠিক যে চলচ্চিত্রে কাজ শুরু করার পর থেকে জীবনটা বদলে গেছে। অনেক কিছুই এখন জটিল মনে হয়। অনেক চ্যালেঞ্জের মধ্য দিয়ে যেতে হচ্ছে। তারপরও কাজটাকে উপভোগ করছি। দর্শকের ভালোবাসা পাচ্ছি।
 
 
