
কয়েকদিন ধরেই রণবীর কাপুর ও ক্যাটরিনা কাইফের বাগদানের জোর গুঞ্জন চলছে। সম্প্রতি এক অনুষ্ঠানে অনামিকায় বিশাল আংটি পরা অবস্থায় ক্যাটরিনা ক্যামেরাবন্দী হওয়ার পর সেই গুঞ্জন শক্ত একটি ভিত্তি পায়। এর পরিপ্রেক্ষিতে মুখ খুলেছেন ক্যাটরিনার মুখপাত্র। তিনি সাফ জানিয়ে দিয়েছেন, আংটি বদল করেননি রণবীর-ক্যাটরিনা।রণবীর-ক্যাটরিনা আংটি বদল করেননি নিশ্চিত করে ক্যাটরিনার মুখপাত্র বলেন, ‘আমরা স্পষ্ট করে বলতে চাই, লন্ডনে গোপনে বাগদান সম্পন্ন করেননি ক্যাটরিনা। এসব গুজবের বিন্দুমাত্রও সত্যতা নেই।’ সম্প্রতি এক খবরে এমনটিই জানিয়েছে হিন্দুস্তান টাইমস।এর আগে রণবীর-ক্যাটরিনার বাগদান সম্পর্কে প্রকাশিত খবরে দাবি করা হয়, পরিবারের সদস্যদের সঙ্গে বড়দিন উদযাপনের জন্য লন্ডন গিয়েছিলেন ক্যাটরিনা। পরে সেখানে যান রণবীর। লন্ডনে গত ৩০ ডিসেম্বর রণবীর-ক্যাটের বাগদান সম্পন্ন হয়। সে সময় এই জুটির পরিবারের সদস্য ও কাছের বন্ধুরা উপস্থিত ছিলেন। রণবীরের বাবা-মা ঋষি কাপুর ও নিতু সিংও ছিলেন সেখানে।যুক্তরাজ্যে অবকাশযাপন শেষে দেশে ফেরার পর বলিউডকেন্দ্রিক বিভিন্ন সংবাদমাধ্যমে প্রকাশিত খবরে বলা হয়, লন্ডনে গোপনে বাগদান সেরেছেন রণবীর ও ক্যাটরিনা। পরে একটি অনুষ্ঠানে ক্যাটরিনার অনামিকায় বিশাল একটি আংটি দেখা যাওয়ার পর তাঁর সঙ্গে রণবীরের বাগদানের জোর গুঞ্জন ছড়িয়ে পড়ে। অবশেষে সেই গুঞ্জনে পানি ঢেলে দিলেন ক্যাটের মুখপাত্র।
আরও পড়ুন:ক্যাটরিনার হাত লুকানোর রহস্য! রণবীর-ক্যাটের বাগদান সম্পন্ন! ক্যাটরিনার আংটি কী বলে!
