
ঘটনার শুরুটা বেশ আগে। একটি সাক্ষাৎকারে টেইলর সুইফট বলেছিলেন, তিনি ‘ব্যাড ব্লাড’ গানটি গেয়েছেন একজন ‘অপ্রিয় বন্ধু’কে উৎসর্গ করে। পরদিনই টুইটারে কেটি পেরির একটি ‘উদ্দেশ্যপ্রণোদিত’ টুইট দেখে কারও বোঝার বাকি ছিল না, অপ্রিয় বন্ধু বলতে টেইলর কাকে বুঝিয়েছেন। ব্যস, সেই থেকে কেটি পেরির সঙ্গে টেইলর সুইফটের বন্ধুত্বের অবনতির শুরু। এখন সেই শত্রুতাই যেন আরও প্রকট আকার ধারণ করছে। টেইলর সুইফটের সাবেক প্রেমিক হ্যারি স্টাইলসের সঙ্গে কেটি পেরির দহরম-মহরমের ব্যাপারটা খবর হয়েছিল আগেই। সম্প্রতি দুজনকে একসঙ্গে দেখা গেছে লস অ্যাঞ্জেলেসের একটি রেস্তোরাঁয়। প্রত্যক্ষদর্শী একজন জানিয়েছেন, দুজন খুব হেসে হেসে কথা বলছিলেন এবং তাঁদের বেশ অন্তরঙ্গ মনে হচ্ছিল! হলিউড লাইফ।
