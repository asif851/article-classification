
ভালোবাসার মানুষকে অনেকে অনেক নামে ডাকেন। এগুলো অনেক সময় গোপনই থাকে। কিন্তু তারকাদের নিয়ে ভক্তদের আগ্রহের কারণে অনেক সময় প্রেয়সিকে আদর করে ডাকা নাম হয়তো প্রকাশ হয়। যেমন জানা গেল বলিউডের ‘পিকে’ তারকা আনুশকা শর্মাকে ভারতের ক্রিকেট তারকা বিরাট কোহলি কি নামে ডাকেন। এক অনুষ্ঠানে আমির খানকে বলেছেন সেই নাম।
আনুশকা শর্মা আর বিরাট কোহলির প্রেমের নানান কথা জানার জন্য ভক্তকূলের আগ্রহের শেষ নেই। তাঁদের প্রেমের রসায়ন বেশ জমজমাট। তাদের একসঙ্গে দেখা পেলেই পিছু নেয় আলোকচিত্রীরা। তাদের একান্তে বিদেশে ছুটি কাটানোর ছবি প্রকাশ হওয়া মানেই পড়ে যায় হইচই। এবার জানা গেল বিরাট আনুশকাকে কি নামে ডাকেন। বিরাট কোহলিও আনুশকাকে ভালোবেসে একটি নাম দিয়েছেন। সেটা এত দিন ছিল গোপন। তবে ভারতের ‘জি টিভির’ একটি অনুষ্ঠানে সেই নাম বলে দিয়েছেন ভারত অধিনায়ক। বিরাটের মুখ থেকে বেরিয়ে এল, ‘নুসকি সুপার অনেস্ট (নুসকি দারুণ সৎ)।’ আনুশকাকে ভালোবেসে ‘নুসকি’ নামেই ডাকেন বিরাট কোহলি।
হিন্দু সম্প্রদায়ের অন্যতম ধর্মীয় উৎসব দীপাবলি উৎসব উপলক্ষে জি টিভির বিশেষ অনুষ্ঠানে মিস্টার পারফেকশনিস্ট ‘দঙ্গল’ তারকা আমির খানের অতিথি হয়েছিলেন বিরাট কোহলি। সেই অনুষ্ঠানে আমিরের সঙ্গে নানান বিষয়ে কথা বলতে গিয়ে জানালেন আনুশকাকে কি নামে ডাকেন। পুরো অনুষ্ঠানটি ‘জি টিভিতে’ প্রচার হবে রোববার (১৫ অক্টোবর) দুপুর ১২টায়। টাইমস নাউ ও ইন্ডিয়ান এক্সপ্রেস। 
