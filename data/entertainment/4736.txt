
 
ফিল্মি ক্যারিয়ারের একেবারে তুঙ্গে থেকেই অভিষেক বচ্চনকে বিয়ে করেছিলেন ঐশ্বরিয়া রাই। নামের শেষ ‘বচ্চন’ উপাধি নিয়েও ব্যবসাসফল বেশ কিছু ছবি উপহার দিয়েছিলেন সাবেক ‘মিস ওয়ার্ল্ড’। ২০১১ সালে মেয়ে আরাধ্যের জন্মের পর অভিনয় থেকে অনেকটাই গুটিয়ে নেন তিনি। এখন তাঁর ধ্যানজ্ঞান কেবলই আরাধ্য।
ঐশ্বরিয়ার জীবনের প্রাধান্য এখন মেয়েই। আসছে নভেম্বরেই ছয় বছর পূর্ণ হবে আরাধ্যর। এখন সে মায়ের সঙ্গে দেশ-বিদেশেও যায়। এই বয়সেই মায়ের আঁচল ধরে তার দেখা হয়ে গেছে বিভিন্ন চলচ্চিত্র উৎসব ও পুরস্কার বিতরণী অনুষ্ঠান।
গত শনিবার মেলবোর্নের একটি চলচ্চিত্র উৎসবে মেয়েকে নিয়ে হাজির হয়েছিলেন ঐশ্বরিয়া রাই বচ্চন। ভারতের ৭০তম স্বাধীনতা দিবস ‘ইন্ডিয়ান ফিল্ম ফেস্টিভ্যাল অব মেলবোর্ন’ নামে আয়োজিত এই চলচ্চিত্র উৎসবে মধ্যমণি হয়েছিলেন ঐশ্বরিয়া। সূত্র: ইন্ডিয়ান এক্সপ্রেস।









 
 
