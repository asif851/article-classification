
বিরাট কোহলির হয়ে পুনর্মিলন নাকি হয়েই গেছে তাঁর। মাঝের কদিনের বিরহে বিরাট এত পুড়েছেন, কদিনের ছুটি পেতেই নাকি সেই ক্যারিবীয় সাগর পাড়ি দিয়ে ক্ষণিকের অতিথি হয়ে যুক্তরাজ্যে গিয়েছিলেন আনুশকা শর্মার সঙ্গে দেখা করতে। এ-ও শোনা যাচ্ছে, আনুশকা নাকি এখন নিজেই ক্যারিবীয় সফরে। সেখানেই যোগ দিয়েছেন কোহলির সঙ্গে।ভাঙা সম্পর্ক জোড়া লাগার এই সুখবর টাটকা থাকতেই আনুশকা শর্মা আরেকটি পুনর্মিলনীর খবর দিলেন। যে ‘জোড়ি’র কারণে এক ছবিতেই বিখ্যাত হয়ে গিয়েছিলেন, আবার দেখা যাবে সেই জুটি। শাহরুখ খানের সঙ্গে আবারও ছবি করতে চলেছেন আনুশকা। এক কাপ কফি আর পাশে রাখা স্ক্রিপ্টের ছবি টুইট করে আনুশকা লিখেছেন, স্ক্রিপ্ট আর কফিই হলো নতুন ছবির প্রস্তুতি নেওয়ার সেই দুই সঙ্গী। দারুণ অনুভূতি হচ্ছে। শুটিং শুরুর আর কিছুদিন বাকি। টুইটের শেষে ট্যাগ করে দিয়েছেন শাহরুখ আর ইমতিয়াজ আলীকে।২০০৮ সালে আদিত্য চোপড়ার রব নে বানা দি জোড়ি ছবি দিয়ে অভিষেক আনুশকার। তখন থেকে একের পর এক সাফল্যের সিঁড়ি ভেঙেছেন। সাফল্যের সে মুকুটে সর্বশেষ যোগ হয়েছে ৩০০ কোটি রুপি আয় করা সুলতান। সর্বশেষ সাফল্য পেয়েছিলেন আমির খানের সঙ্গে করা পিকেতে। এবার আনুশকার নতুন মিশন। শাহরুখের সঙ্গে। পরিচালক আবার ইমতিয়াজ। যিনি ভিন্নধারার কিন্তু দারুণ ব্যবসাসফল ছবি বানাতে ওস্তাদ। ছবির নাম, কাহিনি, এমনকি শাহরুখ-আনুশকার চরিত্র সম্পর্কেও কিছু জানা যায়নি। টিওআই।
 
 
 
