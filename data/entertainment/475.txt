

দর্শক জরিপে সর্বাধিক ভোট পেয়ে মেরিল-প্রথম আলো পুরস্কার ২০১৬ আসরে সেরা গায়ক হয়েছেন ইমরান। ‘বসগিরি’ ছবিতে ‘দিল দিল দিল’ গানের জন্য তিনি এ পুরস্কার পান।
আজ শুক্রবার রাজধানীর শেরেবাংলা নগরের বঙ্গবন্ধু আন্তর্জাতিক সম্মেলন কেন্দ্রে পুরস্কার বিতরণী অনুষ্ঠানের আসরে তাঁর হাতে পুরস্কার তুলে দেন রূপবিশেষজ্ঞ কানিজ আলমাস খান ও নির্মাতা মোস্তাফা সরয়ার ফারুকী।
ইমরান ‘দিল দিল দিল’ গানের গীতিকার কবীর বকুল ও সুরকার শওকত আলী ইমনকে ধন্যবাদ জানান।

সেরা গায়ক বিভাগে আরও মনোনয়ন পেয়েছিলেন ‘পূর্ণদৈর্ঘ্য প্রেমকাহিনি-২’ ছবির গান ‘তোর হাসি যেন’-এর জন্য আসিফ আকবর, ‘ছিলে আমার’ গানের জন্য তাহসান ও ‘বেপরোয়া মন’-এর জন্য হাবিব ওয়াহিদ।
