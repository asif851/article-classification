
এশিয়া মহাদেশের সবচেয়ে আবেদনময়ী নারীর খেতাবটি জিতলেন প্রিয়াঙ্কা চোপড়া। যুক্তরাজ্যের ম্যাগাজিন ‘ইস্টার্ন আই’-এর জরিপে খেতাবটি জিতলেন দীপিকা পাড়ুকোন, ক্যাটরিনা কাইফ, পাকিস্তানের অভিনেত্রী মাহিরা খানকে পেছনে ফেলে।‘ইস্টার্ন আই’ সাময়িকীর এই জরিপে অংশ নেয় মূলত যুক্তরাজ্য ও এশিয়ার কয়েকটি দেশের পাঠকেরা।এর আগে গত ৪ বছরে তিনবার এশিয়ার আ​বেদনময়ী নারীর খেতাবটি জেতেন প্রিয়াঙ্কা চোপড়া। গত বছর তিনি এই স্থানটি হারান দীপিকার কাছে।তবে এ বছর হারিয়ে যাওয়া সেই স্থানটি ফিরে পেয়ে প্রিয়াঙ্কা বলেন, ‘এই স্বীকৃতিতে আমি দারুণ অনুপ্রাণিত। সবার দৃষ্টিতে কাঙ্ক্ষিত হওয়ার আনন্দ আমি ফিরে পেলাম আবার। দারুণ লাগছে ব্যাপারটা।’প্রিয়াঙ্কা চোপড়ার ‘সেক্সিয়েস্ট এশিয়ান ওম্যান ২০১৫’-এর এই খেতাব জয়ের পেছনে এবার সবচেয়ে বড় কারণ হিসেবে মনে করা হচ্ছে হচ্ছে, তাঁর টিভি সিরিজ ‘কোয়ান্টিকো’র সাফল্যকে। তা ছাড়া নিজের ইংরেজি গান দিয়েও প্রিয়াঙ্কা যুক্তরাষ্ট্র ও যুক্তরাজ্য সহ বিশ্বব্যাপী খ্যাতি অর্জন করেন। ইন্ডিয়ান এক্সপ্রেস।
