
শিল্পকলা একাডেমীর উন্মুক্ত প্রাঙ্গণে গতকাল বৃহস্পতিবার বিকেলে শুরু হয়েছে তিন দিনের লোক উৎসব। প্রধানমন্ত্রী শেখ হাসিনার ‘চ্যাম্পিয়নস অব দ্য আর্থ’ এবং ‘আইসিটির টেকসই উন্নয়ন পুরস্কার’ অর্জনে এ আয়োজন করে সাংস্কৃতিক সংগঠন বাংলার মুখ।রঙিন বেলুন উড়িয়ে লোকজ পোশাকে বাংলার মুখের শিল্পীরা শিল্পকলা একাডেমীর ভেতরে শোভাযাত্রা বের করেন। তিন দিনের এই লোক উৎসবে থাকবে ঐতিহ্যবাহী ঢোলক নৃত্য, পালা গান, লোকনৃত্য, লাঠিখেলা, সাপখেলা ও সংযাত্রা।বিকেলে উৎসবের উদ্বোধন করেন সংস্কৃতিমন্ত্রী আসাদুজ্জামান নূর। প্রধান অতিথি ছিলেন অর্থমন্ত্রী আবুল মাল আবদুল মুহিত।
