
এত দিনের সব জল্পনা-কল্পনার অবসান ঘটিয়ে ঘোষিত হয়েছে ৮৮তম অ্যাকাডেমি অ্যাওয়ার্ড (অস্কার)। অস্কারের সেরা দুটি বিভাগে সেরা অভিনেতা ও অভিনেত্রীর পুরস্কারের দিকেই নজর থাকে সবার। আর এবারে নজরটা ছিল আরও একটু বেশি। কারণটা অবশ্য লিওনার্দো ডিক্যাপ্রিওই বটে! অবশেষে অধরা অস্কার হাতে পেলেন লিও!
পুরস্কার পাওয়ার পর স্বাভাবিকভাবেই অনেক আবেগাক্রান্ত হয়েই মঞ্চে উঠলেন তিনি। বক্তব্যটাও হলো আবেগে জড়ানো। বক্তব্যে বৈশ্বিক জলবায়ু পরিবর্তন নিয়েও কথা বললেন লিও। সবাইকে এক হয়ে জলবায়ু পরিবর্তন রোধে লড়তে হবে, জানালেন এমন সংকল্পের কথাও।এদিকে, সেরা অভিনেত্রীর অস্কার উঠেছে ‘রুম’ ছবিতে অসাধারণ অভিনয়ের জন্য অভিনেত্রী ব্রি ল্যারসনের হাতে। সেরা নির্মাতা হয়েছেন ‘রেভেন্যান্ট’ ছবির নির্মাতা আলেহান্দ্রো গঞ্জালেজ ইনারিতু।পাঠক, চলুন এক নজরে দেখে নিই, প্রধান প্রধান কিছু বিভাগে কোন কোন ছবি আর কারা জিতলেন এবারের অস্কার—
সেরা ছবি: স্পটলাইটসেরা পরিচালক: আলেহান্দ্রো গঞ্জালেজ ইনারিতু (দ্য রেভেন্যান্ট)সেরা অভিনেতা: লিওনার্দো ডিক্যাপ্রিও (দ্য রেভেন্যান্ট)সেরা অভিনেত্রী: ব্রি ল্যারসন (রুম)সেরা সহ-অভিনেতা: মার্ক রেল্যান্স (ব্রিজ অব স্পাইস)সেরা সহ-অভিনেত্রী: অ্যালিসিয়া ভিকান্দার (দ্য ড্যানিশ গার্ল)সেরা অ্যানিমেটেড ফিচার ফিল্ম: ইনসাইড আউটসেরা সিনেমাটোগ্রাফি: দ্য রেভেন্যান্টসেরা কস্টিউম ডিজাইন: ম্যাড ম্যাক্স: ফিউরি রোডসেরা ডকুমেন্টারি (ফিচার): অ্যামিসেরা বিদেশি ভাষার ছবি: সন অব সউল
অস্কার ডট গো ডটকম অবলম্বনে দেব দুলাল গুহ।
