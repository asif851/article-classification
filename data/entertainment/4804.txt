
মীরাক্কেল চ্যাম্পিয়ন আবু হেনা রনির উপস্থাপনায় বাংলাভিশনে আগামীকাল বুধবার থেকে শুরু হচ্ছে শিশু-কিশোরদের কৌতুকের নতুন অনুষ্ঠান ‘ক্ষুদে রসিকরাজ’।অনুষ্ঠান সম্পর্কে আবু হেনা রনি জানিয়েছেন, ‘পারফর্মেন্স আর উপস্থাপনা—এই দুটি বিষয়ের অভিজ্ঞতা বেশ ভিন্ন।অনুষ্ঠানটি উপস্থাপনা করতে বেশ ভালো লেগেছে।আশা করি, দর্শকদের ভালো লাগবে।শিশুরা সবাই মজার মজার কৌতুক পরিবেশন করেছে গল্পের মতো করে।অনুষ্ঠান দেখে মনে হবে, প্রত্যেকে তাদের চারপাশে ঘটে যাওয়া ঘটনার বর্ণনা দিচ্ছে টুকরো গল্পের মতো।’‘ক্ষুদে রসিকরাজ’ বাংলাভিশনে প্রচারিত হবে সপ্তাহে প্রতি বুধবার বিকেল পাঁচটা ২৫ মিনিটে।অনুষ্ঠানটি প্রযোজনা করেছেন রফিকুল ইসলাম ফারুকী।
 
