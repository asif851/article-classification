
সুন্দর হতে কে না চায়! পৃথিবীতে কত টাকা বেমালুম খরচা হয়ে যায় রূপ-সাধনায়। অথচ মেগান ফক্সের উপলব্ধি, এই রূপটাই তাঁর জন্য বিভীষণ। লোকে তাঁকে রূপ দিয়েই যাচাই করে, প্রতিভার খোঁজ নেয় পরে। মেগান মনে করেন, তাঁকে রূপসর্বস্ব অভিনেত্রী ভাবা হয় বলেই অভিনয়–প্রতিভার যথাযথ মূল্যায়ন পেলেন না।ট্রান্সফরমারস সিরিজের এই তারকা বলছেন, ‘জেমস বন্ড সিরিজে নারী চরিত্রগুলোকে কীভাবে নেওয়া হয়, সেটা আপনারা সবাই জানেন। তাদের মূলত ব্যবহার করা হয় দেখনদারির জন্য, অথচ ছবির গল্পে দেখা যায় তারা হয় সামুদ্রিক প্রাণী বিশেষজ্ঞ বা স্নায়ুবিজ্ঞানী। আর এই চরিত্রগুলোর দিকে মানুষ অবিশ্বাস নিয়ে তাকায়, এরা নিউরোবায়োলজি নিয়ে পড়ছে বটে! আমার ব্যাপারেও একই ঘটনা।’মেগান যেন এ নিয়ে ক্লান্ত, ‘মানুষের কাছে আমার যে ভাবমূর্তি, এটা বদলানোর জন্য আর লড়াই করব না। মানুষ ভাবে আমার মধ্যে গভীরতা নেই। আমি যা-ই বলি না কেন, যত দুর্দান্ত বাগ্মীই হই, কিংবা আমার অভিপ্রায় যত ইতিবাচকই হোক; তাতে কোনো লাভ হবে না। মানুষ আমাকে যেভাবে দেখতে চায়, তারা সেভাবেই দেখবে।’ ফিমেল ফার্স্ট।খুব আবেগপ্রবণ একটা বিষয়। এবার আমার বন্ধু গীতিকবি অমিত গোস্বামী এ গানটি করার জন্য একরকম চাপও দিয়েছে। এটা আমাদের নতুন অ্যালবামের শেষ গান হিসেবে যাবে।
