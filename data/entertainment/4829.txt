
বিশ্বসংগীত অঙ্গনে ‘ফিফ্‌থ বিটলস’ নামে পরিচিত সংগীত প্রযোজক জর্জ মার্টিন (৯০) মারা গেছেন। যুক্তরাষ্ট্রের লস অ্যাঞ্জেলেস থেকে ইউনিভার্সাল মিউজিক গ্রুপের একজন মুখপাত্র ও তাঁর পরিবার মঙ্গলবার জর্জ মার্টিনের মৃত্যুর খবর নিশ্চিত করেছে।
জর্জ বিশ্বকে উপহার দিয়েছিলেন ‘বিটলস’-এর মতো খ্যাতিমান একটি ব্যান্ডদল। প্রযোজনা করেছিলেন দলটির প্রায় সবগুলো অ্যালবাম। তাঁর সঙ্গে কাজের সুযোগ পেয়েছিলেন জন লেনন, পল ম্যাকার্থি, জর্জ হ্যারিস-সহ আরও অনেকে।সংগীত ভুবনে দীর্ঘ ছয় দশকে তিনি শুধু বিটলসের অ্যালবামগুলোই বের করেননি। কাজ করেছেন ‘গেরি অ্যান্ড পেসমেকার্স’, ‘জেফ বেক’, ‘আমেরিকা’, ‘চিপ ট্রিক’-এর মতো ব্যান্ডগুলো সঙ্গে। ১৯৬২ সালে জ্যাজ, কমেডি ও ক্ল্যাসিকাল ধারার গানও প্রযোজনা করেছেন তিনি।জর্জের মৃত্যুতে তাঁর প্রতি শ্রদ্ধা জানিয়ে বিটলসের সাবেক ড্রামার, গায়ক ও গীতিকার রিঙ্গো স্টার টুইটারে লিখেছেন, ‘তোমার উদারতা ও ভালোবাসার জন্য ধন্যবাদ জর্জ।’পৃথিবীর সেরা সংগীত প্রযোজক হিসেবে গিনেস বুক অব ওয়ার্ল্ড রেকর্ডে উঠেছে নাইট উপাধিপ্রাপ্ত জর্জ মার্টিনের নাম। যুক্তরাষ্ট্র ও যুক্তরাজ্যের সর্বকালের সেরা ৫০টি রেকর্ডের এক নম্বর রেকর্ডটি তাঁর।
