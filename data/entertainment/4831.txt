
২০১২ সালে নতুন করে স্পাইডারম্যানকে দর্শকদের সামনে হাজির করেছিল সনি পিকচার্স। স্পাইডারম্যানের ভূমিকায় দর্শকদের মন জিতে নিয়েছিলেন অ্যান্ড্রু গারফিল্ড। সেই সাফল্যে উজ্জীবিত সনি স্পাইডারম্যানকে নিয়ে বড় কিছু করতে চাইছে। প্রধান প্রধান চরিত্র ও ভিলেনকে নিয়ে একাধিক ছবি নির্মাণের চিন্তাভাবনা চলছে।সনি পিকচার্স এন্টারটেইনমেন্টের প্রধান মাইকেল লিন্টন বলেন, ‘স্পাইডারম্যানকে ঘিরে আরও বড় একটা জগৎ তৈরির ইচ্ছা আমাদের আছে। বেশ কয়েকটি চিত্রনাট্য নিয়ে কাজ চলছে।’অ্যামেজিং স্পাইডারম্যান টু মুক্তি পাবে আগামী এপ্রিলে। এই ছবিতে দেখা যাবে একগাদা ভিলেনকে। পিটিআই।
