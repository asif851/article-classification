
এবার স্বপ্নদলের ১২ সদস্য নাটক নিয়ে যাবে ইংল্যান্ডের লন্ডনে। দলটির প্রধান জাহিদ রিপন আজ দুপুরে প্রথম আলোকে জানান, ইংল্যান্ডের টাওয়ার হ্যামলেটস আয়োজিত মাসব্যাপী নাট্যোৎসব ‘এ সিজন অব বাংলা ড্রামা’-য় যুদ্ধবিরোধী গবেষণাগার নাট্যপ্রযোজনা ‘ত্রিংশ শতাব্দী’ মঞ্চায়নের জন্য নির্বাচিত হয়েছে স্বপ্নদল। আগামী ৬ থেকে ৭ নভেম্বর লন্ডনের ব্র্যাডি আর্টস সেন্টারে এ নাট্যোৎসবে `ত্রিংশ শতাব্দী-র তিনটি মঞ্চায়ন অনুষ্ঠিত হবে। আজ ‘ত্রিংশ শতাব্দী’ প্রযোজনার বারো সদস্য ভিসা হাতে পেয়েছে।নাটক মঞ্চায়ন ছাডাও স্বপ্নদলের প্রতিষ্ঠাতা ও প্রধান সম্পাদক জাহিদ রিপন ‘কুইন মারি ইউনিভার্সিটি অব লন্ডন’-এর থিয়েটার বিভাগের মাস্টার্স শিক্ষার্থীদের ক্লাস পরিচালনাসহ ‘বিবিসি এশিয়ান নেটওয়ার্ক রেডিও’-এ সাক্ষাৎকার দেওয়ার আমন্ত্রণ পেয়েছেন।‘ত্রিংশ শতাব্দী’-র মূল রচনা বাদল সরকারের। রূপান্তর ও নির্দেশনা দিয়েছেন জাহিদ রিপন।
