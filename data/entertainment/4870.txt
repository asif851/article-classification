

রাত ১১টা। ইস্কাটনের একটি রাস্তায় বিয়ের পোশাকে দৌড়াচ্ছেন কলকাতার অভিনয়শিল্পী প্রিয়াঙ্কা সরকার। কিছু দুর যাওয়ার পরই পেছনে তাকালেন। হাতের ইশারায় ফিরে এলেন যেখান থেকে দৌড়ে এসেছিলেন। সেখানে একটা হলুদ ট্যাক্সি দাঁড়ানো। প্রিয়াঙ্কা গিয়ে বসলেন সেই ট্যাক্সি ক্যাবে। রাস্তার দুপাশে মানুষের ভিড়। বারবার সরিয়ে দিয়ে আবারও ক্যামেরা দাঁড় করানো হলো। এবার গাড়ির ভেতরের কিছু দৃশ্য ধারণ করা হবে। গতকাল রাতে ইস্কাটনের একটা শুটিং বাড়ির সামনের রাস্তায় চলছিল ‘হৃদয় জুড়ে’ সিনেমার শুটিং। ছবিটি পরিচালনা করেছেন বাংলাদেশের পরিচালক রফিক শিকদার। এতে আরও অভিনয় করেছেন অভিনয়শিল্পী নিরব।গত কয়েক দিন ধরেই এফডিসি, উত্তরা ও ঢাকার আশে পাশে চলেছে সিনেমাটির শুটিং। পরিচালক জানালেন, ৬০ শতাংশ ছবির শুটিং শেষ হয়েছে। টানা আরও কয়েক দিন চলবে।
