
সব জল্পনা-কল্পনার অবসান ঘটিয়ে শেষ পর্যন্ত এক বাড়িতে উঠেছেন বলিউডের বহুল আলোচিত তারকা যুগল রণবীর কাপুর ও ক্যাটরিনা কাইফ। মুম্বাইয়ের কার্টার রোডে এই জুটির নতুন বাড়িতে প্রথম অতিথি হিসেবে গতকাল রাতে হাজির হন ‘ইয়ে জাওয়ানি হ্যায় দিওয়ানি’ ছবির নির্মাতা ও রণবীরের সবচেয়ে কাছের বন্ধু অয়ন মুখার্জি।এক ছাদের নিচে রণবীর-ক্যাটরিনা!২০০৯ সালে ‘আজব প্রেম কি গজব কাহানি’ ছবিতে জুটি বেঁধে অভিনয় করতে গিয়ে প্রেমের সম্পর্কে জড়ান রণবীর-ক্যাটরিনা। গত বেশ কিছুদিন ধরেই শোনা যাচ্ছিল, এক ছাদের নিচে থাকতে যাচ্ছেন তাঁরা। শেষ পর্যন্ত ঠিকই তাঁরা বান্দ্রার কার্টার রোডের বাড়িতে উঠলেন। এরই মধ্যে তাঁদের বাড়িতে অতিথি হিসেবে হাজির হয়েছেন নির্মাতা অয়ন মুখার্জি। গতকাল রাতে রণবীর-ক্যাটের বাড়ির সামনে দেখা গেছে অয়নকে। এক খবরে এ তথ্য জানিয়েছে ওয়ান ইন্ডিয়া।রণবীর আর ক্যাটরিনার বিয়ে ফেব্রুয়ারিতে!রণবীর-ক্যাটরিনার বাড়ির অন্দরসজ্জার কাজ করেছেন স্থপতি আশিস শাহ। চমৎকার বাড়িটিতে রয়েছে দুটি টেরাস। কাছের দুই বন্ধু নির্মাতা করণ জোহর ও অয়ন মুখার্জির কাছ থেকে সবুজসংকেত পাওয়ার পরই কেবল বাড়িটি কেনার সিদ্ধান্ত চূড়ান্ত করেন রণবীর।বলিউডে জোর গুঞ্জন, আগামী বছরের ফেব্রুয়ারিতে বিয়ে করতে যাচ্ছেন রণবীর-ক্যাটরিনা। বলা যায়, এক বাড়িতে উঠে সেই পথেই এক পা এগিয়ে গেলেন ‘আজব প্রেম কি গজব কাহানি’খ্যাত এ জুটি। এত কিছুর পরও এখন পর্যন্ত নিজেদের প্রেম নিয়ে জনসমক্ষে খোলাসা করে কিছু বলেননি তাঁরা। আগামী ফেব্রুয়ারিতে তাঁরা সত্যিই বিয়ে করে থিতু হন কি না, সেটাই এখন দেখার বিষয়।
