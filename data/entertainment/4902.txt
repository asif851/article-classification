
বলিউডের তারকা হৃতিক রোশন যতই ব্যস্ত সময় পার করুন না কেন, ব্যস্ততার মধ্যেও ঠিকই দুই ছেলের জন্য সময় বের করে নেন। এই না হলে দায়িত্ববান বাবা? হৃতিক আশুতোষ গোয়াড়িকরের সঙ্গে ‘মহেঞ্জোদারো’ সিনেমার শুটিং শেষ করেছেন কিছুদিন আগে। এখন কাজ করছেন সঞ্জয় গুপ্তর ‘কাবালি’ ছবিতে। সম্প্রতি কাজ থেকে খানিক বিরতি নিয়ে ঘুরে এসেছেন ছেলেদের নিয়ে। তাদের আঁকা শেখাবেন বলে নিজেই কিছু আঁকিবুঁকি করে ছবি আঁকা শেখার চেষ্টা করছেন।সম্প্রতি হৃতিক একটি ছবি এঁকে ইনস্টাগ্রামে পোস্ট করেছেন। সেখানে তিনি লিখেছেন, ‘ছেলেদের শেখাব বলে নিজেই আগে শিখছি।’ এ ছাড়া দুই ছেলে রিদান ও রিহানের সঙ্গে আনন্দময় কিছু মুহূর্তের ছবি ও ভিডিও তিনি সেখানে প্রকাশ করেছেন।হৃতিকের সাবেক স্ত্রী সুজান খানের সঙ্গে ছাড়াছাড়ি হয়ে গেছে ২০১৪ সালে। তাঁদের সংসারে দুই সন্তান। বড় ছেলে রিহানের বয়স ১০, ছোট ছেলে রিদানের ৮। সুজান ও হৃতিক বিয়ে না টিকলেও তাঁরা দুজনেই ছেলেদের জীবনে এই ঘটনার কোনো প্রভাব ফেলতে দিতে চান না। সাম্প্রতিক এক সাক্ষাৎকারে এমনটাই জানিয়েছিলেন দুজন। এনডিটিভি।
