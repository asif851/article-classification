
উত্তমকুমার আর সুচিত্রা সেন ছিলেন প্রখ্যাত অভিনেতা-অভিনেত্রী৷ কিন্তু তাঁরা গানও গেয়েছিলেন৷ উত্তমকুমার গেয়েছিলেন ‘এই মোম জোছনায়’ আর সুচিত্রা সেন গেয়েছিলেন ‘আমার নতুন গানের নিমন্ত্রণ’ ও ‘বনে নয় আজ মনে হয়’ গানগুলো৷ ভারতের রাগা মিউজিক এবার এই গানগুলো নিয়ে অ্যালবাম বের করেছে৷ নাম এই মোম জোছনায়৷ সচরাচর গান করেন না, কিন্তু অভিনয়শিল্পী হিসেবে যথেষ্ট পরিচিতি রয়েছে, এমনই কয়েকজন শিল্পীর গাওয়া গানও রয়েছে অ্যালবামটিতে৷ এই অভিনয়শিল্পীরা হলেন অরুন্ধতী দেবী, বাসবী নন্দী, রমলা, ললিতা চ্যাটার্জি আর রূপা গাঙ্গুলি৷ অ্যালবামটি এনেছে বড় মগবাজার গ্র্যান্ড প্লাজা শপিং মলের ইউনিভার্সেল মিউজিক৷
