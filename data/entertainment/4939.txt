
মেঘকালো ঝোড়ো আকাশ। আকাশছোঁয়া দালান। উড়ছে হেলিকপ্টার। দূরের জানালা দিয়ে সেই আকাশের দিকে তাকিয়ে একটি লোক। আদুল গায়ে। ওপাশ ঘুরে আছে বলে লোকটির মুখ দেখা যাচ্ছে না। পেশিবহুল পেটানো শরীর। মাথায় একটি কালো হ্যাট। নেপথ্যে বাজছে সাসপেন্সের সুর। এই হলো সদ্য মুক্তি দেওয়া বহুল প্রতীক্ষিত ছবি ধুম থ্রি ছবির মোশন পোস্টার।ইউটিউবে এরই মধ্যে এই ভিডিরও ওপর হামলে পড়েছেন ধুম-ভক্তরা। দুই দিনের মধ্যেই ভিডিওটি দেখা হয়েছে প্রায় পাঁচ লাখবার। মুখ দেখা না গেলেও বুঝতে কষ্ট হচ্ছে না, মানুষটি আমির খান। ধুম থ্রিতে খলচরিত্রে অভিনয় করেছেন আমির, তাঁর প্রেমিকা হিসেবে দেখা যাবে ক্যাটরিনা কাইফকে। সৎ সাহসী পুলিশের চরিত্রে বরাবরের মতো থাকছেন অভিষেক বচ্চন। আপাতত মোশন পোস্টার দেখেই শান্ত থাকতে হচ্ছে ভক্তদের। ছবিটি যে মুক্তি পাবে এবারের বড়দিনে।মোশন পোস্টারেও দাবি করা হচ্ছে, বছরটি শেষ হবে একটি ‘ধুম’ দিয়ে। ধুম মানে বুঝতে পারছেন তো? বিস্ফোরণ! টিএনএন।
