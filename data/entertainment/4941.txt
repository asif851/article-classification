
৬০তম সান ফ্রান্সিসকো চলচ্চিত্র উৎসবে হলিউড পাড়ি দিলেন শাহরুখ খান। উৎসব মঞ্চে ‘লুঙ্গি ড্যান্স’ শেখালেন ‘রাশ আওয়ার’ ছবির পরিচালক ব্রেট র‍্যাটনারকে। শুধু কি তাই? ব্রেটও জানিয়ে দিলেন, ‘রাশ আওয়ার’-এর সিক্যুয়েলে শাহরুখকে পছন্দ তাঁর।
উৎসবে শাহরুখকে বিশেষ সম্মাননা দেওয়া হয়। মঞ্চে দুজনের আলাপের সময় ব্রেট বলেন, ‘একদিন আমি ভারতে “রাশ আওয়ার”-এর সিক্যুয়েল বানাতে চাই। সেখানে অভিনয় করবেন শাহরুখ খান।’ ব্রেট এখানেই থামেননি। শাহরুখকে হলিউডের সেরা অভিনেতাদের সঙ্গে তুলনা করে ব্রেট বলেন, ‘শাহরুখ খান হলো জ্যাকি চ্যান, দ্য রক, টম হ্যাঙ্কস, টম ক্রুজদের মতো। সবাই এক কাতারের অভিনেতা।’যদি ব্রেটের এ চিন্তা কাজে পরিণত হয়, তবে কিং খান ও জ্যাকি চ্যান ভক্তদের জন্য এটি বড় এক সুখবর।‘রাশ আওয়ার’ ট্রিলজিতে অভিনয় করেছেন জ্যাকি চ্যান ও ক্রিস ট্যাকার। পরিচালনা করেছেন ব্রেট র‍্যাটনার। ইন্ডিয়ান এক্সপ্রেস
 
