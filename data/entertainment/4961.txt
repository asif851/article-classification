

মেরিল-প্রথম আলো সমালোচক পুরস্কারে এবার সেরা চলচ্চিত্র পুরস্কার পেয়েছে ‘অজ্ঞাতনামা’। সেরা চলচ্চিত্রের পুরস্কার গ্রহণ করেন ইমপ্রেস টেলিফিল্ম লিমিটেডের ব্যবস্থাপনা পরিচালক ফরিদুর রেজা সাগর।
ফরিদুর রেজা সাগরের হাতে পুরস্কার তুলে দেন অভিনয়শিল্পী গাজী রাকায়েত ও ঈশিতা।

আজ শুক্রবার বিকেলে রাজধানীর শেরেবাংলা নগরের বঙ্গবন্ধু আন্তর্জাতিক সম্মেলন কেন্দ্রে এই পুরস্কার বিতরণী অনুষ্ঠানের আসর বসেছে।
এই বিভাগে এবার মনোনয়ন পেয়েছিল ইমপ্রেস টেলিফিল্ম লিমিটেডের ছবি ‘শঙ্খচিল’, সৈয়দ গাওসুল আলম শাওন ও জিয়াউদ্দিন আদিল প্রযোজিত ছবি ‘আয়নাবাজি’ এবং ইমপ্রেস টেলিফিল্মের ছবি ‘অজ্ঞাতনামা’।
 
