
বলিউড কিং শাহরুখ খানের বাড়িতে ব্রিটিশ ব্যান্ড কোল্ড প্লে এর গায়ক ক্রিস মার্টিনের আড্ডা দেওয়ার কয়েকটি ছবি ইন্টারনেটে ফাঁস হয়ে গেছে। সেই ছবিগুলোতে দেখা গেছে, দীপিকা আর ক্রিস মার্টিন জমিয়ে আড্ডা দিচ্ছেন। দীপিকা কথা বলছেন আর তাঁর কথা মনোযোগ দিয়ে শুনছেন ক্রিস। যদিও সেই আড্ডায় কোনো সাংবাদিক উপস্থিত ছিলেন না।ব্রিটিশ ব্যান্ড কোল্ড প্লে এখন ভারতের মুম্বাইয়ে। গ্লোবাল সিটিজেন ফেস্টিভ্যালে অংশ নিতে ভারতে এসেছে এই গানের দল। শনিবার কনসার্টের পর ক্রিস মার্টিনকে নিজের বাড়ি ‘মান্নাত’-এ আমন্ত্রণ জানিয়েছিলেন বলিউডের ‘কিং খান’ শাহরুখ। এরপর সেই আড্ডা চলে ভোর পর্যন্ত। সেখানে আরও উপস্থিত ছিলেন ফারহান আখতার, দীপিকা পাড়ুকোন, শ্রদ্ধা কাপুর, ফ্রিদা পিন্টো, সালমান খান বিবেক ওবেরয় ও হৃতিক রোশন।হৃতিক রোশনের ‘কাবিল’ ও শাহরুখ খানের ‘রইস’ একই দিনে মুক্তি পাওয়ার তাঁদের মধ্যে ঠান্ডা যুদ্ধের যে গুজব ছড়িয়েছিল তারও নিষ্পত্তি হলো ‘কিং খান’ খান আয়োজিত সেই ঘরোয়া অনুষ্ঠানে। কারণ হৃতিক সেখানে হাজির হয়েছিলেন। পুরোনো ‘শত্রু’ সালমান খান ও বিবেক ওবেরয়ও ক্রিস মার্টিনের কারণে এসেছিলেন এক ছাদের নিচে। ভালোই হলো, ক্রিসের কারণে বলিউড তারকাদের ছোট-খাটো একটি পুনর্মিলনী হয়ে গেল বলা যেতে পারে। দ্য ইন্ডিয়ান এক্সপ্রেস।
