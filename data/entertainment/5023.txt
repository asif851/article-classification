
অর্থ উপার্জনে অক্ষয় এখন সবার থেকে এগিয়ে। অক্ষয় কুমার ও পরিচালক নীরজ পাণ্ডের ‘রুস্তম’ নিয়ে এখন বলিউড তোলপাড় এক সফলতার পর কোথায় একটু অবসর নেবেন, তা না, অক্ষয় কিন্তু চুপ করে বসে নেই৷ নীরজ-অক্ষয় দুজনেই নাকি শুরু করে দিয়েছেন পরের ছবি নিয়ে ভাবনাচিন্তা এ ভাবনায় তাঁরা মিলছেন টয়লেটে।কি? খবরটা শুনে নাক সিটকাচ্ছেন? এটা কিন্তু সত্যি। আসল খবর হলো, এবার ভারত সরকারের ‘স্বচ্ছ ভারত’ প্রকল্পকে মাথায় রেখে ছবি তৈরি করতে চলেছেন নীরজ পাণ্ডে। ছবির নাম ‘টয়লেট: এক প্রেম কথা’ ! আর এই ছবিতেই দেখা যাবে অক্ষয় কুমারকে ৷নীরজ জানিয়েছেন, ‘পরিকল্পনা চূড়ান্ত। এবার তাঁর স্ক্রিপ্টিং চলছে৷‘স্পেশাল ২৬’, ‘বেবি’র পর ‘রুস্তম’ দিয়ে নীরজ-অক্ষয়ের হ্যাটট্রিক সেই বন্ধুত্বকে এগিয়ে নিয়ে যেতে এবার ‘টয়লেট’ ! ছবিটি মুক্তি পেতে পারে ২০১৭ সালের শেষ দিকে ৷সূত্র: বলিউড ক্যাট ও টাইমস অব ইন্ডিয়া
