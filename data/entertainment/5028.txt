



আজ ১৭ ফেব্রুয়ারি চিত্রনায়ক মান্নার দশম মৃত্যুবার্ষিকী। 
আজ মান্নাকে স্মরণ করছেন তাঁর পরিবার আর চলচ্চিত্রের শিল্পীরা।


আজ ১৭ ফেব্রুয়ারি চিত্রনায়ক মান্নার দশম মৃত্যুবার্ষিকী। আজ মান্নাকে স্মরণ করছেন তাঁর পরিবার আর চলচ্চিত্রের শিল্পীরা। জানা গেছে, আজ শনিবার মাগরিবের নামাজের পর উত্তরায় মান্নার বাসভবন ‘কৃতাঞ্জলি’তে স্মরণসভা, দোয়া ও মিলাদ মাহফিলের আয়োজন করা হয়েছে।
মান্নার স্ত্রী শেলী মান্না বলেন, ‘এবার তেমন কোনো বড় আয়োজন থাকছে না।’ পারিবারিক উদ্যোগে আয়োজিত এই স্মরণসভায় চলচ্চিত্র অঙ্গনের বিশিষ্ট ব্যক্তিরা মান্নাকে নিয়ে স্মৃতিচারণা করবেন।
আজ মান্নাকে স্মরণ করবে বাংলাদেশ চলচ্চিত্র শিল্পী সমিতি। জানা গেছে, আসর নামাজের পর এফডিসিতে বাংলাদেশ চলচ্চিত্র শিল্পী সমিতির কার্যালয়ে স্মরণসভা, দোয়া ও মিলাদ মাহফিলের আয়োজন করা হয়েছে।
২০০৮ সালের ১৭ ফেব্রুয়ারি মারা যান জনপ্রিয় চিত্রনায়ক মান্না।
