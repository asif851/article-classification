
নন্দিত কথাসাহিত্যিক হুমায়ূন আহমেদের জন্মবার্ষিকীর বিশেষ অনুষ্ঠান উপস্থাপনা করলেন জনপ্রিয় নাট্যকার ও ভ্রমণচিত্র নির্মাতা শাকুর মজিদ। অনুষ্ঠানটির নাম ‘যে ছিল এক মুগ্ধকর’।অনুষ্ঠানে অংশ নিয়েছেন হুমায়ূন আহমেদের দীর্ঘদিনের সহচর ও প্রকাশক মাজহারুল ইসলাম এবং হুমায়ূন আহমেদের বেশির ভাগ গানের সুরকার ও বেশির ভাগ ছবির সংগীত পরিচালক মকসুদ জামিল মিন্টু। উপস্থাপনার পাশাপাশি শাকুর মজিদও অংশ নিয়েছেন আলোচনায়। কারণ হুমায়ূন আহমেদের খুব কাছের মানুষদের একজন শাকুর মজিদ।পলাশ মাহবুবের পরিচালনায় হুমায়ূন আহমেদ স্মরণে বিশেষ অনুষ্ঠান ‘যে ছিল এক মুগ্ধকর’ প্রচারিত হবে ১৩ নভেম্বর রাত ৯টা ২০ মিনিটে, বৈশাখী টেলিভিশনে।
