
বিশ্ব শিশু-কিশোর ও যুব নাট্য দিবস উপলক্ষে গতকাল সোমবার সন্ধ্যায় পিপলস থিয়েটার আয়োজন করে আলোচনা ও বিশেষ অনুষ্ঠানের। শিল্পকলা একাডেমির জাতীয় চিত্রশালা মিলনায়তনে এই আয়োজনের উদ্বোধন করেন একাডেমির মহাপরিচালক লিয়াকত আলী।
উৎসব সংগীত ‘আমরা সবাই মঞ্চকুঁড়ি’ পরিবেশন করে সমবেত শিশুরা। পিপলস লিটল থিয়েটারের শিশুরা ‘অবহেলার মৃত্যু আর নয়’ শিরোনামে কোরিওগ্রাফি পরিবেশন করে। সম্মেলক নৃত্য পরিবেশন করে বন্ধুমহল শিল্পী সংস্থা, স্পন্দন, ইস্কাটন গার্ডেন উচ্চবিদ্যালয়। নাট্যাংশ পরিবেশন করে জেনেসিস থিয়েটার, পিদিম থিয়েটার, পিপলস লিটল থিয়েটার। বাংলা কলেজ যুব থিয়েটারের কিশোরেরা পরিবেশন করে সম্মেলক গান। লোক নাট্যদল পরিবেশন করে ক্লাউন শো। ‘এ মাটি নয় জঙ্গিবাদের’ শিরোনামে গান-নৃত্যের পরিবেশনায় শেষ হয় অনুষ্ঠান।
