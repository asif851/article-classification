
কিছুদিন আগে প্রেমিক বান্টি সাজদেহ্র সঙ্গে জনসমক্ষে বের হয়েছিলেন সোনাক্ষী সিনহা। এরপর থেকেই বলিউডের বাতাসে সোনাক্ষী-বান্টির বাগদানের গুঞ্জন। এর আগে প্রেমের গুজব ছড়ালেও কখনো দুজনকে দেখা যায়নি একসঙ্গে। তাই এ গুজব এত দিন ছড়াতে পারেনি ডালপালা। তবে এবার একটি নৈশ ক্লাবের প্রতিষ্ঠাবার্ষিকীর অনুষ্ঠানে দুজন একসঙ্গে হাজির হলে আর প্রেম নয়, একেবারে বাগদানের খবর ছড়িয়ে যায় সবখানে।সেই গুজব ছড়ানোর এক সপ্তাহ পার হতে না হতেই বান্টির বিষয়ে মুখ খুললেন সোনাক্ষী। একটু খেপে গিয়েই এক সাক্ষাৎকারে বললেন, ‘আমার অনামিকায় কোনো আংটি আছে? দেখা যাচ্ছে না তাই না? তাহলে আপনারা কী করে বলতে পারেন যে আমার বাগদান হয়েছে?’ বান্টির সঙ্গে আদৌ সম্পর্কটি প্রেমের কি না, জানতে চাইলে সোনাক্ষী সাফ জানিয়ে দিলেন, ‘এ বিষয়ে মন্তব্য করতে চাই না!’ বলিউড লাইফ।
