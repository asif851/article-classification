
সম্প্রতি ক্যাটরিনা কাইফ ও রণবীর কাপুরের বিচ্ছেদ প্রসঙ্গে প্রশ্ন করা হয়েছিল সালমান খানকে। কৌতুকপ্রিয় সালমান খান এ প্রসঙ্গে মজা করে বলেছেন, ‘আমার মনে হয় বিষয়টা অনেক পুরোনো হয়ে গেছে। গুজব আর রটনা যা আমার কানে এসেছে, তাতে আমি এমনটিই বুঝছি।’
ফেব্রুয়ারির ৯ তারিখে পুনের একটি ইঞ্জিনিয়ারিং কলেজে গিয়েছিলেন সালমান খান। সেদিন বেশ ফুরফুরে আর হালকা মেজাজেই ছিলেন খান সাহেব। তাঁকে দেখেও বেশ হাসিখুশিই লাগছিল। ব্যক্তিগত বিষয় থেকে শুরু করে রণবীর কাপুর ও ক্যাটরিনা কাইফের বিচ্ছেদের বিষয়—তাঁকে যে প্রশ্নই করা হচ্ছিল, সেই প্রশ্নেরই উত্তর দিচ্ছিলেন তিনি।প্রশ্নোত্তর পর্বের সবচেয়ে আকর্ষণীয় অংশটি ছিল যখন সালমানকে তাঁর সাবেক প্রেমিকা ক্যাটরিনা কাইফ ও রণবীর কাপুর-সংক্রান্ত প্রশ্ন করা হয়, সেই সময়টি।সালমানকে যখন বলা হয় যে বলিউডে তিনিই ক্যাটরিনার ওপরে ওঠার সিঁড়ি হিসেবে ভূমিকা রেখেছেন। বিনয়ী সালমান এ বিষয়টি অস্বীকার করে জানান, ক্যাটরিনা অত্যন্ত পরিশ্রমী একজন অভিনেত্রী। তার পরিশ্রম ও অধ্যবসায়ই আজ তাকে বলিউডের এই অবস্থানে এনেছে।এ প্রসঙ্গে সালমান আরও জানান, তার জীবনে তিনি ক্যাটরিনার মতো এমন পরিশ্রমী শিল্পী আর দেখেননি।সালমান আরও বলেন, ‘ক্যাটরিনা একজন ‘মজদুর’ বা শ্রমিকের মতোই, যে জীবনের জন্য কঠোর পরিশ্রম করে চলে।’ দ্য ইন্ডিয়ান এক্সপ্রেস।
