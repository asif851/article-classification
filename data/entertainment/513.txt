
বয়স ৫০ ছুঁই ছুঁই করলেও বলিউডের অন্যতম কাঙ্ক্ষিত ব্যাচেলর তিনি। কিন্তু বিয়ে নিয়ে বরাবরই সালমান খানের গড়িমসি। তবে গত বছর হঠাৎ করেই সুর পাল্টান তিনি। বলেন, শিগগির তাঁর জীবনে কিছু ঘটতে যাচ্ছে। বিদেশিনী বউ ঘরে আনবেন বলেও ইঙ্গিত দেন। কিন্তু সম্প্রতি আবার সুর পাল্টে বললেন, বিয়ের চিন্তা বাতিল করেছেন। তবে পারিবারিকভাবে বর-কনে নির্বাচনের মাধ্যমে যে বিয়ে, তার প্রতি নিজের সমর্থনের কথা জানিয়েছেন খান সাহেব।সম্প্রতি ‘বজরঙ্গি ভাইজান’ ছবির ‘আজ কি পার্টি’ গানের উদ্বোধনী অনুষ্ঠানে কথা প্রসঙ্গে সালমান বলেন, ‘অ্যারেঞ্জড ম্যারেজের প্রতি আমার সমর্থন আছে।’ তাঁর মতো অভিজ্ঞ প্রেমিকের মুখে এমন কথা শুনে সবাই বেশ অবাক হন। পাত্রী নির্বাচনের ক্ষেত্রে একটি মেয়ের ভেতর কী কী বৈশিষ্ট্য বা গুণ খোঁজেন জানতে চাইলে সালমান বলেন, ‘এখন বিয়ের চিন্তা বাদ। প্রেম ফিরে এসেছে।’ এক খবরে এমনটিই জানিয়েছে পিটিআই।পারিবারিকভাবে বর-কনে নির্বাচনের মাধ্যমে যে বিয়ে, তার প্রতি সালমান সমর্থন জানালেও, মাস খানেক আগে ভিন্ন সুরে কথা বলেছিলেন সালমানের বাবা চিত্রনাট্যকার ও অভিনেতা সেলিম খান। তাঁর ভাষ্য ছিল, ‘সালমান অ্যারেঞ্জড ম্যারেজ করবে না। লাভ ম্যারেজের সিদ্ধান্ত নেবে।’ পরে এআইবিএ অ্যাওয়ার্ড অনুষ্ঠানে একই বিষয়ে সালমানকে প্রশ্ন করেন নির্মাতা করণ জোহর। কিন্তু কৌশলে মজা করার ছলে উত্তর দিয়ে সবাইকে আরও বিভ্রান্ত করে দেন ‘মুঝসে শাদি কারোগে’ তারকা সালমান।বলিউডের অভিনেত্রী সংগীতা বিজলানি থেকে শুরু করে ঐশ্বরিয়া রাই বচ্চন, ক্যাটরিনা কাইফসহ অনেকের সঙ্গেই প্রেম করেছেন সালমান। পেয়েছেন ‘বিগহার্ট লাভারবয়’ তকমা। প্রেমে যেমন পড়েছেন, তেমনি বহুবার বিচ্ছেদের পথেও হেঁটেছেন। তাঁর দীর্ঘ প্রেমিকার তালিকায় সর্বশেষ যুক্ত হয় রোমানীয় টিভি তারকা ইউলিয়া ভেঞ্চুরের নাম।গত বছরের নভেম্বরে ঘটা করে বোন অর্পিতা খানের বিয়ে দেন সালমান। বিয়ের অনুষ্ঠানে সালমানের সব সময়ের সঙ্গী ছিলেন ইউলিয়া। অতীতে সংগীতা, সোমি, ঐশ্বরিয়া কিংবা ক্যাটরিনাকে প্রেমিকা বলে পরিচয় করিয়ে দিয়েছিলেন খান সাহেব। আর অর্পিতার বিয়ের অনুষ্ঠানে ইশারা-ইঙ্গিতে ইউলিয়াকে বর্তমান প্রেমিকা হিসেবে পরিচয় করিয়ে দেন সালমান। শুধু তা-ই নয়, অর্পিতার বিয়েতে যাতে অংশ নিতে পারেন সে জন্য সালমান তাঁর গ্যালাক্সি অ্যাপার্টমেন্টের পাশেই একটি পাঁচতারা হোটেলে ইউলিয়ার থাকার ব্যবস্থা করেছিলেন। বিয়ের অনুষ্ঠানে সবাই প্রায় নিশ্চিত হন, সালমানের নজর এখন ইউলিয়ার দিকেই।এ ছাড়া গত বছরের শুরুর দিকে মিডিয়ার সঙ্গে নিজের বিয়ে নিয়ে আলাপচারিতার সময় খুব শিগগির চূড়ান্ত একটি পদক্ষেপ নেবেন বলে আভাস দিয়েছিলেন সালমান। বলেছিলেন, ‘বর্তমানে আমার জীবনে এক পর্যায় থেকে আরেক পর্যায়ে উত্তরণের মধ্যবর্তী সময় চলছে। বিষয়টিকে আমি দারুণ উপভোগ করছি। ১৫ বছর বয়স থেকে শুরু করে আজ অবধি আমার জীবনে কখনোই এমন সময় আসেনি। জীবনে প্রথমবারের মতো এত বেশি দীর্ঘশ্বাস ফেলছি আমি। আড়াই বছর আগেও আমার দীর্ঘশ্বাস ফেলার মাত্রা এতটা প্রবল ছিল না। কিন্তু দীর্ঘশ্বাস ফেলা বন্ধ করার সময় এসে গেছে। কারণ খুব শিগগির আমার জীবনে কিছু একটা ঘটতে যাচ্ছে।’সালমান আরও বলেছিলেন, ‘আমার বাবা একজন পাঠান, আর মা হিন্দু। দ্বিতীয় মা বার্মিজ ক্যাথলিক। ভাবি পাঞ্জাবি। আমি নিজের জন্য দেশের বাইরে থেকেই বউ আনার চিন্তা-ভাবনা করছি।’‘বজরঙ্গি ভাইজান’ ছবির ‘আজ কি পার্টি’ গানের ভিডিও দেখতে ক্লিক করুনআরও পড়ুন:-বিয়ে ও প্রেমে সালমানের অনীহা!সালমানের বিয়ে না করার সম্ভাব্য পাঁচ কারণ
 

