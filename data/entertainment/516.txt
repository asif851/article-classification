
বিচারকের আসনে বসছেন অভিনয়শিল্পী নিপুণ, সজল ও সংগীতশিল্পী কনা। ‘আরটিভি ডাবর ভাটিকা ক্যাম্পাস স্টার’ শিরোনামের এ প্রতিযোগিতায় বিচারক হচ্ছেন তাঁরা। গতকাল সকালে আরটিভি কার্যালয়ে এক সংবাদ সম্মেলনে এ তথ্য জানানো হয়।দেশের ১৫টি সরকারি-বেসরকারি বিশ্ববিদ্যালয়ের ছাত্রীদের নিয়ে আয়োজন করা হয়েছে ‘ক্যাম্পাস স্টার’। নাচ, গান ও অভিনয়ে পারদর্শী প্রতিযোগীদের মধ্য থেকে সেরা তিনজনকে নির্বাচন করবেন বিচারকেরা। বিজয়ী তিনজনের জন্যই নানা ধরনের পুরস্কারের পাশাপাশি থাকছে বিভিন্ন মাধ্যমে কাজ করার সুযোগ।প্রতিযোগিতার বিচারক হয়ে অভিনেত্রী নিপুণ বলেন, ‘বিশ্ববিদ্যালয়পড়ুয়া ছাত্রীরা এই প্রতিযোগিতায় অংশ নিচ্ছে বলে আমার মনে হয়, এর মাধ্যমে যারা উঠে আসবে, তারা একটা সময় পড়াশোনা ও শিল্পচর্চা—দুদিক থেকেই বেশ ভালো করবে।’
 
