
বর্মিবাহিনী নেমেছে মাঠেরোহিঙ্গা জানে কে গলা কাটেশান্তিপদ্মে কী ভীষণ হুমরোহিঙ্গা জানে রাত্রি নিঝুম।মিডিয়া-ছবিতে অস্ত্র হাতেগেরুয়াধারীরা অনেক রাতেরোহিঙ্গাদের নিধনে শান্তিবর্মিবাহিনী নধরকান্তি।হাজার বছর আরাকানে বাসরোহিঙ্গাদের থেঁতলানো লাশরোহিঙ্গা মেয়ের গর্ভে লাথিভ্রূণ হত্যার মসলাপাতি।
এ হলো মানুষ তীর্থফেরাসবার ওপরে সত্য এরাকারা রোহিঙ্গা কী যায় আসেবসছে শকুন শিশুর লাশে।
স্বাগত শকুন তোমারই যোগ্যআমরা মানুষ পোকার ভোগ্যউপড়ানো চোখ তোমাকেই দেবশুনলে এ গান রোহিঙ্গা ভেব।
রোহিঙ্গাদের নিয়ে গান গেয়েছেন ভারতের পশ্চিমবঙ্গের প্রখ্যাত সংগীতশিল্পী কবীর সুমন। আজ বৃহস্পতিবার দুপুরে কবীর সুমন তাঁর ফেসবুক ফ্যানপেজ আর সাউন্ডক্লাউডে প্রকাশ করেছেন গানটি। শিরোনাম ‘রোহিঙ্গা’।
গানটির সঙ্গে কবীর সুমন লিখেছেন, ‘বাংলাদেশ ও পশ্চিমবঙ্গের একাধিক বন্ধু আমার কাছে এমন একটি গান চেয়েছিলেন, তাই একটি গান তৈরি করে ঘরে রেকর্ড করলাম। মাইক্রোফোনে হাওয়ার আওয়াজ এসেছে। আমার শরীর ভালো নয়। গরমে রেকর্ড করা আর সম্ভব নয়। এই রচনা ও রেকর্ডিংয়ের ধ্বনিবৈশিষ্ট্য ও ধ্বনি-উৎকর্ষের চেয়ে রচনাটি বেশি গুরুত্বপূর্ণ।’
কবীর সুমন তাঁর বর্তমান কাজ নিয়ে লিখেছেন, ‘একটি অনুরোধ—আমাকে যদি কেউ সত্যিই ভালোবাসেন, এ ধরনের গান আর করতে বলবেন না। খুব কষ্ট হয়। আমার জীবনের সেরা কাজ আমি এখন করে চলেছি—বাংলা ভাষায় বিভিন্ন রাগে বিলম্বিত ও মধ্য/দ্রুত লয়ে খেয়াল গান তৈরি। এটি ঐতিহাসিক কাজ, যা আর কেউ এই পরিসরে, এই উৎকর্ষ বজায় রেখে, এই সংখ্যায় কোনো দিনই করেননি আধুনিক, সমকালীন বাংলা ভাষায়। আমি জানি, এ জন্য আমাকে আমার জাতি সাধুবাদ দেবে না, বরং অন্য কিছু দেবে। তাতে আমার যায়-আসে না। আমি বাঙালি জাতির জন্য কাজটি করছি না, বাংলা ভাষার জন্য করছি।’
