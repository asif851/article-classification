
শিগগিরই আসছে কনকচাঁপার দুটি একক অ্যালবাম। দুই অ্যালবামে থাকবে দুই ধরনের গান। গানের এই নানা ধরন এবং সেই সঙ্গে অন্য ব্যস্ততা নিয়ে কথা হলো সংগীতশিল্পী কনকচাঁপার সঙ্গেনতুন অ্যালবামগুলো কবে পাব?রমজান মাসেই মুক্তি পাবে দুটি অ্যালবাম। একটি আসবে রমজান মাসের প্রথম কিংবা মাঝামাঝি। অন্যটি ঈদের আগে।অ্যালবাম দুটিতে কী ধরনের গান থাকছে?প্রথম অ্যালবামটি হামদ-নাতের। কাজী নজরুল ইসলামের হামদ-নাতগুলো থাকছে এতে। আর দ্বিতীয় অ্যালবামের নাম পদ্মপুকুর। অ্যালবামের একটি গান থেকেই নেওয়া হয়েছে নামটি। এতে থাকছে সব মৌলিক গান। গানগুলো লিখেছেন হুমায়ুন কবির, গাজী মাজহারুল আনোয়ার, কবির বকুল, জুলফিকার রাসেল, এস আই শরীফ ও এমাদ জুয়েল। সব কটি গানের সুর ও সংগীত মইনুল ইসলাম খানের। দুটি অ্যালবামই বেরোচ্ছে লেজার ভিশন থেকে। আমি মনে করি, তারা সব সময় ব্যবসায়ের চেয়ে সৃজনশীলতাকে কিছুটা বেশি প্রাধান্য দেয়। সংগীতের পৃষ্ঠপোষকতা করে।চলচ্চিত্রে প্লেব্যাক?একটা সময় প্রচুর প্লেব্যাক করতাম। এক দিনে তো পাঁচটা গানেরও প্লেব্যাক করেছি। এই স্টুডিও থেকে যেতে হয়েছে ওই স্টুডিওতে। এমনও হয়েছে, আমেরিকায় গিয়েছি, সেখানে ফোন আসত। আপনি এলে গান হবে। তারপর ছবির কাজ শুরু হবে। কিন্তু বছর দশেক ধরে চলচ্চিত্রশিল্পের অবস্থা খুব খারাপ। বিনিয়োগকারীরা বিনিয়োগ করতে সাহস পাচ্ছেন না। তবে এর মাঝেও কিছু গান অবশ্যই হচ্ছে। সেখান থেকেই বেছে বেছে টুকটাক কাজ করছি।আপনি তো লেখালেখিও করেন?দুিট বই লিখেছিলাম—স্থবির যাযাবর একটি। বেরিয়েছিল অনন্যা থেকে। এরপর লিখি কবিতার বই মুখোমুখি যুদ্ধ, প্রকাশক পাঞ্জেরি। লেখালেখি করছি।
