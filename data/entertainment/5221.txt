
বলিউডের ‘মিস্টার পারফেকশনিস্ট’ আমির খানকে কে না চেনে। অস্কারজয়ী হলিউড অভিনেতা লিওনার্দো ডিক্যাপ্রিও কিংবা কেট উইন্সলেটকে চেনেন না—এমন বিনোদনপিয়াসী মানুষ খুব কমই আছেন। হলিউড কিংবা বলিউডের জগতে এঁরা তিনজনই প্রায় কিংবদন্তির কাছাকাছি। কিন্তু এঁরা কিন্তু হুট করেই অভিনয়ে আসেননি। প্রস্তুতি পর্বটা শুরু হয়েছিল তাঁদের ছোটবেলাতেই। সেই ছোট্টটি থাকতেই অভিনয়ের ‘অ’, ‘আ’, ‘ক’, ‘খ’র সঙ্গে পরিচয় তাঁদের। ধীরে ধীরে নিজেদের পরিণত করেছেন। তারপর একদিন বড় হয়ে পৌঁছেছেন খ্যাতির চূড়ায়।
আমির কিংবা কেট-ডিক্যাপ্রিও ছাড়াও অভিনয় জগতে এমন অনেকেই আছেন, যাঁরা খ্যাতিমান হওয়ার অনেক আগেই পর্দায় আবির্ভূত হয়েছিলেন ‘শিশুশিল্পী’ হিসেবে। সেই নামগুলো আপনাকে আলোড়িত করবেই...
 এমা ওয়াটসনতাঁর কথা সম্ভবত আলাদা করে মনে করিয়ে দেওয়ার প্রয়োজন নেই। ‘হ্যারি পটার’ সিরিজের ছবিগুলোতে শিশুশিল্পীই তো ছিলেন এমা ওয়াটসন।
 হৃতিক রোশন‘কাহো না পেয়ার হ্যায়’ ছবির হৃতিক রোশান কিন্তু অভিনয় শুরু করেছিল ছয় বছর বয়সেই। আশির দশকে ‘আপ কে দিওয়ানে’ ছবিতে শিশুশিল্পী হিসেবে শুরু করেছিলেন তিনি।
 স্কারলেট জোহানসন১৯৯৪ সালে ‘অ্যাভেঞ্জার্স’ অভিনেত্রী স্কারলেট জোহানসনকে শিশুশিল্পীর ভূমিকায় দেখা গিয়েছিল ‘নর্থ’ ছবিতে।
 শহীদ কাপুর‘জাব উই মেট’ কিংবা ‘হায়দার’ ছবি দিয়ে খ্যাতি বাড়লেও শহীদ কাপুর ক্যারিয়ার শুরু করেন শিশুশিল্পী হিসেবেই। তবে চলচ্চিত্র দিয়ে নয়। তাঁকে দেখা যেত টিভি বিজ্ঞাপনে। নব্বইয়ের দশকের শেষের দিকে কিশোর বয়সে বেশ কিছু মিউজিক ভিডিওতেও অভিনয় করেছিলেন তিনি।
 কেট উইন্সলেটতাঁকে খ্যাতির সীমানায় পৌঁছে দিয়েছিল ‘টাইটানিক’। ১৯৯৭ সালে বিশ্বব্যাপী জনপ্রিয়তা পাওয়া এই ছবি কেটকে অভিনেত্রী হিসেবে চূড়ান্ত প্রতিষ্ঠা দেয়। তবে ব্রিটিশ এই অভিনেত্রী ক্যারিয়ার শুরু করেছিলেন ছোটদের নাটক ‘ডার্ক সিজন’ দিয়ে, ১৯৯১ সালে।
 আমির খান‘কেয়ামত সে কেয়ামত তক’ ছবিটিকে অনেকেই আমির খানের মুক্তি পাওয়া প্রথম ছবি মনে করেন। ১৯৮৮ সালে জুহি চাওলার সঙ্গে এই ছবি আমিরকে বলিউডে প্রতিষ্ঠিত করেছিল, জনপ্রিয় করেছিল। কিন্তু তিনি প্রথম শিশুশিল্পী হিসেবে অভিনয় করেছিলেন ‘ইয়াদো কি বারাত’ নামের একটি ছবিতে, সেই ১৯৭৩ সালে।
 ঊর্মিলা মাতন্ডকর‘রঙ্গিলা’ অভিনেত্রী ঊর্মিলা মাতন্ডকর তরুণ বয়সে ‘রং’ দেখালেও ক্যারিয়ার শুরু করেছিলেন শিশু বয়সেই। ‘কলিযুগ’ (১৯৮১) ও ‘মাসুম’ (১৯৮৩) ছবিতে অভিনয়ের পর বড় হয়ে আবারও পা রাখেন ছবির জগতে।
 ক্রিশ্চিয়ান বেল‘ব্যাটম্যান’ খ্যাত ক্রিশ্চিয়ান বেল কিন্তু ১২ বছর বয়সেই অভিনয় শুরু করেন। ১৯৮৬ সালে টেলিভিশন ছবি ‘অ্যানেসথেসিয়া: দ্য মিস্ট্রি অব অ্যানা’-তে অভিষেক হয় তাঁর।
 আলিয়া ভাট‘হাইওয়ে’ তারকা আলিয়া ভাট হালের জনপ্রিয় অভিনেত্রী। ১৯৯৯ সালে সেই ছোটবেলায় আলিয়া অভিনয় করেছিলেন ‘সংঘর্ষ’ নামের এক ব্যবসাসফল ছবিতে।
 জ্যাক গিলেনহাল‘প্রুফ’, ‘প্রিন্স অব পার্সিয়া’, নয়তো ‘নাইটক্রলার’ ছবির জন্য চিনতে পারেন জ্যাক গিলেনহালকে। তিনি প্রথম অভিনয় করেছিলেন সেই ১০ বছর বয়সেই। ১৯৯১ সালে ‘সিটি স্লিকারস’ নামের ছবিটিই হয়তো তাঁর মনে বড় তারকা হওয়ার ইচ্ছেশক্তিটা জাগিয়ে দিয়েছিল।
 শ্রীদেবীবলিউডে আশির দশকে ঝড় তুলেছিলেন শ্রীদেবী। এখন তাঁর বয়স ৫০। তিনিও অভিনয় শুরু করেন শিশুশিল্পী হিসেবে। মাত্র চার বছর বয়সে, ১৯৬৭ সালে পা রাখেন রুপালি পর্দায়। যদিও বলিউডের আগে শ্রীদেবী সুনাম কুড়িয়েছিলেন দক্ষিণী ছবি দিয়ে।
 লিওনার্দো ডিক্যাপ্রিও‘টাইটানিক’-এর আগে লিওনার্দো ডিক্যাপ্রিও কাজ করেছেন শিশুশিল্পী হয়ে। টিভি নাটক ও বিজ্ঞাপন দিয়ে শুরু করে শিক্ষামূলক ছবিতেও অভিনয় করেছিল শিশু লিওনার্দো। মাত্র পাঁচ বছর বয়সে শুরু করেন তাঁর ক্যারিয়ার।
সূত্র: আইএমডিবি, দ্য রিচেস্ট, চিট শিট, মেকআপ অ্যান্ড বিউটি
