
‘স্পাইডার-ম্যান’ সিরিজের নতুন ছবি দি অ্যামেজিং স্পাইডার-ম্যান টু যুক্তরাষ্ট্রে মুক্তি পাচ্ছে আগামী ২ মে। একই দিন থেকে ছবিটি দেখা যাবে বাংলাদেশেও। ওই দিন ছবিটি মুক্তি দিচ্ছে স্টার সিনেপ্লেক্স। এ ব্যাপারে স্টার সিনেপ্লেক্স থেকে জানানো হয়েছে, এর মধ্য দিয়ে একটি মাইলফলক স্পর্শ করতে যাচ্ছে বাংলাদেশ। দি অ্যামেজিং স্পাইডার-ম্যান টু ছবিতে পিটার পার্কার ও স্পাইডার-ম্যানের ভূমিকায় থাকছেন অ্যান্ড্রু গারফিল্ড, পিটারের প্রেমিকা স্টেসির ভূমিকায় এমা স্টোন আর আন্টির ভূমিকায় স্যালি ফিল্ড।অ্যান্ড্রু গারফিল্ড বলেন, ‘সেই ছোটবেলা থেকেই স্পাইডার-ম্যান আমার সবচেয়ে প্রিয় সুপার হিরো। “স্পাইডার-ম্যান” সিরিজের ছবিগুলো কতবার দেখেছি, তার হিসাব নেই। এবার নিজে এই চরিত্রে অভিনয় করেছি।’দি অ্যামেজিং স্পাইডার-ম্যান টু ছবিতে সংগঠিত সুপার ভিলেনদের বিরুদ্ধে যুদ্ধ করতে দেখা যাবে স্পাইডার-ম্যানকে।
