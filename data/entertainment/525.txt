
আজ সোমবার রাত নয়টায় এবিসি রেডিও ৮৯.২-তে সরাসরি কথা বলবেন বাংলাদেশ ক্রিকেট দলের আলোচিত খেলোয়াড় মুস্তাফিজুর রহমান। তাঁর অজানা গল্প আর আড্ডায় পুরো আয়োজন তুলে ধরতে থাকছে সেন্টার ফ্রেশ ও এবিসি রেডিওর নানা রকম পরিকল্পনা।‘সেন্টার ফ্রেশ ম্যাজিক অব মুস্তাফিজ’ নামের এই অনুষ্ঠানে থাকছে সরাসরি মুস্তাফিজকে প্রশ্ন করার সুযোগও। ৮৮-০২-৫৮১৫১৯২৬ নম্বরে ফোন করে প্রিয় ক্রিকেটার মুস্তাফিজকে প্রশ্ন করা যাবে বা abc লিখে ২২২১ নম্বরে খুদে বার্তা পাঠিয়েও প্রশ্ন করা যাবে।এ ছাড়া ‘সেন্টার ফ্রেশ ম্যাজিক অব মুস্তাফিজ’ কনটেস্টের সাতজন বিজয়ীও থাকবেন স্টুডিওতে। তাঁরা সরাসরি প্রশ্ন করতে পারবেন কাটার স্পেশালিস্ট মুস্তাফিজকে। ‘সেন্টার ফ্রেশ ম্যাজিক অব মুস্তাফিজ’ আয়োজনটি এবিসি রেডিওতে নিয়ে আসছে সেন্টার ফ্রেশ।
