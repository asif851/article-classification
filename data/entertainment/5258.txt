
গত বছরের ডিসেম্বরেই দাম্পত্য জীবনের ইতি টানার সিদ্ধান্ত নেন হৃতিক রোশন ও সুজান রোশন। চলতি বছরের এপ্রিলে আদালতে বিচ্ছেদের আবেদন করেছিলেন হৃতিক। কাগজে-কলমে তাঁদের বিচ্ছেদের আনুষ্ঠানিকতা সম্পন্ন হয়েছে আজ সকাল সাড়ে ১০টার দিকে। হৃতিকের আইনজীবী জানিয়েছেন, দেনমোহর কিংবা খোরপোশের কোনো অর্থ দাবি না করেই আদালতের মাধ্যমে হৃতিকের সঙ্গে বিচ্ছেদ চূড়ান্ত করেছেন সুজান। দুজনই তাঁদের দুই সন্তান রিহান ও রিদানের দেখভালের দায়িত্ব পেয়েছেন। যখন খুশি তখন দুই ছেলেকে নিজেদের কাছে রাখতে পারবেন তাঁরা।দাম্পত্যে টানাপোড়েন হৃতিক-সুজানের!গত বছরের শেষের দিকে বেশ কিছুদিন ধরে হৃতিক-সুজানের বিচ্ছেদের গুঞ্জনে তোলপাড় ওঠে বলিউডে। শুরুতে হৃতিক বিচ্ছেদের গুঞ্জন অস্বীকার করলেও শেষ পর্যন্ত তা সত্যে পরিণত হয়। গত বছরের ডিসেম্বরে ১৩ বছরের সংসার জীবনের ইতি টানার ঘোষণা দেন হৃতিক ও সুজান। চলতি বছরের এপ্রিল মাসে আদালতে বিচ্ছেদের আবেদন করেন হৃতিক। কিছুদিন আগে নামের শেষ অংশে রোশন বাদ দিয়ে খান পদবি যুক্ত করেন সুজান। এবার তিনি কাগজে-কলমে হৃতিকের জীবন থেকে সরে গেলেন। এক খবরে এ তথ্য জানিয়েছে ইন্দো-এশিয়ান নিউজ।হৃতিক-সুজান বিচ্ছেদের নেপথ্যেএ প্রসঙ্গে হৃতিকের আইনজীবী দীপেশ মেহতা বলেন, ‘আইনগতভাবে তাঁদের বিচ্ছেদ চূড়ান্ত হয়েছে। আজ সকাল সাড়ে ১০টার দিকে বিচ্ছেদের সব আনুষ্ঠানিকতা সম্পন্ন হয়েছে। বিচ্ছেদ প্রক্রিয়ায় অনন্য এক দৃষ্টান্ত স্থাপন করেছেন হৃতিক-সুজান। খোরপোশের কোনো অর্থ দাবি করেননি সুজান। সম্পূর্ণ বিশ্বাস ও শ্রদ্ধার ওপর ভিত্তি করে তাঁরা একে অন্যের জীবন থেকে সরে গেছেন। তাঁরা দেখিয়েছেন, কীভাবে উদারতার মধ্য দিয়ে সম্পর্কের ইতি টানা যায়।’
এর আগে খবর রটেছিল, খোরপোশ বাবদ হৃতিকের কাছে ৪০০ কোটি রুপি দাবি করেছেন সুজান। কিন্তু সুজানের উদারতায় আজ তা মিথ্যা প্রমাণিত হয়েছে।
