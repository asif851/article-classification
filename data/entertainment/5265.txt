
হাসির নাটকে বা মজার চরিত্রেই বেশি দেখা যায় অভিনেতা সাজু খাদেমকে। এবার সেই চেনা রূপ থেকে বেরিয়ে তিনি হয়েছেন অপরাধজগতের মানুষ। হ্যাঁ, এবার নাটকে ভয়ংকর এক খুনির চরিত্রে দেখা যাবে তাঁকে।নাটকটির নাম স্বপ্ন কুয়াশা। সাজু বললেন, ‘এর আগে এ ধরনের চরিত্রে সাধারণত কাজ করা হয়নি। আমি একটু রোমাঞ্চিত। যেকোনো চরিত্রই ফুটিয়ে তুলতে জানতে হয়, চরিত্রটি নিয়ে ভাবতে হয়, পাণ্ডুলিপিটি ভালো করে আত্মস্থ করতে হয়। সেই প্রস্তুতি নিয়েই কাজটি শুরু করেছি।’
