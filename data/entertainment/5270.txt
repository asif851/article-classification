
কথায় বলে, বোনের কষ্ট নাকি সবচেয়ে বেশি বোঝে বোনই। বলিউডও এর ব্যতিক্রম নয়। দুই বোন কারিশমা-কারিনা এর সাম্প্রতিক উদাহরণ।
ছোটবেলা থেকেই দুই বোনের গলায়-গলায় ভাব। মুখে কিছু না বললেও বোন বেশ বুঝতে পারছেন কঠিন সময়ের মধ্যে দিয়ে যাচ্ছেন আপু। এই দুই বোন বি-টাউনের কারিশমা এবং কারিনা কাপুর।স্বামী সঞ্জয় কাপুরের সঙ্গে বিবাহবিচ্ছেদের আইনি ঝামেলায় বিপর্যস্ত কারিশমা। এখনো পর্যন্ত ঠিক হয়েছে, তাঁদের দুই সন্তান থাকবে কারিশমার কাছেই। কিন্তু তাদের ভরণপোষণের জন্য প্রতি মাসে একটা মোটা অঙ্কের টাকা কারিশমাকে দেবেন সঞ্জয়। এই বিবাহবিচ্ছেদ মামলার পরবর্তী শুনানি আগামী ৮ এপ্রিল। সবকিছুই একা হাতে সামলাচ্ছেন কারিশমা। মুখে কিছু না বললেও কারিনা বেশ বুঝতে পারছেন কারিশমার কষ্ট।কারিনা বললেন, ‘কারিশমার জন্য এটা খুব কঠিন সময়। আমি এসব নিয়ে কখনো কথা বলি না। ওর ব্যাপারে আমি খুব সহানুভূতিশীল। ও মুখে না বললেও ওর কষ্টটা আমি বুঝি।’ টাইমস অব ইন্ডিয়া
