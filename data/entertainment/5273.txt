
অনন্ত জলিলের নতুন ছবি মোস্ট ওয়েলকাম টুর কনটেন্ট ব্যবহার করতে পারবেন গ্রামীণফোনের গ্রাহকেরা। এই ছবির গান শোনার পাশাপাশি তা ডাউনলোড করা এবং ওয়েলকাম টিউন হিসেবেও ব্যবহার করা যাবে। শিগগিরই সিনেমার ট্রেলার, ভিডিও গান, সিনেমার ক্লিপ দেখারও সুযোগ পাওয়া যাবে। গতকাল বৃহস্পতিবার বিকেলে রাজধানীর প্যান-প্যাসিফিক হোটেল সোনারগাঁওয়ে আয়োজিত সংবাদ সম্মেলনে এই তথ্য জানানো হয়। এখানে উপস্থিত ছিলেন ছবির প্রযোজক, পরিচালক ও অভিনয়শিল্পী অনন্ত জলিল, গ্রামীণফোনের হেড অব মার্কেটিং রাজীব ভট্টাচার্য ও হেড অব মার্কেট কমিউনিকেশনস সাজিদ রিজওয়ান মতিন।মোস্ট ওয়েলকাম টু ছবিতে আছে ছয়টি গান। গানগুলোতে কণ্ঠ দিয়েছেন কৈলাশ খের, আকাশ অমৃত, বাপ্পা মজুমদার, শহীদ, শুভমিতা, নওমি, তানভির তারেক ও সোম চন্দ। সুর ও সংগীত পরিচালনা করেছেন ইমন সাহা, আকাশ, তানভির তারেক ও রফি। গানের কথা লিখেছেন আকাশ ও জাহিদ আকবর।আগামী রোজার ঈদে মুক্তি দেওয়ার লক্ষ্য নিয়ে মোস্ট ওয়েলকাম টু ছবির কাজ এগিয়ে নেওয়া হচ্ছে।
