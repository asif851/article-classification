
সোনম কাপুরের টুইটার অনুসারীর সংখ্যা ৭০ লাখ পার হয়েছে। টুইটারের ব্যাপক জনপ্রিয়তা পাওয়ায় ৩০ বছর বয়সী ‘খুবসুরত’ তারকা সোনম অনলাইনে ভক্তদের সঙ্গে আড্ডা দেওয়ার পরিকল্পনা করেছেন।
৭০ লাখ টুইটার অনুসারীর মাইলফলক ছোঁয়ায় উচ্ছ্বসিত সোনম এক টুইটে লিখেছেন, ‘উহু সেভেন মিলিয়ন ফলোয়ারস! ’সোনম অভিনীত নতুন ছবি ‘প্রেম রতন ধন পাও’ মুক্তি পাবে ১২ নভেম্বর। এ ছবিতে সোনমের বিপরীতে রয়েছেন সালমান খান। এ ছাড়াও বর্তমানে ভারতের ফ্লাইট অ্যাটেনডেন্ট নীরাজ ভানতের জীবনকাহিনী নির্ভর একটি ছবির শুটিং করছেন সোনম। এ ছবিটি মুক্তি পাবে আগামী বছর।বলিউডের অভিনেত্রীদের মধ্যে সোনম মাইক্রোব্লগিং সাইট টুইটারে বেশ সক্রিয়। সোনমের টুইটারে ভেরিফায়েড অ্যাকাউন্টের তথ্য অনুযায়ী, ২০০৯ সালে তিনি টুইটারে যোগ দেন। এখন পর্যন্ত ১০ হাজার ৬৪৩টি টুইট করেছেন সোনম। তার অ্যাকাউন্ট থেকে এক হাজার ৪৩টি ছবি ও ভিডিও শেয়ার করা হয়েছে। সোনম টুইটারে অনুসরণ করছেন ৫০৩ জনকে।
