
‘বিয়ে’ নিয়ে বিশেষ তত্ত্ব দেওয়ার পর এবার ‘প্রেম’ নিয়ে নতুন এক তত্ত্বের কথা জানিয়েছেন বলিউডের উঠতি নায়িকা আলিয়া ভাট। কোনো ছেলেকে যদি ভালোও লাগে তবু আগবাড়িয়ে তা নাকি প্রকাশ করেন না আলিয়া ভাট। আর, এটাই নাকি তাঁর প্রেম বিষয়ক কৌশল! প্রেমের ক্ষেত্রে সব মেয়েরই এই নীতি মেলে চলা উচিত বলেই মন্তব্যও করেছেন তিনি।
ছেলেদের কাছ থেকে অনাকাঙ্ক্ষিত ‘প্রথম পদক্ষেপ’ এড়িয়ে যাওয়ার কিছু কৌশলও বাতলে দিয়েছেন আলিয়া। তার মতে, ভদ্রতা আর স্মিত হাসির ভঙ্গিতেই এড়ানো যায় অনেক কিছু। খুব বেশি হাসাহাসি কিংবা খুব কাছাকাছি না আসারও পরামর্শ দেন তিনি।এর আগে, বিয়ের সঠিক বয়স প্রসঙ্গে আলিয়া বলেছিলেন, তাঁর মতে বিয়ের সঠিক বয়স ৩২।শান্দার নামের একটি ছবিতে শহীদ কাপুরের সঙ্গে অভিনয় করছেন আলিয়া। ছবিটি মুক্তি পাবে এই অক্টোবরে। এ ছবির প্রচার অনুষ্ঠানেই প্রেমের ‘প্রথম পদক্ষেপ’ প্রসঙ্গে এসব কথা বলেন মহেশ ভাটের মেয়ে আলিয়া। তিনি বলেন, ‘শান্দার ছবিতেও ‘প্রেমের প্রথম পদক্ষেপ কে নেবে’ এমন গল্প রয়েছে। এ ক্ষেত্রে আমি কখনোই প্রথম পদক্ষেপ গ্রহণ করিনি। এটা মেয়েদের নীতি হওয়া উচিত।’অনুষ্ঠানে আলিয়া আরও বলেন, আমি অবশ্য একটি ক্ষেত্রে শহীদ কাপুরের দিকে আগে এগিয়ে গেছি। সেটা প্রেম নয়, বন্ধুত্ব। (আইএএনএস)
