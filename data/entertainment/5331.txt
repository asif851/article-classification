
বিয়ে করার সিদ্ধান্ত মোটামুটি পাকাপোক্ত। জীবন বদলাচ্ছে বলিউডের অভিনেতা শহিদ কাপুরের। বাবার পছন্দে পাত্রী ঠিক করেছেন। বিয়ের প্রস্তুতিও প্রায় শেষ। এর পাশাপাশি টুকটাক আরও বেশ কিছু বিষয়ে সিদ্ধান্ত নিচ্ছেন শহীদ। এবং সে সিদ্ধান্ত জানিয়েও দিচ্ছেন। জানা গেছে, পর্দায় আর চুমুর দৃশ্যে অভিনয় না করারই সিদ্ধান্ত নিয়েছেন এই ‘বিবাহ’ তারকা।এখন পর্যন্ত একাধিক ছবিতে সহ-অভিনেত্রীর সঙ্গে চুমুর দৃশ্যে অভিনয় করতে দেখা গেছে শহিদকে। কিন্তু হবু স্ত্রীর চাপে পড়ে কি না কে জানে, সামনে আর চুমুর দৃশ্যে অভিনয় না করার সিদ্ধান্ত নিয়েছেন। কোনো ছবিতে চুক্তি স্বাক্ষরের আগে চুমুর দৃশ্যে অভিনয় না করার শর্ত জুড়ে দেবেন। সম্প্রতি এক খবরে এ তথ্য জানিয়েছে জিনিউজ।অবশ্য পর্দায় চুমুর দৃশ্যের তেমন কোনো প্রয়োজনীয়তা নেই বলে মনে করেন বলিউডের অনেক তারকাই। এ তত্ত্বে বিশ্বাসী বলিউডের অন্যতম দুই তারকা সালমান খান ও সোনাক্ষী সিনহা। সম্প্রতি এই দলে নাম লিখিয়েছেন ‘খুবসুরত’ তারকা ফাওয়াদ খান ও ‘মেরে ব্রাদার কি দুলহান’ তারকা আলী জাফর। দল ভারী করতে এবার সেই দলে নাম লেখাতে যাচ্ছেন শহিদ কাপুর।এদিকে, শহিদ কাপুরের বিয়ে প্রসঙ্গে বলিউডের অনেকেই বলছেন এক মাসের মধ্যেই নাকি ব্যাচেলর জীবনের ইতি টানবেন তিনি। আবার, বিভিন্ন গণমাধ্যমে প্রকাশিত খবরে বলা হয়েছে, আসছে জুলাই মাসে মিরা রাজপুতের গলায় মালা পরাবেন ৩৪ বছর বয়সী এ তারকা অভিনেতা।শহিদের কাছের একটি সূত্র জানিয়েছে, সবকিছু ঠিক থাকলে ৮ জুলাই দিল্লিতে বিয়ের পিঁড়িতে বসবেন শহিদ-মিরা। বিয়ের পর ১২ জুলাই মুম্বাইয়ে জমকালো এক বিবাহোত্তর সংবর্ধনা অনুষ্ঠান করার পরিকল্পনা রয়েছে শহিদের। সাগরমুখী একটি বিলাসবহুল হোটেলে আয়োজিত সেই অনুষ্ঠানে আমন্ত্রণ পাবেন বলিউডের রথী-মহারথীরা।
আরও পড়ুন:
শহিদের বিয়ে, কারিনা খুশি!বিয়ে নিয়ে মুখ খুললেন শহিদমিরাকে শহিদের ২৩ লাখ রুপির আংটি!
