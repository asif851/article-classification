
জাতীয় চলচ্চিত্র পুরস্কাপ্রাপ্ত পরিচালক জাকির হোসেন রাজু শুরু করলেন নতুন চলচ্চিত্র ‘ভালো থেকো’র কাজ। আজ সন্ধ্যায় এফডিসির ৮ নম্বর শুটিং ফ্লোরে হলো ছবিটির মহরত। এ সময় ছবির পরিচালক, কলাকুশলী উপস্থিত ছিলেন। নতুন এ ছবিতে অভিনয় করেছেন আরিফিন শুভ ও তানহা তাসনিয়া। মহরতে আরও উপস্থিত ছিলেন বিভিন্ন গণমাধ্যমের কর্মীরা। ছবিটির মহরতের মধ্যে দিয়েই ঈদের পরে এফডিসিতে শুরু হলো নতুন ছবির কাজ।ছবিটি নিয়ে শুভ বলেন, ‘গল্পটি বেশ ভালো। আর একজন জাতীয় চলচ্চিত্র পুরস্কারপ্রাপ্ত চলচ্চিত্র পরিচালকের সঙ্গে কাজ করব। এটাও একটা বড় ব্যাপার।’পরিচালক জানালেন, শিগগিরই ছবির শুটিং শুরু হবে। ‘ভালো থেকো’ ছবিটি প্রযোজনা করেছে দ্য অভি কথাচিত্র।
