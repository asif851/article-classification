
নিন্দুকেরা বলেন, মাই নেম ইজ খান করতে গিয়ে শাহরুখ নাকি কপি-পেস্ট করেছিলেন বিউটিফুল মাইন্ড-এর রাসেল ক্রোকে। একই ধরনের চরিত্র করতে গিয়ে আগের কোনো চরিত্র দেখা, কিংবা তেমন কোনো চরিত্রে কাজ করা অভিনেতার পরামর্শ নিতে গিয়ে উপকার হয় অবশ্যই, তবে এতে ক্ষতির আশঙ্কাও থাকে। মনের অজান্তে সেই চরিত্রের ছাপ পড়তে পারে নতুন কাজে। জ্যাকুলিন ফার্নান্দেজ তাই নতুন কোনো কাজ করতে গিয়ে অন্তত এ ক্ষেত্রে সতর্ক থাকেন।প্রথমবারের মতো ব্রিটিশ হরর ছবি ডেফিনিশন অব ফিয়ার-এ দেখা যাবে তাঁকে। জেমস সিম্পসন পরিচালিত এই ছবির প্রধান চরিত্রে কাজ করেছেন লঙ্কান সুন্দরী। ৩০ বছর বয়সী জ্যাকুলিন বলেছেন, ‘আমি সাধারণত অন্য অভিনেতা বা ছবিকে সূত্র হিসেবে ব্যবহার করি না, কারণ আপনাকে আপনার নিজেরটাই তৈরি করে নিতে হবে। আপনার পরিচালকের সেই ক্ষমতা থাকতে হবে, যে আপনাকে আপনার সেই ভিশনটা তৈরি করে দেবে।’সুন্দর লেকের পাশে অবকাশযাপনে বের হওয়া চার কন্যার ভৌতিক অভিজ্ঞতা নিয়েই এই ছবি, যা নাকি ভয়ের সংজ্ঞা শেখাবে নতুন করে। দেখা যাক! এএনআই।
