
প্রতারিত হয়ে আত্মহত্যার চেষ্টা করেছিলেন শিল্পী কেহলানি? হৃদয় ভেঙেছে প্রেমিকের টুইটে? তারকা বাস্কেটবল খেলোয়াড় কাইরি এরভিং খুদে ব্লগ টুইটারে লিখেছিলেন, ‘আমার একমাত্র মনোযোগ এখন খেলা, প্রতি রাতে যা খেলতে আমার ভালো লাগে।’ এই টুইট সহ্য করতে পারেননি মার্কিন রিদম অ্যান্ড ব্লুজ গায়িকা কেহলানি।গত সপ্তাহে আত্মহত্যা করতে গিয়েছিলেন এই শিল্পী। তাঁকে ভর্তি করা হয়েছিল লস অ্যাঞ্জেলেসের একটি হাসপাতালে। সেসময় হ্যাশট্যাগের মাধ্যমে তাঁর মনোবল জোগান ভক্তরা। পাশে থাকার জন্য সম্প্রতি ভক্ত ও শুভানুধ্যায়ীদের ধন্যবাদ জানিয়েছেন কেহলানি। শিল্পীর আত্মহত্যার খবর জানাজানি হলে ভক্তরা টুইটারে এককাট্টা হন। হ্যাশট্যাগ দিয়ে ‘স্টে স্ট্রং কেহলানি’ লিখে খুদে ব্লগ টুইটারে তাঁকে সমর্থন দেন তাঁরা। জবাবে কেহলানিও ইনস্টাগ্রামে একটি ফুলের ছবি আপলোড করে তাঁদের প্রতি কৃতজ্ঞতা জানান। ছবির ক্যাপশনে বিশ বছরের এই গায়িকা লিখেছেন, ‘এই ভালোবাসার জন্য আপনাদের ধন্যবাদ।’ জানিয়েছেন, হাসপাতাল থেকে ছাড়া পেয়েছেন তিনি।কেহলানি আরও লিখেছেন, ‘মানুষ জানে না প্রত্যেককেই যুদ্ধ করতে হয়। ভালো থাকার জন্য, ঘরের জন্য আর আমাকে ভালোবাসা মানুষের জন্য আমাকেও করতে হচ্ছে। আমাকে সমর্থন দেওয়ার জন্য আপনাদের ধন্যবাদ।’ গত বছর মুক্তি পায় মুক্তি পায় এই শিল্পীর গানের অ্যালবাম ‘ইউ শুড বি হিয়ার’। এনডিটিভি
