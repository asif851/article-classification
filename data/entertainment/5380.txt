
বাঘদূত হলেন বলিউড অভিনেতা অমিতাভ বচ্চন। ভারতের মহারাষ্ট্র রাজ্যের বাঘ বাঁচাও কর্মসূচি বাস্তবায়নের লক্ষ্যে মহারাষ্ট্র সরকারের ডাকে সাড়া দিয়ে তিনি এই রাজ্যের বাঘদূত হলেন। গত সোমবার এ কথা বলেছেন দেশটির মহারাষ্ট্রের বনমন্ত্রী সুধীর মুঙ্গতিওয়ার। অমিতাভ বচ্চন মন্ত্রীকে চিঠি লিখে তাঁর সম্মতির কথা জানিয়েছেন।বাঘ রক্ষা এবং বাঘ সম্পর্কে সচেতনতা বাড়ানোর লক্ষ্যে গত ২৯ জুলাই ‘বিশ্ব বাঘ দিবসে’ অমিতাভকে দূত হওয়ার জন্য আমন্ত্রণ জানিয়েছিলেন ভারতের মহারাষ্ট্রের মুখ্যমন্ত্রী দেবেন্দ্র ফড়নবিশ সরকার। সেই আমন্ত্রণেই সাড়া দিলেন অমিতাভ।প্রসঙ্গত, মহারাষ্ট্রে বাঘের জন্য পাঁচটি অভয়ারণ্য রয়েছে। ২০০৬ থেকে ২০১৪ সালের মধ্যে এই রাজ্যে বাঘের সংখ্যা ১৬৯ থেকে বেড়ে ১৯০ হয়েছে।
