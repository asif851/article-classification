
শুরু সেই স্পেনের ইবিজায়, সমুদ্রসৈকতে। ইবিজায় অবকাশযাপনের সময়েই রণবীর-ক্যাটরিনার অন্তরঙ্গ মুহূর্তের ছবি ফাঁসে তোলপাড় উঠেছিল। তারপর থেকে পাপারাজ্জি আর সংবাদমাধ্যম লেগেছিল ফেউয়ের মতোই। এরপর নিউইয়র্ক ঘুরে শ্রীলঙ্কা। এতকিছুর পর আবারও অবকাশযাপনের পরিকল্পনা করছেন তাঁরা দুজন। এবার দিওয়ালির মৌসুমকে সামনে রেখে থাইল্যান্ডে অবকাশযাপনের পরিকল্পনা করছেন রণবীর-ক্যাট।অবশ্য থাইল্যান্ডে এক ঢিলে দুই পাখিই মারবেন রণবীর-ক্যাটরিনা। সেখানে অবকাশযাপনের পাশাপাশি অনুরাগ বসু পরিচালিত নতুন ছবির শুটিংয়ে অংশ নেবেন তাঁরা। ২২ অক্টোবর থাইল্যান্ড যাওয়ার সম্ভাবনা রয়েছে তাঁদের। সম্প্রতি এক খবরে এমনটিই জানিয়েছে জিনিউজ।এদিকে টনসিলের সমস্যার কারণে চলতি মাসের শুরুর দিকে অস্ত্রোপচার করিয়েছেন রণবীর। অস্ত্রোপচারের পর থেকেই লক্ষ্মী প্রেমিকার মতো রণবীরের যত্নআত্তি করছেন ক্যাটরিনা। অস্ত্রোপচারের পরও কোনোভাবেই ক্যাটের সঙ্গে দিওয়ালি উৎসব উপভোগের আনন্দ থেকে বিরত থাকতে চান না বলেই ছবির শুটিং বাতিল না করে থাইল্যান্ড যাওয়ার পরিকল্পনা করছেন রণবীর।
