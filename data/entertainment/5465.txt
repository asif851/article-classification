
টেলিভিশন নাটক এবং গানের ভিডিওর পাশাপাশি স্বল্পদৈর্ঘ্য চলচ্চিত্রে নিয়মিত অভিনয় করছেন জোভান। তরুণ অভিনয়শিল্পী হিসেবে বেশ প্রশংসাও কুড়িয়েছেন। গতকাল কথা প্রসঙ্গে জানালেন নতুন একটি স্বল্পদৈর্ঘ্য চলচ্চিত্রের কথা। নতুন এ চলচ্চিত্রের নাম ‘অক্ষর’। এতে তার সঙ্গে অভিনয় করেছেন সাফা কবির।
এটি জোভানের তৃতীয় স্বল্পদৈর্ঘ্য। আগের দুটির মতো এটিও পরিচালনা করেছেন ভি কি জাহেদ। নতুন স্বল্পদৈর্ঘ্য ছবিটি ​নিয়ে জোভান বললেন, ‘এবারের চলচ্চিত্রটির ব্যতিক্রম দিকটি হলো, আমি এতে গ্রামের ছেলে। গল্পটি পুরোদস্তুর গ্রামের।’ যখন ফেসবুক বা মুঠোফোন ছিল না, তখনকার গল্প এটি।পরিচালক জানালেন, এ মাসেই মুক্তি পাবে স্বল্পদৈর্ঘ্য ছবিটি। শুরুতে শুধু অনলাইনে দেখা যাবে ‘অক্ষর’।
