
প্রমিথিউসের নতুন অ্যালবাম এভাবে দিন অন্ধের মতো চলতে পারে না। ব্যান্ডটির কর্ণধার বিপ্লব বলেন, ‘প্রমিথিউস এর আগেও দেশের সংকটময় মুহূর্তে গান নিয়ে শ্রোতাদের মাঝে এসেছে। এবারও আমরা গান করেছি। এটি প্রমিথিউসের ১৭তম অ্যালবাম। গান রেখেছি পাঁচটি। অডিও সিডি আকারে নয়, গানগুলো পাওয়া যাচ্ছে ওয়েবসাইটে।’বিপ্লব জানান, প্রমিথিউসের নতুন অ্যালবামের গানগুলো www.prometheusbd.com, www.levelzerobd.com ও প্রমিথিউসের অফিসিয়াল ফ্যান পেজ prometheus unbound থেকে ডাউনলোড করা যাবে। অ্যালবামের সব কটি গান লিখেছেন রেজাউদ্দিন স্টালিন, সুর করেছেন বিপ্লব।
 
