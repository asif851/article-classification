
গত ২৯ অক্টোবর সন্ধ্যায় সংগীতশিল্পী সেলেনা গোমেজের সঙ্গে দেখা গেল সাবেক প্রেমিক জাস্টিন বিবারকে। তখনো সেলেনার প্রেম চলছে আরেক শিল্পী দ্য উইকেন্ডের সঙ্গে। গত বুধবারও আবার দুজনকে একসঙ্গে দেখা যায়। এ নিয়ে গণমাধ্যম থেকে শুরু করে মিডিয়াপাড়ায় শুরু হলো গুঞ্জন। তবে কি জাস্টিন বিবার আর সেলেনা আবার ফিরছেন পুরোনো প্রেমে?দুজনের দেখা হওয়ার খবর বেরোলে কেউ বললেন, তাঁরা ব্যবসায়িক কাজের জন্য মিলিত হয়েছিলেন। তাঁদের প্রেমের ব্যাপারটি স্রেফ গুঞ্জন। আবার কেউ বলছেন, না, তাঁরা আবার প্রেমে জড়াচ্ছেন। বরং দ্য উইকেন্ডের সঙ্গে সেলেনার প্রেম ছিল কেবলই গুঞ্জন, ইতিমধ্যে যা ভেঙেও গেছে।এদিকে একটি সূত্র বলছে, সেলেনার সঙ্গে জাস্টিনের আবার জড়িয়ে যাওয়ার ব্যাপারটি ঘটে সেলেনার কিডনি প্রতিস্থাপনের পরই। সেলেনার সেই ভয়ংকর সময়েই জাস্টিন বুঝতে পারেন তাঁর জীবনে এই গায়িকা কতটা গুরুত্বপূর্ণ। সে সময় জাস্টিন প্রতি সপ্তাহে চার্চে যেতেন। যাজক কার্ল লেনজ কার্লের সঙ্গে সময় কাটাতেন। সূত্র: এস শোবিজ
