
সৈকত নাসের পরিচালিত ছবি দেশা: দ্য লিডার দিয়ে চলচ্চিত্রে অভিষেক হয়েছে শিপনের। ছবিটি গত ২৬ ডিসেম্বর মুক্তি পেলেও এখনো রয়েছে আলোচনায়। নবাগত অভিনেতা শিপন কথা বললেন প্রথম ছবির ভালো-মন্দ বিষয়গুলো নিয়ে
প্রথম চলচ্চিত্র, নতুন অভিজ্ঞতা। দর্শকের সাড়া কেমন মিলল?প্রথম ছবি হিসেবে দর্শক আমাকে গ্রহণ করেছেন বলে মনে হচ্ছে। ছবিটি দেখার পর অনেক চলচ্চিত্রবোদ্ধা অভিনয়ে আরেকটু গুরুত্ব দেওয়ার পরামর্শ দিয়েছেন। সেই বিষয়টি আমি মাথায় রেখেছি।কিন্তু নিজের সন্তুষ্টি কতটুকু?আমার মনে হয়েছে কিছু জায়গায় আরও ভালো করার সুযোগ ছিল। চেষ্টা করেছি পরিচালকের চাহিদা অনুযায়ী সর্বোচ্চ দেওয়ার। এখন দর্শকেরা ছবিটি দেখছেন। আমাকে নিয়ে আলোচনা হচ্ছে। প্রথম হিসেবে এই প্রাপ্তিতে আমি খুশি।শুনেছি আপনি অভিনয়ের প্রশিক্ষণ নিতে দেশের বাইরে যাচ্ছেন?হ্যাঁ, আগামী ১২ জানুয়ারি মুম্বাই যাচ্ছি। সেখানে অভিনেতা অনুপম খেরের ইনস্টিটিউট অনুপম খেরস অ্যাক্টর প্রিপেয়ার্সে তিন মাসের একটি কোর্সে ভতি হব।নতুন কোনো ছবিতে কাজ করছেন?বিগ ব্রাদার ও ইউটার্ন নামের দুটি ছবির শুটিং শেষ হয়েছে। মুম্বাই থেকে ফিরে ভারত-বাংলাদেশ যৌথ প্রযোজনায় আরও দুটি ছবিতে কাজ করব। একটির নাম নিয়তি, অন্যটির নাম এখনো ঠিক হয়নি।সাক্ষাৎকার: শফিক আল মামুন
