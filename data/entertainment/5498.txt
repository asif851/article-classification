
বলিউডের নির্মাতা আর বালকি সম্প্রতি জানিয়েছেন, বলিউডের তারকা অভিনেতা ‘কিং খান’খ্যাত শাহরুখ ও ‘বজরঙ্গি ভাইজান’খ্যাত তারকা অভিনেতা সালমান খানকে নিয়ে ছবি বানাতে চান তিনি।
এ প্রসঙ্গে ‘কি অ্যান্ড কা’ নির্মাতা বালকি বলেন, ‘আমি তাঁদের (সালমান ও শাহরুখ খান) নিয়ে ছবি বানাতে চাই।’ এই নির্মাতা জানান, শাহরুখ খান ও সালমান খানকে নিয়ে ছবি বানানোর ক্ষেত্রে তিনি আগে তাঁদের সেই ছবিতে কীভাবে আনতে চান, সে সম্পর্কে একটি পরিষ্কার ধারণা পেতে চাইছেন।এদিকে বর্তমানে আর বালকির স্ত্রী ‘ইংলিশ ভিংলিশ’খ্যাত নির্মাতা গৌরী সিন্ধে ব্যস্ত শাহরুখ ও আলিয়া ভাটকে নিয়ে তাঁর নতুন ছবি বানানোর কাজে।প্রসঙ্গত, শাহরুখ ও সালমান অভিনীত প্রথম ছবি ‘করন-অর্জুন’ মুক্তি পেয়েছিল ১৯৯৫ সালে। ছবি মুক্তির পর বক্স অফিসে দারুণ সাফল্য পেয়েছিল ‘করন-অর্জুন’।সর্বশেষ ২০০২ সালে ‘হাম তুমহারে হ্যায় সোনম’ ছবিতে একসঙ্গে দেখা গিয়েছিল শাহরুখ ও সালমানকে।
