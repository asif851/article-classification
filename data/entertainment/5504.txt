
বলিউডের ব্যবসাসফল ‘জড়ুয়া’ ছবির সিকুয়েল ‘জড়ুয়া ২’-তে অভিনয় করার সিদ্ধান্তেও তাপসী পান্নু মনে হয় এতটা উচ্ছ্বসিত হননি, যতটা এই ছবির এক দৃশ্যে সালমান খানকে পেয়ে হয়েছেন। তাপসী জানান, তিনি ‘বজরঙ্গি ভাইজান’ সাল্লুর সঙ্গে কাজ করে সম্মানিত বোধ করেছেন। 
শনিবার ১৮তম ইন্টারন্যাশনাল ইন্ডিয়ান ফিল্ম অ্যাওয়ার্ডসে (আইফা) উপস্থিত হয়ে এ কথা প্রকাশ করেন ‘পিংক’ তারকা তাপসী। তিনি জানিয়েছেন, তাঁর ‘জড়ুয়া ২’ ছবির শুটিং মাত্র শেষ হয়েছে। আর এর একটি দৃশ্যে বলিউড তারকা সালমান খান কাজ করেছেন। তাঁর সঙ্গে কাজ করাটা তাপসীর কাছে চমৎকার লেগেছে, সম্মানিত বোধ করেছেন তিনি।১৯৯৭ সালে মুক্তি পাওয়া ‘জড়ুয়া’ ছবিতে সালমান অভিনয় করেছিলেন দ্বৈত চরিত্রে। সঙ্গে ছিলেন কারিশমা কাপুর ও রম্ভা। আর দ্বিতীয় কিস্তিতে দ্বৈত চরিত্রে দেখা যাবে বরুণ ধাওয়ানকে। তাঁর সহকর্মী হয়েছেন তাপসী পান্নু ও জ্যাকুলিন ফার্নান্দেজ।সূত্র: হিন্দুস্তান টাইমস
