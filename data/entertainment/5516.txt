
সুপারম্যান, স্পাইডারম্যান, ব্যাটম্যানদের রাজত্বে এবার আসছে ‘সুপারউইম্যান’ও। হলিউডে শুধু সুপারহিরোই আছেন। সুপারহিরোইন কেন নেই? কেন সব অবিশ্বাস্য ক্ষমতা পুরুষ চরিত্রগুলোরই থাকবে? মাকড়সাটি কেন পিটার পার্কারকেই হুল বিঁধিয়ে দেয়? ‘ভুল’ করে হলেও তো কোনো সাধারণ, এলেবেলে নারীকেও কামড়টা দিতে পারত, যে নারী হয়ে উঠতেন অসাধারণ কেউ।হলিউডে বেশ জোরে একটা পরিবর্তনের ধাক্কাই যেন লেগেছে। অভিনেত্রীদের পারিশ্রমিক, অভিনেত্রীদের ব্যাপারে নির্মাতাদের দৃষ্টিভঙ্গি নিয়ে কম আলোচনা হয়নি। ব্যাটম্যান ভার্সাস সুপারম্যান ছবিতে ‘ওয়ান্ডার উইম্যান’ চরিত্রে অভিনয় করা গ্যাল গ্যাদোত বলেছেন, ‘ওয়ান্ডার উইম্যান ডাকা হয় এমন একটি চরিত্রে অভিনয় করতে পেরে আমি সত্যিই আনন্দিত। শুধু নারী নয়, পুরুষের জন্যও এটা গুরুত্বপূর্ণ। যত বেশি এ ধরনের নারী চরিত্রের সৃষ্টি হবে, ততই ভালো। আমি মনে করি, এ রকম চরিত্রে অভিনয় করার আরও সুযোগ আছে। এমন একটি চরিত্রে কাজ করতে পেরে আমি ধন্য।’ ভ্যারাইটি।
