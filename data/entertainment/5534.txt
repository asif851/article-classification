
কারিনা কাপুর আর সাইফ আলী খানের কুকুরপ্রীতির কথা ভক্তদের জানা। বলিউডের এই নবাব দম্পতি বাড়িতে দুটি কুকুর পোষেন। একটি ছোট জ্যাক রাসেল জাতের কুকুর, নাম এলভিস। আরেকটি কুকুর কারিনা-সাইফকে উপহার দিয়েছেন সোনাক্ষী সিনহা। সেই কুকুরের নাম আপনাকে চমকে দেবে নিশ্চিত। কারিনা তাঁর কুকুরের নাম রেখেছেন লিওনার্দো ডি ক্যাপ্রিও! খবরটা ডি ক্যাপ্রিওর ভক্তদের ভালো না-ও লাগতে পারে। এ প্রসঙ্গে কারিনার বক্তব্য, ‘লিওনার্দো ডি ক্যাপ্রিও দেখতে দারুণ সুদর্শন। আমার কুকুরটা দেখতে একদমই ভালো না। এটা অনেকটা সুন্দর আর অসুন্দরের সহাবস্থান।’ টাইমস অব ইন্ডিয়া।
