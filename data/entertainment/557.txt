
বলিউড অভিনেত্রী দীপিকা পাড়ুকোন হলিউডে নাম লিখিয়েছেন, সে খবর তো পুরোনো। নতুন খবর হচ্ছে, দীপিকা এবার জুটি বাঁধতে যাচ্ছেন হলিউড তারকা টম ক্রুজের সঙ্গে। জনপ্রিয় ছবি দ্য মামির নতুন কিস্তি তৈরির পরিকল্পনা করা হচ্ছে। এতে নায়ক হবেন টম ক্রুজ। এই চলচ্চিত্রে মিসরের একটি মেয়ের চরিত্র আছে। এই চরিত্রের জন্যই নাকি গত মাসে যুক্তরাষ্ট্রের লস অ্যাঞ্জেলসে অডিশন দিতে গিয়েছিলেন পিকু তারকা দীপিকা। এ কথা জানিয়েছেন দ্য মামি ছবির কাস্টিং ডিরেক্টর। অবশ্য তাঁরা এখনো দীপিকার নাম চূড়ান্ত করেননি। কারণ, এই চরিত্রের জন্য আরও কিছু বৈশিষ্ট৵ দরকার, যা তাঁরা এই ভারতীয় নায়িকার মধ্যে খুঁজে পাচ্ছেন না। তবে এই চরিত্র না পেলেও এই ছবিতে অন্য কোনো গুরুত্বপূর্ণ ভূমিকাতেই দেখা যাবে তাঁকে—এমন আভাস দিয়েছেন ওই কাস্টিং ডিরেক্টর।এদিকে আরেক বলিউড অভিনেত্রী হুমা কুরায়েশীও একই ছবির জন্য অডিশন দিয়েছিলেন বলে দিন কয়েক আগে জানিয়েছিলেন তাঁর এক মুখপাত্র। স্পটবয়।
