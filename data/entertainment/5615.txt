
দীর্ঘদিন আটকে থাকার পর রানা প্লাজা ছবিটি সেন্সর ছাড়পত্র পেয়েছে। এই ছবিতে অভিনয় করেছেন পরীমনি। ইদানীং টেলিভিশনেও দেখা যাচ্ছে তাঁকে, মডেল রূপে। আসছে ঈদেও বড় পর্দায় থাকছে এই অভিনেত্রীর নতুন ছবি। এসব নিয়ে কথা হলো ব্যস্ত পরীমনির সঙ্গে—অবশেষে ‘রানা প্লাজা’ ছাড়পত্র পেল। খবরটা ভালো লেগেছে নিশ্চয়ই?ভালো লাগা তো আছেই। যাঁরা সেন্সর বোর্ডে ছিলেন, তাঁরা ছবিটি গভীরভাবে পর্যবেক্ষণ করেছেন। এ জন্য হয়তো ছাড়পত্র পেতে সময়টা বেশি লেগেছে। ছবিটির গল্প পোশাকশ্রমিকদের নিয়ে। রানা প্লাজার ট্র্যাজেডিকে ঘিরে এর কাহিনি গড়ে উঠেছে। এ বিষয়টি খানিকটা স্পর্শকাতর। তবে এতে শ্রমিক অসন্তোষ হতে পারে—এমন কিছু দেখানো হয়নি।দুটি বিজ্ঞাপনে মডেল হলেন, কেমন সাড়া পাচ্ছেন?স্যান্ডালিনা স্যান্ডাল সোপ ও প্রাণআপ—দুটি বিজ্ঞাপনই খুব যত্ন নিয়ে নির্মাণ করা হয়েছে। প্রাণআপের নির্দেশক নাফিস রেজা আর স্যান্ডালিনা স্যান্ডাল সোপের বিজ্ঞাপন পরিচালনা করেছেন শৈনাক মিত্র। বিজ্ঞাপন দুটি নির্মাণের সময় চেন্নাইয়ের একটি টিম কাজ করেছে। মডেল পরিচয়টি আমার ক্যারিয়ারে নতুন মাত্রা যোগ করেছে।নতুন আর কোন কোন ছবির শুটিং চলছে?ঈদে আসছে শাকিব খানের সঙ্গে আমার ছবি আরও ভালোবাসব তোমায়। এখন সেন্সর ছাড়পত্রের অপেক্ষা। অন্যদিকে শুটিং চলছে আমার প্রেম আমার প্রিয়া ও নদীর বুকে চাঁদ ছবির। কিছুদিনের মধ্যে শুরু হবে কিছু স্বপ্ন কিছু আশা ছবির কাজ। এ ছাড়া ইনোসেন্ট লাভ, পুড়ে যায় মন, মহুয়া সুন্দরীসহ একাধিক ছবি মুক্তির অপেক্ষায় আছে।
