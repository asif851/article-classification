
একই দিনে বাংলাদেশ-ভারত দুই দেশে হয়ে গেল দুটি গানের আয়োজন। গত রোববার বাংলাদেশের দুই গুণী শিল্পী গাইলেন ভারতের কলকাতায়। আর ভারত ও পাকিস্তানের শিল্পীরা গাইলেন ঢাকায়
ঢাকার বসুন্ধরা ইন্টারন্যাশনাল কনভেনশন সিটিতে গত রোববার ছিল বলিউড গায়ক আতিফ আসলামের কনসার্ট।
পাকিস্তানি বংশোদ্ভূত এই সংগীতশিল্পীর পাশাপাশি সেদিন আরও গান গেয়েছেন ভারতীয় গায়িকা আকৃতি কাক্কার। ছিল মমতা শর্মার পরিবেশনাও।
গত রোববার সন্ধ্যায় ভারতের কলকাতার কলা মন্দিরের কলাকুঞ্জ মিলনায়তনে আয়োজিত রবীন্দ্র-নজরুল জন্মজয়ন্তী উত্সবে বাংলাদেশের দুই শিল্পীর পরিবেশনা মুগ্ধ করে শ্রোতাদের। সেই সন্ধ্যায় রবীন্দ্রসংগীত গেয়ে শোনান ফাহিম হোসেন চৌধুরী ও নজরুলসংগীত পরিবেশন করেন ফাতেমাতুজজোহরা। অনুষ্ঠানে কাজী নজরুল ইসলামের পৌত্র কাজী অরিন্দমের গিটার পরিবেশনাও ছিল। কলকাতার বাংলাদেশ উপহাইকমিশন এই জন্মজয়ন্তী উত্সবের আয়োজন করে।
ছবি: ভাস্কর মুখার্জি
