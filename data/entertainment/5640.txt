
৬ মার্চ যুক্তরাষ্ট্রের সঙ্গে বাংলাদেশেও মুক্তি পেতে যাচ্ছে সায়েন্স ফিকশন থ্রিলার ছবি চ্যাপি। ঢাকার দর্শকদের জন্য নতুন এই ছবিটি নিয়ে আসছে স্টার সিনেপ্লেক্স। ছবিতে দেখা যায় নিকট-ভবিষ্যতের কোনো একটা সময়ে জোহানেসবার্গ পুলিশ বাহিনীতে একদল রোবটকে নামানো হয়। এদের একটি রোবটই এই ছবির মূল চরিত্র, যাকে আকস্মিকভাবে নতুন করে প্রোগ্রামিং করা হয়। নিল ব্রুমক্যাম্প পরিচালিত এই ছবির একটি গুরুত্বপূর্ণ চরিত্রে হিউ জ্যাকম্যানকে দেখা যাবে। এ ছাড়া অভিনয় করেছেন স্লামডগ মিলিয়নিয়ার-এর দেব প্যাটেল।
