
চরিত্রানুযায়ী পোশাক কিংবা মেকআপ বক্স তো আছেই। এসবের বাইরেও শুটিংয়ের সময় তারকাদের সঙ্গী হয় অনেক কিছু। অনেকটা অভ্যাস, অনেকটা প্রয়োজন—সব মিলিয়েই শুটিং-সঙ্গী নানা ধরনের জিনিসপত্র। এই নিয়েই আমাদের ধারাবাহিক আয়োজন।
পিয়ামডেল ও অভিনেত্রী পিয়ার সঙ্গে চেয়ার অবশ্যই থাকে। বললেন, ‘প্রয়োজনীয় যা যা গাড়িতে ধরে, সবই আমি নিয়ে যাই। তবে বেশি নিই বই। শুটিংয়ের ফাঁকে বই পড়তে দারুণ লাগে আমার।’ পিয়া জানালেন, তাঁর প্রিয় লেখকের তালিকায় আছেন হুমায়ূন আহমেদ ও সমরেশ মজুমদার।
চঞ্চল চৌধুরীঅভিনেতা চঞ্চল চৌধুরী সব সময় সঙ্গে রাখেন পানির বোতল। আর থাকে দুটো মুঠোফোন। একটা কথা বলার জন্য আরেকটা ইন্টারনেট ব্যবহারের জন্য। শুটিংয়ের ফাঁকে আইফোন-৫ দিয়ে ইন্টারনেট দুনিয়ার কাজকর্ম সারেন তিনি।
