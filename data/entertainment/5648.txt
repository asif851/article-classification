
জিজি হাদিদ নতুন করে প্রেমে পড়েছেন সংগীতশিল্পী জায়েন মালিকের। ১২ জানুয়ারি ছিল তরুণ প্রজন্মের জনপ্রিয় এই সংগীতশিল্পী ও ‘ওয়ান ডিরেকশন’ ব্যান্ডের সদস্য জায়েন মালিকের জন্মদিন। প্রেমিকের জন্মদিনে রীতিমতো উৎসব উদযাপন করেছেন জিজি। এবারের জন্মদিনে জীবনের ২৩তম বছরে পা রাখলেন জায়েন মালিক। আর এ দিনটিকে নিয়ে তাঁর ভালোবাসার মানুষ ২০ বছর বয়সী মডেল জিজি হাদিদের উৎসাহের কোনো কমতি ছিল না। এমনিতেও এই বিশ্বখ্যাত মডেল অনুষ্ঠান-আয়োজন-পার্টি-একটু বেশিই পছন্দ করেন। তার ওপর দিনটি ছিল প্রেমিক জায়েন মালিকের জন্মদিন। কাজেই দিনটিকে ঘিরে জিজির অনেক পরিকল্পনা ছিল।স্বাভাবিকভাবে জন্মদিন সবার কাছেই গুরুত্বপূর্ণ আর খুব খুশির একটি দিন। তবে দিনটি আরও বেশি গুরুত্বপূর্ণ কাছের মানুষগুলোর কাছে। প্রত্যেক প্রেমিক-প্রেমিকার কাছেই তাঁর কাছের মানুষটির জন্মদিন অন্যান্য দিনের চেয়ে একটু বাড়তি কিছু। তারকাদের কাছেও ব্যাপারটি ব্যতিক্রম কিছু না। জায়েন মালিকের জন্মদিন উপলক্ষে জিজি হাদিদ এই সংগীতশিল্পীকে উপহার দিয়েছেন ‘জেড’ অক্ষরের একটি লকেটসহ চেইন। জিজি তাঁর প্রেমিক জায়েন মালিককে দেওয়া এই উপহারটির ছবি সম্প্রতি ইনস্টাগ্রামে তাঁর অ্যাকাউন্টে পোস্ট করেছেন।ইনস্টাগ্রামে পোস্ট করা ছবিটিতে জায়েন মালিকের গলায় পরা এই চেইনটির পাশাপাশি চেইনের ওপরের অংশে ছবি তোলার সময় আর তারিখও দেওয়া ছিল। এই বিশেষ দিনটি তাঁরা দুজন একসঙ্গে উদযাপন করেছেন। আর এই সুযোগ পাওয়ার কারণে জিজিকে খুব আনন্দিত বলেই মনে হয়েছে। জিজি তাঁর পোস্ট করা ছবিটির ক্যাপশন দিয়েছেন-‘জেডডে’।‘জেড’ অক্ষরের লকেটসহ চেইনটি ছাড়াও জায়েনের জন্মদিন উপলক্ষে ​জিজি তাঁর প্রেমিককে আরও কিছু মূল্যবান উপহার দিয়েছেন। সেই উপহার সম্পর্কে অবশ্য তেমন কোনো তথ্য জানা যায়নি। প্রসঙ্গত, মার্কিন মডেল ও অভিনেত্রী জিজি হাদিদের জীবনে গত বছরটি ছিল চরম হতাশার। ২০১৫ সালে তাঁর জীবনে বিচ্ছেদের ঘটনা ঘটেছে দু-দুবার। প্রথমে মার্কিন গায়ক ও অভিনেতা জো জোনাসের সঙ্গে তাঁর ছাড়াছাড়ি হয়। এরপর জিজির সম্পর্ক হয় অস্ট্রেলীয় সংগীতশিল্পী কডি সিম্পসনের সঙ্গে। কিন্তু সে সম্পর্কটিরও ইতি ঘটে গত বছরেই। নতুন বছরে নতুন প্রেমিক পেয়েছেন জিজি। জায়েন মালিকের জন্মদিনের আনন্দ তাঁর জীবনে স্থায়ী হবে—জিজির শুভাকাঙ্ক্ষী সবাই এমনটিই চাইছেন। মিরর। টাইমস অব ইন্ডিয়া।
