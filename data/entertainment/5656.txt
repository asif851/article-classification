
শাহরুখ খান আর জুহি চাওলা বলিউডের একসময়কার জনপ্রিয় জুটি। একসঙ্গে তাঁদের বেশ কিছু জনপ্রিয় ছবিও রয়েছে। কিছুদিন আগে এক অনুষ্ঠানে শাহরুখের সঙ্গে কাটানো সময়ের কিছু স্মৃতি মনে করেন জুহি।জুহি বলেন, ১৯৯২ সালে ‘রাজু বান গায়া জেন্টেলম্যান’ ছবিতে শুটিং করার সময় মুম্বাইয়ে শাহরুখের কোনো বাড়ি ছিল না। তখন তিনি শুটিং সেটের খাবারই খেতেন। খুব সাধারণভাবেই চলতেন সব সময়। এরপর গৌরীর সঙ্গে বিয়ে হওয়ার পর থেকে শাহরুখ বাড়ি থেকে খাবার আনা শুরু করলেন। তাও চিকেন টিক্কা আর রুটিই আনতে দেখতাম বেশির ভাগ সময়। দুপুরে খাবার সময় হয়েছে—এই কথাটা মনে না করিয়ে দেওয়া পর্যন্ত কাজ করতেই থাকতেন শাহরুখ। খেতে বসলে মনে হতো যেন খেতে হবে, তাই খাচ্ছেন।জুহি চাওলা মনে করেন, এত বছর পরেও শাহরুখ ঠিক আগের মতোই আছেন। জুহির ধারণা অবশ্য ভুল নয়। কারণ, কিছুদিন আগেই শাহরুখ খান সম্পর্কে তাঁর শেষ ছবি ‘ডিয়ার জিন্দেগি’র সহশিল্পী আলিয়া ভাট জানিয়েছিলেন, শাহরুখ খাওয়াদাওয়ার ব্যাপারে খুব অনিয়ম করেন। সিনেমার শুটিং চলতে থাকলে যেন খাওয়ার কথা মাথা থেকে একেবারে উধাও হয়ে যায় তাঁর। আর শাহরুখের চরিত্রের এই বৈশিষ্ট্যটি একেবারেই ভালো লাগে না আলিয়ার। ফিল্মফেয়ার।
