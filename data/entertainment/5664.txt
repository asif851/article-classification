
বলিউডের ছবিতে অভিনয় শুরুর পর থেকেই সোনাক্ষী সিনহার বাড়তি ওজন নিয়ে খুব কথা হয়েছে। তবে এই অতিরিক্ত ওজন নিয়ে কিন্তু মোটেও অখুশি নন ‘দাবাং’খ্যাত সোনাক্ষী সিনহা।অনেকেই সোনাক্ষীকে ‘মোটা’ বলে খেপিয়ে তোলার চেষ্টাও করেন। অনেকে অভিযোগ করেন, সোনাক্ষীর শরীর মোটেও বিকিনি পরার উপযোগী নয় বলে প্রয়োজনেও তিনি এরকম পোশাকের ধারে-কাছে যান না। আবার অনেকেই মেদ ঝরিয়ে হালকা-পাতলা হওয়ার পরামর্শও দেন। তবে কারও কথায় কান দেবার পাত্রী নন তিনি।সমালোচকদের মুখ বন্ধ করতে অভিনব এক পন্থা বেছে নিয়েছেন সোনাক্ষী। টুইটারে তিনি তাঁর একটি ছবি পোস্ট করেছেন। দীর্ঘক্ষণ পরিশ্রম শেষে নিজের ‘সেলফি’ তুলে টুইটারে পোস্ট করেছেন তিনি। কালো পোশাকে সোনাক্ষীর তোলা এ ছবি এরমধ্যেই সোনাক্ষী ভক্তদের মাঝে ঝড় তুলেছে।
প্রসঙ্গত, সোনাক্ষীর ভক্তদের মধ্যে রণবীর সিং, পরিনীতি চোপড়াদের মতো তারকারাও রয়েছেন।
