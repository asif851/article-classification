
ফু-ওয়াং নুডলসের মডেল হলেন চিত্রনায়িকা মৌসুমী। গতকাল শুক্রবার বিকেলে রাজধানীর প্যান-প্যাসিফিক হোটেল সোনারগাঁওয়ে আয়োজিত সংবাদ সম্মেলনে ফু-ওয়াং ফুডস লিমিটেডের সঙ্গে মৌসুমীর চুক্তি স্বাক্ষর হয়। চুক্তিপত্রে স্বাক্ষর করেন মৌসুমী এবং ফু-ওয়াং ফুডস লিমিটেডের ব্যবস্থাপনা পরিচালক আরিফ আহমেদ চৌধুরী। অনুষ্ঠানে আরও উপস্থিত ছিলেন বিজ্ঞাপনী ও নির্মাতা প্রতিষ্ঠান প্রিয়ন্তীর প্রধান নির্বাহী কর্মকর্তা মনোয়ার হোসেন পাঠান, বিজ্ঞাপনচিত্রের পরিচালক কাফি বীর, ফু-ওয়াং ফুডসের ঊর্ধ্বতন কর্মকর্তারা।এখানে জানানো হয়, ফু-ওয়াং নুডলসের বিভিন্ন বিজ্ঞাপনচিত্রের মডেল হবেন মৌসুমী। বিজ্ঞাপনচিত্রে শুটিং হবে ৭ ও ৮ জুন।
