
অস্কার মনোনয়নে বেশ সাড়া ফেলে দিয়েছিল ছবিটি। সে আসর বসবে মাসের শেষ দিকে। তার আগেই ছবিটি পেল সুখবর। বাফটা আসরে সেরা ছবির পুরস্কারটাই জিতে নিল মিউজিক্যাল ছবি ‘লা লা ল্যান্ড’। ব্রিটিশ অ্যাকাডেমি অব ফিল্ম অ্যান্ড টেলিভিশন আর্টস পুরস্কারটি অস্কারের পরে সম্মানীয় একটি পুরস্কার। গতকাল রোববার অফিশিয়াল ওয়েবসাইটে পুরস্কার প্রাপ্তদের নামের তালিকা প্রকাশ করে। লন্ডনের ব্রিটিশ রয়াল আলবার্ট হলে বিজয়ীদের হাতে পুরস্কার তুলে দেওয়া হয়। সেখানে এ বছরের পুরস্কার প্রাপ্তদের তালিকায় সেরা অভিনেতা হন কেসি অ্যাফ্লেক, সেরা অভিনেত্রী এমা স্টোন, সেরা পরিচালকের পুরস্কার পান দামিয়া সাজেল্লা (লা লা ল্যান্ড)। সেরা সহ অভিনেতার পুরস্কার পান দেব প্যাটেল, সহ অভিনেত্রীর পুরস্কার পান ভায়োলা ডেভিস। আয়োজনে সেরা ছবি, পরিচালক ও অভিনেত্রীসহ পাঁচটি পুরস্কার পায় ‘লা লা ল্যান্ড’। বাফটা অফিশিয়াল ওয়েব সাইট
