
ভালোবাসাই পারে অসুন্দরকে সুন্দর করতে। একটি সুস্থ পথের সন্ধান দিতে। সে ভালোবাসার অভাবে ছবির নায়ক হূদয়ও হতাশ এবং একা। ধোঁয়া ক্রমেই তাকে গ্রাস করেছে। তার এমন ধোঁয়াশাপূর্ণ জীবনের মাঝে ভালোবাসার আলো হয়ে দেখা দেয় একটি মেয়ে। মাদকাসক্তির প্রতি তার ‘না’-বোধক একটি ইশারা হূদয়ের ভালোবাসাহীন হূদয়কে ওলট-পালট করে দেয়। হূদয় ফিরে আসে সুস্থ জীবনে। স্বল্পদৈর্ঘ্য চলচ্চিত্র ধোঁয়ার ভাবনা এভাবেই জানালেন ছবিটির পরিচালক নোমান লাম।নোমান জানান, নতুন শিল্পীদের নিয়ে তিনি ছবিটির কাজ করেছেন। ছবির প্রধান দুটি চরিত্রে অভিনয় করেছেন হাসিন আহবাব ও অনন্যা। মাস খানেকের মধ্যে ছবিটির উদ্বোধনী প্রদর্শনীর পরিকল্পনা করা হচ্ছে।নোমান লাম বলেন, ‘মাদকের বিরুদ্ধে জনসচেতনতা বাড়ানোর জন্য আমরা ছবিটি তৈরি করেছি।’
