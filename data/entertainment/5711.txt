
 
নামের ঝামেলাটা মনে হচ্ছে আর সহ্য হয়নি ব্রিটিশ সংগীত তারকা শেরিলের। দুজন স্বামীর সঙ্গে বিচ্ছেদের পর তাঁদের কাছে পাওয়া নামের শেষ অংশটা ছেঁটে ফেলে দিলেন তাই। প্রথম স্বামী অ্যাশলে কোলের বরাতে তাঁর নাম হয়েছিল শেরিল কোল। এরপর জিন-বার্নার্ড ফারনান্দেজ-ভার্সিনিকে বিয়ে করে হয়ে গেলেন শেরিল অ্যান ফারনান্দেজ-ভার্সিনি। এখন তো তাঁর সঙ্গেও বিচ্ছেদ হয়েছে। শুধু শুধু আর নামের বোঝাটা নিয়ে কী করবেন? ছেঁটে ফেলে দিলেন।এখন ফিরেছেন পুরোনো নামে। জন্মসূত্রে যেটা পাওয়া। আগের মতো হয়ে গিয়েছেন শেরিল টুইডি। এ খবর নিশ্চিত করেছেন শেরিলের বর্তমান প্রেমিক ও সংগীত তারকা লিয়াম পেইনি।লিয়াম পেইনি জানান, আইনিভাবেই শেরিল নাম পরিবর্তন করে আগের নামে ফিরে গিয়েছেন। প্রেমিকার নাম পরিবর্তনে মোটেও বিব্রত নন তিনি। তাঁকে এক সাক্ষাৎকারে জিজ্ঞেস করা হয়েছিল তাঁর সন্তানের মায়ের নাম পরিবর্তনে তিনি বিরক্ত কি না। তিনি বলেন, ‘তাঁর নাম এখন শেরিল টুইডি। কিন্তু সত্যি কথা বলতে এতে আমার কিছু যায় আসে না। আমাদের একটি সন্তান আছে। আমাদের জীবনে আরও অনেক কিছু বাকি আছে।’ মিরর
