
‘অঘটনঘটনপটীয়সী’...নাটকের গল্প আর আমার চরিত্র দুটিই বেশ পছন্দ হয়েছে। সবচেয়ে বড় ব্যাপার, এই নাটকের মাধ্যমেই দর্শক আমাকে চরিত্রের নামে চিনতে শুরু করেছেন। অনেকেই আমাকে রোদেলা নামে ডাকেন।ছোট পর্দায় আরও যেসব নাটক...চ্যানেল আইয়ে প্রচারিত হচ্ছে ধারাবাহিক নাটক নূরজাহান, এনটিভিতে অচেনা প্রতিবিম্ব। শূন্য সমীকরণ আর ইডিয়টস ধারাবাহিক দুটি কিছুদিন আগে শেষ হলো। মোহাম্মদ মোস্তফা কামাল রাজের পরিচালনায় গেম ধারাবাহিকটির প্রচার শুরু হয়েছে চ্যানেল নাইনে। আরও কয়েকটি নাটকে কাজ করছি।অভিনয়ের মজা...দর্শকের প্রতিক্রিয়া পেলে খুব ভালো লাগে। তা ছাড়া অভিনয় করতে করতেই শিখছি, এটাও ভালো লাগছে।পড়াশোনা বনাম অভিনয়...আমি চট্টগ্রাম বিশ্ববিদ্যালয়ের আইন বিভাগের স্নাতক শেষ বর্ষের ছাত্রী। পড়াশোনার জন্য শুরুতে ভালো ভালো কাজের অনেক প্রস্তাব ফিরিয়ে দিতে হয়েছে। তবু আমার কাছে পড়াশোনাই অগ্রাধিকার পেয়েছে।ভবিষ্যতে নিজেকে যে অবস্থানে দেখতে চাই...ভবিষ্যতে একজন রাজনীতিবিদ হতে চাই।চলচ্চিত্রযাত্রা...একটি সিনেমায় কাজ করছিলাম, সেটির কাজ বোধ হয় আর হবে না। এ ছাড়া কয়েকটি চলচ্চিত্রে অভিনয়ের প্রস্তাব পেয়েছি। কিন্তু আমি গতানুগতিক ধাঁচের চলচ্চিত্রে অভিনয় করতে চাই না। একটু ভিন্ন কিছু হলে করব।উপস্থাপনার খবর...আমার শুরুটা কিন্তু উপস্থাপনা দিয়েই। উপস্থাপনা বেশ ভালো লাগে।মো. সাইফুল্লাহ
