
কাল মঙ্গলবার থেকে শিশু একাডেমীতে শুরু হচ্ছে নয় দিনের শিশুতোষ বইমেলা। জাতির পিতা বঙ্গবন্ধু শেখ মুজিবুর রহমানের ৯৪তম জন্মবার্ষিকী ও জাতীয় শিশু দিবস উপলক্ষে শিশু একাডেমী এই মেলার আয়োজন করেছে বাংলাদেশ জ্ঞান ও সৃজনশীল প্রকাশক সমিতির সহযোগিতায়। এতে পৃষ্ঠপোষকতা দিয়েছে অগ্রণী ব্যাংক লিমিটেড।মেলা উপলক্ষে গতকাল রোববার একাডেমীতে এক সংবাদ সম্মেলনের আয়োজন করা হয়। এতে মহিলা ও শিশুবিষয়ক মন্ত্রণালয়ের প্রতিমন্ত্রী মেহের আফরোজসহ একাডেমীর কর্মকর্তারাসহ জ্ঞান ও সৃজনশীল প্রকাশক সমিতির সভাপতি ওসমান গনি বক্তব্য দেন। আয়োজকেরা জানান, মেলায় ৬০টি প্রকাশনা প্রতিষ্ঠান অংশ নেবে। মেলামঞ্চে প্রতিদিন থাকবে আলোচনা সভা, শিশু-কিশোরদের অংশগ্রহণে প্রতিযোগিতাভিত্তিক সাংস্কৃতিক অনুষ্ঠান ও পুরস্কার বিতরণী। বেলা তিনটা থেকে মেলা শুরু হয়ে চলবে রাত আটটা পর্যন্ত। মেলা চলবে ২৬ মার্চ পর্যন্ত।
