
‘জেনেছি তুমি জানো’ টেলিফিল্মে অভিনয় করলেন ছোট পর্দার অভিনেতা নাঈম। নেপালের বিভিন্ন মনোরম লোকেশনে টেলিফিল্মটির শুটিং করা হয়েছে। এটি লিখেছেন শফিকুর রহমান শান্তনু। পরিচালনা করেছেন বি ইউ শুভ। একটি মিষ্টি প্রেমের গল্প নিয়ে গড়ে উঠেছে টেলিফিল্মটির কাহিনি।এ প্রসঙ্গে অভিনেতা নাঈম বলেন, ‘নেপালে টেলিফিল্মটির কাজ করে অনেক ভালো লেগেছে। এর গল্পে এবং আমার চরিত্রে বৈচিত্র্য খুঁজে পেয়েছি আমি। আশা করছি, টেলিফিল্মটি সবার ভালো লাগবে।’এদিকে ‘জেনেছি তুমি জানো’ টেলিফিল্মের পরিচালক বি ইউ শুভ বলেন, ‘নেপালে কাজের অভিজ্ঞতাটা অনেক ভালো ছিল। আমরা একসঙ্গে টানা কয়েক দিন কাজ করেছি সেখানে। প্রতিটি অভিনয়শিল্পী অনেক আন্তরিকতার সঙ্গে কাজ করেছেন।’‘জেনেছি তুমি জানো’ টেলিফিল্মে নাঈমের সঙ্গে আরও অভিনয় করেছেন মডেল রুমা ও অভিনেত্রী ফারাহ রুমা। টেলিফিল্মটি খুব শিগগির এটিএন বাংলা টিভি চ্যানেলে প্রচারিত হবে।
