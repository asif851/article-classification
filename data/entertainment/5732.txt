
হিটলারকে কি কেউ ‘সবচেয়ে চমৎকার মানুষ’ বলবে? মেগান ফক্স যে বলছেন! অবশ্য অ্যাডলফ হিটলারকে নয়। মাইকেল বেকে। এই পরিচালক বেকেই ফক্স হিটলার বলে গাল দিয়েছিলেন। শুধু তা-ই নয়, ‘ট্রান্সফরমারস’ সিরিজটাকে বিপদের মধ্যে ফেলে বেরিয়েও এসেছিলেন। পরে বেকে নতুন নায়িকার চরিত্রও বানাতে হয়েছে। বেশ কিছুদিন ধরে চলে আসা এই অভিনেত্রী ও পরিচালকের সব ঝামেলা মিটমাট হয়ে গেছে। ফক্সও রাজি হয়েছেন বের নতুন ছবিতে কাজ করতে। মিউট্যান্ট নিনজা টার্টেলসদের নিয়ে নতুন করে ছবি বানাবেন বে। শুধু তা-ই নয়, এককালের ‘হিটলার’টি সম্পর্কে মন্তব্য করেছেন, তিনি যাঁদের সঙ্গে কাজ করেছেন, তাঁদের মধ্যে বে সবচেয়ে চমৎকার একজন।
