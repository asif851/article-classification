

নতুন বছরে মুক্তি পেয়েছে সায়মন তারেক পরিচালিত মাটির পরী ছবিটি। মুক্তির পর থেকে বিভিন্ন প্রেক্ষাগৃহে ঘুরছেন ছবিটির নায়ক সাইমন সাদিক। দর্শকের সঙ্গে বসে উপভোগ করছেন ছবিটি। নতুন ছবির বিভিন্ন বিষয় নিয়ে কথা বলেছেন সাইমন সাদিক।

শুনলাম, প্রেক্ষাগৃহে ঘুরছেন?আমি, পরিচালক ও ছবির দুই নায়িকা মৌমিতা ও লামিয়া বিভিন্ন প্রেক্ষাগৃহে গিয়েছি। এর মধ্যে টঙ্গীর চম্পাকলি, সাভারের সেনা অডিটোরিয়াম, ঢাকার নিউ গুলশান, মধুমিতা, পূরবী হলে গিয়েছি। হলে গিয়ে দর্শকের সঙ্গে কথা বলেছি। ভালো লাগছে।দর্শক প্রতিক্রিয়া কেমন পাচ্ছেন?খুবই ভালো। ছবিটি দেখার জন্য অনেক দর্শক প্রেক্ষাগৃহে আসছেন। প্রথম দিনের একটা অভিজ্ঞতার কথা বলি: দুপুরের শো দেখে জিঞ্জিরার একটি হল থেকে বের হতে গিয়েই সেদিন ভয়াবহ অভিজ্ঞতার সম্মুখীন হয়েছিলাম। প্রেক্ষাগৃহভর্তি দর্শক। আমরা গোপনে দর্শকের সঙ্গে বসে ছবিটি দেখছিলাম। পরিকল্পনা ছিল শো শেষ হওয়ার আগেই বের হয়ে যাব। কিন্তু কেউ কেউ আমাদের উপস্থিতি টের পেয়ে যায়। হল থেকে বের হতে গিয়ে ভিড়ের মধ্যে আমার গাড়িটিই যেন ভাঙচুর হয়ে যাচ্ছিল। পরে হল কর্তৃপক্ষের সহযোগিতা নিয়ে বের হতে পেরেছিলাম।প্রেক্ষাগৃহে বসে যখন ছবিটি দেখছিলেন, তখন ছবির কোন জায়গাগুলোতে দর্শকের প্রতিক্রিয়া পেয়েছেন?ছবির গল্পে বেশ কিছু জায়গায় চরম নাটকীয় অবস্থা তৈরি হয়। ওই সব জায়গায় দর্শকের হাততালি পেয়েছি। এ ছাড়া ছবিতে রসাত্মক সংলাপগুলোও দর্শকদের উপভোগ করতে দেখেছি।সাক্ষাৎকার: শফিক আল মামুন
