
চলচ্চিত্রের এ সময়ের ব্যস্ত অভিনেতা আরিফিন শুভ বিয়ে করেছেন। পাত্রী কলকাতার মেয়ে অর্পিতা সমাদ্দার। গত শুক্রবার সন্ধ্যায় কলকাতার টালিগঞ্জের যোধপুর পার্ক মাঠে তাঁদের বিবাহোত্তর সংবর্ধনা অনুষ্ঠানের আয়োজন করা হয়। এর আগে দুপুরে টালিগঞ্জে অর্পিতার বাবার বাসায় রেজিস্ট্রি বিয়ে হয় তাঁদের। এ সময় দুই পরিবারের ঘনিষ্ঠজনেরা উপস্থিত ছিলেন।গতকাল শনিবার দুপুরে কলকাতা থেকে মুঠোফোনে শুভ বলেন, ‘নতুন জীবন শুরু করেছি। সবাই আমাদের জন্য দোয়া করবেন।’বিবাহোত্তর সংবর্ধনা অনুষ্ঠানে বাংলাদেশ থেকে যাওয়া অতিিথদের মধ্যে ছিলেন চ্যানেল আইয়ের ব্যবস্থাপনা পরিচালক ফরিদুর রেজা সাগর এবং নির্মাতা মোস্তফা সরয়ার ফারুকী। ১৬ ফেব্রুয়ারি ঢাকায় শুভ ও অর্পিতার বিয়ে–পরবর্তী আনুষ্ঠানিকতা সম্পন্ন হবার কথা।
