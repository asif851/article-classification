
সম্প্রতি সেন্সর ছাড়পত্র পেয়েছে বাপ্পারাজ পরিচালিত কার্তুজ সিনেমাটি। এটি তাঁর পরিচালনায় প্রথম সিনেমা।কথা হলো কার্তুজ নিয়ে।
পরিচালকের খাতায় নাম লেখালেন। কেমন লাগছে?পরিচালনার কাজটা কঠিন হলেও আমি অনেক আনন্দ নিয়ে করেছি। প্রথম পরিচালনা হিসেবে হয়তো কিছু ভুল-ভ্রান্তি থাকতে পারে। তবে বলতে পারি, আমার টিমের সবাই বেশ পরিশ্রম করেছে। দর্শকদের ভালো একটা কাজ উপহার দিতে পারব আশা করছি।কী আছে কার্তুজে?আমি বলব, আমার ছবিতে অনেক কিছুই নেই। নায়ক-খলনায়কের অহেতুক চেঁচামেচি নেই। ‘আমি তোমাকে ছাড়া বাঁচব না’, ‘বাঁচাও বাঁচাও’ বলে চিৎকার করে নায়িকার নায়ককে ডাকার কোনো দৃশ্য নেই। এ রকম অনেক বিষয়ই নেই। আসলে যে দৃশ্যগুলো দর্শক দেখতে দেখতে বিরক্ত, সেসব দৃশ্য আমি এড়িয়ে গেছি।কবে নাগাদ সিনেমাটি মুক্তির পরিকল্পনা করেছেন?কিছুদিন আগে সেন্সর ছাড়পত্র পেয়েছি। এখন প্রচারণা ও পরিবেশনা নিয়ে পরিকল্পনা করছি। সব মিলিয়ে আগামী বছরের শুরুতেই মুক্তি পাবে কার্তুজ।ছবিতে আপনি ছাড়া আর কে কে অভিনয় করেছেন?আমি কিন্তু ছবির মাত্র দুই-তিনটি দৃশ্যে অভিনয় করেছি। এ ছাড়া আছেন নায়করাজ রাজ্জাক, সম্রাট, শিরীন বকুল, নিপুণ, ফারজানা রিক্তা, শিমুল খান, তুষার খানসহ অনেকেই।সামনে কী নিয়ে ভাবছেন?নতুন একটি সিনেমার স্ক্রিপ্ট লেখার কাজ চলছে। কার্তুজ মুক্তি দিয়ে ওই সিনেমা পরিচালনার কাজে হাত দেব।সাক্ষাৎকার: মো. রুবেল
