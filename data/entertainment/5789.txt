
৬০তম ফিল্মফেয়ার অ্যাওয়ার্ডে চমকে দিয়েছেন কঙ্গনা রনৌত আর শহীদ কাপুর। প্রিয়াঙ্কা চোপড়া, রানী মুখার্জিদের পেছনে ফেলে কুইন ছবির জন্য সেরা অভিনেত্রীর পুরস্কার জিতেছেন কঙ্গনা। অন্যদিকে হায়দার ছবির জন্য সেরা অভিনেতার পুরস্কারজয়ী শহীদ কাপুরকেও পেছনে ফেলতে হয়েছে হৃতিক রোশন, অক্ষয় কুমারের মতো তারকাদের। সেরা চলচ্চিত্র, সেরা পরিচালকসহ ছয়টি বিভাগে ছিল কুইন-এর জয়জয়কার। গত ৩১ জানুয়ারি তারকাবহুল এই অনুষ্ঠানে সেরা নবাগত অভিনয়শিল্পীর পুরস্কার জিতেছেন ফাওয়াদ খান (খুবসুরাত) ও কৃতি শ্যানন (হিরোপান্তি)। সেরা সংলাপ ও চিত্রনাট্যের পুরস্কার গেছে পিকের ঝুলিতে। জিনিউজ।
