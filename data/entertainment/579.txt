
১০ এপ্রিল ভারতে আসছেন ব্রিটিশ রাজপুত্র উইলিয়াম ও তাঁর স্ত্রী কেট মিডেলটন। তাঁদের স্বাগত জানাবেন বলিউড বাদশা শাহরুখ খান এবং সাবেক বিশ্বসুন্দরী ঐশ্বরিয়া রাই বচ্চন। মুম্বাইয়ে বলিউডের একটি দাতব্য অনুষ্ঠানে এই রাজদম্পতিকে স্বাগত জানাবেন তাঁরা।ক্যামব্রিজ অব ডিউক এবং ক্যামব্রিজ অব ডাচেস প্রথমে মুম্বাইয়ের তাজ মহল হোটেলে উঠবেন। এরপর তাঁরা যাবেন আগ্রায়, মোঘল আমলের অপূর্ব স্থাপত্য তাজ মহল দর্শনে। ১৯৯২ সালে ভারত সফরকালে উইলিয়ামের মা প্রিন্সেস ডায়নাও তাজ মহল দর্শন করেছিলেন।উইলিয়ামের এক মুখপাত্র জানায়, তাজ মহলে প্রিন্সেস ডায়নার অনেক স্মৃতি এখনো জীবন্ত হয়ে আছে। তাঁর বড় ছেলে ২৪ বছর পর একই জায়গায় ভ্রমণ করতে পেরে নিজেকে সৌভাগ্যবান মনে করছেন।নয়া দিল্লির গান্ধী স্মৃতিতেও এই ব্রিটিশ রাজ দম্পত্তি মহাত্মা গান্ধীর প্রতি শ্রদ্ধা জানাতে যাবেন। যেখানে ১৯৪৮ সালে আততায়ীদের হাতে প্রাণ হারিয়েছিলেন গান্ধীজি।
এরপর আসাম ঘুরে ভুটানে পাড়ি দেবেন উইলিয়াম ও কেট। এনডিটিভি।
