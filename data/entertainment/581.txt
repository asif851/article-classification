
ভক্তদের মুখে এত দিন শোনা যাচ্ছিল, রণবীর সিং নাকি দীপিকা পাডুকোনের ‘প্রেমিক’। বিষয়টি নিয়ে একেবারেই মাথা ঘামাননি দীপিকা বা রণবীর। কিন্তু ভিন ডিজেল ভারতে গিয়েই মনে হয় বিপত্তিটা বাঁধালেন। এক সাক্ষাৎকারে তিনি বলে বসলেন, রণবীর নাকি দীপিকার ‘প্রেমিক’? হলিউডে পাড়ি দিয়ে বলিউডকন্যা দীপিকা অভিনয় করলেন ‘ফাস্ট অ্যান্ড ফিউরিয়াস’খ্যাত অভিনেতা ভিন ডিজেলের সঙ্গে। মুক্তির অপেক্ষায় রয়েছে তাঁদের ছবি ‘ত্রিপল এক্স: রিটার্ন অব জেন্ডার কেজ’। ছবিটির প্রচারণার জন্যই দুদিনের জন্য ভারত গিয়েছিলেন ডিজেল। অনুপমা চোপড়ার উপস্থাপনায় ‘ফিল্ম কম্পেনিয়ন’ অনুষ্ঠানে সাক্ষাৎকার দিতে গিয়ে তিনি বলে ফেললেন, দীপিকার প্রেমিক রণবীর সিং নাকি তাঁর প্রশংসা করেছেন। এরপর আর কারও কিছু বোঝার বাকি থাকল না। ১৪ জানুয়ারি ভারতে মুক্তি পায় ‘ত্রিপল এক্স: রিটার্ন অব জেন্ডার কেজ’। যুক্তরাষ্ট্রে মুক্তি পাবে ২০ জানুয়ারি। হিন্দুস্তান টাইমস।
