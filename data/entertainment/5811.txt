
ঢাকায় আসছেন ভারতের জনপ্রিয় সংগীতশিল্পী অনুপ ঘোষাল। জানা গেছে, দেশ টিভির আমন্ত্রণে তিনি আসছেন।দেশ টিভির অনুষ্ঠান বিভাগের প্রধান রবিউল করিম বলেন, ‘২৬ মার্চ আমাদের পঞ্চম বর্ষপূর্তি হবে। এ উপলক্ষে তিন দিন বিশেষ অনুষ্ঠান প্রচারিত হবে। এই অনুষ্ঠানমালার অন্যতম আকর্ষণ হলো বিশিষ্ট শিল্পীদের পরিবেশনা। ২৬ মার্চ রাতে গান করবেন ফরিদা পারভীন, ২৭ মার্চ অনুপ ঘোষাল আর ২৮ মার্চ রেজওয়ানা চৌধুরী বন্যা। তিনটি ছবি দেখানো হবে। ছবিগুলো হলো পালঙ্ক, এরই নাম ভালোবাসা ও পিরিতির আগুন জ্বলে দ্বিগুণ। আরও থাকছে নাটক, সংগীতানুষ্ঠান, ম্যাগাজিনসহ নানা কিছু।’রবিউল করিম জানান, ২৬ মার্চ রাতে অনুপ ঘোষাল ঢাকায় আসবেন।
