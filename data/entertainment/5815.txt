
স্টার সিনেপ্লেক্সে গতকাল শুক্রবার মুক্তি পেয়েছে জুরাসিক পার্ক ছবির ত্রিমাত্রিক রূপ। সাড়ে ছয় শ বছর আগে বিলুপ্ত হওয়া অতিপ্রাকৃত ডাইনোসর ও তাদের ভয়াবহতা নিয়ে ১৯৯৩ সালে স্টিভেন স্পিলবার্গ নির্মাণ করেন বৈজ্ঞানিক কল্পকাহিনিনির্ভর ছবিটি। ৬৬তম অস্কারের আসরে ছবিটি চারটি শাখায় পুরস্কার পায়। এরপর কেটে গেছে দীর্ঘ সময়। ২০ বছর পর ছবিটি এবার ত্রিমাত্রিক প্রযুক্তিতে মুক্তি দেওয়া হয়েছে। ত্রিমাত্রিক প্রযুক্তিতে রূপান্তর করতে খরচ হয়েছে এক কোটি ডলার। জুরাসিক পার্ক সিরিজের অন্য দুটি ছবিও ত্রিমাত্রিক প্রযুক্তিতে রূপান্তরের কাজ চলছে।
