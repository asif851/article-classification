
বলিউডে সব সময় নানান বিষয় নিয়ে আলোচনায় থাকেন সালমন খান। অমুক নায়িকার সঙ্গে প্রেম করছেন, অমুকের সঙ্গে বাগদান হচ্ছে—এমন খবর হরহামেশাই মেলে। এবারের গুঞ্জন দাবাং তারকা না-কি আগামী বছর বিয়ে করছেন। আজ রোববার ইন্টারন্যাশনাল বিজনেস টাইমসের খবরে এমনটাই বলা হয়েছে। সালমানের সঙ্গে ঐশ্বর্য রাই বচ্চন ও ক্যাটরিনা কাইফের প্রেমের কথা শোনা গেছে। বারবার বজরঙ্গি ভাইজানের সঙ্গে বলিউড নায়িকাদের সম্পর্কের খবর বেরিয়ে। আবার বারবার সেই প্রেম ভেঙেও গিয়েছে। কিন্তু এবার আগামী বছর বিয়ের খবর বেরোল। সেই মেয়ে কিন্তু আবার বলিউডের নায়িকা নন। এখন প্রশ্ন জাগতে পারে তাহলে কে সেই সুন্দরী? শোনা যাচ্ছে সেই মেয়ের নাম লুলিয়া ভানটুর।খবরে বলা হচ্ছে, লুলিয়া রোমানিয়ার টিভি তারকা। লুলিয়ার সঙ্গে সল্লুর প্রেমে জড়ানোর খবর আগেই শোনা গিয়েছিল। এবার আগামী ডিসেম্বরে ৫০-এ পা দেওয়া সালমানের আংটি বদলের খবর শোনা গেল। আগামী বছরই নাকি গাঁটছড়া বাঁধবেন তাঁরা। তবে খবরগুলোতে এ ব্যাপারে সালমানের কোনো বক্তব্য নেই। 
২০১১ সালে আয়ারল্যান্ডের ডাবলিনে ‘এক থ্যা টাইগারে’র শুটিংয়ের সময় সামলানের সঙ্গে দেখা করেন লুলিয়া ভানটুর। এরপর ‘দ্য কিক’ তারকা তাঁর ভগ্নিপতির প্রযোজিত একটি ছবিতে লুলিয়া কাজ করেন। শুধু তাই নয় বোন অর্পিতার বিয়েতেও লুলিয়াকে দাওয়াত দেন সালমান।
