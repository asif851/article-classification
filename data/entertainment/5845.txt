

সঞ্জয় লীলা বানসালির পর বেওয়াচ সুন্দরী প্রিয়াঙ্কা চোপড়া এবার ‘পিঙ্ক’ সিনেমা খ্যাত পরিচালক অনিরুদ্ধ রায় চৌধুরীর ছবিতে অভিনয় করবেন।
প্রিয়াঙ্কা বলিউডে তাঁর দ্বিতীয় ইনিংস শুরু করতে চলেছেন বানসালির ছবি ‘গুস্তাখিয়াঁ’ দিয়ে। চলচ্চিত্রে প্রিয়াঙ্কার বিপরীতে অভিনয় করবেন বলিউড অভিনয় করার কথা ছিল শাহরুখ খানের। তবে শাহরুখের পাশাপাশি অভিষেক বচ্চনেরও নাম শোনা যাচ্ছে।
অনিরুদ্ধ রায় চৌধুরীর সঙ্গে দীর্ঘ আলাপের পর ছবি করার ব্যাপারে চুক্তিবদ্ধ হয়েছেন প্রিয়াঙ্কা। পিঙ্ক-এর মতোই অনিরুদ্ধর আগামী ছবিটিও নারীবাদীর ওপর হবে বলে শোনা গেছে। প্রিয়াঙ্কার বিপরীতে চারজন অভিনেতার নামও নির্বাচন করা হয়েছে। তাঁদের মধ্যে একজনকে চূড়ান্ত করা হবে।
অনিরুদ্ধ রায় চৌধুরীর সঙ্গে ব্যাপারে যোগাযোগ করলে তাঁকে অবশ্য পাওয়া যায়নি।
পিঙ্ক এর মতোই অনিরুদ্ধর আগামী ছবিটির প্রযোজক-পরিচালক হতে পারেন সুজিত সরকার। এ ব্যাপারে সুজিত জানান, ‘টোনি (অনিরুদ্ধ) যদি প্রিয়াঙ্কাকে নিয়ে ছবি করেন তবে খুবই খুশির খবর। আমি এ বিষয়ে বিন্দুবিসর্গ জানি না। আমি এখন “১০২ নট আউট” ছবিটি নিয়ে ব্যস্ত। তবে জানা গেছে, ওয়াধায়ান প্রোডাকশনের অজয় কাপুর ছবিটি খুব সম্ভবত প্রযোজনা করবেন।
