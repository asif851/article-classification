
মিলা কুনিসের মা-বাবা অবাক বিস্ময় আর গর্ব নিয়ে তাকালেন তাঁদের সন্তান মিলা কুনিসের দিকে। ৩৩ বছর বয়সী এই তারকা অভিনয়শিল্পী তাঁর বাবা-মায়ের লস অ্যাঞ্জেলেসের বাড়িটি (কন্ডো) একেবারে নতুন করে দিয়েছেন। মার্ক ও এলভিরা কুনিসের প্রতি সন্তান মিলা কেন এই শ্রদ্ধা জানালেন, তা স্পষ্ট হলো মিলা কুনিসের কথায়, ‘টিকে থাকতে হলে কত পরিশ্রম করতে হয়, তা আমি জানি। আমাকে ও আমার ভাইকে মানুষ করার জন্য আমার বাবা-মা আমার চেয়েও বেশি পরিশ্রম করেছেন। এ কারণেই আমরা দু ভাইবোন এই অসাধারণ জীবন পেয়েছি।’যখন বাড়ির সংস্কারকাজ শুরু হলো, তখন সন্তানসম্ভবা মিলার নয় মাস চলছে। তিনি তাঁর দ্বিতীয় সন্তান দিমিত্রির জন্ম দেওয়ার জন্য প্রস্তুত হচ্ছিলেন। কিন্তু বাবা-মায়ের বাড়িটি নতুন করে দেওয়ার জন্য তিনি ছিলেন দৃঢ়প্রতিজ্ঞ।পেশাদার নকশাকার ও কর্মীরা ছয় সপ্তাহের মধ্যেই মার্ক ও এলভিরার বাড়িটির সংস্কারকাজ করেছেন। মিলার বর অ্যাস্টন কুচারও এসে দেখে গেছেন নতুন হয়ে যাওয়া বাড়িটি। মিড ডে
