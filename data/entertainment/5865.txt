
ইতিমধ্যে তিনি ‘আমব্রেলা’ ও ‘উই ফাউন্ড লাভ’ গানের জন্য ‘ভিডিও অব দ্য ইয়ার’ জিতেছেন। এখন খবর হলো, রিদম অ্যান্ড ব্লুজ শিল্পী রিয়ান্না ‘এমটিভি ভিডিও মিউজিক অ্যাওয়ার্ড’-এ ‘মাইকেল জ্যাকসন ভিডিও ভ্যানগার্ড অ্যাওয়ার্ড’ পাচ্ছেন এ বছর। ২৮ আগস্ট দেওয়া হবে এই সম্মাননা।
ভ্যারাইটি ম্যাগাজিন বলছে, যুক্তরাষ্ট্রের ম্যাডিসন স্কয়ার গার্ডেনে তিনি লাইভ কনসার্ট করতে যাচ্ছেন। সেখানে তাঁকে এই সম্মাননা দেওয়া হবে।
এর আগে ম্যাডোনা, পিটার গেব্রিয়েল, গানস এন রোজেজ, বিস্টি বয়েজ, ব্রিটনি স্পিয়ার্স, জাস্টিন টিম্বারলেক, বিয়ন্সে ও কানি ওয়েস্ট এই সম্মাননা পান।
রিয়ান্না এর আগেও ২০০৭ সালে ‘আমব্রেলা’ ও ২০১২ সালে ‘উই ফাইন্ড লাভ’ গানের জন্য এমটিভি ভিডিও মিউজিক অ্যাওয়ার্ড পান।ডিএনএ
