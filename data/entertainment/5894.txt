
পদ্মাবতী  সিনেমার শুটিং চলছে। সঞ্জয় লীলা বনশালি বেজায় ব্যস্ত পরিচালনায়। ছবিটি নিয়ে তো কম ঝক্কি পোহাতে হয়নি। স্ট্যান্টম্যানের মৃত্যু, করনি সেনার আক্রমণ, মহারাষ্ট্রের কোলাপুরে সেট ধ্বংস, বনশালির নিজের হেনস্তা হওয়া—কত কিছুই না ঘটল ছবিটি নিয়ে।এবার জোর কদমে চলছে শুটিং। স্বভাবতই বনশালি বেজায় তাগিদ দিচ্ছেন দ্রুত ছবি শেষ করতে। সে জন্য শুটিং শিডিউল একেবারেই ‘টাইট’। সেটে বসে কোনো গপ্পোসপ্পো নয়। একজনের কাজ শেষ তো আরেকজনেরটা শুরু।এমন এক ব্যস্ত দিনে কেবল শুটিং শেষ দীপিকা পাড়ুকোনের। ক্ষুধায় পেট চোঁ চোঁ করছে। শুটিংয়ে ধকল তো কম যায় না? সামনেই দেখতে পেলেন মজাদার খাবার। কী করা? চুপিচুপি সাবাড় করে দিলেন সব। খাবার ছিল পরিচালক বনশালির!এ বানানো গল্প নয়। বলিউডের এ নামী তারকা দীপিকা নিজেই ইনস্টাগ্রামে খাবারের ছবি দিয়ে ক্যাপশনে লেখেন, পদ্মাবতী ছবির শুটিং পরিচালনায় ব্যস্ত বনশালির নাশতা চুরি।অনেক ধকল পেরিয়ে ছবিটির শুটিং চলছে দ্রুতগতিতে। রানি পদ্মাবতী ও আলাউদ্দিন খিলজির প্রেম নিয়ে ছবিটি। রানির চরিত্রে দেখা যাবে দীপিকা পাড়ুকোনকে। খিলজি হিসেবে আছেন রণবীর সিং। আর শহিদ কাপুর অভিনয় করছেন রাওয়াল রতন সিং চরিত্রে।সূত্র: ইন্ডিয়ান এক্সপ্রেস
 
