
একটানা অভিনয় করতে করতে নিজেকে ছাপিয়ে ‘বাহুবলী’ হয়ে উঠেছেন প্রভাস। জনপ্রিয় এই সিনেমার চরিত্র থেকে বের হয়ে আসাও কঠিন বলে জানিয়েছেন তিনি।
বার্তা সংস্থা পিটিআইয়ের খবরে জানানো হয়, পাঁচ বছর ধরে বাহুবলী চরিত্রে অভিনয় করছেন প্রভাস। এ সময় তিনি অন্য কোনো চলচ্চিত্রে অভিনয় করেননি। এত দীর্ঘ সময় একটি চরিত্রে অভিনয় করার পর তা থেকে বের হয়ে আসা কঠিন বলে তিনি জানান।
প্রভাস বলেন, পাঁচ বছরে বাহুবলী চলচ্চিত্রটি আমার জীবনের একটি অংশ নয় জীবনে পরিণত হয়েছে।
নতুন চলচ্চিত্র সাহুতে অভিনয় করতে যাচ্ছেন প্রভাস। তিনি বলেন, সাহুর চরিত্রটি বাহুবলী থেকে একেবারে আলাদা।
