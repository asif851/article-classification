
একসঙ্গে দুজন বেশ কটি ছবি করেছেন। আবার তাঁদের দেখা যাবে রুপালি পর্দায়। তবে এরই মধ্যে কেটে গেছে ১০টি বছর। বলিউড শাহেন শাহ অমিতাভ বচ্চন ও অক্ষয় কুমারকে দেখা যাবে আর বাল্কির পরবর্তী ছবিতে।
অমিতাভ বচ্চনকে সব সময়ই পছন্দ আর বাল্কির। বিগ বিকে ছাড়া যেন তাঁর ছবিগুলো অসম্পূর্ণই থেকে যায়। তাঁর শেষ ছবিতেও অমিতাভের অতিথি চরিত্র ছিল। এবার পরবর্তী ছবিতেও তাঁকে দেখা যাবে। তবে অমিতাভের সঙ্গে যুক্ত হচ্ছেন অক্ষয় কুমার। যদিও ছবি সম্পর্কে কোনো কিছুই বলতে নারাজ পরিচালক। এখন তিনি বিগ বির চরিত্রটি তৈরি করতে ব্যস্ত। এর আগে অক্ষয় ও অমিতাভ একসঙ্গে অভিনয় করেন ‘আঁখে’, ‘ওয়াকত: অ্যা রেস অ্যাগেইনস্ট টাইম’, ‘খাকি’, ‘এক রিশতা’, ‘ফ্যামিলি: টাইস অব ব্ল্যাড’ প্রভৃতি ছবিগুলোতে।আর বাল্কির এটি জীবনমুখী ছবি। অক্ষয়ের ব্যস্ততার জন্য শিগগিরই শুটিং শুরু হচ্ছে না। শুটিং শুরু হলেই ছবি সম্পর্কে বাকি তথ্য জানা যাবে।বলিউড হাঙ্গামা
