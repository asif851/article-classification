
কাল শুক্রবার প্রেক্ষাগৃহে মুক্তি পাচ্ছে গুন্ডা দ্য টেরোরিস্ট ছবিটি। দিগন্ত চলচ্চিত্রের ব্যানারে নির্মিত ছবিতে অভিনয় করেছেন বাপ্পী চৌধুরী, আঁচল, অমৃতা খান, মিশা সওদাগর, তানভির, ডন, রেবেকো, ইলিয়াস কোবরা প্রমুখ। সব কটি গানের কথা লিখেছেন কবির বকুল। সুর ও সংগীত পরিচালনা করেছেন আলী আকরাম শুভ। গানে কণ্ঠ দিয়েছেন এস আই টুটুল, দিনাত জাহান, রমা, পুলক, সজল ও মিমি। ছবির পরিচালক ইস্পাহানী আরিফ জাহান জানান, অ্যাকশন ও ত্রিভুজ প্রেমের গল্প নিয়ে ছবিটি।
