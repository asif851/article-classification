
তুখোড় মূলত থ্রিলার ঘরানার সিনেমা। নির্মাতার দাবি, সিনেমাটি মৌলিক গল্পের। আর এটাকেই সবচেয়ে বড় শক্তি হিসেবে দেখছেন মিজানুর রহমান।পরিচালকের প্রথম সিনেমা এটি। যার ট্যাগ লাইন রাখা হয়েছে ‘অপারেশন ক্লাব ডি’। এই সিনেমার মধ্য দিয়ে চলচ্চিত্রে অভিষেক হচ্ছে নবাগত শিবলী নওমানের। আর নায়িকা হিসেবে আছেন কলকাতার রাতাশ্রী দত্ত, নবাগত সোমা ও সাদিয়া।শিবলী-রাতাশ্রী ছাড়াও সিনেমার গুরুত্বপূর্ণ কিছু চরিত্রে অভিনয় করেছেন শক্তিশালী অভিনেতা আলীরাজ, বাপ্পারাজ, শিমুল খান। এ ছাড়া আরও অভিনয় করেছেন রহমতউল্লাহ, মাহমুদুল ইসলাম, টুটুল চৌধুরী, রাশেদ মামুন ও শায়েরী।তুখোড় সিনেমায় গান আছে চারটি। গানগুলোতে কণ্ঠ দিয়েছেন বেলাল খান, তানভীর আলম সজীব, সামিরা জুবেরী, ঐশী এবং কলকাতার শিল্পী জোজো। সংগীত পরিচালনা করেছেন বেলাল খান, তানভীর আলম সজীব এবং কলকাতার প্রসেনজিৎ চট্টোপাধ্যায়।পজেটিভ সিস্টেন্স এনড সাপোর্টের ব্যানারে তুখোড় ছবিটি তৈরি হয়েছে।
