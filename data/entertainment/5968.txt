

জুন মাসের তৃতীয় রোববার বিশ্ব বাবা দিবস। এই দিনটিকে সামনে রেখে আনন্দের এ সংখ্যায় থাকছে বিশেষ আয়োজন। শুরুতেই কয়েকজন তারকার সন্তান বলেছেন তাঁদের বাবাকে নিয়ে। 

আমার বাবা আমার কাছে একজন সত্যিকারের হিরো। তাঁর দায়িত্বশীলতা আমাকে মুগ্ধ করে। তিনি খুব ‘কেয়ারিং’। আমার মনে হয়, জন্ম থেকেই তিনি এ কাজটি দারুণভাবে করছেন। শুধু আমার ব্যাপারেই নয়, আমার বাবা পরিবারের প্রত্যেকটা মানুষ এবং প্রতিটি ব্যাপারেই খেয়াল রাখেন। আমি খুব অবাক হই, সারাক্ষণ নিজের ব্যস্ততার মাঝেও কী করে এত সময় পান তিনি। এখানেই শেষ নয়, আমি খুব কাছ থেকে দেখেছি বলেই জানি, আমার বাবা তাঁর পেশার ওপর কতটা দায়িত্বশীল। পেশাগত যেকোনো কাজের দায়িত্ব নিলে সেটা যে কতটা দ্রুত তিনি করতে পারেন তা বলে বোঝানো যাবে না।আর বাবার সঙ্গে যতক্ষণ থাকি, ততক্ষণই মজার মধ্যে থাকি। বাইরে কোথাও ঘুরতে গেছি বা দেশের বাইরে বেড়াতে গেছি, বাবা সারাক্ষণ মজা করছেন, পাশাপাশি কেয়ারও করছেন।বাবার সঙ্গে মজার স্মৃতি যদি বলি, তাহলে বলব, আমি যখন খুব ছোট, তখন বাবা প্রায়ই আমাকে তাঁর কনসার্টে নিয়ে যেতেন। এখন আর যাওয়া হয় না। এটা খুব মিস করি। শেষে সেই একই কথা, আমি বুঝতে শেখার পর থেকেই, আমার বাবা আমার কাছে একজন ‘পারফেক্ট’ হিরো।
আরও পড়ুন: 
আব্বুর হাতের এই দুটি খাবার দারুণ মজার বাবাকে ঘিরে বিশেষ দিনগুলো আমি খুবই উপভোগ করি আমি যেন বাবার মতোই হয়ে গেছি
