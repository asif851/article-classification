
দিনরাত্রির পালাবদলের মাঝে আরও একটি নতুন বছর এসে হাজির। নতুন বছর মানেই পুরোনো ভুলগুলো শুধরে নিয়ে সবকিছু আবারও নতুন করে শুরু করা। নতুন লক্ষ্যের দিকে, নতুন সিদ্ধান্তের আলোয় নতুন শপথে নতুনভাবে ছুটে যাওয়া। বলিউডের তারকারাও এর বাইরে নন। চলুন পাঠক, এক নজরে দেখে নেওয়া যাক বাস্তবতার বিবেচনায় নতুন বছরে কোন তারকার কোন শপথটি নেওয়া উচিত!প্রিয়াঙ্কা চোপড়াগত বছর আমি যে ভোল পাল্টে অদ্ভুত ধরনের পরিবর্তনটি গ্রহণ করেছিলাম, এ বছর সেটি ত্যাগ করব, এবং নিজেকে নিয়ে ও নিজের শেকড় নিয়ে গর্বিত থাকব।রণবীর কাপুরঅন্যের কাছে, বাবা-মায়ের কাছে, প্রেয়সীর কাছে; এমনকি পুরোনো প্রেমিকার কাছে ভালো হওয়ার চেষ্টা আর করব না। আমি জানি আমি কতটা ভালো। তাই, আমি নিজের সিদ্ধান্ত নিজেই নেব, নাহয় নাই হোক সেটা আমার কাজের জন্য সর্বোত্তম সিদ্ধান্ত।বরুণ ধাওয়ান
আমি গোবিন্দ’এর বদলি অভিনেতা হওয়ার চেষ্টা করা ছেড়ে দেব। আমি অনেক দারুণ কাজ করতে পারি। যেমনটি করেছিলাম ‘বদলাপুর’ ছবিতে। তাই, আমি আমার নিজের ব্যক্তিত্ব এবং প্রতিভার মাঝেই আমার আগামী চরিত্র খোঁজার চেষ্টা করব। কঙ্গনা রনৌতআমাকে নিয়ে নিন্দুকেরা যেসব বাজে কথা রটিয়ে বেড়ায়, আমি সেসবে কান না দিয়ে আমার মতো কাজ আমি করে যাব। দীপিকা পাডুকোণকোনো কিছু করার জন্য প্রচণ্ড সংকল্প থাকা এক কথা, আর ফলাফলকে নিয়ন্ত্রণ করার চেষ্টা করা ভিন্ন কথা। আমি যেটা ভালো করি, সেটাই করে যাব এবং ফলাফল কী হয় তা নিয়ে ভাবব না। সানি লিওনআমি নিজেই সিদ্ধান্ত নেব যে, আমি পর্নো তারকা হিসেবে পরিচিতি পেতে চাই কিনা। যদি তাই চাই, তাহলে ভণিতা করা ছেড়ে দেব আমি। আর যদি না চাই, তাহলে ছবিতে সেই কাজগুলো করব না, যা শুধু পর্নো স্টারদের থেকেই আশা করা যায়। পরিনীতি চোপড়াবডি-ফিগার নিয়ে বেশি মাথা না ঘামিয়ে আমি সেদিকেই বেশি নজর দেব, যা আমি আসলেই ভালো করি—আমার অভিনয়। যারা আমাকে পর্দায় দেখতে পছন্দ করেন, তাঁরা আমার ওজন নিয়ে খুব বেশি মাথা ঘামান না। রণবীর সিংপার্টিতে কাউকে জড়িয়ে ধরা এবং অন্তরঙ্গ হওয়ার আগে আমি আরও বেশি সতর্ক ও হিসেবি হব। সোনাক্ষী সিনহাআমি আমার চরিত্রগুলো আরও সতর্কতার সঙ্গে বেছে নেব। ‘অপরিপক্ব ও হাস্যকর’ চরিত্রে অভিনয় করা বাদ দিয়ে ‘লুটেরা’ ছবির মতো পাক্কা চরিত্র বেছে নেব। মিড-ডে।
