
শাকিরার সৌন্দর্য দেখে অনেকেই তাঁকে তুলনা করেন গ্রিক দেবীদের সঙ্গে। শ্বেতশুভ্র গায়ের বরন আর সোনালি চুল। তাঁকে পুতুল বললেও ভুল হবে না। পুতুলসদৃশ এই তারকা ইদানীং নিজেই মজেছেন পুতুলের প্রেমে। ঠিক পুতুল নয়, নানা ধরনের খেলনার নকশার তদারক করছেন তিনি। নভেম্বর মাসে তাঁর পছন্দের সেই খেলনাগুলো আসবে বাজারে। যুক্তরাষ্ট্রের খেলনা প্রস্তুতকারক প্রতিষ্ঠান ফিশার-প্রাইসের দূত হয়ে খেলনার সংগ্রহ বাজারে আনছেন এই সংগীত তারকা। শিগগিরই শাকিরা দ্বিতীয়বারের মতো মা হতে চলেছেন। নতুন অতিথি আসার আগে তাই নতুন খেলনা দিয়ে ঘর সাজানোয় ব্যস্ত শাকিরা। এক্সপ্রেস।
