
ছয় বছর আগে মুক্তি পেয়েছিল রণবীর কাপুর ও ক্যাটরিনা কাইফ জুটির প্রথম ছবি ‘আজব প্রেম কি গজব কাহানি’। এ ছবিতে প্রেমিক-প্রেমিকার চরিত্রে অভিনয় করতে গিয়ে এ জুটির মধ্যে বাস্তব জীবনেও প্রেমের সম্পর্ক গড়ে ওঠে। এরপর শুরু হয় প্রেম নিয়ে তাঁদের লুকোচুরি খেলা। এর পরেও জল অনেক ঘোলা হয়েছে। এখন রণবীর-ক্যাটের প্রেম খোলা বইয়ের পাতার মতোই। বিয়ের পর্ব না সারলেও, গত বছর থেকে এক ছাদের নিচেই থাকছেন বলিউডের আলোচিত এ প্রেমিকযুগল। সম্প্রতি রণবীর জানিয়েছেন, ছয় বছর আগেই নাকি তাঁর বিয়ের তারিখ চূড়ান্ত হয়েছে।সম্প্রতি রণবীরকে জিজ্ঞেস করা হয়েছিল, ঘরোয়াভাবে বিয়ের আনুষ্ঠানিকতা সারবেন কি না। জবাবে তিনি বলেন, ‘আমার মনে হয় না, ঘরোয়াভাবে বিয়ে করতে পারব। কারণ আমরা অভিনয়শিল্পী। ছয় বছর আগেই আমার বিয়ের তারিখ চূড়ান্ত হয়েছে। এটি আমার জীবনের বিশেষ একটি দিন। তাই আমাকেই তা ঘোষণা করতে দিন। তবে এই মুহূর্তে বিয়ে নিয়ে আমার কোনো পরিকল্পনা নেই।’ এক খবরে এমনটিই জানিয়েছে ইন্দো-এশিয়ান নিউজ।রণবীর আরও বলেন, ‘আমি প্রেমের সম্পর্কে জড়িয়েছি। আমার উপলব্ধি, এই সম্পর্কের প্রতি আমি যথেষ্ট দায়িত্বশীল ও বিশ্বস্ত। আমার বিয়ের দিনক্ষণ নিয়ে সবরকম অনুমান বন্ধ করার অনুরোধ জানাচ্ছি গণমাধ্যমের কাছে। আমি মনে করি, বিয়ে নিয়ে একের পর এক গুজব রটলে বিয়ের আসল মজাটা নষ্ট হয়ে যায়।’এদিকে সম্প্রতি একটি অনুষ্ঠানে প্রেমিক রণবীর কাপুরের সঙ্গে মালদ্বীপ অবকাশযাপন সম্পর্কে জানতে চাইলে তেলেবেগুনে জ্বলে ওঠেন ক্যাটরিনা। রাগে ফুঁসতে ফুঁসতে বলেন, ‘আমার ব্যক্তিগত জীবন নিয়ে মন্তব্য করার ইচ্ছে না হলে আমি তা করতে বাধ্য নই। আপনাদের কাজ অনুমান করা। আর আমার কাজ সেই অনুমান নিয়ে কোনো কথা না বলা।’
আরও জানতে পড়ুন:
রণবীর-ক্যাটের বিয়ে, সালমান খুশি!রণবীর-ক্যাটরিনা স্বামী-স্ত্রী!
