
আগামীকাল ৬ সেপ্টেম্বর ঢাকাসহ সারা দেশে প্রায় ৪৫টি প্রেক্ষাগৃহে মুক্তি পাচ্ছে কাজী হায়াৎ পরিচালিত চলচ্চিত্র ইভ টিজিং। কাহিনি, চিত্রনাট্য ও সংলাপ তাঁর নিজেরই।কাজী হায়াৎ ফিল্মসের ব্যানারে নির্মিত এতে অভিনয় করেছেন কাজী মারুফ, তমা মির্জা, মিজু আহমেদ, আরিফ, হাবিব খান, রাশেদা চৌধুরী প্রমুখ। ছবির গান লিখেছেন মুন্সী ওয়াদুদ ও পলাশ।বিভিন্ন গানে কণ্ঠ দিয়েছেন সাবিনা ইয়াসমীন, সাগির, নির্ঝর, ফকির সাহাবুদ্দিন প্রমুখ।পরিচালক কাজী হায়াৎ বলেন, ‘বর্তমান সময়কে ধরেই ছবিটি নির্মাণ করা হয়েছে। যদি দর্শকেরা এই ছবিটি দেখতে হলমুখী না হন, তাহলে আর ছবি নির্মাণ করার আগ্রহই থাকবে না আমার।’
