
এনটিভিতে প্রচারিত হচ্ছে ধারাবাহিক নাটক বাক্সবন্দী। আজ এটির ৫০তম পর্ব প্রচারিত হবে। নঈম ইমতিয়াজ নেয়ামূল পরিচালিত এই নাটকে অভিনয় করছেন ফারহানা মিলি। নাটকটিসহ আরও বিভিন্ন প্রসঙ্গে কথা হলো ফারহানা মিলির সঙ্গে।
‘বাক্সবন্দী’ নাটকের ৫০তম পর্ব প্রচারিত হবে আজ। এই নাটকে কাজের অভিজ্ঞতা শুনতে চাই।৫০তম পর্ব প্রচারের খবর শুনে ভালো লাগছে। শুটিং–অভিজ্ঞতাও বেশ মজার। শুটিংয়ে গেলে মনেই হয় না বাইরে কোথাও আছি। সারা দিন খুব মজা করি, কখন যে দৃশ্য ধারণ শেষ হয়, টেরই পাই না। তা ছাড়া পরিচালক নেয়ামূল ভাইও সময় নিয়ে কাজ করেন।অনেকেই বলেন, বাংলাদেশি নাটক কেউ দেখে না?পুরোপুরি একমত নই। না দেখলে তো দর্শক-প্রতিক্রিয়া পেতাম না। টিভিতে না হলেও দর্শক এখন ইউটিউবে নাটক দেখছেন। না দেখারও অনেক কারণ আছে। কিন্তু কীভাবে নাটক দেখানো যায়, তা নিয়ে কেউ ভাবছি না।ইদানীং নাটকের গল্প নিয়ে দর্শকেরা সন্তুষ্ট হচ্ছেন?এটা ঠিক যে সবাই মিলে (অভিনয়শিল্পী, পরিচালক, গল্পকার) আরেকটু বেশি সময় দিলে ভালো হয়। নাটকে আমরা যাঁরা অভিনয় করি, তাঁদের কস্টিউমের ব্যাপারটিও দেখতে হয়। এটা যদি অন্য কেউ দেখতেন, তা হলে আমরা আরেকটু মন দিয়ে কাজ করতে পারতাম। মাঝেমধ্যে ব্যতিক্রমও হয়।কেমন সেটা?সপ্তাহ দেড়েক আগে আমি মেইড ইন বাংলাদেশ নামের একটি নাটকের কাজ করলাম। নজরুল ইসলাম পরিচালিত এই নাটকে গার্মেন্টসে কাজ করা মেয়ের জীবনের নানা বাঁক চমৎকারভাবে তুলে ধরা হয়েছে। কাজটিও করেছি সময় নিয়ে। তাই সবাইকে বলব, একটু সময় নিয়ে যদি নাটকের কাজ করতে পারতাম, তা হলে ভালো হতো।আপনার প্রথম ছবি ‘মনপুরা’ বেশ জনপ্রিয়তা পায়। এরপর আপনাকে ছবিতে অভিনয় করতে দেখা যায়নি...এমনিতেই করিনি। জুতসই কিছু পেলেই করব। মনপুরা ছবির পর যে টিমগুলোর কাছ থেকে কাজের প্রস্তাব পেয়েছি, মনে হয়েছে ওদের সঙ্গে মানিয়ে নিতে পারব না। কাজ করার ক্ষেত্রে আমি এই ব্যাপারটিতে খুব গুরুত্ব দিই।
সাক্ষাৎকার: মনজুর কাদের
