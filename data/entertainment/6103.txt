
অভিনয় দুনিয়ার এমন কোনো সম্মানজনক পুরস্কার নেই, যা তিনি জেতেননি। অস্কার, বাফটা, এমি, গোল্ডেন গ্লোব। ইতিহাসের মাত্র দ্বিতীয় অভিনেত্রী হিসেবে ইউরোপের তিনটি প্রধান চলচ্চিত্র উৎসব কান, বার্লিন আর ভেনিসে সেরা অভিনেত্রীর পুরস্কার জিতেছেন। সেই জুলিয়ান মুর অভিনয় জানেন না!‘বাজে অভিনয়ে’র কারণে মার্কিন এই অভিনেত্রীর একটি প্রচারণামূলক বিজ্ঞাপন বাতিল করা হয়েছে। তুরস্কের সংস্কৃতি ও পর্যটন মন্ত্রণালয়ের অধীনে সেই বিজ্ঞাপনটি বানানো হয়েছিল। কিন্তু সেটি মনে ধরেনি কর্তাব্যক্তিদের। মুরকে আবারও নতুন করে শুটিং করতে ডাকা হয়। কিন্তু ‘অভিনয় হয়নি’ এমন অপবাদ মুরই বা মেনে নেবেন কেন! দিয়েছেন ‘না’ বলে। ফক্সনিউজ।
