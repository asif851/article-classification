
তরুণ চলচ্চিত্র নির্মাতা অং রাখাইনের ছবি মাই বাইসাইকেল (মর থেংগারি) যাচ্ছে আর্জেন্টিনায়। সেখানে অনুষ্ঠেয় ফিকসার আন্তর্জাতিক চলচ্চিত্র উৎসবের ‘আন্তর্জাতিক প্রতিযোগিতা’ বিভাগে এই ছবিটি প্রদর্শিত হবে। ১ থেকে ৮ জুলাই পর্যন্ত চলবে এই উৎসব।
বাংলাদেশের মাই বাইসাইকেল-এর সঙ্গে যুক্তরাষ্ট্র, অস্ট্রেলিয়া, ব্রাজিল, আর্জেন্টিনা, ফ্রান্স ও মেক্সিকোর মোট ১০টি ছবি প্রতিযোগিতা বিভাগে লড়বে। এ ছাড়া ছবিটি ব্রাজিলের সিনে কুরুমিন ইন্টারন্যাশনাল ইনডিজেনাস ফিল্ম ফেস্টিভ্যালের প্রতিযোগিতা বিভাগেও অংশ নেবে।
 
