
ববি। অভিনেত্রী। আজ সারা দেশে মুক্তি পাচ্ছে রাজু চৌধুরী পরিচালিত চলচ্চিত্র ইঞ্চি ইঞ্চি প্রেম। এতে অভিনয় করেছেন তিনি।সেই প্রেম-কাহিনি...ইঞ্চি ইঞ্চি প্রেম ছবিতে আমি ও বাপ্পী সহপাঠী, দুজনই বন্ধু। তবে কেউ কাউকে সহ্য করতে পারি না। কলেজের দুই বন্ধুর প্রেমের চিঠি আদান-প্রদান করতে গিয়ে আমাদের দুজনের মধ্যেও প্রেম হয়। কিন্তু সেই প্রেমে একসময় বাধা হয়ে দাঁড়ায় পরিবার।ইঞ্চি ইঞ্চি প্রেম এবং অভিজ্ঞতা...এই ছবিতে অভিনয় করতে গিয়ে আমার প্রথমবারের মতো তারের সঙ্গে উঁচুতে ঝুলতে হয়েছে। এটা নতুন অভিজ্ঞতা। ছবিতে দৃশ্যটি এমন ছিল: ধাওয়া খেয়ে আমি আর বাপ্পী দুজন পালাচ্ছি। দৌড়াতে দৌড়াতে একটা সময় উড়ে গিয়ে একটা গাড়ির ওপর পড়ি। ওই দৃশ্য ধারণ করার সময় আমাকে ক্রেনের মাধ্যমে তারের সঙ্গে ঝুলতে হয়েছে।চলচ্চিত্রের ক্যামেরায় প্রথম দিনআগে থেকেই আমি ফ্যাশন শো ও বিজ্ঞাপনে কাজ করতাম। আমার প্রথম চলচ্চিত্র খোঁজ দ্য সার্চ । তবে ছবির শুটিংয়ের সময় প্রথম ক্যামেরার সামনে দাঁড়িয়ে একটু ভয় লাগছিল। প্রথম শটের পাঁচ মিনিট আগ থেকেই মনে হচ্ছিল, ক্যামেরার সামনে দাঁড়িয়ে বোধ হয় সব ভুলে যাব আমি।
নিজেই যখন চলচ্চিত্রের দর্শকআমি অনেক সিনেমা দেখেছি। বাংলা, হিন্দি, ইংরেজি, ইরানি—সব ধরনের ছবিই আমি দেখি। বলা যায় এটা আমার নেশা। আমার নিজের অভিনীত সব ছবিই আমি হলে বসে দেখেছি। নিজের ছবি দেখতে বসলে কী যে এক অনুভূতি তৈরি হয়, তা ভাষায় প্রকাশ করা যাবে না।আসিতেছে...শাকিব খানের সঙ্গে ইফতেখার চৌধুরীর রাজত্ব। বাপ্পীর সঙ্গে মোহাম্মদ হোসেনের আই ডোন্ট কেয়ার। ইফতেখার চৌধুরীর ওয়ান ওয়ে। সাইমনের সঙ্গে শফিক হাসানের স্বপ্নছোঁয়া। এ ছাড়া শাকিবের সঙ্গে বদিউল আলম খোকনের হিরো, দ্য সুপারস্টার ছবির কাজ শিগগিরই শুরু হবে।শফিক আল মামুন
