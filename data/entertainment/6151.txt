
বলিউড অভিনেত্রী ক্যাটরিনা কাইফ আর বন্ধু সালমান খানকে নিয়ে মাঝেমধ্যেই বেশ মজার মন্তব্য করেন আমির খান। এই যেমন সম্প্রতি বললেন, অভিনেত্রীদের মধ্যে ক্যাটরিনা খুব ভালো প্লেয়ার। ক্যাটরিনার দাবা খেলা নিয়ে সম্প্রতি এভাবেই প্রশংসাসূচক মন্তব্য করেন আমির খান।এর আগে ধুম থ্রি ছবির প্রচারণার সময় সালমান ক্যাটকে নিয়ে আমির খান মন্তব্য করেছিলেন, বাস্তব জীবনে সালমান-ক্যাট যদি ঘর বাঁধতে পারে তবে তিনি খুশিই হবেন। অবশ্য আমিরের সে মন্তব্য ক্যাটরিনার ভালো নাও লাগতে পারে কারণ তিনি সে সময় প্রেম করছেন রণবীর কাপুরের সঙ্গে। কিন্তু এবারে আমির খানের মন্তব্যে মোটেও রাগ করতে পারবেন না ক্যাটরিনা। কারণ মন্তব্যটি যে প্রশংসা করে করা।সম্প্রতি মহারাষ্ট্র দাবা লিগের উদ্বোধনী অনুষ্ঠানে হাজির হন আমির খান। সেখানে তিনি বিশ্বনাথন আনন্দের সঙ্গে দাবা খেলে মাত্র ১০ মিনিটেই হেরে যান। আমিরকে সেখানে প্রশ্ন করা হয়েছিল, ছবির সেটে কখনো দাবা খেলেন কি না তা নিয়ে। আমির বলেন, ‘সেটে অনেকের সঙ্গেই দাবা খেলেছি। যাদের খুঁজে পাই তার সঙ্গেই খেলতে বসি। যদি তারকাদের মধ্যে বলেন তবে শাম্মি কাপুর ও পরেশ রাওয়ালের সঙ্গে খেলেছি। আর নায়িকাদের মধ্যে ক্যাটরিনা ভালো খেলোয়াড়।
