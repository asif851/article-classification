
মাত্র ২০ বছর বয়সে ১৯৯৭ সালে শিকাগো স্টেট ইউনিভার্সিটি থেকে ড্রপ আউট হতে হয়েছিল বর্তমান সময়ের খ্যাতিমান মার্কিন র‌্যাপ সংগীতশিল্পী ও গীতিকার কানইয়ে ওয়েস্টকে। সংগীত ক্যারিয়ারে মনোযোগী হতেই পড়ালেখার পর্ব না চুকিয়ে বিশ্ববিদ্যালয়কে বিদায় জানিয়েছিলেন ওয়েস্ট। পড়ালেখা ছেড়ে সংগীতকে আঁকড়ে ধরে নিশ্চয়ই ভুল করেননি তিনি। সংগীত জগতে সাফল্যের চূড়া স্পর্শ করেছেন। আর এবার সংগীতে অসাধারণ প্রতিভার স্বাক্ষর হিসেবে শিকাগো আর্ট ইনস্টিটিউট থেকে সম্মানসূচক ডক্টরেট ডিগ্রি পাচ্ছেন তিনি।এ প্রসঙ্গে ওয়েস্ট বলেন, ‘মাত্র পাঁচ বছর বয়স থেকে সংগীত প্রতিভার পরিচয় দিয়েছি আমি। সংগীতবিষয়ক বিভিন্ন জাতীয় প্রতিযোগিতায় আমি জয়ী হয়েছি। আমি আর্ট স্কুলে পড়ালেখা করেছি। আগামী ৫ মে শিকাগো আর্ট ইনস্টিটিউট থেকে সম্মানসূচক ডক্টরেট ডিগ্রি পাচ্ছি।’ এক খবরে এমনটিই জানিয়েছে বিলবোর্ড ম্যাগাজিন।এদিকে সম্প্রতি ওয়েস্টের নতুন গান ‘অসাম’ প্রকাশিত হয়েছে। ধারণা করা হচ্ছে, স্ত্রী কিম কার্দাশিয়ানকে নিয়েই গানটি বেঁধেছেন ৩৭ বছর বয়সী এই গায়ক ও গীতিকার।আরও পড়তে ক্লিক করুন:
গায়িকা কারদাশিয়ান সফল ড্রপ আউট!
