
নাচ-গান-অভিনয়, নাটক পরিচালনাসহ সংস্কৃতির অনেক মাধ্যমেই পদচারণ ঈশিতার। এবার নতুন আরেকটি পরিচয়ে দর্শক ও ভক্তদের সামনে হাজির হচ্ছেন তিনি। সম্প্রতি একটি অনুষ্ঠান উপস্থাপনা করলেন ঈশিতা। ইভা রহমানের পরিকল্পনায় এটিএন বাংলার জন্য নির্মিত নাচবিষয়ক এ অনুষ্ঠানের নাম ‘কিছু ছন্দ কিছু গান’।এ প্রসঙ্গে ঈশিতা বলেন, ‘উপস্থাপনার কাজটি করে অনেক ভালো লেগেছে। ছোটবেলা থেকেই নাচের প্রতি আমার বিশেষ দুর্বলতা। ‘‘কিছু ছন্দ কিছু গান’’ অনুষ্ঠানটি নাচবিষয়ক হওয়ায় আরও বেশি ভালো লেগেছে।’ঈদুল আজহার বিশেষ অনুষ্ঠানমালায় প্রচারিত হবে ‘কিছু ছন্দ কিছু গান’। শম্পা মাহমুদ প্রযোজিত অনুষ্ঠানটির নৃত্যপরিচালক কবিরুল ইসলাম রতন। এতে নাচবেন নাদিয়া, লিখন, শখ, উপমা, জ্যোতি, আসাদ, শাওন, মিলন, ফরহাদ, সৌরভ, সুতপা, শতাব্দী প্রমুখ।
