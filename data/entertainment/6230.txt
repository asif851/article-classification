
বলিউডের নায়িকারা যখন একে একে হলিউডে নাম লেখাচ্ছেন, তখন আনুশকা শর্মা অনুসরণ করছেন ভিন্ন পথ। তাঁর কাছে জায়গাটা বড় বিষয় নয়, গুরুত্বপূর্ণ হলো কাজ ও চরিত্র। ছবি হলিউডের হোক বা বলিউডের, সেটা অবশ্যই হতে হবে চমৎকার, তাহলেই কাজ করবেন আনুশকা। তবে বলিউডের যে নায়িকারা হলিউডে দাপটের সঙ্গে কাজ করছেন, তাঁদের প্রশংসা করেন এই অভিনেত্রী।হলিউডে কাজ করা প্রসঙ্গে তিনি মন্তব্য করেন, ‘একজন অভিনেত্রী হিসেবে কোন দেশের জন্য ছবি করছি, সেটা আমার কাছে কোনো বিষয় নয়। কাজটা আকর্ষণীয় হলেই হলো। কিন্তু আমি শুধু হলিউডে অভিনয় করব যেনতেন যেকোনো চরিত্রে—এই মনোভাব আমার নয়।’তিনি আরও যোগ করেন, ‘প্রিয়াঙ্কা চোপড়া আর দীপিকা পাড়ুকোন হলিউডে অসাধারণ কাজ করছেন। তাঁরা ভারতকে বাইরের দেশে প্রতিনিধিত্ব করছেন। এটি অবশ্যই একটি ভালো দিক। আর তাঁরা সেখানে অন্য ভারতীয় শিল্পীদেরও কাজ করার সুযোগ করে দিচ্ছেন, এই বিষয়টিও অসাধারণ। তবে আমি সেখানে কাজ করছি না।’সূত্র : দ্য হিন্দু
