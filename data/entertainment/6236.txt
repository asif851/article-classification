
সিলেট নগরের রিকাবীবাজার এলাকার কবি নজরুল অডিটোরিয়ামে গত সোমবার নাট্যদল থিয়েটার বাংলা মঞ্চায়ন করেছে বিশ্বখ্যাত ফরাসি নাট্যকার মলিয়েরের ম্যারিজ ফোর্স নাটকটি। সন্ধ্যা সাড়ে ছয়টায় মঞ্চনাটকটির উদ্বোধনী প্রদর্শনী অনুষ্ঠিত হয়।নাটকের নবরূপায়ণ ও নির্দেশনা দিয়েছেন নাট্যকার মোস্তাক আহমেদ। নির্দেশক বলেন, ‘নাটকটি সংগঠনের ১৮তম প্রযোজনা। সিলেটের দর্শকেরা নাটকটি ভালোভাবে গ্রহণ করেছেন দেখে আমরা উচ্ছ্বসিত। শিগগিরই নাটকটির দ্বিতীয় মঞ্চায়ন অনুষ্ঠিত হবে।’
