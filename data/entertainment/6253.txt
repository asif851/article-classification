
তারকা জরিপ পুরস্কারসেরা কণ্ঠশিল্পী (পুরুষ) হাবিব ওয়াহিদ, স্বাধীন
পুরস্কার পেয়ে আমার খুব ভালো লাগছে। এটা খুব ভালো একটা অনুষ্ঠান। আশা করি, বাংলাদেশে সুন্দর গানের যে ধারা বহমান, সেটি অনেক দূর যাবে।
সেরা কণ্ঠশিল্পী (নারী)ন্যান্সি, ভালোবাসি তোমায়পর পর চারবার এই পুরস্কার পেলাম। অসম্ভব ভালো লাগছে। পুরস্কারের নাম ঘোষণার আগে একটু টেনশন হচ্ছিল। এখন পেয়ে খুব খুশি লাগছে।
সেরা চলচ্চিত্র অভিনয়শিল্পী যুগ্মভাবে (নারী)কুসুম শিকদার, লালটিপপ্রথমবারের মতো আমি মেরিল-প্রথম আলো পুরস্কার পেলাম। তাই ভালো লাগাটা অনেক বেশি। নিশ্চয়ই দর্শকেরা আমাকে পছন্দ করেছেন বলেই ভোট দিয়েছেন। দর্শকদের প্রতি কৃতজ্ঞতা। সবাইকে ধন্যবাদ। সেরা চলচ্চিত্র অভিনয়শিল্পী যুগ্মভাবে (নারী)জয়া আহসান, চোরাবালিপুরস্কার পাওয়ার অনুভূতি সব সময়ই আনন্দের। তবে এর পাশাপাশি এবার শোকও হচ্ছে—সাভার ট্র্যাজেডির কারণে খুব মন খারাপ। তবু পুরস্কার পেয়ে ভালো লাগছে।
সেরা চলচ্চিত্র অভিনয়শিল্পী (পুরুষ) শাকিব খান, কোটি টাকার কাবিনপুরস্কার তো সব সময়ই আনন্দের। তবে আজকে সবচেয়ে বেশি আনন্দ হচ্ছে। কারণ, আজকের এই অনুষ্ঠান আয়োজন করা হয়েছে একটি মহৎ উদ্যোগ বাস্তবায়নের লক্ষ্যে। সাভারের দুর্গত মানুষের প্রতি তারকাদের যে অনুভব, তা আমার ভালো লেগেছে, আমাকে স্পর্শ করেছে।
সেরা টিভি অভিনয়শিল্পী (নারী)তিশা, লংমার্চঅসাধারণ! খুব ভালো লাগছে। আসলে কিছু কিছু অনুভূতি থাকে, যা কখনো প্রকাশ করা যায় না; আজকের অনুভূতিটাও এমন—ভাষায় প্রকাশ করতে পারব না। আমি সবার কাছে কৃতজ্ঞ।
সেরা টিভি অভিনয়শিল্পী (পুরুষ)জাহিদ হাসান, আরমান ভাই হানিমুনেপুরস্কার পেতে তো ভালোই লাগে। আরমান ভাইয়ের প্রতি মানুষের ভালোবাসা আছে, পুরস্কারটি পেয়েছি এ কারণেই। এ মুহূর্তে আমি আরমান ভাই নাটকের সঙ্গে সংশ্লিষ্ট সবার প্রতি কৃতজ্ঞতা জানাচ্ছি। আর আমার মতো একজন বুড়ো মানুষকে দর্শকেরা এত বছর ধরে পুরস্কারের জন্য মনোনীত করছেন। ফলে দর্শকদেরও অনেক ধন্যবাদ।
আজীবন সম্মাননারামকানাই দাশপুরস্কার পাওয়া অনেক ভাগ্যের ব্যাপার। আজ মেরিল-প্রথম আলো আজীবন সম্মাননা পেয়ে আমি অনেক আনন্দিত। আমার সারা জীবনের ব্যর্থতা, বেদনা ও দুঃখ-কষ্ট লাঘব হয়েছে এই পুরস্কারপ্রাপ্তির মাধ্যমে।
