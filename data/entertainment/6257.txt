
নিজের জীবনের অভিজ্ঞতা থেকে বই লিখবেন মনীষা কৈরালা। সবাইকে বলবেন, ক্যানসার মৃত্যুর পরোয়ানা নয়। সম্প্রতি এমনটিই জানিয়েছেন ক্যানসার থেকে সেরে ওঠা বলিউডের এ অভিনেত্রী। বই লেখার পাশাপাশি চলচ্চিত্র তৈরির আগ্রহ প্রকাশ করেছেন। স্বামী-সন্তান নিয়ে সুখে ঘর করার স্বপ্নের কথাও জানিয়েছেন ৪৫ বছর বয়সী মনীষা।জীবনের কঠিনতম সময়ই পার করছেন নেপালি বংশোদ্ভূত বলিউডের অভিনেত্রী মনীষা কৈরালা। ২০১২ সালের নভেম্বরে তাঁর ডিম্বাশয়ে ক্যানসার ধরা পড়ে। যুক্তরাষ্ট্রে দীর্ঘমেয়াদি উন্নত চিকিৎসা শেষে পরের বছরের মে মাসে তাঁকে ‘ক্যানসারমুক্ত’ ঘোষণা করেন চিকিৎসকেরা। এরপর দুই বছর পেরিয়ে গেছে। তৃতীয় বছরটা ‘ক্যানসারমুক্ত’ অবস্থায় পার করতে পারলে ক্যানসারের বিরুদ্ধে যুদ্ধে চূড়ান্ত জয় পাবেন। এগিয়ে যেতে পারবেন সুস্থ-স্বাভাবিক জীবনের পথে। সম্প্রতি এক খবরে এমনটিই জানিয়েছে মুম্বাই মিরর।পাঁচ বেডরুমের বিলাসবহুল পেন্টহাউস অ্যাপার্টমেন্ট কিনেছেন মনীষা। সম্প্রতি এক সাক্ষাৎকারে তিনি স্বীকার করেন, স্বামী ও সন্তান নিয়ে থাকবেন— এমন ভাবনা থেকেই অ্যাপার্টমেন্টটি কিনেছেন।মনীষা বলেন, ‘যেদিন আমি জানতে পারব, আমি পুরোপুরি সুস্থ সেদিন আমি দুটি শিশু দত্তক নেব। একটি মেয়ে ও একটি ছেলে। জীবন নিয়ে আমার কিছু প্রত্যাশা আছে। আমি ঠিক নিশ্চিত নই, সেগুলো পূরণ হবে কি না। পূরণ হলে আমি হয়তো বিয়ে করব। তবে আপাতত দত্তক নেওয়া সন্তান নিয়েই পরিবার গড়ার স্বপ্ন দেখছি। আশা করছি, আগামী বছর তা সম্ভব হবে।’
ফেসবুকে নেপালি ব্যবসায়ী সম্রাট দাহালের সঙ্গে পরিচয়ের পর ২০১০ সালে তাঁকে বিয়ে করেন নেপালের সম্ভ্রান্ত কৈরালা পরিবারের মেয়ে মনীষা। বিয়ের পর ফিনল্যান্ডে মধুচন্দ্রিমায় যান। কিন্তু খুব বেশিদিন ঘর করা হয়নি মনীষার। মাত্র দুই বছরের মাথায় সম্রাটের সঙ্গে তাঁর বিচ্ছেদ হয়ে যায়।
আরও পড়ুন:ক্যানসারে আক্রান্ত মনীষাঘরে ফিরলেন মনীষা
