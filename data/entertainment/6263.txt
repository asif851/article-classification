
‘আমি একজন লোভী অভিনেত্রী। কোনো ছবিতে ভালো চরিত্র পেলেই কাজ করতে চলে যাই’—বলিউড অভিনেত্রী বিদ্যা বালন এভাবেই তাঁর নিজের সম্পর্কে বলেন। সম্প্রতি তাঁর প্রথম মারাঠি ছবি ‘এক আলবেলা’ ছবির একটি গানের উদ্বোধনী অনুষ্ঠানে ভালো ছবিতে তাঁর কাজ করার আগ্রহ প্রসঙ্গে সাংবাদিকদের মজা করে এ কথা বলেছেন তিনি।হিন্দি, বাংলা, মালায়লাম, মারাঠি—কোনো ভাষার ছবিতেই বিদ্যার অরুচি নেই। মনের মতো চরিত্র পেলে যেকোনো ছবিতেই তিনি কাজ করতে রাজি। অভিনয়ের প্রতি তাঁর এই ব্যাপক আগ্রহের জন্যই মজা করে নিজেকে লোভী অভিনেত্রী বলেছেন ভারতীয় জাতীয় চলচ্চিত্র পুরস্কারপ্রাপ্ত এই অভিনেত্রী। দ্য ইন্ডিয়ান এক্সপ্রেস।
