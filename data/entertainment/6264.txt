
রণবীর সিং, সিদ্ধার্থ মালহোত্রা, টাইগার শ্রফদের চেয়েও আয়ে এগিয়ে ভারতীয় কমেডিয়ান কপিল শর্মা। ভারতীয় একটি সংবাদপত্র সম্প্রতি এ তথ্যই প্রকাশ করল। জানাল, সনি টিভির ‘দ্য কপিল শর্মা শো’-এর প্রতি পর্বের জন্য পারিশ্রমিক হিসেবে এর উপস্থাপক কপিল প্রায় ৬০ লাখ রুপি পেয়ে থাকেন। মাস শেষে যা দাঁড়ায় পাঁচ কোটি রুপিতে।শুধু কপিল নন, তাঁর অনুষ্ঠানের অন্য শিল্পীরাও আয়ের দিক থেকে বলিউডের অনেক তরুণ তারকার চেয়ে এগিয়ে আছেন। যেমন ‘ডক্টর মাশহুর গুলাটি’ চরিত্রে অভিনয় করা সুনীল গ্রোভারের পর্বপ্রতি পারিশ্রমিক ১০ থেকে ১২ লাখ রুপি। ‘পলক’ থেকে ডক্টর মাশহুরের নার্সের চরিত্রে রূপান্তর হওয়া কিকু সারদা পর্বপ্রতি আয় করেন পাঁচ থেকে সাত লাখ রুপি। কপিলের ‘নানি’র চরিত্রে অভিনয় করা আলী আসগরও পারিশ্রমিক পান কিকুর সমান। কপিলের প্রেমিকার চরিত্রে অভিনয় করা সুমনা চক্রবর্তীর আয় প্রতি পর্বে ছয় থেকে সাত লাখ রুপি। ডিএনএ ইন্ডিয়া।
