
কলকাতা আন্তর্জাতিক চলচ্চিত্র উৎসবে মনোনীত হয়েছে বাংলাদেশের ছবি ‘৭১-এর সংগ্রাম’। এই ছবিতে অভিনয় করেছেন মডেল ও অভিনেত্রী দিলরুবা ইয়াসমীন রুহী। আজ শুক্রবার তিনি জানিয়েছেন, উৎসবে ছবিটি ‘নেটপ্যাক’ বিভাগের জন্য মনোনীত হয়েছে।১৪ নভেম্বর থেকে শুরু হচ্ছে ২১ তম কলকাতা আন্তর্জাতিক চলচ্চিত্র উৎসব। চলবে ২১ নভেম্বর পর্যন্ত।‘৭১-এর সংগ্রাম’ ছবিটি মুক্তি পায় ২০১৪ সালে। মুক্তিযুদ্ধের প্রেক্ষাপটে নির্মিত ছবিটি পরিচালনা করেছেন মনসুর আলী। রুহীর বিপরীতে অভিনয় করেছেন আমান। ছবির একটি গুরুত্বপূর্ণ চরিত্রে অভিনয় করেছেন বলিউডের প্রখ্যাত অভিনেতা অনুপম খের।
