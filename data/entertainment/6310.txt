
পরপর অনেকগুলো ছবি সুপারহিট হওয়াটাই কি ভুল হলো? বলিউড অভিনেত্রী দীপিকা পাড়ুকোন এখন এমনটা ভাবতেই পারেন। কেননা, তিনি পড়েছেন মধুর সমস্যায়—একই সময়ে মিলছে দারুণ সব ছবির অফার। কোনটি ছেড়ে কোনটি করবেন তিনি?
‘গোলিও কি রাসলীলা-রামলীলা’ ও ‘বাজিরাও মাস্তানি’র পর পরিচালক সঞ্জয় লীলা বনশালি পরের ছবিতেও চাইছেন দীপিকা পাড়ুকোনকে। চিতোরের রানি পদ্মাবতীকে নিয়ে হবে এই ঐতিহাসিক ছবি। কিন্তু যে সময়ে এর শুটিং, সেই একই সময়ে চলবে শাহরুখ খানের বিপরীতে আনন্দ এল রায়ের আরেকটি ছবির শুটিং!
এখন কী করবেন দীপিকা? বনশালি বা শাহরুখ—কাউকেই তো না বলা যায় না। তাই অগত্যা দুটো ছবিরই শুটিংয়ের তারিখ মেলানোর চেষ্টা করে যাচ্ছেন। ফিল্মফেয়ার।
