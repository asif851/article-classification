
বলিউড নির্মাতা করন জোহরের সঙ্গে প্রথম কফিটা খাওয়ার কথা ছিল পাকিস্তানি অভিনেতা ফাওয়াদ খানের। কিন্তু বলিউডে ভারত-পাকিস্তান দ্বন্দ্বের জেরে সে আর হলো না। করনকে ফিরতে হলো পুরোনো বন্ধুদের কাছেই। হ্যাঁ, ফাওয়াদ নয়, এবারের ‘কফি উইথ করন’ অনুষ্ঠানের প্রথম পর্বে শাহরুখ খান ও আলিয়া ভাটকে দেখা যাবে। গতকাল রাতে প্রথম পর্বের শুটিং হয়েছে। নভেম্বর থেকে ‘কফি উইথ করন’-এর এবারের সিরিজটি দেখা যাবে। আজও সকালে শাহরুখ টুইটারে একটি ছবি পোস্ট করে লিখেছেন, ‘কিছু কর্মদিবস কাজ নয়, বরং ভালোবাসা ও আনন্দ। আমাকে ডাকার জন্য কফি দলকে ধন্যবাদ।’ শাহরুখ ও আলিয়া এখন কাজ করছেন গৌরী শিন্ডের ‘ডিয়ার জিন্দেগি’ ছবিতে। মিড ডে
