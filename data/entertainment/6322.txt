
ভালোবাসার মানুষ রাশেদ জামানের সঙ্গে চলতি বছরের মে মাসে আংটি বদল করেছিলেন মডেল ও অভিনেত্রী স্বাগতা। সে সময়েই জানা গিয়েছিল, কোরবানির ঈদের আগেই তাঁরা বিয়ের কাজটিও সেরে নেবেন। যে কথা সেই কাজ, আগামীকাল বুধবার তাঁদের বিয়ের আনুষ্ঠানিকতা সম্পন্ন হতে যাচ্ছে। স্বাগতাদের মগবাজারের বাসার ছাদে একেবারে ঘরোয়া পরিবেশে বিয়ের আনুষ্ঠানিকতা করার প্রস্তুতি নেওয়া হয়েছে।
স্বাগতা জানিয়েছেন, একেবারে ছোট পরিসরে, শুধুমাত্র পরিবারের সদস্যদের নিয়েই আপাতত বিয়ের কাজটি সেরে নিতে হচ্ছে। ইচ্ছে আছে, আগামী বছরের ফেব্রুয়ারিতে বিবাহোত্তর সংবর্ধনা অনুষ্ঠান আয়োজনের।স্বাগতার স্বামী রাশেদ জামান পেশায় চিত্রগ্রাহক। সম্প্রতি তিনি অমিতাভ রেজা পরিচালিত ‘আয়নাবাজি’ ছবিতে চিত্রগ্রাহকের দায়িত্ব পালন করেছেন। এ ছাড়া বেশ কিছু আলোচিত বিজ্ঞাপন ও নাটক-চলচ্চিত্রে চিত্রগ্রাহক হিসেবে কাজ করেছেন তিনি।
