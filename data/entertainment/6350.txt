
নতুন ছবির কাজ করছেন ব্র্যাড পিট। সেখানে পার্শ্বচরিত্র হিসেবে বেশ কিছু ‘এক্সট্রা’ দরকার। সাধারণত পেশাদার অভিনেতাদের দিয়েই এ কাজটি করা হলেও পিট চাইছেন কারাগারে বন্দীদের মধ্য থেকে কয়েকজনকে বেছে নিয়ে ব্যবহার করতে।ফিউরি নামের ছবির শুটিংয়ের জন্য পিট এখন চিলটার্নসে। ইংল্যান্ডের দক্ষিণ-পূর্বাঞ্চলের এই জায়গায় আছে ‘দ্য মাউন্ট’ নামের একটি কারাগার। যেখানে ৮০০ জনের মতো বন্দী আছে। পিটের খুব ইচ্ছে, তিনি কারাগার পরিদর্শনে যাবেন। শুধু তা-ই নয়, এখানকার বন্দীদের দিয়ে অভিনয়ও করানোর অনুরোধ করেছেন পরিচালককে। পাপকে ঘৃণা করো, পাপীকে নয়—এই দর্শনেই যে তিনি বিশ্বাসী! আইএএনএস।
