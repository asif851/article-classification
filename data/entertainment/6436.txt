
আজ শুক্রবার বিকেলে রাজধানীর মোহাম্মদপুর শারীরিক শিক্ষা কলেজ মাঠে রয়েছে জঙ্গিবাদবিরোধী কনসার্ট। নগর বাউল জেমস ছাড়াও সেখানে গান করবে আরও বেশ কয়েকটি ব্যান্ড। নতুন গানের রেকর্ডিং ও সাম্প্রতিক কাজ নিয়ে গতকাল বিকেলে মুঠোফোনে কথা হয় এই শিল্পীর সঙ্গে।জঙ্গিবাদবিরোধী কনসার্টে ভক্তদের নতুন গান শোনাবেন?একেবারে নতুন গান? না।একবার বলেছিলেন নতুন কিছু গান বেঁধেছেন। সেগুলো কবে শুনবেন ভক্তরা?সেগুলো এখনো রেকর্ড করা হয়নি। স্টুডিও বদলাতে হয়েছে। রেকর্ড করতে আরও কিছুদিন সময় লাগবে।বলিউডের জন্য গান করবেন না? কিংবা ঢালিউড?এ রকম কোনো খবর নেই। আর বাংলা সিনেমায় আপাতত গান করছি না।তরুণদের উদ্দেশে কিছু বলবেন?আমার কাজ হচ্ছে গান করা, বিনোদন দেওয়া। যে বা যারা আমাকে গান গাইতে ডাকবে, আমি তাদের জন্য গাইব। সেটা যে রাজনৈতিক দলই হোক না কেন। তার মানে এই নয় যে তাদের রাজনৈতিক মতাদর্শের সঙ্গে আমার একাত্মতা আছে। ঢাকা মেট্রোপলিটন পুলিশের ডাকে আমি গান করেছি, র্যাব ডেকেছে, আমি গান করব। আমি সমাজ পরিবর্তন করতে আসিনি, এন্টারটেইন করতে এসেছি।একটি সংবাদপত্রে বলেছেন...আমি কিছু বলিনি। আমার সঙ্গে কথা না বলে ওই পত্রিকা আমাকে কোট করেছে। আমি সেটার তীব্র প্রতিবাদ জানাচ্ছি। ওরা যেটা প্রচার করেছে, সেটা আমার কথা না। এই যে তুমি আমার সঙ্গে কথা বলছ, আমি কী চিন্তা করছি, কী করছি না, আমার ভাব-ভাবনা তুমি বুঝে গেলে। সেভাবেই তো তুমি লিখবে, রাইট? এভাবেই সাংবাদিকতা হওয়া উচিত।আপনি বিভিন্ন সময়ে তরুণদের গানে গানে বার্তা দিয়েছেন।আমার কাজ গান গাওয়া। ‘জয় তরুণের জয়’ গানে বলেছি, শুধু ভালোবাসাটুকু থাক, আর সবকিছু মুছে যাক।আপনার তোলা আলোকচিত্রের প্রদর্শনী করবেন কবে?এটা সময়সাপেক্ষ। একসময় যদি মন চায় তবে অবশ্যই করব।
 
