
হিন্দিটা ঠিকমতো জানা নেই তার। সেই অঞ্জনা হিন্দি গান গেয়েই হয়ে গেল প্রথম ইন্ডিয়ান আইডল জুনিয়র। নির্বেশ, দেবাঞ্জনা ও আনমোলকে হারিয়ে ভারতের সেরা খুদে গাইয়ের পুরস্কার জিতেছে বেঙ্গালুরুর এই ১০ বছর বয়সী। তার হাতে সেরার পুরস্কার তুলে দিয়েছেন অমিতাভ বচ্চন। জয়ের পর অঞ্জনা বলে, ‘আমি এটা প্রত্যাশা করিনি। আমি খুব খুশি।’এই বয়সেই তার ব্যাংক হিসাবে জমা পড়ে গেল ৩২ লাখ রুপি। ইন্ডিয়ান আইডল জুনিয়র নির্বাচিত হওয়ায় ট্রফির পাশাপাশি প্রাইজমানি হিসেবে সে পেয়েছে ২৫ লাখ রুপি, একটি নিশান গাড়ি। এ ছাড়া কোটাক মাহিন্দ্রা ও হরলিকস তাকে দিয়েছে যথাক্রমে পাঁচ ও দুই লাখ রুপি।ইন্ডিয়ান আইডল জুনিয়রের বিচারক হিসেবে শ্রেয়া ঘোষালের পাশাপাশি ছিলেন সুরকার জুটি বিশাল-শেখর। টিওআই।
