
সবকিছু ঊর্ধ্বমুখীই ছিল। বক্স অফিসে তর তর করে চড়ছে তাঁর ছবিগুলো। ওপর দিকে উঠছিল তাঁর বাজার দরও। হুট করে কী এমন ঘটল, যে ‘পতন’ শব্দটি ব্যবহার করতে হলো কঙ্গনা রনৌতের জন্য? না, এ পতন সেই পতন নয়। এ যে প্রেমে পড়া! অবশেষে কঙ্গনা স্বীকার করলেন, তিনি প্রেমে পড়েছেন।প্রেমিকের নামটি অবশ্য এখনো মনের সিন্দুকে লুকিয়েই রেখেছেন। সেটি গোপন করলেও প্রেমটাকে গোপন করেননি। প্রেম আর আকাশের চাঁদ যে লুকিয়ে রাখা যায় না। এর আগে ‘একা থাকাই ভালো থাকা’ তত্ত্বে বিশ্বাসী কঙ্গনা এখন বলছেন, ‘একা থাকার স্বাধীনতা কিন্তু একসময় পাষাণ ভার হয়ে দেখা দেয়। কোনো সম্পর্কই হতে পারে তার চিকিত্সা। ভালো একটি সম্পর্ক অন্য রকম শক্তি এনে দিতে পারে।’ হিন্দুস্তান টাইমস।
