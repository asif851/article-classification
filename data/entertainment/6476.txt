
মৌলিক ছবি যেমন তৈরি হয় তেমনি সিক্যুয়েলেও বেশ জোয়ার বলিউডে। শুধু যে সিক্যুয়েল তৈরি হয়, তা–ই নয়। সিক্যুয়েলগুলো বেশ জনপ্রিয়ও বলিউড ভক্তদের কাছে। বিশেষ করে সিরিজ ছবিগুলোর আলাদা দর্শকই তৈরি হয়েছে। ধুম, গোলমাল, দাবাং, এবিসিডি, হাউজফুল সিরিজগুলো বেশ জনপ্রিয়। খবর দেব কয়েকটি আসন্ন বলিউড সিক্যুয়েলের। এবিসিডি থ্রিবলিউডের ছবিগুলোর অন্যতম অংশ থাকে নাচ ও গান। কখনো কখনো নাচ ও গান দিয়েই জনপ্রিয় হয়ে যায় ছবি। যেমন সম্প্রতি ‘কালা চশমা’ গান দিয়ে বেশ জনপ্রিয় হয়েছে ‘বারবার দেখো’ ছবিটি। আবার শুধু নাচকেন্দ্রিকও ছবি তৈরি হয়েছে। এমন একটি সিরিজ ‘এবিসিডি’। রেমো ডি সুজার পরিচালনায় ছবিটির দুটি পর্ব ইতিমধ্যে বেশ জনপ্রিয় হয়েছে। বক্স অফিসও সফল সিরিজটি। শোনা যাচ্ছে ছবিটির তৃতীয় পর্বও রুপালি পর্দায় হাজির হবে। ২০১৮ সালের দিকে ছবিটি দেখতে পারবেন দর্শকরা। দাবাং থ্রিসাল্লু মানেই বলিউডের আরেকটি ব্যবসাসফল ছবি। আর যদি হয় সিরিজ ছবি তবে তো আর কথাই নেই। দর্শকের ঢল নামবে সিনেমা হলে। সালমান খানের ভাই আরবাজ খানের প্রযোজনায় ‘দাবাং’ সিরিজের প্রথম ছবি তৈরি হয় ২০১০ সালে। প্রথম কিস্তিতেই পুলিশ কর্মকর্তা চুলবুল পান্ডে জনপ্রিয় হয়ে ওঠেন ভক্তদের কাছে। এরপর ২০১২ সালে তৈরি হয় দ্বিতীয় কিস্তি। শোনা যাচ্ছে তৈরি হতে যাচ্ছে ‘দাবাং’ সিরিজের তৃতীয় পর্ব। ছবিটি দেখতে ভক্তদের অপেক্ষায় থাকতে হবে ২০১৭ সাল পর্যন্ত। সান অব সর্দার টুঅজয় দেবগন ও সোনাক্ষী সিনহা জুটির অনবদ্য কমেডি ‘সান অব সর্দার’। ছবিটি জনপ্রিয় হয়েছে ভক্তদের কাছে। বক্স অফিস সাফল্যেও পিছিয়ে নেই ছবিটি। সুতরাং দ্বিতীয় পর্ব তৈরির কথা ভাবতেই পারেন প্রযোজক। ভক্তদের জন্যও আছে সুসংবাদ। আগামী বছর দেওয়ালিতে রুপালি পর্দায় দেখা যেতে পারে ‘সান অব সর্দার টু’। গোলমাল এগেইনবলিউডের কমেডি ছবির কাতারে ‘গোলমাল’–এর নাম প্রথম দিকেই থাকবে। কৌতুক আর হাস্যরসে ঠাসা এই সিরিজটি জনপ্রিয় ভক্তদের কাছে। ২০০৬ সালে রোহিত শেঠির পরিচালনায় শুরু হয় ‘গোলমাল’ সিরিজ। বক্স অফিসে সফলতা ও দর্শক জনপ্রিয়তায় তৈরি হয় দ্বিতীয় পর্ব ‘গোলমাল রিটার্ন’ ও তৃতীয় পর্ব ‘গোলমাল থ্রি’। অজয় দেবগন, আরশাদ ওয়ার্সি, তুষার কাপুর অভিনীত সিরিজের চতুর্থ পর্ব ‘গোলমাল এগেইন’ বানানোর ঘোষণা দিয়েছেন পরিচালক। আগামী বছর দেওয়ালিতে মুক্তির কথা আছে। রক অন টুরক গান নিয়ে বলিউড ছবি ‘রক অন’-এর যাত্রা শুরু ২০০৮ সালে। শংকর-এহসান-লয়ের সংগীতায়োজনে ফারহান আখতারের অভিনয়ে ব্যাপক জনপ্রিয় হয় ছবিটি। ছবিটির সিক্যুয়েলে নতুন করে যুক্ত হচ্ছেন শ্রদ্ধা কাপুর। এ বছরের নভেম্বরে ছবিটির মুক্তি কথা আছে।
