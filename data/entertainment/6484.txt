
আজ বিকেল সাড়ে ৫টায় চ্যানেল আইয়ে প্রচার হবে নাটক ‘আমার একলা আকাশ’। সৈয়দ ইকবালের রচনা ও মেজবাহ্ শিকদারের পরিচালনায় নির্মিত এ নাটকে অভিনয় করেছেন জাকিয়া বারী মম, ইরফান সাজ্জাদসহ অনেকে। এই নাটক, পয়লা বৈশাখের ঘোরাফেরা ও পরবর্তী কাজ নিয়ে কথা হয় মমর সঙ্গে।
টেলিভিশনের জন্য যাঁরা কাজ করেন, তাঁরাই নাকি টেলিভিশন দেখেন না। নববর্ষের দিনে টিভি খোলার সুযোগ হয়েছিল?
আমি নিয়মিত টিভি দেখার চেষ্টা করি। নিজের নাটক থাকলে সাধারণত মিস্ করি না। নববর্ষের দিন এনটিভিতে আমার যে নাটকটি ছিল, সেটা অবশ্য দেখা হয়নি। সারা দিন দাওয়াতের ওপর ছিলাম।নববর্ষের দিন দাওয়াত? কোথায় কোথায় গেলেন?সারা দিন ঘোরাঘুরি করেছি। বশির ভাইয়ের বিখ্যাত গেট টুগেদারে গিয়েছি, চ্যানেল আইয়ের একটা অনুষ্ঠানে গিয়েছি। আমার ক্যাম্পাস জাহাঙ্গীরনগরেও গিয়েছিলাম।আপনার ছবি ‘স্বপ্নবাড়ি’ শুরু হচ্ছে কবে?ঈদের পরে শুটিং শুরু হওয়ার কথা। মানসিক প্রস্তুতি নিচ্ছি।‘আমার একলা আকাশ’ নাটকটা কেমন?গল্পটা ভালো। মন দিয়ে কাজ করেছি। নাটকটা দর্শকদের ভালো লাগবে।এই নাটকে আপনার চরিত্রটি কেমন?নাটকে আমি অবন্তিকা, দেশসেরা এক সংগীতশিল্পী। গানের রেকর্ডিং, স্টেজ শো নিয়ে আমার ভীষণ ব্যস্ততা। এতে স্বামীর সঙ্গে দূরত্ব বেড়ে যায়। সেই সময়ে আবার নীল নামের এক সাংবাদিকের সঙ্গে বন্ধুত্ব হয়ে যায়। একদিকে স্বামী অন্যদিকে গান ও নতুন বন্ধুকে নিয়ে জটিল হয়ে উঠতে থাকে জীবন।কথোপকথন: রাসেল মাহ্‌মুদ
