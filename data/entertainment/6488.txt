
প্রিয় তারকার নাম মুখ থেকে নামে না ভক্তদের। কিন্তু সেই নামের পেছনে যে রয়েছে সিনেমার মতোই একটি কাহিনি। তা কতজন জানি? কয়েকজন চেনা তারকার সেই অজানা নামকরণের কাহিনিই জানব আজ।
শাকিব খানের নাম ছিল মাসুদ রানাপরিবারের কাছে এখনো মাসুদ রানা নামটিই প্রিয়। বাড়িতে এই নামেই তাঁকে ডাকেন সবাই। কিন্তু তাঁর অনেক ভক্তই জানেন না, ঢালিউডের জনপ্রিয় নায়ক শাকিব খানের নাম এটি। তো মাসুদ রানার নাম শাকিব খান কীভাবে হলো? শাকিব শোনালেন সেই গল্প। বললেন, ১৯৯৯ সালে তাঁর প্রথম ছবি অনন্ত ভালোবাসায় অভিনয় করতে গিয়েই শাকিব খান নামে নামকরণ হয় মাসুদ রানার। শুরুতেই নামটি নিয়ে দ্বিধাদ্বন্দ্ব দেখা দিয়েছিল। শাকিব বলেন, ‘সেই সময় শাকিল খানও চলচ্চিত্রে অভিনয় করতেন। আবার মাসুদ রানার সঙ্গে সোহেল রানার নাম মিলে যায়। শেষ পর্যন্ত পরিচালক সোহান ভাই ও প্রযোজক কুদ্দুস ভাই দুজনে মিলে আমাকে শাকিব খান নামটিই দিলেন।’পূর্ণিমাকে বাড়িতে রিতা নামে ডাকা হয়ঘরের মানুষেরা এখনো রিতা নামেই ডাকেন পূর্ণিমাকে। দিলারা হানিফ রিতা। পূর্ণিমার পুরো নাম এটি। কিন্তু চলচ্চিত্রে অভিনয় করতে এসেই তিনি সবার মনে শুধুই পূর্ণিমা হয়ে জায়গা করে নিয়েছেন। ১৯৯৭ সালে জাকির হোসেন রাজুর এ জীবন তোমার আমার ছবিতে প্রথম অভিনয় করেন তিনি। সেই ছবিতে অভিনয়ের সময় রিতা বদলে তিনি হয়ে যান পূর্ণিমা। এই নামটি দেওয়ার গল্পও মজার। এই নায়িকা জানালেন, ছবির প্রযোজক মতিউর রহমান পানু পূর্ণিমা নামটি নাকি স্বপ্নে দেখেছিলেন। তিনি বলেন, ‘শুটিং শুরুর কয়েক দিন আগে পানু ভাই আমাকে জানালেন, তুমি তো দেখতে পূর্ণিমার মতোই। সিনেমায় তোমার নাম হবে পূর্ণিমা। এই নামটি আমি স্বপ্নে পেয়েছি!’ পরদিন রমনা রেস্তোরাঁয় সাংবাদিকদের সামনে আমাকে পূর্ণিমা নামে পরিচয় করিয়ে দিলেন তিনি। ব্যস! রিতা থেকে হয়ে গেলাম পূর্ণিমা।’মাহির নাম নিপাপুরো নাম মাহিয়া শারমিন আক্তার নিপা। সিনেমায় নাম লেখানোর আগে নিপা বলেই ডাকতেন সবাই। ২০১২ সালে প্রথম ছবি ভালোবাসার রং-এ অভিনয় করতে এসেই মাহি নামটি যোগ হয় নিপার নামের জায়গায়। মাহি বলেন, ‘ভালোবাসার রং ছবির শুটিংয়ের আগে আগে জাজ মাল্টিমিডিয়ার আজিজ ভাই মাহি নামটি পছন্দ করে দিয়েছিলেন। এরপর তো ইতিহাস...।’পরীমন বিবির স্মরণে পরীমনিকাগজে-কলমে তাঁর নাম শামসুন্নাহার স্মৃতি। স্মৃতি নামটি দিয়েছিলেন তাঁর বাবা। কিন্তু পরীমনির নানির যে নানি ছিলেন, তাঁর নাম ছিল পরীমন বিবি! চলচ্চিত্রে আসার আগমুহূর্তে নানিই শখ করে তাঁকে ডাকতেন পরী বলে। এরপর চলচ্চিত্রে প্রথম শাহ আলম মণ্ডলের ভালোবাসা সীমাহীন ছবিতে অভিনয় করতে গিয়ে পরীর সঙ্গে মনি যোগ হয়ে গেল। তখন থেকেই চলচ্চিত্রজগতে তিনি পরীমনি।গ্রন্থনাশফিক আল মামুন
