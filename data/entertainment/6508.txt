
দ্রুতই তিনি রেগে যান, আবার পরিশ্রম করতে পারেন বেশ—এমনই তাঁর দোষ-গুণ। নিজের তিনটি দোষ আর তিনটি গুণের কথা বলেছেন শাস্ত্রীয় ও মণিপুরি নৃত্যশিল্পী এবং নৃত্য পরিচালক ওয়ার্দা রিহাবদোষ খুব তাড়াতাড়ি রেগে যাই আমি; বিশেষ করে কোনো অন্যায় দেখলেই ব্যাপারটা আমার মধ্যে ঘটে। এ জন্য সমস্যা যে হয় না, তা নয়। অনেক কাজই হাতছাড়া হয়ে যায়। মানুষের সঙ্গে ভুল বোঝাবুঝি তৈরি হয়। অনেকে ঠান্ডা মাথায় এমন পরিস্থিতি সামাল দিতে পারেন। কিন্তু আমি পারি না। বাবার কাছ থেকে এটা পেয়েছি। বাবাও তাৎক্ষণিক প্রতিবাদ করতেন, আমিও করি। নৃত্যশিল্পীদের আহারে পরিমিতিবোধ থাকা দরকার। আমার একেবারেই নেই। তাই মাঝেমধ্যেই মোটা হয়ে যাই। জানি এটা ঠিক না, কিন্তু কী করব! খাবারের সামনে নিয়ন্ত্রণ থাকে না। যখন নাচ নিয়ে ব্যস্ত থাকি, তখন সংসারের কথা বেমালুম ভুলে যাই। সংসারে সময়টা কমই দেওয়া হয়।গুণ খুব পরিশ্রম করতে পারি। এটাকেই আমি আমার সবচেয়ে বড় গুণ মনে করি। নাচের ব্যাপারে কোনো আপস করি না। এতে অনেক সময় নিজের ক্ষতি হয়, দলের ক্ষতি হয়। কিন্তু নাচের ক্ষতি করে আমি কিছু করতে পারি না। সহজে সবার সঙ্গে মিশতে পারি। আমি মীন রাশির জাতক। রাশিতেই লেখা আছে, যে পাত্রে রাখা হবে, সেই পাত্রের আকারই ধারণ করবে।
 আনন্দ প্রতিবেদক
 
