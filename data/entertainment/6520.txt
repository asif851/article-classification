
মুক্তির অপেক্ষায় দীপিকা-রণবীরের ‘বাজিরাও মাস্তানি’। সব মহলেই এ ছবি নিয়ে কৌতূহলের শেষ নেই। এরই মাঝে ‘বিগ স্টার এন্টারটেইনিং অ্যাওয়ার্ড ২০১৫’-এর আসরে পরপর দুটি পুরস্কার জিতে বাজিমাত করলেন দীপিকা পাডুকোণ। এ আসরে দীপিকার পাশাপাশি সালমান খানও জিতেছেন মোস্ট এন্টারটেইনিং অ্যাকটর ইন সোশ্যাল রোল’ অ্যাওয়ার্ড।দীপিকা পাডুকোণ এই আসরে এ বছরের ‘মোস্ট এন্টারটেইনিং অ্যাকটর (ফিমেল‍)’ এবং একই সঙ্গে ‘পিকু’ ছবিতে অভিনয়ের জন্য ‘মোস্ট এন্টারটেইনিং অ্যাকটর ইন আ ড্রামা রোল(ফিমেল)’ পুরস্কার পান। এ ছাড়া, ‘পিকু’ ছবিতে দীপিকার সহ-অভিনেতা অমিতাভ বচ্চন পুরস্কার পেয়েছেন সেরা পুরুষ চরিত্রের জন্য ‘মোস্ট এন্টারটেইনিং অ্যাকটর (মেল)’ হিসেবে।এদিকে, সালমান খান অভিনীত ছবি ‘প্রেম রতন ধান পায়ো’ ‘মোস্ট এন্টারটেইনিং ফিল্ম অ্যাওয়ার্ড’, ‘মোস্ট এন্টারটেইনিং মিউজিক অ্যাওয়ার্ড’সহ জিতেছে সর্বমোট চারটি পুরস্কার। ‘পিকে’ ছবির আমির খানকে পেছনে ফেলে সালমান ‘বজরঙ্গি ভাইজান’ ছবিতে অভিনয়ের জন্য জিতে নিয়েছেন ‘মোস্ট এন্টারটেইনিং অ্যাকটর ইন সোশ্যাল রোল’ অ্যাওয়ার্ড। এ ছাড়া, ছবিটির শিশু চরিত্রে অভিনয় করা মুন্নি অর্থাৎ হারশালি মালহোত্রা পেয়েছে ‘মোস্ট এন্টারটেইনিং চাইল্ড স্টার’ অ্যাওয়ার্ড।এ ছাড়াও, এ আসর থেকে অভিনেতা বরুণ দেওয়ান জিতেছেন দুটি পুরস্কার। এই ‘বদলাপুর’ অভিনেতা জিতেছেন মোস্ট এন্টারটেইনিং অ্যাকটর ইন আ থ্রিলার রোল এবং মোস্ট এন্টারটেইনিং অ্যাকটর ইন অ্যাকশন রোল— আসরের এই দুটি পুরস্কার। যে পুরস্কারের জন্য মনোনীত হয়েছিলেন ঐশ্বরিয়া রাই বচ্চন এবং অক্ষয় কুমারের মতো অভিনয়শিল্পীরা।
যা হোক, এ বছরের সেরা তারকা খ্যাতি যে, সালমান এবং দীপিকার তাতে কোনো সন্দেহ নেই।‘বিগ স্টার এন্টারটেইনিং অ্যাওয়ার্ড ২০১৫’ অনুষ্ঠানটি আয়োজিত হয়েছিল ১৩ ডিসেম্বর, ভারতের মুম্বাইতে। এনডিটিভি।
