
বি-টাউনে সালমানের বন্ধু অনেক। তবে সবাই কি কাছের? না। কাছের বন্ধুদের মধ্যে তিনি রেখেছেন সঞ্জয় দত্ত, শাহরুখ, আমির ও ক্যাটরিনাকে। 
একটি অনুষ্ঠানে সালমান বলেন, ‘সিনেপাড়ায় আমার অনেক বন্ধু। তাদের মধ্যে আছে ছেলে ও মেয়ে, পাখি, পশু—সবাই। কার নাম আমি বলতে পারি? সিনেপাড়ার সবাই আমার বন্ধু। কিন্তু কাছের বন্ধুদের মধ্যে বলব সঞ্জয় দত্ত; যাঁকে আমি আমার শৈশব থেকে দেখেছি। আরও আছে শাহরুখ খান, আমির খান।’সালমানের ভাই সোহেল খান পরিচালিত ছবি ফ্রিকি আলির ট্রেলার প্রকাশ অনুষ্ঠানে সালমান এসব কথা বলেন। সাল্লু আরও মজা করে বলেন যে সম্ভবত তাঁর ছেলেবন্ধুতে আগ্রহ নেই মিডিয়ার। সালমান বলেন, ‘এসব নামে খুব বিরক্ত হয়েছেন, না? আমার কি কিছু মেয়ের নাম বলা উচিত? ঠিক আছে। ক্যাটরিনা কাইফ আমার বন্ধু।’সালমান আরও বলেন, ‘ক্যাটরিনার ছবি (বারবার দেখো) মুক্তি পাবে আমাদের ছবির সঙ্গে (সোহেল খানের ফ্রিকি আলি)। সুতরাং আমি দুই দিক দিয়েই আছি।’ হিন্দুস্তান টাইমস।
