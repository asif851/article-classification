
গেল কয়েকটা দিন বেশ শঙ্কায় কেটেছে বলিউড বণিকদের। কারণ, গাড়ি চাপা দিয়ে মানুষ হত্যা মামলার রায়ে সালমানের পরিণতি কী হবে, এ নিয়ে দ্বিধার শেষ ছিল না। সালমানের জেলে যাওয়া মানেই শত শত কোটি রুপির আটকে যাওয়া। তাই সালমান-ভক্তদের চেয়ে তাঁর ওপর লগ্নিকারীরাই এবার বেশি জপেছেন ঈশ্বরের নাম। বলিউড বণিকেরা জানিয়েছেন, সালমানের যদি কারাদণ্ড হয় তবে আটকে যাবে ৭০০ কোটি রুপি। চলচ্চিত্র, পণ্যের প্রচারণা আর টিভি শোয়ের জের ধরে সালমানের ওপর এখন শতকোটি রুপি বিনিয়োগের বোঝা চেপেছে। আর এ বোঝা নিয়ে সালমানের কারাবাস বলিউডের জন্য মারাত্মক লোকসানের কারণ হতে পারে। তাই এ দফায় সালমানের কারাবাস পিছিয়ে যাওয়ায় কয়েকটা দিন স্বস্তিতে কাটবে বলিউড বণিকদের। ডেইলি ভাস্কর
