
নাট্য সংগঠন নান্দিকারের ৪০ বছর পূর্তি উপলক্ষে ‘নাট্য মঞ্জরী’ শিরোনামে চার দিনব্যাপী অনুষ্ঠানমালা আজ বৃহস্পতিবার থেকে শুরু হচ্ছে।থিয়েটার ইনস্টিটিউট, চট্টগ্রামে আয়োজিত অনুষ্ঠানে থাকবে সাংস্কৃতিক অনুষ্ঠান, সেমিনার, সংবর্ধনা ও নাটক। অনুষ্ঠান উদ্বোধন করবেন বাংলাদেশ গ্রুপ থিয়েটার ফেডারেশনের সভাপতিমণ্ডলীর সদস্য ঝুনা চৌধুরী। প্রধান অতিথি থাকবেন চট্টগ্রাম বিশ্ববিদ্যালয়ের উপাচার্য ইফতেখার উদ্দিন চৌধুরী।প্রথম দিন নান্দিকার পরিবেশন করবে নতুন নাটক অপার্থিব। সন্তোষ কুমার ঘোষ রচিত নাটকটির নির্দেশনা দিয়েছেন আবদুল হাদী। প্রতিদিন সন্ধ্যা সাড়ে পাঁচটায় আবৃত্তি, নাচ ও গান পরিবেশন করবে চট্টগ্রামের বিভিন্ন সাংস্কৃতিক দল। এ ছাড়া প্রতিদিন মূল মঞ্চে নান্দিকার পরিবেশন করবে নাটক পাপ-পুণ্য, কোর্ট মার্শাল ও জ্ঞান বৃক্ষের ফল। অনুষ্ঠানমালা শেষ হবে ২৭ ডিসেম্বর। বিজ্ঞপ্তি
