
লালন সাঁইয়ের গানকে বাংলার ঘরে ঘরে পৌঁছে দিয়েছেন সংগীতশিল্পী ফরিদা পারভীন। এ জন্যই তাঁকে সংবর্ধনা দিচ্ছে কলকাতার বাঁকুড়ার একটি সংগঠন। আগামী ৩ নভেম্বর কলকাতায় আনুষ্ঠানিকভাবে শিল্পীকে সংবর্ধনা জানানো হবে এবং সম্মাননা তুলে দেওয়া হবে।ফরিদা পারভীন বলেন, ঠাকুর অনুকূল চন্দ্রের ১২৮তম আবির্ভাব দিবসে বাঁকুড়ার অনুকূল চন্দ্রের অনুসারীরা এই আয়োজন করেছেন। এটি মূলত দুই বাংলার ধর্ম ও সাংস্কৃতিক সম্মেলন।দুই দিনের এই আয়োজনের অংশ হিসেবে ৪ নভেম্বর কলকাতার জারকায় ফরিদা পারভীন গাইবেন একটি একক সংগীতানুষ্ঠানে, যেখানে এ শিল্পী শুধুই লালনের গান করবেন।
