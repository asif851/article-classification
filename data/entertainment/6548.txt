
নাটকের দল প্রাঙ্গণেমোর সম্প্রতি আয়োজন করেছিল দুই বাংলার নাট্যমেলা। এ কর্মসূচি শেষ হতে না হতেই আবারও ব্যস্ত হয়ে পড়েছে দলের সদস্যরা।
এ দলের প্রতিনিধি সরোয়ার সৈকত প্রথম আলোকে জানান, তাঁরা দুটি দর্শকনন্দিত নাটক নিয়ে ঢাকার বাইরে চারটি জেলায় পাঁচটি মঞ্চায়ন করবেন। নাটক দুটি হচ্ছে মোহিত চট্টোপাধ্যায়ের লেখা ও অনন্ত হিরার নির্দেশনায় ‘আওরঙ্গজেব’ এবং অনন্ত হিরার লেখা ও আউয়াল রেজার নির্দেশনায় ‘কনডেমড সেল’।২২ মার্চ শ্রীমঙ্গলে মঞ্চায়িত হবে ‘আওরঙ্গজেব’। ২৪ মার্চ কুড়িগ্রাম মঞ্চায়িত হবে ‘কনডেমড সেল’। ২৫ মার্চ লালমনিরহাটে ‘আওরঙ্গজেব’ এবং একই জেলায় ২৬ মার্চ ‘কনডেমড সেল’ এবং ২৯ মার্চ মাদারীপুর ‘কনডেমড সেল’ নাটকটি মঞ্চায়িত হবে।
 
