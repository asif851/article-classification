
পরিচালক মিজানুর রহমানের চলচ্চিত্র নুরু মিয়া ও তার বিউটি ড্রাইভার। এতে নুরু মিয়া চরিত্রে অভিনয় করেছেন ফজলুর রহমান বাবু। আছেন নবাগত ক্যামেলিয়া রাঙা। ছবির গল্পে দেখা যাবে, অলস নুরু মিয়া কাজ না করে বেঁচে থাকার উপায় হিসেবে বেছে নেয় ভিক্ষাবৃত্তি। গ্রামে তার স্ত্রী ও সন্তান থাকা সত্ত্বেও ভিক্ষার প্রয়োজনে দেশের যে প্রান্তেই যায়, সেখানেই একটি করে বিয়ে করে। এটা তার একধরনের নেশায় পরিণত হয়। এ নিয়ে এগিয়ে যায় গল্প। ছবিতে বিভিন্ন চরিত্রে অভিনয় করেছেন সুলতান মাহমুদ, শাহাদত হোসেন, মহসিন, শিমুল খান, শিরিন আলম, আল-আমিন, পলি প্রমুখ। ছবিতে অভিনয়ের পাশাপাশি গান গেয়েছেন ফজলুর রহমান বাবু। আর গেয়েছেন মমতাজ, কনা ও নাজির মাহমুদ। নুরু মিয়া ও তার বিউটি ড্রাইভার প্রযোজনা করেছে যাদু কাঠি মিডিয়া। ঢাকাসহ দেশের বেশ কিছু প্রেক্ষাগৃহে মুক্তি পাচ্ছে ছবিটি।
 
