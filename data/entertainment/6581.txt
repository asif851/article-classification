
ইরা কি তবে বাবার পথ বেছে নিল না? অভিনয়শিল্পী না হোক, তাই বলে কুস্তিগির? না, আমির খানের আসল মেয়ে কুস্তিগির নয়। নতুন ছবি দঙ্গল-এ আমিরের মেয়ের ভূমিকায় অভিনয় করবেন একেবারে আনকোরা ফাতিমা শাইখ ও সানিয়া মালহোত্রা। ভাগ মিলখা ভাগ, ম্যারি কম-এর সাফল্যের পর এবার বলিউডে আসছে খেলার দুনিয়া নিয়ে বানানো আরেকটি ছবি।পুরুষদের খেলা কুস্তিতে নিজের দুই মেয়েকে এনে চমকে দিয়েছিলেন হরিয়ানার কুস্তিগির মহাবীর সিং। ২০১০ কমনওয়েলথ গেমসে সেই দুই মেয়ে সোনা আর রুপা জিতেছিলেন। এ নিয়েই ছবির গল্প। দুই মেয়ের চরিত্রে কঙ্গনা রনৌত, তাপসী পানু, উর্বশী রাওতেলা থেকে অনেকের নাম শোনা গেলেও শেষ পর্যন্ত একাধিকবার অডিশন শেষে বেছে নেওয়া হয়েছে ফাতিমা ও সানিয়াকে। মুম্বাই মিরর।
