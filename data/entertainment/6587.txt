
এবার অভিনেত্রী হিসেবে চলচ্চিত্রে যাত্রা শুরু করতে যাচ্ছেন নায়লা নাঈম। ছবির নাম মারুফ টাকা ধরে না। এ মাসের শেষ দিকে খাজা আহমেদ পরিচালিত এই ছবিটির শুটিং শুরু হবে বলে জানিয়েছেন নায়লা। এর আগে নায়লা নাঈম রান আউট ছবিতে আইটেম গার্ল হিসেবে কাজ করেছিলেন।নায়লা বলছিলেন, ‘পাঁচ বছর ধরেই মডেলিংয়ের সঙ্গে যুক্ত আছি। চিকিৎসা পেশার ব্যস্ততার জন্য নিজেকে পুরোপুরিভাবে মিডিয়ার কাজের সঙ্গে জড়াতে পারিনি। আইটেম গার্ল হিসেবে চলচ্চিত্রে কাজ শুরু করলেও নায়িকা বা প্রধান চরিত্রে কাজ করাটাই ছিল আমার লক্ষ্য।’নায়লা নাঈম ২০১৩ সালে গ্রামীণফোনের বিজ্ঞাপনচিত্রে কাজ করে প্রথম আলোচনায় আসেন। সামাজিক যোগাযোগের জনপ্রিয় ওয়েবসাইট ফেসবুকে তাঁর খোলামেলা ছবি প্রকাশ করে আলোচিত ও সমালোচিত ছিলেন নায়লা। কাজ করেছেন, ‘কত ভালোবাসি’ ও ‘ভোট ফর ঠোঁট’ শিরোনামের গানের ভিডিওতে।
