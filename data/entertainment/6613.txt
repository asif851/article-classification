
অনেক দিন পর আবারও ধারাবাহিকে অভিনয় করছেন শখ। ধারাবাহিকটির নাম পরিবার করি কল্পনা। নাটকটির নাট্যকার ইকবাল হোসাইন চৌধুরী জানান, নাটকের গল্পে খাঁ মনজিলের বাসিন্দা মিজানুর রহমান খাঁর (মোশাররফ করিম) সংসারে স্ত্রী হয়ে এসেছিলেন পারু (মম)। এবার মিজানুর রহমান খাঁর সংসারে আসছেন শখ। নাটকে শখের পরিচয় কী? তিনি খাঁ সাহেবের দ্বিতীয় স্ত্রী?ধারাবাহিকটির অন্যতম পরিচালক রেদওয়ান রনি বললেন, ‘এই মুহুর্তে আমরা দেখতে পাব শখ খাঁ সাহেবের ঘরে আশ্রয় নিয়েছেন। তাঁর চরিত্রটির নাম দোলা। মোশাররফ করিমের সঙ্গে তাঁর বিয়ে হবে কি না সেটা আমরা পরের পর্বগুলোতে জানতে পারব।’ এনটিভিতে ধারাবাহিকটি প্রচারিত হচ্ছে প্রতি বৃহস্পতি ও শুক্রবার।
 
