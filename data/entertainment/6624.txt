
‘চার্লিজ অ্যাঞ্জেলস’খ্যাত অভিনেত্রী লুসি লিউকে সম্প্রতি ‘সেরা শিল্পী’র সম্মান দিল যুক্তরাজ্যের হার্ভার্ড বিশ্ববিদ্যালয়। হার্ভার্ড ফাউন্ডেশন এই মার্কিন অভিনেত্রীকে ‘কালচারাল রিদম ফেস্টিভ্যাল’-এ শিল্পকলায় অবদান ও ইউনিসেফের শুভেচ্ছাদূত হিসেবে মানবকল্যাণে ভূমিকা রাখার জন্য বছরের সেরা শিল্পীর সম্মানে ভূষিত করেছে।
এ প্রসঙ্গে হার্ভার্ড ফাউন্ডেশনের পরিচালক এস অ্যালেন কাউন্টার জানিয়েছেন, হার্ভার্ড বিশ্ববিদ্যালয়ের সব শিক্ষার্থী ও শিক্ষক লুসি লিউয়ের মতো এমন আলোচিত, বিশিষ্ট চলচ্চিত্র ও টেলিভিশন অভিনেত্রীকে ২০১৬ সালের সেরা শিল্পী হিসেবে উপস্থাপন করতে পেরে দারুণ আনন্দিত।অ্যালেন আরও যোগ করেন, ‘শিল্পক্ষেত্রে লুসির অসাধারণ অবদান, ইউনিসেফ ও অন্যান্য ক্ষেত্রে মানবসেবামূলক কাজের জন্য হার্ভার্ডের শিক্ষার্থী ও শিক্ষকেরা তাঁর ব্যাপক প্রশংসা করেছেন।’৪৭ বছর বয়সী এই অভিনেত্রীর আলোচিত কিছু কাজের মধ্যে উল্লেখযোগ্য হলো—‘চার্লিজ অ্যাঞ্জেলস’, ‘পেব্যাক’ ও ‘শিকাগো’। অভিনয় ছাড়াও এই গুণী শিল্পী ‘কুংফু পান্ডা’, ‘সিক্রেট অব দ্য উইংস’, ‘ম্যাজিক ওয়ান্ডারল্যান্ড’-এর মতো অসংখ্য ছবিতে কণ্ঠও দিয়েছেন।অভিনয় ও মডেলিংয়ের পাশাপাশি সমাজসেবার জন্যও এই শিল্পী সমান আলোচিত। টাইমস অব ইন্ডিয়া।
