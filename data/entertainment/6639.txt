
লগান দিয়ে একসঙ্গে চলা শুরু করেন। প্রেম, বিয়ে, অতঃপর ফুটফুটে শিশু আজাদের জন্ম। সুখী দাম্পত্য জীবন। অন্যদিকে বলিউডে অভিনেতা-প্রযোজক হিসেবেও জুটি বেঁধে তাঁরা অর্জন করেছেন ঝুলিভরা সাফল্য। বাস্তব জীবনে গাঁটছড়া বাঁধলেও জুটি বেঁধে ক্যামেরার সামনে কোনো দিন দাঁড়াননি এই বলিউড দম্পতি। তবে এবার তাঁদের একসঙ্গে দেখা যাবে একটি বিজ্ঞাপনচিত্রে। কিন্তু এই বিজ্ঞাপনও যেনতেন বিজ্ঞাপন নয়। এতে অভিনয়ের জন্য আমির খান একাই পারিশ্রমিক নিচ্ছেন দুই কোটি রুপি।সম্প্রতি এক সূত্র জানায়, আমির খান ও কিরণ রাও বিজ্ঞাপনচিত্রে অভিনয়ের জন্য চুক্তিও সই করে ফেলেছেন। বিজ্ঞাপনচিত্রে এই দম্পতিকে দেখা যাবে বেশ ঘনিষ্ঠভাবে।আমির-কিরণ তো আর নতুন নন, এর আগে বিজ্ঞাপনের জন্য ক্যামেরার সামনে এভাবেই কাছে এসেছেন শাহরুখ-গৌরী, অভিষেক-ঐশ্বরিয়া, সাইফ-কারিনা, কাজল-অজয়; এমনকি অমিতাভ-জয়া দম্পতিও। কিন্তু তাঁদের কাছে আনার জন্য এত ব্যয় করতে হয়নি, এটা নিঃসন্দেহেই বলা যায়। ডিএনএ ইন্ডিয়া
