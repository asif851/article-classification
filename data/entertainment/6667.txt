
‘ও চোখে চোখ পড়েছে যখনই...!’ চোখ নিয়ে গান কিংবা কবিতা কি আর কম আছে! সুনয়নার চোখে চোখ পড়েছে তো সব শেষ! এবার সবচেয়ে আকর্ষণীয় চোখের খেতাব জিতে নিয়েছেন বলিউডের তারকা অভিনেত্রী প্রিয়াঙ্কা চোপড়া। সম্প্রতি ভিক্টোরিয়াস সিক্রেট ২০১৬ ’-এর আসরে সবচেয়ে আবেদনময়ী চোখের পাশাপাশি যৌথভাবে টিভি পর্দার সবচেয়ে আবেদনময়ী ‘কাস্ট’-এর তকমাটাও পেয়েছেন এই অভিনেত্রী।সময়টা বুঝি এখন প্রিয়াঙ্কার ভালোই কাটছে। বলিউড থেকে হলিউড সবখানেই কেবল উড়ছেন আর এক একটি নতুন পালক যোগ হচ্ছে ডানায়। মার্কিন টিভি সিরিজ ‘কোয়ান্টিকো’-তে অভিনয়ের পাশাপাশি অভিনয় করছেন ‘বেওয়াচ ছবিতেও। প্রিয়াঙ্কা যেন থামতে জানেন না! আর এই ব্যাপারগুলো বোধ হয় ভালোই উপভোগ করছেন ৩৩ বছর বয়স্ক এ অভিনেত্রী। ‘সেরা আবেদনময়ী চোখ! আর কাস্ট! ব্যাপারটা দারুণই বটে! অন্তত তাঁর টুইটার বার্তা সে কথাই বলছে। বলিউড হাঙ্গামা।
