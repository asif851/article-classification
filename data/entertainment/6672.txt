
‘কবিতায় শাণিত হোক সকলের শুভ বোধ’—এই স্লোগান সামনে নিয়ে প্রথম আলোর রাজশাহী বন্ধুসভা গতকাল বুধবার সন্ধ্যায় নগরের শিল্প ও বণিক সমিতি মিলনায়তনে এক কবিতাসন্ধ্যার আয়োজন করে।অনুষ্ঠানে বন্ধুসভার লিখিয়ে বন্ধুদের সঙ্গে কবিতা পাঠ করেন রাজশাহীর আবৃত্তি পরিষদ ও কবিকুঞ্জের কবিরা।কবিতা পাঠ করেন কবিকুঞ্জের সভাপতি রুহুল আমিন প্রামাণিকসহ কামরুল ইসলাম, মোস্তাক রহমান প্রমুখ। এরপর আবৃত্তি পরিষদের শিশুশিল্পীরাও অংশ নেয় আবৃত্তিতে।কবিতার ফাঁকে ফাঁকে সংগীত পরিবেশন করেন শিল্পী রেজাউল করিম, হামিদুল ইসলাম। সঞ্চালনা করেন বন্ধুসভার সাবেক সভাপতি ফারুক হোসেন। বন্ধুসভার সভাপতি আজমিরা বিজলী ছিলেন অনুষ্ঠানের সভাপতি।
