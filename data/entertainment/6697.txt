
‘পিকে’ ছবিতে প্রায় নগ্ন আমির খানকে দেখে আঁতকে উঠেছিলেন অনেক দর্শক। এবার নাকি তাঁর পথেই হাঁটতে যাচ্ছেন হৃতিক রোশন। শোনা যাচ্ছে, ‘মহেনজোদারো’ ছবির শুরুর দৃশ্যে নগ্ন হয়ে হাজির হবেন হৃতিক।
গত বছরের আলোচিত ছবি ‘পিকে’। ছবি মুক্তির আগে আমির খানের প্রায় নগ্ন পোস্টার প্রকাশিত হওয়ার পর আলোচনা-সমালোচনার ঝড় ওঠে বলিউডে। অশ্লীলতার অভিযোগে আমিরের বিরুদ্ধে মামলাও হয়। তবে শেষ পর্যন্ত ‘পিকে’ ছবিতে ঠিকই নগ্ন আমিরকে দেখা যায়। ছবির দৃশ্যে কেবলমাত্র পুরোনো একটি ট্রানজিস্টরে আবরু ঢেকে রাখতে দেখা যায় তাঁকে।এবার শোনা যাচ্ছে, আমিরের পথেই হাঁটতে যাচ্ছেন হৃতিক। ‘মহেনজোদারো’ ছবির শুরুর দৃশ্যে নাকি নগ্ন হয়ে হাজির হবেন তিনি। অবশ্য আমিরের মতো তিনিও আবরু ঢেকেই ক্যামেরার সামনে দাঁড়াবেন। আবরু ঢাকতে তিনি কাপড় ব্যবহার করবেন বলেই জানা গেছে।‘মহেনজোদারো’ ছবির প্রধান চরিত্রে অভিনয় করছেন হৃতিক। গুজরাটের ভুজ শহরে এর শুটিং চলছে। ছবিটির চরিত্রের প্রয়োজনে শারীরিক অবয়বে পরিবর্তন আনতে হয়েছে হৃতিককে। কারণ পরিচালক আশুতোষ গোয়ারিকর তাঁর ছবিতে কিছুটা কম পেশিবহুল হৃতিককে দেখাতে চান। পরিচালকের প্রত্যাশা মতো শরীর গঠন করতে তিন মাস যুক্তরাজ্যের প্রশিক্ষক জশুয়া কাইল বেকারের তত্ত্বাবধানে শরীরচর্চা করেন হৃতিক। সম্প্রতি এক খবরে এ তথ্য জানিয়েছে ইন্ডিয়ান এক্সপ্রেস ডটকম।‘মহেনজোদারো’ ছবির মাধ্যমে বলিউডে অভিষেক হচ্ছে দক্ষিণের অভিনেত্রী পূজা হেজের। ছবির অন্যান্য চরিত্রে আছেন কবির বেদি, অরুণোদয় সিং প্রমুখ। ছবিটি মুক্তি পাবে ২০১৬ সালের ১২ আগস্ট।
আরও পড়ুন:পিকের অশ্লীলতা নিয়ে বিপাকে আমিরপিকের পোস্টার নকল! ফের বিপাকে আমির
