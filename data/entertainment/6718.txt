
বয়স চল্লিশ পেরোলে কী হবে, কোনো অবস্থাতেই সৌন্দর্য হারাতে নারাজ হলিউডের অভিনেত্রী জেনিফার অ্যানিস্টন। চেহারায় বয়সের ছাপ লুকাতে নিয়মিত রূপচর্চা করেন এ তারকা অভিনেত্রী। আর এ রূপচর্চার পেছনে প্রতি মাসে তিনি ব্যয় করেন ১৯, ৫০০ ডলার।এ প্রসঙ্গে অ্যানিস্টনের কাছের একটি সূত্রের বরাতে যুক্তরাজ্যের ফিমেলফার্স্টডটকম জানিয়েছে, ত্বকের যত্ন নিতে ব্যয়বহুল নানা প্রসাধনী ব্যবহারের পাশাপাশি নিয়মিত লেজার চিকিত্সাও নেন অ্যানিস্টন।যত খরচই হোক না কেন যে কোনো উপায়ে নিজেকে সব সময় আকর্ষণীয় রাখতে চান অ্যানিস্টন। মূলত এ কারণেই প্রতি মাসে এত বিশাল অঙ্কের অর্থ তিনি ব্যয় করেন রূপচর্চার পেছনে।
