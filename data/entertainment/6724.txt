
১৯৬২ সালে প্রকাশিত ক্রীতদাসের হাসি উপন্যাসের প্রেক্ষাপট, জেনারেল আইয়ুব খানের সামরিক শাসন ও বর্বর স্বৈরশাসন। আইয়ুব খানের অপশাসনের যে গল্পটি খলিফা হারুন অর রশিদের চরিত্রের মাধ্যমে চিত্রায়ণ করা হয়েছে, তা যেন আজও ভাস্বর।
শওকত ওসমানের এ উপন্যাসকে নাটক হিসেবে মঞ্চে এনেছে নাগরিক নাট্যাঙ্গন। মঙ্গলবার বাংলাদেশ শিল্পকলা একাডেমির জাতীয় নাট্যশালায় মূল মিলনায়তনে সন্ধ্যা সাতটায় মঞ্চায়ন হয় নাগরিক নাট্যাঙ্গনের প্রযোজনায় ক্রীতদাসের হাসি। নাটকটির নাট্যরূপ দিয়েছেন মঞ্চ ও টিভি অভিনেত্রী হৃদি হক এবং নির্দেশনা দিয়েছেন নাট্যব্যক্তিত্ব লাকী ইনাম।
 
