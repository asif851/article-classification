
পিংক দিয়ে আলোচনায় এসেছেন অভিনেত্রী তাপসী পান্নু। এক ছবি দিয়েই ভক্ত-সমালোচকদের কাছ থেকে যে পরিমাণ প্রশংসা কুড়িয়েছেন, তা খোয়াতে চাইছেন না তিনি। তাই এখন প্রতিটি ছবির প্রস্তাব খুব চিন্তাভাবনা করে দেখছেন। শুধু সিনেমাই নয়, কোনো অনুষ্ঠানে যাওয়ার ক্ষেত্রেও এই তারকা এখন খুব হিসাবি।এই যেমন কিছুদিন আগে ভারতের জয়পুরে আয়োজিত এক অনুষ্ঠানের আমন্ত্রণ ফিরিয়ে দিলেন তাপসী। কারণ, অনুষ্ঠানের পৃষ্ঠপোষক একটি রং ফরসাকারী প্রসাধনীর ব্র্যান্ড।তাপসীর ভাষ্য, ‘আমি স্বীকার করছি, একেবারে শেষ মুহূর্তে এসে তাদের প্রস্তাব আমি ফিরিয়ে দিয়েছি। কিন্তু আগে আমাকে জানানো হয়নি যে কারা এই অনুষ্ঠানের পৃষ্ঠপোষকতা করছে। আমি যখন জানতে পারলাম রং ফরসাকারী ক্রিম নিয়ে আমাকে মঞ্চে পোজ দিতে হবে, তখনই এই আয়োজন থেকে নিজের নাম সরিয়ে নিই।’উজ্জ্বল রং হওয়ার জন্য নাকি অনেক সিনেমা থেকে বাদ পড়তে হয়েছে তাপসীকে। তাই তিনি কোনোমতেই রং ফরসাকারী পণ্যের প্রচারণায় অংশ নিতে চান না। তাপসীর মতে, এ ধরনের পণ্যকে প্রচার দেওয়া মানে বর্ণবৈষম্যকেই সমর্থন করা। আর এটি করতে সম্পূর্ণ নারাজ এই পিংক তারকা। বলিউড হাঙ্গামা।
