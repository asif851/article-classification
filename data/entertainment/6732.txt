
ডিপজল একজন ভালো মানুষ। একাকিত্ব কাটাতে প্রতি রাতে শহরে ঘুরে বেড়ান। শহরের দুস্থ মানুষের সেবা করেন। নায়ক বাপ্পি তাঁকে শ্রদ্ধা করেন বড় ভাইয়ের মতো। বাপ্পিকে নিজের অতীতের কথা খুলে বলেন ডিপজল। তাতে বের হয়ে আসে মাহির প্রতি ডিপজলের প্রেমের গোপন কথা। ছবিতে মাহি একজন দৃষ্টিপ্রতিবন্ধী ফুলবিক্রেতা। এই ছবির মধ্য দিয়ে অনেক দিন পর পর্দায় ফিরছেন ডিপজল। কাল ৮ এপ্রিল প্রেক্ষাগৃহে মুক্তি পাচ্ছে অনেক দামে কেনা ছবিটি। সিটি লাইটস ছবির ছায়া অবলম্বনে অনেক দামে কেনা ছবিটির কাহিনি ও চিত্রনাট্য লিখেছেন আবদুল্লাহ জহির। পরিচালনা করেছেন জাকির হোসেন।
