

* জাতীয় ক্রিকেট দলকে উৎসর্গ করে গান করেছেন সৌরভ ইমাম। * ‘বেঙ্গল টাইগার’ শিরোনামে গানটি বাজারে এনেছে জি-সিরিজ।

 জাতীয় ক্রিকেট দলকে উৎসর্গ করে গান করেছেন সৌরভ ইমাম। ‘বেঙ্গল টাইগার’ শিরোনামে গানটি বাজারে এনেছে জি-সিরিজ। ক্রিকেটের প্রতি ভালোবাসায় গানটি করা হয়েছে বলে জানিয়েছেন সৌরভ।
সৌরভ বললেন, ‘দীর্ঘদিন ধরে বিভিন্ন ইভেন্টের মাধ্যমে মঞ্চে গানের অনুষ্ঠান উপস্থাপনা করছি। উপস্থাপনার ফাঁকে ফাঁকে গানও করি। ক্রিকেটের প্রতি বাংলাদেশের মানুষের অগাধ ভালোবাসা। সবকিছু বিবেচনা করে ক্রিকেটের গানটি করা। ক্রিকেটের হলেও এটি মঞ্চে যেন গাইতে পারি, মঞ্চের কথা মাথায় রেখে সেভাবেই গানটি করা হয়েছে।’
সৌরভ আরও বললেন, ‘ছন্দ ও তালনির্ভর গানটি দর্শকদের মাঝে বাড়তি উন্মাদনা তৈরি করবে। গানটি তৈরির পর অনেককে শুনিয়েছি। সবার কাছ থেকে ইতিবাচক প্রতিক্রিয়া পাওয়ার পরই গানটি মার্কেটে ছাড়া হয়েছে।’
সৌরভ ইমামের লেখা ও সুর করা গানটির মিউজিক কম্পোজ করেছেন সংগীত পরিচালক এফ এ সুমন।
