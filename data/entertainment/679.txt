

এটিএন বাংলায় আজ রাতে প্রচারিত হবে ডেইলি সোপ সাতটি তারার তিমির। আজ প্রচার হবে এর ২০১তম পর্ব। এতে অভিনয় করছেন শর্মীমালা। কথা হলো তাঁর সঙ্গে।

কী করছেন?কণ্ঠ দিচ্ছি। বাণিজ্যিক চলচ্চিত্রে। নাম বাজে ছেলে। কলকাতার একটি মেয়ে অভিনয় করেছেন। তাঁর কণ্ঠ দিচ্ছি।চলচ্চিত্রে নিয়মিত কণ্ঠ দেন?খুব নিয়মিত বলব না, তবে দিচ্ছি। এ পর্যন্ত অনেকগুলো ছবিতে দেওয়া হয়েছে। এক ডজন তো হবেই। খুব পরিচিত শিল্পীদের মধ্যে আছেন অপু বিশ্বাস আর সিমলা। তবে নতুন যাঁরা কাজ করছেন, তাঁদের কণ্ঠ বেশি দেওয়া হয়।আপনি তো জাতীয় চলচ্চিত্র পুরস্কার পেয়েছিলেন।হ্যাঁ, ২০১৩ সালে জাতীয় চলচ্চিত্র পুরস্কার পেয়েছিলাম। গাজী রাকায়েতের মৃত্তিকা মায়া ছবির জন্য সেরা নায়িকা হয়েছিলাম। এরপর শাহনেওয়াজ কাকলীর নদীজন আর আবু শাহেদ ইমনের জালালের গল্প ছবিতে অভিনয় করেছি। কাজ করেছি সাইফুল ইসলাম মান্নুর পুত্র ছবিতে।‘সাতটি তারার তিমির’ নাটকে অনেক দিন আপনাকে দেখা যায়নি।আফসানা মিমির এই ধারাবাহিকের গল্পে আমি বৃত্তি নিয়ে কলকাতার একটি বিশ্ববিদ্যালয়ে চলে যাই। এখন আবার সেখান থেকে ফিরে এসেছি। ধারাবাহিকটিতে বিভিন্ন চরিত্রকে ঘিরে গল্প তৈরি করা হয়। যেমন, এখন পর্যন্ত সানজিদা প্রীতি, মৌটুসী বিশ্বাস, সোহানা সাবার চরিত্রকে ঘিরে গল্প হয়েছে। এখন জয়িতা মহলানবীশ আর স্বর্ণকে ঘিরে গল্প তৈরি হচ্ছে।আর কোনো ধারাবাহিক করছেন?এনটিভির পাগলা হাওয়ার দিন নামে একটি ধারাবাহিক নাট​েক কাজ করছি। রচনা করেছেন শুভাশীষ সিনহা, পরিচালনায় হুমায়ুন ফরিদ। এই নাটকের গল্পের গাঁথুনি খুব মজবুত।অক্টোবর মাসে আপনার বাগদানের খবর পেয়েছিলাম।১৬ ডিসেম্বর আমাদের আক্দ হয়েছে। একদমই ঘরোয়াভাবে। আমার বর রাজীব সালেহীন অভিনয় করেন, পরিচালনাও করেন। আমাদের বিবাহোত্তর সংবর্ধনা অনুষ্ঠান হবে ১৬ জানুয়ারি।সাক্ষাৎকার: মেহেদী মাসুদ
