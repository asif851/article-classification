
ভারতে তিনটি কনসার্টে গান করছেন বাংলাদেশের শিল্পী ফাহমিদা নবী, সামিনা চৌধুরী, পার্থ বড়ুয়া ও বাপ্পা মজুমদার। কনসার্টগুলো আয়োজন করেছে ইন্ডিয়ান কাউন্সিল ফর কালচারাল রিলেশনস (আইসিসিআর)। ঢাকার ভারতীয় হাইকমিশন সূত্রে জানা গেছে, এই সফরে সাত সদস্যের প্রতিনিধিদলের নেতৃত্ব দিচ্ছেন পার্থ বড়ুয়া। সফরের প্রথম কনসার্টটি আজ অনুষ্ঠিত হবে উড়িষ্যার ভুবনেশ্বরে। এরপর ৩০ সেপ্টেম্বর কনসার্ট হবে বিহারের পাটনায়, আর শেষ কনসার্ট হবে ৩ অক্টোবর উত্তর প্রদেশের বারানসিতে। সাংস্কৃতিক এ দলটি দেশে ফিরবে ৫ অক্টোবর।
