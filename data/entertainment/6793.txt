
আজীবন সম্মাননা পেলেন শিল্পী মুস্তাফা মনোয়ার ও বরেণ্য অভিনেত্রী ফেরদৌসী মজুমদার। বেসরকারি টিভি চ্যানেল এস এ টিভির চতুর্থ প্রতিষ্ঠাবার্ষিকী উপলক্ষে এই সম্মাননা প্রদান করে চ্যানেলটি। গতকাল ছিল এস এ টিভির জন্মদিন। এ উপলক্ষে চ্যানেলটির গুলশান কার্যালয়ে দিনভর নানা ধরনের আয়োজন করে তারা। সেই আনুষ্ঠানিকতার মাঝে গতকাল এই দুই বরেণ্য ব্যক্তিকে সম্মাননা প্রদান করে তারা। এ সময় উপস্থিত ছিলেন চ্যানেলটির চেয়ারম্যান ফরিদা ইয়াসমিন, ব্যবস্থাপনা পরিচালক সালাহউদ্দিন আহমেদ, উপব্যবস্থপনা পরিচালক সেলিনা আক্তার ও পরিচালক নুর-এ-আলমসহ চ্যানেলের কর্মকর্তারা।
