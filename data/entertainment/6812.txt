
কুস্তিগির হিসেবে তিনি পরিচিত ছিলেন বিশ্বজুড়ে। রশিঘেরা চারকোণা মঞ্চে কুস্তির দাপটে দর্শকের হৃদয়ে স্থান করে নিলেন। পেটানো শরীরের সেই মারকুটে কুস্তিগির একদিন চলে এলেন ক্যামেরার সামনে। দর্শক পেল নতুন এক শোয়ার্জেনেগারকে। তিনি শুধু দর্শকের মনেই জায়গা করে নেননি, অভিনয়ের জোরে হলি​উডের অভিনেতাদের পেছনে ফেলে দিলেন। সর্বোচ্চ পারিশ্রমিক পাওয়া অভিনেতাদের তালিকায় হয়ে গেলেন এক্কেবারে প্রথম। তিনি ডোয়াইন জনসন, ভক্তদের কাছে প্রিয় রক।ফোর্বস ম্যাগাজিনের সর্বোচ্চ পারিশ্রমিক পাওয়া ১০০ তারকার মধ্যে রক ১৯ নম্বরে। আর অভিনেতাদের মধ্যে? প্রথম নামটিই তাঁর। কিন্তু তাঁর এ প্রথম হওয়ার পেছনে ​কী আছে? যা পে​ছনে ফেলে দিল ব্রাড পিট, জ্যাকি চ্যান, ম্যাট ডেমনদের মতো বাঘা অভিনেতাদের? দ্য গার্ডিয়ান বলছে, তাঁর ছবিগুলো বক্স অফিস সফল হওয়ার পেছনে অনেক কারণ রয়েছে। তার মধ্যে কুস্তিগির হিসেবেই তাঁর বিশাল পরিমাণ ভক্তসংখ্যা অন্যতম। তা ছাড়া সামাজিক যোগাযোগমাধ্যমেও রয়েছে তাঁর বিশাল দেশি–বিদেশি ভক্ত রয়েছে। অভিনয়েও তিনি কম যান না। তাঁকে বলা হয় দ্বিতীয় আর্নল্ড শোয়ার্জেনেগার। তা ছাড়া রকের অন্য একটি বড় যোগ্যতা হলো‍—কঠিন পরিশ্রমী তিনি।এই খবরে রক-ভক্তরা ​আনন্দিত হতেই পারেন। ‘ফিউ​রিয়াস ৭’ তারকা ‘ফাস্ট অ্যান্ড ফিউরিয়াস ৮’ ও ‘বেওয়াচ’ ছবি নিয়ে এখন বেশ ব্যস্ত সময় পার করছেন।
দ্য গার্ডিয়ান
