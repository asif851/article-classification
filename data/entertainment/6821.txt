
আর মাত্র এক দিন বাকি। আগামীকাল রোববার শেষ হচ্ছে ‘বিগ বস ১১’। এবার প্রতিযোগিতায় কে চ্যাম্পিয়ন হবেন—শিল্পা শিন্দে, হিনা খান, বিকাশ গুপ্তা নাকি পুনিশ শর্মা? জানা গেছে, ‘বিগ বস ১১’ প্রতিযোগিতার সঞ্চালক বলিউড তারকা সালমান খানের মা সালমা খান চান এবার বিজয়ী হোক শিল্পা শিন্দে। শুধু তা-ই নয়, সামাজিক যোগাযোগমাধ্যমে জোর গুঞ্জন, ভোটাভুটিতেও নাকি এগিয়ে আছেন তিনি।
এদিকে সম্প্রতি ‘বিগ বস ১১’ প্রতিযোগিতা থেকে বাদ পড়েছেন আকাশ দাদলানি। তিনি বললেন, এবার ‘বিগ বস ১১’ প্রতিযোগিতায় চ্যাম্পিয়ন হওয়ার সম্ভাবনা বিকাশ গুপ্তার। কারণ, পুরো প্রতিযোগিতায় বিকাশ দারুণ খেলেছেন। অন্যদের সঙ্গে ভালো ব্যবহারও করেছেন।
যে যা-ই বলুক, শেষ পর্যন্ত ‘বিগ বস ১১’ প্রতিযোগিতার চ্যাম্পিয়ন কে হবেন, তা জানার জন্য অপেক্ষা করতে হবে আগামীকাল পর্যন্ত।
