
তবে বিয়েটা শিগগিরই হতে যাচ্ছে? গুঞ্জনকে সত্যি ভাবলে কিন্তু জবাবটা হবে ‘হ্যাঁ’। গত মাসের শেষ দিকে দীপিকা পাড়ুকোন শাড়ি পরে সেজেগুজে এক বিশেষ ভোজে অংশ নিয়েছিলেন। গুঞ্জনের শুরু তখন থেকেই। রটেছিল, কোনো এক বিশেষ বন্ধুর নিমন্ত্রণে যোগ দিয়েছিলেন তিনি। কিন্তু এত দিনে বেরিয়ে এল আসল খবর। গত ২৯ অক্টোবর দীপিকা গিয়েছিলেন প্রেমিক রণবীর সিংয়ের পরিবারের সঙ্গে বিশেষ এক ভোজে। সেই ভোজের অংশ ছিলেন রণবীর সিংয়ের বাবা, মা ও বোন। মুম্বাইয়ের ওরলি এলাকার সিক্স সিজনস রেস্তোরাঁয় সেই ভোজের আয়োজন করা হয়েছিল। এত দিনে এসে হোটেলেরই এক কর্মচারী ব্যাপারটি নিশ্চিত করলেন।২৯ অক্টোবর জলদি কাজ শেষ করে রণবীর সিং কিছু সময়ের জন্য যান দীপিকার বাড়ি। সেখানে বেশ কিছুক্ষণ সময় কাটান এই অভিনেতা। এরপর তাঁরা একসঙ্গে সেজেগুজে কোনো এক অনুষ্ঠানের উদ্দেশে বেরিয়ে যান। কিন্তু সে সময় তাঁদের গন্তব্য জানা যায়নি।সম্প্রতি সেই রেস্তোরাঁর এক কর্মচারী জানালেন ২৯ অক্টোবরের অনুষ্ঠানের খবরটি। বললেন, রণবীরের মা-বাবা দীপিকা ও রণবীরের পদ্মাবতী ছবির ট্রেলার মুক্তির আনন্দ উদ্‌যাপনের জন্য এই ভোজের আয়োজন করেন; প্রশংসা করেন দীপিকার ‘ঘুমার’ গানের পারফরম্যান্সের। সূত্র বলে, সেদিন নাকি খাবার শেষে টেবিল থেকে উঠে যাওয়ার সময় চেয়ারে আটকে দীপিকার কাঁধ থেকে হঠাৎ শাড়ির আঁচল পড়ে যায়। তখন খুব রোমান্টিক কায়দায় রণবীর সিং এসে আঁচল আবার দীপিকার গায়ে জড়িয়ে দেন!সূত্র: স্পটবয় ডটকম।
