
ছায়ানটে আয়োজন করা হয়েছে দুই দিনব্যাপী রবীন্দ্র উৎসবের। ৮ ও ৯ মে প্রতিদিন সন্ধ্যা সাড়ে ছয়টায় অনুষ্ঠান শুরু হবে। এতে অংশ নেবেন প্রায় ৬০ জন সংগীতশিল্পী। এর মধ্যে আমন্ত্রিত অতিথি থাকবেন ৩০ জন। গতকাল সকালে ছায়ানট ভবনে আয়োজিত সংবাদ সম্মেলনে এ তথ্য জানান হয়।সংবাদ সম্মেলনে বক্তব্য দেন ছায়ানটের সহসভাপতি সারওয়ার আলী, সাধারণ সম্পাদক খায়রুল আনাম প্রমুখ। দুই দিনব্যাপী রবীন্দ্র উৎসবের সহযোগিতায় রয়েছে গ্রামীণফোন।
