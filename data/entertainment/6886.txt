
তারকাবহুল ছবি একটি সিনেমার গল্প সেন্সরে জমা পড়েছে। গতকাল মঙ্গলবার বিকেলে ছবির প্রযোজনা প্রতিষ্ঠান আইকন এন্টারটেইনমেন্টের পক্ষ থেকে সেন্সরে জমা দেওয়া হয় ছবিটি।
বিষয়টি নিশ্চিত করেছেন ছবির প্রযোজক ও পরিচালক চিত্রনায়ক আলমগীর। তিনি বলেন, ‘ছবিটি এখন মুক্তির জন্য প্রস্তুত। এ কারণে গত সোমবার বিকেলে ছবিটি ছাড়পত্রের জন্য সেন্সর বোর্ডে জমা দিয়েছি। আশা করছি, সপ্তাহখানেকের মধ্যে ছাড়পত্র পেয়ে যাব।’
ছাড়পত্র পাওয়ার পর কবে নাগাদ ছবিটি মুক্তি দেওয়ার ইচ্ছা আছে—জানতে চাইলে এই নায়ক ও নির্মাতা জানান, যেকোনো উত্সব ধরে ছবিটি মুক্তি দেওয়ার ইচ্ছা তাঁর।
আলমগীর বলেন, ‘পারিবারিক বিনোদন দেওয়ার মতো ছবি এটি। পয়লা বৈশাখের উত্সবে মুক্তি দেওয়ার ইচ্ছা আছে। মুক্তির আগে ছবির প্রচারণার সময়টাও দরকার।’
পরিচালনার পাশাপাশি একটি সিনেমার গল্প ছবিতে আলমগীর নিজেও অভিনয় করেছেন। ছবির অন্য অভিনয়শিল্পীরা হলেন আরিফিন শুভ, চম্পা, ঋতুপর্ণা সেনগুপ্ত (কলকাতা), সৈয়দ হাসান ইমাম, সাদেক বাচ্চু, সাবেরী আলম প্রমুখ।
 
