
কবিতার সংখ্যা ১৮টি। আর সব কবিতাই নদী নিয়ে। এবার এই কবিতাগুলো এক অ্যালবামে এনেছেন আবৃত্তিকার নাজমুল আহসান। নদীবিষয়ক কবিতার এই আবৃত্তির অ্যালবামটির নাম ‘নদী বাঁচাও’।‘নদী বাঁচাও’ অ্যালবামটি প্রকাশিত হয়েছে ‘কুটুমবাড়ি’ আর ‘কাকুর কিচেন’-এর সহযোগিতায়। অ্যালবামটি উৎসর্গ করা হয়েছে বঙ্গবন্ধু-কন্যা প্রধানমন্ত্রী শেখ হাসিনাকে।‘নদী বাঁচাও’ অ্যালবামটিতে রবীন্দ্রনাথ ঠাকুরের ‘নদী’, ‘আমাদের ছোট নদী’ ও ‘ইচ্ছামতী’; মাইকেল মধুসূদন দত্তের ‘কপোতাক্ষ নদ’; জীবনানন্দ দাশের ‘নদী’, আবার আসিব ফিরে’ ও ‘অনেক নদীর জল’ কবিতার পাশাপাশি রয়েছে আহসান হাবীবের ‘আমি’; বুদ্ধদেব বসুর ‘নদী স্বপ্ন’ কবিতাটি।নাজমুল আহসানের আবৃত্তির এই অ্যালবামটিতে আরও রয়েছে কবি আবুল কাশেমের ‘এ শহর এখন’, রোজিনা ইসলামের ‘সেই নদীটি’, রকিবুল হাসানের ‘গড়াই নদী’, জিনাত ইসলামের ‘ইছামতী’ কবিতা।
এ ছাড়াও ‘নদী বাঁচাও’ শিরোনামের এই অ্যালবামে আছে অনিকেত রাজেশের ‘সুরমার জল’, মোহন রায়হানের ‘যমুনা পাড়ের মেয়ে’, নীপবীথির ‘নদী ও আমি’, আবুল কাশেমের ‘কী কথা প্রধান হয়ে ওঠে’ ও শুভেন্দু ধারার ‘নদী’ নিয়ে লেখা কবিতাগুলো।নিয়াজ মোহাম্মদ তারিকের গ্রন্থনায় অ্যালবামটিতে ধারা বর্ণনা করেছেন শায়লা নাসির কেয়া। আর অ্যালবামটির গানে কণ্ঠ দিয়েছেন শিল্পী মহলানবিশ। অ্যালবামটির আবহসংগীত ও সম্পাদনা করেছেন শাহরিয়ার আহমেদ কাজল।নতুন এই আবৃত্তির অ্যালবামটি প্রসঙ্গে আবৃত্তিকার নাজমুল আহসান বলেছেন, ‘আমাদের নদীগুলো এখন মৃতপ্রায়। অথচ এই নদীগুলো নিয়ে কবিরা বাংলা ভাষায় কত সুন্দর সুন্দর কবিতা লিখে গেছেন। যদি আমার আবৃত্তি শুনে একজন মানুষও নদীদূষণ না করে, তবেই আমার এই কাজ সার্থক।’‘নদী বাঁচাও’ অ্যালবামটি বাজারে ছাড়াও পাওয়া যাবে রকমারি ডটকমে।
