
এক মাসের মধ্যে ছয়টি ছবিতে চুক্তিবদ্ধ হয়ে চিত্রনায়ক বাপ্পী জানিয়ে দিলেন, এ বছর আর কোনো নতুন ছবির জন্য সময় নেই তাঁর। আজ থেকে একে একে এই অভিনেতা নতুন ছবিগুলোর কাজ শুরু করবেন। বাপ্পী বলেন, ‘সবকিছু গুছিয়ে নিয়েই শিডিউল দিয়েছি। তাই এ বছর আর নতুন কোনো ছবিতে চুক্তিবদ্ধহচ্ছি না।’গত এক মাসে বাপ্পী যেসব ছবিতে চুক্তিবদ্ধ হয়েছেন, সেগুলো হলো সাফিউদ্দিন সাফির রাজকুমার, শাহনেওয়াজ সানুর নায়কবাজি, তাজুল ইসলামের পাসওয়ার্ড, সাখাওয়াত হোসেনের আসমানী, গাজী জাহাঙ্গীরের প্রেমের বাঁধন ও অনন্য মামুনের তুই শুধু আমার হবি। এর মধ্যে আজ ২৮ মে নায়কবাজি ছবির শুটিং শুরুর কথা রয়েছে। আগামীকাল বাপ্পী শুরু করবেন রাজকুমার ছবির কাজ।
