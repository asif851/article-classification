
ঐশ্বরিয়া রাই বচ্চন নন, মাধুরী দীক্ষিত কিংবা কাজলের মতো বলিউডের সাবেক রানিরাও নন। বলিউডের জগতে কোন নারী সবচেয়ে বেশি অনুপ্রাণিত করেন ভারতের সাধারণ নারীদের? তিনি শাহরুখ খানের স্ত্রী গৌরি খান। সম্প্রতি একটি জরিপে উঠে এসেছে এই তথ্য।ভারতের একটি ওয়েবসাইটে পরিচালিত এই জরিপে পাঁচ হাজারের বেশি নারী অংশ নেন। তাঁদের মতামতে উঠে এসেছে, ভারতীয় নারীদের সবচেয়ে বেশি অনুপ্রাণিত করেন সোনিয়া গান্ধী। ৩৬ দশমিক ২ শতাংশ ভোট পেয়েছেন সোনিয়া। বলিউডের বাসিন্দাদের মধ্যে সবচেয়ে বেশি ভোট গৌরির। শুধু ভারতীয় নারীদের নয়, বলিউডে দীর্ঘদিন এক নম্বর আসনটি ধরে রাখা শাহরুখকেও ভীষণ অনুপ্রাণিত করেন তাঁর স্ত্রী। পিটিআই।
