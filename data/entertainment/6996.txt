
গান এখন শুধু শোনার নয়, দেখারও। সাম্প্রতিক সময়ে যে কয়েকটি গানের অ্যালবাম এসেছে, তার মধ্যে আলোচিত গানগুলোর ভিডিও চিত্রও প্রকাশ পেয়েছে। এ ধারাবাহিকতায় ঈগল মিউজিকের ব্যানারে প্রকাশিত হলো নবীন শিল্পী শারমীন দিপুর মিউজিক ভিডিও ‘অচিন পাখি’।শিল্পী জানান, গত ফেব্রুয়ারিতে ভালোবাসা দিবসে তাঁর ‘কাব্য’ অ্যালবামটি প্রকাশিত হয়েছিল। ওই অ্যালবামের ধারাবাহিকতায় একটি দ্বৈত গানের ভিডিও চিত্র করা হয়েছে। যেখানে তাঁর সঙ্গে কণ্ঠ দিয়েছেন সময়ের আরেক আলোচিত গায়ক প্রতীক হাসান। শিরোনাম ‘অচিন পাখি’।সৌমিত্র ঘোষ ইমনের নির্দেশনায় ভিডিওতে এক ফ্রেমে দেখা যাবে শারমীন দিপু ও প্রতীক হাসানকে। গানটির কথা লিখেছেন কাবন্দ রাইহান এবং সংগীতায়োজন করেছেন শিল্পী প্রতীক হাসান।‘অচিন পাখি’ মিউজিক ভিডিওটি দেখা যাবে ঈগল মিউজিকের অফিশিয়াল ইউটিউব মিউজিক ভিডিও চ্যানেল “Eagle Music Video Station”-এ।
