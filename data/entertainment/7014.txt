
মুম্বাইয়ের জিয়ো গার্ডেনে গত শনিবার অনুষ্ঠিত হলো জি সিনে অ্যাওয়ার্ড ২০১৭। তারকাখচিত এই আসরে মঞ্চ মাতিয়েছেন সালমান খান, কারিনা কাপুর খান, বরুণ ধাওয়ান ও সানি লিওন। কারিনা কাপুর খান মা হওয়ার পর এবারই প্রথম কোনো অনুষ্ঠানের মঞ্চে নাচ করলেন। পরিবেশনাটিও ছিল বিশেষ। বলিউডের চার ‘খান’কে সম্মান জানিয়ে এই পরিবেশনাটি করার কথা ছিল ক্যাটরিনা কাইফের। কিন্তু মহড়ার সময় ক্যাট আহত হলে শাহরুখ, সালমান, আমির ও সাইফ আলী খানকে উৎসর্গ করে এই পরিবেশনা প্রস্তুত করেন কারিনা। আর মজার বিষয় হলো, স্বামী সাইফ আলী খানসহ বাকি তিন খানের সঙ্গেও অভিনয় করার অভিজ্ঞতা আছে এই নায়িকার। এ বছর দর্শকদের রায়ে সেরা ছবির পুরস্কার পেয়েছে দঙ্গল আর সেরা অভিনেতা ও অভিনেত্রীর পুরস্কারটি গিয়েছে সুলতান ছবির দুই তারকা সালমান খান ও আনুশকা শর্মার ঘরে।সমালোচকদের বিচারে বিজয়ী হলেন যাঁরাসেরা চলচ্চিত্র: পিঙ্কসেরা অভিনেত্রী: আলিয়া ভাট (উড়তা পাঞ্জাব)সেরা অভিনেতা: অমিতাভ বচ্চন (পিঙ্ক)সেরা নবাগত অভিনেত্রী: হৃতিকা সিং (শালা খাড়ুস)সেরা নবাগত অভিনেতা: জিম সর্ব (নিরজা)সেরা পরিচালক: রাম মাধভানি (নিরজা)সেরা পার্শ্ব–অভিনেত্রী: শাবানা আজমি (নিরজা)সেরা পার্শ্ব–অভিনেতা: ঋষি কাপুর (কাপুর অ্যান্ড সন্স)সেরা খল অভিনেতা: জিম সর্ব (নিরজা)সেরা কমেডি অভিনেতা: ঋষি কাপুর (কাপুর অ্যান্ড সন্স)সূত্র: ইন্ডিয়ান এক্সপ্রেস, বলিউড লাইফ
