
পপ তারকা লিন্ডসে লোহানের জীবনে প্রেম এসেছে বেশ কয়েকবারই। নতুন খবর হচ্ছে— এই প্রেমিকদের নাম ও তাঁদের সঙ্গে তাঁর সব কীর্তি-কাহিনি ফাঁস করতে যাচ্ছেন তিনি। অটোবায়োগ্রাফিতে লোহান তাঁর বিখ্যাত প্রেমিকদের সব কথা সবিস্তারে তুলে ধরবেন বলেই জানিয়েছে ইন্দো এশিয়ান নিউজ সার্ভিস।কন্ট্যাক্টমিউজিক দাবি করেছে, এ বছরের শুরুতেই লিন্ডসের বিখ্যাত কয়েকজন প্রেমিকের তালিকা ফাঁস হয়ে গেছে। এবার এই তালিকার সত্যতা নিশ্চিত করবেন ২৮ বছর বয়সী এই তারকা। এই তালিকায় কলিন ফ্যারেল, জাস্টিন টিম্বারলেক, জেমস ফ্রাঙ্কো ও ম্যাক্স জর্জের নাম থাকতে পারে।সম্প্রতি নিজের অটোবায়োগ্রাফি প্রকাশের জন্য লন্ডনের একটি বিখ্যাত প্রকাশনা প্রতিষ্ঠানের সঙ্গে আলোচনা করেছেন লিন্ডসে। এই অটোবায়োগ্রাফিতে জীবনের কোনো কিছুই গোপন রাখবেন না বলেই প্রতিশ্রুতি দিয়েছেন অঘটনঘটনপটীয়সী এই তারকা।
