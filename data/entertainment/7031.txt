
‘রোমান্সের রাজা’ বলিউডের বাদশা শাহরুখ খানের উত্তরসূরি খুঁজে পেয়েছে বলিউড। তরুণ অভিনেতা ও ‘দিলওয়ালে’ ছবিতে শাহরুখের ‘ছোট ভাই’ বরুণ ধাওয়ানই নাকি নতুন এই ‘রোমান্সের রাজা’! সম্প্রতি বলিউড লাইফ ডটকমের এক জরিপে পাঠকদের ভোটে এমনটাই উঠে এসেছে। রোমান্সের দিক দিয়ে রণবীর সিং, সিদ্ধার্থ মালহোত্রা, এমনকি শহীদ কাপুরকেও ছাড়িয়ে গেছেন বরুণ!বলিউডে রোমান্টিক ছবিতে সাড়াজাগানো অভিনেতা খুব কমই আছে। এ ক্ষেত্রে শাহরুখ খানকে বলা হয় সবার সেরা। এই তারকা অভিনেতার সাফল্যের ঝুলিতে আছে ‘দিলওয়ালে দুলহানিয়া লে যায়েঙ্গে’, ‘দিল তো পাগল হ্যায়’-এর মতো ব্যবসাসফল রোমান্টিক ছবি। এমনকি এই পঞ্চাশে পৌঁছেও অসাধারণ অভিনয়ের মাধ্যমে সবাইকে মুগ্ধ করতে ওস্তাদ শাহরুখ!তাঁর হাসি, স্টাইল, কথাবার্তা, তাঁর চাহনি...সবই যেন অসাধারণ রোমান্সের অনুভূতি। বলিউড লাইফ ডটকম তাঁর উত্তরসূরি খুঁজে পেতেই এই জরিপের আয়োজন করেছিল। জরিপের ফলাফলে দেখা গেছে রণবীর সিং থেকে শুরু করে রণবীর কাপুর, শহীদ কাপুর এমনকি হালের ‘ক্রেজ’ সিদ্ধার্থ মালহোত্রার মতো তারকাকেও পেছনে ফেলে বেশির ভাগ ভক্তের মন জিতেছেন বরুণ। জরিপে অংশগ্রহণকারী ৪০ শতাংশ ভক্তের ভোট পেয়েছেন বরুণ।
সম্ভবত বরুণের ‘চকলেট বয়’ চরিত্র এখানে মহিলা ভক্তদের ভোট জয়ে গুরুত্বপূর্ণ ভূমিকা রেখেছে। তাঁর তাকানোর ধরন, হাসি—এ বিষয়গুলোই ভক্তদের মন জিতেছে। আলিয়ার বিপরীতে ‘স্টুডেন্ট অব দ্য ইয়ার’, অথবা ‘হাম্পটি শর্মা কি দুলহানিয়া’ ছবিতে প্রেমের দৃশ্যে দেখে তাঁকে নিশ্চয়ই ভালো লেগেছে দর্শকদের।যা-হোক পাঠক জরিপের সুবাদে শাহরুখের উত্তরসূরি ‘রোমান্সের রাজা’ তারকা এখন বরুণ ধাওয়ান!বলিউড লাইফ অবলম্বনে দেব দুলাল গুহ।
