
ওপরের ছবিগুলো নিশ্চয় কৌতূহল তৈরি করেছে পাঠকমনে। পঞ্চাশের দশকের ভারতীয় বাংলা চলচ্চিত্রের স্বপ্নকন্যা সুচিত্রা সেনের ছবির মতো করে কেন সেজেছেন অভিনেত্রী মৌটুসি বিশ্বাস? মেকআপ, পোশাক, কেশসজ্জা—সবই প্রায় মিলে গেছে সুচিত্রা সেনের সঙ্গে। তাহলে কি নতুন করে সুচিত্রা সেন জীবন্ত হচ্ছেন পর্দায়? এর জবাব দিলেন নির্মাতা সত্যজিত রায়। তরুণ এই নির্মাতা তৈরি করছেন নাটক আমি সুচিত্রা নই। নির্মাণের আগে পরীক্ষামূলকভাবে সুচিত্রা সেনের সাজে ছবি তুলতে হয়েছে মৌটুসিকে। নির্মাতা সেই ছবি দেখে সন্তুষ্ট হওয়ার পরই নাটকে অভিনয়টা নিশ্চিত হয়ে গেছে মৌটুসির।নির্মাতা সত্যজিত রায় বলেন, ‘আমরা পরীক্ষামূলকভাবে মৌটুসিকে ওই সাজে সাজিয়ে কিছু ছবি তুলি। তাঁকে সাজানোর দায়িত্ব নেন মিহির মমন। আর ছবি তোলেন তাহের মানিক।’তাঁকে সাজানো প্রসঙ্গে মিহির মমন বললেন, ‘আমি ছোটবেলা থেকেই উত্তম-সুচিত্রার ভক্ত। এই জুটির প্রচুর ছবি দেখেছি। আর সুচিত্রার সঙ্গে মৌটুসি বিশ্বাসের চেহারার অনেকটা মিল আছে। এটা মেকআপের সময় বেশ কাজে লেগেছে। বাকিটা মেকআপ দিয়ে মেলানোর চেষ্টা করেছি। শেষ পর্যন্ত হুবহু না হলেও অনেকটা মিলে গেছে।’অভিনেত্রী মৌটুসি বললেন, ‘সুচিত্রা সেনের মতো অভিনেত্রীর আদলে নিজেকে সাজাতে পেরে ভালো লাগছে। তবে খানিকটা ভয়ে আছি। জানি না দর্শকেরা কীভাবে নেবেন!’িদপান্বিতা রায়ের গল্পে আমি সুচিত্রা নই নাটকের চিত্রনাট্য তৈরি করেছেন মাহমুদ দিদার। পরিচালক সত্যজিত বললেন, ‘আগামী মাসে কিশোরগঞ্জে নাটকটির শুটিং হবে। নাটকটির জন্য সুচিত্রা সেন অভিনীত জনপ্রিয় চলচ্চিত্রের দুটি গানও নতুন করে রেকর্ড করা হবে।’
