
আজ কাজী নজরুল ইসলামের ৪০তম মৃত্যুবার্ষিকী। এই দিনে জাতীয় কবিকে স্মরণ করতে বিভিন্ন টিভি চ্যানেল আয়োজন করেছে ভিন্ন ভিন্ন অনুষ্ঠানের। দিনভর চলবে সেসব আয়োজন। সেগুলোরই উল্লেখযোগ্য কয়েকটি অনুষ্ঠানের তথ্য দেওয়া হলো এই প্রতিবেদনে।
এনটিভি‘গভীর নিশীথে’ নাটকে অভিনয় করেছেন বাঁধন ও ইন্তেখাব দিনার। নজরুলের গান অবলম্বনে নাটকটি রচনা করেছেন পান্থ শাহরিয়ার। পরিচালনা করেছেন নঈম ইমতিয়াজ নেয়ামূল। এনটিভিতে রাত ১১টা ৩০ মিনিটে প্রচারিত হবে এটি। একই চ্যানেলে দুপুর ১২টা ২০ মিনিটে টেলিছবি ‘রাগিণী’ দেখানো হবে। এতে অভিনয় করেছেন অপর্ণা ঘোষ, জিতু আহসান, শর্মিমালা প্রমুখ। বেলা ১টা ৩০ মিনিটে ফেরদৌসী রহমানের উপস্থাপনায় থাকবে গানের অনুষ্ঠান ‘ভালোবাসো মোর গান’। বিকেল ৫টা ৩০ মিনিটে আলেখ্যানুষ্ঠান ‘আর অভিমান জানাব না’ প্রচারিত হবে। নৃত্যালেখ্য ‘এ কী অপরূপ রূপে মা তোমার’ দেখানো হবে সন্ধ্যা ৬টা ৪৫ মিনিটে।
বৈশাখী টেলিভিশনবৈশাখী টেলিভিশন নজরুলপ্রয়াণ দিবসের বিশেষ অনুষ্ঠান ‘গাহি সাম্যের গান’ সরাসরি সম্প্রচার করবে রাত ১১টায়। দর্শকেরা টেলিফোনে সরাসরি অনুষ্ঠানে অংশ নিতে পারবেন। এ অনুষ্ঠানে গান পরিবেশন করবেন শিল্পী তানভীর আলম সজীব ও স্বরলিপি; কবিতা আবৃত্তি করবেন মাহিদুল ইসলাম।
মাছরাঙা টেলিভিশনমাছরাঙা টেলিভিশনে রাত ১২টা ২ মিনিটে দেখানো হবে বিরতিহীন নাটক ‘শিউলিমালা’। রেহমান খালিলের পরিচালনায় এতে আরও অভিনয় করেছেন ভাবনা, সাঈদ বাবু প্রমুখ। একই চ্যানেলে সকাল ১০টা ২ মিনিটে প্রচারিত হবে কাজী নজরুল ইসলামের গল্প অবলম্বনে মুস্তাফা মনোয়ারের পাপেট শো ‘লিচু চোর’। সকাল ১০টা ৩০ মিনিটে থাকছে প্রামাণ্যচিত্র ‘নজরুলের মক্তবে’। ‘বাঁধনহারা’ অবলম্বনে নির্মিত ও সাদিয়া ইসলাম মৌ, শামস সুমন, দীপা খন্দকার, মাজনুন মিজান অভিনীত টেলিছবি ‘কুহু’ পরিবেশিত হবে দুপুর ১২টা ১৫ মিনিটে। ম্যাগাজিন অনুষ্ঠান ‘সঞ্চিতা’ প্রচারিত হবে সন্ধ্যা ৬টা ৩০ মিনিটে। রাত ১১টায় প্রচার হবে বিশেষ অনুষ্ঠান ‘আমারে দেব না ভুলিতে’।
আরটিভি নাটক ‘রাক্ষুসী’তে অভিনয় করেছেন ফজলুর রহমান বাবু ও চম্পা। মহিউদ্দীন আহমেদের নাট্যরূপ ও সাজ্জাদ সুমনের পরিচালনায় এ নাটকে আরও অভিনয় করেছেন প্রসূন আজাদ। বিকেল ৫টা ৩০ মিনিটে আরটিভিতে দেখানো হবে এটি। একই চ্যানেলে বিকেল ৫টায় প্রচারিত হবে ব্যান্ডশিল্পী শাফিন আহমেদ ও প্রিয়াংকা গোপের অংশগ্রহণে বিশেষ সংগীতানুষ্ঠান।
বাংলাভিশন শিমুল মুস্তাফার উপস্থাপনায় সংগীতানুষ্ঠান ‘আপনার চেয়ে আপন যে জন’-এ সংগীত পরিবেশন করবেন তানভীর আলম সজীব ও প্রিয়াংকা গোপ। অনুষ্ঠানটি বাংলাভিশনে প্রচারিত হবে রাত ১১টা ২৫ মিনিটে। একই চ্যানেলে সংগীতশিল্পী ফেরদৌস আরার একক সংগীতানুষ্ঠান ‘না মিটিতে সাধ মোর’ দেখানো হবে বিকেল ৫টা ২৫ মিনিটে।চ্যানেল আইকাজী নজরুল ইসলামের উপন্যাস ‘মেহের নেগার’ অবলম্বনে তৈরি চলচ্চিত্র দেখানো হবে বেলা ১টা ৫ মিনিটে। মৌসুমী ও গুলজার পরিচালিত এ ছবিতে অভিনয় করেছেন মৌসুমী, ফেরদৌস, ইরিন জামান, প্রবীর মিত্র প্রমুখ। এই চ্যানেলে বেলা ১১টা ৫ মিনিটে দেখানো হবে বিশেষ অনুষ্ঠান ‘যুগে যুগে নজরুল’। রাত ১১টায় থাকবে ‘তোরা সব জয়ধ্বনি কর’ শীর্ষক একটি আয়োজন।এটিএন বাংলাএটিএন বাংলায় বিশেষ অনুষ্ঠান ‘তূর্যনাদের বাঁশি’ দেখানো হবে বেলা ১টা ১৫ মিনিটে।
