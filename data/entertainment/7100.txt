
সামাজিক যোগাযোগমাধ্যমে ঈদের উষ্ণ শুভেচ্ছা জানালেন বলিউডের তারকারা। একঝাঁক বলিউড তারকা সারা বিশ্বে ছড়িয়ে থাকা তাঁদের অনুরাগীদের প্রতি ঈদের শুভকামনা জানিয়েছেন। অমিতাভ বচ্চন, অনিল কাপুর, হেমা মালিনী, ফারহান আখতার, সুনীল শেঠি, শহীদ কাপুর, আলিয়া ভাটসহ প্রবীণ ও তরুণ বলিউড ব্যক্তিত্বরা টুইটারের মাধ্যমে ঈদের আনন্দবার্তা ছড়িয়ে দিয়েছেন।
এক টুইটার বার্তায় সব শুভানুধ্যায়ীকে ঈদ মোবারক জানান অমিতাভ বচ্চন। ঈদ মোবারকের পাশাপাশি সর্বদা ভালোবাসা, শান্তি ও খুশি বজায় থাকার প্রত্যাশা জানান অনুপম খের। টুইটারে তারকাদের আরও কিছু বার্তা:
হেমা মালিনী—আমার সব বন্ধুকে ঈদ মোবারক।
আলিয়া ভাট—ঈদ মোবারক। আলো, আরও আলো এবং আকণ্ঠ খাওয়ার দিন।
ফারহান আখতার—সবাইকে ঈদ মোবারক।
স্বওয়ারা ভাস্কর—সবাইকে খুশির ঈদের অভিনন্দন। ভালোবাসা এবং শান্তি। আমার জন্য কিছু সেমাই বাঁচিয়ে রাখবেন।
সিদ্ধার্থ মালহোত্রা—সবাইকে ঈদ মোবারক। আজ খুশি, আনন্দ, ভালোবাসায় ভরে উঠুক। সবাইকে আলিঙ্গন।
সুনীল শেঠি—আমাদের পক্ষ থেকে সবাইকে ঈদের শুভেচ্ছা।
তাপসী পান্নু—ঈদ মোবারক। সেলিব্রেশন শুরু হলো।
