



গোল্ডেন লায়ন জিতেছিলেন গিয়েরমো দেল তোরো। 
দেল তোরোর সময়টা বেশ ভালোই কাটছে। 
অস্কার লড়াইয়েও আছেন প্রথম দিকে।


গত বছর ‘দ্য শেপ অব ওয়াটার’ দিয়ে ভেনিস চলচ্চিত্র উৎসবে গোল্ডেন লায়ন জিতেছিলেন মেক্সিকোর নির্মাতা গিয়েরমো দেল তোরো। এবার সে উৎসবের জুরিপ্রধান হলেন তিনি। ওদিকে অস্কার লড়াইয়েও আছেন প্রথম দিকে। দেল তোরোর সময়টা বেশ ভালোই কাটছে।
দেল তোরো বলেন, ‘ভেনিস চলচ্চিত্র উৎসবের জুরিপ্রধান হওয়া বিশাল সম্মানের, সঙ্গে সঙ্গে দায়িত্বেরও। আমি সম্মান ও কৃতজ্ঞতার সঙ্গে এই দায়িত্ব গ্রহণ করছি।’
দেল তোরো ভেনিস উৎসবে পা রাখেন ২০ বছরেরও আগে, ১৯৯৭ সালে। সে সময় তিনি নিয়ে আসেন তাঁর প্রথম ইংরেজি ভাষার চলচ্চিত্র মিমিক। ২০০৬ সালে বিচারক হিসেবে অংশগ্রহণ করেন। ৭৫ তম ভেনিস চলচ্চিত্র উৎসব ২৯ আগস্ট থেকে ৮ সেপ্টেম্বর পর্যন্ত চলবে। ভ্যারাইটি
