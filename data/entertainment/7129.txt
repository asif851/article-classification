
অভিনেত্রী রাধিকা আপ্তে নিজে খুব একটা স্টাইলিশ নন। তবে, ফ্যাশন দুনিয়ার অল্প বিস্তর খোঁজ-খবর তিনিও রাখেন। কিছুদিন আগে এক অনুষ্ঠানে তাঁকে জিজ্ঞেস করা হয়েছিল, বলিউডের কোন কোন নারী তারকাকে তাঁর কাছে স্টাইলিশ মনে হয়? উত্তরে রাধিকা জানিয়েছেন দীপিকা পাড়ুকোন, কঙ্গনা রনৌত, প্রিয়াঙ্কা চোপড়া ও সোনম কাপুরের নাম।নায়িকারা সচরাচর নিজের প্রজন্মের অভিনেত্রীদের প্রশংসা করতে পারেন না। রাধিকা কিন্তু নির্দ্বিধায় এই চার অভিনেত্রীর নাম ফেলেছেন স্টাইলিশদের তালিকায়। আর অভিনেতাদের মধ্যে তাঁর কাছে শাহরুখ খান, রণবীর কাপুর ও রণবীর সিংয়ের স্টাইল বেশি ভালো লাগে।তিনি বলেন, ‘শাহরুখ খানের স্টাইল আমার খুব ভালো লাগে। তাঁর ফ্যাশন সবসময় খুব ছিমছাম, আবার একই সঙ্গে অভিজাত।’নিজের স্টাইল সম্পর্কে রাধিকা বলেন, ‘আমার নিজস্ব একটি স্টাইল আছে। আমি সব থেকে বেশি জোর দিই আরামের দিকে। হালকা রঙ ও খুব সাধারণ জিনিস আমার পছন্দ।’গত বছর এই তারকাকে দেখা গেছে ‘ম্যাডলি’, ‘ফোবিয়া’, ‘পার্চড’ ও তামিল ছবি ‘কাবালি’-তে। এছাড়া স্বল্পদৈর্ঘ্য চলচ্চিত্র ‘কৃতি’-তেও অভিনয় করেছেন তিনি। হিন্দুস্থান টাইমস।
