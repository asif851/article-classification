
মহাকাব্য ‘মহাভারত’ নিয়ে তৈরি হবে সিনেমা। যেনতেন কথা নয়। ফলে এর বাজেটও হওয়া চাই বিরাট। সম্প্রতি ঘোষণা দেওয়া হয়েছে, এক হাজার কোটি টাকায় তৈরি হবে এ ছবি।
বিশাল ক্যানভাসের এ সিনেমা বানানোর পরিকল্পনা করেছেন মধ্যপ্রাচ্যের এক ধনকুবের। ভারতের সবচেয়ে ব্যয়বহুল ছবি ‘বাহুবলী’কে পেছনে ফেলে দেবে এই ছবি। গত সোমবার ব্যবসায়ী বি আর শেঠি বলেছেন, শতাধিক ভাষার সংস্করণ করা হবে ‘দ্য মহাভারত’-এর। পরিচালক ভি এ শ্রীকুমার মেননের নির্দেশনায় ছবি তৈরি হবে দুই কিস্তিতে। ২০১৮-এর সেপ্টেম্বর থেকে শুরু হবে শুটিং। প্রথম কিস্তি মুক্তি পাবে ২০২০ সালে।শুরুতে ইংরেজি, হিন্দি, মালয়লাম, কানাড়া, তামিল, তেলুগু ভাষায় নির্মিত হবে ‘দ্য মহাভারত’। ভারতীয় এবং হলিউডসহ বিদেশি অভিনেতা-অভিনেত্রীদের দেখা যাবে সেখানে। কিছুদিন আগেই শোনা যায়, দক্ষিণী অভিনেতা মোহনলাল করতে পারেন ভীমের চরিত্র। এনডিটিভি।
