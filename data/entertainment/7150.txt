
দুই নৌকায় নাকি পা দেওয়া ঠিক নয়। তবে কারিনা কাপুর এই কাজটাই করতে চলেছেন। একদিকে রোহিত শেঠির মতো মসলাদার ছবির পরিচালকের কাজ হাতে নিয়েছেন, অন্যদিকে কাজ করছেন দেব বেনেগালের মতো ভিন্নধারার ছবির পরিচালকের সঙ্গেও।এটাই নাকি এই অভিনেত্রীর ক্যারিয়ারের নতুন ছক। এভাবেই ক্যারিয়ারকে নিয়ে যেতে চান অন্য ধাপে। রোহিত বানাচ্ছেন সিংঘাম টু ও বেনেগাল বোম্বে সামুরাই। এর আগে চামেলির মতো ভিন্নধারার ছবি করলেও ইদানীং ও পথে আর এগোননি কারিনা। ফিরিয়ে দিয়েছিলেন রানঝানার প্রস্তাবও।কারিনা বলেন, ‘পেশাদার অভিনেত্রী হিসেবে আমি সবকিছুই করেছি। এখন মসলাদার ছবি আর ব্যতিক্রমী ছবি—এই দুইয়ের মধ্যে ভারসাম্য আনতে চাই।’ বলিউড হাঙ্গামা।
