
কিংবদন্তির সন্তান হওয়ার এই এক যন্ত্রণা! যা-ই করুন না কেন, তুলনা হবেই। কমল হাসানের মতো অভিনেতার সন্তান হওয়ার চাপ হাড়ে হাড়ে টের পাচ্ছেন শ্রুতি। মা সারিকাও তুখোড় অভিনেত্রী ছিলেন। তবে শ্রুতির সাফ কথা, ‘আমার পক্ষে আমার বাবা-মায়ের মতো অভিনয় করা সম্ভব নয়। আপনি তুলনা করতে পারেন না, সেটা বাবা-মেয়েই হোক কিংবা অন্য কারও সঙ্গে। প্রত্যেকেরই একটা নিজস্বতা আছে।’নিজের সেই অভিনয়গুণেই শ্রুতি পরিচিত হতে চান, ‘ক্যারিয়ারের শুরুর দিকে সবাই আমাকে ছবিতে নিতে চাইত স্রেফ আমি কমল হাসানের মেয়ে, এ জন্যই। কিন্তু ছবি ব্যর্থ হলে কেউ আমার পাশে দাঁড়াত না। এটা ছিল আমার জন্য কঠিন এক অভিজ্ঞতা।’ ইন্ডিয়ান এক্সপ্রেস।
