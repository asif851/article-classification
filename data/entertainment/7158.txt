
জোরেশোরেই শুরু হয়েছিল ঢাকা অ্যাটাক ছবির শুটিং। এতে আরিফিন শুভ ও মাহিয়া মাহির জুটি নিয়ে দর্শকদের ছিল কিছুটা উচ্ছ্বাস। সবকিছু ঠিকঠাক চললে হয়তো এখন মুক্তির অপেক্ষায় থাকত ছবিটি। কিন্তু এ বছরের ফেব্রুয়ারি মাসে অনাকাঙ্ক্ষিতভাবে বন্ধ হয়ে যায় ঢাকা অ্যাটাক-এর শুটিং। এরপর শুরু হয় শিডিউল জটিলতা। বড় কারণ ছিল, শুভর ব্যস্ততা। হাতে অতিরিক্ত শুটিংয়ের সময়ই ছিল না তাঁর। আরিফিন শুভ বলছিলেন, ‘এ বছর আগে থেকেই আমার শিডিউল নির্ধারণ করা ছিল। নির্ধারিত সময়ের মধ্যে শুটিং শেষ না হলে নিজেই বিপদে পড়ে যাই। কারণ, অন্য পরিচালকদের দেওয়া শিডিউল থেকে অতিরিক্ত সময় বের করা সম্ভব হয় না। তবে আশা করছি, নভেম্বর থেকে ঢাকা অ্যাটাক–এর শুটিং আবার শুরু করব।’ পরিচালক দীপঙ্কর দীপনও জানালেন একই কথা।৮ জানুয়ারি থেকে ছবিটির দৃশ্য ধারণের কাজ শুরু হয়। কিছু অংশের চিত্র ধারণ হয়েছে মালয়েশিয়ায়। বাকি ৩০ শতাংশ শুটিং হওয়ার কথা ঢাকায়। আরও রয়েছেন এবিএম সুমন, শিপন, শতাব্দী ওয়াদুদ, নওশাবা প্রমুখ।
