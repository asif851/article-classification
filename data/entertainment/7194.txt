
বলিউডের ‘মি. পারফেকশনিস্ট’ আমির খান ছবির প্রয়োজনে এক দৃশ্যে একাধিকবার অংশ নিতে কখনোই দ্বিধা করেন না। যতক্ষণ পর্যন্ত নিজের সন্তুষ্টি না আসে, ততক্ষণ পর্যন্ত আমির শুটিংয়ে অংশ নেন। তবে নায়িকাদের সঙ্গে অন্তরঙ্গ দৃশ্যের সময় আমিরের অবস্থান কখনোই এ রকম ছিল না। ছিল অনেকটাই নমনীয়। আমির অনেকটাই সতর্ক থাকতেন। ‘কেয়ামত সে কেয়ামত তক’, ‘ইশক’ ও ‘লাভ লাভ লাভ’ ছবিতে জুহি চাওলা, ‘রাজা হিন্দুস্তানি’ ছবিতে কারিশমা কাপুর, ‘দিল’ ছবিতে মাধুরী দীক্ষিত, ‘গুলাম’ ছবিতে রানী মুখার্জি এবং ‘রং দে বাসন্তি’ ছবিতে এলিস প্যাটেনের সঙ্গে আমিরের চুম্বন নিয়ে বলিউডে বেশ আলোচনা ছিল। কিন্তু এসব ছবিতে পরিচালকই নিয়েছিলেন সব সিদ্ধান্ত। আমির ছিলেন অনেকটাই পেশাদার।কিন্তু ‘ধুম থ্রি’ ছবিতে কাজ করতে গিয়ে ক্যাটরিনা কাইফের বিষয়ে আমিরের দৃষ্টিভঙ্গি ছিল অন্যদের চেয়ে আলাদা।জি নিউজ জানিয়েছে, ‘ধুম থ্রি’ ছবিতে আমিরের সঙ্গে ক্যাটরিনা কাইফকে একাধিকবার চুম্বন দৃশ্যে অংশ নিতে হয়েছে। বেশ কয়েকটি অন্তরঙ্গ দৃশ্যে অংশ নেওয়ার সময় ক্যাটের অভিব্যক্তিতে সন্তুষ্ট না হওয়ায় অনেকবারই ‘রিটেক’ করতে বলেছেন আমির। ক্যাটও চেষ্টা করেছেন পারফেক্ট হতে! আর একাধিকবার চুম্বন দৃশ্য ধারণের পরই সন্তুষ্টি আসে ‘পারফেকশনিস্টের’।এ খবর শুনে সবার মনে নিশ্চয়ই ক্যাটের প্রেমিক রনবীরের জন্য মায়া হচ্ছে? কিন্তু কী আর করা? কাজ বলে কথা!আদিত্য চোপরার এই ছবিতে সই করার আগে বিকিনি পরা নিয়ে আপত্তি ছিল ক্যাটের। তাঁর আপত্তির কারণেই বিকিনি দৃশ্য বাদ দেওয়ার সিদ্ধান্ত নিয়েছিলেন আদিত্য। কিন্তু চুম্বন দৃশ্য ‘পারফেক্ট’ করতে ক্যাটেরও আপত্তি ছিল না। এই সিক্যুয়ালের আগের ছবি ‘ধুম টু’-তে ঐশ্বরিয়া-হূতিকের চুম্বন দৃশ্যের কথা হয়তো মনে ছিল।বহুল প্রতীক্ষিত ছবিটি মুক্তি পেয়েছে গত শুক্রবার।
