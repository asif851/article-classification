



 ৮ মার্চ সকাল ১০টা থেকে সন্ধ্যা ৬টা পর্যন্ত চলবে এই কনসার্ট। 
 পাঁচ বছর বা তার বেশি বয়সী মেয়েরা বিনা মূল্যে প্রবেশ করতে পারবেন। 
 মঞ্চে থাকবেন দেশের খ্যাতনামা কয়েকজন শিল্পী ও গানের দল।


নারী দিবস উপলক্ষে ৮ মার্চ ধানমন্ডির সুলতানা কামাল মহিলা ক্রীড়া কমপ্লেক্সে আয়োজন করা হয়েছে একটি কনসার্টের। এ আয়োজনের বিশেষত্ব হলো, এতে দর্শক হিসেবে শুধু নারীরাই থাকবেন। আর মঞ্চে থাকবেন দেশের খ্যাতনামা কয়েকজন শিল্পী ও গানের দল। ‘কনসার্ট ফর উইমেন’ শিরোনামের এই আয়োজনটি করেছে ইউনিভার্সেল মেডিকেল কলেজ হাসপাতাল।
‘কনসার্ট ফর উইমেন’-এ গাইবেন তাহসান, ন্যান্সি, ইমরান, মিনার, বন্দনা ও ব্যান্ড এলআরবি। অনুষ্ঠানে প্রধান অতিথি থাকবেন র‍্যাবের মহাপরিচালক বেনজীর আহমেদ।
৮ মার্চ সকাল ১০টা থেকে সন্ধ্যা ৬টা পর্যন্ত চলবে এই কনসার্ট। ইউনিভার্সেল মেডিকেল কলেজ হাসপাতালের ব্যবস্থাপনা পরিচালক আশীষ কুমার চক্রবর্ত্তী জানান, কনসার্টে কমপক্ষে পাঁচ বছর বা তার বেশি বয়সী মেয়েরা বিনা মূল্যে প্রবেশ করতে পারবেন।
