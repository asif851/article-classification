
কিছুদিন আগেই পবিত্র হজ পালনের কথা ভেবেছিলেন সংগীতশিল্পী তাহসান। একা নয়, তাঁর মা-ও হজ পালনের জন্য তাহসানের সঙ্গে যাবেন এমনটাই ইচ্ছে ছিল তাঁর। তাহসানের এই চাওয়া বিফলে যায়নি। অবশেষে, মাকে নিয়ে হজ পালনের জন্য রওনা হয়ে গেছেন তাহসান। বুধবার রাত ১২টায় বাংলাদেশ বিমানের একটি ফ্লাইটে সৌদি আরবের উদ্দেশ্যে ঢাকা ছাড়েন তিনি।তাহসান ও তাঁর মা মক্কা ও মদিনায় সব মিলিয়ে ২৭ দিন অবস্থান করবেন। হজের আনুষ্ঠানিকতা শেষ করে আগামী ৩০ সেপ্টেম্বর মাকে নিয়ে ঢাকায় ফিরবেন তাহসান।ঢাকা ছেড়ে যাওয়ার আগে সবার কাছে দোয়া চেয়েছেন তাহসান।এ দিকে, হজ পালনের প্রস্তুতির কারণে এবারের ঈদে খুব বেশি কাজ করতে পারেননি এই সংগীতশিল্পী। শুধু হাতেগোনা কয়েকটি নাটকের কাজ করতে পেরেছেন।
