
শ্রীলঙ্কার কলম্বোয় বাংলাদেশের শততম টেস্টের বিজয়ের আনন্দ ছড়িয়ে গেছে এ দেশের তারকাদের মধ্যেও। গ্যালারিতে যাওয়া হয়নি, তবে বিভিন্ন অঙ্গনের তারকারা দেশে বসেই উদ্যাপন করেছেন বিজয়ের আনন্দ। এমন কয়েকজন যাঁরা বাংলাদেশের খেলা হলেই মাঠে যান, তাঁরা জানিয়েছেন বিজয়ের অনুভূতি।
বনানীর রাস্তায় মিছিল করেছিইরেশ যাকের, অভিনয়শিল্পীআমরা সবাই মিলে আমাদের বনানীর অফিসে বসে খেলা দেখছিলাম। খেলা শেষ হওয়ার পরপরই বনানীর রাস্তায় মিছিল করেছি। আসলে দেশের বাইরে জয়ী হওয়াটা আমাদের জন্য প্লাস পয়েন্ট। কারণ, এর মধ্য দিয়ে সবাইকে দেখিয়ে দিলাম, আমরা যেকোনো জায়গায় জিততে পারি। আমাদের টেস্টের অভিজ্ঞতাও কম। সে হিসেবে এই জয়টা আমাদের জন্য খুব জরুরি ছিল। সবাইকে অভিনন্দন।
আমার জন্মদিনের সেরা উপহারমারিয়া নূর, উপস্থাপকবাংলাদেশের বিজয়ে এত আনন্দিত হয়েছি যে ভাষায় প্রকাশ করতে পারব না। তবে এই খেলা মাঠে বসে দেখতে পারলে বিজয়ের আনন্দ দ্বিগুণ হতো। আগামীকাল আমার জন্মদিন। মাঠে বসে এই খেলাটা দেখতে পারলে এটা হতো আমার জন্মদিনের সেরা উপহার। তবে জয়টা দেশের বাইরে হওয়ায় সমালোচকদের মুখে ছাই দেওয়া গেছে। সবাই বলাবলি করে, নিজ দেশে খেলা হয় বলে নাকি আমরা জিতি। এবার দেশের বাইরে জিতে প্রমাণ করে দিলাম, আমরা কী!রেডিওতে শুনেছিমৌসুমী হামিদ, অভিনয়শিল্পীআমরা শুটিং করছিলাম গাজীপুরের পুবাইলে চটের আগা নামক একটি জায়গায়। এখানে টিভি দেখার উপায় নেই। তাই সবাই মিলে রেডিওতে খেলা শুনছিলাম। বাংলাদেশের জয়ের খবরটা শুনে আমরা সবাই একসঙ্গে উল্লাস করেছি। আজ দেশে খেলা হলে অবশ্যই মাঠে থাকতাম। মাঠে বসে খেলা দেখে বিজয়োল্লাস করার মজা অন্য রকম।ভয়ও করছিলমিশু সাব্বির, অভিনয়শিল্পীউত্তরায় শুটিং চলছিল। আমাদের এমন কপাল, শুটিং বাদ দিয়ে খেলা দেখার সুযোগ নেই। তবে শুটিংয়ের ফাঁকে মুঠোফোন থেকে ওয়েবসাইটে গিয়ে খেলার আপডেট নিচ্ছিলাম। রান বাড়ার সঙ্গে সঙ্গে যখন উইকেট পড়ছিল, তখন খুব টেনশনে ছিলাম। ভয়ও করছিল। শেষ অবধি বাংলাদেশ জিতেছে, এটাই বড় আনন্দ।
গ্রন্থনা: হাবিবুল্লাহ সিদ্দিক
