

আজ আরটিভিতে প্রচারিত হবে ঝামেলা আনলিমিটেড ধারাবাহিকের ১০০তম পর্ব। আহসান আলমগীরের রচনায় অভিনেতা শামীম জামান পরিচালিত নাটকটিতে অভিনয় করছেন রোবেনা রেজা জুঁই। গতকাল বিভিন্ন বিষয়ে কথা হলো তাঁর সঙ্গে।

শুরু থেকেই এই ধারাবাহিকে আছেন?না। সম্ভবত ৩০ পর্বের পর থেকে আমার অভিনীত পর্বগুলো প্রচারিত হচ্ছে।কেমন সাড়া পাচ্ছেন?বেশ ভালো। নাটকটিতে আমি নোয়াখালীর ভাষায় কথা বলছি। অনেকে শুনে এটা ভালো বলছেন।আপনি তো নোয়াখালীর মেয়ে নন। সমস্যা হচ্ছে না?খুব বেশি না। নাটকে মোশাররফ করিম ও পরিচালক শামীম ভাই খুব সহযোগিতা করছেন। শুরুতে অবশ্য খুব ভয়ে ছিলাম। কিন্তু দুজনে মিলে সাহস দেওয়ায় এটা সম্ভব হয়েছে। তা ছাড়া শুটিংয়ের আগে চিত্রনাট্য পড়ে মহড়া করি। এটা বেশ কাজে দেয়।অনেকেই বলেন, স্বামী মোশাররফ করিমের জন্য আপনাকে নাটকে নেওয়া হয়।এটা অনেকটা সত্যি। অনেকে মনে করেন, হয়তো মোশাররফ ভাই ছাড়া ভাবি স্বাচ্ছন্দ্য বোধ করবেন না। আর যাঁরা খুব কাছের পরিচালক, তাঁরা শুরু থেকেই মোশাররফকে নেওয়ার পর আমাকে বলতেন, চলেন ভাবি আপনিও অভিনয় করেন। এভাবেই শুরু হয়েছে।কিন্তু মোশাররফ করিমের শিডিউল পেতেই নাকি আপনাকে নাটকে নেওয়া হয়!এই ব্যাপারটি আমি জানি না। কার মনের উদ্দেশ্য কী, আমি তো বলতে পারব না। একেকজন একেক উদ্দেশ্যে যোগাযোগ করেন। তবে আমি খানিকটা অনুমান করতে পারছি। এটা অবশ্য নতুনদের ক্ষেত্রে বেশি হয়। কিন্তু পুরোনোরা, যেমন শামীম ভাই, সাগর জাহান তাঁরা তো চাইলেই মোশাররফ করিমের শিডিউল পান। তাঁরা কেন আমাকে নেন? পুরোনোরা কিন্তু অত কিছু ভাবেন না। কিছু পারি বলেই তো অভিনয় করছি।সাক্ষাৎকার: হাবিবুল্লাহ সিদ্দিক
