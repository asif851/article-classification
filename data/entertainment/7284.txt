
ক্যাপশন: ১.  ২. ৩.
জাতীয় নাট্যশালায় আগামী শুক্রবার শুরু হচ্ছে চট্টগ্রামের অন্যতম সংস্কৃতি চর্চাকেন্দ্র ফেইম স্কুল অব ডান্স, ড্রামা অ্যান্ড মিউজিক-এর নাট্যোৎসব। প্রতিষ্ঠানটির ১৯ বছরের পথচলায় বছরব্যাপী আয়োজনের অংশ হিসেবে ফেইম নাট্যকলা বিভাগ এর তিনটি চলতি প্রযোজনা নিয়ে ১২ জানুয়ারি বৃহস্পতিবার ও ১৩ জানুয়ারি শুক্রবার আয়োজন করছে দু’দিনব্যাপী নাট্যোৎসবের।বৃহস্পতিবার বিকেলে উৎসবের উদ্বোধন করবেন সংস্কৃতিমন্ত্রী আসাদুজ্জামান নূর। অতিথি হিসেবে থাকবেন বিশিষ্ট নাট্যজন রামেন্দু মজুমদার, আতাউর রহমান, নাসির উদ্দিন ইউসুফ, বাংলাদেশ শিল্পকলা একাডেমির মহাপরিচালক লিয়াকত আলী লাকী এবং ফরাসি দূতাবাসের সংস্কৃতি বিষয়ক উপ প্রধান জ্যঁ পিয়ের পঁসে। এ দিন সন্ধ্যায় মঞ্চস্থ হবে সব্যসাচী দেবের অনুবাদে অসীম দাশের নির্দেশনায় আলব্যের ক্যামুর নাটক ‘ক্যালিগুলা’।পরদিন শুক্রবার বিকেল ৪টায় মঞ্চস্থ হবে কাফ্কার ‘মেটামরফোসিস’ অবলম্বনে বুদ্ধদেব ভট্টাচার্যের ‘পোকা’ ও শক্তি সেনগুপ্তের ‘বিকার’ নাট্যকল্পের আশ্রয়ে অসীম দাশের নির্দেশনায় নাটক ‘অমৃতের সন্ধানে’ এবং সন্ধ্যা ৭টায় কার্লো গোলদোনি’র ‘দ্য সারভেন্ট অব টু মাস্টার্স’ অবলম্বনে অসীম দাশের অনুবাদ ও নির্দেশনায় নাটক “নওকর শয়তান মালিক হয়রান”।বিগত ১৮ বছরে ফেইম নাট্যকলা বিভাগ বিশ্বসাহিত্যের কালজয়ী নাট্যকারদের সৃষ্টি মঞ্চে এনেছে নিয়মিতভাবে। মলিয়্যের, জঁ আনুঈ, জঁ জিরাদু, রবীন্দ্রনাথ ঠাকুর, ফ্রান্জ কাফকা, স্যামুয়েল বেকেট, আয়নেস্কো, হেনরিক ইবসেন, হেলেন সিক্সুস, কার্লো গোলদোনি, আলব্যের ক্যামু প্রমুখের নাটক মঞ্চস্থ করেছে দলটি।
