
‘ভালোবাসা প্রেম নয়’ শিরোনামে নতুন ছবিতে কাজ শুরু করেছেন এ প্রজন্মের জনপ্রিয় অভিনেতা নিলয়। ছবিটি পরিচালনা করছেন জাহিদ রেজা। ছবিটিতে নিলয়ের সহ-অভিনেত্রী হিসেবে অভিনয় করছেন আইরিন।‘ভালোবাসা প্রেম নয়’ ছবির গল্প সম্পর্কে নিলয় বলেন, ‘এখানে আমি অনেক ধনী পরিবারের সন্তান। আমার স্বভাব হলো একসঙ্গে অনেক মেয়ের সাথে প্রেম করা। একটা সময়ে আমার জীবনে এমন একজন মেয়ে আসে যার জন্য আমার জীবন বদলে যায়।’ছবির শুটিংয়ের অভিজ্ঞতা সম্পর্কে নিলয় বলেন, ‘এই প্রথম আমি এ ধরনের চরিত্রে কাজ করছি। অভিনয়ের সময় অনেক মজা হচ্ছে। ছবির কিছু কিছু দৃশ্য সত্যিই অনেক বেশি মজার।’‘ভালোবাসা প্রেম নয়’ ছবির শুটিং ৭ আগস্ট থেকে শুরু হয়েছে বলে জানিয়েছেন ‘সুপার হিরো সুপার হিরোইন’খ্যাত তারকা অভিনেতা নিলয়।
