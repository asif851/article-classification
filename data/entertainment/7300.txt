
অস্ট্রিয়াতে চলছিল সালমান খান অভিনীত ‘টাইগার জিন্দা হ্যায়’ ছবির শুটিং। সেখানেই হঠাৎ হাজির প্লেবয় ম্যাগাজিনের অস্ট্রীয় মডেল রোনজা ফোরচার। তবে কি এই ছবিতে অভিনয় করছেন রোনজা?
এমন গুঞ্জনে ভরে উঠেছে ছবি শেয়ারের মাধ্যম ইনস্টাগ্রাম। অস্ট্রীয় এই মডেলকে নিয়ে শুরু হয় আলোচনা। ইদানীং সালমান খানের ছবিতে বিদেশিনীদের বেশ চোখে পড়ে। সালমানের ছবি ‘টিউবলাইট’-এ অভিনয় করেছেন চীনা অভিনেত্রী চু চু। শুধু কি তা–ই? সালমানের প্রেমিক জীবনেও যে আছেন আরেক বিদেশিনী। রোমানীয় মডেল ইউলিয়া ভান্তুরের সঙ্গে চলছে প্রেমের গুঞ্জন।সে যা–ই হোক, শুটিংয়ের একটি সূত্র জানাল, ছবির কোনো অংশ নয় রোনজা। তিনি সালমান খানের গুণমুগ্ধ ভক্ত। সালমানের সঙ্গে দেখা করতেই এসেছিলেন। অবশ্য গুঞ্জনের শেষ এখানেই নয়। অনেকেই ভাবছেন, অস্ট্রীয় এই মডেলের সঙ্গে প্রেমেও জড়িয়ে যেতে পারেন সাল্লু ভাই। তবে কি ক্যাটরিনা কাইফ, ইউলিয়া ভান্তুরদের কাতারে আসছেন রোনজা? সে দেখা যাবে ভবিষ্যতে। ইন্ডিয়া টুডে
