
সোনম কাপুরের সঙ্গে খুবসুরত ছবিতে নজর কেড়েছেন তিনিই। রোমান্টিক চরিত্রে তো প্রশংসা পেলেনই। এবার অ্যাকশন ছবিতে অভিনয় করছেন ফাওয়াদ খান।ভারত-পাকিস্তানের যৌথ প্রযোজনায় নির্মিত হতে যাচ্ছে এই ছবিটি। আর এ জন্য নিজের গড়নও বদলে ফেলবেন ফাওয়াদ। ‘খুবসুরত ছবির জন্য অনেকটা ওজন কমিয়েছিলাম। আর পরের ছবির জন্য ওজন বাড়াতে হবে। নিজের চেহারা নিয়ে পরীক্ষা-নিরীক্ষা করতে চাই। প্রতিটি ছবিতেই এক রকম দেখানোটা খুব একঘেয়ে।’ বলেছেন তিনি। সূত্র: বলিউড লাইফ
