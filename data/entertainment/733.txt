
‘মিট দ্য সেলিব্রিটি’তে তারকাদের সঙ্গে আড্ডা...আড্ডা তো সব সময় প্রাণের জিনিস। খুব ভালো লাগে। আড্ডার মধ্য দিয়েই বেড়ে উঠেছি। মনে হয়, আড্ডাবাজিটাই ভালো পারি।যদি নিজেই হতাম নিজের অনুষ্ঠানের অতিথি...এ রকম একটা পরিকল্পনা আমারও আছে। নিজেই নিজের অতিথি হব, নিজের সঙ্গে আড্ডা দেব!একেকটি নাটক, একেকটি নিরীক্ষা...আমার নাটকগুলো তো আসলে নিজের অভিজ্ঞতা থেকেই বানানো। একেক সময় একেক ধরনের অভিজ্ঞতার মধ্য দিয়ে যাই, গল্পগুলোও একেক দৃষ্টিকোণ থেকে দেখা। গল্পের চরিত্রগুলোও আশপাশের থেকে নেওয়া। কখনো নিজের পরিবারের ভেতরেও ঢুকে পড়ি।নামের মজা...আমার নামটা একটু অন্য রকম। বন্ধুবান্ধব মজা করে, এটা ভালোই লাগে। নাম দিয়েই তো মানুষ মানুষকে মনে রাখে। সেদিক থেকে আমার নামটা বোধ হয় মনে রাখার মতো। পৃথিবীতে কচি খন্দকার নামে দ্বিতীয় কোনো মানুষ আছে বলে আমার মনে হয় না!আসছে আমার চলচ্চিত্র, ‘দ্য বাইক’...আমার গল্পের নায়কেরা সাধারণত ব্যক্তিজীবনে ব্যর্থ আর অযোগ্য প্রকৃতির হয়। এই সিনেমাতেও তা-ই। একজন অযোগ্য মানুষ, সে-ই ঘরের অপরিহার্য একজন সদস্য হয়ে ওঠে। সংসারের চাপের সঙ্গে সে মানিয়ে নিতে পারে কি না, তার এই যুদ্ধ নিয়েই আমার এই ছবির গল্প।ঈদের কাজ...এখন দুটা ধারাবাহিক পরিচালনা নিয়ে ব্যস্ত। ইয়েস বস নো বস আর রঙিন। ধারাবাহিকের ব্যস্ততার জন্য ঈদে এক পর্বের নাটক নির্মাণ করতে পারছি না। তবে অন্য পরিচালকদের নাটকে অভিনয় করছি।মো. সাইফুল্লাহ
 
