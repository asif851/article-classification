
শার্লক হোমসের আছে আইফোন! ওয়াটসন লেখেন ব্লগ! বিবিসির সাড়া ফেলে দেওয়া সিরিজে আধুনিক শার্লক মন জিতেছে সবার। কিন্তু আদি শার্লকের মধ্যেও তো একধরনের রোমান্টিকতা আছে। সেই শার্লককে হাজির করিয়েছেন গাই রিচি ও রবার্ট ডাউনি জুনিয়র জুটি। সেই সিরিজের তৃতীয় ছবির কাজ শুরু হচ্ছে শিগগিরই।শার্লক সিরিজের প্রথম ছবি মুক্তি পেয়েছিল ২০০৯ সালে। পাঁচ বছর আগে মুক্তি পায় এই সিরিজের দ্বিতীয় ছবি আ গেম অব শ্যাডো। এবার শার্লক হোমসের তৃতীয় ছবি তৈরির সুখবর দিলেন ডাউনি জুনিয়র নিজে। ভক্তদের অপেক্ষার কষ্ট তিনি বোঝেন। তবে সবাইকে এ-ও বুঝতে অনুরোধ করলেন, শার্লককে নিয়ে ছবি প্রতিবছর একটা করে হয় না, ‘স্কাইপেতে বসে শুটিং করা গেলে তো প্রতি সপ্তাহেই একটা করে ছবি তৈরি করা যেত। যখন আমরা শার্লক হোমসের ছবি বানানোর কথা বলছি, তার মানে কিন্তু সেই পরিশ্রম আর প্রস্তুতি দরকার। এটা আসলে অনেক কঠিন কাজ। প্রতিবারই এটা করতে গিয়ে ক্লান্ত হয়ে যাই, কিন্তু আবার এ নিয়ে আমি রোমাঞ্চিতও।’ আইএএনএস।
