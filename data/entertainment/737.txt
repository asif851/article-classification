
ক্যানসারের সঙ্গে দীর্ঘ লড়াই শেষে মারা গেলেন প্রিয়াঙ্কা চোপড়ার বাবা অশোক চোপড়া। গতকাল সোমবার মুম্বাইয়ের কোকিলাবেন আম্বানি হাসপাতালে তাঁর মৃত্যু হয়। কয়েক দিন ধরেই সংকটাপন্ন অবস্থায় ছিলেন তিনি। ২০০৫ সালে তাঁর ক্যানসার ধরা পড়ে। কাজে বিরতি দিয়ে বাবার সঙ্গেই ছিলেন প্রিয়াঙ্কা। নিজেকে বাবার আদুরে মেয়ে হিসেবেই পরিচয় দিতেন প্রিয়াঙ্কা। ‘ড্যাডিস লিটল গার্ল’—এই কথাগুলো ট্যাটু করিয়েছিলেন নিজের হাতে। অশোক চোপড়া ভারতীয় সেনাবাহিনীর চিকিৎসক হিসেবে কর্মরত ছিলেন। ১৯৯৭ সালে লেফটেন্যান্ট কর্নেল পদ থেকে অবসর নেন তিনি। এনডিটিভি।
