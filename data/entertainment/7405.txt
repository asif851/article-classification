
ভারতের কিংবদন্তি অভিনেতা দিলীপ কুমার গুরুতর অসুস্থ। আজ সকাল থেকে বিভিন্ন গণমাধ্যমে এমন গুজব ছড়ায়। বিষয়টি যে নেহাতই গুজব তা আজ দুপুরে স্পষ্ট করেন দিলীপ কুমারের স্ত্রী অভিনেত্রী সায়রা বানু। দিলীপ কুমারের টুইটার অ্যাকাউন্ট থেকে এক টুইটে সায়রা জানান, দিলীপ কুমার সুস্থ আছেন। 
গত বছরের এপ্রিলের দিকে ৯৪ বছর বয়সী দিলীপ কুমার শ্বাসকষ্ট, জ্বর ও বুকের ইনফেকশনসহ নানা সমস্যা নিয়ে হাসপাতালে ভর্তি হন। চিকিৎসা শেষে হাসপাতাল ছাড়ার সময় শেষ বারের মতো তাঁকে জনসমক্ষে দেখা যায়। এরপর বিভিন্ন সময়ে সামাজিক যোগাযোগ মাধ্যমে তাঁর ছবি দেখা গেলেও গণমাধ্যমের সামনে আসেননি তিনি।টুইটে সায়রা বানু লিখেছেন, ‘সৃষ্টিকর্তায় কৃপায় দিলীপ সাহেব সুস্থ অবস্থায় বাসায় আছেন। তিনি বিশ্বাস করেন, পরিবারের সঙ্গে থাকাই তাঁর সবচেয়ে বড় থেরাপি। তিনি কোটি ভক্তের প্রার্থনা ও ভালোবাসায় কৃতজ্ঞ। দিলীপ সাহেব শিগগির টুইটারে ফিরবেন, ইনশাআল্লাহ।’ আইএএনএস।
