
সজল আহমেদের ‘তুই আমার’ ছবিতে বাপ্পীর সঙ্গে প্রথম জুটি বেঁধে মিষ্টি জান্নাতের অভিনয় করার কথা ছিল। এর আগে খবরটি বিভিন্ন পত্রিকার পাতাতেও বেরিয়েছে। কিন্তু সর্বশেষ খবর অনুযায়ী বাপ্পী নয়, মিষ্টি জান্নাতের সঙ্গে এ ছবিতে জুটি বাঁধছেন সাইমন।কিন্তু হঠাৎ নায়কের এই পরিবর্তন কেন? পরিচালক সজল আহমেদ জানিয়েছেন, বাপ্পীকে চূড়ান্ত করে ছবির শুটিংয়ের যে শিডিউল করা হয়েছিল, বাপ্পী এখন আর ওই সময় অনুযায়ী তাঁর শিডিউল মেলাতে পারছেন না। শেষ পর্যন্ত ওই শিডিউলে পাওয়া গেছে সাইমনকে।এ ছবির মাধ্যমেই প্রথম জুটি বেঁধে অভিনয় করার কথা ছিল মিষ্টি জান্নাত আর বাপ্পীর।যা-হোক এ ছবিতে সাইমন ও মিষ্টি জান্নাতেরও প্রথম একসঙ্গে অভিনয় করার অভিজ্ঞতা হবে। এ ব্যাপারে মিষ্টি জান্নাত বলেছেন, ‘নতুন প্রজন্মের চলচ্চিত্র নায়কদের মধ্যে সাইমন এগিয়ে আছে। তার সঙ্গে ভালো একটা কাজ করা সম্ভব হবে বলেই আশা করছি।’এদিকে এ বিষয়ে সাইমন বলেছেন, ‘এর আগে মিষ্টি জান্নাতের সঙ্গে কোনো কাজ করা হয়নি। কিন্তু আগে থেকেই দুজনের মধ্যে বন্ধুর মতো সম্পর্ক।’পরিচালক সজল আহমেদ জানিয়েছেন, আগামী ১১ মার্চ থেকে টাঙ্গাইলে ‘তুই আমার’ ছবির শুটিং শুরু হওয়ার কথা আছে।
