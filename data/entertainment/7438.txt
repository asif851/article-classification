
বিশ্বের সবচেয়ে জনবহুল দুটো দেশ চীন ও ভারত। জনবহুল বলেই তাদের চলচ্চিত্রের বাজারটাও অনেক বড়। দুই দেশ যদি একসঙ্গে মিলে ছবি বানায়? এত দিন না হলেও প্রথমবারের মতো সেটি হতে চলেছে। আর প্রথম ইন্দো-চায়না যৌথ প্রযোজনার সেই ছবিতে দুই দেশের দুই কিংবদন্তি অমিতাভ বচ্চন ও জ্যাকি চ্যান অভিনয় করতে পারেন বলে শোনা যাচ্ছে।ছবির সম্ভাব্য নাম গোল্ড স্ট্রাক। এই ছবিতে অভয় দেওল আর জ্যাকুলিন ফার্নান্দেজেরও কাজ করার কথা। পাশাপাশি দুটো দেশ হলেও ভারত ও চীনের সংস্কৃতিতে মিল আর অমিলও অনেক আছে। দুই দেশের সংস্কৃতির মধ্যে ভারসাম্য রেখেই তৈরি করা হবে ছবিটি। আর প্রথম ইন্দো-চীন প্রকল্প ভবিষ্যতের জন্য খুলে দেবে সম্ভাবনার নতুন দ্বার। টিএনএন।
