
একটা কথা খুব প্রচলিত। তারকা যা করেন এবং যা করেন না—দুটোই খবর। জোলি-পিট বিয়ে না করলে খবর, বিয়ে করলেও খবর। কারণে-অকারণে তারকাদের নিয়ে খবর করাটা এখন যেন ফ্যাশনে পরিণত হয়েছে। আর এতেই ভীষণ ক্ষুব্ধ নিকোল কিডম্যান। তারকাদের স্পর্শকাতর ছবি হ্যাক হওয়া নিয়ে এত মাতামাতি দেখে তিনি বলছেন, সমস্যা-বিক্ষুব্ধ এই পৃথিবীতে লেখার মতো অনেক গুরুত্বপূর্ণ বিষয় আছে। সেসব নিয়ে লেখা হচ্ছে না কেন?এ ধরনের ছবি ফাঁস হওয়া না–হওয়াকে খুব গুরুত্বপূর্ণ মনে করেন না কিডম্যান। তাই এসব নিয়ে কেন খবর হচ্ছে, সেটাও ঠিক বুঝে উঠতে পারছেন না। বরং কিডম্যান মনে করেন, বিশ্বজুড়ে যে হানাহানি ও রক্তপাত চলছে, নারীর ওপর সহিংসতা হচ্ছে—এসবে বেশি গুরুত্ব দেওয়া হোক।আইএএনএস।
