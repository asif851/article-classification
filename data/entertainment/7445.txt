
এ বছরের মার্চ মাসে মুক্তি পেয়েছে প্রিয়াঙ্কা অভিনীত ‘জয় গঙ্গাজল’ ছবিটি। তা ছাড়া বছরের বেশির ভাগ সময়ই তিনি ব্যস্ত ছিলেন আন্তর্জাতিক প্রকল্প নিয়ে। শোনা যাচ্ছে, শিগগিরই ফিরছেন বলিউডের ছবিতে কাজ করতে। আমেরিকার ধারাবাহিক ‘কোয়েন্টিকো’ ও ‘বেওয়াচ’ ছবি নিয়ে ব্যস্ত ছিলেন এ অভিনেত্রী। এ বছরে বলিউডের কোনো ছবির শুটিং সেটে দেখা যায়নি ‘বাজিরাও মাস্তানি’ অভিনেত্রীকে। তবে শিগগিরই ফেরার ঘোষণা দিয়েছেন প্রিয়াঙ্কা। তিনি আগামী বছর দুটি ছবির শুটিং শুরু করবেন। প্রিয়াঙ্কা বলেন, ‘আমি আগামী বছর দুটি বলিউড ছবি করব। জানুয়ারি মাসের শেষের দিকে নিশ্চিত করব, কোন দুটি ছবি করছি।’ আগামী বছরেই মুক্তি পাচ্ছে প্রিয়াঙ্কার হলিউড ছবি ‘বেওয়াচ’। সেখানে তাঁকে দেখা যাবে ডোয়াইন জনসন রকের সঙ্গে। ‘বেওয়াচ’ ছবির প্রচারে অভিনয়শিল্পীরা শিগগিরই আসবেন ভারতে, প্রিয়াঙ্কা এমনটাই জানালেন। ছবিটি পরিচালনা করেছেন সেথ গর্ডন। ডিএনএ
