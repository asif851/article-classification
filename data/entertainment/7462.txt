
সম্প্রতি প্রয়াত পরিচালক বেলাল আহমেদ তাঁর­ভালোবাসবই তো ছবির শুটিং প্রায় শেষ করেছিলেন। গান এবং কিছু দৃশ্যের কাজ বাকি আছে। ছবিটির প্রযোজনা প্রতিষ্ঠান ইমপ্রেস টেলিফিল্মের ঊর্ধ্বতন কর্মকর্তারা ছবির কাজ শেষ করার দায়িত্ব দিয়েছেন চিত্রনায়িকা মৌসুমীকে। তাঁর সঙ্গে থাকবেন জেড এইচ মিন্টু।মৌসুমী বলেন, ‘বেলাল ভাইয়ের মৃত্যুতে সবকিছুতে পরিবর্তন আনতে হয়েছে। আমি এখন শূন্য হৃদয় ও মন জানে না মনের ঠিকানা ছবির কাজও করছি। বেলাল ভাইয়ের ভালোবাসবই তো ছবিতে অভিনয় করার পাশাপাশি এখন বাকিটুকু পরিচালনাও করব। আমরা এমনভাবে পরিকল্পনা করছি, যাতে কাজটি দ্রুত শেষ করা যায়।’মৌসুমী এখন এই ছবির গানের দৃশ্য ধারণের কাজ করছেন বান্দরবানে।
