
‘রোমান্স’ চলচ্চিত্রে ব্যতিক্রমী একটি গানে প্লেব্যাক করেছেন কণ্ঠশিল্পী বালাম। এর মাধ্যমে প্রায় পাঁচ বছর পর চলচ্চিত্রে গান গাইলেন তিনি। বালাম প্র্রথম প্লে-ব্যাক করেন ‘আমাদের ছোট সাহেব’ চলচ্চিত্রে। গানটিতে বালামের সঙ্গে কণ্ঠ দিয়েছিলেন জুলি। ‘রোমান্স’ ছবির মাধ্যমে আবার চলচ্চিত্রে গানে কণ্ঠ দিলেন তিনি। গানটির সুর ও সংগীত পরিচালনা করেছেন বালাম নিজে।   বালাম জানান, ‘পাঁচ বছর পর সিনেমার গানে কণ্ঠ দিলাম। সচরাচর যে ধরনের গান করি, ‘রোমান্স’ ছবির এই গানটি তার থেকে ব্যতিক্রম। আশা করছি, গানটি জনপ্রিয়তা পাবে।’ জানা গেছে, আগামী ১৯ তারিখ বিএফডিসিতে মহরতের মাধ্যমে ‘রোমান্স’ ছবির শুটিং শুরু হবে।
