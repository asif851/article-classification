
বাংলাদেশ টেলিভিশনে প্রথম প্রচারের পর যে গানগুলো অসম্ভব জনপ্রিয় হয়েছিল, সেই তালিকা থেকে নির্বাচিত আটটি গান নিয়ে নির্মাণ হলো ‘স্মৃতির আয়নায়’। গানগুলো হলো ফরিদা পারভীনের গাওয়া ‘তোমরা ভুলে গেছ মল্লিকাদির নাম’, ফেরদৌস ওয়াহিদের ‘আগে যদি জানতাম তবে মন ফিের চাইতাম’, লীনু বিল্লাহর ‘গীতি কেমন আছ’, শম্পা রেজা ও তপন চৌধুরীর গাওয়া ‘এই রুপালি চাঁদে তোমারই হাত দুটি’, শুভ্র দেবের ‘যে বাঁশি ভেঙে গেছে’, সামিনা চৌধুরীর ‘কবিতা পড়ার প্রহর এসেছে রাতের নির্জনে’, ফাতেমাতুজজোহরা ও শাকিলা জাফরের ‘কারে বলিব মনের কথা’ এবং সুমনা হকের ‘মায়াবী এই রাতে’। মূল শিল্পীরাই এই গানগুলো গেয়েছেন। আর অনুষ্ঠানে শিল্পীরা গান গাইবার ফাঁকে ফাঁকে যে গানটি তাঁরা পরিবেশন করবেন, সে গানটি কীভাবে, কবে, কোন অনুষ্ঠানে প্রচারিত হয়েছিল তা নিয়ে করবেন স্মৃতিচারণা। সৈয়দ জামানের প্রযোজনায় ‘স্মৃতির আয়নায়’ অনুষ্ঠানটি উপস্থাপনা করেছেন কবির বকুল। প্রচারিত হবে আজ (৩১ ডিসেম্বর) রাত ১০টার ইংরেজি সংবাদের পর।
