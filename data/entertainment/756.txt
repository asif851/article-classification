
গতকাল শুক্রবার দুপুরে স্বাধীনতা দিবস ২০১৪ উদ্যাপন উপলক্ষে আহসান মঞ্জিল জাদুঘর আয়োজন করে শিশু-কিশোর চিত্রাঙ্কন প্রতিযোগিতা।শিশু-কিশোরদের মোট চারটি বিভাগে ভাগ করে অনুষ্ঠিত হয় এই প্রতিযোগিতা। মোট চারটি বিভাগে ২৮৬ জন প্রতিযোগী অংশ নেয়।অনুষ্ঠানে প্রধান অতিথি ছিলেন প্রথম আলোর সহযোগী সম্পাদক আনিসুল হক। এ সময় তিনি বলেন, এ ধরনের আয়োজন শিক্ষার্থীদের মানসিক কাঠামো দৃঢ় করে তোলে। তারা নিজেদের সুপ্ত প্রতিভাকে ভালোবাসতে শিখবে। যা ভবিষ্যতে তাদের জীবনের অন্য ধরনের উচ্চতায় পৌঁছাবে বলে আশা প্রকাশ করেন তিনি।অনুষ্ঠানের সভাপতিত্ব করেন উপ-কিপার এ কে এম সাইফুজ্জামান।
