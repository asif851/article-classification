
ফেসবুক থেকেই জানা গেল ব্যাপারটা। গত বৃহস্পতিবার নিজের ফেসবুক পাতায় হৃদয় খান লিখেছেন, ‘এত বছর পর সুজানাকে পেলাম। ভালোবাসার মানুষটি অবশেষে আমাকে ডাকে সাড়া দিল। ওকে ভালোবাসি আর ভালোবাসব সারা জীবন তোমায়। আমি অনেক খুশি।’হৃদয়-সুজানার সম্পর্ক নিয়ে গুঞ্জন চলছিল কয়েক বছর ধরেই। দুজনের পরিবার এ সম্পর্ক মেনে নেবে কি না, তা নিয়েও ছিল সংশয়। দুজনের কথা শুনে মনে হচ্ছে, সে সংশয় গেছে কেটে। দুই পরিবারেরই সম্মতি মিলেছে।গতকাল শনিবার দুপুরে মডেল ও অভিনয়শিল্পী সুজানা বলেন, ‘এত দিন পর আমি “হ্যাঁ” বলেছি। ভালোবাসা একান্তই মনের ব্যাপার। মন থেকে অনুভব করেছি হৃদয় অনেক ভালো একটা মানুষ আর আমার জন্য জুতসই ছেলে।’ সুজানা জানান, বাড়ির সবাই তাঁদের সম্পর্ক নিয়ে খুশি। তাতে তিনি নিজেও খুশি।সম্পর্ক নিয়ে সংশয় কেটে গেছে বটে, কিন্তু কবে, কোথায়, কখন তাঁদের বিয়ে হবে, সে কথা এখনো বলেননি তাঁরা। বিয়ের পরিকল্পনা এখনো করা হয়নি, তবে তাঁরা বলেন, ‘আমরা সবাইকে জানিয়ে বিয়ে করব। আমাদের জন্য সবাই দোয়া করবেন।’হৃদয় খানের গাওয়া গানের কয়েকটি মিউজিক ভিডিওতে তাঁর সঙ্গে মডেল হয়েছেন সুজানা। হৃদয়ের সর্বশেষ একক অ্যালবাম ভালো লাগে না সুজানাকে উৎসর্গ করেছেন হৃদয়।
