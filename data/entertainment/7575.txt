
‘বাজিরাও মাস্তানি’ ছবিতে বাজিরাও-এর প্রথম স্ত্রী ‘কাশী বাঈ’ চরিত্রে অভিনয় করেছেন প্রিয়াঙ্কা চোপড়া। ছবির শুটিংয়ের একপর্যায়ে ক্লান্ত হয়ে নাকি এ ছবি ছেড়েই দিতে চেয়েছিলেন প্রিয়াঙ্কা। কিন্তু কী কারণে ‘মেরি কম’খ্যাত ‘অক্লান্ত পরিশ্রমী’ হিসেবে পরিচিত প্রিয়াঙ্কা চোপড়া এ ছবির শুটিংয়ে ক্লান্ত হয়ে পড়েছিলেন?পরিচালক হিসেবে সঞ্জয় লীলা বনশালী যে কি পরিমাণ খুঁতখুঁতে সেই অভিজ্ঞতা তাঁর সঙ্গে যারা কাজ করেছেন কমবেশি তাঁদের সবারই আছে। এবার নাকি বনশালীর ‘বাজিরাও মাস্তানি’ ছবিতে এই বিপদে পড়েছিলেন প্রিয়াঙ্কা চোপড়া। পরিচালকের নির্দেশ আর চাহিদা পূরণ করতে গিয়ে রীতিমতো হিমশিম খেতে হয়েছিল তাঁকে। এ ছবিতে প্রিয়াঙ্কা চোপড়া ‘বাজিরাও’-এর প্রথম স্ত্রী ‘কাশী বাঈ’ চরিত্রে অভিনয় করেছেন। শুটিংয়ের একপর্যায়ে এই অভিনেত্রী ভীষণভাবে ভেঙে পড়েছিলেন। প্রিয়াঙ্কা চোপড়া একপর্যায়ে হাল ছেড়ে ছবিটিই ছেড়ে দিতে চেয়েছিলেন। সম্প্রতি এ তথ্য জানিয়েছেন প্রিয়াঙ্কার এ ছবির সহশিল্পী রণবীর সিং।কিন্তু কী এমন ঘটেছিল যার কারণে সাবেক এই বিশ্বসুন্দরী ‘বাজিরাও মাস্তানি’ ছেড়ে দিতে চেয়েছিলেন?সম্প্রতি ‘বাজিরাও মাস্তানি’ সিনেমার ট্রেলার উদ্বোধনী অনুষ্ঠানে ‘রাম-লীলা’ তারকা রণবীর বলেন, ‘শুটিংয়ের তৃতীয় দিনেই প্রিয়াঙ্কা একদম ভেঙে পড়েছিল। আমরা দ্বিতীয়বারের মতো বনশালীর সঙ্গে কাজ করছি বলে, সে একপর্যায়ে আমাকে আর দীপিকাকে ‘পাগল’ বলতে থাকে। কান্নাজড়িত কণ্ঠে সে একবার সেট ছেড়ে চলে যাওয়ারও সিদ্ধান্ত নিয়েছিল। তবে, খুব দ্রুতই সে নির্মাতার চাহিদার ধরন অনুযায়ী কাজ করতে শুরু করে এবং মাতিয়ে দেয়।’
এদিকে প্রিয়াঙ্কা বলেছেন, ‘আমাকে এই ছবিতে তেমন কোনো কঠিন পরিশ্রম করতে হয়নি, বরং রণবীর আর দীপিকাকে করতে হয়েছে। আমি শুটিং সেটে আসতাম, নয় গজের একটি বিশেষ শাড়ি গায়ে দিয়ে ঐতিহ্যবাহী গয়না পরে বসে থাকতাম। যাতে আমি একেবারেই অভ্যস্ত নই। এটা আমার জন্য খুব কঠিন ছিল।’এ ছবিতে যুদ্ধের দৃশ্যে অভিনয় করতে গিয়ে রণবীর সিং একবার কাঁধে চোট পেয়েছিলেন। অবশ্য এর পরপরই ভবিষ্যতে এমন ঘটনা এড়ানোর জন্য নির্মাতা সঞ্জয় লীলা বনশালী বাড়তি সতর্কতা অবলম্বন করেছিলেন। অন্যদিকে, দীপিকাকে এ ছবির জন্যই অশ্বচালনা, কত্থক, কালারিপায়াত্তু (কেরালার বিশেষ এক ধরনের মার্শাল আর্ট) অনেক কিছুই শিখতে হয়েছে।প্রসঙ্গত, রণবীর এবং দীপিকা এর আগেও সঞ্জয় লীলা বনশালীর সঙ্গে ‘রাম-লীলা’ ছবিতে কাজ করেছিলেন। সেখানে শুধু একটি আইটেম গানে ছিলেন প্রিয়াঙ্কা চোপড়া। এনডিটিভি। ইন্ডিয়ান এক্সপ্রেস।
