
বছরটা শেষ হতে যাচ্ছে আমির খানের ‘দঙ্গল’ সিনেমা মুক্তির মধ্য দিয়ে। ২৩ ডিসেম্বর ছবিটি মুক্তি পেতে যাচ্ছে। হিন্দি ছাড়াও বিভিন্ন ভাষায় এই ছবির ডাবিং করার ইচ্ছা আছে আমিরের। তামিল সংস্করণে আমিরের চরিত্রে দক্ষিণ ভারতের মহাতারকা রজনীকান্তকে কন্ঠ দেওয়ার অনুরোধও করা হয়েছিল। আমিরের এই প্রস্তাব ফিরিয়ে দিয়েছেন রজনীকান্ত।রজনীকান্তের জন্য ‘দঙ্গল’-এর বিশেষ প্রদর্শনীর ব্যবস্থা করেছিলেন আমির খান। সেদিন সিনেমা দেখা শেষ করেই রজনীকে এই ছবিতে ডাবিং করার প্রস্তাব দেন আমির। কিন্তু সেই প্রস্তাবে রাজি হননি ‘তালাইবা’। বিনয়ের সঙ্গেই আমিরের সেই প্রস্তাব তিনি ফিরিয়ে দিয়েছেন এই অভিনেতা।রজনীর একজন ঘনিষ্ঠ সূত্র জানান, এই মুহূর্তে কাজ নিয়ে ভীষণ ব্যস্ত সময় পার করছেন রজনী। তাই ডাবিংয়ের জন্য আলাদা করে সময় বের করা তাঁর পক্ষে কঠিন হবে। রজনীকান্তের সর্বশেষ ছবি ‘কাবালি’। এটি ২০১৬ সালের ব্লকবাস্টার হয়েছে। এনডিটিভি।
