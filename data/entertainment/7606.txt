
বিভিন্ন গানের ভিডিওতে, টিভি বিজ্ঞাপনে ও স্থিরচিত্রের মডেল হিসেবে কাজ করেছেন নায়লা নাঈম। এবার সবাই তাঁকে দেখতে পাবেন চলচ্চিত্রের পর্দায়ও। ১৬ অক্টোবর মুক্তি পাচ্ছে তাঁর প্রথম চলচ্চিত্র। তন্ময় তানসেন পরিচালিত রান আউট ছবিতে তাঁকে আইটেম কন্যা হিসেবে দেখা যাবে।নায়লা নাঈম বলেন, ‘এবারই প্রথম সিনেমার পর্দায় আমাকে দেখা যাবে। বলতে পারেন, নিজেকে বড় পর্দায় দেখার জন্য অপেক্ষা করছি।’ছয় বছর ধরে মডেলিং-জগতের সঙ্গে যুক্ত আছেন দন্তচিকিত্সক নায়লা নাঈম। ২০১৩ সালে গ্রামীণফোনের বিজ্ঞাপনচিত্রে মডেল হয়ে তিনি আলোচনায় আসেন। ভার্চ্যুয়াল-জগতে তাঁর বিভিন্ন স্থিরচিত্র প্রকাশ করে আলোচনার পাশাপাশি তিনি সমালোচিতও হয়েছেন।নায়লা নাঈম বলেন, ‘এটা ঠিক যে শুরুর দিকে আমি কয়েকটি চলচ্চিত্রের আইটেম গানে পারফর্ম করেছি। সম্প্রতি একটি নাটকেরও আইটেম গানে অংশ নিলাম। অনেকে আমাকে তাঁদের ছবিতে আইটেম কন্যা হিসেবে কাজ করতে ইচ্ছুক। কিন্তু চলচ্চিত্রে নায়িকা চরিত্রে কাজ করাটাই ছিল আমার প্রধান লক্ষ্য। সত্যি কথা বলতে কি, কাজ করার ক্ষেত্রে আমি মোটেও বাণিজ্যিক বিষয় নিয়ে চিন্তাভাবনা করিনি। তাহলে হয়তো কাজের সংখ্যা অনেক বেড়ে যেত।’রান আউট ছবির পরিচালক তন্ময় তানসেন বলেন, ‘আমাদের জোর প্রস্তুতি চলছে। এরই মধ্যে ২০টির মতো প্রেক্ষাগৃহে ছবিটি মুক্তির ব্যাপারে কথাবার্তা চূড়ান্ত হয়েছে। আশা করছি সামনের কয়েক দিনের মধ্যে এই সংখ্যা আরও বাড়বে।’রান আউট ছবির প্রধান চরিত্রের অভিনয়শিল্পীরা হলেন সজল ও মৌসুমী নাগ।ঢাকার একটি বেসরকারি ডেন্টাল কলেজ থেকে ২০১২ সালে স্নাতক শেষ করেন নায়লা। এরপর নর্থ সাউথ বিশ্ববিদ্যালয় থেকে পাবলিক হেলথ বিষয়ে স্নাতকোত্তর ডিগ্রি পান।
