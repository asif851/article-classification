
এ বছর বিয়ে করে নতুন জীবন শুরু করেছেন এক ঝাঁক তারকা। এসব তারকাদের মধ্যে কেউ বিয়ে করেছেন প্রেম করে, কেউবা আবার পারিবারিকভাবে। কেউ মহা আয়োজনে গণমাধ্যমে জানান দিয়ে, কেউবা কিছুটা চুপিসারে। কোনো তারকা জীবনসঙ্গী করেছেন তাঁর কাজের জগতেরই কাউকে। আবার কোনো কোনো ক্ষেত্রে ভিন্ন পথের দুই মানুষ একই পথের পথিক হয়ে গেছেন। জনপ্রিয় এসব অভিনেতা, অভিনেত্রী, সংগীত শিল্পী ও খেলোয়াড়দের বিয়ে নিয়ে তাঁদের ভক্তদের মধ্যেও ছিল ব্যাপক উৎসাহ। দেশে ও দেশের বাইরের তারকাদের আলোচিত কিছু বিয়ের খবর পাঠকদের জন্য তুলে ধরা হলো।
১. সোহা আলী খান ও কুনাল খেমুনবাব পরিবারের মেয়ে বলিউড অভিনেত্রী সোহা আলী খান গত ২৫ জানুয়ারি বলিউড অভিনেতা কুনাল খেমুকে বিয়ে করেন। মুম্বাইয়ে ওই বিয়ের অনুষ্ঠানের আয়োজন করা হয়। এই দম্পতির প্রথম দেখা হয় ‘ঢুনতে রে জাওগে’ নামের একটি চলচ্চিত্রের সেটে। ভারতের শীর্ষস্থানীয় সংবাদপত্রে দেওয়া এক সাক্ষাৎকারে সোহা বলেছিলেন, তিনি কখনো ভাবতেও পারেননি যে কুনালের সঙ্গে তার বন্ধুত্ব হওয়া সম্ভব, আর বিয়ে তো দূরের কথা। আরশাদ ওয়ার্সি, কারিশমা কাপুর, অর্পিতা খানসহ বলিউডের আরও অনেক তারকা তাঁদের বিয়েতে উপস্থিত ছিলেন।
২. জনি ডেপ ও অ্যাম্বার হেয়ার্ডযুক্তরাষ্ট্রের ক্যালিফোর্নিয়াতে গত ৩ ফেব্রুয়ারি ‘পাইরেটস অব দ্য ক্যারাবিয়ান’খ্যাত জনি ডেপ বিয়ে করেন অ্যাম্বার হেয়ার্ডকে। ২৮ বছর বয়সী অ্যাম্বারের সঙ্গে ২০১৩ সালের ডিসেম্বরে জনি ডেপ আংটি বদল করেছিলেন।
৩. শ্রেয়া ঘোষাল ও শিলাদিত্যভারতের জনপ্রিয় সংগীতশিল্পী শ্রেয়া ঘোষাল ৫ ফেব্রুয়ারি দীর্ঘদিনের প্রেমিক ব্যবসায়ী শিলাদিত্যের সঙ্গে নতুন জীবন শুরু করেছেন। বিয়েতে তাঁদের দুজনের পরিবার ও ঘনিষ্ঠ বন্ধুরা উপস্থিত ছিলেন। এ পর্যন্ত তিন শতাধিক চলচ্চিত্রে প্লেব্যাক করেছেন শ্রেয়া। চারবার পেয়েছেন জাতীয় পুরস্কার। ১৯৮৪ সালে ভারতের পশ্চিমবঙ্গের দুর্গাপুরে জন্ম নেওয়া শ্রেয়ার পূর্বপুরুষ বাংলাদেশের বিক্রমপুরের অধিবাসী।
৪. সোফি হান্টার ও বেনেডিক্ট কাম্বারব্যাচশার্লক হোমস খ্যাত অভিনেতা ও মঞ্চ পরিচালক সোফি হান্টার ও বেনেডিক্ট কাম্বারব্যাচ গত ১৪ ফেব্রুয়ারি ভালোবাসা দিবসে বিয়ের আনুষ্ঠানিকতা সম্পন্ন করেন। গত বছরের নভেম্বরে বাগদান সম্পন্ন করেন বেনেডিক্ট ও সোফি।
৫. সুরেশ রায়না ও প্রিয়াঙ্কা চৌধুরীভারতের তারকা ক্রিকেট খেলোয়াড় সুরেশ রায়না তাঁর ছোটবেলার বন্ধু প্রিয়াঙ্কা চৌধুরীকে গত ৩ এপ্রিল দিল্লিতে বিয়ে করেন। উত্তর প্রদেশের মেয়ে প্রিয়াঙ্কা নেদারল্যান্ডসের একটি ব্যাংকে তথ্য প্রযুক্তি বিভাগে চাকরি করেন।
৬. অ্যান্ডি মারে ও কিম সিয়ারসটেনিস তারকা অ্যান্ডি মারে গত ১১ এপ্রিল তাঁর বান্ধবী কিম সিয়ারসকে বিয়ে করেন। তাঁদের দুজনেরই বয়স ২৭ বছর। স্কটল্যান্ডে ছোট আয়োজনের ওই বিয়েতে দুজনের পরিবারের সদস্য ও ঘনিষ্ঠ বন্ধুরা উপস্থিত ছিলেন। বিশ্বের শতাধিক গণমাধ্যম বিয়ের অনুষ্ঠানের খবর সংগ্রহ করতে সেখানে হাজির হয়েছিলেন।
৭. রোহিত শর্মা ও রিতিকা সাজদেহওয়ানডে ক্রিকেটে দুটি ডাবল সেঞ্চুরির মালিক রোহিত শর্মার সঙ্গে গত ২৮ এপ্রিল আংটি বদল হয় তাঁর দীর্ঘদিনের প্রেমিকা রিতিকা সাজদেহের। আর ১৩ ডিসেম্বর মুম্বাইয়ের বান্দ্রায় পাঁচ তারকা হোটেলে এক জাঁকজমকপূর্ণ অনুষ্ঠানের মধ্য দিয়ে জীবনের নতুন ইনিংস শুরু করেন তিনি। রোহিতের বিয়েতে শচীন টেন্ডুলকার ও তাঁর স্ত্রী অঞ্জলি, হরভজন সিং, যুবরাজ সিং, সুরেশ রায়নাসহ আরও বেশ কয়েকজন ক্রিকেটার, আইপিএলে রোহিতের দল মুম্বাই ইন্ডিয়ানসের মালিক মুকেশ আম্বানি ও তাঁর স্ত্রী নিতা আম্বানি, রাজনীতিবিদ ও বলিউড তারকারা উপস্থিত হয়েছিলেন।
৮. মিলা কুনিস ও অ্যাস্টন কুচারমার্কিন অভিনেত্রী ৩১ বছর বয়সী মিলা কুনিস ও ৩৭ বছর বয়সী অভিনেতা অ্যাস্টন কুচার গত ৪ জুলাই বিয়ে করেন। ২০১২ সাল থেকে তাঁরা প্রেম করছিলেন। ১৯৯৮ সালে একটি টেলিভিশন চ্যানেলের অনুষ্ঠানে প্রথম তাঁদের দেখা হয়।
৯. শহীদ কাপুর ও মিরা রাজপুতঅসংখ্য নারী ভক্তের হৃদয় ভেঙে ৩৪ বছর বয়সী বলিউড অভিনেতা শহীদ কাপুর দিল্লির ২১ বছর বয়সী সুন্দরী মিরা রাজপুতকে এ বছরের ৭ জুলাই বিয়ে করেছেন। পারিবারিকভাবে সাদামাটাভাবে বিয়ের অনুষ্ঠানের আয়োজন করা হয়। বিয়েতে এই দম্পতির ঘনিষ্ঠ আত্মীয় ও বন্ধুসহ মাত্র ৪০ উপস্থিত ছিলেন।
১০. জেনিফার অ্যানিস্টন ও জাস্টিন থেরোক্সমার্কিন অভিনেত্রী, প্রযোজক ও ব্যবসায়ী ৪৬ বছর বয়সী জেনিফার অ্যানিস্টন ও ৪৪ বছর বয়সী অভিনেতা ও পরিচালক জাস্টিন থেরোক্স গত ৫ আগস্ট বিয়ে করেন। ক্যালিফোর্নিয়াতে আয়োজিত বিয়েতে মাত্র ৭০ জন অতিথি উপস্থিত ছিলেন। অতিথিরা জানিয়েছেন, সেদিন জাস্টিনের জন্মদিন ছিল। জন্মদিনের অনুষ্ঠানে আমন্ত্রিত অতিথিদের চমকে দিয়ে তাঁরা সেদিন বিয়ের ঘোষণা দেন। এক বছরেরও বেশি সময় প্রেম করার পর ২০১২ সালের আগস্ট মাসে তাঁরা আংটি বদল করেন।
১১. সুমাইয়া শিমু ও নজরুল ইসলামঅভিনয়শিল্পী সুমাইয়া শিমু গত ২৯ আগস্ট পারিবারিকভাবে বিয়ে করেছেন। তাঁর বর নজরুল ইসলাম যুক্তরাষ্ট্রভিত্তিক আন্তর্জাতিক বেসরকারি সংস্থা রিলিফ ইন্টারন্যাশনালের কান্ট্রি ডিরেক্টর হিসেবে কর্মরত আছেন।
১২. হরভজন সিং ও গীতা বাসরাভারতের ক্রিকেট দলের অফ স্পিনার হরভজন সিংয়ের সঙ্গে গত ২৯ অক্টোবর বলিউড অভিনেত্রী গীতা বাসরার বিয়ে হয়েছে। পাঁচ দিনব্যাপী বিয়ের আনুষ্ঠানিকতা শুরু হয় ২৭ অক্টোবর মেহেদি উৎসবের মধ্যে দিয়ে। বিয়ের অনুষ্ঠানে গান গেয়ে শোনান বিশিষ্ট সংগীত শিল্পী গুরুদাস মান ও বলিউড শিল্পী মিকা সিং। অতিথিদের খাবার তৈরির জন্য জার্মানি, ফ্রান্স ও যুক্তরাজ্য থেকে আনা হয় শেফ। পরিবেশন করা হয় ১৫০ পদের মুখরোচক সব খাবার।
১৩. সোফি ভার্গারা ও জো ম্যাঙ্গানিয়েলোযুক্তরাষ্ট্রের ফ্লোরিডায় গত ২২ নভেম্বর ৪৩ বছর বয়সী মার্কিন অভিনেত্রী, টেলিভিশন উপস্থাপক ও মডেল সোফি ভার্গারা বিয়ে করেন জো ম্যাঙ্গানিয়েলোকে। বিয়েতে তাঁদের নিকটাত্মীয় ও বন্ধুসহ চার শ’র মতো অতিথি উপস্থিত ছিলেন।
১৪. অনুপম রায় ও পিয়া চক্রবর্তীভারতের কলকাতার জনপ্রিয় সংগীতশিল্পী ও সংগীত পরিচালক অনুপম রায় গত ৬ ডিসেম্বর বিয়ে করেছেন। পাত্রী তাঁর দীর্ঘদিনের প্রেমিকা পিয়া চক্রবর্তী। বিয়ের আয়োজনে শুধু দুই পরিবারের সদস্যরাই উপস্থিত ছিলেন।
১৫. শাকিলা জাফর ও রবি শর্মাসংগীতশিল্পী শাকিলা জাফর ঘরোয়াভাবে এ বছর বিয়ে করেছেন রবি শর্মাকে। সম্প্রতি গণমাধ্যমে এ খবরটি জানান শাকিলা। আড়াই বছর আগে দুজনার পরিচয় হয়। তবে পরিণয় ঘটে এ বছরই। রবি শর্মা তড়িৎ প্রকৌশলী হলেও তাঁর বড় পরিচয়, তিনি একজন কবি।
