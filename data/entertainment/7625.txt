
বলিউডের জনপ্রিয় জুটি রণবীর-দীপিকার সম্পর্কের ইতি ঘটেছে বেশ আগেই। কিন্তু নতুন করে এখনই সম্পর্কে জড়াতে নারাজ দীপিকা। তিনি ভাসছেন সঞ্জয় লীলা বানশালী পরিচালিত ‘গলিও কি রাসলীলা: রাম-লীলা’ চলচ্চিত্রটির সাফল্যে। কিন্তু সম্পর্ক বা বিয়ে নিয়ে নতুন কী ভাবছেন দীপিকা পাড়ুকান?ভারতের জি নিউজকে দীপিকা জানিয়েছেন, তিনি এখনই কোনো সম্পর্কে জড়ানোর জন্য মোটেও প্রস্তুত নন।দীপিকা জানান, এই মুহূর্তে আমি সম্পর্কে জড়ানোর মতো অবস্থায় নেই। বর্তমানে যেভাবে আছেন সেভাবে ভালো আছেন বলেই জানিয়েছেন ২৭ বছর বয়সী এ অভিনেত্রী।শেকসপিয়ারের ‘রোমিও অ্যান্ড জুলিয়েট’ অবলম্বনে ‘গলিও কি রাসলীলা: রাম-লীলা’ ছবিটি তৈরি করেছেন বানশালী। এতে রাম ও লীলা চরিত্রে অভিনয় করেছেন রণবীর সিং ও দীপিকা।
