
দিলারা বেগম জলির শিল্প প্রদর্শনী নিয়ে গতকাল ছিল এক আলোচনা অনুষ্ঠান। সন্ধ্যা ছয়টায় গুলশানের বেঙ্গল আর্ট লাউঞ্জে বিষয়টি নিয়ে আলোচনা করেন কবি ও প্রথম আলোর ব্যবস্থাপনা সম্পাদক সাজ্জাদ শরিফ। এখানেই ‘বয়ন বয়ান’ শিরোনামে জলির প্রদর্শনী চলছে।সাজ্জাদ শরিফ বলেন, দুর্ঘটনায় নিহতদের বিমূর্ত সংখ্যা থেকে মানুষগুলোকে উদ্ধার করেছেন জলি। বাস্তবতা ও শিল্পের সম্পর্ক কেমন হতে পারে, তার একটি নজিরও তুলে ধরেছেন। আলোচনা শেষে দর্শক-শ্রোতাদের প্রশ্নের উত্তর দেন সাজ্জাদ শরিফ ও শিল্পী দিলারা বেগম জলি। বিচিত্র প্রশ্নোত্তরে প্রাণবন্ত হয়ে ওঠে প্রদর্শনীস্থল। এদিন এ অনুষ্ঠানে শিল্পী, বুদ্ধিজীবী ও শিল্পপ্রেমীদের ছিল সক্রিয় অংশগ্রহণ। জলির চিত্র প্রদর্শনী চলবে ৪ সেপ্টেম্বর পর্যন্ত।
