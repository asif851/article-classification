
চেতন ভগতের বিখ্যাত উপন্যাস ‘হাফ গার্লফ্রেন্ড’ অবলম্বনে একই নামে একটি ছবি তৈরি করছেন মোহিত সুরি। এখানে অভিনয় করছেন শ্রদ্ধা কাপুর। এই ছবির শুটিং করতে গিয়ে পায়ে ব্যথা পেয়েছেন তিনি।
আহত পায়ের একটি ছবি ইনস্টাগ্রামে পোস্ট করেছেন শ্রদ্ধা কাপুর। নীল ব্যান্ডেজ বাঁধা পায়ের একটি ছবি প্রকাশ করে শ্রদ্ধা লিখেছেন, ‘লিগামেন্টে টান লেগেছে। কিন্তু বাস্কেট বল কোর্টে দৌড়াতে খুব মজা লাগছিল আমার।’এই ছবিতে শ্রদ্ধা একটি গানেও কণ্ঠ দিয়েছেন। ছবিতে তাঁর সহশিল্পী অর্জুন কাপুর। সামনের বছর ২৮ এপ্রিল ছবিটি মুক্তি পেতে পারে। দ্য ইন্ডিয়ান এক্সপ্রেস।
