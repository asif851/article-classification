
মা দিবস নিয়ে নতুন একটি গান গাইলেন সংগীতশিল্পী সাহিনা। ‘তুমি ছাড়া মা...’ শিরোনামের এই গানটি লিখেছেন রাজীভ দত্ত। সুর ও সংগীত পরিচালনা করেছেন পিন্টু ঘটক। সাহিনা জানালেন, গানটি নিয়ে একটি একটি মিউজিক ভিডিও নির্মাণ করা হয়েছে। এতে অংশ নিয়েছেন ফেরদৌসী প্রিয়ভাষিণী, আসাদ চৌধুরী ও শিশুশিল্পী আনিশা। গানের মাঝে আবৃত্তি করেছেন অভিনেতা ফেরদৌস। আর মিউজিক ভিডিওটি পরিচালনা করেছেন সীমান্ত সজল। গানটি প্রসঙ্গে এ সাহিনা বলেন, ‘পৃথিবীর সকল মাকে উৎসর্গ করে গানটি করেছি। গাইতে পেরে খুব ভালো লেগেছে।’ গানটি আগামীকাল মুক্তির কথা রয়েছে। এ ছাড়া নাজমুল হক ইমনের কথায় সংগীতশিল্পী মাসুদ অপু গেয়েছেন ‘মা আমার মা’ শিরোনামের একটি গান। গানটির সংগীতায়োজন করেছেন ক্লোজআপ ওয়ান তারকা সাব্বির জামান। এই গানটিও অনলাইনে প্রকাশ পাবে আগামীকাল।
