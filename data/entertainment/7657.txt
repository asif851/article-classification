
আইপিএলের স্পট ফিক্সিংয়ের ঘটনায় বলিউডের তারকা অভিনেত্রী শিল্পা শেঠির স্বামী রাজ কুন্দ্রাকে টানা বারো ঘণ্টা জিজ্ঞাসাবাদ করেছে দিল্লির পুলিশ। এক খবরে টাইমস অব ইন্ডিয়া জানিয়েছে, এবারে শিল্পা শেঠিকেও জিজ্ঞাসাবাদ করা হতে পারে।সম্প্রতি শিল্পার স্বামী রাজ কুন্দ্রাকে জিজ্ঞাসাবাদ করার পর দেশত্যাগে নিষেধাজ্ঞা জারি ছাড়াও তাঁর পাসপোর্ট জব্দ করেছে দিল্লি পুলিশ।বলিউডের অভিনেত্রী শিল্পা শেঠির নতুন পরিচয় দাঁড়িয়েছে ইন্ডিয়ান প্রিমিয়ার লিগের দল রাজস্থান রয়েলসের মালিক হিসেবে। শিল্পা ও কুন্দ্রা যৌথভাবে রাজস্থান রয়্যালসের মালিক। তবে দলটির বেশির ভাগ শেয়ারের মালিক বিদেশি।গতকাল ৫ মে বুধবার দিল্লির পুলিশ রাজ কুন্দ্রাকে ১২ ঘণ্টারও বেশি জিজ্ঞাসাবাদ করেছে। জিজ্ঞাসাবাদের পরই তাঁর বিদেশ যাওয়ার ওপর নিষেধাজ্ঞা জারি করা হয় এবং পাসওয়ার্ড জমা দিতে বলা হয়। রাজস্থান রয়্যালসের দলটির সঙ্গে যুক্ত উমেশ গোয়েংকাকে জিজ্ঞাসাবাদ করার পর রাজ কুন্দ্রার নাম আসে।
স্পট ফিক্সিংয়ে জড়িত থাকার অভিযোগে রাজস্থান রয়্যালসের তিন ক্রিকেটার শ্রীশান্ত, অজিত চান্ডিলা ও অঙ্কিত চাভান অভিযুক্ত হয়েছেন।
দলটির মালিক হিসেবে বলিউডের অভিনেত্রী শিল্পা শেঠির ফিক্সিংয়ের সঙ্গে কোনো যোগসূত্র আছে কিনা তা নিয়ে জিজ্ঞাসাবাদ করা হতে পারে।
