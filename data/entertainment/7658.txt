
পুঁথির বই আদি আসল ও ছহিবড় পুঁথি সাত কাণ্ড বিলাতনামা। যুক্তরাজ্যপ্রবাসী কবি হাসনাত মুহ. আনোয়ার রচিত এ বইয়ের প্রকাশনা অনুষ্ঠান হয় গত সোমবার সন্ধ্যায় সিলেটের মুসলিম সাহিত্য সংসদে। ‘কৈতর-সিলেট’ আয়োজিত এ অনুষ্ঠান শেষে জ্বালানো হয় কুপি বাতি। পুঁথিপাঠের আদি ঐতিহ্যে কুপি বাতির আলোয় চলে পুঁথিপাঠ। কবি দিলোয়ার হোসেনের পুঁথিপাঠে অনুষ্ঠানে উপস্থিত সবাই যেন ক্ষণিকের জন্য চলে গিয়েছিলেন সেই পুঁথির যুগে।আদি আসল ও ছহিবড় পুঁথি সাত কাণ্ড বিলাতনামা বইয়ের আনুষ্ঠানিক মোড়ক উন্মোচন অনুষ্ঠানে প্রধান আলোচক ছিলেন বিশিষ্ট গবেষক নন্দলাল শর্মা।
