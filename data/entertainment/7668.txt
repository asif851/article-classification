
শাকিব খান ও অনন্ত জলিল।পাল্টাপাল্টি মন্তব্য আর সমালোচনার জেরে দুই নায়কের সম্পর্কটা খুব মসৃণ বলা যাবে না।এবার ঈদে মুক্তি পেয়েছে দুজনেরই ছবি। বাংলাদেশে ছায়াছবির সবচেয়ে রমরমা সময় হিসেবে পরিচিত এই ঈদের মৌসুমে কেমন চলছে তাঁদের ছবিগুলো? এখন পর্যন্ত কে আছেন এগিয়ে?এবারের ঈদে শাকিব অভিনীত ও প্রযোজিত হিরো-দ্য সুপারস্টার আর অনন্ত প্রযোজিত ও অভিনীত মোস্ট ওয়েলকাম ২ সিনেমা মুক্তি পেয়েছে।হিরো-দ্য সুপারস্টার ছবিটির পরিচালক বদিউল আলম খোকন এবং মোস্ট ওয়েলকাম ২ ছবিটির পরিচালক অনন্ত নিজেই।গতকাল সোমবার বুকিং এজেন্ট সূত্র জানিয়েছে, হিরো-দ্য সুপারস্টার ছবিটি ১২১টি আর মোস্ট ওয়েলকাম ২ ছবিটি ২২টি প্রেক্ষাগৃহে মুক্তি পেয়েছে। এর মধ্যে শাকিবের সিনেমাটি কেবল হল বুকিং থেকে আয় করে এক কোটি ৮০ লাখ টাকা। অন্যদিকে, অনন্তর ছবিটি বুকিং থেকে আয় করেছে প্রায় ২০ লাখ টাকা। জানিয়েছেন, বুকিং এজেন্ট সমিতির উচ্চপদস্থ একজন কর্মকর্তা।শাকিব খান বলেন, ‘আমার প্রথম প্রযোজিত ছবি হিরো-দ্য সুপারস্টার-এর ওপর ১২১টি হলের মালিক যে আস্থা রেখেছেন, তাতে আমি অনেক বেশি খুশি। অনেক প্রেক্ষাগৃহমালিক আমাকে এ-ও বলেছেন, গত ৫-১০ বছরের মধ্যে এতটা ব্যবসা তাঁরা করতে পারেননি। পুরো ব্যাপারটা প্রযোজক হিসেবে আমার যাত্রাকে আরও বেশি উৎসাহিত করেছে।’অনন্ত বলেন, ‘ঈদের দিন থেকে আমার ছবিটি নিয়ে দর্শকদের মধ্যে আগ্রহ ছিল চোখে পড়ার মতো। আমি ছবিটিতে আধুনিক সব প্রযুক্তি ব্যবহার করেছি।শুরুতে ছবিটির বুকিং ২২টি থাকলেও নতুনভাবে আরও ৪৫টি প্রেক্ষাগৃহমালিক আমার ছবিটির ব্যাপারে আগ্রহী। আমরা এখন ঢাকার প্রেক্ষাগৃহের দিকে নজর দিচ্ছি বেশি।’বুকিং মানির দিক িদয়ে শাকিব এগিয়ে থাকলেও শেষ পর্যন্ত ঈদের ছবিতে দর্শকদের হৃদয় দখলের লড়াইয়ে কে হবেন বিজয়ী সেটা বলা যাচ্ছে না এখনই।এদিকে গতকাল দুপুরে বাংলাদেশ চলচ্চিত্র বুকিং এজেন্ট সমিতির সভাপতি সারোয়ার আলী ভূঁইয়া প্রথম আলোকে জানান, ঈদের ছবি সাধারণত যে ধরনের ব্যবসা করে, এবারের ঈদে মুক্তি পাওয়া চারটি ছবি সে রকম ব্যবসা করতে পারেনি। শাকিব ও অনন্তর ছবি দুটি ছাড়াও এবারের ঈদে হলে মুক্তি পাওয়া অন্য দুটি ছবি হচ্ছে সাফি উদ্দিনের হানিমুন এবং মোহাম্মদ হোসেনের আই ডোন্ট কেয়ার।
