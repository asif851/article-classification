
জিম্বাবুয়ে ও বাংলাদেশের মধ্যে চলছে টেস্ট সিরিজের শেষ ম্যাচ। ম্যাচটি নিয়ে গাজী টেলিভিশনে দিনে তিনবার প্রচারিত হচ্ছে ‘এখানেই ডটকম ক্রিকেট এক্সট্রা’ নামে অনুষ্ঠান। এতে উপস্থাপনা করছেন মারিয়া নূর। আজকের কথোপকথন তাঁর সঙ্গেএর আগে কখনো ক্রিকেট নিয়ে কোনো অনুষ্ঠান করেছেন কি?ক্রিকেট নিয়ে এর আগে প্রথম অনুষ্ঠান করেছি টি-২০ ওয়ার্ল্ড কাপের সময়। ওই সময় গাজী টেলিভিশনে ‘ক্রিকেট ব্লাস্ট’ নামে একটি অনুষ্ঠান প্রচারিত হতো।তাহলে ক্রিকেট নিয়ে অভিজ্ঞতা ছিল?ক্রিকেট নিয়ে আগ্রহ আগে থেকেই ছিল। বাংলাদেশ ক্রিকেট দল আইসিসি ট্রফি জিতল, তখন থেকেই ক্রিকেট নিয়ে মাতামাতিটা শুরু হয় আমার। মনে আছে আইসিসির ফাইনাল খেলার দিন বাসায় বিদ্যুৎ ছিল না। রেডিওতে ম্যাচটি শুনেছি।ক্রিকেট এক্সট্রা অনুষ্ঠানটিতে বড় বড় ক্রিকেট বিশেষজ্ঞের সঙ্গে ক্রিকেট নিয়ে কথা বলেন। ভয় পান না?ভয় তো একটু করেই। বাংলাদেশে এসব বিশেষজ্ঞের হাত ধরেই ক্রিকেট এ পর্যায়ে এসেছে। তাঁদের সামনে বসে ক্রিকেট নিয়ে তাঁদেরকে প্রশ্ন করাটা অনেক কঠিন কাজ।এখন বিভিন্ন চ্যানেলে আপনার একটি বিজ্ঞাপন প্রচার চলছে...হ্যাঁ। এটি আমার প্রথম বিজ্ঞাপন। বিজ্ঞাপনের জিঙ্গেলটির পাশাপাশি ‘কস কি মমিন’, ‘মাইরালা’ সংলাপগুলো আলোচিত হয়েছে।শফিক আল মামুন
