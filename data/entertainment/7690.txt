
আজ শুক্রবার থেকে শুরু হচ্ছে ‘অ্যাডর্নের পাবলিশার অব দ্য মান্থ’। বিকেল পাঁচটায় শাহবাগের পাঠক সমাবেশ কেন্দ্রে মাসব্যাপী এই কর্মসূচির উদ্বোধন করা হবে। অ্যাডর্নের সাত শতাধিক বই বিশেষ ছাড়ে পাঠকদের হাতে তুলে দিতে এই আয়োজন। এ আয়োজনে অ্যাডর্ন প্রকাশিত এবিসি সিরিজের (শিশুদের উপযোগী) বই পাঠকেরা সংগ্রহ করতে পারবেন ২০% ছাড়ে। কিশোরদের বই, গল্প, উপন্যাস, নাটক, কবিতা, ক্ল্যাসিকস, প্রবন্ধ, গবেষণা, ভ্রমণ, অর্থনীতি, রাজনীতি, আদিবাসী, দর্শন, ধর্ম, ইতিহাস, মুক্তিযুদ্ধ, স্মৃতিকথাসহ শিশু-কিশোরদের জন্য সিরিজের বিশেষায়িত বাংলা-ইংরেজি ভাষায় লেখা অন্যান্য বই সংগ্রহ করতে পারবেন ৩০% ছাড়ে।
