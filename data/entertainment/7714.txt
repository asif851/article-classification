
তারকাদের নিয়ে আরটিভির লাইভ টিপস অ্যান্ড ফান-বিষয়ক অনুষ্ঠান ‘লেট নাইট কফি’র এবারের পর্বে অতিথি হয়ে আসছেন চিত্রনায়ক ফেরদৌস।আরটিভি সূত্রে জানা গেছে, অনুষ্ঠানটি আরটিভির স্টুডিও থেকে সরাসরি সম্প্রচার করা হবে। টেলিফোন ও ই-মেইলের মাধ্যমে দর্শকদের সঙ্গে নির্দিষ্ট বিষয় নিয়ে কথা বলবেন ফেরদৌস। অনুষ্ঠানের ফাঁকে ফাঁকে বিষয় অনুযায়ী মিউজিক ভিডিও এবং সিনেমার অংশবিশেষ দেখানো হবে।‘লেট নাইট কফি’ উপস্থাপনার দায়িত্বে আছেন নুসরাত ফারিয়া মাজহার ও আবির। সোহেল রানা বিদ্যুতের প্রযোজনায় অনুষ্ঠানটি প্রচারিত হবে আগামীকাল শনিবার দিবাগত রাত ১২টা ১ মিনিটে। ‘লেট নাইট কফি’ অনুষ্ঠানটি মূলত রাত জাগা দর্শকদের জন্য, যাঁরা রাতের আলোয় নিজেদের নানা সমস্যার সমাধান খোঁজার চেষ্টা করেন। দিন বদলাচ্ছে। বদলাচ্ছে মানুষের মন-মানসিকতা। ইদানীং বিয়ের আগেই বর-কনে বন্ধুত্বপূর্ণ সম্পর্ক তৈরি করেন। এই বন্ধুত্বপূর্ণ সম্পর্ক তৈরি করার সময় ঘটে নানা রকম মজার ঘটনা। ‘লেট নাইট কফি’ অনুষ্ঠানের মূল বিষয়বস্তু হচ্ছে এই বন্ধুত্বপূর্ণ সম্পর্কের বিভিন্ন দিক।
 
