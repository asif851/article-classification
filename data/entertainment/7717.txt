
আরণ্যক নাট্যদলের ৩২তম প্রযোজনা ‘ময়ূর সিংহাসন’। ১৯৯৯ সালে প্রথম মঞ্চে আনা হয় নাটকটি। ২০০৯ সালে হয় শততম মঞ্চায়ন। মান্নান হীরার রচনায় নাটকটি নির্দেশনা দিয়েছেন শাহ আলম দুলাল। শততম মঞ্চায়নের পর অনিয়মিতভাবেই মঞ্চে আসে নাটকটি। এ কারণে মাঝে দীর্ঘদিনের বিরতি পড়ে। তবে সেই বিরতি ভেঙে আবারও কাল সন্ধ্যা সাতটায় বাংলাদেশ শিল্পকলা একাডেমির জাতীয় নাট্যশালায় মঞ্চস্থ হবে ‘ময়ূর সিংহাসন’।‘ময়ূর সিংহাসন’ নাটকটিতে অভিনয় করেছেন মামুনুর রশীদ, মান্নান হীরা, শাহ আলম দুলাল, মোমেনা চৌধুরী, তমালিকা কর্মকার, তাজিন আহমেদ, আমানুল হক হেলাল, পরিমল মজুমদার, আমিনুল হক, আমিন আজাদ প্রমুখ।
