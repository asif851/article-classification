
অস্ত্রোপচারের পর পারভীন সুলতানা দিতির শারীরিক অবস্থা এখন উন্নতির দিকে। গতকাল বুধবার চেন্নাইয়ের একটি হাসপাতালে তাঁর অস্ত্রোপচার করা হয়েছে। দিতির মেয়ে লামিয়া চৌধুরি আজ বৃহস্পতিবার ফেসবুক পোস্টে এ কথা জানিয়েছেন।লামিয়া ফেসবুক পোস্টে লিখেছেন, ‘গতকাল সকালে সফল অস্ত্রোপচার হয়েছে। অস্ত্রোপচারের মাত্র একদিন হলো আজ। তাঁর শারীরিক অবস্থা এখন উন্নতির দিকে।’শারীরিক অসুস্থতার চিকিৎসার জন্য ২৫ জুলাই ভারতের চেন্নাইয়ে গেছেন পারভীন সুলতানা দিতি। লামিয়া তার মায়ের জন্য ফেসবুক পোস্টের মাধ্যমে সবার কাছে দোয়া চেয়েছেন। দিতির সঙ্গে তাঁর মেয়ে লামিয়াও চেন্নাই গেছেন।দিতির সফল অস্ত্রোপচারঈদের আগে থেকেই শারীরিকভাবে কিছুটা অসুস্থ ছিলেন দিতি। ২৫ জুলাই চেন্নাই যাওয়ার আগে অসুস্থতা সম্পর্কে কিছু বলতে রাজি হননি দিতি। সুস্থ হয়ে দেশে ফিরে বিস্তারিত জানানোর কথা বলেছিলেন। চার দিন দেশের কয়েকটি হাসপাতালে চিকিৎসা নিলেও শারীরিক অবস্থার উন্নতি না হওয়ায় চেন্নাইয়ের উদ্দেশে ঢাকা ছাড়েন দিতি।অসুস্থ হওয়ার আগে দিতি দুটি নতুন ধারাবাহিক নাটকে কাজ করছিলেন। একটি ‘লাইফ ইন এ মেট্রো’ এবং অন্যটি ‘মেঘে ঢাকা শহর’। পাশাপাশি তিনি বদিউল আলম খোকন পরিচালিত ‘রাজা বাবু’ ছবির কাজ করছিলেন।
