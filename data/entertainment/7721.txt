
বেসরকারি স্যাটেলাইট টেলিভিশন চ্যানেল এনটিভি ১৫ বছরে পদার্পণ করতে যাচ্ছে আজ। ‘সময়ের সাথে আগামীর পথে’ স্লোগান নিয়ে ২০০৩ সালের ৩ জুলাই যাত্রা শুরু করে এনটিভি। ঠিক পরের বছর ১ জানুয়ারি থেকে ২৪ ঘণ্টার সম্প্রচার শুরু করে চ্যানেলটি।প্রতিষ্ঠাবার্ষিকী উপলক্ষে আজ দিনব্যাপী বিশেষ অনুষ্ঠানের আয়োজন করা হয়েছে। ভোর সোয়া ৬টা থেকে শুরু হবে অনুষ্ঠান প্রচার। চলবে রাত পর্যন্ত।আজ বেলা ১টা ৫ মিনিটে প্রচারিত হবে ‘অন্তরতর আজ গানের ভুবন’। এই অনুষ্ঠানে সংগীত পরিবেশন করেছেন সাবিনা ইয়াসমীন ও রুনা লায়লা। বেলা ২টা ৩৫ মিনিটে পুনঃপ্রচার করা হবে টেলিছবি মৌরানী।আনিসুল হকের রচনায় এটি পরিচালনা করেছেন আবু রায়হান। এতে অভিনয় করেছেন রিয়াজ, তিশা, মৌসুমী হামিদ প্রমুখ।সন্ধ্যা ৬টা ৪৫ মিনিটে প্রচারিত হবে অভিনেত্রী মিমের একক নৃত্যানুষ্ঠান ‘ছন্দে জাগে প্রাণ’। রাত ৯টা ৫ মিনিটে প্রচারিত হবে নাটক ভালোবাসি আজও। জাফরীন সাদিয়ার রচনায় নাটকটি পরিচালনা করেছেন নাজমুল হক। অভিনয় করেছেন অপূর্ব, মেহজাবিন, নাঈম। রাত সাড়ে ১১টায় প্রতিষ্ঠাবার্ষিকীর বিশেষ অনুষ্ঠান ‘১৫ বছরে এনটিভি: গণমাধ্যম ও আগামীর বাংলাদেশ’।
 
