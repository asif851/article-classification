
প্রায় দীর্ঘ চার দশক ধরে চলচ্চিত্র জগতে আছেন ‘বিগ বি’ অমিতাভ বচ্চন। বলিউডের অসংখ্য ছবিতে বিভিন্ন চরিত্রে অভিনয় করেছেন তিনি। অভিনয় এই তারকা অভিনেতার কাছে ‘বা হাতের খেলা’—ভক্তদের এমন মনে হতেই পারে! কিন্তু বাস্তবতা হচ্ছে অভিনয়ের ক্ষেত্রে এই গুণী অভিনেতাকেও মাঝেমধ্যে কিছুটা বেগ পেতে হয়েছে। ‘বিগ বি’ এখন অভিনয় করছেন থ্রিলার ছবি ‘পিংক’-এ। এ ছবিতে অমিতাভ বচ্চনকে দেখা যাবে একজন উকিলের চরিত্রে। অমিতাভ জানিয়েছেন, এখানে কাজ করাটা তাঁর কাছে নাকি কিছুটা কঠিনই ঠেকছে। গতকাল মঙ্গলবার এক টুইট বার্তায় অমিতাভ বচ্চন লিখেছেন, ‘“পিংক” ছবির কাজ আসলেই কঠিন হতে যাচ্ছে। দৃশ্য এবং মুহূর্ত...সামনের দিনগুলো শঙ্কার।’ একই দিনে শুটিং শেষে আরেকটি টুইট বার্তায় অমিতাভ লিখেছেন, ‘কাজ শেষ করে ফিরলাম। কিছু অংশের কাজ শেষ হয়েছে। আগামীকাল আরও কাজ হবে। সাউন্ডের কিছু জটিলতা ছিল...তাই।’শুটিংয়ের সময় কারিগরি ত্রুটি, নাকি চরিত্রে রূপদান, ঠিক কোন বিষয়টা অমিতাভের কাছে কঠিন লাগছে, তা অবশ্য স্পষ্ট নয়।‘পিংক’ পরিচালনা করেছেন বাঙালি পরিচালক অনিরুদ্ধ রায়চৌধুরী। এটি চলতি বছর ১৬ সেপ্টেম্বর মুক্তি দেওয়ার কথা। এনডিটিভি।
