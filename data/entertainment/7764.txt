



১৯৯১ সালে ‘সড়ক’ নির্মাণ করেছিলেন মহেশ ভাট। 
আবার মহেশ ভাটের সঙ্গে কাজ করেছেন সঞ্জয় দত্ত।
বাবা ও সঞ্জয়ের ক্যান্ডিড ছবিটি তুলেছেন পূজা নিজেই।


জেল থেকে মুক্তি পাওয়ার পর সঞ্জয় দত্ত ফিরে এসেছেন ছবির জগতে—এটা কোনো নতুন খবর নয়। নতুন খবর হলো, শক্তিমান পরিচালক-প্রযোজক মহেশ ভাটের সঙ্গে আবার মিতালি পাতিয়েছেন তিনি।
১৯৯১ সালে ‘সড়ক’ নির্মাণ করেছিলেন মহেশ ভাট। সেখানে অভিনয় করেছিলেন সঞ্জয় দত্ত। বেশ সাড়া জাগিয়েছিল ছবিটি। দীর্ঘদিন পর আবার মহেশ ভাটের সঙ্গে কাজ করেছেন এই অভিনেতা। সেই ‘সড়ক’-এরই পরের কিস্তিতে কাজ করছেন তাঁরা দুজন। ‘সড়ক’ ছবিতে নায়িকা ছিলেন মহেশ-কন্যা পূজা ভাট। অনেকেই মনে করছেন, এই ছবিতে পূজা ভাটেরও থাকছে বড় ভূমিকা। এমনকি ভাবা হচ্ছে, মহেশ ভাটের ছবিটি পরিচালনা করতে পারেন পূজা, এমনকি করতে পারেন অভিনয়ও।
পূজা ভাট সত্যিই এই ছবিতে কোন ভূমিকায় থাকছেন, তা নিয়ে অনেকেরই আগ্রহ আছে। এখনো সে বিষয়টি নিয়ে পরিষ্কারভাবে কিছু বলা হয়নি।
‘সড়ক টু’র সেট থেকে বাবা ও সঞ্জয়ের ক্যান্ডিড ছবিটি তুলেছেন পূজা নিজেই। ছবিতে দেখা যায় সঞ্জয়ের হাতে শিবের একটি ট্যাটু। সেটি বেশ মনোযোগের সঙ্গে দেখছেন মহেশ ভাট। টাইমস অব ইন্ডিয়া
