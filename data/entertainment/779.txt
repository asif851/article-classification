
কুংফু পান্ডা-৩ ছবিতে ‘টাইগ্রেস’ চরিত্রে অভিনয় করছেন হলিউডের তারকা অভিনেত্রী অ্যাঞ্জেলিনা জোলি। শুধু অ্যাঞ্জেলিনা জোলিই নন, এ ছবিতে ‘টাইগ্রেস’ জোলির চার সন্তান প্যাক্স, জাহারা, শিলোহ আর নক্স অভিনয় করছে অন্য পান্ডাদের চরিত্রে। এ ছবিতে অ্যাঞ্জেলিনা জোলির পাশাপাশি কণ্ঠ দিয়েছে তারা।এ প্রসঙ্গে অ্যাঞ্জেলিনা জোলি জানিয়েছেন, ছবিতে অভিনয়ের বিষয়টা তিনিই প্রথম তাঁর সন্তানদের বলেছিলেন। আর অ্যাঞ্জেলিনা জোলির কথাতেই বাচ্চারা রাজি হয়েছিল তাদের প্রিয় এই কার্টুন ছবিতে মায়ের সঙ্গে অভিনয়ে অংশ নিতে।অ্যাঞ্জেলিনা জোলির সাত বছর বয়সী সন্তান নক্স অবশ্য এবারই প্রথম বড় পর্দার জন্য অভিনয়ে অংশ নিল। এ প্রসঙ্গে অ্যাঞ্জেলিনা জোলির এক মুখপাত্র জানিয়েছেন, জোলির তিন সন্তান প্যাক্স, জাহারা ও ভিভিয়েন কুংফু পান্ডা-৩ ছবি ছাড়াও ডিজনির ম্যালফিসেন্ট ছবিতে বিশেষ চরিত্রে অভিনয় করেছিল।৪০ বছর বয়সী অস্কারজয়ী হলিউডের অভিনেত্রী অ্যাঞ্জেলিনা জোলি ১৯৭৫ সালের ৪ জুন যুক্তরাষ্ট্রে জন্মগ্রহণ করেন। অ্যাঞ্জেলিনা জোলি জাতিসংঘের শরণার্থীবিষয়ক হাইকমিশনের (ইউএনএইচসিআর) বিশেষ প্রতিনিধি ও শুভেচ্ছাদূত হিসেবে কাজ করছেন। ফোর্বস ম্যাগাজিন তাঁকে ২০০৯, ২০১১ ও ২০১৩ সালের সবচেয়ে বেশি পারিশ্রমিক নেওয়া অভিনেত্রীর স্বীকৃতি দিয়েছিল। ই-অনলাইন।
