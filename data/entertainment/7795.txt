
‘বাহুবলী’ সিনেমা মানেই রেকর্ড। বাহুবলি সিনেমার পার্ট ওয়ান মুক্তি পেয়ে শোরগোল ফেলে দিয়েছিল ভারতজুড়ে। এবার ‘বাহুবলী টু’ মুক্তির আগেই আয় করে ফেলল ৫০০ কোটি রুপি। ছবিটির স্বত্ব বিক্রিতে এই আয় করে।ছবিটির এখন পোস্ট প্রোডাকশনের কাজ চলছে। আগামী এপ্রিল মাসে ছবিটি মুক্তি পাওয়ার কথা। এরই মাঝে চলচ্চিত্র বাণিজ্য বিশ্লেষক ও পর্যবেক্ষক রমেশ বালা সামাজিক যোগাযোগ মাধ্যম টুইটারে একটি তালিকা প্রকাশ করেন। সেখানে দেখা যায়, স্যাটেলাইট ও পরিবেশনের স্বত্ব দিয়ে মুক্তির আগেই আয় করেছে ৫০০ কোটি টাকা। বলিউড পরিচালক ও প্রযোজক করণ জোহর ১২০ কোটি রুপির বিনিময়ে হিন্দি ভার্সনের স্বত্ব কিনে নিয়েছেন। এ ছাড়া তামিলনাড়ু স্বত্ব কিনেছে ৪৭ কোটি রুপিতে, কেরালা ১০ কোটি, কর্ণাটক ৪৫ কোটি রুপিতে। স্যাটেলাইট চ্যানেল সনি টিভি হিন্দি ভার্সনের স্বত্ব কিনতে ৫১ কোটি রুপি গুনছে বলেও শোনা যাচ্ছে।প্রভাস, আনুশকা শেঠি, তামান্না ভাটিয়া, রানা দাগুবাতী অভিনীত ছবি ‘বাহুবলি দ্য বিগিনিং’ এর আগে রেকর্ড ব্যবসা করে। সিরিজের পার্ট টু ‘বাহুবলি: দ্য কনক্লুশন’ ও মুক্তির আগেই জানিয়ে দিল, আবার নতুন রেকর্ড গড়তে আসছে বাহুবলী। জুম টিভি
