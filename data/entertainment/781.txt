
গার্ল? কেমন জানি আহ্লাদী শোনায়। তা ছাড়া সময়–ঘড়ির ব্যাটারি যতই খুলে রাখুন, বয়স যে ৫০ গড়িয়ে গেল। মনিকা বেলুচ্চি তাই নিজেকে বন্ড–গার্ল নন, বলছেন বন্ড-ওম্যান। জেমস বন্ডের জীবনে যত নারী এসেছেন রুপালি পর্দায়, তাঁদের মধ্যে বেলুচ্চির বয়সই সবচেয়ে বেশি।বন্ড সিরিজ দুই ডজন পূর্ণ করতে চলেছে স্পেকট্রে দিয়ে। আগামী মাসে মুক্তির অপেক্ষায় থাকা সেই ছবিতে ড্যানিয়েল ক্রেগের সঙ্গে অভিনয় করেছেন এই ইতালিয়ান অভিনেত্রী। বেলুচ্চি বলেছেন, ‘নিজেকে বন্ড-গার্ল দাবি করব না। বন্ড–কন্যাদের বয়সের তুলনায় আমি অনেক পরিণত। আমি বরং বন্ড-লেডি বা বন্ড-ওম্যান।’এই ফাঁকে নারীদের বয়স নিয়ে পুরুষবাদী দৃষ্টিভঙ্গিরও সমালোচনা করেছেন বেলুচ্চি, ‘পুরুষদের হাতেই তো সব: সাংবাদিকতা, অভিনয়, পরিচালনা, ব্যাংক, ব্যবসা, স্কুল। সব আইনও তাঁদেরই বানানো। আমরা মেয়েরা যখন আর সন্তান জন্ম দিতে পারি না, পুরুষদের মনে হয় আমরা বুড়িয়ে গিয়েছি।’ পিটিআই।
