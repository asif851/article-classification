
যে যা-ই বলুক না কেন, সেই অনুষ্ঠানে সোনম কাপুর উপস্থিত না থাকলে ভারত সফরে আসা ব্রিটেনের রাজপরিবারের সদস্য উইলিয়াম আর কেট মিডলটনের সঙ্গে বলিউডের তারকাদের সেই রাজকীয় নৈশভোজের অনেক কিছু অজানাই থেকে যেত!রাতেই সোনমের স্ন্যাপচ্যাট থেকে পাওয়া এক ভিডিও ইনস্টাগ্রামে শেয়ার করা হয়েছে ‘বলিউড’ নামের অ্যাকাউন্ট থেকে। সেই ভিডিওতে সোনমকে নাচতে দেখা যাচ্ছে বোন রিয়া আর বলিউডের আরেক তারকা পরিণীতি চোপড়ার সঙ্গে।বলাই বাহুল্য, ভারত-ভুটানে প্রিন্স উইলিয়াম আর কেট মিডলটনের প্রথম দিনের সফরসূচির শেষে রাতের অংশে লেখা ছিল বলিউডের তারকাদের সঙ্গে নৈশভোজের বিষয়টা। আর এ দুজন যেন রীতিমতো এক উৎসবেই মেতে উঠেছিলেন। এই অনুষ্ঠানে সোনম গানও গেয়েছেন! মুম্বাইয়ের তাজ প্যালেসে আয়োজিত এই রাজকীয় নৈশভোজের অনুষ্ঠানটিও ছিল নক্ষত্রখচিত। শাহরুখ খান, ঐশ্বরিয়া রাই বচ্চন ছাড়াও মাধুরী দীক্ষিত, শিল্পা শেঠি, আলিয়া ভাট, অর্জুন কাপুর, অনিল কাপুর, ফারহান আখতার এসেছিলেন; ছিলেন পরিণীতি চোপড়া, জ্যাকুলিন ফার্নান্দেজ, হুমা কোরেশি, অদিতি রাও হায়দারি, সোফি চৌধুরীও।
নৈশভোজের ডাচেস অব ক্যামব্রিজ কেট মিডলটন পরেছিলেন ডিজাইনার জেনি প্যাকহ্যামের নকশা করা পোশাক, তাঁর গয়নাগুলো ছিল আম্রপালির।রাজ দম্পতি উইলিয়াম-কেট অবশ্য এই অনুষ্ঠানে অংশ নেওয়ার আগে ২০১১ সালে জঙ্গি হামলায় নিহত ব্যক্তিদের স্মরণে তাজ প্যালেসের কাছে নির্মিত সেই স্মৃতিসৌধে যান।এ ছাড়া প্রিন্স উইলিয়াম একটি দাতব্য আয়োজনে ক্রিকেট খেলেন শচীন টেন্ডুলকারের সঙ্গে। সেখানে এই ডিউক অব ক্যামব্রিজ সমাজের অবহেলিত ও পিছিয়ে পড়া শিশুদের সঙ্গেও সময় কাটান। 
