
আগেই জানানো হয়েছিল ঢাকাই ছবির এ সময়ের আলোচিত নায়ক আরিফিন শুভর বিয়ের খবরটি। ৩ ফেব্রুয়ারি সকালের ফ্লাইটে কলকাতায় গেলেন তাঁর হবু শ্বশুরবাড়ির আত্মীয়স্বজনদের সঙ্গে পরিচিত হতে। ৬ ফেব্রুয়ারি কলকাতার টালিগঞ্জে অর্পিতা সমাদ্দারের বাবার বাসায় এক ঘরোয়া অনুষ্ঠানের আয়োজন করা হয়েছিল, সেখানে তাঁদের বিয়ে রেজিস্ট্রির আনুষ্ঠানিকতা সম্পন্ন হয়। বিয়ের এ অনুষ্ঠানে আরিফিন শুভ ও অর্পিতার পরিবারের ঘনিষ্ঠজনেরা উপস্থিত ছিলেন।বিয়ের পরপরই শুভ কলকাতা থেকে প্রথম আলোকে জানান, ‘নতুন জীবনের জন্য যাত্রা শুরু করলাম। সবাই আমার ও অর্পিতার জন্য দোয়া করবেন। আমরা যেন সবাইকে নিয়ে সুখে শান্তিতে পথ চলতে পারি, সেই দোয়াটুকু সবার কাছে কামনা করি।’শুভ জানিয়েছেন, ঢাকায় আগামী ১৬ ফেব্রুয়ারি তাঁর বিয়ের বাকি অনুষ্ঠানিকতা সম্পন্ন হবে।কলকাতার মেয়ে অর্পিতা একজন ফ্যাশন ডিজাইনার। ঢাকায় আছেন আট বছর। এখানে একটি আন্তর্জাতিক প্রতিষ্ঠানে কাজ করছেন। অর্পিতার সঙ্গে শুভর পরিচয় হয়েছে বছর খানেক হলো। শুভর মতে, ‘তা ছিল শুধুই বন্ধুত্ব। এবার পারিবারিকভাবে আমাদের বিয়ের সিদ্ধান্ত নেওয়া হয়েছে।’
