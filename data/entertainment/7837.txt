
দ্বৈতবাদী চিত্রকলা, ভাস্কর্য ও অনুচিত্র নিয়ে ঢাকার আলিয়ঁস ফ্রঁসেজে শুরু হয়েছে প্রদর্শনী। প্রতিষ্ঠানটির লা গ্যালারিতে মো. রাশেদ আলমের প্রথম এই একক চিত্রপ্রদর্শনী ‘থ্রি শ্যাডোস অব আর্ট’ উদ্বোধন করা হয় গতকাল শুক্রবার বিকেলে।
রাশেদ আলমের এই শিল্পকর্মগুলো ভিন্ন কোন থেকে ভিন্ন স্বাদ ও অনুভূতির স্বাদ জোগাবে। ভাস্কর্যের বিষয়টিও অনেকটা তেমন। এছাড়া তাঁর সূচাগ্রশিল্পগুলো আরও বিস্ময়কর। শুক্রবার উদ্বোধনী অনুষ্ঠানে উপস্থিত ছিলেন চিত্রশিল্পী সমরজিৎ রায় চৌধুরী, ভাস্কর ফেরদৌসী প্রিয়ভাষিণী, শিল্প সমালোচক মঈনুদ্দিন খালেদ ও ঢাকা আর্ট কলেজের অধ্যক্ষ গোবিন্দ রায়।প্রতি সোম থেকে বৃহস্পতিবার বিকেল ৩টা থেকে রাত ৯ টা, শুক্র ও শনিবার সকাল ৯টা থেকে দুপুর ১২টা ও বিকেল ৫টা থেকে রাত ৮টা পর্যন্ত গ্যালারি ঘুরে আসা যাবে। সবার জন্য উন্মুক্ত এ প্রদর্শনী চলবে ১৫ এপ্রিল পর্যন্ত।
