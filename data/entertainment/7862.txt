
‘দিওয়ানা’ গান খ্যাত বলিউডের শিল্পী সোনু নিগম এবার প্রকাশ করেছেন নতুন গান ‘আ ভি যা তু কাহিঁ সে’। গানের মিউজিক ভিডিও প্রকাশিত হলো টি সিরিজের ব্যানারে।এটি একটি রোমান্টিক গান। গানের ভিডিওতে দেখা যায়, সোনু নিগমের প্রেমিকা খুব অসুস্থ। কোমাতে আছেন। এ অবস্থা থেকে কবে তিনি বের হবেন সেটা ডাক্তার বলতে পারছেন না। দুই দিন, দুই মাস, এমনকি দুই বছরও নাকি লাগতে পারে।ভিডিওতে সোনু নিগমের প্রেমিকার চরিত্রে অভিনয় করেছেন বলিউড অভিনেত্রী আমিরা দস্তুর। ব্যথিত মনে সোনু যখন আমিরার দেখভাল করছেন, তখন অবচেতন মনেই তিনি দেখেন সুস্থ আরেক আমিরাকে। সে আমিরাকে নিয়েই চলে সনুর কষ্টকর জীবন। প্রেমিকার রোগমুক্তির সমস্ত চেষ্টার পাশাপাশি সোনু বেঁচে থাকেন কল্পনার আমিরাকে নিয়ে।একসময় বাস্তবের আমিরা সুস্থ হয়। তখন কল্পনার আমিরাও বিদায় নেয়।‘আ ভি যা তু কাহিঁ সে’ গানটির কথা মনোজ মুনতাসিরের। গুলশান কুমার প্রযোজিত এ গানটিতে সুর দিয়েছেন জিৎ গাঙ্গুলি। আর মিউজিক ভিডিওটি পরিচালনা করেছেন অনুভব সিনহা। টাইমস অব ইন্ডিয়া।
