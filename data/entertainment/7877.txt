
এবার নাট্যপরিচালক হলেন চঞ্চল চৌধুরী।নাটকের নাম রেখেছেন ‘ইটিশ পিটিশ প্রেম’।প্রতিবেশী প্রযোজক রওনক হাসানের ইচ্ছাতেই ঈদের নাটক নির্মাণ করছেন চঞ্চল—এমন মজার কাহিনি নিয়ে নির্মিতব্য ‘ঈদের নাটক’ শিরোনামের নাটকে নাট্যপরিচালক চরিত্রে দেখা যাবে চঞ্চল চৌধুরীকে।রুম্মান রশীদ খানের রচনা ও রিপন মিয়ার পরিচালনায় এ নাটকে আরও অভিনয় করছেন মনিরা মিঠু, মারজুক রাসেল, আরজে নীরবসহ আরও অনেকে।    নাটকের কাহিনিতে দেখা যাবে, নায়িকা হিসেবে চঞ্চল নিয়েছেন তাঁর পছন্দের নায়িকা নওশীন নাহরিনকে।তবে নায়ক হিসেবে প্রযোজকের পছন্দের নায়ক জাহিদ খানকে নিতে হয়েছে।তবে বিড়ম্বনা নির্মাতাদের ছাড়ছে না।শেষ পর্যন্ত চঞ্চল-রওনক ঈদের জন্য নাটক নির্মাণ করতে পারবেন কি না, তা নিয়েই কোরবানি ঈদের জন্য নির্মিত হচ্ছে ‘ঈদের নাটক’।
