

শাহরুখ খানের ব্যর্থতার মুকুটে যোগ হয়েছে আরও একটি পালক। জাব হ্যারি মেট সেজাল খুব একটা পছন্দ করেননি দর্শক। সমালোচকেরাও চাবুক হাঁকিয়েছেন বেশ কষে। একজন তো এই ছবি দেখতে গিয়ে রীতিমতো ভারতের পররাষ্ট্রমন্ত্রী সুষমা স্বরাজকে উল্লেখ করে টুইট করে লিখেছেন তাঁকে উদ্ধার করতে!এর মধ্যেই আগামী শুক্রবারে মুক্তি পাচ্ছে টয়লেট: এক প্রেম কথা। প্রশ্ন হচ্ছে, শাহরুখের ক্ষতিতে কি অক্ষয় কুমারের লাভ হতে পারে?ধারণা করা হচ্ছে, জাব হ্যারি মেট সেজাল-এর ব্যর্থতা বেশি হাওয়া জোগাবে টয়লেট: এক প্রেম কথার পালে।‘টয়লেট’ ছবির পরিচালক শ্রী নারায়ণ সিং অবশ্য এ আলোচনায় ঢুকতে রাজি হলেন না। এখনো জাব হ্যারি মেট সেজাল দেখেননি, রিভিউও পড়েননি বলে পাশ কাটিয়ে যাওয়ার চেষ্টা করলেন। তাঁর কূটনৈতিক জবাব, ‘আমি মনে করি প্রতিটি ছবি কাজ করে, কোনো না কোনোভাবে ক্ষতি পূরণ করে নেয়। আমি এখনো এই ছবির (জাব হ্যারি মেট সেজাল) রিভিউ পড়িনি। নিজের ছবি নিয়ে ব্যস্ত। ট্রেলার দেখে মনে হয়েছিল, জাব হ্যারি মেট সেজাল অনেক ভালো ব্যবসা করবে।’অক্ষয়ের সঙ্গে প্রথমবার পরিচালক হিসেবে কাজ করেছেন শ্রী। এই ছবি দিয়ে আবারও বড় পর্দায় ফিরছেন দাম লাগাকে হেঁইশা দিয়ে নজর কাড়া অভিনেত্রী ভূমি পেদনাকর। ডেকান ক্রনিকল।
 
