
জাস্টিন বিবার ও সেলেনা গোমেজের ভেতর হচ্ছেটা কী! এই ঝগড়া তো এই মিল। এখন পর্যন্ত কতবার যে তাঁরা সম্পর্ক ভাঙা-গড়ার খেলায় মেতে খবরের শিরোনাম হয়েছেন, তার হিসাব রাখাই কঠিন। সর্বশেষ সেলেনার নতুন প্রেমিক হিসেবে রাশিয়ান-জার্মান সংগীতশিল্পী জেডের নাম শোনা যায়। অন্যদিকে বিবারের সঙ্গে হেইলি ব্যাল্ডউইনের সখ্যের খবর চাউর হয়। কিন্তু সম্প্রতি আবার অভিসারে মেতে সবাইকে ধন্দে ফেলে দিয়েছেন বিবার-সেলেনা।সপ্তাহ খানেক আগেই বেভারলি হিলটন হোটেলে গোল্ডেন গ্লোব অ্যাওয়ার্ড অনুষ্ঠান থেকে ডিজে জেডের সঙ্গে হাত ধরে বের হওয়ার সময় ক্যামেরাবন্দী হন সেলেনা। এর পরপরই তাঁদের প্রেমের জোর গুঞ্জন ছড়িয়ে পড়ে। কিন্তু সম্প্রতি বিবারের সঙ্গে অভিসারে বের হয়ে সেই গুঞ্জনকে যেন ছাইচাপাই দিলেন সেলেনা।সম্প্রতি এক খবরে টিএমজি জানিয়েছে, ক্যালিফোর্নিয়ার বিভারলি হিলসের একটি রেস্তোরাঁয় একসঙ্গে দেখা গেছে বিবার ও সেলেনাকে। নৈশভোজ শেষে সেখান থেকে বের হয়ে বিবারের গাড়িতে ওঠেন সেলেনা। গাড়ির ভেতর প্রায় আধঘণ্টা কথা হয় তাঁদের মধ্যে। সে সময় তাঁদের দেহরক্ষীরা গাড়ির বাইরে ছিলেন।এদিকে খবর চাউর হয়েছে, সেলেনার ভেতর ঈর্ষা তৈরি করতেই হেইলি ব্যাল্ডউইনের সঙ্গে প্রেমের নাটক করেছেন বিবার। তিনি সেলেনাকে ফিরে পাওয়ার জন্য কেবল হেইলিকে ব্যবহার করেছেন। বিবারের পরিকল্পনা সফল হয়েছে। বিবারের নতুন প্রেমের খবর শুনে ঈর্ষান্বিত হয়ে তাঁর জীবনে ফিরেছেন সেলেনা। পুরো ঘটনায় প্রচণ্ড আঘাত পাওয়ার পাশাপাশি ভীষণ ক্ষুব্ধ হেইলি ব্যাল্ডউইন।
আরও জানতে পড়ুন:
বিবারকে পথে রাখতে সবই করছে সেলেনা!সেলেনার চোখে জলআবার ভাঙল বিবার-সেলেনার প্রেম
