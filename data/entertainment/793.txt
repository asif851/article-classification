
রাজ্জাক। চলচ্চিত্রের জনপ্রিয় অভিনেতা। এ পর্যন্ত পাঁচ শতাধিক চলচ্চিত্রে অভিনয় করেছেন তিনি। আজ মুক্তি পাচ্ছে রাজ্জাক পরিচালিত নতুন ছবি আয়নাকাহিনি। ছবিতে তিনি অভিনয়ও করেছেন।কেমন আছেন?এখন কিছুটা ভালো। কদিন আগে হঠাৎ শরীরটা খারাপ করেছিল। তাই পরীক্ষা-নিরীক্ষার জন্য ব্যাংকক গিয়েছিলাম।|কত দিন পর ছবি পরিচালনা করলেন?সর্বশেষ তৈরি করেছিলাম কোটি টাকার ফকির। ২০০৮ সালে। মাঝে ছবির বাজারটা একেবারেই ভালো ছিল না। ডিজিটাল প্রযুক্তির কারণে এখন এই চিত্র কিছুটা পাল্টেছে। তবে আশাব্যঞ্জক নয়।কারণটা কী?মৌলিক গল্পের খুব অভাব। এখন বেশির ভাগ ছবিই নকল। এ ছাড়া রয়েছে উদ্ভট গল্প, উদ্ভট নাচ আর উদ্ভট গান। এসব থেকে বেরিয়ে আসতে না পারলে বাংলা ছবির প্রতি দর্শক আগ্রহ হারাবে।বাংলা ছবির ভবিষ্যৎ আপনার কাছে কেমন মনে হয়?
ঝড়ঝাপটা থাকবে। এরপর আকাশে রোদও উঠবে। বাংলাদেশের চলচ্চিত্রের আজকের সংকট হয়তো খুব বেশি দিন স্থায়ী হবে না।দর্শক আপনার ‘আয়নাকাহিনি’ ছবিটি কেন দেখবে?আয়নাকাহিনি ছবির গল্প মৌলিক। লিখেছেন ইমদাদুল হক মিলন। ছবির অভিনয়শিল্পীরা সবাই ভালো অভিনয় করেছেন। যৌতুক প্রথার বিরুদ্ধে গল্প। আমি মনে করি, মহিলা দর্শকেরা ছবিটি পছন্দ করবেন। সবদিক মিলিয়ে বলা যায়, দর্শক আয়নাকাহিনি অবশ্যই দেখবে।নতুন কী করছেন?ডিসেম্বরে নতুন ছবির কাজ শুরু করব। নাম বেঈমান। ছবির সার্বিক তত্ত্বাবধানে থাকব আমি। আর পরিচালনা করবে আমার বড় ছেলে বাপ্পারাজ। এটি হবে তাঁর প্রথম পরিচালিত ছবি। ছবিতে আমি তো থাকবই, আমার ছোট ছেলে সম্রাটও অভিনয় করবে।মনজুর কাদের
