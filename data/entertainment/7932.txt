

এ বছরের মেরিল-প্রথম আলো পুরস্কারে সমালোচকদের বিচারে সেরা নাট্যকারের পুরস্কার পেয়েছেন সারওয়ার রেজা জিমি। ‘যোগ বিয়োগ’ নাটকের জন্য তিনি এ পুরস্কার পেলেন। অভিনয়শিল্পী মামুনুর রশীদ ও ওয়াহিদা মল্লিক জলি সারওয়ার রেজা জিমির হাতে পুরস্কার তুলে দেন।আজ শুক্রবার বিকেলে রাজধানীর শেরে বাংলা নগরের বঙ্গবন্ধু আন্তর্জাতিক সম্মেলন কেন্দ্রে এই পুরস্কার বিতরণী অনুষ্ঠানের আসর বসেছে।পুরস্কার পাওয়ার পর এক প্রতিক্রিয়ায় সারওয়ার রেজা জিমি বলেন, ‘চমৎকার অনুভূতি।’ ‘যোগ বিয়োগ’ নাটকের পরিচালক ও পুরো টিমকে ধন্যবাদ জানান তিনি।এ বছর এই বিভাগে ‘যোগ বিয়োগ’ নাটকের জন্য সারওয়ার জাহান জিমি ছাড়াও ‘হঠাৎ দেখা’ নাটকের জন্য মাসুম শাহরিয়ার এবং ‘কমলা সুন্দরী’-এর জন্য মনোনয়ন পেয়েছিলেন সুমন আনোয়ার।
