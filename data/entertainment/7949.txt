
যে যত কথাই বলুক না কেন, স্ত্রী অধুনার সঙ্গে বিচ্ছেদ কিংবা অদিতি রাও হায়দারি অথবা কালকি কোয়েচলিনের সঙ্গে তাঁর ‘কথিত প্রণয়’ সম্পর্কে মুখ খুলবেন না অভিনেতা ফারহান আখতার। এই অভিনেতা সম্প্রতি জানিয়েছেন, লোকে যাই বলুক না কেনো তিনি এ সম্পর্কে কোনো কথাই বলবেন না।এ বছরের জানুয়ারি আর ফেব্রুয়ারি মাসে বলিউডে বেশ কয়েকটি বিচ্ছেদের ঘটনা ঘটেছে। এর মধ্যে সবচেয়ে আলোচিত ঘটনাটি ছিল আরবাজ খানের সঙ্গে মালাইকা অরোরা খানের ‘কথিত বিচ্ছেদ’। বিষয়টি নিয়ে জল কম ঘোলা হয়নি। কিন্তু সবাই সবচেয়ে বিস্মিত হয়েছিলেন যখন ফারহান আখতার ও তাঁর স্ত্রী অধুনার দীর্ঘ ১৫ বছরের সংসার ভাঙে।এ ঘটনার পরপরই মুম্বাইয়ের সংবাদমাধ্যমগুলো ফারহান-অধুনার বিচ্ছেদের পেছনের কারণ সম্পর্কে নানা খবর ছাপতে শুরু করে। কোনো কোনো সংবাদমাধ্যম জানিয়েছিল, ফারহান-অধুনার ঘর ভাঙার পেছনে রয়েছে ফারহানের সঙ্গে মডেল ও অভিনেত্রী কালকি কোচিনের প্রেম। এই গুজবের রেশটি কাটতে না কাটতেই নতুন করে ফারহানের সঙ্গে ‘ওয়াজির’ ছবির অভিনেত্রী অদিতি রাও হায়দারির নাম জড়িয়ে খবর প্রকাশিত হয়।যা হোক, ফারহান বিষয়টি নিয়ে মুখে একদম কুলুপ এঁটেই রয়েছেন। এ প্রসঙ্গে তাঁর মন্তব্য— ‘লোকে যে যাই বলুক না কেন এই বিষয়টি নিয়ে আমি কোনো মন্তব্য করতে চাই না। প্রেস ট্রাস্ট অব ইন্ডিয়া।
