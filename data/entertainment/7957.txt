
বলিউড তারকাদের ঘিরে তাঁদের অনুরাগীরা নানান আকাশকুসুম কল্পনার জাল বোনে। অনেক সময় বলিউডের নায়ক-নায়িকাদের আদর্শ করে তারা জীবনের পথ চলে। কিন্তু কিছু নায়কের শিক্ষার বহর দেখে চোখ কপালে উঠতে বাধ্য। তাঁরা স্কুলের গণ্ডি টেনেটুনে পার হলেও কলেজের গণ্ডি আর পার হতে পারেননি।
আমির খানবলিউডের মি. পারফেকশনিস্ট কখনোই পড়াশোনায় মনোযোগী ছিলেন না। বলা যায়, অভিনয়ের পোকা মাথায় নিয়েই তিনি জন্মেছেন। তারই প্রভাব আমিরের পড়াশোনার ওপর পড়ে। বলিউডের এই জনপ্রিয় অভিনেতা সিদ্ধান্ত নিয়েই ফেলেছিলেন, দ্বাদশ শ্রেণির পর তিনি আর পড়াশোনা করবেন না। তাই মুম্বাইয়ের নারসি মঞ্জি কলেজ থেকে বারো ক্লাস পাস করে আমির পড়াশোনাকে চিরকালের মতো বিদায় জানান। পড়াশোনার বদলে তিনি বেছে নেন ছবি পরিচালনার কাজ। তাই আমির তাঁর চাচা নাসির হুসেনের সহপরিচালক হিসেবে কাজ শুরু করেন।
সালমান খানবলিউডের এই খানের ছাত্রজীবন শুরু হয় মধ্যপ্রদেশের গোয়ালিয়রের ‘দ্য স্কিন্ডিয়া’ স্কুল থেকে। এরপর মুম্বাইয়ের বান্দ্রার সেন্ট স্টানিস্লস স্কুলে পড়াশোনা করেন। সালমানেরও পড়াশোনায় তেমন মন ছিল না। তাঁকে টানত এই গ্ল্যামার ওয়ার্ল্ড। বান্দ্রার ন্যাশনাল কলেজেই তাঁর পড়াশোনার ইতি ঘটে। স্নাতকের পরীক্ষায় সালমান উত্তীর্ণ হতে পারেননি।
রণবীর কাপুরকাপুর পরিবারের মধ্যে সবচেয়ে শিক্ষিত পুরুষটি হলেন রণবীর। দশম শ্রেণির পরীক্ষায় ৫৬ শতাংশ নম্বর পেয়ে পাস করেন। আর সেই খুশিতে কাপুর পরিবার পার্টির আয়োজন করে। ছোট থেকেই পড়াশোনা থেকে দূরে ভাগতেন এই বলিউড তারকা। তাই স্কুলের গণ্ডি পেরিয়েই রণবীরের পড়াশোনা থেমে যায়।
অর্জুন কাপুরচিত্র প্রযোজক বনি কাপুর এবং ব্যবসায়ী মোনা শৌরি কাপুরের সন্তান বলিউড তারকা অর্জুন কাপুর। অভিজাত পরিবারে জন্মালেও পড়াশোনায় কখনো ভালো ছিলেন না তিনি। এমনকি দ্বাদশ শ্রেণির পরীক্ষাতেও ফেল করেন অনিল কাপুরের এই ভাতিজা। দ্বিতীয়বার চেষ্টা করেননি অর্জুন। এরপর অভিনয় জগতে পা রাখেন তিনি।
অক্ষয় কুমারমুম্বাইয়ের ডন বস্কো স্কুলে পড়াশোনা করেন বলিউডের এই জনপ্রিয় অভিনেতা। এরপর গুরু নানক খালসা কলেজে ভর্তি হলেও আর এগোতে পারেননি অক্ষয় কুমার। মুম্বাইকে বিদায় জানিয়ে এই বলিউড সুপারস্টার পাড়ি জমান ব্যাংককে মার্শাল আর্ট শিখতে।  টাইগার শ্রফডান্স ও অ্যাকশনধর্মী ছবিতে সব সময় সবার মন জয় করে এসেছেন জ্যাকি শ্রফের ছেলে টাইগার। ছোটবেলা থেকেই এই বলিউড তারকা মাইকেল জ্যাকসনের ভক্ত। নাচের পাশাপাশি মার্শাল আর্টেও পারদর্শী টাইগার। পড়াশোনায় কখনো মনোযোগী ছিলেন না তিনি। আমেরিকান স্কুল অব বোম্বেতে তাঁর ছাত্রজীবন কেটেছে। এরপর কলেজের আঙিনায় পা রাখেননি টাইগার। বলিউডে তিনি তাঁর ক্যারিয়ার শুরু করেন।
