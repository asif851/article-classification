
আবির্ভাবেই চোখ জুড়িয়েছিলেন। কিন্তু চোখে বিঁধছিল তাঁর বাড়তি ওজন। শূন্যের আবিষ্কারক আর্য ভট্টের দেশ ভারতের চলচ্চিত্রের রানি হতে গেলে যে আপনাকে শূন্য ফিগারের অনুসারীই হতে হবে। সোনাক্ষী সিনহা তাই ঠিক ফ্যাশন আইকন হয়ে উঠতে পারছিলেন না। বরাতে জুটছিলও এমন সব চরিত্র, যেগুলো ক্যাট-কারিনাদের কাছে ‘যায় না’। অবশেষে ‘শত্রু’দের মনও যেন জিততে চলেছেন শত্রুঘ্ন–কন্যা।সোনাক্ষী নিজে প্রথম দিকে বিষয়টিকে অতটা পাত্তা দিতে চাননি। কিন্তু দাবাংয়ের এই তারকা দ্রুতই অনুধাবন করেন, যদি ঝেড়ে ফেলতে হয় পিছু লেগে থাকা নিন্দুকদের, তবে শরীর থেকে কিছু মেদ ঝেড়ে ফেলাও জরুরি। আর তা তিনি করলেনও সফলভাবে। এখন তাঁর ফ্যাশনবোধ নিয়েও প্রশংসা জুটছে।সোনাক্ষী বলেন, ‘এখন আমি যে ধরনের পোশাক পরি, তার জন্য অনেক মানুষের মতামতের অবদান আছে। গত দুই বছরে আমি দুর্দান্ত কিছু ফ্যাশন বিশেষজ্ঞের সঙ্গে কাজ করেছি।’অবশ্য শুধু স্টাইলিস্টরাই নন, তাঁর জিম ট্রেনাররাও পাবেন বাহবা। অবদান আছে সালমান খানেরও। একসময় সোনাক্ষীর ওজন যে ছিল ৯০ কেজি! এগোচ্ছিলেন সেঞ্চুরির দিকে। দাবাং করার সময়ই ৩০ কেজি ওজন কমে যায়।সূত্র: টিওআই।
