
সাইফ আলী খান ও কারিনা কাপুর যুগলকে সন্তানের বাবা-মা হওয়ার জন্য অভিনন্দন জানালেন ঋষি কাপুর। ঋষি কারিনার চাচা। 
গত মঙ্গলবার কারিনা ব্রিজ ক্যান্ডি হাসপাতালে সন্তান প্রসব করেন। ছেলের নাম রাখা হয়েছে তৈমুর আলী খান পতৌদি।যে বন্ধু ও ভক্তরা সন্তান লাভের পর সাইফিনাকে অভিনন্দন জানিয়েছেন, ঋষি তাঁর টুইটারে তাঁদের ধন্যবাদ জানান।তিনি লিখেছেন, ‘কারিনা ও সাইফকে অভিনন্দন। তাঁরা একটি উজ্জ্বল সন্তান লাভ করেছেন। মা ও সন্তান ভালো আছে। ওঁদের যাঁরা অভিনন্দন জানিয়েছেন, তাঁদের সবাইকে ধন্যবাদ।’শুধু ঋষি কাপুরই নন, কারিশমা কাপুর, সোহা আলী খান ও কুনাল খেমুও সাইফিনা দম্পতিকে তাঁদের সদ্যঃপ্রসূত সন্তানের জন্য অভিনন্দন জানিয়েছেন।কারিনা কাপুরের প্রথম সন্তান তৈমুর। তবে সারা ও ইব্রাহিম নামে সাইফ আলী খানের দুই সন্তান আছেন। তাদের মা অমৃতা সিং। ২০১২ সালের অক্টোবর মাসে সাইফ ও কারিনার বিয়ে হয়। মিডডে।
