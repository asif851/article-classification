
আজ দীপাবলি। রোলার রং আর প্রদীপের আলোয় এদিন চারদিকে হয়ে উঠবে উৎসবমুখর। বাড়ি বাড়ি তৈরি হবে নানা রকম মণ্ডা-মিঠাই। বন্ধু আর পরিবারের মানুষদের নিয়ে দীপাবলিতে হবে অনেক হইচই। বলিউড তারকাদের বদৌলতে অবশ্য দীপাবলির কয়েক দিন আগে থেকেই পাওয়া গেছে এ উৎসবের আমেজ। শিল্পপতি মুকেশ আম্বানির বাড়িতে সম্প্রতি আয়োজন করা হয়েছিল এক বিশাল পার্টির। দীপাবলির আগে এক ছাদের নিচে সবাই মিলে আনন্দ-ফুর্তি করাই ছিল উদ্দেশ্য। এ ছাড়া শাহরুখ খান, অর্পিতা খান শর্মা, একতা কাপুরও দীপাবলি উপলক্ষে বলিউড তারকাদের দাওয়াত করেছিলেন। তারকারা হাজির হয়েছিলেন উৎসবের সাজে। তাঁদের জমকালো সাজপোশাকে রাতগুলো হয়ে উঠেছিল আরও রঙিন।


