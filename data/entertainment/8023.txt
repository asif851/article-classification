
আকরাম খান পরিচালিত ঘাসফুল ছবিটি অংশগ্রহণ করছে দাদাসাহেব ফালকে উত্সবে। ৩০ এপ্রিল ভারতের নয়াদিল্লিতে অনুষ্ঠিত হতে যাচ্ছে পঞ্চম দাদাসাহেব ফালকে উত্সব। এই উত্সবে কাহিনিচিত্র বিভাগে প্রদর্শনের জন্য নির্বাচিত হয়েছে ঘাসফুল।উত্সবে অংশ নেওয়া প্রসঙ্গে আকরাম খান বলেন, ‘উত্সবে যাওয়ার ব্যাপারটি আমার জন্য আনন্দের। উত্সবের মাধ্যমে আরও বেশি দর্শকের কাছে পৌঁছে যাবে ছবিটি।’ঘাসফুল-এ অভিনয় করেছেন কাজী আসিফ রহমান, সায়লা সাবি, তানিয়া বৃষ্টি, নায়লা আজাদ নূপুর, মানস বন্দ্যোপাধ্যায় প্রমুখ।পরিচালক আগামী ঈদে ছবিটি মুক্তির পরিকল্পনা করছেন। আকরাম খান বলেন, ‘ইচ্ছা ছিল আগেই মুক্তি দেওয়ার। তবে আশা করছি, আগামী ঈদে মুক্তি পাবে ছবিটি।’
