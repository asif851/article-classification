
মিডিয়ার বাড়াবাড়ি তাঁর কাছে এক ‘সার্কাস’। সেই সার্কাসের ট্রাপিজে নিজের সন্তানদের নামাতে দিতে চান না। ছোট ছেলে আবরামকে তাই বরাবরই মিডিয়ার কাছ থেকে আগলে রেখেছেন। আবরামের ছবিও এত দিন প্রকাশিত হয়নি। অবশেষে শাহরুখ খান ঈদের দিন ভক্তদের নিজেই সেই উপহারটি দিলেন। টুইটারে নিজের আর আবরামের একটি ছবি প্রকাশ করেছেন বলিউড তারকা।গত বছরের মে মাসে আবরাম পৃথিবীতে আসে। অবশ্য জন্ম নেওয়ার আগে থেকেই শাহরুখের কনিষ্ঠ পুত্র খবরের শিরোনামে। গৌরী নন, ‘সারগেট’ মা জন্ম দেন আবরামকে। আবরাম ছোট্ট ভ্রূণ থাকার সময় সেটি ছেলে নাকি মেয়ে, সেটি জানার চেষ্টা করেছিলেন বলে শাহরুখের বিরুদ্ধে অভিযোগ ওঠে। তখন থেকে মিডিয়ার ওপর চটে ছিলেন শাহরুখ।অবশেষে শাহরুখ প্রায় দেড় বছর বয়সী সন্তানের ছবি নিজেই প্রকাশ করে ভক্তদের ঈদুল আজহার শুভেচ্ছা জানালেন। টিএনএন।
