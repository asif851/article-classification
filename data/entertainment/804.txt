
বন্ধুদের কাছে বেশ বিশ্বস্ত সালমান খান। কাছের লোকদের সঙ্গেও ভালো সম্পর্ক তাঁর। কিন্তু সম্প্রতি তথ্য পাচারের অভিযোগে চাকরিচ্যুত করতে বাধ্য হলেন তাঁর তিন দেহরক্ষীকে। 
তবে সবচেয়ে বিশ্বস্ত দেহরক্ষী শেরাকে চাকরিচ্যুত করেননি সালমান। শেরা সালমানের সব খারাপ সময়ে পাশে ছিলেন। এ ছাড়া সালমান তাঁর ম্যানেজমেন্ট কোম্পানির ওপরও খেপেছেন। রেশমা শেঠি সালমানের ম্যানেজমেন্ট প্রধান। গত ১৪ বছর ধরে সালমানের সঙ্গে কাজ করেছেন রেশমা। কিন্তু সম্প্রতি সালমানের ভাই সোহেল খানের সঙ্গে একটি প্রকল্পে বনিবনা হয়নি। সালমানের সবকিছু এখন তাঁর পরিবার পরিচালনা করছে। এদিকে সালমানের প্রথম এশিয়া প্যাসিফিক ট্যুর পরিচালনা করেছেন সোহেল খান।সালমানকে দেখা যাবে ‘টিউবলাইট’ ছবিতে। পরিচালনা করেছেন কবির খান। এখন ‘টাইগার জিন্দা হ্যায়’ ছবির শুটিং করছেন ক্যাটরিনার সঙ্গে। এনডিটিভি
