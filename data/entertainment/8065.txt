
ঢাকার সাধনার শিল্পী মৌলির নাচে মুগ্ধ হয়েছেন কলকাতার দর্শক। গত বুধবার সন্ধ্যায় কলকাতার রবীন্দ্রসদন মিলনায়তনে আয়োজিত ‘আগামী দিনের তারকা’ শীর্ষক নৃত্যানুষ্ঠানে ভরতনাট্যম পরিবেশন করেন তিনি। অনুষ্ঠানটি আয়োজন করে পশ্চিমবঙ্গ ড্যান্স গ্রুপ ফেডারেশন।লুবনা মরিয়মের কল্পতরুর শিক্ষার্থী হিসেবে মৌলি অংশ নেন এই অনুষ্ঠানে। তাঁর সঙ্গে এই অনুষ্ঠানে আরও অংশ নিয়েছেন কলকাতার নৃত্যশিল্পীরা। অনুষ্ঠান শেষে অনেক দর্শকই মৌলির নাচের প্রশংসা করেন।
