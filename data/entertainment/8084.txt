
বলিউড তারকা প্রিয়াঙ্কা চোপড়া আয়ের দিক থেকে ভারতের সেরা অভিনেত্রীদের তালিকার প্রথম দিকেই আছেন। এবার ঘটনাক্রমে ছুটিতেও তাঁর হাতে আসছে প্রায় ১০০ কোটি রুপি!
এমনিতে হলিউড, টিভি সিরিজ ও সিনেমায় অভিনয়ের জন্য মার্কিন মুলুকেই থাকছেন প্রিয়াঙ্কা। জানা গেছে, তাঁর অভিনীত ‘বেওয়াচ’ সিনেমার পোস্ট প্রোডাকশন এবং জনপ্রিয় টিভি সিরিজ ‘কোয়ান্টিকো’র পরবর্তী শুটিং শুরু হওয়ার আগে তিনি ভারতে যাবেন। সেখানে এক মাসের কিছু বেশি সময় থাকবেন।
তবে শুটিংয়ের ফাঁকে ছুটি পেয়েও ব্যস্ত প্রিয়াঙ্কা। পরিবার ও বন্ধুদের সঙ্গে সময় কাটাতে আসছেন না তিনি। এই সফরে প্রায় ২৪টি বিজ্ঞাপনী প্রচার সারবেন। আর সেই বাবদ তাঁর পারিশ্রমিক হতে চলেছে ১০০ কোটি রুপি!  বিজ্ঞাপনের তালিকায় আছে ঠান্ডা পানীয়, জুয়েলারি ব্র্যান্ড, বিমান সংস্থা, রিয়েল এস্টেট প্রভৃতি।
সূত্র: হিন্দুস্তান টাইমস
