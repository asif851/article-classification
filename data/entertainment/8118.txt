
ভালোবাসার রঙ, অন্যরকম ভালোবাসা ও পোড়ামন চলচ্চিত্রে অভিনয় করে দর্শকের কাছে পরিচিতি পেয়েছেন মাহি। এই ছবিগুলোয় তিনি বাপ্পী আর সাইমনের বিপরীতে অভিনয় করেন। এবার মাহির অভিনয়জীবনে যোগ হচ্ছে নতুন মাত্রা। চলচ্চিত্রের জনপ্রিয় তারকা শাকিব খানের সঙ্গে জুটি বাঁধছেন মাহি। ছবির নাম ভালোবাসা আজকাল। পরিচালনা করছেন পি এ কাজল।শাকিব খানের বিপরীতে অভিনয় করার সুযোগ পেয়ে মাহির আনন্দ একটু বেশিই। বললেন, ‘চলচ্চিত্রে অভিনয় করব, কখনো ভাবিনি। কিন্তু একদিন তা সত্যি হলো। আর শাকিব খানের বিপরীতে অভিনয়, তা আমার কাছে ছিল স্বপ্নের মতো! এবার তাঁর সঙ্গেই অভিনয় করছি! আমি সত্যিই আনন্দিত।’এরই মধ্যে ছবির কাজ শুরু হয়েছে। কয়েক দিন শুটিং করার পর মাহি বলেন, ‘শাকিব ভাই খুবই আন্তরিক। কাজের সময় তিনি খুব সহযোগিতা করেন।’ আর মাহির অভিনয়ের ব্যাপারে শাকিব খান বলেন, ‘কাজের প্রতি মাহির যথেষ্ট আগ্রহ আছে। আশা করছি, ভবিষ্যতে মাহি আরও ভালো করবেন।’ 
