
সারা বিশ্বের তরুণীদের হৃদয়ে ঝড় তোলার খ্যাতি রয়েছে বলিউড অভিনেতা শাহরুখ খানের। তাঁর লন্ডনপড়ুয়া বড় ছেলে আরিয়ানের বেলায়ও এমনটি ঘটছে? ১৬ বছরের কিশোর আরিয়ানকে নিয়ে এমন প্রশ্নের জন্ম দিয়েছে টুইটারে পোস্ট করা একটি ছবি। ছবিতে দুই তরুণীর চুমু নিতে থাকা আরিয়ানকে বলা হয়েছে ‘লেডিস ম্যান’।গতকাল সোমবার দ্য ইন্ডিয়ান এক্সপ্রেসে প্রকাশিত এক প্রতিবেদনে জানানো হয়, সম্প্রতি টুইটারে প্রকাশিত আরিয়ানের একটি ছবি নিয়ে জোরালো গুঞ্জন শুরু হয়েছে। ওই ছবিতে অজ্ঞাত দুই তরুণী একসঙ্গে দুই পাশ থেকে তাকে চুমু খাচ্ছে। এ সময় আরিয়ানকে কিছুটা বিমর্ষ দেখাচ্ছিল।১৬ বছর বয়সী আরিয়ান লন্ডনের একটি স্কুলে পড়ছে। জয়নব আবদুল্লাহি নামের এক ব্যক্তির টুইটার আইডি থেকে ছবিটি পোস্ট করা হয়েছে। ছবির বিবরণে আরিয়ানকে নারীদের কাঙ্ক্ষিত পুরুষ হিসেবে আখ্যায়িত করা হয়েছে। বলা হয়েছে, ‘দ্য লেডিস ম্যান’।
সত্ ও বিশ্বস্ত স্বামী হিসেবে শাহরুখের সুনাম রয়েছে। সহঅভিনেত্রীদের সঙ্গে তাঁর অনৈতিক সম্পর্কের কোনো খবর এ পর্যন্ত মেলেনি। তা ছাড়া সারা বিশ্বে এই হার্টথ্রব অভিনেতার অগণিত নারী ভক্ত রয়েছে। তাঁদের সঙ্গেও শাহরুখ কোনো ধরনের সম্পর্কে জড়িয়েছেন বলে কেউ দাবি করেননি।
তবে নিজের সন্তান, বিশেষ করে আরিয়ানের ব্যাপারে শাহরুখ বেশ উদ্বিগ্ন। এ নিয়ে তাঁকে টুইটারে বেশ কয়েকবার উদ্বেগ প্রকাশ করতেও দেখা গেছে।
