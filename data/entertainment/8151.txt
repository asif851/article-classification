
স্পাইডারম্যানের হাতে মার! ভাগ্য ভালো একটুর জন্য বেঁচে গেছে সেই বেরসিক সাংবাদিক৷ খেপে গিয়ে মাকড়সা-মানব যদি বিচ্ছিরি জাল ছুড়ে দিত তাঁর দিকে, কী হতো তখন! কিন্তু স্পাইডারম্যান খেপলেন কেন? পিটার পার্কার নিজেও তো একজন সাংবাদিক৷ জ্ঞাতি ভাইয়ের ওপর ​িকসের এত রাগ তাঁর?সমস্যা হলো একটা বেমক্কা প্রশ্নে৷ সপ্তাহ কয়েক আগে লন্ডনে অ্যামেজিং স্পাইডারম্যান টু-এর প্রিমিয়ারে হাজির হয়েছিলেন অ্যান্ড্রু গারফিল্ড৷ টবি ম্যাগুয়ার অবসর নেওয়ার পর রুপালি পর্দায় স্পাইডারম্যানের ভূমিকা এখন গারফিল্ডেরই কাঁধে৷ যুক্তরাষ্ট্রে জন্ম নেওয়া, ইংল্যান্ডে বেড়ে ওঠা সেই গারফিল্ডকে সেদিন প্রিমিয়ারে এক সাংবাদিক প্রশ্ন করছিলেন, ‘আচ্ছা এমা স্টোনের...’না, প্রশ্নটা শেষই করতে পারেন​িন সেই সাংবাদিক৷ তার আগেই রীতিমতো ভিসুবিয়াস-ফুজিয়ামার মতো গর্জে ওঠেন গারফিল্ড, ‘আপনি কী বলতে চাইছেন? আপনি কিন্তু আমার ব্যক্তিগত জীবন সম্পর্কে একটা অনুমান করতে চাইছেন? আমার জীবন কিন্তু কোনো পাবলিক প্রপার্টি নয়৷’এমন নিরীহ প্রশ্নে গারফিল্ডের চটে যাওয়ার কারণ কী? কারণ আর কিছুই নয়, অনেক দিন ধরেই প্রেম নিয়ে সংবাদমাধ্যমের সঙ্গে চলা ইঁদুর-বিড়ালের খেলাটা চালিয়ে যাওয়া৷ গারফিল্ড তো আর বলিউডের গানের ভক্ত নন৷ আর তাই ‘পেয়ার কিয়া তো ডারনা কেয়া’র আপ্তবাক্যেও বিশ্বাস নেই৷ কিংবা রবীন্দ্রনাথের ‘গোপন কথাটি রবে না গোপনে’র বাণীও তাঁর কাছে পৌঁছায়নি৷প্রেমের চাঁদের আলো গোপন সিন্দুকে কি আর পুরে রাখা যায়! ২০১১ সাল থেকেই গারফিল্ড আর এমা স্টোন যে প্রেম করছেন, এই খবর চাউর হয়েছে সেই কবেই৷ কিন্তু আশ্চর্যের ব্যাপার হলো, দুজনে এখনো এ নিয়ে মুখে কুলুপ এঁটে আছেন৷ এখন পর্যন্ত দুজনের কেউই আনুষ্ঠানিকভাবে স্বীকার করেননি এই সম্পর্কের কথা৷ অথচ স্টোনের জন্যই শ্যানন উডওয়ার্ডকে দেওয়া ‘ওয়ার্ড’ ভাঙতে হয়েছে৷ ভেঙেছেন উডওয়ার্ডের সঙ্গে তিন বছরের সম্পর্কের বালুকাবেলার ঘর৷২০১০ সালের অক্টোবরে পরিচালক মার্ক ওয়েব যখন জানালেন, নতুন স্পাইডারম্যান হিসেবে তিনি গারফিল্ডকে নিচ্ছেন, আর স্পাইডারম্যানের প্রেমিকা গোয়েন স্ট্যাসির ভূমিকায় স্টোনকে, স্বাভাবিকভাবেই প্রশ্ন উঠেছিল-কেন? পাকা জহু​ির ওয়েব একনজর দেখেই বুঝেছিলেন, পর্দায় এই দুজনের রসায়ন জমবে দারুণ! ওয়েব জহু​ির না হয়ে জ্যোতিষী হলে বুঝতেন, দুজনের রসায়ন পর্দার বাইরেও জমবে বেশ!
জমবে মানে, এরই মধ্যে জমে গেছে, ডিপ ফ্রিজের বরফের মতো৷ সমস্যা এক জায়গাতেই-দুজনের কেউই তা স্বীকার করছেন না৷ অথচ দুজন দুজনের ছায়াসঙ্গী হয়ে থাকছেন৷ দুজনের চোখের ভাষাতেই বলাবলি হচ্ছে মনের সব কথা৷ বিহ্বল হাসিতে, স্ফুরিত অধরে, নিভৃত স্বপনে ভালোবাসা মূর্ত হয়ে উঠছে৷ হৃদয়ের শতদল টলমল করছে৷
কিন্তু কেন এই লুকোচুরি? অনেকগুলো কারণ থাকতে পারে৷ এর একটা তো অবশ্যই হলিউডের শোর বাজারে সম্পর্কগুলো না টেকার কারণ, এ নিয়ে মিডিয়া ও সাধারণ মানুষের অশেষ কৌতূহল৷ সব সময় নজরদারির আত​িশ কাচের নিচে থাকলে অস্বস্তির গুমোট বাতাস তো বইবেই৷ একটা ভুল বা পা হড়কানোও
