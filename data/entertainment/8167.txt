
নারীর প্রসঙ্গে যদি কেউ প্রশ্ন করেন, পৃথিবীর সবচেয়ে কঠিন কাজটা কী? অনেকেই হয়তো বলবেন, মেয়েদের মন বুঝতে পারাটাই তো সবচেয়ে কঠিন কাজ! কিন্তু এই প্রচলিত কথার সঙ্গে মোটেও একমত নন বলিউডের অভিনেত্রী ক্যাটরিনা কাইফ। তিনি বলেছেন, ‘ছেলেদের চেয়ে মেয়েরাই বেশি বোঝে!’ক্যাটরিনা কাইফ তাঁর নতুন ছবি ‘ফিতুর’-এর ট্রেলারের উদ্বোধনী অনুষ্ঠানে এমন কথা বলেছেন। ‘ছেলেরাই মেয়েদের চেয়ে বেশি বোঝে’— এ কথায় অসম্মতি জানিয়ে তিনি বলেন, ‘না, আমি এর সঙ্গে সম্পূর্ণভাবে দ্বিমত পোষণ করি। বরং আমি মনে করি, মেয়েরাই ছেলেদের চেয়ে বেশি বোঝে।’ তিনি বলেন, ‘আমি আমাকে দিয়েই বলতে পারি, আমি আমার মনকে জানি।’এই অভিনেত্রী জানিয়েছেন, নিজের মনকে তিনি এতটাই চেনেন যে মাঝে মাঝে এই মনই তাঁর ‘দুর্বলতা’ হিসেবে ধরা দেয়।ক্যাটরিনা বলেন, ‘তবে আমি কিন্তু এ কথার মাধ্যমে খারাপ কিছু বোঝাতে চাইছি না।’সম্প্রতি নিজের ফ্ল্যাটের ব্যালকনিতে তাঁর প্রেমিক তারকা অভিনেতা রণবীর কাপুরের সঙ্গে আলিঙ্গনরত অবস্থায় ক্যামেরায় ধরা পড়েছেন এই অভিনেত্রী। এবার ছেলেদের সম্পর্কে এমন বিতর্কিত মন্তব্য করে আবারও আলোচনায় এলেন ক্যাটরিনা!প্রসঙ্গত, অভিষেক কাপুরের পরিচালনায় ‘ফিতুর’ ছবিতে ক্যাটরিনা কাইফের সঙ্গে আরও অভিনয় করেছেন আদিত্য রায় কাপুর ও টাবু। ক্যাটরিনা এ ছবিতে অভিনয় করছেন ‘ফেরদৌস’ চরিত্রে। টাবু আছেন ক্যাটরিনার মায়ের চরিত্রে। আর আদিত্যের চরিত্রের নাম ‘নুর’।
‘ফিতুর’ ছবিটি মুক্তি পাবে ১২ ফেব্রুয়ারি। টাইমস অব ইন্ডিয়া।
