
সম্প্রতি ‘বাজিরাও মাস্তানি’ ছবির শুটিং করতে গিয়ে কাঁধে চোট পাওয়ায় রণবীর সিংয়ের অস্ত্রোপচার করাতে হয়। অস্ত্রোপচার শেষে রাতে হাসপাতালে থাকতে হলেও, পরদিন বাড়ি ফিরে যান তিনি। এক খবরে ওয়ান ইন্ডিয়া জানিয়েছে, সারা রাত রণবীরের পাশেই ছিলেন দীপিকা পাড়ুকোন। রাত জেগে অসুস্থ রণবীরের যত্নআত্তি করেছেন তিনি।অস্ত্রোপচারের টেবিলে শুয়ে একের পর এক টুইট করার পাশাপাশি সেলফি তুলে তা টুইটারে পোস্ট করে ভক্তদের তাক লাগিয়ে দেন রণবীর। অস্ত্রোপচারের জন্য অজ্ঞান করানোর আগমুহূর্তে এবং অস্ত্রোপচার শেষে বাড়িতে ফিরে গিয়েও টুইট করেন রণবীর।অস্ত্রোপচার টেবিলে শুয়ে টুইটগিরি!হাসপাতালে সারা রাত রণবীরের কাছাকাছি থেকে তাঁর সেবা করেন দীপিকা। পরদিন রণবীর হাসপাতাল ত্যাগের অনুমতি পেলে দীপিকাও হাসপাতাল থেকে চলে যান। তবে একসঙ্গে বের হননি তাঁরা। হাসপাতালের অন্য দরজা দিয়ে বের হন দীপিকা। পাপারাজ্জিরা যাতে ছবি তুলতে না পারেন, সে জন্যই এমনটা করেন দীপিকা।সঞ্জয় লীলা বানশালীর ‘বাজিরাও মাস্তানি’ ছবিতে বাজিরাও এবং মাস্তানি চরিত্রে অভিনয় করছেন রণবীর ও দীপিকা। ছবিটি মুক্তি পাবে চলতি বছরের ২৫ ডিসেম্বর।
