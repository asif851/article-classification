
ভারতের প্রখ্যাত সংগীতশিল্পী লতা মুঙ্গেশকরের প্রশংসা পেয়ে উচ্ছসিত পাকিস্তানি সংগীতশিল্পী ও বলিউডের প্লেব্যাক গায়ক আদনান সামি। সামির কণ্ঠে ‘বজরঙ্গি ভাইজান’ ছবির ‘ভর দো ঝোলি মেরি’ গান শুনে মুগ্ধ হন লতা। পরে সামিকে ফোন করে তাঁর গানের প্রশংসা করেন বর্ষীয়ান এ সংগীতশিল্পী।লতার ফোন পেয়ে যার পর নাই আনন্দিত সামি ভক্তদের সঙ্গে উচ্ছ্বাস ভাগাভাগি করে নেওয়ার জন্য এক টুইটার বার্তায় লি​খেছেন, ‘অবশেষে লতা মুঙ্গেশকর জি’র ফোন পেলাম। আমার ‘‘ভর দো ঝোলি মেরি’’ গানটি পছন্দ করেছেন তিনি। আনন্দে আমার পা মাটিতে পড়ছে না। আপনাকে ভালোবাসি দিদি।’ সম্প্রতি এক খবরে এমনটিই জানিয়েছে ইন্দো-এশিয়ান নিউজ।সামি তাঁর টুইটে আরও লেখেন, ‘লতা মুঙ্গেশকর দিদির ফোন পাওয়ার পর নিজেকে বাচ্চা মনে হচ্ছে। একটি বাচ্চা চকলেট খাওয়ার পর আনন্দে যেভাবে দৌড়ায়, আমারও সেভাবে দৌড়াতে ইচ্ছা করছে।’সামির কণ্ঠে ‘ভর দো ঝোলি মেরি’ গান শুনে লতা মুঙ্গেশকর প্রশংসায় পঞ্চমুখ হলেও, গানটি নিয়ে বিপাকে পড়েছেন ‘বজরঙ্গি ভাইজান’ ছবির প্রযোজক সালমান খান, পরিচালক কবির খান, সংগীত পরিচালক প্রীতমসহ গানটির রেকর্ডিংয়ের সঙ্গে সংশ্লিষ্ট আরও কয়েকজন |সালমান খান ফিল্মসের ব্যানারে নির্মিত ‘বজরঙ্গি ভাইজান’ ছবিতে অনুমতি না নিয়ে পাকিস্তানের সুফি কাওয়ালি গানের দল সাবরি ব্রাদার্সের ‘ভর দো ঝোলি মেরি’ গানটি ব্যবহার করায় আইনি নোটিশ দেওয়া হয়েছে। মেধাস্বত্ব আইন লঙ্ঘনের অভিযোগে এই আইনি নোটিশ।
‘ভর দো ঝোলি মেরি’ গানটি তৈরি করেছিলেন সাবরি ব্রাদার্স গানের দলের প্রয়াত সদস্য মকবুল সাবরি। তাঁর ছেলে সুমেইল সাবরি ক্ষোভ প্রকাশ করে বলেন, ‘অনুমতি নেওয়া তো দূরের কথা, গানটির জন্য কোনো স্বীকৃতিই আমাদের দেওয়া হয়নি।’ সুমেইল সাবরির চাচাতো ভাই আমজাদ ফরিদ সাবরি বলেন, ‘আমার সন্তানরা সালমান খানের ভক্ত। আমিও। তাঁরা যদি বলতেন, তাহলে আমি খুশিমনেই গানটি ছবিতে ব্যবহারের অনুমতি দিতাম।’‘বজরঙ্গি ভাইজান’ ছবির ‘ভর দো ঝোলি মেরি’ গানের ভিডিও দেখতে ক্লিক করুনআরও পড়ুন:মেধাস্বত্ব আইন লঙ্ঘনের অভিযোগে সালমানকে আইনি নোটিশ
