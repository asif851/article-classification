
‘ঘৃণার গল্প’কে দর্শকেরা এভাবে ভালোবাসবে, কে ভেবেছিল! ২০১২ সালে মুক্তি পেয়েছিল হেট স্টোরি৷ ছবিটা বক্স অফিসে গোত্তা খেয়ে পড়েছিল৷ তবে মুক্তির অপেক্ষায় থাকা ছবিটির সিক্যুয়েল বেশ সাড়া ফেলবে বলেই মনে হচ্ছে৷ কারণ এরই মধ্যে হেট স্টোরি টুর ট্রেলার ইউটিউবে ১০ লাখেরও বেশিবার দেখা হয়েছে, যদিও মাত্র এক দিনে! ছবির ট্রেলারেই এত আলোড়ন? আসল ছবি কতটা বাজিমাত করে, সেটাই এখন দেখার৷ ছোট পর্দার পরিচিত মুখ সুরভিন চাওলা, সুশান্ত সিং ও জয় ভানুশালি অভিনয় করেছেন এবার৷ পরিচালক বিশাল পান্ডে৷ আগামী মাসে মুক্তি পাবে ছবিটি৷ জি নিউজ৷
