
গাজী শারমীন। এবিসি রেডিওর কথাবন্ধু ও প্রযোজক। নিয়মিত অনুষ্ঠান করছেন। আজ রাতে প্রচারিত হবে তাঁর ‘কুয়াশা’ অনুষ্ঠানটি।আছি এবিসি রেডিওর সঙ্গে...আমি এবিসি রেডিওর একজন জ্যেষ্ঠ প্রযোজক। কথা বলতে ভালোবাসি, তাই কীভাবে যেন কথাবন্ধুও হয়ে গেছি! এখন এবিসি রেডিওতে আমার প্রযোজনা ও পরিকল্পনায় চারটি অনুষ্ঠান প্রচারিত হচ্ছে ‘প্রেমরোগ’, ‘কুয়াশা’, ‘হাওয়া বদল’, পুরোনো দিনের গান নিয়ে করছি ‘লা ক্লাসিক’।রহস্যে ঘেরা ‘কুয়াশা’...খুবই জনপ্রিয় একটি অনুষ্ঠান। আমরা কিন্তু শুধু ভূতের ভয় পাই না, রহস্যও ভয় পাই। রহস্যময় সব গল্প আমরা শোনাই ‘কুয়াশা’তে। গল্পগুলো আমরা এমনভাবে উপস্থাপন করি যে শ্রোতারাও গল্পের অংশ হয়ে যান। এমন প্রচুর খুদে বার্তা আসে—আপু, আপনার শো শুনে সারা রাত ঘুমাতে পারিনি, কিংবা সারা রাত কেঁদেছি।‘বিপি’র সঙ্গে...‘বিপি’ মানে হলো বিশ্ব প্রেমিক। ‘প্রেমরোগ’ অনুষ্ঠানে আমার সঙ্গে থাকে। প্রেম নিয়ে যে এত মজার একটি অনুষ্ঠান হতে পারে, এমনটা বোধ হয় কেউ ভাবেননি। অনুষ্ঠানে ‘বিপি’র সঙ্গে আমার খুনসুটি আর ঝগড়া চলতেই থাকে! শ্রোতাদের তো বটেই, আমার নিজের মন খারাপ থাকলেও মন ভালো হয়ে যায়।‘বোকাবাক্স’ বনাম ‘বুদ্ধিবাক্স’...টিভি যদি বোকাবাক্স হয়, রেডিও তাহলে বুদ্ধিবাক্স। আমার কাছে রেডিওর কাজটাই বেশি প্রিয়। আমাদের স্টুডিওতে কনসোলের সামনে যখন দাঁড়াই, মনে হয় আমি একজন পাইলট! তাই ক্যামেরার চেয়ে মাইক্রোফোন আর হেডফোনটাই বেশি টানে।গানের মানুষ...আমি বন্যাদির (রেজওয়ানা চৌধুরী বন্যা) ছাত্রী। এ ছাড়া সুরের ধারার সঙ্গে দীর্ঘদিন জড়িত আছি।মো. সাইফুল্লাহ
