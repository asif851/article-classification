
রুবাইয়াত হোসেনের দ্বিতীয় ছবি আন্ডার কনস্ট্রাকশন পেল সেন্সর ছাড়পত্র। গত রোববার ছবিটিকে বিনা কর্তনেই ছাড়পত্র দেয় সেন্সর বোর্ড, জানিয়েছেন ছবির পরিচালক রুবাইয়াত। এখন ছবি মুক্তির জন্য উপযুক্ত দিন খুঁজছেন তাঁরা। চলছে বিশ্বকাপ, তা ছাড়া রাজনৈতিক অস্থিরতার কারণে আপাতত তাই আসছে না ছবিটি। কিন্তু পরিচালক জানান, দিনক্ষণ নির্ধারণ নিয়ে এরই মধ্যে ছবি-সংশ্লিষ্টদের সঙ্গে আলাপ শুরু করেছেন তিনি।আন্ডার কনস্ট্রাকশন মুক্তির আগেই বেশ কিছু আন্তর্জাতিক উৎসবে প্রদর্শনীর ডাক পেয়েছে। কিন্তু সেই সব উৎসবে অংশগ্রহণের ব্যাপারে এখনো কিছু চূড়ান্ত হয়নি। উৎসবগুলো হবে বছরের শেষ দিকে অক্টোবর কিংবা নভেম্বরে। তাই প্রাথমিকভাবে তিনি জানান, আন্তর্জাতিক উৎসবে অংশগ্রহণের আগেই ছবিটি মুক্তি দেওয়া হবে। রুবাইয়াত হোসেন বলেন, ‘আমি সব সময়ই চাই ছবিটি সবার আগে আমার দেশের মানুষ দেখুক। এরপর আন্তর্জাতিক উৎসব। যেমনটা হয়েছিল আমার প্রথম ছবি মেহেরজান -এর বেলায়।’আন্ডার কনস্ট্রাকশন ছবিতে অভিনয় করেছেন শাহানা গোস্বামী, রাহুল বোস, মিতা চৌধুরী, নওশাবা, শাহাদাত হোসেন, রিকিতা ন​িন্দনী, তৌফিকুল ইসলাম ও সোহেল মণ্ডল। 
