

 মেরিল-প্রথম আলো সমালোচক পুরস্কারে এবার সেরা চলচ্চিত্র অভিনেতার পুরস্কারটি বগলদাবা করেছেন চঞ্চল চৌধুরী। আয়নাবাজিতে অভিনয়ের জন্য পুরস্কার পেয়েছেন তিনি।
মঞ্চে বিজয়ী চঞ্চল চৌধুরীর হাতে পুরস্কার তুলে দেন অভিনয়শিল্পী ইনামুল হক ও সুবর্ণা মুস্তফা। পুরস্কার পেয়ে চঞ্চল চৌধুরী পুরস্কারটি ফজলুর রহমান বাবুর সঙ্গে ভাগাভাগি করে নেওয়ার কথা বলেন। ফজলুর রহমান বাবু একই বিভাগে ‘অজ্ঞাতনামা’ চলচ্চিত্রের জন্য মনোনয়ন পেয়েছিলেন।

এই বিভাগে চঞ্চল চৌধুরীর (আয়নাবাজি) সঙ্গে আরও মনোনয়ন পেয়েছিলেন ফজলুর রহমান বাবু (অজ্ঞাতনামা) ও শাকিব খান (শিকারী)।
আজ শুক্রবার বিকেলে রাজধানীর শেরেবাংলা নগরের বঙ্গবন্ধু আন্তর্জাতিক সম্মেলন কেন্দ্রে এই পুরস্কার বিতরণী অনুষ্ঠানের আসর বসেছে।
 
