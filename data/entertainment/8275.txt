
বছরজুড়ে সুপারহিরো (ডিসি বনাম মার্ভেল)
ডিসি কমিকস ও মার্ভেল—কেউই হতাশ করেনি এবার নিজেদের ভক্তদের। জাস্টিস লিগ, জাস্টিস লিগ ডার্ক এবং ওয়ান্ডার উইমেন উপহার দিয়েছে ডিসি। তবে অনেক অপেক্ষায় থাকার পরেও জাস্টিস লিগ খুব একটা ভালো লাগা ছড়াতে পারেনি ডিসিপ্রেমীদের মনে। আর অন্যদিকে থর: র্যাগনারক, স্পাইডারম্যান: হোম কামিং, গার্ডিয়ান অব দ্য গ্যালাক্সি ভলিউম টু এবং লোগান দিয়ে বেশ ভালো একটা বছর কাটিয়েছে মার্ভেল।
#মি টুহলিউড চলচ্চিত্রের জন্য বিখ্যাত। তবে এবার হলিউডের অন্ধকার িদক ‘মি টু’ ট্রেন্ডের মধ্য দিয়ে। যৌন নির্যাতনের বিরুদ্ধে সোচ্চার হয়েছেন হলিউড অভিনেতা-অভিনেত্রীরা। তাঁদের সঙ্গ দিয়েছে সাধারণ মানুষ। শুরুটা হয় অভিনেত্রী তারানা বার্কের হাত ধরে। পরিচালক হার্ভে ওয়াইস্টিনের বিপক্ষে রুখে দাঁড়ান তিনি। ধীরে ধীরে আরও অনেকেই তাঁকে সঙ্গ দেন, নিজেদের অভিজ্ঞতাগুলোর কথা তুলে ধরেন। সামাজিক যোগাযোগমাধ্যম এবং বাস্তবে মি টু হয়ে ওঠে অসম্ভব আওয়াজ তোলা এক পদক্ষেপ। হলিউড থেকে একরকম একঘরে হয়ে পড়েন ‘সেক্স অ্যান্ড দ্য সিটি’ খ্যাত হার্ভি। তবে বর্তমানে মি টু আন্দোলন আর হলিউড বা তারকাদের জীবনে সীমাবদ্ধ নেই, সমাজের সবখানে, সব নারীর কাছে ছড়িয়ে গেছে সেটি। নিজ নিজ কর্মস্থলে যৌন নির্যাতনের মুখোমুখি হওয়া নারীরা এক হয়ে আন্দোলনটি চালিয়ে যাচ্ছেন।
ভাঙনের সুর২০১৭ সালে অনেক বছর সংসারের পর পাকাপাকিভাবে একে অন্যের জীবন থেকে সরে যাওয়ার সিদ্ধান্ত নিয়েছেন অনেক তারকা। কারও ক্ষেত্রে বিবাহবিচ্ছেদ আর কারও ক্ষেত্রে সম্পর্কচ্ছেদ। কিন্তু শেষ অবধি দুটির অর্থই এক। আর সেটি হলো বিচ্ছেদ। এই তালিকায় আছেন অ্যানা ফারিস-ক্রিস প্র্যাট, এলি ম্যাকপারসন-জেফরি সোফার, কেসি অ্যাফ্লেক-সামার ফোয়েনিক্স, জেন ফন্ডা-রিচার্ড পেরি, জ্যাক হোয়াইটহেল-জেম্মা চ্যান, জেনিফার লরেন্স-ড্যারেন আরোনোফস্কি, র্যাচেল বিলসন-হেইডেনসহ আরও অনেকে।
পয়সা উশুল মুভিবছরজুড়েই প্রচুর চলচ্চিত্র মুক্তি পেয়েছে হলিউডে। বছরের শুরুর দিকে স্প্লিট, রি’ ফিফটি শেডস অব ডার্কার, লোগান এবং বিউটি অ্যান্ড দ্য বিস্ট, মাঝে দ্য ফেইট অব দ্য ফিউরিয়াস, গার্ডিয়ান অব দ্য গ্যালাক্সি ভলিউম টু, কিং আর্থার: লেজেন্ড অব দ্য সোর্ড, পাইরেটস অব দ্য ক্যারিবিয়ান, বেওয়াচ, স্পাইডারম্যান: হোম কামিং, অ্যানাবেল, দ্য হিটম্যান’স বডিগার্ড, আইটি, মাদার, শেষার্ধে এসে থর র্যাগনারক, স্টার ওয়ার্স: দ্য লাস্ট জেডির মতো মুভি, সেই সঙ্গে আছে কোকো, ডেসপিকেবল মি থ্রি, ফার্দিনান্দ, নাট জব টু, কারস থ্রি, দ্য ইমোজি, ওলাফ ফ্রোজেন অ্যাডভেঞ্চার, বস বেবির মতো অসাধারণ অ্যানিমেশন মুভিগুলো।
অ্যাওয়ার্ডে হলিউডঅ্যাওয়ার্ড অনুষ্ঠানে হলিউড এ বছর ছিল বেশ সরগরম। বছরের শুরুতেই ৭৪তম গোল্ডেন গ্লোব অ্যাওয়ার্ড, সেখানে অভিনেত্রী মেরিল স্ট্রিপের জ্বালাময়ী বক্তৃতা; এরপর একে একে ফেব্রুয়ারিতে গোল্ডেন র্যাপসবেরি অ্যাওয়ার্ড, একাডেমি অ্যাওয়ার্ডের ৮৯তম আসর অনুষ্ঠিত হয়। এ বছর অস্কারের খাতায় নিজেদের নাম লেখান অভিনেত্রী এমা স্টোন (লা লা ল্যান্ড) এবং অভিনেতা কেসি অ্যাফ্লেক (ম্যানচেস্টার বাই দ্য সি)। আর সেরা ছবির জন্য অস্কার ২০১৭ জিতে নেন বেরি জেনকিন্স তাঁর মুনলাইট চলচ্চিত্রের মাধ্যমে। তবে ২০১৭ সালের একাডেমি অ্যাওয়ার্ড যতটা না পুরস্কারের জন্য আলোচিত হয়েছে, তার চেয়ে বেশি আলোচিত হয়েছে রাজনৈতিক আবহের জন্য। ডোনাল্ড ট্রাম্পের িবপক্ষে জিমি কিমেল, গাল গার্সিয়া বার্নাল ও আসগার ফারহাদির মতো তারকারা নিজেদের মতামত জানান মঞ্চে। এর পালটা জবাবও দেন ট্রাম্প!
সাদিয়া ইসলামফরচুন, ভোগ, উইকি, গ্ল্যামার ওয়ার্ল্ড, আইএমডিবি, টাইমস অব ইন্ডিয়া অবলম্বনে
 
