
গেল বছরই লাক্স চ্যানেল আই প্রতিযোগিতায় রানার আপ হওয়ার মাধ্যমে মিডিয়ায় পা রেখেছেন নীলাঞ্জনা নীলা। অভিনয় করেছেন বেশ কয়েকটি নাটক ও টেলিছবিতে। এছাড়া মিউজিক ভিডিওতে কাজ করেছেন তিনি। নীলা সম্প্রতি অভিনয় করলেন ‘বিহঙ্গ বালিকা’ নামে নতুন একটি টেলিছবিতে। টেলিছবিতে দেখা যাবে বিহঙ্গ বালিকার এক পা বিকলাঙ্গ। ক্রাচ নিয়ে চলাচল করতে হয় তাকে। এমন চরিত্রে নীলার প্রথম অভিনয়। স্বাভাবিকভাবেই শুরুতে একটু ভয়ে ছিলেন। বললেন,‘আমার জন্য খুবই চ্যালেঞ্জিং ছিল। তবে সবার সহযোগিতা নিয়ে সেটা উৎ​রে গেছি। এরকম চরিত্রে কাজ করা বেশ আনন্দের।’‘বিহঙ্গ বালিকা’ রচনা করেছেন ফেরদৌস হাসান এবং পরিচালনা করেছেন সবুর খান। আর নীলার সঙ্গে এই টেলিছবিতে অভিনয় করেছেন ‘ফেয়ার অ্যান্ড হ্যান্ডসাম’খ্যাত একে আজাদ। এছাড়া আরও অভিনয় করেছেন সৈয়দ হাসান ইমাম, দিলারা জামান, রাইসুল ইসলাম আসাদ, সিদ্দিক মাস্টার, ঐশী আক্তার, সাদ্দাম বেলাল, রমিত হাসান প্রমুখ।টেলিছবির গল্প প্রসঙ্গে পরিচালক সবুর খান বললেন, ‘নীলার এক পা বিকলাঙ্গ বলে ক্যাম্পাসে সবাই তাকে সহানুভূতি দেখায়, কেউ কেউ করুণাও করে। নীলার প্রচণ্ড রাগ হয় যখন দেখে তার একই বিভাগের সহপাঠী আজাদ তাকে চেনেই না। পরিচয় হওয়ার পর জানা যায় নীলার বাবাই আজাদের বাবাকে ৭ বছরের জেল দিয়েছেন। হঠাৎ আজাদের প্রতিশোধস্পৃহা জেগে ওঠে। সে নীলাকে হত্যার জন্য নির্জন খোলা মাঠে নিয়ে যায়। এই নিয়ে এগিয়ে যায় গল্প।’এটি প্রচার হবে আগামী ২৭ জানুয়ারী চ্যানেল আই তে দুপুর ২.২০ মিনিট।
