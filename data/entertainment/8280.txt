
চরিত্রটি ভালোই লেগেছিল শাকিরার। গল্প শুনে মনে হলো, ব্যক্তিত্ব, চুলের রং, চোখের গড়ন—সব মিলেছে। শুধু ঝামেলা বাধিয়েছিল চরিত্রটির শারীরিক গড়ন। এমন রোগা-পটকা চেহারা হলে চলে? পরিচালকদের তিনি বললেন, ‘একটু বাড়তি মাংস যোগ করুন। এত চিকন হলে চলবে না।’গত শুক্রবার মুক্তি পেয়েছে নতুন অ্যানিমেটেড ছবি জুটোপিয়া। ছবিটিতে গ্যাজেল চরিত্রে কণ্ঠ দিয়েছেন শাকিরা। গ্যাজেলের গড়ন একটু অস্থিচর্মসার হওয়ায় আপত্তি করেছিলেন এই পপ গায়িকা। শাকিরা জানিয়েছেন, জুটোপিয়া ছবিটি ভালো লেগেছে তাঁর। সন্তান বড় হলে তাকে নিয়েও ছবিটি দেখবেন তিনি। শুক্রবার মুক্তির পরই ছবিটি ব্যবসা করেছে ৭০ মিলিয়ন ডলারের বেশি। সংশ্লিষ্ট ব্যক্তিদের ধারণা, আগের সব ছবি থেকে বেশি দর্শকপ্রিয় হবে জুটোপিয়া। পিপল।
