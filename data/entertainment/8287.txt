
নাজনীন চুমকি। ঘানি চলচ্চিত্রে অভিনয়ের জন্য ২০০৬ সালে পান জাতীয় চলচ্চিত্র পুরস্কার। ২০১৩ সালে একই বৃত্তে ছবির জন্য এবার সমালোচকদের রায়ে চলচ্চিত্রের সেরা অভিনয়শিল্পী (নারী) বিভাগে পেয়েছেন ‘মেরিল-প্রথম আলো পুরস্কার’। এটিএন বাংলায় আজ প্রচারিত হবে ধারাবাহিক নাটক ১০০ হাত দূরে থাকুন। ধারাবাহিকটিতে অভিনয় করেছেন তিনি।এখন আমি...মাত্র দুদিন আগে ‘মেরিল-প্রথম আলো পুরস্কার’ পেয়েছি। এরপর বন্ধু, আত্মীয়, সহকর্মী আর কাছের সব মানুষের কাছ থেকে শুভেচ্ছাবার্তা পাচ্ছি। এই আনন্দ বলে বোঝাতে পারব না! মনে হচ্ছে, এখনো হাওয়ায় ভাসছি।পুরস্কার ঘোষণার সেই মুহূর্ত...মনোনয়ন পেয়েই দারুণ খুশি হয়েছিলাম। অনুষ্ঠানের দিন মঞ্চে যখন আমার নাম ঘোষণা করা হয়, তখন বিশ্বাস করতে পারছিলাম না। কী করব, আমার কী করা উচিত, বুঝতে পারছিলাম না।‘১০০ হাত দূরে থাকুন’...বছর দুয়েক আগে এই ধারাবাহিকের শুটিং করেছিলাম। নাটকটির প্রচার শুরু হওয়ার পর আবার কাজ করছি।থিয়েটার থেকে টিভি নাটকে...থিয়েটারকে ঘিরেই ছিল আমার স্বপ্ন। দেশ নাটকের লোহা নাটকে নিয়মিত অভিনয় করেছি। একসময় অনন্ত হিরার মাধ্যমে আহসান হাবীবের সঙ্গে পরিচয়। তিনি আমাকে বিটিভির যেতে যেতে অবশেষে নাটকে অভিনয়ের প্রস্তাব দেন। পরে ইশরাত নিশাত আপার উৎসাহে টিভি নাটকে অভিনয় শুরু করি।‘সীতার অগ্নিপরীক্ষা’...২০০৩ সালের পর মঞ্চনাটকে আর অভিনয় করা হয়নি। ২০১০ সালে সীতার অগ্নিপরীক্ষা নাটকের মধ্য দিয়ে আবার মঞ্চে কাজ শুরু করি। নাটকে আমি একাই অভিনয় করেছি; পাশাপাশি নির্দেশনাও দিয়েছি। এরই মধ্যে দেশে ও বিদেশে সীতার অগ্নিপরীক্ষা নাটকের ৪০টি প্রদর্শনী হয়েছে।বিনোদন প্রতিবেদক
