
বলিউড অভিনেত্রী দিয়া মির্জা বেশ কিছুদিন ধরেই বিরতিতে আছেন। তবে তাঁর এই বিরতি শুধু অভিনয় থেকেই। নিজের প্রযোজনা প্রতিষ্ঠান নিয়ে ব্যস্ত সময় পার করেছেন দিয়া। বড় পর্দায় ফেরার জন্য এখন উন্মুখ হয়ে আছেন এই অভিনেত্রী।
দিয়াকে বড় পর্দায় শেষবার দেখা গিয়েছিল ২০১০ সালে, ‘হাম তুম অউর ঘোস্ট’ ছবিতে। আর ২০১২ সালে ‘জিন্দেগি তেরে নাম’ ছবিতে একটি বিশেষ অতিথি চরিত্রে অভিনয় করেছিলেন তিনি। অবশ্য অভিনয় থেকে দূরে থাকলেও এই নায়িকাকে চলতি বছরের মে মাসে ছোট পর্দায় ‘গঙ্গা—দ্য সোল অব ইন্ডিয়া’ নামের একটি অনুষ্ঠানে দেখা গেছে। আর এই সময়ের মধ্যে তিনি ‘ববি জাসুস’ ও ‘লাভ ব্রেকআপস জিন্দেগি’ নামের দুটি চলচ্চিত্রও প্রযোজনা করেছেন।সম্প্রতি একটি প্রসাধনীর শুভেচ্ছাদূত হয়েছেন দিয়া মির্জা। সেই পণ্যের উদ্বোধনী অনুষ্ঠানেই অভিনয়ে ফেরার ইচ্ছা কথা জানিয়েছেন সাংবাদিকদের। দ্য ইন্ডিয়ান এক্সপ্রেস।
