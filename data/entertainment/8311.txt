
বলিউডের তারকা অভিনেত্রী ক্যাটরিনা কাইফের ভক্তের সংখ্যা কত? এমন প্রশ্নের উত্তর দেওয়া নিঃসন্দেহে কঠিন কাজ। সহজ করে বললে জনপ্রিয়তার কারণেই ক্যাটরিনা আজ বলিউডের প্রথম সারির একজন তারকা। সেই ক্যাটরিনাই কিনা জানিয়েছেন যে স্কুলে তাঁকে নাকি কেউ পছন্দ করত না!ক্যাটরিনা সম্প্রতি জানিয়েছেন, যদি কারও সঙ্গে প্রেম করতে হয় সে ক্ষেত্রে তিনি তাঁর ব্যক্তিত্ব আর সেই মানুষটির উপস্থিতির প্রভাবের বিষয়টি লক্ষ করতেন।এ প্রসঙ্গে ক্যাটরিনা জানিয়েছেন, প্রেমের ক্ষেত্রে সবাই চান এমন একজন মানুষ, যার উপস্থিতি সুখকর ও আনন্দদায়ক।স্কুলজীবনের স্মৃতিচারণা করতে গিয়ে ক্যাটরিনা বলেন, ‘স্কুলে আমি খুব লাজুক ছিলাম। কারও সঙ্গেই তেমন কথা বলতাম না।’ জনপ্রিয় এই অভিনেত্রী বলেন, ‘আমি তেমন জনপ্রিয়ও ছিলাম না।’স্কুলজীবনের বন্ধু সম্পর্কে বলতে গিয়ে ক্যাটরিনা বলেন, ‘একজন ভারতীয় ছেলেই স্কুলে আমার প্রথম বন্ধু হয়েছিল। সে আমার সঙ্গে খুব ভালো ব্যবহার করত।’অবশ্য ক্যাটরিনা জানিয়েছেন ১৬ বছর বয়স থেকে তাঁর বন্ধুর সংখ্যা বাড়তে থাকে। আর তাঁর জনপ্রিয়তাও বাড়তে শুরু করে।
বলিউডের জনপ্রিয় এই অভিনেত্রী সর্বশেষ অভিনয় করেছেন অভিষেক কাপুরের ‘ফিতুর’ ছবিতে। এ ছবিতে ক্যাটরিনার বিপরীতে অভিনয় করেছেন আদিত্য রায় কাপুর। বিখ্যাত ঔপন্যাসিক চার্লস ডিকেন্সের ‘গ্রেট এক্সপেক্টেশনস’ কাহিনি অবলম্বনে নির্মিত ‘ফিতুর’ ছবিটি মুক্তি পাবে ফেব্রুয়ারির ১২ তারিখে। ইন্দো-এশিয়ান নিউজ।
