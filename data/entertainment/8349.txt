
কলকাতার ১৯তম আন্তর্জাতিক চলচ্চিত্র উৎসব উদ্বোধন করবেন অমিতাভ বচ্চন ও তাঁর পরিবার। পরিবারের সদস্যদের মধ্যে আছেন অমিতাভের স্ত্রী জয়া বচ্চন, ছেলে অভিষেক বচ্চন, পুত্রবধূ ঐশ্বরিয়া রাই বচ্চন ও নাতনি আরাধ্য বচ্চন। উদ্বোধনী অনুষ্ঠানে আরও থাকবেন শাহরুখ খান। আগামী ১০ নভেম্বর কলকাতায় শুরু হচ্ছে এ উৎসব।চলচ্চিত্র উৎসবে অমিতাভকে সপরিবারে অংশ নেওয়ার জন্য সম্প্রতি আমন্ত্রণ জানান পশ্চিমবঙ্গের মুখ্যমন্ত্রী মমতা বন্দ্যোপাধ্যায়। সেই আমন্ত্রণ গ্রহণ করেছেন অমিতাভ। গত শুক্রবার ফেসবুকে মমতা বন্দ্যোপাধ্যায় অমিতাভের আসার কথা জানিয়েছেন।
