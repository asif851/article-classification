
অবাক হচ্ছেন? ক্যাটরিনা কাইফ ও ইউলিয়া ভাঞ্চুর ছাড়া সালমান খানের জীবনে আরও দুই নারী কে? কারণ বলিউডের সুলতানের জীবনের সঙ্গে এই দুই নারীর নাম জড়িয়ে আছে। যদিও সালমানের জীবনে একাধিক নারী এসেছেন-গেছেন। বারবার প্রেমে পড়েছেন বলিউডের সুদর্শন এই নায়ক। তবে সালমানের আশপাশে এখন ক্যাটরিনা আর ইউলিয়া—এই দুটি নাম বেশি ঘোরাফেরা করে। ক্যাট তাঁর সাবেক প্রেমিকা। তবুও তাঁদের মাখোমাখো সম্পর্ক বলিউডে আজও রসালো বিষয়। আরেকজন হলেন সাল্লু মিয়ার রোমানিয়ার গার্লফ্রেন্ড ইউলিয়া। এমনকি শোনা গেছে, রোমানিয়ার এই সুন্দরীর বর্তমান ঠিকানা নাকি বান্দ্রার ‘গ্যালাক্সি অ্যাপার্টমেন্ট’। এই বহুতলেই থাকেন বলিউডের সুলতান। বলিউডের ভাইজানের জীবনে আরও দুই নারীর সন্ধান পাওয়া গেছে। আর তার প্রমাণ সালমানের ইনস্টাগ্রাম অ্যাকাউন্টে আছে। বলিউডের এই সুপারস্টারকে সামাজিক যোগাযোগমাধ্যমে লাখ লাখ মানুষ ফলো করে। তবে সালমান শুধু দুই নারীকে বেশি ফলো করেন। তবে তারা বলিউডের কোনো তারকা নন।
এবার এই রহস্যের উন্মোচন করা যাক। সালমান ইনস্টাগ্রামে বেশি ফলো করেন নিজের বোনের প্রোফাইল। এ ছাড়া আরেকটি ফুটফুটে কন্যা আছে, যাকে তিনি ফলো করেন। কন্যাটি হলো ১৩ বছরের রেনায় তেজানী। না, এই কিশোরীর বলিউডের সঙ্গে কোনো সম্পর্ক নেই। আর রেনায় কোনো সেলিব্রিটির কন্যা নয়। তবে কন্যাটি কে, যাকে সাল্লু মিয়া ইনস্টাগ্রামে বেশি ফলো করেন। মুম্বাইয়ের এই ১৩ বছরের কিশোরী খুব প্রতিভাময়ী। মাত্র ১৩ বছর বয়সে রেনায় নিজে একটি বেকারি চালায়। আর এই বেকারি থেকে উপার্জিত অর্থ সে সামাজিক কাজে খরচ করে।
এদিকে সালমান তাঁর প্রিয় বান্ধবী ক্যাটরিনাকে একদমই ফলো করেন না। কিন্তু এই বলিউড সুন্দরী তাঁর সাবেক প্রেমিককে ইনস্টাগ্রামে নিয়মিত ফলো করেন। তবে ক্যাটরিনা যখন ইনস্টাগ্রামের দুনিয়ায় প্রথম আসেন, তখন সাল্লু মিয়া তাঁকে স্বাগত জানিয়েছিলেন।
