
ঢাকায় এসেছেন উপমহাদেশের বরেণ্য সুরকার, সংগীত পরিচালক এবং কণ্ঠশিল্পী এ আর রহমান। ভারতের চেন্নাই থেকে আজ মঙ্গলবার বেলা দুইটা ১০ মিনিটে তিনি ঢাকায় আসেন। ঢাকার হজরত শাহজালাল আন্তর্জাতিক বিমানবন্দরে তাঁকে স্বাগত জানান ব্লুজ কমিউনিকেশনসের প্রধান নির্বাহী কর্মকর্তা ফরহাদুল ইসলাম। বিমানবন্দর থেকে তাঁকে সরাসরি একটি পাঁচতারকা হোটেলে নিয়ে যাওয়া হয়।এ আর রহমান বৃহস্পতিবার সন্ধ্যায় বঙ্গবন্ধু জাতীয় স্টেডিয়ামে বিসিবি সেলিব্রেশন কনসার্টে গান গাইবেন। তাঁর সঙ্গে এসেছে ১৩০ জনের একটি দল।বিসিবি সেলিব্রেশন কনসার্টের আয়োজন করেছে বাংলাদেশ ক্রিকেট বোর্ড। আয়োজনে সহযোগিতা করছে গ্রে অ্যাডভারটাইজিং বাংলাদেশ ও ব্লুজ কমিউনিকেশনস।
