
দেশের চলচ্চিত্রে রিয়াজ ও নিপুন দুটিই পরিচিত নাম। সময়-সুযোগ এবং পছন্দসই গল্প পেলে নাটকেও অভিনয় করেন তাঁরা। এরই ধারাবাহিকতায় ঈদের জন্য নির্মিত একটি নাটকে অভিনয় করলেন রিয়াজ ও নিপুন। নাম শনিবারের চোর। বিদেশি গল্পের ছায়া অবলম্বনে নাটকটি লিখেছেন ওমর ফারুক। আর পরিচালনা করেছেন শামীম শাহেদ।এ প্রসঙ্গে নিপুন বলেন, ‘ঈদ শুরুর মাস খানেক আগে একটানা বেশ কয়েকদিন লন্ডনে থাকায় ইচ্ছে থাকার পরও খুব বেশি নাটকে অভিনয় করা হয়নি। দেখেশুনে তিনটি নাটকের কাজ করেছি। রোজার ঈদেও রিয়াজ ভাইয়ের সঙ্গে জুটি হয়ে সুপারস্টার নামের একটি নাটকে অভিনয় করেছিলাম। এবারের নাটকটির গল্পটাও গতানুগতিকতার বাইরে।’ঈদুল আজহার বিশেষ আয়োজনে ঈদের তৃতীয় দিন রাত ৮টা ১০ মিনিটে চ্যানেল আইয়ে প্রচারিত হবে রিয়াজ ও নিপুন অভিনীত শনিবারের চোর নাটকটি।
