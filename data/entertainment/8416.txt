
মাহিদুল ইসলামের নতুন আবৃত্তি অ্যালবাম প্রকাশিত হবে আজ রোববার। অ্যালবামের কবিতাগুলো নেওয়া হয়েছে কবি হুমায়ুন কবিরের ঘরণী কাব্যগ্রন্থ থেকে। প্রকাশনা উৎসব ও মোড়ক উন্মোচনের আনুষ্ঠানিকতা শেষে থাকবে আবৃত্তি পরিবেশনা। শিল্পকলা একাডেমীর জাতীয় নাট্যশালার পরীক্ষণ থিয়েটার হলে এ অনুষ্ঠানের আয়োজন করেছে আবৃত্তি মেলা।সন্ধ্যা সোয়া সাতটায় শুরু হবে অনুষ্ঠান। প্রধান অতিথি থাকবেন কবি নির্মলেন্দু গ‌ুণ। বিশেষ অতিথি থাকবেন কথাসাহিত্যিক মঈনুল আহসান সাবের, আবৃত্তিশিল্পী লায়লা আফরোজ ও মো. আহ্‌কাম উল্লাহ এবং অভিনয়শিল্পী তৌকীর আহমেদ ও বিপাশা হায়াত।
