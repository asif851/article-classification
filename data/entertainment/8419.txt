
একসঙ্গে পাঁচ ছবির নায়িকা হয়েছেন ববি। ছবিগুলো হলো মোহাম্মদ হোসেনের আই ডোন্ট কেয়ার, শফিক হাসানের স্বপ্নছোঁয়া, ইফতেখার চৌধুরীর অ্যাকশন জেসমিন ও ওয়ান ওয়ে এবং বদিউল আলম খোকনের হিরো-দ্য সুপারস্টার। ছবিগুলোতে ববি অভিনয় করবেন শাকিব খান, বাপ্পী আর সাইমনের সঙ্গে।ববি বলেন, ‘সবার দোয়ায় আমি একসঙ্গে কয়েকটি ছবির কাজ করছি। প্রতিটি ছবির গল্পে রয়েছে ভিন্নতা। একটির সঙ্গে অন্যটির কোনো মিল নেই। চরিত্রের বৈচিত্র্যের কারণে ছবিগুলোতে কাজ করেও আনন্দ পাচ্ছি।’ববি আরও বলেন, ‘অ্যাকশন জেসমিন ছবিতে আমি দ্বৈত চরিত্রে অভিনয় করছি। চরিত্রটি পুরোপুরি অ্যাকশন ধাঁচের। খুব পরিশ্রম করতে হচ্ছে। এমন পরিশ্রম আর কোনো ছবিতে করতে হয়নি।’খোঁজ-দ্য সার্চ ছবি দিয়ে চলচ্চিত্রে অভিষেক হয় ববির।
