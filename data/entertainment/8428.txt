
খেলেছেন এ বিশ্ব লয়ে। বিশ্ব না হোক, অন্তত নিজের ক্যারিয়ার নিয়ে অনেক ঝুঁকিপূর্ণ খেলাই খেলেছেন লিন্ডসে লোহান। তবে সব ঝেড়েপুছে নতুনভাবে শুরু করা লোহান এবার নিয়ে এলেন নতুন খেলা। কিম কারডাশিয়ানের মতো তিনিও বাজারে ছাড়লেন অ্যাপ। অ্যাপেল, অ্যান্ড্রয়েডসহ সব ধরনের ট্যাবে খেলা যাবে এই গেম। যার নাম লিন্ডসে লোহানস দ্য প্রাইস অব ফেম।২৮ বছর বয়সী এই অভিনেত্রী স্পেস ইঙ্ক নামের সফটওয়্যার প্রতিষ্ঠানটির সঙ্গে অংশীদারির ভিত্তিতে এই গেমটি বাজারে এনেছেন। এই প্রতিষ্ঠানটিই কারডাশিয়ানের গেম ‘কিম কারডাশিয়ান: হলিউড’ বাজারে ছেড়েছিল। গেমটি বাজারে ছাড়ার ঘোষণা দিয়ে লোহান টুইট করেছেন, ‘আপনাদের জন্য নতুন একটা মোবাইল গেম এনেছি। গেমটিতে আপনারাও আমার মতো বিখ্যাত তারকা হতে পারবেন, কিন্তু এই পথে থাকবে অনেক নাটকীয় মোড়।’ আইএএনএস।
