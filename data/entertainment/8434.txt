
২০০২ সালের ২৮ সেপ্টেম্বর গাড়িচাপা দিয়ে মানুষ হত্যার মামলা ঝুলছে বলিউডের প্রভাবশালী তারকা অভিনেতা সালমান খানের ওপর। দুর্ঘটনার পরদিন সালমানের অ্যালকোহল পরীক্ষা করা হয় মুম্বাইয়ের জেজে হাসপাতালে। সেখানকার কর্তব্যরত চিকিৎসক শশীকান্ত পাওয়ার সম্প্রতি নিশ্চিত করেছেন, পরীক্ষায় সালমানের রক্তে অ্যালকোহলের অস্তিত্ব ধরা পড়ে। সে সময় অ্যালকোহলের গন্ধ পাওয়া গেলেও সালমান মাতাল ছিলেন না বলেই জানিয়েছেন শশীকান্ত।সালমানের বিরুদ্ধে অভিযোগ, মদ্যপ অবস্থায় টয়োটা ল্যান্ড ক্রুজার গাড়ি চালাতে গিয়ে বান্দ্রার ফুটপাতে ঘুমিয়ে থাকা কয়েকজন মানুষকে চাপা দেন সালমান। দুর্ঘটনায় একজন নিহত ও চারজন আহত হন। দুর্ঘটনার পরপরই গাড়ির চালকের আসন থেকে নেমে আসেন সালমান। অবস্থা বেগতিক দেখে তিনি ঘটনাস্থল থেকে দ্রুত পালিয়ে যান। সালমানের বিরুদ্ধে গাড়িচাপা দিয়ে মানুষ হত্যার অভিযোগে দায়ের করা মামলার শুনানিতে সম্প্রতি চিকিৎসক শশীকান্ত জানান, দুর্ঘটনার পরদিন অ্যালকোহল পরীক্ষার পর সালমানের রক্তের নমুনা পুলিশের কাছে হস্তান্তর করা হয়।মামলার শুনানি চলাকালে সালমানের আইনজীবী শ্রীকান্ত শিবদে দাবি করেন, সালমানের অ্যালকোহল পরীক্ষার প্রতিবেদন ও মামলার নথিতে গরমিল রয়েছে। মামলার নথিতে সালমানের কাছ থেকে অ্যালকোহলের গন্ধ পাওয়ার বিষয়টি উল্লেখ করা হয়নি। এ ছাড়া অপরিহার্য হলেও মামলার নথিতে সালমানের স্বাক্ষর নেওয়া হয়নি। সম্প্রতি এক খবরে এমনটিই জানিয়েছে হিন্দুস্তান টাইমস।
এদিকে পুলিশ জানিয়েছে, চিকিৎসক শশীকান্ত হত্যার হুমকি পেয়েছেন জানানোর পর তাঁকে পুলিশি নিরাপত্তা দেওয়া হয়েছে।
আরও পড়ুন: মদ্যপ ছিলেন সালমান, বললেন দুই সাক্ষীজেলের পথে এক পা এগোলেন সালমান! 
