
কথনে আর নৃত্যে যেন মূর্ত হলো মণিপুরি নাচের ইতিহাস। আর তা করে দেখালেন শর্মিলা বন্দ্যোপাধ্যায়। ডেইলি স্টার ভবনের বেঙ্গল আর্টস প্রিসিঙ্কটে শর্মিলা বন্দ্যোপাধ্যায়ের ‘শাস্ত্রীয় নৃত্য উপলব্ধি’ শীর্ষক নৃত্য কথন ও প্রদর্শনের প্রথম পর্ব অনুষ্ঠিত হয়েছে গতকাল মঙ্গলবার সন্ধ্যা সাতটায়।পুরো অনুষ্ঠানটি সাজানো হয়েছিল নৃত্য ও কথন দিয়ে। মণিপুরি পাহাড়, কাজ, যুদ্ধ, পরিবেশ ও বাংলাদেশে মণিপুরিদের অবস্থান উঠে আসে নৃত্য কথনে। শর্মিলা বন্দ্যোপাধ্যায় এ সময় বলেন, ‘বাংলাদেশে মণিপুরি নৃত্যের সম্প্রসারণে বিশেষ অবদান রয়েছে শিল্পগুরু ওয়াহিদুল হকের।’
