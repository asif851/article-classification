
কলকাতার পরিচালক সৃজিত মুখার্জির ‘রাজকাহিনী’ ছবির হিন্দি সংস্করণ তৈরি হচ্ছে। এ ছবির হিন্দি সংস্করণের নাম ‘বেগমজান’। এই ছবিটিও সৃজিতই পরিচালনা করবেন। এখানে ‘বেগমজান’ চরিত্রে কাজ করবেন বলিউডের অভিনেত্রী বিদ্যা বালান।পরিচালক সৃজিত মুখার্জি জানিয়েছেন, এ বছরের জুন মাসেই এই ছবির শুটিং শুরু হবে।ভারতের মুম্বাইয়ে একটি চলচ্চিত্র প্রদর্শনী অনুষ্ঠানে সৃজিত বলেন, আগামী ১০ জুন থেকে ‘বেগমজান’ ছবির শুটিং শুরু হচ্ছে। বাংলা ছবি ‘রাজকাহিনী’তে ঋতুপর্ণা সেনগুপ্ত যে চরিত্রটি করেছিলেন, সেই চরিত্রে দেখা যাবে বিদ্যা বালানকে।‘বেগমজান’ ছবিটি প্রযোজনা করছেন বলিউডের প্রযোজক ও নির্মাতা মহেশ ভাট। এখানে বিদ্যা বালানের সঙ্গে আরও বেশ কয়েকজন তারকার অভিনয় করার কথা। তবে সব শিল্পীর নাম এখনো আনুষ্ঠানিকভাবে ঘোষণা করা হয়নি। দ্য ইন্ডিয়ান এক্সপ্রেস।
