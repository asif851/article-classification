
‘ফোর্বস’ ম্যাগাজিন সদ্যই প্রকাশ করেছে অনূর্ধ্ব ৩০ তারকার উপার্জন তালিকা। যে তালিকার শীর্ষে রয়েছে মার্কিন গায়িকা টেলর সুইফটের নাম। ২০১৬ সালটা নানা টানাপোড়েনের মধ্য দিয়ে গেলেও আয়টা বেশ ভালোই হয়েছে সুইফটের। আয় দিয়ে এগিয়ে থাকা এই ‘১৯৮৯’ তারকার বা​র্ষিক উপার্জন ১৭ কোটি মার্কিন ডলার, যা তাঁকে যুক্তরাষ্ট্রের সবচেয়ে কম বয়সী ধনী নারীর খেতাব দিয়েছে। 
শেষ অ্যালবাম ‘১৯৮৯’-এর সাফল্যই নাকি এই তালিকার শীর্ষে পৌঁছে দিয়েছে সুইফটকে। এমনটাই প্রকাশ করেছে ‘ফোর্বস’। ‘ফোর্বস’-এর তালিকায় আরও আছেন সংগীত তারকা হ্যারি স্টাইলস (১১ কোটি মার্কিন ডলার), অ্যাডেল (৮ কোটি ৫ লাখ মার্কিন ডলার), রিয়ানা (৭ কোটি ৫ লাখ মার্কিন ডলার), জাস্টিন বিবার (৫ কোটি ৬ লাখ মার্কিন ডলার), টেনিস তারকা রাফায়েল নাদাল (৩ কোটি ৭৫ লাখ মার্কিন ডলার), দৌড়বিদ উসাইন বোল্ট (৩ কোটি ২৫ লাখ মার্কিন ডলার)। সূত্র: ফোর্বস, ইয়াহু
