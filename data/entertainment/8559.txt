
আগামী মাসের পাঁচ তারিখে পর্দা উঠতে যাচ্ছে রিও অলিম্পিকের। আর তখনই মুক্তি পাবে কেটি পেরির নতুন একক ‘রাইজ’। এই সময়টাকেই নতুন গান মুক্তি দেওয়ার জন্য উপযুক্ত সময় মনে করছেন এই শিল্পী। কেটি পেরির একক অ্যালবাম বের হতে এখনো অনেক দেরি। তাই আর অপেক্ষা না করে রিও অলিম্পিকের সময়ই নতুন এই গানটি মুক্তি দেওয়ার কথা ভেবেছেন তিনি। কেটির মনে হয়েছে, এই সময় গানটি প্রকাশ করলে সেটি আরও বেশি মানুষের কাছে পৌঁছে যাবে। কেটি বলেন, ‘অ্যালবাম প্রকাশ করা পর্যন্ত অপেক্ষা না করে আমি এখনই এই গানের কাজ শেষ করার সিদ্ধান্ত নিয়েছি। কারণ, আমার মনে হয় এই সময়ের সঙ্গে গানটা খুব ভালো যাবে।’ এখন পরবর্তী অ্যালবামের কাজ নিয়ে ভীষণ ব্যস্ত সময় কাটছে কেটির। ইয়াহু নিউজ।
