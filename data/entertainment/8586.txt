
এশিয়ান টিভিতে আজ শুরু হচ্ছে ধারাবাহিক নাটক প্রতিপক্ষ। লিখেছেন রিজওয়ান খান, পরিচালনা করেছেন আশীষ রায়। প্রতি মঙ্গল থেকে বৃহস্পতিবার রাত আটটা ২০ মিনিটে প্র্রচারিত হবে নাটকটি। এ উপলক্ষে গতকাল মঙ্গলবার এশিয়ান টিভি কার্যালয়ে এক সংবাদ সম্মেলনের আয়োজন করা হয়। এখানে উপস্থিত ছিলেন এশিয়ান টিভির অনুষ্ঠান প্রধান কামরুজ্জামান, উপানুষ্ঠান প্রধান সৈকত সালাহ উদ্দিনসহ ধারাবাহিক নাটকটির শিল্পী ও কলাকুশলীরা।
