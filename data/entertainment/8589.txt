
বলিউডের ‘কাপুর’ পরিবারের চেয়েও লম্বা ‘গাঙ্গুলি-মুখার্জি’ পরিবারের বংশলতিকা। সেই পারিবারিক শাখা-প্রশাখার খুঁটিনাটি ঘাটতে গিয়েই দেখা গেছে, বলিউডের জনপ্রিয় অভিনেত্রী কাজল হলো কিংবদন্তি অশোক কুমার ও কিশোর কুমারের নাতনি।নিজেদের স্ব স্ব প্রতিভা ছাড়াও ‘গাঙ্গুলি ব্রাদার্স’ হিসেবে অশোক-অনুপ-কিশোর কুমারের খ্যাতি রয়েছে এই উপমহাদেশে। তাঁদের একমাত্র বোনের নাম সতী রানী দেবী। তাঁর বিয়ে হয় ভারতের খ্যাতিমান প্রযোজক শশধর মুখার্জির সঙ্গে। সতী ও শশধরের ছেলের নাম সমু মুখার্জি। পরিচালক ও প্রযোজক হিসেবে তাঁরও খ্যাতি রয়েছে ভারতীয় চলচ্চিত্র জগতে। তিনি বিয়ে করেছিলেন ভারতীয় অভিনেত্রী তনুজাকে। তাঁদের দুই মেয়ে কাজল ও তানিশা মুখার্জি। অর্থাৎ কিশোর কুমারের বোন স্বতী রানী দেবীর নাতনি কাজল। সে হিসেবে অশোক কুমার ও কিশোর কুমার সঙ্গেও তো সম্পর্কের এক অদৃশ্য বাঁধন রয়েছে।বলিউডের এ সময়ের আলোচিত পরিচালক আয়ান মুখার্জিও কিন্তু সে হিসাবে অশোক ও কিশোর কুমারের নাতি। কারণ সতী রানীর আরেক ছেলে পরিচালক দেব মুখার্জির ছেলে তিনি। এরই মধ্যে ‘ওয়েক আপ সিড’ ও ‘ইয়ে জাওয়ানি হ্যায় দিওয়ানি’ দিয়ে নিজের বংশের নাম রেখেছেন তিনি। তা ছাড়া রক্তে অগ্রজদের একটা প্রভাব তো রয়েছেই। স্কুপহুপ।
