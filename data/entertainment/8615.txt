
বেশ কিছুদিন আগে এক সাক্ষাৎকারে ফারহান আখতার বলেছিলেন, ‘যখন একটি ছবিতে অভিনয় শুরু করি, তার আগে ভাবি, বছর কয়েক বাদে এই ছবি দেখে আমার সন্তানদের ওপর তা কেমন প্রভাব ফেলবে।’ ভাগ মিলখা ভাগ দেখে বাবাকে নিয়ে গর্ব করতেই পারে ফারহানের দুই সন্তান। সমালোচক ও সাধারণ দর্শকের প্রতিক্রিয়া তো সেটাই বলছে। এরই মধ্যে ১০০ কোটি রুপি ক্লাবে ঢুকি ঢুকি করছে এই ছবি। সব মিলিয়ে কেমন অভিজ্ঞতা হলো? ফারহান বললেন, ‘এই ছবিটি আমার আত্মবিশ্বাস আরও বাড়িয়ে দিয়েছে এবং আমার অভিনয়জীবনে অনেক পরিবর্তনও এনেছে। অনেক লেখক ও নির্মাতা ভাবতেন, আমি বোধ হয় কেবল শহুরে তরুণের চরিত্রেই অভিনয় করতে পারি। তাঁদের সেই ধারণাও পাল্টে দিচ্ছে এই ছবি।’ টিএনএন।
