
সম্মানিত বিচারকমণ্ডলীর রায়ে দেওয়া হবে এ পুরস্কার
সমালোচক পুরস্কার (চলচ্চিত্র)১. সেরা চলচ্চিত্র, ২. সেরা পরিচালক৩. সেরা অভিনেতা, ৪. সেরা অভিনেত্রী২০১৬ সালে বাংলাদেশের কোনো না কোনো প্রেক্ষাগৃহে মুক্তি পাওয়া বাংলাদেশি চলচ্চিত্রের মধ্য থেকে দেওয়া হবে এ পুরস্কার। প্রতিযোগিতায় অংশ নিতে চাইলে চলচ্চিত্রের একটি ডিভিডি/সিডি (অফেরতযোগ্য), প্রযোজনা প্রতিষ্ঠানের নিজস্ব প্যাডে ছবির নাম, প্রযোজক, পরিচালক, অভিনেতা-অভিনেত্রীদের নাম, ছবি মুক্তির তারিখ ইত্যাদি তথ্য লিখে ৫০০ টাকা এন্ট্রি ফিসহ জমা দিতে হবে।
সমালোচক পুরস্কার (টিভি)১. সেরা নাটক নির্দেশক (পরিচালক), ২. সেরা চিত্রনাট্যকার৩. সেরা অভিনেতা, ৪. সেরা অভিনেত্রী২০১৬ সালে বাংলাদেশের যেকোনো টেলিভিশন চ্যানেলে প্রথমবারের মতো প্রচারিত এক পর্বের নাটক ও টেলিছবির মধ্য থেকে দেওয়া হবে এ পুরস্কার। নির্মাতাদের মধ্যে যাঁরা প্রতিযোগিতায় অংশ নিতে চান, তাঁদের নাটক/টেলিছবির এক কপি সিডি (অফেরতযোগ্য), ৫০০ টাকা এন্ট্রি ফিসহ জমা দিতে হবে। প্রতিটি সিডি কপির সঙ্গে নাটক/টেলিছবির প্রযোজক, নির্দেশক, নাট্যকার, অভিনেতা-অভিনেত্রীদের নাম, প্রচারের তারিখ এবং চ্যানেলের নাম উল্লেখ করতে হবে।সমালোচক পুরস্কারের জন্য নাম নিবন্ধন করতে হবে৩১ জানুয়ারি ২০১৭-এর মধ্যে নিচের ঠিকানায়—ইভেন্ট ও অ্যাকটিভেশন: প্রথম আলো, ১৯ কারওয়ান বাজার, ঢাকা।
