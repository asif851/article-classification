
ভারত থেকে বেপরোয়া ছবির শুটিং শেষ করে সম্প্রতি দেশে ফিরেছেন ববি। ফিরেই নতুন আরেকটি ছবির কাজ শুরু করতে যাচ্ছেন তিনি। ছবির নাম নোলক। আজ ২১ নভেম্বর রাজধানীর একটি পাঁচ তারকা হোটেলে ছবিটির মহরত হওয়ার কথা।
নতুন ছবিটি নিয়ে ববি বলেন, ‘বলার জন্য বলা নয়, গল্পটি পড়ার পর আমার এত ভালো লেগেছে যে আগের কোনো ছবিতেই এত ভালোলাগা কাজ করেনি। মিষ্টি প্রেমের গল্প। আর আমার চরিত্রটি কি যে সুন্দর!’ ছবিতে ববির বিপরীতে অভিনয় করবেন শাকিব খান। তাঁদের জুটির সর্বশেষ ছবি রাজাবাবু। বছর দেড়েক আগে মুক্তি পায় ছবিটি।
মহরত হওয়ার পর ২৫ নভেম্বর থেকে ভারতের হায়দরাবাদে শুটিং শুরু হবে নোলক ছবির, এ কথা জানালেন ছবির পরিচালক রাশেদ রাহা।
