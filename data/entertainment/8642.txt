
সায়েম প্রথম যেদিন জারাকে দেখে, সেদিনই তার মধ্যে কিছু একটা ঘটে যায়। এমন রূপবতী মেয়ে সে আগে কখনোই দেখেনি। চেষ্টা এখন একটাই, কীভাবে পছন্দের মেয়েটিকে কাছে পাওয়া যাবে। একটা উপায়ও জুটিয়ে ফেলে সায়েম। ফটোগ্রাফার সেজে জারার ছবি তুলতে থাকে সে। এ রকমই কাহিনি নিয়ে তৈরি নাটকটির নাম জান্নাত। নাটকটিতে সায়েম চরিত্রে দেখা যাবে আফরান নিশোকে। জারার চরিত্রে অভিনয় করছেন মেহ্জাবীন চৌধুরী।নাটকটি পরিচালনা করেছেন সজল আহমেদ। নিশো বলেন, ‘আগামী ঈদের জন্য তৈরি হয়েছে নাটকটি। নাটকটির গল্প একটু ভিন্ন রকমের প্রেম নিয়ে। গল্পের পরিণতিটাও ভিন্ন রকমের হবে।’
