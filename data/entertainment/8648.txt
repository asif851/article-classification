
নাটকের গল্পটা একটু অন্যরকম। নামটাও। ক্রস রোডে সবার দেখা হওয়ার অপেক্ষায় থাকবে অভিনয়শিল্পীরা। আদৌ কি দেখা হবে তাঁদের? এমন এক প্রশ্ন নিয়েই ‘ক্রস রোড’ নামে একটি নাটক নির্মাণ করেছেন পরিচালক রুবায়েত মাহমুদ।রচনা করেছেন তানজীব রহমান। নাটকের বিভিন্ন চরিত্রে অভিনয় করেছেন আফরান নিশো, নওশীন, অপর্ণা ঘোষ, শাহেদ আলীসহ আরও অনেকে।
নাটকের গল্প প্রসঙ্গে পরিচালক জানান, একটি দুর্ঘটনা এবং পরের সময়টা নিয়েই গল্প। দুর্ঘটনায় আহত হওয়া ব্যক্তি এবং জীবন-মৃত্যুর সন্ধিক্ষণে যাওয়া যুবকের একটা গল্প। সঙ্গে যোগ দেবে দুর্ঘটনায় জন্য দায়ী সুন্দরী রমণী পালিয়ে যাওয়ার গল্প। আসলে একটা দুর্ঘটনার ফলে মুখোমুখি দাঁড়িয়ে যাওয়া তিনজন মানুষের গল্পই দেখানো হবে নাটকে।পরিচালক জানালেন, ঈদুল ফিতরে আরটিভিতে প্রচার হবে নাটকটি।
