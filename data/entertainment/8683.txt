
মহান স্বাধীনতা দিবসে দেশের টেলিভিশন চ্যানেলগুলোতে প্রচারিত হবে বেশ কিছু অনুষ্ঠান। সেখান থেকে বাছাইকৃত কিছু অনুষ্ঠানের কথা জানানো হলো পাঠকদের।
এটিএন বাংলারাত ৮টা ৪৫ মিনিটে এটিএন বাংলায় প্রচারিত হবে নাটক স্বাধীনতা তুমি। রুম্মান রশীদ খানের রচনায় নাটকটি পরিচালনা করছেন নাজমুল রনি। অভিনয় করেছেন তৌসিফ, তানজিন তিশা প্রমুখ।
বাংলাভিশনসরাসরি বিশেষ সংগীতানুষ্ঠান ‘মন মাতানো দেশ’ প্রচারিত হবে রাত ১১টা ২৫ মিনিটে। গাইবেন ডলি সায়ন্তনী। রাত ৯টা ৫ মিনিটে প্রচারিত হবে নাটক তোমার ভয় নেই মা।
দীপ্ত টিভিস্বাধীনতাযুদ্ধে নারীর অবদান ও কয়েকজন নারী মুক্তিযোদ্ধার স্মৃতিকথা অবলম্বনে নির্মিত প্রামাণ্যচিত্র বীর নারী প্রচারিত হবে রাত সাড়ে ৮টায়।
এনটিভিদুপুর ১২টা ২০ মিনিটে প্রচারিত হবে বিশেষ নাটক পাণ্ডুলিপি। রাজিব দের রচনায় নাটকটি পরিচালনা করেছেন গোলাম সোহরাব দোদুল। নাটকটিতে অভিনয় করেছেন আলী যাকের, ইনামুল হক, চিত্রলেখা গুহ, সাবেরী আলম, উজ্জ্বল মাহমুদ, নাফিজা প্রমুখ। বেলা ২টা ৩৫ মিনিটে এনটিভির স্টুডিও থেকে সরাসরি সম্প্রচারিত হবে বিশেষ অনুষ্ঠান ‘মুক্তিযুদ্ধ ও নারী’। রাত ৯টা ৫ মিনিটে প্রচারিত হবে নাটক আজ পূরবীর দিন। মাসুম রেজার রচনায় নাটকটি পরিচালনা করেছেন মাহমুদ দিদার। অভিনয় করেছেন অপর্ণা ঘোষ, ওমর আয়াজ প্রমুখ।
একুশে টিভিসকাল সাড়ে ৯টায় প্রচারিত হবে বিশেষ সংগীতানুষ্ঠান ‘বিজয়ের ছন্দে’। রাত ১০টায় প্রচারিত হবে বিশেষ নাটক বোধ। কিশোর মাহমুদের রচনা এবং আর এস সোহেলের পরিচালনায় নাটকটির বিভিন্ন চরিত্রে অভিনয় করেছেন শতাব্দী ওয়াদুদ, দীপা খন্দকার, মিতা চৌধুরীসহ আরও অনেকে।
দেশ টিভিবিকেল ৫টায় সোহরাওয়ার্দী উদ্যান থেকে সরাসরি প্রচারিত হবে বিশেষ কনসার্ট।
আরটিভিরাত ৮টায় প্রচারিত হবে নাটক সাদাসিধে মানুষের কথা। রচনা করেছেন নাসির আল মুনির ও মেজবাহ উদ্দীন। পরিচালনা করেছেন হাসান মোরশেদ। আর অভিনয় করেছেন মোশাররফ করিম, অপর্ণা ঘোষ, বিজরী বরকতউল্লাহ, রুমি প্রমুখ।
মাছরাঙা টিভিবেলা ৩টায় প্রচারিত হবে বিশেষ নৃত্যানুষ্ঠান ‘স্বাধীনতা তুমি’। রাত ৯টায় দেখানো হবে নাটক সাহস। গুঞ্জন রহমানের রচনায় পরিচালনা করেছেন ওয়াহিদ পলাশ। অভিনয় করেছেন তৌকির আহমেদ, শাহাদাত, নরেশ ভূঁইয়া প্রমুখ।
চ্যানেল আইসকাল ১১টা ৫ মিনিটে চ্যানেল আই প্রাঙ্গণ থেকে সরাসরি প্রচারিত হবে মুক্তিযুদ্ধের চিত্রাঙ্কন অনুষ্ঠান রং তুলিতে মুক্তিযুদ্ধ। আফজল হোসেনের উপস্থাপনায় এতে গান করবেন রেজওয়ানা চৌধুরী বন্যা ও সুরের ধারার শিল্পীরা। রাত ৮টায় প্রচারিত হবে মুক্তিযুদ্ধের নাটক যুদ্ধশিশু। মাসুদ আহমেদের উপন্যাসের ছায়া অবলম্বনে নাট্যরূপ দিয়েছেন মানস পাল ও পরিচালনায় গোলাম হাবিব। এতে অভিনয় করেছেন তানিয়া আহমেদ, আফরোজা বানু, জোভান প্রমুখ। রাত ১১টা ৩০ মিনিটে দেখবেন রাজু আলীমের প্রযোজনায় বিশেষ অনুষ্ঠান ‘আমি স্বাধীনতার কথা বলতে এসেছি’।
 
