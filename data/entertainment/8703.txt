
সংগীতশিল্পী কোনাল বিয়ে করলেন। গতকাল বুধবার সন্ধ্যায় মোহাম্মদপুরে কোনালের একজন আত্মীয়ের বাড়িতে বিয়ের কাজ সম্পন্ন হয়। কোনালের স্বামী মনজুর কাদের প্রথম আলোর সাংবাদিক। বিয়ের সময় দুই পরিবারের নিকটাত্মীয়েরা উপস্থিত ছিলেন।কোনাল জানিয়েছেন, ছয় মাস ধরে পারিবারিকভাবে বিয়ের চাপ বাড়ছিল। তাঁর বাবা কুয়েতে থাকেন। তিনি ছুটিতে দেশে এসেছিলেন। খুব শিগগির আবার কর্মস্থলে চলে যাবেন। তাই তিনি চেয়েছিলেন, এ সময়ের মধ্যেই তাঁর মেয়ের বিয়ে হয়ে যাক। ছেলেপক্ষ তাঁকে দেখতে আসার পর দুপক্ষের সম্মতিতে বিয়েটা হয়ে যায়। আগামী বছরের শুরুতে বিয়ের আনুষ্ঠানিকতা সুসম্পন্ন হবে। তিনি সবার দোয়া কামনা করেছেন।
