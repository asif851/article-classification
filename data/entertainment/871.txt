

দিনভর মিছিল আর মিটিংয়ে ব্যস্ত অভিনেত্রী তারিন ও রুনা খান। কারণ, তাঁরা অভিনয় করছেন ইলেকশন মিষ্টি ভার্সেস জান্নাত নামের নাটকে। অরণ্য আনোয়ার পরিচালিত এ নাটকে তাঁরা নির্বাচন করছেন, একে অন্যের প্রতিদ্বন্দ্বী হয়েছেন। তাই নির্বাচনের প্রতিদ্বন্দ্বীদের মতোই সব কাজ করছেন তাঁরা। রাস্তায় রাস্তায় সমর্থকদের নিয়ে মিছিল করছেন। নাটকে আরও অভিনয় করেছেন আরফান আহমেদ, আমিন আজাদ, পারভিন মাহবুবা, জামাল রাজা, রাখি ও লতা। ঈদের পরদিন গাজী টিভিতে নাটকটি প্রচারিত হবে।
