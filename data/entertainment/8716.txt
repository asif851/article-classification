
ক্যাটরিনা কাইফ-রণবীর কাপুর, দীপিকা পাড়ুকোন-রণবীর কাপুর, পরিবারের মেনে নেওয়া-না নেওয়া, এসব মিলে পুরো বিষয়টা রীতিমতো উপমহাদেশীয় পূর্ণদৈর্ঘ্য সামাজিক ছবির মতোই হয়েছে। বছর জুড়েই আলোচনায় ছিল এই ক্যাটরিনা-রণবীর-দীপিকার কাহিনি। এক সময় দীপিকা সরে যাওয়ায় ক্যাটরিনা-রণবীর কাছাকাছি আসেন। কিন্তু রনবীরের পরিবারের সদস্যদের মন ভার ছিল এতে। বিশেষ করে প্রথম থেকেই রণবীরের মা নীতু সিং নাকি মেনে নেননি ক্যাটরিনাকে।অবশেষে মেঘ সরে গেল। ছেলেপক্ষের পরিবারের সদস্যরা মেনে নিলেন মেয়েকে, বউ হিসাবে। স্বস্তি মিলল বেচারা রণবীর কাপূরেরও। বিষয়টা এখন শুধু সময়ের ব্যাপার।ঐতিহাসিক ঘটনাটা ঘটেছে কাপুরদের বাংলোতে। ক্রিসমাস পার্টিতে সবার সঙ্গে হাজির ছিলেন ক্যাটরিনা। শশী কাপুরের বাংলোতে ক্রিসমাস লাঞ্চে বিশেষভাবে আমন্ত্রণ জানানো হয় এই নায়িকাকে। সেখানে হাজির ছিলেন কাপুর পরিবারের বেশির ভাগ সদস্যই। গ্রুপছবিতে বেশ হাসি মুখেই দেখা গেল ক্যাটরিনাকে। লাঞ্চের পর কারিশমা এবং কারিনার সঙ্গে আলাদা করে ছবিও তুলেছেন সালমান খানের সাবেক এই প্রেমিকা। এ মুহূর্তের স্থিরচিত্র ছড়িয়ে পড়েছে চারদিক। এও শোনা যাচ্ছে, সবকিছু ঠিক থাকলে ২০১৬ সালেই ক্যাটরিনা কাপুর পরিবারের পুত্রবধূ হবেন। সম্ভবত এটিই হবে আগামী বছরের বলিউডের সবচেয়ে বড় ঘটনা।
সম্প্রতি ‘তামাশা’ ছবির শুটিংয়ে নাকি ফের কাছাকাছি এসেছিলেন এই পুরোনো জুটি। তারপর থেকেই আবারও পালে হাওয়া লাগে।
