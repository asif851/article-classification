
সারা জীবনে ৪১টি যুদ্ধ লড়েছেন বাজিরাও। হারেননি একটিও। ১৮ শতকের মারাঠা সাম্রাজ্যের বিখ্যাত প্রধানমন্ত্রী বাজিরাওয়ের প্রথম স্ত্রী কাশিবাঈ। সঞ্জয়লীলা বানশালির ইতিহাসনির্ভর ছবি বাজিরাও মাস্তানিতে করা কাশিবাঈয়ের চরিত্রটিকেই প্রিয়াঙ্কা চোপড়া বলছেন তাঁর ক্যারিয়ারের মাইলফলক। বরফির ‘ঝিলমিল’ কিংবা ম্যারি কম-এর ‘ম্যারি’ চরিত্র দুটিও নাকি ম্লান হয়ে গেছে কাশিবাঈয়ের কাছে।শুটিং শেষে ইনস্টাগ্রামে ছবি পোস্ট করে প্রিয়াঙ্কা লিখেছেন, ‘বাজিরাও মাস্তানি আমার জীবনেরই একটা মাইলফলক। সঞ্জয় স্যারকে ধন্যবাদ এ রকম একটা স্বপ্ন দেখার জন্য। পুরো শুটিং টিমকে ধন্যবাদ। মনে হচ্ছে, আমার শরীরের একটা অংশ সেখানে ফেলে এসেছি।’ভারতের আলোচিত পরিচালক বানশালির ক্যারিয়ারেরও সবচেয়ে উল্লেখযোগ্য চলচ্চিত্র ধরা হচ্ছে এই ছবিটিকে। দর্শকও নিশ্চয়ই ব্যাকুল হয়ে আছেন দেখার জন্য। অবশ্য এ জন্য অপেক্ষা করতে হবে ১৮ ডিসেম্বর পর্যন্ত। ইনস্টাগ্রাম।
