
অনুষ্ঠানটি শুরু হয় মধ্যরাতে। অর্থাৎ রাত ১২টা ১ মিনিটে। তখনই অনুষ্ঠানে হাজির হবেন তরুণ সংগীতশিল্পী হৃদয় খান। অনুষ্ঠানটির নাম ‘লেট নাইট কফি’। টিপস অ্যান্ড ফান বিষয়ক এই অনুষ্ঠানটি নিয়মিতভাবে প্রচারিত হয় আরটিভিতে। প্রতি শনিবারের এই অনুষ্ঠানে আজকের অতিথিই হৃদয় খান।
রাত জাগা দর্শকদের জন্যই এ আয়োজন। অনুষ্ঠানটি প্রসঙ্গে হৃদয় খান জানান, ‘নিজের ব্যক্তিগত ও গান নিয়ে কথা হবে। সঙ্গে দর্শকদের সঙ্গেই কথা হবে।’অনুষ্ঠানটির প্রযোজক সোহেল রানা জানান, চাইলে দর্শকেরা টেলিফোন ও ইমেইলের মাধ্যমে হৃদয় খানকে প্রশ্ন ও নির্দিষ্ট বিষয়ে প্রশ্ন করতে পারবেন।‘লেট নাইট কফি’ অনুষ্ঠানটি উপস্থাপনা করেন মারিয়া নূর ও তৌসিফ।
