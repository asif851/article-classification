
বিয়ের গুঞ্জন চলছিল অনেক আগেই। এবার বিয়ের পিঁড়িতে বসতে যাচ্ছেন দক্ষিণী তারকা নাগার্জুনের ছেলে অভিনয়শিল্পী নাগা চৈতন্য ও নায়িকা সামান্থা। এটা ছিল একেবারেই ঘরোয়া অনুষ্ঠান। শিগগিরই আনুষ্ঠানিকভাবে বাজবে বিয়ের সানাই।
নাগা চৈতন্য বাবা নাগার্জুনের পথ ধরেই দক্ষিণী সিনেমাতে অভিনয় শুরু করেন। সামান্থা রুথ প্রভু তামিল ও তেলেগু ছবির নামী অভিনেত্রী। দুজন প্রথম একই ছবিতে কাজ করেন ২০১০ সালে। সামাজিক যোগাযোগমাধ্যমে নাগার বাবা নাগার্জুন আক্কিনেনি ও ভাই অখিল আক্কিনেনি অনুষ্ঠানের ছবি শেয়ার করেন। সামান্থা অনুষ্ঠানে শাড়ি পরে এসেছিলেন এবং নাগা পরেছিলেন স্যুট। নাগা গণমাধ্যমকে জানান, ২০১৭ সালে তাঁদের বিয়ের আনুষ্ঠানিক কাজগুলো সেরে নেবেন। সামান্থার ভবিষ্যৎ জীবন নিয়ে নাগা বলেন, ‘ওর জীবন নিয়ে আমি নাক গলাব না। আমি বলব না, কী করা উচিত আর কী উচিত নয়। আমি তাঁর অভিনেত্রী হিসেবে বেড়ে ওঠায় গর্বিত। আমি তাঁকে এই ধারাবাহিকতা রক্ষার জন্য উৎসাহ দেব।’নাগা ও সামান্থার একসঙ্গে অভিনীত ছবির মধ্যে রয়েছে তেলেগু ছবি ‘মানাম’, তামিল ছবি হিসেবে যেটি মুক্তি পায় ‘থারাইয়াম’ নামে। এ ছাড়া ‘অটোনগর সুরিয়া’ মুক্তি পায় ২০১৪ সালে। এনডিটিভি মুভিজ
