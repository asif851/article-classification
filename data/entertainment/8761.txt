
হকি নিয়ে গান গাইবেন এস আই টুটুল। আগামী ১ ফেব্রুয়ারি বিকাল তিনটায় মওলানা ভাসানী জাতীয় হকি স্টেডিয়ামে স্কুল হকি টুর্নামেন্টের উদ্বোধন করা হবে। স্কুল হকির উদ্বোধনী অনুষ্ঠানে এসআই টুটুল ও তাঁর দল পরিবেশন করবেন টুর্নামেন্টের সূচনা সংগীত ‘শৈশব দুরন্ত হকিতে আনন্দ’। লিটন অধিকারী রিন্টুর কথায় গানটির সুর ও সংগীত পরিচালনা করেছেন মান্নান মোহাম্মদ।এস আই টুটুল বলেন,‘ফুটবল ও ক্রিকেট নিয়ে এর আগে গান করেছি। কিন্তু হকি নিয়ে এবারই প্রথম। খুবই ভালো লেগেছে। গানটি বেশ উদ্দীপনামূলক। আশা করছি অনেকেরই ভালো লাগবে।’টুটুল আরও বলেন, ‘ হকি নিয়ে এই গানটিতে আমার সঙ্গে আমারই স্কুল অল সেন্টসের ছাত্র-ছাত্রীরাও কণ্ঠ দিয়েছে। শিক্ষক হিসেবে শিক্ষার্থীদের নিয়ে গান করার মধ্যে আনন্দটা কাজ করেছে সবচেয়ে বেশি। এটা একেবারেই অন্যরকম অনুভূতি।’জানা গেছে, গান ছাড়াও অনুষ্ঠানে থাকবে মনোরম ডিসপ্লে। এতে অংশগ্রহণ করবে বীরশ্রেষ্ঠ মুন্সি আব্দুর রউফ পাবলিক কলেজের শিক্ষার্থীবৃন্দ। এরপর অনুষ্ঠিত হবে প্রদর্শনী ম্যাচ। এটিএন বাংলা অনুষ্ঠানটি বিকাল তিনটা থেকে সরাসরি সম্প্রচার করবে।
স্কুল হকির উদ্বোধন করবেন আন্তর্জাতিক হকি ফেডারেশনের প্রেসিডেন্ট লিওনার্দো নেগ্রে অনুষ্ঠানটির উদ্বোধন করবেন। অনুষ্ঠানে আরও উপস্থিত থাকবেন যুব ও ক্রীড়া প্রতিমন্ত্রী বীরেন শিকদার, যুব ও ক্রীড়া উপমন্ত্রী আরিফ খান জয়, বাংলাদেশ হকি ফেডারেশনের সভাপতি, বাংলাদেশ বিমান বাহিনী প্রধান এয়ার মার্শাল মুহাম্মদ এনামুল বারী, জাতীয় স্কুল হকি কমিটি এবং এটিএন বাংলা ও এটিএন নিউজের চেয়ারম্যান মাহফুজুর রহমানসহ গণ্যমান্য ব্যক্তিবর্গ।এদিকে অন্য ব্যস্ততা প্রসঙ্গে এস আই টুটুল বলেন, ‘গানের পাশাপাশি আমি এখন পুরোদমে আমাদের স্কুল নিয়ে ব্যস্ত সময় পরার করছি।
