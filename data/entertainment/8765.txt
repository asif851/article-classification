
শ্রুতিঅঙ্গনের তৃতীয় বর্ষপূর্তি উপলক্ষে ৬ ফেব্রুয়ারি সন্ধ্যা ছয়টায় নগরের মুসলিম ইনস্টিটিউট মিলনায়তনে শাস্ত্রীয় সংগীত আসরের আয়োজন করা হয়। প্রবীর পালের সঞ্চালনায় মঙ্গলদীপ জ্বালিয়ে অনুষ্ঠান উদ্বোধন করেন বাঁশিবাদক উস্তাদ আজিজুল ইসলাম।বক্তব্য দেন সংগঠনের ভারপ্রাপ্ত সভাপতি প্রদীপ কুমার চক্রবর্তী। তিনি সংগঠনের সভাপতি জীবন চন্দ্র পালের অকালমৃত্যুতে শোকলিপি পাঠ করেন।দ্বিতীয় পর্বের শুরুতে মালকোষ রাগে খেয়াল পরিবেশন করেন নিলয় দত্ত। তাঁর সঙ্গে তবলায় ছিলেন পাভেল বড়ুয়া, তানপুরায় পাপড়ি সিকদার ও হারমোনিয়ামে সৈকত দত্ত।এরপর খেয়াল পরিবেশন করেন লিটন দাশ। তাঁর সঙ্গে তবলায় ছিলেন পাভেল বড়ুয়া, হারমোনিয়ামে নিপা দত্ত এবং তানপুরায় রাজু তালুকদার। গিটারে সুদবসন্ত রাগে সুরের ঝংকার তোলেন দোলন কানুনগো। তাঁর সঙ্গে তবলায় ছিলেন সুদীপ সেনগুপ্ত। সবশেষে রাগেশ্রী রাগে খেয়াল পরিবেশন করেন অশোক চৌধুরী। তাঁর সঙ্গে তবলায় ছিলেন সানু সেনগুপ্ত। বিজ্ঞপ্তি।
