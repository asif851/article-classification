
যদি শ্বশুর হয় জগদ্বিখ্যাত, তাহলে তো তাঁর জন্য কত কীই না করা যায়। যেমন: সাইফ আলী খান তাঁর শ্বশুর রণধীর কাপুরের জন্য হামসাকালস ছবিতে একটি বিশেষ দৃশ্যে অভিনয় করলেন৷ যেখানে সাইফকে দেখা যাবে শ্বশুর রণধীর কাপুরকে অনুকরণ করে সংলাপ ছুড়তে৷ সাইফ বলেন, ‘এমন বিখ্যাত অভিনেতার কথা, চলন ও ভঙ্গি অনুকরণ করা অনেক কঠিন৷ কিন্তু তা যদি সফলভাবে করা যায়, এটা হয়ে ওঠে সেই অভিনেতার প্রতি শ্রদ্ধা জানানোর সবচেয়ে উপযুক্ত মাধ্যম৷ আমিও সর্বাত্মক চেষ্টা করেছি আমার শ্বশুরকে যথার্থ সম্মান জানাতে।’
