
বিয়েটা অবশেষে করেই ফেলেছেন মডেল ও অভিনেত্রী সারিকা। সেটা পুরোনো খবর। সারিকা এখন ব্যস্ত মধুচন্দ্রিমায় যাওয়ার পরিকল্পনা নিয়ে। সব ঠিকঠাক থাকলে মধুচন্দ্রিমা কাটাতে সারিকা ও তাঁর বর মাহিম করিম চলতি মাসের মাঝামাঝি সময়ে মালয়েশিয়া যাচ্ছেন।সারিকা বলেন, ‘মধুচন্দ্রিমার জন্য প্রথমে মালদ্বীপ যাওয়ার কথা ভেবেছিলাম। কিন্তু গরমের কারণে শেষ পর্যন্ত সেখানে আপাতত যাওয়া হচ্ছে না। পরে দুজন মিলে মালয়েশিয়া যাওয়ার সিদ্ধান্ত নিয়েছি। কারণ, মালয়েশিয়া আমাদের দুজনেরই খুব পছন্দের। এর আগেও কয়েকবার সেখানে গিয়েছি।’সারিকার বর মাহিম করিম একজন ব্যবসায়ী।
