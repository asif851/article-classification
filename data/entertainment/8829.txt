
সদ্য প্রয়াত কবি মাহবুবুল হক শাকিলের কবিতা নিয়ে আবৃত্তির অ্যালবাম রাতের এপিটাফ প্রকাশিত হবে আজ মঙ্গলবার। বিকেল চারটায় শান্তিনগরের পিবিএস ভবনে এর প্রকাশনা অনুষ্ঠানে থাকবেন সংস্কৃতিমন্ত্রী আসাদুজ্জামান নূর। তিনি ছাড়াও এ অ্যালবামে শাকিলের কবিতাগুলো আবৃত্তি করেছেন জয়ন্ত চট্টোপাধ্যায় ও শিমুল মুস্তাফা।অনুষ্ঠানে উপস্থিত থাকবেন বাংলা একাডেমির মহাপরিচালক শামসুজ্জামান খান ও কথাসাহিত্যিক সৈয়দ মনজুরুল ইসলাম। প্রকাশনা অনুষ্ঠানটির সভাপতিত্ব করবেন ইমেরিটাস অধ্যাপক আনিসুজ্জামান।
