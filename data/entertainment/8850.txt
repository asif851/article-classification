
বলিউডের অভিনেত্রী বিদ্যা বালান সম্মানসূচক ডক্টরেট ডিগ্রি লাভ করেছেন। এক দশক ধরে চলচ্চিত্রে অবদানের জন্য ভারতের আহমেদাবাদভিত্তিক রাই বিশ্ববিদ্যালয় তাঁকে ‘ডক্টর অব আর্টস অনারিস কজা’ ডিগ্রি দিয়েছে। বিদ্যা তাঁর অধিকাংশ চরিত্রেই নারীর শক্তিশালী দিকটি ফুটিয়ে তুলেছেন এবং সমাজে নারী ক্ষমতায়নে অবদান রেখেছেন।১ জুন মুম্বাইয়ের জে ডব্লিউ ম্যারিয়ট ইন্টারন্যাশনাল হোটেলের এক অনুষ্ঠানে বিদ্যা এই ডিগ্রির জন্য সৃষ্টিকর্তা, মা-বাবা, বিশ্ববিদ্যালয় ও উপস্থিত সাংবাদিকদের ধন্যবাদ দেন। বিদ্যা পরে বলেন, ‘আমার স্বামী সিদ্ধার্থকেও ধন্যবাদ। আমি যা বলব তা শুনে তার বিব্রত লাগলেও বলব, তাঁর সঙ্গে থেকে আমি আরও উন্নত মানুষ হয়ে গেছি। তোমাকে সারা জীবন সঙ্গে থাকতে হবে আর আমি বলতে চাই আমিও সারা জীবন তোমার সঙ্গে থাকতে চাই।’বিদ্যা বলেন, এই সম্মান পেয়ে আমি অভিভূত। এই শিল্পে আমি দশটি বছর কাটিয়ে দিয়েছি যা আমাকে আরও বিশেষ কেউ করে তুলেছে।‘কোনো অভিনেতা-অভিনেত্রীর জন্য কাজ করে তার জন্য বিশেষ সম্মান পাওয়ার এবং একজন রোল মডেল হতে পারার চেয়ে চেয়ে বড় প্রশংসা আর হতে পারে না। আমি আশা করছি এই সম্মান নিয়েই আমি এগোতে পারব।’
