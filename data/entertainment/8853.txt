
আজ থেকে বাংলাভিশনে প্রচার শুরু হচ্ছে ধারাবাহিক নাটক মেঘের পরে মেঘ জমেছে। নাটকটিতে অভিনয় করেছেন লাক্স-চ্যানেল আই সুপারস্টার নাদিয়া মিম। শুধু তা-ই নয়, ৩০ এপ্রিল এই অভিনেত্রীর বিয়ের অনুষ্ঠান। সবকিছু নিয়েই কথা হলো তাঁর সঙ্গে।
‘মেঘের পরে মেঘ জমেছে’ নাটকটিতে আপনার চরিত্রটি কেমন?আমি পরিবারের ছোট মেয়ে। মিশু সাব্বিরের সঙ্গে প্রেম করি। গ্রাম ও শহর মিলিয়ে নাটকটির গল্প। এই তো। আসলে আমি খুব অল্প সময় নাটকটির শুটিং করেছি। দেখি, সামনে হয়তো আবার শুটিং করব। তবে নাটকটির গল্পটা অনেক ভালো।আপনার বিয়ের খবর শুনলাম। সত্যিই শুনেছেন। আমি বিয়ে করেছি গত বছরের ২৮ এপ্রিল। পারিবারিকভাবেই আয়োজন। তবে বরের সঙ্গে আগে থেকেই আমার পরিচয় ও প্রেম ছিল। আর ৩০ এপ্রিল আমার বিবাহোত্তর সংবর্ধনা।বরের সঙ্গে পরিচয় কীভাবে?লাক্স-চ্যানেল আই সুপারস্টার প্রতিযোগিতার সময় তার সঙ্গে আমার পরিচয়। তখন সে আয়োজক প্রতিষ্ঠানের কর্মকর্তা ছিল। এখন অবশ্য অন্য প্রতিষ্ঠানে চাকরি করছে। ওর নাম সাফায়াত আলী। ডাকনাম চয়ন।এত জলদি বিয়ের সিদ্ধান্ত! আমরা যখন একে অন্যকে ভালোবাসি, তখন আর দূরে থাকা কেন! শুভ কাজে কি দেরি করা ঠিক? এই চিন্তা থেকেই বিয়ের সিদ্ধান্ত নেওয়া। আর সে আমাকে খুব বুঝতে পারে। সব মিলিয়েই হয়ে গেল আর কি! হা হা হা।বিয়ের পর কি অভিনয়ে নিয়মিত পাওয়া যাবে আপনাকে? কেন নয়? বিয়ের পাঁচ দিন পরই আমার শুটিং। আমার শ্বশুরবাড়ির সবাই চান আমি যেন নিয়মিত অভিনয় করি। তাই কোনো ধরনের সমস্যা হবে না।সাক্ষাৎকার: হাবিবুল্লাহ সিদ্দিক
