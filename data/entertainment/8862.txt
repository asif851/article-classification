
রাতদুপুরে একাধিকবার রণবীর কাপুরের বাড়িতে গিয়ে খবরের শিরোনাম হয়েছেন ক্যাটরিনা কাইফ। মাস দুয়েক আগে স্পেনের সমুদ্রসৈকতে রণবীর-ক্যাটরিনার অন্তরঙ্গ মুহূর্তের ছবি ফাঁস হওয়ার পর এ যাতায়াতের ওপর নিষেধাজ্ঞা দিয়েছিলেন রণবীরের বাবা ঋষি কাপুর। কিন্তু ৫ সেপ্টেম্বর আবার রাতদুপুরে রণবীরের বাড়ি থেকে বের হওয়ার সময় ক্যামেরাবন্দী হয়েছেন ক্যাটরিনা।বৃহস্পতিবার রাত ১১টা ২১ মিনিটে মুম্বাইয়ের পালি হিল এলাকায় অবস্থিত কৃষ্ণরাজ বাংলোবাড়ি থেকে বের হন ক্যাটরিনা। তাঁকে বিদায় জানান রণবীর। সে সময় বহুল আলোচিত এ তারকা জুটিকে ক্যামেরাবন্দী করেন ‘টাইমস অব ইন্ডিয়া’র আলোকচিত্রী রাজু শেলার। এক খবরে এ তথ্য জানিয়েছে ‘টাইমস অব ইন্ডিয়া’।এ ছাড়া, ৪ সেপ্টেম্বর ছিল রণবীরের বাবা ঋষি কাপুরের জন্মদিন। কৃষ্ণরাজ বাংলোবাড়িতে আয়োজিত জন্মদিন উদযাপন অনুষ্ঠানে ক্যাটরিনাকে আমন্ত্রণ জানিয়েছিলেন রণবীরের বাবা-মা। রণবীর-ক্যাটরিনার অন্তরঙ্গ মুহূর্তের ছবি ফাঁসের ঘটনা নিয়ে বিতর্কের ঝড় উঠেছে বলিউডে। এমনকি চলতি মাসেই রণবীর তাঁর জন্মদিনে ক্যাটরিনাকে বাগদানের আংটি পরাবেন বলেও খবর চাউর হয়েছে। এসব বিতর্ক এড়াতে ঋষি কাপুর চাইলে তাঁর জন্মদিনে ক্যাটরিনাকে আমন্ত্রণ না জানালেও পারতেন। কিন্তু ছেলের মুখের দিকে তাকিয়ে শেষ পর্যন্ত ক্যাটকে ঠিকই বাড়িতে ঢুকতে দিয়েছেন ঋষি। তবে কি ক্যাটকে ছেলের প্রেমিকা হিসেবে মেনে নিয়েছে কাপুর খানদান!
