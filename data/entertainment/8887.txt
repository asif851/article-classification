
 
‘সন্ধিক্ষণ’ নামের একটি নাটকে অভিনয় করছেন দেশের চার জনপ্রিয় অভিনয়শিল্পী তারিন, মাহফুজ আহমেদ, অপি করিম ও রিচি সোলায়মান। নাটকটি রচনা করেছেন পান্থ শাহরিয়ার ও পরিচালনা করছেন নিয়াজ মাহমুদ।‘সন্ধিক্ষণ’ নাটকটি নির্মাণ করছে তারিনের প্রযোজনা প্রতিষ্ঠান ‘নিউ ট্রি এন্টারটেইনমেন্ট’।নাটক প্রসঙ্গে তারিন বলেন, ‘গত বছর ঈদে আমাদের সমসাময়িক অভিনয়শিল্পীদের নিয়ে একটি নাটকের কাজ করার পরিকল্পনা করেছিলাম। কিন্তু নানা ব্যস্ততার কারণে আর তা করে উঠতে পারিনি। এবারের ঈদে আমার প্রযোজনা প্রতিষ্ঠান থেকে কয়েকটি কাজের কথা ভাবা হচ্ছে, এর মধ্যে সেই পরিকল্পনাটিও থাকছে।’‘সন্ধিক্ষণ’ নাটকটি ঈদুল ফিতরে এসএ টিভিতে প্রচারের জন্য নির্মিত হবে। আগামী মাসের প্রথম সপ্তাহে নাটকটির দৃশ্য ধারণের কাজ শুরু হবে বলে জানিয়েছেন তারিন।
 
 
 
