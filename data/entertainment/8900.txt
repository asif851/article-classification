
সবকিছু ঠিক থাকলে চলতি বছরের শেষ নাগাদ বলিউডের ছবিতে অভিনয় করবেন ‘স্পিন কিং’খ্যাত অস্ট্রেলিয়ার সাবেক ক্রিকেট খেলোয়াড় শেন ওয়ার্ন।বলিউডের ছবিতে অভিনয় প্রসঙ্গে ৪৫ বছর বয়সী শেন ওয়ার্ন বলেন, ‘আমি একটি প্রস্তাব পেয়েছি। ক্রিকেট মৌসুম শেষ হওয়ার পর চলতি বছরের শেষের দিকে বলিউডের প্রোজেক্টে কাজ করার সম্ভাবনা রয়েছে আমার। অবশ্য এখন পর্যন্ত চূড়ান্ত সিদ্ধান্ত নিইনি আমি।’ সম্প্রতি এক খবরে এমনটিই জানিয়েছে পিটিআই।এদিকে অস্ট্রেলিয়ার আরেক সাবেক ক্রিকেটার ব্রেট লি সম্প্রতি হিন্দি একটি ছবির কেন্দ্রীয় চরিত্রে শুটিং শেষ করেছেন। ‘আনইন্ডিয়ান’ শিরোনামের ছবিটিতে ব্রেট লির বিপরীতে আছেন ‘গুলাব গ্যাং’খ্যাত ভারতীয় অভিনেত্রী তানিষ্ঠা চ্যাটার্জি। অনুপম শর্মা পরিচালিত ছবিটির শুটিং হয়েছে অস্ট্রেলিয়ার মেলবোর্নে।
