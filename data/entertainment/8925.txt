
সালমান খান যে ভালো ছবি আঁকেন, তা তো সবারই জানা। শিল্পমনা এই বলিউড অভিনেতা শুধু ছবি আঁকতেই না, নিজের আঁকা ছবি বন্ধুদের উপহার দিতেও ভালোবাসেন। কিন্তু সাবেক প্রেমিকাকে নিজের আঁকা চিত্রকর্ম উপহার দেওয়ার ব্যাপারটা শুনলে একটু নড়েচড়ে বসতে হয়!সম্প্রতি সাল্লুর সাবেক প্রেমিকা ক্যাটরিনা কাইফ ইন্সটাগ্রামে নিজের একটি সেলফি পোস্ট করেছেন। সেই ছবিতে দেখা গেছে, ক্যাটরিনার ঘরের দেয়ালে সালমান খানের আঁকা একটি চিত্রকর্ম। প্রমাণ? সালমান খান সঞ্চালিত রিয়েলিটি শো ‘বিগ বস’–এর নবম মৌসুমে অতিথি হিসেবে উপস্থিত হয়েছিলেন ক্যাটরিনা। উদ্দেশ্য ছিল ক্যাটের ছবি ফিতুর-এর প্রচারণা। তখন সালমান তাঁকে নিজে এঁকে একটি ছবি উপহার দেন। যদিও ছবিটি ছিল অসমাপ্ত। পরে অবশ্য সালমান খান ওই ছবি আঁকা শেষ করেন। ছবিটি সম্পূর্ণ হওয়ার পর এখন তা ঝুলছে ক্যাটরিনার ঘরের দেয়ালে।সাল্লুকে ক্যাট হৃদয়ে জায়গা না দিতে পারলেও সাবেক প্রেমিকের শিল্পকর্মকে ঠিকই ঘরের দেয়ালে জায়গা দিতে পেরেছেন।সালমান-ক্যাটরিনা অভিনীত টাইগার জিন্দা হ্যায় মুক্তি পাবে আগামী ২২ ডিসেম্বর। দীর্ঘ পাঁচ বছর পর আবার বড় পর্দায় একসঙ্গে দেখা যাবে তাঁদের।সূত্র: বলিউড বাবল।
 
