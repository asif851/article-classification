
প্রসঙ্গ যখন হৃত্বিক রোশন, ইয়ামির তখন দম আটকে আসে। তাহলে সামনে এলে কেমন হয়! অথচ হৃত্বিকের সঙ্গে পেলেন নাচের প্রস্তাব।ইয়ামি গৌতম বাচাল প্রকৃতির মেয়ে। এমন বকবকের কারণেও অনেকে তাঁকে ভীষণ পছন্দ করেন। তবে হৃত্বিকের ক্ষেত্রে ঘটনা ভিন্ন। তাঁর প্রেমের সম্পর্কের ক্ষেত্রে স্নায়ু দুর্বল হয়ে আসে। জবান বন্ধ হয়ে যায়। তাহলে একসঙ্গে অভিনয় করবেন কীভাবে এই দুই তারকা!হৃতিক-ইয়ামিকে জুটি করে শিগগির শুরু হচ্ছে নতুন ছবি ‘কাবিল’। হৃতিকের সঙ্গে এই ছবিতে অভিনয়ের প্রস্তাব পেয়ে প্রথমবারের মতো বাকরুদ্ধ হয়ে গিয়েছিলেন ইয়ামি। ছবিটি পরিচালনা করবেন সঞ্জয় গুপ্ত। একজন দৃষ্টিপ্রতিবন্ধীকে নিয়ে এই ছবির গল্প। প্রেমিকাকে ধর্ষণ ও হত্যার প্রতিশোধ নেওয়ার এ গল্প নিয়ে ছবিটির কর্মশালা শুরু হবে শিগগির। এর আগে ‘ভিকি ডোনার’, ‘কুরিয়ার বয় কল্যাণ’সহ আরও বেশ কিছু ছবিতে অভিনয় করেছেন ইয়ামি। ইন্ডিয়ান এক্সপ্রেস
