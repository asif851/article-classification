
বড়দিন উপলক্ষে আজ বিশেষ অনুষ্ঠান প্রচার করবে দেশের প্রায় সব কটি টিভি চ্যানেল। বিটিভিতে বড়দিন উপলক্ষে তৈরি অনুষ্ঠানটি প্রচারিত হবে রাত ১০টা ২৫ মিনিটে।মাছরাঙা টেলিভিশনে রাত আটটায় প্রচারিত হবে ম্যাগাজিন অনুষ্ঠান ‘বড় আনন্দ’। উপস্থাপনা করেছেন এস আই টুটুল। অনুষ্ঠানে গান গেয়েছেন এন্ড্রু কিশোর, তপন চৌধুরী, কনা ও ন্যান্সি। থাকছে ঈশিতার নাচ। আরও থাকছে ইমন, নিরব, মুনমুন, সাজু খাদেম ও দেবাশীষ বিশ্বাসের পরিবেশনা। পরিচালনা করেছেন কবির বকুল। রাত নয়টায় ‘খুশির বড়দিন’ অনুষ্ঠানে নাচ, গানসহ বিভিন্ন পরিবেশনায় অংশ নিয়েছেন খ্রিষ্টান সম্প্রদায়ের শিল্পীরা।দেশ টিভির ‘বেজে উঠুক গানে’ অনুষ্ঠানে গান গাইবেন বাপ্পা মজুমদার, পারভেজ ও জয় শাহরিয়ার। স্টুডিও থেকে অনুষ্ঠানটি সরাসরি সম্প্রচার করা হবে রাত পৌনে ১০টায়।আরটিভির প্রতিষ্ঠাবার্ষিকী ও বড়দিন উপলক্ষে রাত ১১টা ২০ মিনিটে স্টুডিও থেকে সরাসরি সম্প্রচার করা হবে অনুষ্ঠান ‘উৎসব আনন্দে আজ এবং আগামী’। অনুষ্ঠানে গান করবে পেন্টাগন।এসএ টিভির ‘ক্রিসমাস চাইমস’ অনুষ্ঠানে থাকছে শুভ, সুমন, আমরিন, অনিতা ও মেহরীনের গান। প্রচারিত হবে রাত নয়টায়।বাংলাভিশনে ‘বড়দিনে শান্তির বারতা’ প্রচারিত হবে বিকেল পাঁচটা ২৫ মিনিটে। অনুষ্ঠানে সান্তা ক্লজকে নিয়ে থাকছে নাটিকা। আরও থাকছে বড়দিনের গান, নাচ, আবৃত্তিসহ নানা কিছু।
