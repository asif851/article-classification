
ভারতীয় চলচ্চিত্রের ইতিহাসে কোনো আঞ্চলিক ছবির আয় এত বেশি হওয়ার ঘটনা বিরল। তিন সপ্তাহে ৫০০ কোটি রুপি! ইতিহাস গড়া এই ছবির নাম বাহুবলি। গত ১০ জুলাই ছবিটি মুক্তি পায় ভারত ও এর বাইরে অন্য দেশের চার হাজার প্রেক্ষাগৃহে। মূল ছবিটি তেলেগু ও তামিল ভাষায় তৈরি হলেও এটি হিন্দি ও মালায়লাম ভাষাতেও ডাব করা হয়েছে। বলিউডের বক্স অফিস বিশেজ্ঞরাও বলেছেন, ভারতের আঞ্চলিক ছবি বাহুবলির জয়যাত্রা আরও কিছুদিন চলবে। এর আগে অবশ্য দক্ষিণী তারকা রজনীকান্ত অভিনীত এন্থিরান (রোবট) ছবিটি আয় করেছিল ২৯০ কোটি রুপি।বাহুবলি পরিচালনা করেছেন এস এস রাজামৌলি। ছবিতে অভিনয় করেছেন দক্ষিণী তারকা প্রভাস, রানা ডাগুবতি, আনুশকা শেঠি, তামান্না ভাটিয়া, রামায়া কৃষ্ণান প্রমুখ। ছবিটি নির্মাণে খরচ হয়েছিল ২৫০ কোটি রুপি।
