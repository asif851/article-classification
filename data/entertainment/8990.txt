
সাঈদ বাবু। আজ এটিএন বাংলায় প্রচারিত হবে ধারাবাহিক মাগো তোমার জন্য। মাহফুজ আহমেদের পরিচালনায় নাটকটিতে অভিনয় করেছেন তিনি‘মাগো তোমার জন্য’...নাটকটি আমার অভিনয়জীবনের একটি সেরা কাজ। অনেক প্রশংসা পাচ্ছি। নাটকে আমি প্রবাসী শ্রমিক। নাম ফজলু। খুব উচ্চাকাঙ্ক্ষী। একসময় সুপারভাইজার হওয়ার স্বপ্ন দেখি। সেভাবে পরিকল্পনা করেই এগুচ্ছি।মায়ের কাছে আমার অভিনয়...আমার অভিনয় মা দারুণ পছন্দ করেন। তবে নাটকে দুর্ঘটনা আর মারা যাওয়ার দৃশ্য থাকলে মা সঙ্গে সঙ্গে টিভি বন্ধ করে দেন। কোনোভাবে তিনি আমাকে এ ধরনের দৃশ্যে দেখতে চান না।ক্রিকেট ও আমি...আমার জন্ম ভোলায়। ছোটবেলা থেকে ক্রিকেট আর মঞ্চের সঙ্গে জড়িত ছিলাম। ঢাকায় প্রথম বিভাগ ক্রিকেট লিগে খেলেছি। ২০০৪ সালে অ্যানিমেশন বিষয়ে পড়াশোনার জন্য মালয়েশিয়ার লিনকক বিশ্ববিদ্যালয়ে যাই। কিন্তু বাবার অসুস্থতার কারণে পড়াশোনা শেষ না করে পরের বছর দেশে ফিরে আসি। তার পর থেকে টিভিতে কাজ করছি।টিভি পর্দায় প্রথম...প্রথম কাজ করেছিলাম ২০০৫ সালে। আফজাল হোসেনের মাধ্যমে ‘রূপকথা’ নামের একটি অনুষ্ঠানে সুযোগ পেয়েছিলাম। পরের বছর তাঁরই পরিচালনায় এক আকাশের তারা নাটকে অভিনয় করি।নাচ...দুই মাস ধরে নাচ শিখছি। চলচ্চিত্রে অভিনয়ের ইচ্ছা আছে, তাই নাচ শিখছি। তা ছাড়া নাটকে অভিনয়ের ক্ষেত্রেও নাচ দারুণ সহায়ক ভূমিকা পালন করে।এখন আর যা করছি...কয়েকটি ধারাবাহিক নাটকের কাজ শুরু করেছি। এগুলোর মধ্যে আছে ভালোবাসার রংধনু, ট্রাফিক সিগন্যাল, অসমাপ্ত গল্প, মন পুতুলের বায়োস্কোপ, খেলা ভাঙার খেলা, দাগ ও জীবনের অলিগলি। পাশাপাশি খণ্ড নাটকের কাজও করছি।বিনোদন প্রতিবেদক
