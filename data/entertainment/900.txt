
এখন থেকে মাছরাঙা টেলিভিশনে দেখানো হবে হলিউডের ছবি। সমসাময়িক হলিউড তারকাদের এ ছবিগুলো এখন থেকে প্রতি শুক্রবার রাত সাড়ে ১০টায় দেখা যাবে। মাছরাঙা এ আয়োজনটি নাম দিয়েছে ‘মুভি অব দ্য উইক’। প্রতিটি ছবিই বাংলায় ডাব করে প্রচার করবে চ্যানেলটি। আগামীকাল শুক্রবার সুপারম্যান সিরিজের ‘ম্যান অব স্টিল’ দিয়ে শুরু হবে এ আয়োজন। ২০১৩ সালে মুক্তি পাওয়া জ্যাক স্নাইডার পরিচালিত এ ছবিতে অভিনয় করেছেন হেনরি কেভিল, অ্যামি অ্যাডামস, মাইকেল শ্যনন, কেভিন কস্টনারসহ আরো অনেকে। দর্শকদের অনুরোধের প্রেক্ষিতেই নাকি এ আয়োজনটি শুরু করেছে মাছরাঙা—এমনটিই জানিয়েছে চ্যানেল কর্তৃপক্ষ।
