
‘হ্যালো, মামুন ভাই। ১৭তম জন্মদিনের আগাম শুভেচ্ছা।’ওপাশ থেকে মামুনুর রশীদের হাসি শোনা গেল। ‘ধরে ফেলেছ তাহলে! হ্যঁা, ২৯ ফেব্রুয়ারি আমার ১৭তম জন্মদিন।’‘তাহলে আপনি তো আমাদের থেকেও তরুণ।’প্রত্যুত্তরে শোনা গেল তঁার প্রাণখোলা হাসি।দেশভাগের পরের বছর আজকের দিনে মামুনুর রশীদের জন্ম। দিনটি চার বছর পরপর আসে বলে এ বছর এই নাট্যকারের ১৭তম জন্মদিন। তবে আজ তিনি ৬৯ বছরে পড়লেন। দিনটিকে জাতীয়ভাবে পালনের উদ্যোগ নিয়েছে ‘মামুনুর রশীদ জয়ন্তী উৎসব উদ্যাপন পরিষদ’।আজ সন্ধ্যা ছয়টায় জাতীয় জাদুঘরের প্রধান মিলনায়তনে আয়োজন করা হয়েছে নাট্যকারের ৬৮তম জন্মজয়ন্তীর অনুষ্ঠান ‘সাম্য ও শিল্পের কারিগর মামুনুর রশীদ’। গারো সম্প্রদায়ের স্বাগত নৃত্যের মধ্য দিয়ে অনুষ্ঠানে সম্মাননা জানানো হবে নাট্যকারকে। দেশের অন্যতম প্রাচীন নাট্যদল আরণ্যকের প্রতিষ্ঠাতা ও দীর্ঘদিনের প্রধান সম্পাদক মামুনুর রশীদ বহু নাটক লিখেছেন, দিয়েছেন নির্দেশনা। দেশের এই মঞ্চযোদ্ধাকে শ্রদ্ধা জানাতে আজ জাদুঘরে হাজির হবেন বাংলাদেশের শিল্প-সাহিত্য-সংস্কৃতি ও নাট্যাঙ্গনের গুণীজনেরা।এ আয়োজনে আপ্লুত মামুনুর রশীদ বলেন, ‘দেশে আমার থেকে অনেক গুণীজন আছেন। তঁাদের জন্মদিন এভাবে পালন করা উচিত।’ জানালেন, একটা ভালো নাটক লেখা ও নির্দেশনার জন্য বাকি জীবন সংগ্রাম করে যাবেন তিনি। আগামী মাসেই তঁার জীবন ও কর্ম নিয়ে একটি ‘কফি টেবিল বুক’ প্রকাশ করতে যাচ্ছে বাংলা পাবলিকেশনস।
