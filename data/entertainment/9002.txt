
নতুন ধারাবাহিক নাটক মামা বাড়ির আবদার-এর প্রচার শুরু হয়েছে আরটিভিতে। নাটকটির বিভিন্ন চরিত্রে অভিনয় করেছেন চঞ্চল চৌধুরী, অহনা, আ খ ম হাসান, শাহনাজ খুশি, ডা. এজাজ, ইলোরা গহর, আল মনসুর, জিনিয়া খন্দকার, মিলন ভট্ট, বিনয় ভদ্র প্রমুখ।মামা বাড়ির আবদার ধারাবাহিকের কাহিনিতে ভারতচন্দ্র হাইস্কুলের গভর্নিং বডির সভাপতি গনি মিয়া। লতা ও পাতা নামের দুই মেয়ে নিয়ে তাঁর সংসার। গ্রামের পারুল মেম্বারের স্বামী মিন্টু সবার কাছে মিন্টু মামা নামে পরিচিত। মিন্টু কোনো কাজকর্ম করেন না। মিন্টুর ভাগনে রাজা বিএ পাস করে গ্রামের হাইস্কুলে ইন্টারভিউ দিতে আসেন। ইন্টারভিউতে প্রথম হয়েও চাকরি না পাওয়ায় রাজার আত্মসম্মানে লাগে। একসময় চাকরিকে কেন্দ্র করে মিন্টু ও রাজার সঙ্গে চরম বিরোধ বেধে যায়। এদিকে রাজার মামি পারুল মেম্বার গনি মিয়ার পক্ষ নেওয়ায় মিন্টুর সঙ্গে সম্পর্কের অবনতি ঘটে। রাজা মামার বাড়িতে থেকে গনি মিয়ার সঙ্গে একরকম যুদ্ধ ঘোষণা করেন।আরটিভি সূত্রে জানা গেছে, সপ্তাহের প্রতি শনি ও রোববার রাত আটটা ২০ মিনিটে মামা বাড়ির আবদার ধারাবাহিকটি দেখতে পারবেন দর্শকেরা।
