
পন্ডস-নকশা বিয়ে উৎসব নিয়ে নির্মিত অনুষ্ঠানটি চ্যানেল আইতে দেখানো হবে আজ বেলা ১১টা ৫ মিনিটে। গত ৯ ডিসেম্বর ঢাকার প্যান প্যাসিফিক সোনারগাঁও হোটেলে অনুষ্ঠিত হয় বিয়ে উৎসব। ইউনিলিভার ও প্রথম আলোর এই আয়োজনে দিনভর ছিল বিয়ের নানা বিষয় নিয়ে মেলা। সন্ধ্যায় ছিল জমকালো ফ্যাশন শো, নাচ ও গানের অনুষ্ঠান। দেশসেরা মডেলদের পাশাপাশি ফ্যাশন শোতে বিয়ের সাজে হেঁটেছেন ফেরদৌস, অপু বিশ্বাস, হৃদয় খান, সুজানা, আরিফিন শুভ ও মেহজাবীন। সঞ্চালনা করেছেন তাহসান ও মিথিলা। অনুষ্ঠানে গান গেয়েছে চিরকুট আর বিয়ের গানের সঙ্গে ছিল ভাবনার নাচ।
