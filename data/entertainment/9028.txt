
নিয়মিত টিভি নাটকের পাশাপাশি চঞ্চল চৌধুরীকে দেখা যায় দিবসভিত্তিক বিশেষ বিশেষ নাটকে। এ নাটকগুলো যেন নিয়মের বাইরে বেরিয়ে নতুন কিছু করার মতো। আসছে আন্তর্জাতিক মাতৃভাষা দিবসেও ডায়েরি নামের একটি বিশেষ টেলিছবিতে দেখা যাবে তাঁকে। বৃন্দাবন দাসের রচনা এবং টি ডব্লিউ সৈনিকের পরিচালনায় টেলিছবিটি চ্যানেল আইতে ২০ ফেব্রুয়ারি দুপুরে প্রচারিত হবে। ভাষা দিবসসহ দিবসভিত্তিক কাজগুলো নিয়ে চঞ্চল বললেন তাঁর যত কথাভাষা দিবসের নাটকে নিশ্চয় ভাষা নিয়ে সচেতন ছিলেন?এ ধরনের নাটকে কাজ করতে গেলে নিজের মধ্যে আলাদা অনুভূতির জায়গা তৈরি হয়। নিজের মধ্যে একটা গর্ববোধ কাজ করে। ভাষা দিবসের নাটকে কাজের ক্ষেত্রে এটি একটি বড় পাওয়া। তাই স্বভাবতই কাজ করার সময় বিশেষভাবে সচেতন থাকি।একুশে ফেব্রুয়ারি এলেই আমরা বাংলা ভাষা নিয়ে মাতামাতি করি। বছরের অন্য সময়?আমরা উত্সবমুখর জাতি। বছরের বিভিন্ন সময় বিশেষ বিশেষ দিবসে উত্সব পালন করি। উত্সবের পরের দিনই তা মাথা থেকে সরিয়ে ফেলি। একুশে ফেব্রুয়ারির বোধটা যদি সারা বছরই আমাদের মধ্যে জাগ্রত থাকত, তাহলে জাতি হিসেবে আমরা আরও এগিয়ে যেতে পারতাম।দিবসভিত্তিক কাজ করার ক্ষেত্রে কী মাথায় রাখেন?সারা বছরই নাটকে অভিনয় করি। সেসব নাটকের কোনো না কোনো প্রেক্ষাপটে দেশের প্রতি ভালোবাসা প্রকাশ পায়। তবে বিশেষ দিবসের নাটকের গুরুত্ব ভিন্ন। এসব নাটকে অভিনয়ের ক্ষেত্রে ভাবনা ও বোধ আলাদা থাকে। স্বাধীনতা কিংবা ভাষা দিবসের নাটকে অভিনয়ের পাশাপাশি দেশাত্মবোধ কিংবা ভাষার প্রতি যাতে অসম্মান না হয়, সেই দিকটা মাথায় রাখি।সাক্ষাৎকার: শফিক আল মামুন
