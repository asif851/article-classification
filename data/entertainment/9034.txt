
আর্জেন্টিনা আর ইরানের খেলার পরপরই অমিতাভ বচ্চন টুইট করেন, ‘মেসি দারুণ একটা গোল করেছে। কিন্তু, ইরানের খেলা হৃদয় ছুঁয়ে গেছে। ইরান খুবই চমৎকার খেলেছে, তারা নিঃসন্দেহে কয়েকটি গোল করতে পারত৷’ জার্মানি আর ঘানার ম্যাচটাও অন্য সবার মতোই দারুণ উপভোগ করেছেন বিগ বি। টুইটারে লিখেছেন, ‘ঘানার আরও বেশি স্কোর করা উচিত ছিল। তবে, তাদের নাচটা সত্যিই অসাধারণ। আশা করি, আমাদের কোরিওগ্রাফাররা এর থেকে কিছু শিখতে পারবেন৷’মারুফা ইসহাক
