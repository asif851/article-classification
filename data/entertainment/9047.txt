
 
রজনীকান্ত ও শচীন টেন্ডুলকার। দুজনই দুজনের কাজের জগতে সেরা। একজন দক্ষিণ ভারতের সিনেজগতের সুপারস্টার, আরেকজন ক্রিকেট দুনিয়ার মহাতারকা। শচীন টেন্ডুলকারের জীবনীভিত্তিক ছবি ‘শচীন: অা বিলিয়ন ড্রিম’-এর জন্য এই ক্রিকেটারকে টুইটারে শুভেচ্ছা জানিয়েছেন রজনীকান্ত।
নিজের টুইটার অ্যাকাউন্টে রজনীকান্ত লিখেছেন, ‘প্রিয় শচীন, “শচীন: অা বিলিয়ন ড্রিম”-এর সফলতার জন্য তোমাকে অনেক অনেক শুভেচ্ছা। ঈশ্বর তোমার সহায় হোন।’ এই টুইটের জবাবে ‘লিটল মাস্টার’ লিখেছেন, ‘ধন্যবাদ থালাইভা, আশা করি তামিল ভাষায় এই ছবিটি দেখে আপনি উপভোগ করবেন।’ডেভিড এর্সকিন পরিচালিত ছবি ‘শচীন: আ বিলিয়ন ড্রিম’ মুক্তি পাবে ২৬ মে। এখানে ‘লিটল মাস্টার’ নিজেই নিজের চরিত্রে অভিনয় করেছেন। হিন্দি ভাষার এই ছবিটি তামিল ভাষাতেও ডাবিং করা হবে। ছবির সংগীত পরিচালনা করেছেন এ আর রহমান। বলিউড হাঙ্গামা।
