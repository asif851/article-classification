
প্রযোজনা প্রতিষ্ঠান বিশাল ফিল্মসের ৩০ বছর উপলক্ষে ‘বেগমজান’ ছবির একটি বিশেষ প্রদর্শনীর ব্যবস্থা করেছিলেন এই প্রতিষ্ঠানের দুই স্বত্বাধিকারী মহেশ ভাট ও মুকেশ ভাট। ‘বেগমজান’ও তাঁরাই প্রযোজনা করেছেন। সেখানেই ‘আশিকী’ সিনেমার দুই শিল্পী শ্রদ্ধা কাপুর ও আদিত্য রায় কাপুর সাক্ষাৎ পেলেন ‘আশিকী টু’ ছবির দুই তারকা আনু আগারওয়াল ও দীপক তিজোরির।
অভিনেত্রী শ্রদ্ধা কাপুর এই মুহূর্তের স্মৃতি ধরে রাখার জন্য একটি ছবি তোলেন। সেই ছবিটি সামাজিক যোগাযোগমাধ্যমে প্রকাশ করে তিনি লিখেছেন, ‘উদ্‌যাপন করছি। বিশেষ ফিল্মের একটি অংশ হতে পেরে আমি সব সময়ই গর্বিত।’হ্যাশট্যাগ দিয়ে শ্রদ্ধা লিখেছেন, ‘“আশিকী”র সঙ্গে “আশিকী টু”র দেখা।’১৯৯০ সালে মুক্তি পাওয়া ‘আশিকী’ ছবিতে আরও ছিলেন রাহুল রায়। এই ছবির সিক্যুয়েল ‘আশিকী টু’ মুক্তি পায় ২০১৩ সালে। হিন্দুস্থান টাইমস
