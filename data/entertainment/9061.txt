
জাতিসংঘের ভলান্টিয়ার বিভাগের জন্য থিম সং তৈরি করল ব্যান্ড দল চিরকুট। ‘টেক কেয়ার’ শিরোনামের এই গানটি লিখেছে জার্মানির একটি ব্যান্ড দল। আর ইংরেজি ও বাংলায় গানটি সুর করে গেয়েছে ব্যান্ড চিরকুট। চিরকুটের সঙ্গে গেয়েছেন নতুন ব্যান্ড দল ব্ল্যান্ডার ওয়্যারের ভোকালিস্ট রাশনাফ। গানটি নিয়ে এরই মধ্যে একটি মিউজিক ভিডিও তৈরি হয়েছে। সেখানেও অংশ নিয়েছেন তাঁরা।এ প্রসঙ্গে চিরকুট ব্যান্ডের অন্যতম ভোকালিস্ট সুমী বলেন, ‘ইংরেজিতে প্রথমবারের মতো গান করলাম আমরা। তা-ও আবার জাতিসংঘের জন্য। এটা আমাদের জন্য অনেক আনন্দের সংবাদ।’ জাতিসংঘের ভলান্টিয়ার বিভাগের প্রধান মারিয়ম ইবনার জানান, ‘আজ (৫ ডিসেম্বর) বিশ্বব্যাপী ভলান্টিয়ার দিবস পালিত হচ্ছে। দিবসটি উপলক্ষে আজ রাজধানীর রবীন্দ্রসরোবরে একটি কনসার্টের আয়োজন করা হয়েছে। ভলান্টিয়ার দিবসটি সম্পর্কে মানুষকে সচেতন করাই এর উদ্দেশ্যে।’কনসার্টে চিরকুটের সঙ্গে নতুন দুটি ব্যান্ড দল অংশ নেবে।
