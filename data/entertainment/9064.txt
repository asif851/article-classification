
ছোট থেকেই বড় হয় সবাই। অভিনয়শিল্পীরাও এর বাইরে নন। আজ আমরা এমন তিন অভিনয়শিল্পীর কথা বলব, যাঁরা ছোটবেলাও যেমন ছিলেন তারকা, বড় হয়েও তাঁরা তারকা। দিনে দিনে শুধু বেড়েছে তাঁদের তারকাখ্যাতিআলিয়া ভাটকে নানাভাবে চেনা যায়। তবে প্রথমেই যদি বলে দেওয়া হয় যে তিনি প্রখ্যাত পরিচালক, প্রযোজক ও চিত্রনাট্যকার মহেশ ভাটের মেয়ে, তাহলেই আর কিছু বলতে হয় না। বর্তমানে বলিউডে তিনি নিজের নামেই পরিচিত। আলিয়া ভাট ছয় বছর বয়সে শিশুশিল্পী হিসেবে সংঘর্ষ ছবিতে (১৯৯৯) অভিনয় করেন। এই চলচ্চিত্রের মূল চরিত্রে অভিনয় করেছিলেন অক্ষয় কুমার ও প্রীতি জিনতা। আলিয়া ভাট প্রীতির ছোটবেলার চরিত্রে অভিনয় করেছিলেন। ২০১২ সালে স্টুডেন্ট অব দি ইয়ার সিনেমার মাধ্যমে বলিউডে পা রেখে নিজের স্থান তৈরি করেছেন তিনি।
