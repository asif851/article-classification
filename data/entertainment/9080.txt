
প্রথমটি চিরকুটনামা (২০১০) আর দ্বিতীয়টি জাদুর শহর (২০১৩)। এবার চিরকুট তৈরি করছে তাদের তৃতীয় অ্যালবাম। নাম লালে লাল। রোজার ঈদে নয়, অ্যালবামটি শ্রোতারা শুনতে পাবেন কোরবানির ঈদে। প্রস্তুতি নেওয়া হচ্ছে সেভাবেই।চিরকুটের সদস্য সুমী বলেন, ‘প্রথম দুটির চেয়ে এবার আমরা অনেক অভিজ্ঞ। সেই ছোঁয়াটুকু রাখতে চাই নতুনটিতে। গানের কথা ও সুর নিয়ে িনরীক্ষা তো হবেই, পাশাপাশি গভীরতাও থাকবে।’দ্বিতীয় আর তৃতীয়টির মধ্যে সময়ের ব্যবধান একেবারেই কম। সুমী বললেন, ‘আমরা শ্রোতাদের অনেক গান উপহার দিতে চাই। পাশাপাশি নতুন নতুন শ্রোতার কাছে পৌঁছাতে হবে। অনেকেই বলেন, কম সময়ে তৈরি গান তেমন ভালো হয় না। আমরা এই ধারণাকে পাল্টে দিতে চাই। এটা এবার আমাদের চ্যালেঞ্জ।’লালে লাল অ্যালবামে নতুন গান থাকবে আটটি। শ্রোতাদের জন্য বাড়তি হিসেবে থাকবে চিরকুটনামার চারটি গান—‘খাজনা’, ‘কাটাকুটি’, ‘আমি জানি না’ ও ‘বন্ধু’। সুমি বলেন, ‘প্রথম অ্যালবামটি নানা কারণে অনেকেই সংগ্রহ করতে পারেননি। তাঁদের জন্য এই সিদ্ধান্ত নিয়েছি।’এদিকে ‘জাদুর শহর’ গানের মিউজিক ভিডিও তৈরি করেছে চিরকুট। শিগগিরই দর্শক তা দেখতে পাবেন।সুমি জানান, ইদানীং চিরকুট তিনটি চলচ্চিত্রে গান গেয়েছে। ছবিগুলো হলো মোস্তফা সরয়ার ফারুকীর পিঁপড়াবিদ্যা, তন্ময় তানসেনেরপদ্ম পাতার জল ও শাহীন কবিরের গোল্লাছুট।
