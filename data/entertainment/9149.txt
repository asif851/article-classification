
সোমবার মুক্তি পেল আমির খানের ছবি ‘দাঙ্গাল’-এর পোস্টার । ছবি মুক্তি পেতে এখনও অনেক দেরি। কিন্তু এরই মধ্যে একে ঘিরে শুরু হয়ে গেছে তর্ক-বিতর্ক। গতকাল মঙ্গলবার থেকে টুইটারে একদল ব্যক্তি ‘বয়কটআমির’ ও ‘বয়কটদাঙ্গাল’ হ্যাশট্যাগ দিয়ে নানা ধরনের টুইট করে যাচ্ছে।টুইটারে বলা হচ্ছে ‘দাঙ্গাল’-কে বয়কট করতে। আমিরের সেই ‘অসহিষ্ণুতা’ বিষয়ক মন্তব্যকে ঘিরেই নাকি এ বয়কট। তা ছাড়া বয়কট আমির ডটইন নামে একটি ওয়েবসাইট থেকেই বলিউড অভিনেতা আমির খান ও তাঁর ছবিকে বয়কট করার প্রচার চালানো হচ্ছে। তবে ‘দাঙ্গাল’ যেহেতু মুক্তি পাবে সেই ডিসেম্বরে, তাই এখনই এসব নিয়ে মাথা ঘামাচ্ছেন না আমির। তিনি আপাতত তাঁর ছবি প্রথম পোস্টার উন্মোচনের আনন্দেই বুঁদ থাকতে চাইছেন। ইন্ডিয়া টুডে।
