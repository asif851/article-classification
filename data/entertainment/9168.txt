
হলিউড তারকা দম্পতি জেনিফার অ্যানিস্টোন ও জাস্টিন থেরক্সের প্রেম রসায়ন তো সবার জানা। একে অপরকে কী ভালোই না বাসেন এই ‘লেফটওভারস’ তারকারা। এবারের ভালোবাসা দিবসেও জাস্টিন তাঁর প্রিয়তমা স্ত্রীর জন্য আয়োজনের কমতি রাখেননি।
যত আয়োজনই হোক, ফুল তো চাই! একগুচ্ছ সাদা গোলাপ এনেছিলেন জেনিফারকে দেবেন বলে। কিন্তু গন্ডগোলটা বাধালো তাঁদের পোষা কুকুর ‘সোফি’। সোফি হঠাৎ করে ঝাঁপিয়ে পড়ে সেই শুভ্র গোলাপগুচ্ছের ওপর। সাদা-কালো ছোপের কুকুরটির কাছেও হয়তো তা ভালো লেগেছিল।না, ভুল বলা হলো। সুস্বাদু লেগেছিল! সোফি সেই সাদা গোলাপ খেয়ে ফেলেছে। এমনটাই ভক্তদের জানালেন জাস্টিন। ইনস্টাগ্রামে সোফির ফুল খাওয়ার প্রমাণ দিয়ে একটি ছবিও আপলোড করেছেন তিনি। ভাগ্যিস উপহারের তালিকায় শুধু ফুল ছিল না! ইয়াহু সেলিব্রিটি
