
বিয়ে করেছেন এক বছর হলো। একসঙ্গে থাকছেন ছয় বছরেরও বেশি সময় ধরে। বলা যায় অর্ধযুগের সংসার। কিন্তু এখনো নাকি সাইফ আলী খানকে রেঁধে খাওয়াননি কারিনা কাপুর! এই তথ্য জানা গেছে কারিনার বদৌলতেই। বউয়ের হাতের রান্না খাওয়ার সৌভাগ্য সাইফের ভবিষ্যতেও হওয়ার সুযোগ নেই বলেও জানিয়েছেন কারিনা।কারিনা বলেছেন, রান্না করে সাইফকে মুগ্ধ করার কোনো প্রয়োজন তিনি দেখেন না, ‘অনেক বছর হলো সাইফের সঙ্গে আছি। কিন্তু এখনো আমি ওর জন্য রান্না করিনি। আমার একজন খুব ভালো বাবুর্চি আছে। সাইফ যা খেতে চায়, সবই সে রান্না করতে পারে।’ টিএনএন।
