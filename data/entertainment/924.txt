
ভিডিও দেখার ওয়েবসাইট ইউটিউবে দারুণ জনপ্রিয় সালমান মুক্তাদির। এরই মধ্যে ইউটিউবে তাঁর চ্যানেল ‘সালমান দ্য ব্রাউন ফিশ’-এর সাবস্ক্রিপশন এক লাখ পেরিয়েছে। এবার সালমান পেতে যাচ্ছেন তারই স্বীকৃতি। ৭ এপ্রিল অস্ট্রেলিয়ার সিডনির সান স্টুডিওতে ইউটিউব আয়োজিত অনুষ্ঠানে সালমানের হাতে তুলে দেওয়া হবে ‘সিলভার বাটন অ্যাওয়ার্ড’।পুরস্কার পাওয়া নিয়ে দারুণ খুশি সালমান মুক্তাদির। বললেন, ‘আমার জন্য এটা দারুণ পাওয়া। যাঁরা এত দিন আমার কাজ নিয়ে কথা বলেছেন, তাঁরা হয়তো খুশি হবেন। আমি ৪ এপ্রিল অস্ট্রেলিয়া যাব পুরস্কারটি নিতে।’‘ইউটিউবার সালমান’ নামে পরিচিত এই তরুণ নিয়মিত অভিনয়ও করেন। তাঁকে বিজ্ঞাপন ও নাটকে নিয়মিত দেখা যায়।
