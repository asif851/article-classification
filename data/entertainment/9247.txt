
বাংলা সিনেমার সংকট নিয়ে শিল্পকলায় একটি সেমিনারের আয়োজন করা হয়েছে। আগামীকাল বিকেল পাঁচটায় শিল্পকলা একাডেমির জাতীয় নাট্যশালার সেমিনার কক্ষে থাকবে এই আয়োজন। ম্যুভিয়ানা ফিল্ম সোসাইটি এবং শিল্পকলা একাডেমির যৌথ আয়োজনে ‘বাংলাদেশের নতুন চলচ্চিত্র নির্মাতাদের সঙ্কটসূহ: উত্তরণের পথ’ শীর্ষক এই সেমিনারে ‘নতুন চলচ্চিত্র, নতুন নির্মাতা’ চলচ্চিত্র উৎসবে বছরব্যাপী অংশগ্রহণকারী দেশের নতুন চলচ্চিত্রকাররা এতে অংশ নেবেন।সেমিনারে অতিথি থাকবেন উৎসবের জুরি কমিটির প্রধান, চলচ্চিত্রকার সৈয়দ সালাহউদ্দিন জাকী, জুরি কমিটি সদস্য চলচ্চিত্র গবেষক ফাহমিদুল হক, চলচ্চিত্র নির্মাতা সামির আহমেদ, সাবরিনা সুলতানা চৌধুরী এবং শিল্পী সব্যসাচী হাজরা।সেমিনারে প্রারম্ভিক আলোচনা ও সেমিনার সঞ্চালনা করবেন ‘নতুন চলচ্চিত্র, নতুন নির্মাতা’ চলচ্চিত্র উৎসবের পরিচালক ও ম্যুভিয়ানা ফিল্ম সোসাইটির সভাপতি বেলায়াত হোসেন মামুন। সেমিনারটি সভাপতিত্ব করবেন শিল্পকলা একাডেমির মহাপরিচালক লিয়াকত আলী লাকী।
