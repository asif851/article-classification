
‘ভাঙ্গো শৃঙ্খল, জাগো মুক্ত মানবতা’ স্লোগানে পদাতিক নাট্যসংসদের চার দিনব্যাপী উৎসবের গতকাল ছিল তৃতীয় দিন। শুক্রবার সন্ধ্যায় স্মারক সম্মাননা অনুষ্ঠানের আয়োজন করা হয়। এ বছর ‘সৈয়দ বদরুদ্দীন হোসাইন স্মারক সম্মাননা’ দেওয়া হয় লেখক সৈয়দ শামসুল হক ও নাট্যব্যক্তিত্ব আলী যাকেরকে। স্মারক সম্মাননা অনুষ্ঠানে প্রধান অতিথি ছিলেন স্পিকার শিরীন শারমিন চৌধুরী। এ ছাড়া অনুষ্ঠানে বক্তব্য দেন নাট্যব্যক্তিত্ব রামেন্দু মজুমদার প্রমুখ। সভাপতিত্ব করেন সৈয়দ তাসনীন হোসাইন।এ ছাড়া গতকাল ভারতের অনীক থিয়েটারের এডভেন্চার কারে কয় নাটকটির দুটি প্রদর্শনী হয়। বিকেল পাঁচটায় আয়োজিত প্রদর্শনীতে নাট্যকর্মী ও ছাত্রদের জন্য বিশেষ ছাড়ের ব্যবস্থা ছিল।
