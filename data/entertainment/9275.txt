
আজ শুক্রবার থেকে শুরু হচ্ছে কার্টুনিস্ট শাহরিয়ার খানের প্রথম একক কার্টুন প্রদর্শনী। উত্তরার গ্যালারি কায়ায় (৪ নম্বর সেক্টরের ১৬ নম্বর রোডের ২০ নম্বর বাড়ি) আয়োজিত ‘টাইম লাইন’ শীর্ষক এ প্রদর্শনীটি রাজনৈতিক ঘটনাপ্রবাহকে উপজীব্য করে আঁকা কার্টুনচিত্র দিয়ে সাজানো হয়েছে । শিল্পীর ২০০৩ সাল থেকে চলতি বছর পর্যন্ত আঁকা ৬১টি নির্বাচিত কার্টুন স্থান পাচ্ছে এ প্রদর্শনীতে। আজ বিকেলে শিল্পী শিশির ভট্টাচার্য্য প্রদর্শনী উদ্বোধন করবেন। চলবে ২৭ জুন পর্যন্ত ।
