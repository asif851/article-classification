
আগামী বছর আসছে ‘এক্স-ম্যান’ সিরিজের নতুন চলচ্চিত্র এক্স-ম্যান: অ্যাপোকেলাপসি। এই সিরিজে জেনিফার লরেন্স অভিনয় করেন ‘মিসটিক’ নামের একজন বহুরূপী মিউটেন্টের চরিত্রে। তবে অস্কারজয়ী এই অভিনেত্রী জানিয়েছেন, এক্স-ম্যান: অ্যাপোকেলাপসি ছবিতেই শেষবারের মতো এই চরিত্রে অভিনয় করছেন তিনি। নীল-শক্তিধরের রূপে জেনিফারকে এর পরের পর্বগুলোতে আর দেখা যাবে না। ২০১১ সালে এক্স-ম্যান: ফার্স্ট ক্লাস ছবির মধ্য দিয়ে এই সিরিজে প্রথম আবির্ভাব হয়েছিল জেনিফারের। এক্স-ম্যান: ডেজ অব ফিউচার পাস্ট-এও ছিলেন তিনি। পরবর্তী পর্বগুলোর ব্যাপারে নির্মাতাদের সঙ্গে এখনো কোনো চুক্তি হয়নি। বিবিসি।
