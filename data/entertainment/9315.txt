
বলিউডের সেরা নৃত্যশিল্পীদের একজন তিনি। তিনিই নাকি একজনের নাচের ভক্ত। শুধু তা–ই নয়, অটোগ্রাফও চাইলেন তাঁর কাছে। ‘কৃশ’ অভিনেতা হৃতিক রোশন ‘দাবাং’ অভিনেত্রী সোনাক্ষি সিনহার গুণমুগ্ধ ভক্ত।
ভারতীয় রিয়েলিটি শো ‘নাচ বেলিয়ে’-এর সেটে সোনাক্ষির সঙ্গে দেখা করতে যান হৃতিক। সেখানেই এমনটি বললেন তিনি। হৃতিকের ভাষায়, ‘বলিউডের একজন সেরা নাচিয়ে তিনি। তাঁর গানও চমৎকার। আমি তাঁর সব সিনেমা দেখেছি। তিনি তাঁর সব চরিত্রে খুবই সাবলীল অভিনয় করেন। আমি সত্যিই তাঁকে সম্মান করি এবং তাঁর কাছ থেকে অনেক কিছুই শিখি। আমি কারও কাছ থেকেই অটোগ্রাফ নিইনি। কিন্তু আজ আমি তাঁর অভিনয় ও নাচ থেকে অনুপ্রেরণা পেতে বিশেষ একটি অটোগ্রাফ নিতে চাই।’এমন কথা শুনে সোনাক্ষি চিৎকার করে বলে ওঠেন ‘ডুগ্গু’! ‘ডুগ্গু’ হৃতিক রোশনের ডাকনাম। গুঞ্জন শোনা যাচ্ছে, তবে কি সোনাক্ষিকে দেখা যেতে পারে হৃতিকের পরবর্তী ছবিতে! ‘দাবাং’ ছবিতে অভিনয়ের মাধ্যমে বলিউড যাত্রা শুরু হয় সোনাক্ষি সিনহার। খুব শিগগির তাঁকে দেখা যাবে ‘নুর’ ছবিতে। বলিউড লাইফ
