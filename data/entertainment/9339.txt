
তিনি বিগ বি। বলিউডের কিংবদন্তি। চলচ্চিত্রের জগতে প্রায় চার দশক পেরিয়েছে, এখনো অভিনয়ের ক্ষেত্রে ভীষণ খুঁতখুঁতে অমিতাভ বচ্চন। পিকু চলচ্চিত্রের সেট থেকে সে প্রমাণ পাওয়া গেল আবারও। একটি দৃশ্যে সেতার বাজানোর কথা অমিতাভের। শুটিংয়ের আগের দিনই অমিতাভ বলে রেখেছিলেন, তাঁর বাড়িতে যেন একটা সেতার পৌঁছে দেওয়া হয়। সেতার ধরাটা যেন ঠিকঠাক হয়, আগে থেকেই সেটা অনুশীলন করে রাখতে চাইছিলেন তিনি। তবু পরিচালক শুটিংয়ের সময় একজন সেতারবাদক রেখেছিলেন, প্রয়োজনে তিনি যেন বিগ বিকে সহায়তা করতে পারেন। কিন্তু সবাইকে অবাক করে দিয়ে কারও সাহায্য ছাড়া ঠিকভাবেই শট ওকে করেছেন ‘পারফেকশনিস্ট’ অমিতাভ। পিকু মুক্তি পাবে আগামী বছর। জিনিউজ।
