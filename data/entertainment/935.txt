
‘ফিল্ম সাউথ এশিয়া ২০১৩’ উৎসবে জুরি পুরস্কার পেয়েছে বাংলাদেশের নির্মাতা কামার আহমাদ সায়মনের প্রামাণ্য চলচ্চিত্র শুনতে কি পাও। গত রোববার চার দিনের এই উৎসব শেষ হয়েছে নেপালের কাঠমান্ডুতে। উৎসবের প্রতিযোগিতা বিভাগে অংশ নিয়েছে দক্ষিণ এশিয়ার বিভিন্ন দেশের নির্মাতাদের ৩৪টি চলচ্চিত্র। উৎসবে ‘তারেক মাসুদ পুরস্কার’ পেয়েছে ইয়াঙ্গুনের চো সাইওয়ানের ছবি সিক্সটি টু প্যানসোড্যান স্ট্রিট। নবাগত নির্মাতাকে এই পুরস্কার দেওয়া হয়।জানা গেছে, প্রামাণ্য চলচ্চিত্রকে জনপ্রিয় করে তোলার জন্য প্রতি দুই বছর পর এই উৎসবের আয়োজন করা হয়। চলচ্চিত্র প্রদর্শনীর পাশাপাশি চলচ্চিত্র নিয়ে আলোচনা ও কর্মশালার আয়োজন করা হয়।
