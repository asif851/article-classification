
অভিনেতা হিসেবে তাঁকে সবাই চেনেন। কাজ করেছেন হুেমায়ূন আহমেদ নির্মিত বেশির ভাগ নাটকে। অভিনেতা হলেও মাঝেমধ্যে শখের বশে নাটক লেখেন অভিনেতা ফারুক আহমেদ। এবার লিখলেন কাজির বিয়ে নামের খণ্ড নাটক। দুদিন আগে উত্তরা একটি বাড়িতে শুটিং হলো নাটকটির। রচনার পাশাপাশি নাটকে কাজির চরিত্রে অভিনয়ও করেছেন তিনি। নাটকটি পরিচালনা করেছেন মোশারফ হোসেন।এক ঘণ্টার এ নাটক নিয়ে অভিনেতা ফারুক আহমেদ বলেন, ‘আমি শখের বশে মাঝেমধ্যে নাটক লিখি। কাজির বিয়ে আমার সপ্তম নাটক। ইচ্ছে আছে ভবিষ্যতে নিয়মিত নাটক লেখার।’কাজির বিয়ে নাটকে আরও অভিনয় করেছেন মীর সাব্বির, মিমো, আমিন আজাদ, ইশিকা প্রমুখ। পরিচালক জানান, আসছে ঈদে এটিএন বাংলায় নাটকটি প্রচারের কথা রয়েছে।
