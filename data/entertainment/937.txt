
যে ছবির খবরকে কেন্দ্র করে শাকিব খান ও অপু বিশ্বাসের জীবন নতুন রূপ পেয়েছে, সেই ‘রংবাজ’ ছবির শুটিং শুরু হচ্ছে। আর সেই শুটিংয়ে বুবলীকে নিয়ে ঢাকার বাইরে যাচ্ছেন ছবির নায়ক শাকিব খান। এদিকে এই খবরে শাকিব স্ত্রী অপু বিশ্বাস শাকিবকে শুভকামনা জানিয়েছেন।
এই ঢালিউড কন্যা বলেন, ‘যেহেতু আমার স্বামী ঢাকার ছবির জনপ্রিয় তারকা। তাঁর পেশার জায়গাতে সে যে কোনো নায়িকার সঙ্গে কাজ করতেই পারে। এটাই স্বাভাবিক। এখন আমার চাওয়া, আগে সে যেভাবে ভালো ভালো কাজ করেছে, এখনো একইভাবে কাজ করবে। তাঁর জন্য আমার সব সময়ই শুভ কামনা থাকবে।’তিনি আরও বলেন, ‘বিয়ের পর থেকেই শাকিবের জন্য মঙ্গল কামনা করে আসছি। এত দিন হয়তো প্রকাশ্যে করতে পারিনি। একটা ঘটনার মধ্য দিয়ে হঠাৎ করে আমাদের দুজনের সম্পর্কের নতুন রূপ পেয়েছে। এখন প্রকাশেই করতে পাচ্ছি। ভালো লাগছে।’শাকিব খান জানান, ১৭ এপ্রিল বিকেল থেকে পাবনার লোকেশনে শুটিং শুরু হবে ছবিটির। তার আগে দুপুরের ঢাকা থেকে বিমান যোগে রাজশাহী পৌঁছাবেন তিনি।ছবির পরিচালক শামীম আহমেদ রনি বলেন, ‘পাবনা-নাটোর মিলে টানা ২ মে পর্যন্ত শুটিং হবে ছবিটির। বাকি শুটিং হবে কলকাতা ও সুইজারল্যান্ডের লোকেশনে।’ছবিতে আরও অভিনয় করছেন রজতাভ দত্ত, নূতন, সাদেক বাচ্চু প্রমুখ।বাংলাদেশের রূপরঙ চলচ্চিত্রের সঙ্গে যৌথভাবে ছবিটি প্রযোজনা করছে কলকাতার ভেঙ্কটেশ ফিল্মস।
