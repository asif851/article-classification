
‘নিজের দুঃখ-কষ্টের কথা ভুলে অন্যের দুঃখে এগিয়ে এলেই প্রকৃত সুখ মেলে।’ এ কথা বলেছেন হলিউডের তারকা অভিনেত্রী অ্যাঞ্জেলিনা জোলি। সম্প্রতি যুক্তরাজ্যের সাইকোলজিস ম্যাগাজিনকে দেওয়া এক সাক্ষাত্কারে জোলি বলেন, যুদ্ধপীড়িত মানুষকে সাহায্য করতে পারলেই সবচেয়ে বেশি সুখী হন তিনি।সাইকোলজিস ম্যাগাজিনকে জোলি বলেন, জাতিসংঘের কাজে বিভিন্ন এলাকা ঘুরেছেন তিনি। দুঃখপীড়িত মানুষের পাশে দাঁড়াতে পারলেই নিজের সব দুঃখ, সমস্যা ভুলে থাকতে পারেন তিনি। নিজের যা কিছু তা নিয়ে খুশি থাকতে পারেন তিনি।জোলি আরও বলেন, ‘একটা সময় ছিল যখন তিনি নিজের সমস্যা, যন্ত্রণাগুলো নিয়ে বেশি ভাবতাম আমি। এরপর আমি ল্যান্ডমাইনে আহতদের দেখেছি। যুদ্ধবিধ্বস্ত, দরিদ্রপীড়িত এলাকায় গিয়েছি। আমার কাছে মনে অন্যদের সেবার মাঝের প্রকৃত সুখ।’প্রসঙ্গত, জোলি জাতিসংঘের শরণার্থীবিষয়ক হাইকমিশনের (ইউএনএইচসিআর) বিশেষ প্রতিনিধি ও শুভেচ্ছা দূত হিসেবে কাজ করছেন। ফোর্বস ম্যাগাজিন তাঁকে ২০০৯, ২০১১ ও ২০১৩ সালের সবচেয়ে বেশি পারিশ্রমিক নেওয়া অভিনেত্রীর খেতাব দিয়েছে।
গত বছর ঝুঁকিপূর্ণ জিনের কারণে ক্যানসারে আক্রান্ত হওয়ার আশঙ্কায় উভয় স্তনই অস্ত্রোপচারের মাধ্যমে অপসারণ করেছেন অস্কার বিজয়ী হলিউডের এই অভিনেত্রী।
