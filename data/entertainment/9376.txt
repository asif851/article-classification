
হলিউডের সেরা শিল্পীরা তাঁদের কাজের কারণেই জনপ্রিয়। আজ তাঁদের জীবনের একটি অন্যদিক তুলে আনা হচ্ছে। হলিউড শিল্পীরা যখন কাউকে কিছু উপহার দেন, তখন সেটা কেমন, তাঁর মূল্য কত ইত্যাদি প্রশ্ন জেগে ওঠে পাঠকের মনে। সেই খিদে মেটানোর জন্যই এই আয়োজন।রাসেল ব্যান্ডকে কেটি পেরির উপহারহ্যাঁ, এই পাগলামো কেটি পেরিই করেছেন। বিখ্যাত এই পপস্টার তাঁর সাবেক স্বামী রাসেল ব্র্যান্ডকে চমকে দেওয়ার জন্য রিচার্ড ব্র্যানসনের ‘ভার্জিন গ্যালাকটিক স্পেসশিপ’-এ দুটো আসনের টিকিট কিনেছেন। এই মহাশূন্যযানের দুটো টিকিটের দাম পড়েছে মাত্র ‘২ লাখ ডলার’! মহাশূন্যযানটির চমক হচ্ছে, মহাশূন্য থেকে ফেরার পথে পাঁচ মিনিট মহাকর্ষবলের বিপরীতে ভেসে থাকার অভিজ্ঞতা অর্জনের সুযোগ! পেরি এই উপহার দেন রাসেল ব্র্যান্ডের ৩৫তম জন্মদিনকে মনে রেখে। ডেইলি মেইলকে দেওয়া এক সাক্ষাৎ​কারে পেরি বলেছেন, এটি হচ্ছে দারুণ এক রোমাঞ্চকর ঘটনা। কেটি মনে করেন, মানুষ প্রতিমুহূর্তে বিবর্তিত, পরিবর্তিত হচ্ছে, সবকিছুই নতুন লাগছে। মহাশূন্যে ঘুরে আসাটাও সেই পরিবর্তনের ছোঁয়ায় নিজেকে জড়িয়ে নেওয়া।
