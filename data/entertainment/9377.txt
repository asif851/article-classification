
মেলেফিসেন্ট ছবিতে ঘুমন্ত রাজকন্যার চরিত্রে দেখা গেছে তাঁকে। তাই রাজকন্যা হওয়ার আর কোনো ইচ্ছা নেই এলি ফ্যানিংয়ের। তিনি এরই মধ্যে জেনে গেছেন, সত্যিকারের পৃথিবীতে রূপকথার রাজকন্যাদের মতো রূপ কারও হয় না। প্রত্যেকের রূপে খাদ থাকে, খুঁত থাকে। এটাকে স্বাভাবিকভাবে মেনে নেওয়াটাই আসল।১৮ বছর বয়সী এই অভিনেত্রী মনে করেন, তাঁর বয়সী মেয়েরা নিজেদের একদম খুঁতহীন করে তুলতে চান। আর তা করতে গিয়েই যেন সব শক্তি খরচ করে ফেলেন। ফ্যানিং বলেছেন, ‘আসলে সবাই আরও সুন্দরী, আরও নিখুঁত হতে গিয়ে একেবারে যেন পাগল হয়ে যায়। এটা কিন্তু আপনাকে ধ্বংসও করে দিতে পারে, সবাই নিখুঁত হতে চায়, কিন্তু নিখুঁত ব্যাপারটা আসলে কী? পৃথিবীতে নিখুঁত বলে কিছু নেই। এটা যেন সোনার হরিণ, এর পেছনে ছুটতে ছুটতে সবাই পাগল!’ এবারের কান চলচ্চিত্র উৎসবে আলোচিত হয়েছে এলি অভিনীত সাম্প্রতিক ছবি ‘দ্য নিয়ন ডেমো’। ফিমেল ফার্স্ট।
