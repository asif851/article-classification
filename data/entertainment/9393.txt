

মেরিল প্রথম আলো পুরস্কার বিতরণী অনুষ্ঠানে নতুন ভূমিকায় হাজির হয়েছিলেন। আর উপস্থাপকের ভূমিকায় নিজেকে নতুন করে চিনিয়েওছিলেন অভিনেত্রী পূর্ণিমা। তাঁর মজা করার সহজাত গুণটিতে মুগ্ধ হয়েছিল সবাই। পূর্ণিমা ভেতর থেকেই যে এমন। হাসি-আনন্দে চারপাশ মাতিয়ে রাখতে ভালোবাসেন।
শুধু উপস্থাপনার মঞ্চেই নয়, নাটকের শুটিংও মাতিয়ে রাখেন তিনি। দৃশ্য ধারণে আগে ও পরে সহশিল্পীদের মধ্যে ছড়িয়ে যায় তার রেশ। সম্প্রতি ‘রুপালি’ নামের সাত পর্বের একটি ঈদের নাটকে অভিনয় করেছেন। শফিকুর রহমান শান্তনুর রচনা ও সাখাওয়াত মানিকের পরিচালনায় নাটকটিতে পূর্ণিমার সহশিল্পী নাঈম।
নাটকের একটি দৃশ্যে অভিনয়ের আগে এই দুজন খুনসুটিতে মেতে ওঠেন। তারই কিছু অংশ দেওয়া হলো প্রথম আলোর পাঠকের জন্য।
