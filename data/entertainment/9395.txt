
আয়োজনটা খুব সাদামাটা। ‘সারকোফেগাস’ নামের একটি মিউজিক্যাল গ্রাউন্ড রাজধানীর পান্থপথে যাত্রা শুরু করল গত সপ্তাহে। একে গানঘরই বলা চলে। কারণ এখানে নিয়মিত হবে জ্যামিং, রেকর্ডিং ও রিহার্সেল। প্রথম দিন সেই গানঘরে বেশ কয়েকজন সংগীতশিল্পী গাইলেন তাঁদের প্রিয় কিছু গান। সারকোফেগাসের যাত্রা উপলক্ষে সেখানে আয়োজন করা হয়েছিল ওপেন মাইক ইনডোর কনসার্ট। অর্থাৎ যাঁর যেমন খুশি, যখন খুশি, যে গান খুশি মাইকে গেয়ে শোনাবেন।ওপেন মাইকে প্রথম গান করেন শিল্পী পান্ডুরাঙ্গা। এরপর একে একে গান করেন আর্টসেল দলের লিংকন, কফিল আহমেদ, লালন ব্যান্ডের সুমি, মেঘদলের শোয়েব, মনোসরণির সদস্যসহ অনেকে। অনুষ্ঠানে আরও উপস্থিত ছিলেন চলচ্চিত্র নির্মাতা অনিমেষ আইচ, সংগীতশিল্পী দেবলীনা সুর, মুয়ীজ মাহফুজ, আরজে জয়ী।
