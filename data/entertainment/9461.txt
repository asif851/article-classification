
শুরু হয়েছে হ্যাপি নিউ ইয়ার ছবির শুটিং৷ গত সোমবার পরিচালক ফারাহ খান জানিয়েছিলেন, শাহরুখ খানকে ছাড়াই ছবিটির শুটিং শুরু করতে হয়েছে৷ ও এখন বাসায় বিশ্রাম নিচ্ছে৷কিন্তু গতকাল বুধবার জানা গেছে, শাহরুখ এখন শুটিংয়ে অংশ নিচ্ছেন৷ পুরোপুরি সুস্থ হতে তাঁর আরও সময় লাগবে৷ চিকিত্সকের পরামর্শে ভারী ও ঝুঁকিপূর্ণ কোনো দৃশ্যের কাজ তিনি করবেন না৷হ্যাপি নিউ ইয়ার ছবির শুটিংয়ের সময় গত ২৩ জানুয়ারি কাঁধে ও হাঁটুতে বেশ চোট পান শাহরুখ৷ এরপর তাঁকে দ্রুত হাসপাতালে নেওয়া হয়৷ দিন তিনেক আগে তিনি হাসপাতাল থেকে বাসায় ফিরেছেন৷ আইএএনএস৷
