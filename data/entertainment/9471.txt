
‘পিকু’র দারুণ সাফল্যের পর থেকেই শোনা যাচ্ছিল, সুজিত সিরকারের পরবর্তী ছবিতেও অভিনয় করবেন অমিতাভ বচ্চন। অবশেষে সে সময়ও এসে গেল। এখন ‘বিগ বি’ শুটিংয়ের জন্য সম্পূর্ণ প্রস্তুত।নিজের ব্যক্তিগত ব্লগে গতকাল এমনটাই জানিয়েছেন বলিউডের বর্ষীয়ান এই তারকা অভিনেতা।ছবির কাজ শুরু হচ্ছে আজ। অমিতাভ গতকাল তাঁর ব্লগে লিখেছেন, ‘সুজিতের ছবিটি শুরু হচ্ছে... দিল্লিতে... আগামীকাল থেকে... যথারীতি চিন্তা হচ্ছে...।’সুজিত সিরকার ও রুনি লাহিড়ী প্রযোজিত এ ছবিটি পরিচালনা করছেন অনিরুদ্ধ রায় চৌধুরী।রাইজিং সান ফিল্মসের ব্যানারে ছবিটি নির্মিত হবে। বলিউড হাঙ্গামা।
