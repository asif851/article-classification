
কাল শুক্রবার দেশের বিভিন্ন প্রেক্ষাগৃহে মুক্তি পাচ্ছে পুত্র এখন পয়সাওয়ালা ছবিটি। মাল্টিমিডিয়া প্রোডাকশনসের ব্যানারে নির্মিত ছবিটিতে অভিনয় করেছেন ববিতা, ওমর আয়াজ অনি, ফারাহ রুমা, ইমন, শায়না, আলীরাজ, মিশা সওদাগর, নূতন, কাবিলা প্রমুখ। ছবির গান লিখেছেন গাজী মাজহারুল আনোয়ার। সুর ও সংগীত পরিচালনা করেছেন রবি চৌধুরী। গানে কণ্ঠ দিয়েছেন নচিকেতা, রবি চৌধুরী, মনির খান, রিজিয়া পারভীন, এন্ড্রু কিশোর প্রমুখ। ছবির ভাবনা ও গল্প লিখেছেন মাহফুজুর রহমান। ছবির পরিচালক নার্গিস আক্তার জানান, মা আর ছেলের সংঘাত নিয়ে ছবির গল্প।
