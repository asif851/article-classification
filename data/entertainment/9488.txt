
শার্লক হোমস, ফেলুদাদের কাতারে নাম লেখালেন বিদ্যা বালান। এবার গোয়েন্দাগিরি করতে দেখা যাবে তাঁকে। ছবির নাম ববি জাসুস। অভিনেত্রী থেকে প্রযোজক বনে যাওয়া দিয়া মির্জার প্রযোজনায় নির্মিত হচ্ছে ছবিটি। দিয়া জানান, কেবল দুই বছর লেগেছে ছবিটির পাণ্ডুলিপি চূড়ান্ত করতে।বিদ্যার প্রশংসায় উচ্ছ্বসিত দিয়া বলেছেন, ‘ও আমাদের প্রথম এবং একমাত্র পছন্দ ছিল। ওকে মাথায় রেখেই পাণ্ডুলিপি করা হয়েছে। আমরা জানতাম, এই চরিত্রটা করার জন্য বিদ্যাই সবচেয়ে যোগ্য।’গোয়েন্দা কাহিনি হলেও ছবিতে তেমন মারদাঙ্গা অ্যাকশন থাকবে না। বরং এটি হবে একটি মানবিক গল্প, যাতে রোমান্স-কমেডি সবই থাকবে। মুম্বাই মিরর।
