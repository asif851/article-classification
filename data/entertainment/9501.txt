
২৫ মার্চ রাতে প্রাণ হারানো শহীদদের স্মরণ করা হবে প্রদীপ প্রজ্বালন করে। ঢাকা বিশ্ববিদ্যালয়ের টিএসসির স্বোপার্জিত স্বাধীনতা চত্বরে আয়োজিত সেই অনুষ্ঠানের নাম ‘আঁধার কাটুক হাজার আলোয়’। অনুষ্ঠানটি শুরু হবে ২৫ মার্চ সন্ধ্যা ৭টা ৪০ মিনিটে।
শোভনের স্বাধীনতাবেলা ৩টা ১০ মিনিটে এটিএন বাংলায় দেখানো হবে পূর্ণদৈর্ঘ্য বাংলা ছায়াছবি শোভনের স্বাধীনতা। মানিক মানবিক পরিচালিত এ ছবিতে অভিনয় করেছেন ফেরদৌস, নিপুণ, রুদ্র রাইয়ান খান, খাইরুল আলম সবুজ, ওয়াহিদা মল্লিকা জলি, চিত্রলেখা গুহ, আতাউর রহমান, শোভন, স্বাধীন খসরু প্রমুখ। রশীদ হায়দার রচিত কিশোর উপন্যাস অবলম্বনে এ ছবি তৈরি।
অবহনএনটিভিতে দুপুর ১২টা ২০ মিনিটে প্রচারিত হবে মুক্তিযুদ্ধভিত্তিক টেলিছবি অবহন। পান্থ শাহরিয়ারের রচনায় নাটকটি পরিচালনা করেছেন নঈম ইমতিয়াজ নেয়ামূল। এতে অভিনয় করেছেন আফরান নিশো, অপর্ণা ঘোষ প্রমুখ।
