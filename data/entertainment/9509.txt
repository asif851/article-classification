
বছর কয়েক আগে বড়পর্দায় ‘লালন’ হয়ে গান শুনিয়েছেন প্রসেনজিৎ​ চট্টোপাধ্যায়। অবশ্য সেটা ছিল নিতান্ত অভিনয়। অন্য কণ্ঠশিল্পীর গাওয়া গানে ঠোঁট মিলিয়েছেন। এবার সত্যি সত্যিই তাঁকে দেখা যাবে একজন সংগীতশিল্পীর ভূমিকায়।পরিচালক শিবপ্রসাদ মুখোপাধ্যায় এবং নন্দিতা রায়ের আগামী ছবি প্রাক্তন’-এর জন্য গান গেয়েছেন প্রসেনজিৎ​। সংগীতশিল্পী মুকেশের গাওয়া বিখ্যাত গান ‘কাভি কাভি মেরে দিল মে খেয়াল আতা হ্যায়’ শোনা যাবে কলকাতার এই নায়কের কণ্ঠে।মাত্র ১৫ মিনিটেই নাকি এই গানের রেকর্ডিং শেষ করেছেন কলকাতার বাংলা ছবির তুমুল জনপ্রিয় অভিনেতা প্রসেনজিৎ​। এ অভিনেতার ভক্তদের জন্য আরেকটি সুখবর হলো, এ ছবিতে অভিনয়ের মাধ্যমে দিয়ে দীর্ঘ ১৪ বছর পর আবারও বড়পর্দায় দেখা যাবে প্রসেনজিৎ-ঋতুপর্ণা জুটিকে।এ অভিনেতার কাছের একটি সূত্র জানিয়েছে, বেশ আগ্রহ নিয়েই নাকি মুকেশের গাওয়া এই গানটি গেয়েছেন প্রসেনজিৎ​। তাঁর প্রিয় গায়ক মুকেশ।ছবিতে গান গাওয়া প্রসঙ্গে প্রসেনজিৎ বলেন ‘কাভি কাভি ...’ গানটা আমার খুব পছন্দের। এ গানের দৃশ্যে অমিতাভকে খুবই ভালো লেগেছিল, শিবু (শিবপ্রসাদ) যখন আমাকে বলেছিল, আমি বলেছিলাম চেষ্টা করব।’
এ প্রসঙ্গে ছবির পরিচালক শিবপ্রসাদ জানিয়েছেন, কোনো ধরনের প্রস্তুতি ছাড়াই প্রসেনজিৎ​ অসাধারণ গেয়েছেন।’প্রসঙ্গত; এর আগে প্রভাত রায়ের ‘খেলাঘর’ ছবিতেও গান গেয়েছিলেন প্রসেনজিৎ​।
টাইমস অব ইন্ডিয়া
