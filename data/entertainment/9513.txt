
ভারতীয় টেলিভিশনের জনপ্রিয় ধারাবাহিক ‘বালিকা বধূ’র পরিচিত মুখ বাঙালি অভিনেত্রী প্রত্যুষা বন্দ্যোপাধ্যায় মারা গেছেন। গতকাল শুক্রবার মুম্বাইয়ের বাড়ি থেকে প্রত্যুষার গলায় ফাঁস দেওয়া ঝুলন্ত দেহ উদ্ধার হয়। এরপর তাঁকে নিয়ে যাওয়া হয় আন্ধেরির কোকিলাবেন হাসপাতালে। সেখানে চিকিৎসকেরা তাঁকে মৃত বলে ঘোষণা করেন। প্রাথমিকভাবে পুলিশের অনুমান, প্রত্যুষা আত্মহত্যা করেছেন।কলকাতার জামশেদপুরের মেয়ে প্রত্যুষা বন্দ্যোপাধ্যায় বেশ কয়েকটি জনপ্রিয় ধারাবাহিকে অভিনয় করেছেন। তাঁর অভিনীত শেষ সম্প্রচারিত ধারাবাহিক ‘শ্বশুরাল সিমার কি’। রিয়্যালিটি শো ‘বিগ বস৭’-এও দেখা গিয়েছে তাঁকে।জি নিউজ ও টাইমস অব ইন্ডিয়ার খবরে বলা হয়েছে, অভিনেত্রী প্রত্যুষা বন্দ্যোপাধ্যায়ের অস্বাভাবিক মৃত্যুর পর তোলপাড় শুরু হয়েছে বলিউডে। বালিকা বধূর ‘আনন্দী’ কি আত্মঘাতী হলেন? নাকি তাঁকে পরিকল্পনা করে খুন করা হয়েছে? এমনই বহু প্রশ্ন উঠে আসছে এই ঘটনাকে ঘিরে। এই মৃত্যু নিয়ে সরাসরি মুখ খুলেছেন সালমন খান। ‘বিগ বস সিজন সেভেন’ থেকেই প্রত্যুষাকে চিনতেন তিনি। এই রিয়্যালিটি শো-তে প্রত্যুষা প্রতিযোগী হিসেবে অংশ নিয়েছিলেন। গতকাল শুক্রবার নায়িকার অকালমৃত্যুর পর সল্লু জানিয়েছেন, ‘বিগ বস’-এ যখন প্রত্যুষা এসেছিল, ওর বয়স মাত্র ২০। সালমন জানিয়েছেন, মৃত্যুর খবর শুনে তিনি মানসিকভাবে খুবই আঘাত পেয়েছেন। দিনভর শুটিংয়ের ফাঁকে চোখ রেখেছেন প্রত্যুষার মৃত্যু সংক্রান্ত নানা খবরে।
প্রত্যুষা সম্পর্কে ৫টি অজানা তথ্য১.বেশ কিছুদিন ধরেই শোনা যাচ্ছিল বিয়ে করতে চলেছেন প্রত্যুষা আর রাহুল। বিয়ের প্রস্তুতিও চলছিল। কিন্তু শুক্রবার যখন উদ্ধার হলো মৃতদেহ তখন প্রত্যুষার মাথায় ছিল সিঁদুর। এখন প্রশ্ন, তবে কী কাউকে না জানিয়ে আগেই বিয়ে করে ফেলেছিলেন প্রত্যুষা?২.দুটি সম্পর্কে ইতি টানার পর অভিনেতা-প্রোডিউসার রাহুল রাজ ছিলেন প্রত্যুষার তৃতীয় প্রেমিক। আপাতদৃষ্টিতে তাদের সম্পর্ক ভালো বলে মনে হলেও শোনা যাচ্ছে ইদানীং রাহুলের সঙ্গে বনিবনা হচ্ছিল না। এর কারণ অর্থ সংক্রান্ত। রাহুলের কাছে প্রত্যুষার বাবা-মা ৪ কোটি টাকা ধার নিয়েছিলেন। সেই অর্থ ফেরত চাইতেই শুরু হয় অশান্তি।৩.মিষ্টি চেহারার প্রত্যুষাকে বাইরে থেকে খুব হাসিখুশি দেখালেও ভেতরে-ভেতরে খুব একা হয়ে পড়েছিলেন। শোনা যায় সেই একাকিত্ব কাটাতে নাকি বেছে নিয়েছিলেন মাদকের আশ্রয়। মাদকের নেশা এতটাই বেশি প্রত্যুষাকে গ্রাস করেছিল যে, তাঁকে তিনটি ধারাবাহিক থেকে বাদ পড়েছিলেন।৪.সেলিব্রিটি মানেই অ্যাকটিভ টুইটারে। প্রত্যুষাও এর ব্যতিক্রম ছিলেন না। নিয়মিত দেখা যেত তাঁর টুইট। ইনস্টাগ্রামে পোস্ট করতেন ছবি। কিন্তু হঠাৎ নভেম্বর মাস থেকে আর টুইটারে দেখা যায় না ‘আনন্দীকে’। অ্যাকাউন্ট ডি-অ্যাক্টিভেট করেন।প্যারিসে হামলার পর মৃতদের জন্য সমবেদনা জানিয়ে টুইটারে প্রত্যুষা শেষ টুইট করেন।৫.শুক্রবার শেষ প্রত্যুষার সঙ্গে দেখা হয়েছিল প্রতিবেশী অনুজের। কাঁদতে কাঁদতে অনুজকে বলেছিলেন, রাহুল ওকে ঠকিয়েছে। শোনা যাচ্ছে সাবেক প্রেমিকার সঙ্গে রাহুলের ফের ঘনিষ্ঠতা বাড়তে থাকায় তা মেনে নিতে পারেননি প্রত্যুষা।
