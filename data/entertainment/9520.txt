
যুক্তরাষ্ট্রের লস অ্যাঞ্জেলেসের মাইক্রোসফট থিয়েটারে গতকাল রোববার সন্ধ্যায় বসেছিল আমেরিকান মিউজিক অ্যাওয়ার্ডের ৪৫তম আসর। এবার বছরের সেরা শিল্পীর পুরস্কার পেয়েছেন পপ তারকা ব্রুনো মার্স। এই মার্কিন গায়ক সাতটি পুরস্কার জিতেছেন। নবাগতদের মধ্যে সেরা হয়েছেন নিয়াল হোরান। ‘ট্যুর অব দ্য ইয়ার’ খেতাব পেয়েছে ব্রিটিশ রক ব্যান্ড কোল্ডপ্লে। সেরা মিউজিক ভিডিওর পুরস্কার পেয়েছে ব্রুনো মার্সের ‘দ্যাটস হোয়াট আই লাইক’। পপ ও রক বিভাগে সেরা হয়েছেন ব্রুনো। নারী শিল্পীদের মধ্যে এ বিভাগে পুরস্কার পান লেডি গাগা। সেরা রক ব্যান্ডের পুরস্কার অর্জন করেছে মার্কিন ব্যান্ড ‘ইমাজিন ড্রাগন’। 
বিশ্বব্যাপী আলোড়ন তোলা গান ‘দেসপাসিতো’ আমেরিকান মিউজিক অ্যাওয়ার্ডে পেয়েছে ‘কোলেবোরেশন অব দ্য ইয়ার’ পুরস্কার। প্রয়াত শিল্পী চেস্টার বেনিংটনের লিংকিন পার্ক জিতেছে ফেভারিট অল্টারনেটিভ ব্যান্ডের পুরস্কার। পুরো অনুষ্ঠানে সবাই বুঁদ হয়েছিলেন সংগীত তারকা নিক জনাস, লেডি গাগা, ক্রিস্টিনা এগুলেরা, সেলেনা গোমেজ এবং ফ্লোরিডা জর্জিয়া লাইনের পরিবেশনায়। সেরা অ্যালবাম হয়েছে ব্রুনো মার্সের ‘টুয়েন্টি ফোর কে ম্যাজিক’। দর্শক জরিপে সেরা পুরুষ কণ্ঠশিল্পীর পুরস্কার পেয়েছেন ব্রুনো মার্স ও নারীদের মধ্যে এ পুরস্কার পান বিয়ন্সে নোয়েলস। দর্শক পছন্দের তালিকায় সেরা গান ও অ্যালমাবের পুরস্কার এবার পেয়েছে ব্রুনো মার্স। প্রয়াত শিল্পী চেস্টার বেনিংটনের লিংকিন পার্ক জিতেছে ‘ফেভারিট অল্টারনেটিভ ব্যান্ড’ পুরস্কার।
অনুষ্ঠানটির সঞ্চালনায় ছিলেন গোল্ডেন গ্লোব পুরস্কারজয়ী অভিনেত্রী ট্রেসি এলিস রোজ। বিলবোর্ড
