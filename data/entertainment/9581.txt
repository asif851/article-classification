
‘গুন্ডা দ্য টেরোরিস্ট’ ছবিতে আইটেম গার্ল হিসেবে নাচলেন নায়িকা আঁচল। সম্প্রতি এফডিসির চার নম্বর ফ্লোরে গানটির শুটিংয়ে অংশ নেন তিনি। ‘গুন্ডা দ্য টেরোরিস্ট’ ছবিটি পরিচালনা করেছেন ইস্পাহানী আরিফ জাহান।আইটেম গানে অংশ নেওয়ার প্রসঙ্গে আঁচল বলেন, ‘আমাকে এর আগে কখনো আইটেম গানে পারফর্ম করতে দেখা যায়নি। এবারই প্রথম এ ধরনের গানে পারফর্ম করলাম। গল্পের প্রয়োজনে কাজটি করতে হলো। অনুভূতি অন্য রকম। আশা করছি দর্শকেরা ভিন্নতা পাবে।’‘গুন্ডা দ্য টেরোরিস্ট’ ছবিতে মূল নায়িকা হিসেবে কিন্তু অভিনয় করছেন আঁচল নিজেই। এতে আঁঁচলের সহশিল্পী বাপ্পি। আঁচল ও বাপ্পি প্রথম জুটি হয়ে অভিনয় করেন শাহীন সুমনের পরিচালনায় ‘জটিল প্রেম’ ছবিতে। এরপর দুজনে একসঙ্গে অভিনয় করেন ‘প্রেম প্রেম পাগলামি’ ছবিতে। আবারও দুজন একসঙ্গে অভিনয় করছেন ‘গুন্ডা দ্য টেরোরিস্ট’ ছবিতে।বাংলা চলচ্চিত্রের অভিনেত্রী আঁচলের মুক্তির অপেক্ষায় থাকা ছবিগুলো হচ্ছে, ‘কিস্তিমাত’ ও ‘মন জুড়ে তুই’। ছবিগুলোতে আঁচলের নায়ক হিসেবে আছেন যথাক্রমে আরেফিন শুভ ও ইমন।
