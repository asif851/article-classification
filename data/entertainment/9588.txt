
হৃদয় খান সংগীতশিল্পী। গান গাওয়ার পাশাপাশি তিনি সুর করেন, সংগীত পরিচালনাও করছেন।
স্ট্রেট বলজন্মদিন৩ জানুয়ারিছোটবেলার হৃদয় খান, দুষ্টু না শান্ত?ছোটবেলায় শান্ত ছিলাম। এখনো তাই-ই আছি।শিল্পী না হলে...পাইলট হতামভক্তরা যদি যোগাযোগ করতে চায়ফেসবুক পেইজের মাধ্যমে যোগাযোগ করতে পারে। অ্যাড্রেসটা দিয়ে দিচ্ছি: www.facebook.com/hridoykhanfanpageগুগলিযে সুপারপাওয়ারটা চাইযখন-তখন ইচ্ছা হলেই সমুদ্রের পাড়ে চলে যাব।
শাকিব খান আর হৃদয় খানের মধ্যে দুটি মিল
দুজনের নামেই ‘খান’ আছে। দুজনকেই মাঝেমধ্যে টিভিতে দেখা যায়।
যে প্রশ্নের উত্তর দিতে দিতে ক্লান্ত
‘আপনার পরের অ্যালবাম কবে বেরোচ্ছে?’ সাংবাদিক, ভক্ত—এ প্রশ্ন সবার। গতকাল অ্যালবাম বেরোলে আজই হয়তো আবার এ প্রশ্ন শুনতে হবে!
বিয়ে করে হৃদয় খান যাঁদের হৃদয় ভেঙেছেন, তাঁদের উদ্দেশে
বিয়ের পর একটা ব্যাপার খুব বোধ করছি। মানুষের জীবনে খুব ভালো একজন সঙ্গী দরকার। হোক সে বাবা, মা, জীবনসঙ্গী—যে কেউ। সবাই নিশ্চয়ই তাঁর জীবনে এমন কাউকে না কাউকে খুঁজে পেয়েছেন বা পাবেন।
 
পাওয়ার প্লে
আমার একজন তারকা ভক্ত
বালাম ভাই। আমি তাঁর গানের ভক্ত, আবার তিনিও আমার একটা গান পছন্দ করেন।
সেরা কনসার্ট
সম্ভবত ২০১২ সালের থার্টি ফার্স্ট নাইটে কক্সবাজার সমুদ্রসৈকতে একটা শো করেছিলাম। প্রায় দুই লাখ মানুষ ছিল সেই অনুষ্ঠানে। একটা পর্যায়ে আমি যখন সবাইকে নিজের মুঠোফোনটা উঁচু করে ধরতে বললাম...সেটা ছিল একটা অদ্ভুত দৃশ্য!
গায়ক যদি নায়ক হন
অভিনয়ের প্রস্তাব অনেক পেয়েছি, এখনো পাচ্ছি। এমনকি কলকাতার একটা সিনেমাতেও কাজ করার প্রস্তাব পেয়েছিলাম। এখনই অভিনয় নিয়ে কিছু ভাবছি না। ভবিষ্যতে করতেও পারি।
সুজানার জানা নেই
আমার এমন কিছু নেই, যা ও জানে না।
 
ফুলটস
মানুষ হিসেবে দশে
পাঁচ। নিজেকে খুব বেশি দিতে পারছি না। আমার অনেক কিছুই পারফেক্ট নয়, যেমনটা আমি চাই।
এখন পর্যন্ত জীবনের সবচেয়ে বড় পাওয়া
সুজানা।
সকালে উঠিয়া আমি মনে মনে বলি
দিনটা যেন শান্তিপূর্ণভাবে কাটে।
নিজেকে যে প্রশ্নটা করতে চাই
ওই তো, সবাই যে প্রশ্নটা করে। ‘আপনার পরের অ্যালবাম কবে আসছে?’
 
বাউন্সার
আজকের ‘হৃদয় খান’ হতাম না, যদি না...
আমার ভাগ্য খুব ভালো। অনেককে দেখা যায়, ১০টা গান বের হওয়ার পর ১১ নম্বর গানটা হিট হয়। আমার প্রথম অ্যালবামের প্রথম গানই (হৃদয় মিক্স অ্যালবামের ‘চাই না মেয়ে’) সবাই পছন্দ করেছে।
আজব গুজব
সেই২০০৮-২০০৯ সালে যখন কাজ শুরু করেছি, তখন থেকেই একটা গুজব শুনেছি। অনেকে বলেন, আমি নাকি মাদকাসক্ত ছিলাম কিংবা এখনো আছি। অথচ আমি কখনো মাদক ছুঁয়েও দেখিনি। এটা আমার কাছে খুব আজব লাগে।
‘ভালো লাগে না’—কী?
গানটা সুজানাকে নিয়েই গেয়েছিলাম। ওকে ভালোবাসতাম, কিন্তু ওর কাছ থেকে কোনো প্রতিক্রিয়া পেতাম না। এটা ভালো লাগত না।
এখন কি তাহলে ‘ভালো লাগে’ শিরোনামে আরেকটা গান হওয়া উচিত না?
হ্যাঁ, তা তো অবশ্যই। এখন তো সুজানাকে পেয়েই গেছি। ‘ভালো লাগে না’ গানটার মিউজিক ভিডিওতে দেখবেন, শেষে লেখা আসে ‘টু বি কন্টিনিউড’। ‘ভালো লাগে’ শিরোনামের গানও হয়তো আসছে।
মো. সাইফুল্লাহ 
