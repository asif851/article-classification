
তিন খানের মিটমাট হয়ে গেছে। কিন্তু ভক্তদের মধ্যে যুদ্ধ চলছেই। আর সামাজিক যোগাযোগের সাইটগুলো হয়েছে আরেক উৎপাত। যার যা খুশি লিখে চলেছে। এসবে ত্যক্ত-বিরক্ত সালমান খান হুমকিই দিয়ে বসেছেন, টুইটার অ্যাকাউন্টই বন্ধ করে দেবেন।তিন খানের মধ্যে কে এক নম্বর—এ নিয়ে প্রতিদিন তাঁর টুইটার অনুসারীদের মধ্যে গলাবাজি দেখে দেখে ক্লান্ত সালমান টুইট করেছেন, ‘আপনাদের হাতে যদি আমাকে অনুসরণ (ফলো) করার সময় না থাকত, আপনারা যদি আমার টুইটারে হাজিরা না দিতেন, প্রত্যুত্তর না দিতেন, আমি হতাম পৃথিবীর সবচেয়ে সুখী মানুষ।’আরেক টুইটে সালমান লিখেছেন, তাঁকে প্রশংসা করে ভক্তরা যেন সময় আর শক্তি ‘অপচয়’ না করে! মানুষ ২৪ ঘণ্টা ফেসবুক-টুইটারে হামলে পড়ে থাকে কীভাবে, সালমান রীতিমতো বিস্মিত। টিওআই।
