
নিয়মিত নানা দেশের চলচ্চিত্র দেখানো হয় ফরাসি সংস্কৃতি কেন্দ্র অলিয়ঁস ফ্রঁসেজে। গতকাল শুক্রবার থেকে সেখানে শুরু হয়েছে ফরাসি ছবির নিয়মিত উৎসব। কেন্দ্রের চলচ্চিত্র সংসদ রেনোয়ার ফিল্ম ক্লাবের আয়োজনে পরিচয়পত্র দেখিয়ে প্রতি সপ্তাহে যে কেউ দেখতে পারবেন ছবিগুলো।
গতকাল শুক্রবার সন্ধ্যা ৬টায় দেখানো হয়েছে ‘চাইনিজ পাজল’ ছবিটি। আসছে ১৫ অক্টোবর সন্ধ্যা ৬টায় দেখানো হবে ‘র‍্যাগিং রোজ’, ২৮ অক্টোবর ‘লিউ গ্যাজেল’, ১১ নভেম্বর ‘হোয়াটস ইন এ নেম’ ১৯ নভেম্বর ‘হয়ার ডু ইউ গো নাউ’ ২৬ নভেম্বর ‘দ্য লিটল প্রিন্স’, ৯ ডিসেম্বর বিকেল সাড়ে ৫টায় ‘ইনসেনডাইস’ ও ৩০ ডিসেম্বর সন্ধ্যা ৬টায় ‘জারাফা’। অলিয়ঁস ফ্রঁসেজ থেকে জানানো হয়েছে, ছবিগুলো বিনামূল্যে দেখতে পারবেন যে কেউ।এ ছবিগুলো ছাড়াও নভেম্বরের ৭ ও ৮ তারিখে রয়েছে ‘ওয়ার্ল্ড ফিল্ম মেনিফেস্টেশন প্রোগ্রাম’। প্রথম দিন বেলা আড়াইটায় দেখানো হবে ‘দ্য সাকার’ ও বিকেল ৫টায় ‘ডেলিক্যাটেসিন’ ছবিটি। পরদিন ৮ নভেম্বর বেলা আড়াইটায় ‘দ্য ডিনার গেম’।
