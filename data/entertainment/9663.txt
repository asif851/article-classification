
মাতৃত্বের কাছে নিজের তুঙ্গস্পর্শী জনপ্রিয়তা আর ক্যারিয়ার অবলীলায় বিসর্জন দিয়েছিলেন। মা দিবসের আগে সেই কাজলকে এবার দেওয়া হলো ‘মাইটি মম’ পুরস্কার। বলিউডে নির্মিত হিন্দি ভাষার অ্যানিমেশন ছবি মাইটি রাজু রিও কলিং ছবির পক্ষ থেকে দেওয়া হয়েছে এই পুরস্কার।সেই পুরস্কার নিতে গিয়ে কাজল বলেছেন, ‘পৃথিবীর সব মা-ই শক্তিময়ী মা। প্রত্যেক মা-ই নিজের সন্তানদের মানুষ করতে গিয়ে কী অশেষ কষ্টটাই না করেন। জানি না আমি একজন শক্তিময়ী মা কি না। তবে হ্যাঁ, সব সময়ই নিজের সন্তানদেরই সবচেয়ে গুরুত্ব দিয়েছি।’ আইএএনএস।
