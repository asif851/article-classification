
মানুষের জীবনে কতো অভিজ্ঞতাই না থাকে। কিছু অভিজ্ঞতা মধুর, আবার কিছু স্মৃতি মনে হলেই গা গুলিয়ে আসে। ‘জেমস বন্ড’ খ্যাত অভিনেতা পিয়ার্স ব্রসনান যেমন একবার ভুল করে ইঁদুর খেয়ে ফেলেছিলেন। এরপর টানা এক সপ্তাহ অসুস্থ ছিলেন বেচারা পিয়ার্স।সম্প্রতি পিয়ার্স নিজেই তাঁর এই বাজে অভিজ্ঞতার কথা জানিয়েছেন। ‘মিস্টার জনসন’ ছবির শুটিং করতে নাইজেরিয়ায় গিয়েছিলেন তিনি। একদিন শুটিং শেষে সিনেমার কলাকুশলীরা মিলে শহরের দিকে যান ভালো-মন্দ কিছু খাওয়ার আশায়। পিয়ার্স বলেন, রেঁস্তোরায় যাওয়ার পর তাঁদের সামনে যেসব খাবার পরিবেশন করা হয়েছিল তা দেখতে নাকি বেশ মুখরোচক মনে হচ্ছিল। কিন্তু পিয়ার্স ব্রসনান গরুর মাংসের কাবাব ভেবে একটি খাবার মুখে দিতেই তাঁর বমি আসতে থাকে। পরে এই অভিনেতা জানতে পারেন, সেটি গরু নয়; ছিল ইঁদুরের চামড়া! ততক্ষনে পিয়ার্স ব্রননানের অবস্থা খারাপ।৬৩ বছর বয়সী এই অভিনেতা জানান, ‘এর থেকে বাজে জিনিস আমি জীবনেও আমার মুখে দিইনি। সেই ঘটনার পর আমি সাত দিন অসুস্থ ছিলাম।’ হিন্দুস্থান টাইমস।
