
আজ মুক্তি পাচ্ছে মুক্তিযুদ্ধের আরও একটি চলচ্চিত্র। ‘লাল সবুজের সুর’ নামের এই চলচ্চিত্রটি নির্মাণ করেছেন মুশফিকুর রহমান গুলজার। চ্যানেল আইয়ের ব্যবস্থাপনা পরিচালক শিশুসাহিত্যিক ফরিদুর রেজা সাগরের গল্পে এটি নির্মাণ করেছেন তিনি। সরকারি অনুদানের এই ছবিতে অভিনয় করেছেন ওমর সানী, সুব্রত, সেরা জামান, রফিকুল্লাহ সেলিম, ঝুনা চৌধুরী, শিশুশিল্পী মাহি, লিখন প্রমুখ।
ছবিটি নিয়ে পরিচালক গুলজার বলেন, ‘কিশোর মুক্তিযোদ্ধার ওপরে ভিত্তি করে নির্মিত হয়েছে চলচ্চিত্রটি। আমাদের যুদ্ধের সময় কিশোর মুক্তিযোদ্ধাদেরও যে একটা ভূমিকা ছিল তাই ফুটিয়ে তোলা হয়েছে লাল সবুজের সুর চলচ্চিত্রে।’তিনি জানান, বসুন্ধরা স্টার সিনেপ্লেক্স, যমুনা ব্লকবাস্টার সিনেমাসসহ রাজধানীর বেশ কয়েকটি প্রেক্ষাগৃহে মুক্তি পাচ্ছে চলচ্চিত্রটি। তবে প্রেক্ষাগৃহে মুক্তির পাশাপাশি আজ বেলা ৩টা ৫ মিনিটে দেখানে হবে চ্যানেল আইতে।
