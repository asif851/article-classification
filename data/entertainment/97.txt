
বেঁচে থাকলে ১৪ সেপ্টেম্বর ৩১ বছর পূর্ণ করতেন শিল্পী অ্যামি ওয়াইনহাউজ। কিন্তু তিন বছর আগে অ্যালকোহলের বিষক্রিয়ায় ভক্তদের কাঁদিয়ে না-ফেরার দেশে চলে গেছেন এই শিল্পী। প্রয়াত শিল্পীর ৩১তম জন্মদিনে লন্ডনের ক্যামডেনে উন্মুক্ত হয়েছে তাঁর ব্রোঞ্জের ভাস্কর্য। দ্য গার্ডিয়ান এ তথ্য জানিয়েছে।অ্যামির ব্রোঞ্জের ভাস্কর্যটি তৈরি করেছেন স্কট ইটন নামের এক ভাস্কর। এই ভাস্কর্য উন্মোচন অনুষ্ঠানে উপস্থিত ছিলেন অ্যামির পরিবারের সদস্য ও তাঁর ভক্তরা।অ্যামির বাবা মিশেল ওয়াইনহাউজ বলেছেন, ‘আজকের দিনের অনুভূতি মিশ্র। আমাদের মাঝে যে নেই, তার জন্য ভাস্কর্য বানানো হয়েছে। শারীরিক অবয়বে অ্যামি আমাদের মধ্যে হয়তো নেই, কিন্তু আমাদের মন থেকে সে কখনো মুছে যাবে না। আমি তার জন্য খুবই কষ্ট পাই।’
