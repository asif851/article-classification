
এক মিনিটের সংলাপ কেটে অবশেষে সেন্সর ছাড়পত্র পেল দেশা: দ্য লিডার নামের ছবি। গত মাসে ছবিটি সেন্সর ছাড়পত্রের জন্য জমা দেয় প্রযোজনা প্রতিষ্ঠান জাজ মাল্টিমিডিয়া। মিনিট খানেকের সংলাপ কেটে আনুষ্ঠানিকভাবে গতকাল সেন্সর ছাড়পত্র দেওয়া হয়েছে ছবিটির। পরিচালক সৈকত নাসির জানান, ২৬ নভেম্বর সেন্সরে ছাড়পত্রের জন্য সেন্সর বোর্ডে জমা দিলে কয়েকটি সংলাপ নিয়ে আপত্তি ওঠে। সেগুলো কর্তনের পরই ছাড়পত্র পায় দেশা: দ্য লিডার। তিনি জানান, সবকিছু ঠিক থাকলে ২৬ ডিসেম্বর মুক্তি দেওয়া হবে ছবিটি।দেশা: দ্য লিডার এতে অভিনয় করেছেন মাহিয়া মািহ, নবাগত শিপন ও তারিক আনাম খান। ছবিতে গান রয়েছে চারটি। জেমস ছাড়াও গানগুলোতে কণ্ঠ দিয়েছেন শফিক তুহিন, কনা, কিশোর, শুকলা, পুলক ও রাজু।
