
মরমি কণ্ঠশিল্পী আবদুল আলীমের ৪২তম মৃত্যুবার্ষিকী আজ। শিল্পীর স্মরণে বিভিন্ন সামাজিক সাংস্কৃতিক সংগঠন আজ বিভিন্ন কর্মসূচি গ্রহণ করেছে। সকালে ঢাকার বনানীতে শিল্পীর কবরে পুষ্পস্তবক অর্পণ ও মিলাদ মাহফিলের আয়োজন করেছে আবদুল আলীম ফাউন্ডেশন।সকাল ৭টা ৪০ মিনিটে চ্যানেল আইয়ের ‘গানে গানে সকাল শুরু’ অনুষ্ঠানে থাকবে আবদুল আলীমের গান। গাইবেন শিল্পীর তিন সন্তান জহির আলীম, আজগর আলীম ও নূরজাহান আলীম। একই দিনে বাংলাদেশ টেলিভিশনে থাকবে গান ও আলোচনা। সেই অনুষ্ঠানে ওই তিন ভাইবোন ছাড়াও অংশ নেবেন তাঁদের আরও দুই সহোদর আখতার জাহান আলীম ও আসিয়া আলীম।
