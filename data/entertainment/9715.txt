
নন্দিত গায়িকা সামিনা চৌধুরী বৃষ্টি নিয়ে গাইলেন নতুন একটি গান। ‘আজ বৃষ্টি নামুক’ শিরোনামের নতুন এ গানটি লিখেছেন লিমন আহমেদ। সুর করেছেন রাজন সাহা এবং সংগীত পরিচালনা করেছেন মীর মাসুম।নতুন গানটি নিয়ে সামিনা বললেন, ‘জাতিগতভাবেই বরষা, বৃষ্টি, কদম ফুল-এই সব বিষয়গুলোর প্রতি অন্যরকম একটা ভালো লাগা আছে আমাদের। সেই ভাবনা থেকে বৃষ্টি মাখা রোমান্টিক এই গানে কণ্ঠ দিলাম।’এরই মধ্যে গানটির রেকর্ডিং হয়ে গেছে। বৈশাখ উপলক্ষে গানটির অডিও-ভিডিও প্রকাশ পাবে।
