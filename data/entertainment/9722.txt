
বিশ্বে এশিয়া অঞ্চলের নারীদের সবচেয়ে সুন্দর হিসেবে বিবেচনা করা হয়। তবে এশিয়ার মধ্যে সবচেয়ে সেরা আবেদনময়ী কে? যুক্তরাজ্যের একটি ম্যাগাজিন সম্প্রতি এ নিয়ে একটি তালিকা প্রকাশ করেছে। তালিকায় এশিয়ার শ্রেষ্ঠ আবেদনময়ী নির্বাচিত হয়েছেন বলিউডের অভিনেত্রী ক্যাটরিনা কাইফ। চতুর্থবারের মতো বিশ্বের সবচেয়ে আবেদনময়ী এশীয় নারী হিসেবে তাঁকে নির্বাচিত করেছে যুক্তরাজ্যভিত্তিক সাপ্তাহিক ম্যাগাজিন ‘ইস্টার্ন আই’।গত এক বছরের বেশি সময় ধরে পর্দায় অনুপস্থিত ক্যাটরিনা কাইফ। তারপরও সেরা আবেদনময়ীর তালিকায় তিনি পেছনে ফেলেছেন বর্তমানে বলিউডের অন্যতম তারকা দীপিকা পাড়ুকোন, প্রিয়াঙ্কা চোপড়া, টিভি অভিনেত্রী দাস্টি ধামি।‘ফিফটি সেক্সিয়েস্ট এশিয়ান উইমেন লিস্ট ২০১৩’ নামের এ তালিকায় ‘ইস্টার্ন আই’-এর বিচারক প্যানেলের বিচারে এ বছর ক্যাটরিনার পর স্থান হয়েছে প্রিয়াঙ্কা চোপড়ার। ভারত ছাড়াও পাকিস্তান থেকে এ তালিকায় স্থান পেয়েছেন হুমাইমা মালিক। ১৫ তম স্থান তাঁর। এ তালিকায় ১৪ তম স্থানে রয়েছেন ‘আশিকি ২’খ্যাত শ্রদ্ধা কাপুর। তালিকায় পুরোনোদের মধ্যে মাধুরী ও শ্রীদেবীও জায়গা পেয়েছেন।
 
