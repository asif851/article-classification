
‘ওয়াটার রাইমস-৩’ শিরোনামে একটি চিত্র প্রদর্শনী শুরু হলো রাজধানীর গ্যালারি কায়ায়। নানা বয়সের ১০ জন শিল্পীর জলরঙে আঁকা ৪৪টি ছবি নিয়ে এ প্রদর্শনীটির উদ্বোধন হয়েছে গত শুক্রবার বিকেলে। স্বনামধন্য ভাস্কর, শিল্পী হামিদুজ্জামান খান প্রদর্শনীটির উদ্বোধন করেন। উদ্বোধনী অনুষ্ঠানে উপস্থিত ছিলেন অর্থনীতিবিদ প্রতিমা পাল মজুমদার। উদ্বোধনী অনুষ্ঠান পরিচালনা করেন গ্যালারি কায়ার কর্ণধার গৌতম চক্রবর্তী।গ্যালারি কায়াতেই ২০১২ সালে ‘ওয়াটার রাইমস-১’ এবং ২০১৪ সালে ‘ওয়াটার রাইমস-২’ নামে দুটি প্রদর্শনী হয়েছিল। এটির মতো নানা বয়সী শিল্পীদের জলরং নিয়েই ছিল সে আয়োজনটি।প্রদর্শনীতে স্থান পেয়েছে শিল্পী কারু তিতাস, আনিসুজ্জামান, সোহাগ পারভেজ, গোপাল চন্দ্র সাহা, মো. কামরুজ্জোহা, শাহানুর মামুন, দিদারুল হোসেন লিমন, সৈকত হোসেন, আরাফাত করিম ও ফাইজুর রহমানের চিত্রকর্ম।‘ওয়াটার রাইমস-৩’ প্রদর্শনীটি চলবে ২৭ এপ্রিল পর্যন্ত। প্রতিদিন বেলা ১১টা থেকে সন্ধ্যা সাড়ে সাতটা পর্যন্ত তা দেখা যাবে গ্যালারি কায়ায় গেলে।
