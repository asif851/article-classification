
কিছুদিন আগেও নিয়মিত উপস্থাপনার হট সিটে বসতে দেখা যেত নুসরাত ফারিয়াকে। তবে সময় বদলেছে, এখন সেই ফারিয়াই বসছেন অতিথির চেয়ারে; আর উপস্থাপনায় অন্য কেউ। এবারের ঈদে এটিএন বাংলায় চলচ্চিত্রবিষয়ক এক অনুষ্ঠানে এমন দৃশ্যেরই দেখা মিলবে। অনুষ্ঠানটির নাম ‘স্টার মোমেন্টস’।দুই অংশে ভাগ করা ‘স্টার মোমেন্টস’ এর এই আয়োজনে প্রথম অংশে আসবেন ঢাকাই ছবির আলোচিত জুটি অনন্ত জলিল ও বর্ষা। আর দ্বিতীয় অংশে অতিথি হিসেবে থাকবেন চিত্র নায়িকা মৌসুমী, নুসরাত ফারিয়া ও শিপন।ফেরদৌস বাপ্পীর উপস্থাপনায় এ অনুষ্ঠানে উপস্থিত তারকাদের সঙ্গে থাকবে আলাপচারিতা। এরই ফাঁকে ফাঁকে রয়েছে প্রশ্নোত্তর পর্ব এবং র‍্যাপিড ফায়ার।এ অনুষ্ঠানে বাড়তি আকর্ষণ হিসেবে থাকছে নবাগত অভিনেত্রী নুসরাত ফারিয়া ও শিপনের পারফরমেন্স।‘স্টার মোমেন্টস’ অনুষ্ঠানটি পরিচালনা করেছেন রোমানা আফরোজ। প্রচারিত হবে ঈদের দিন রাত ১১টা ৪৫ মিনিটে এটিএন বাংলায়।
