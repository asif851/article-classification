
আমির খানের ছবি মানেই আলাদা কিছু। ‘থ্রি ইডিয়টস’, ‘পিকে’ দিয়ে বক্স অফিস মাত করার পর এবার তিনি এসেছেন ‘দঙ্গল’ নিয়ে। এটি মুক্তি পাবে ২৩ ডিসেম্বর। মুক্তির আগেই অবশ্য আমির তাঁর খুব কাছের কয়েকজন বন্ধুকে ছবিটি দেখিয়েছেন। তাঁরা সবাই ছবিটির প্রশংসা করেছেন।এমনকি আজ বৃহস্পতিবার ‘দঙ্গল’-এর ট্রেলার প্রকাশ পাওয়ার পর প্রশংসার বন্যায় ভেসে যাচ্ছেন আমির। বলিউডের অনেক তারকাই এর ট্রেলার দেখে তাঁদের মুগ্ধতার কথা জানিয়েছেন।অভিনেত্রী আলিয়া ভাট খুদে ব্লগ টুইটারে লিখেছেন, ‘দঙ্গলের ট্রেলার কী সুন্দর!...অসাধারণ হয়েছে।’পূজা হেগড়ে লিখেছেন, ‘বাহ...খুব সুন্দর। মনে হচ্ছে, আমির খান তাঁর ঝুলি থেকে আরও একটি ব্লকবাস্টার বের করতে যাচ্ছেন। “দঙ্গল” দেখার অপেক্ষায় আছি।’‘অসাধারণ একটি ট্রেলার। অনেক অনেক ভালোবাসা ও শুভকামনা “দঙ্গল” দলের জন্য।’ এই বার্তাটি লিখেছেন পূজা গুপ্ত।রিতেশ দেশমুখ ট্রেলারটি দেখে টুইটারে লিখেছেন, ‘আমি ভাষা হারিয়ে ফেলেছি।’
আরেক অভিনেতা বরুণ ধাওয়ান লিখেন, ‘“দঙ্গল”–এর ট্রেলারটি চমৎকার। বাহ বাহ বাহ...’প্রবীণ অভিনেতা অনুপম খের এই ট্রেলার সম্পর্কে বলেন, ‘দঙ্গলের ট্রেলার খুব ভালো হয়েছে। আমির খান আর এই ছবির সবার জয় হোক।’নিতেশ তিওয়ারি পরিচালিত ‘দঙ্গল’-এ আরও অভিনয় করেছেন সাক্ষী তানওয়ার, ফাতেমা সানা শেখ ও সানিয়া মালহোত্রা। এই ছবির প্রযোজক আমির খান, তাঁর স্ত্রী কিরণ রাও খান ও কুনাল রয় কাপুর। এনডিটিভি।
