
চলচ্চিত্রের অন্যতম জনপ্রিয় খলনায়ক মিশা সওদাগর এবার ম্যাগাজিন অনুষ্ঠান সঞ্চালনা করবেন। অনুষ্ঠানের নাম ‘পাঁচফোড়ন’। তিনি জানালেন, গতকাল বৃহস্পতিবার রাজধানীর বেড়িবাঁধসংলগ্ন এলাকায় এই অনুষ্ঠানের শুটিংয়ে অংশ নিয়েছেন তিনি। আর কাজটি তিনি এবারই প্রথম করছেন।মিশা সওদাগর বলেন, ‘আমি সব সময় ব্যতিক্রমধর্মী কাজ করার চেষ্টা করি। “পাঁচফোড়ন” অনুষ্ঠান সঞ্চালনার ব্যাপারটি সে রকম। এর আগে আমি হানিফ সংকেতের “ইত্যাদি” অনুষ্ঠানে অংশ নিয়েছিলাম। আর এবার তাঁর স্ত্রী সানজিদা হানিফের পরিকল্পনা ও পরিচালনায় “পাঁচফোড়ন” অনুষ্ঠানটি সঞ্চালনা করছি। আমার জন্য একেবারেই নতুন অভিজ্ঞতা।’জানা গেছে, ঈদের জন্য অনুষ্ঠানটি তৈরি করছে ফাগুন অডিও ভিশন।
