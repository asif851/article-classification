
বছরের পর বছর ধরে প্রেম নিয়ে লুকোচুরি খেলছেন বলিউডের আলোচিত তারকা যুগল রণবীর কাপুর ও ক্যাটরিনা কাইফ। সম্প্রতি এক ছাদের নিচে বসবাস শুরু করার পরও নিশ্চুপ তাঁরা। অবশ্য রণবীর-ক্যাট চুপচাপ থাকলেও বসে নেই সংবাদকর্মীরা। বরাবরের মতো এবারও এ জুটির খবর বের করতে উঠে-পড়ে লেগেছেন তাঁরা। আর তাঁদের চেষ্টাও বিফলে যায়নি। নতুন বাড়িতে রণবীর-ক্যাটরিনাকে ক্যামেরাবন্দী করতে পেরেছেন তাঁরা। রণবীর-ক্যাটরিনার এই ছবি প্রকাশের পর অনলাইনে রীতিমতো হইচই পড়ে গেছে।মুম্বাইয়ের কার্টার রোডের নতুন বাড়িতে উঠেছেন রণবীর-ক্যাটরিনা। বাড়ির অন্দরসজ্জার কাজ করেছেন স্থপতি আশিস শাহ। চমৎকার এ বাড়িতে আছে দুটি টেরাস। সদ্য প্রকাশিত ছবিতে দেখা গেছে, মাথায় টুপি পরে নতুন বাড়ির টেরাসে দাঁড়িয়ে আছেন রণবীর। আরেকটি ছবিতে ক্যাটরিনাকেও দেখা গেছে নতুন বাড়িতে। শার্ট, প্যান্ট ও সাদা জুতা পরা ক্যাট চুলে ঝুঁটি বাঁধা অবস্থায় ক্যামেরাবন্দী হয়েছেন। সম্প্রতি এক খবরে এমনটিই জানিয়েছে ওয়ান ইন্ডিয়া।মুম্বাইয়ের পালি হিল এলাকায় কৃষ্ণরাজ বাংলো বাড়িতে মা-বাবার সঙ্গে থাকেন রণবীর। মাস কয়েক আগেই একসঙ্গে থাকার জন্য কার্টার রোডে একটি বাড়ি পছন্দ করেন রণবীর-ক্যাট। জগ্গা জাসুস ছবির শুটিংয়ের কাজে ব্যাংকক যাওয়ার আগে ওই বাড়িতে ওঠার কথা ছিল তাঁদের। কিন্তু রণবীরের বাবা ঋষি কাপুর হঠাৎ ডেঙ্গুজ্বরে আক্রান্ত হওয়ায় সেই পরিকল্পনা বাতিল করেন রণবীর-ক্যাটরিনা। তবে শেষ পর্যন্ত ঠিকই বাবা ঋষি কাপুর ও মা নিতু কাপুরকে ছেড়ে প্রেমিকা ক্যাটরিনাকে নিয়ে নতুন বাড়িতে উঠলেন ‘জুনিয়র কাপুর’ রণবীর। আর তার অকাট্য প্রমাণ ক্যামেরাবন্দী রণবীর-ক্যাট।
আরও পড়ুন:  ক্যাট-রণবীরের বাড়ির প্রথম অতিথি! হানিমুন কটেজে রণবীর-ক্যাটরিনা! ঘর সাজাচ্ছেন রণবীর-ক্যাটরিনা রণবীর-ক্যাটের বিয়ে, সালমান খুশি!
