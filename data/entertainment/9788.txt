
দোষ-গুণ মিলিয়েই মানুষ। তারকারাও এর বাইরে নন। তারকাদের ভালো গুণগুলো কী, তাঁদের কি কোনো মন্দ দিক আছে? এবার তারকার নিজের মুখেই শুনুন দোষ-গুণের খবরআমার যত দোষ প্রচণ্ড জেদ আমার। জেদের বশে কোনো কিছু করার সিদ্ধান্ত নিলে তা করেই ফেলি। জানি, কাজটি করলে পরবর্তী সময়ে আমার ক্ষতি হবে, তবু করে ফেলি। পরে পস্তাই। আমার আত্মসম্মানবোধ প্রখর। যে কারণে অনেক সময় চলার পথ রুদ্ধ হয়ে যায়। তবে আমি তা মোটেই পাত্তা দিই না। বলতে দ্বিধা নেই, এ কারণে আমাকে অনেক সময় ভুগতে হয়। আমি বেশি রাগি। অল্প কথায় রেগে যাই। এটা আমার মস্তবড় দোষ। বলতে পারেন, আমি ঝগড়াটে, হি হি হি...। কিন্তু রাগ আবার বেশিক্ষণ থাকে না।
আমার যত গুণ কথাটা বললে মনে হতে পারে, নিজের ঢোল নিজেই পেটাচ্ছি। তবু বলি, আমি কিন্তু খুব মিশুক। অপরিচিত কারোর সঙ্গে মিশলে তাঁর সঙ্গে বন্ধুত্ব গড়তে স্রেফ পাঁচ মিনিট লাগবে আমার। এটা শুধু সিনেমার শুটিংয়ের শিডিউলের ক্ষেত্রেই না, আমার পরিবার, বন্ধুবান্ধব—সবার সঙ্গেই সময়ের ঠিক ব্যবহার করি আমি। যে সময়ে আমি যে কাজটি করব বলে কথা দিই, তা সেই সময়েই করার চেষ্টা করি। কোনো লক্ষ্য নিয়ে কোনো কাজ করব বলে সিদ্ধান্ত যদি নিই, ওই কাজটি না করা পর্যন্ত আমি হাল ছাড়ি না। গ্রন্থনা: শ. আ. মা.
