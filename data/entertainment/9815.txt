
নবীন নির্মাতা নাজমুস সাকীবের একটি স্বল্পদৈর্ঘ্য চলচ্চিত্রে অভিনয়ের জন্য ভারতে যাচ্ছেন তিতাস জিয়া ও জ্যোতিকা জ্যোতি। ১০ মিনিটের এই চলচ্চিত্রের নাম ফাঁকি।নাজমুস সাকীব বলেন, ‘নব্বইয়ের দশকের মফস্বলের একটি পরিবারের গল্প নিয়ে এই ছবি। মা, বাবা ও ছেলের সম্পর্কের টানাপোড়েনের গল্প। বাবা চাকরির কারণে শহরের বাইরে থাকেন। মা মৃত্যুপথযাত্রী। ছেলে বড় হয় গৃহপরিচারিকার কাছে।’নাজমুস সাকীব বর্তমানে সত্যজিৎ রায় ফিল্ম এবং টেলিভিশন ইনস্টিটিউটে পড়াশোনা করছেন। পড়াশোনার অংশ হিসেবে একটি শর্ট ফিল্ম প্রজেক্ট করতে হবে তাঁকে, যার অর্থায়ন করবে ইনস্টিটিউট।সম্প্রতি হুকমায়ূন আহমেদের উপন্যাস নিয়ে মোরশেদুল ইসলাম নির্মিত অনিল বাগচীর একদিন চলচ্চিত্রে অভিনয় করেছেন জ্যোতিকা জ্যোতি। তিনি বললেন ফাঁকির চিত্রনাট্য নিয়ে তাঁর ভালো লাগার কথা, ‘ছবিতে যেন আমাদের পরিবারগুলোকেই পাওয়া যায়। পারিবারিক বন্ধনগুলো ক্রমশশিথিল হচ্ছে, আমরা একে অন্যকে ক্রমাগত ফাঁকি দিচ্ছি।’অন্যদিকে মৃত্তিকা মায়া ছবির জন্য জাতীয় চলচ্চিত্র পুরস্কারজয়ী তিতাস জিয়া বলেন, ‘সত্যজিৎ রায় ফিল্ম ইনস্টিটিউটের শিক্ষার্থীদের আগের কাজ দেখেছি। সেগুলো বিশ্বমানের। ফাঁকিতে আমার চরিত্রের নানা দিক আছে। চরিত্রটি মুমূর্ষু স্ত্রী ও সন্তান পরস্পরকে ভালোবাসে, কিন্তু জীবন–বাস্তবতায় তারা একে অন্যকে ফাঁকি দেয়। এ যেন জীবন থেকে পালিয়ে বাঁচা।’শুটিং হবে ইনস্টিটিউটেরই স্টুডিওতে, ২ থেকে ৫ নভেম্বর। তবে অভিনয়ের প্রস্তুতির জন্য জ্যোতি ও তিতাস গতকালই চলে গেছেন কলকাতায়।
