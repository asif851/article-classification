
নতুন ছবি ডলি কি ডোলির শুটিং শুরু হয় দিল্লির নাসিক শহরে। শুরুর দিনই এ ছবির ডলি অর্থাৎ সোনম কাপুর তার শ খানেক ভক্তের মাঝে বেশ ভালোভাবেই আটকা পড়েন। ভিড় আর ভক্তদের উৎসুক হট্টগোলে এক্কেবারে যাচ্ছেতাই অবস্থা সোনমের। তবে এত হেনস্তার পরও এই হট্টগোলে নাকি বেশ মজা পেয়েছেন তিনি। জানিয়েছেন, ভক্তদের উন্মাদনায় আপ্লুত এই বলিউড ফ্যাশনিস্তা। এই খ্যাতির বিড়ম্বনাই নাকি তাঁর কাছে বড়ই মধুর স্মৃতি।
