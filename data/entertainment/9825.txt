

• লন্ডনের ওটু অ্যারেনাতে বসেছিল ব্রিট অ্যাওয়ার্ডের ঝলমলে আসর।• এবারের আসর মাত করেছেন দুই ব্রিটিশ পপ সংগীতশিল্পী স্টর্মজি ও ডুয়া লিপা।• জ্যাক হোয়াইটহলের সঞ্চালনায় ব্রিট অ্যাওয়ার্ডের মঞ্চে ছিল দারুণ সব পরিবেশনা।

২১ ফেব্রুয়ারি রাতে যুক্তরাজ্যের লন্ডনের ওটু অ্যারেনাতে বসেছিল পশ্চিমা সংগীতশিল্পীদের নিয়ে ব্রিট অ্যাওয়ার্ডের ঝলমলে আসর। এবারের আসর মাত করেছেন দুই ব্রিটিশ পপ সংগীতশিল্পী স্টর্মজি ও ডুয়া লিপা। তা ছাড়া সাদা গোলাপ ও সাদা গোলাপের পিনও ছিল ব্রিট অ্যাওয়ার্ড অনুষ্ঠানের আলোচিত অংশ। এড শিরান, জাস্টিন টিম্বারলেক, কামিলা কাবেওর মতো সংগীত তারকারা সাদা গোলাপ পরে লালগালিচায় ছড়িয়েছেন উত্তাপ, কথা বলেছেন কর্মক্ষেত্রে নারীর ওপর হয়রানি ও বৈষম্য রোধে।
জ্যাক হোয়াইটহলের সঞ্চালনায় এবারের ব্রিট অ্যাওয়ার্ডের মঞ্চে ছিল দারুণ সব পরিবেশনা। বিজয়ী স্টর্মজি, ডুয়া লিপার পাশাপাশি আরও অনেক তারকাবহুল পরিবেশনা প্রশংসা কুড়িয়েছে। মঞ্চে দেখা গেছে এড শিরান, কেনড্রিক ল্যামার, লিয়াম পেইন, রিটা ওরা, জাস্টিন টিম্বারলেক, স্যাম স্মিথসহ অনেককে।
সেরা যাঁরাব্রিটিশ একক শিল্পী (পুরুষ) : স্টর্মজিব্রিটিশ একক শিল্পী (নারী) : ডুয়া লিপাব্রিটিশ দল: গোরিলাজবিটিশ ব্রেক থ্রু অ্যাক্ট: ডুয়া লিপাব্রিটিশ সিঙ্গেল: হিউম্যান (র‍্যাগ ‘এন’ বোন ম্যান)ব্রিটিশ অ্যালবাম: গ্যাং সিংস অ্যান্ড প্রেয়ার (স্ট্রমজি)ব্রিটিশ আর্টিস্ট ভিডিও: হ্যারি স্টাইলস (সাইন অব দ্য টাইমস)গ্লোবাল সাকসেস অ্যাওয়ার্ড: এড শিরানইন্টারন্যাশনাল মেল সলো আর্টিস্ট: কেনড্রিক ল্যামারইন্টারন্যাশনাল ফিমেল সলো আর্টিস্ট: লর্ডইন্টারন্যাশনাল গ্রুপ: ফু ফাইটার্সক্রিটিকস চয়েস: জর্জা স্মিথব্রিটিশ প্রডিউসার: স্টিভ ম্যাকসূত্র: গার্ডিয়ান
 
