
শাহরুখের নায়িকা হিসেবেই ‘ওম শান্তি ওম’ ছবির মাধ্যমে বলিউডে এসেছিলেন দীপিকা। দুজনের রসায়ন অসংখ্য দর্শক-শ্রোতাকে মোহিত করে রেখেছিল, এখনো করে। তাঁরা দুজন কখনোই একে অপরের সঙ্গে অভিনয় করতে অনীহা প্রকাশ করেননি। ফলে তাঁরা আবার একটি ছবিতে জুটিবদ্ধ হচ্ছেন—এটা বড় খবর নয়। বড় খবর হলো, খুব কাছাকাছি সময়েই তাঁরা জুটি বেঁধে আবার আসছেন। আর এই জুটির রসায়নে যা হয়—বক্স অফিসও নড়েচড়ে বসবে।‘ওম শান্তি ওম’–এর পর এই জুটি ‘চেন্নাই এক্সপ্রেস’ ও ‘হ্যাপি নিউ ইয়ার’ ছবি দুটি করেছেন। আনন্দ এল রাইয়ের একটি পুরো দস্তুর রোমান্টিক ছবিতে দেখা যাবে শাহরুখ-দীপিকাকে। টাইমস অব ইন্ডিয়া
