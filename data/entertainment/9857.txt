
এর আগে তিনি ‘ওয়ান্টেড’, ‘আর ...রাজকুমার’-এর মতো অ্যাকশনধর্মী চলচ্চিত্র উপহার দিয়েছেন দর্শকদের। এবারে রামায়ণের কাহিনি ও বিষয়বস্তুকে নিয়ে চলচ্চিত্র নির্মাণ করতে চান ভারতের চলচ্চিত্র ও নৃত্যপরিচালক অভিনেতা প্রভুদেবা। পিটার জ্যাকসন পরিচালিত হলিউডের ব্লকবাস্টার হিট ‘লর্ড অব দ্য রিংস’-এর আদলে এই নতুন ছবিটি নির্মাণের স্বপ্ন দেখছেন প্রভুদেবা।এমন একটি বড় মাপের চলচ্চিত্র নির্মাণের জন্য বাজেটও চাই বিপুল অঙ্কের। তাই পরিচালক এখন অপেক্ষায় আছেন এমন কোনো ব্যক্তির, যিনি তাঁর এই প্রকল্পে বিশাল অঙ্কের অর্থ ঢালতে প্রস্তুত।বলিউডের দুই মেগা স্টার অমিতাভ বচ্চন এবং রজনীকান্তকে নিয়ে কাজ করার কথাও ভাবছেন তিনি। কেবল ব্যাটে-বলে মিলছে না বলেই অমিতাভের মতো গুণী শিল্পীর সঙ্গে এখনো তাঁর কোনো কাজ করা হয়ে ওঠেনি বলেই জানিয়েছেন প্রভুদেবা।এদিকে, রজনীকান্ত প্রভুদেবার সঙ্গে কাজ করার ব্যাপারে সম্মতি দিয়েছেন বলে জানিয়েছেন পরিচালক। ইন্ডিয়ান এক্সপ্রেস।
