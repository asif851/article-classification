
অনলাইনে নাচের প্রতিযোগিতা শুরু করার ঘোষণা দিয়েছে দেশের অনলাইন মার্কেট প্লেস বিক্রয় ডটকম। পুরস্কার হিসেবে বিজয়ী পাবেন এক লাখ টাকা।এ প্রসঙ্গে বিক্রয় ডটকমের মার্কেটিং ম্যানেজার ঈশিতা শারমিন বলেন, ‘বাংলাদেশের সবচেয়ে বড় মার্কেট প্লেসের স্বীকৃতি পাওয়ার আনন্দকে গত সপ্তাহে আমরা ফ্লাশমবের মাধ্যমে উদযাপন করেছি (http://youtu.be/-QMZnQTBDOo)| ভিডিওটি এত জনপ্রিয়তা পেয়েছে যে আমরা এখন সারা দেশ থেকে নাচের প্রতিভা খুঁজে বের করার উদ্যোগ নিয়েছি।’  প্রতিযোগিতায় অংশগ্রহণে আগ্রহীদের বিক্রয় ডটকমের টিউনের সঙ্গে নাচ পরিবেশন করতে হবে। টিউনটি বিক্রয় ডটকমের ওয়েবসাইট থেকে ডাউনলোড করা যাবে। এরপর নাচটি ভিডিও করে ইউটিউবে আপলোড করতে হবে। ইউটিউব লিংক competition@bikroy.com ঠিকানায় পাঠাতে হবে। নাচের পরিবেশনাটি দলীয় কিংবা একক হতে পারে। তবে যত বড় নাচের দল হবে, তত বেশি জেতার সুযোগ থাকবে।আগ্রহীদের পাঠানো ভিডিও থেকে সুন্দর নাচের ভিডিওগুলো বাছাই করে বিক্রয় ডটকম তাদের ফেসবুক ফ্যান পেজে শেয়ার করবে। যে ভিডিওটিতে সবচেয়ে বেশি লাইক পড়বে, সেটিই হবে এক লাখ টাকার পুরস্কার বিজয়ী। 
ফেসবুক পেজে বিজয়ীর ঘোষণা দেওয়া হবে এবং বিক্রয় ডটকম বিজয়ীর সঙ্গে ফোনে যোগাযোগ করবে। ৮ সেপ্টেম্বর থেকে শুরু হওয়া প্রতিযোগিতাটি চলবে ৩ অক্টোবর পর্যন্ত। প্রতিযোগিতা সম্পর্কে বিস্তারিত তথ্য বিক্রয় ডটকমের ওয়েবসাইট থেকে জানা যাবে।

