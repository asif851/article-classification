
ভালোবাসা দিবসে বিভিন্ন টেলিভিশন চ্যানেলে আজ ঊর্মিলা শ্রাবন্তী করের চারটি নাটক প্রচারিত হবে। সম্প্রতি অভিনয়শিল্পী সংঘের নির্বাচনে প্রচার ও প্রকাশনা সম্পাদক পদে জয়লাভ করেছেন সাবেক এই লাক্স তারকা। নাটক ও নানা প্রসঙ্গে কথা হলো তাঁর সঙ্গেভালোবাসার গল্পগুলো কি একই রকমের?ভালোবাসার গল্পগুলো মানুষের জীবনের মতোই ব্যতিক্রম। ভালোবাসা দিবসের নাটকগুলো জীবনের সেই গল্পগুলো নিয়েই তৈরি। আমাকে এবার যে নাটকগুলোতে দেখা যাবে, সেই চরিত্রগুলোয় ভিন্নতা আছে। প্রতিটি নাটকে ভালোবাসার ধরনও ভিন্ন। আবারও তোমার গল্পÍ নাটকটির কথা না বললেই নয়। নাটকটির ৮০ শতাংশ শুটিং হয়েছে লঞ্চে। টানা দুই দিন ধরে সদরঘাট থেকে চাঁদপুর একই লঞ্চে শুটিং করেছি।কোন কোন চ্যানেলে আপনার নাটক আজ?এটিএন বাংলায় একই কথা তুমি বলো বারবার, এনটিভিতে আমার গল্পে তুমি, আরটিভিতে ভালোবাসার খুনসুটি ও গাজী টিভিতে আবারও তোমার গল্প।নির্বাচনে জয়ের অনুভূতি কেমন?খুবই ভালো লাগছে। কোনো নির্বাচনে প্রতিদ্বন্দ্বিতার প্রথম অভিজ্ঞতা এটি। বিশ্ববিদ্যালয়ে পড়াকালে সাংগঠনিক কাজ করেছি। এই নির্বাচনে জয়লাভ করতে প্রচারটা সহজ হয়েছে আমার জন্য। যাঁরা আমাকে ভোট দিয়েছেন, তাঁদের কাছে কৃতজ্ঞ।যে পদে জিতলেন, সেখান থেকে শিল্পীদের স্বার্থ সংরক্ষণে কতটুকু ভূমিকা রাখতে পারবেন?এই পদে নিজের চাওয়ার কিছু নেই। শিল্পীদের জন্য কাজ করতে হবে। যাঁরা বিজয়ী হয়েছেন, তাঁদের সঙ্গে থেকে শিল্পীদের জন্য প্রয়োজনীয় কাজগুলো করব। আমার প্রথম কাজ হবে সংগঠনের সব সদস্যশিল্পীর একটি তথ্যভান্ডার তৈরি। এরপর সামাজিক গণমাধ্যম ও দৈনিকে প্রকাশিত শিল্পীদের খবরগুলো আর্কাইভ করা।পয়লা ফাল্গুন ও ভালোবাসার দিনগুলো আগে কেমন ছিল, এখন কেমন?ক্যাম্পাসে থাকাকালীন এ দুটি দিনের আলাদা আকর্ষণ ছিল। দিনগুলোর জন্য অপেক্ষা করতাম। ফাল্গুন উপলক্ষে শাড়ি কিনব না, তেমন হতো না। প্রস্তুতি নিতাম, কী রঙের কাপড় ও টিপ পরে ঘুরতে যাব। ক্যাম্পাসে গান করতাম। এখন আর এসব নেই। এই প্রথম ভালোবাসা দিবসে শুটিং করব, একুশের নাটক। আমার সব থেকে ভালোবাসার মানুষ—বাবা, আমাকে ছেড়ে চলে গিয়ে সব এলোমেলো করে দিয়েছেন।
