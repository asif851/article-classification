
কেমন আছেন?লন্ডন থেকে ফেরার পর হঠাৎ করেই অ্যালার্জি। শরীরটা একটু খারাপ।সামনে আসছেশাহ আলম কিরণ পরিচালিত একাত্তরের মা জননী ছবিতে কাজ করেছি। শুটিং-ডাবিং শেষ।স্বর্গ থেকে নরকে ছবির শুটিং শুরু হচ্ছে চলতি মাসের ৮ তারিখে। এই ছবিতে আমি একজন র্যা ম্প মডেল হিসেবে অভিনয় করেছি। যে তার বান্ধবীদের পাল্লায় পড়ে মাদকাসক্ত হয়ে পড়ে। অতঃপর মাদকাসক্তি নিরাময়কেন্দ্রে চিকিৎসা নেওয়ার পর সুস্থ মানুষ হয়ে ফিরে আসে। শাকিব খানের সঙ্গে কাজ করছি লাভ ২০১৪ ছবিতে। ডিসেম্বরের ১ তারিখ থেকে শুরু হচ্ছে সালাউদ্দিন লাভলুর ছবি জনম জনমে-এর শুটিং।কাজের কথা তো হলো, তানিশার খবর কী?আমরা যখন বিদেশ থেকে দেশে ফিরি, তখন আমার মেয়ে তানিশার বয়স ছিল পাঁচ বছর। ওকে দেশে এনেছিলাম আমাদের সংস্কৃতি সম্পর্কে জ্ঞান দেওয়ার জন্য। আমি চাই মাধ্যমিক থেকে পড়ালেখাটা ও বাইরেই করুক। এখন ওর বয়স ১২। ওকে লন্ডনের জর্জ গ্রিন স্কুলে ভর্তি করিয়ে দিয়েছি। আমার বড় বোনের কাছে থাকে। প্রতিদিন বাংলাদেশ সময় দুপুর ১২টা থেকে সাড়ে ১২টার ভেতর ফোন করে ওর ঘুম ভাঙাই। তারপর ওর দাঁত ব্রাশ করা, স্কুলের জন্য তৈরি হওয়া পর্যন্ত লাইনে থাকি। ও কোন ড্রেসটা পরবে, কীভাবে সাজবে—এসব বলে দিই।দর্শকদের উদ্দেশে কিছু বলবেন?হ্যাঁ। একটা সময় মনে করা হতো, বাচ্চা নিলে অভিনয়জীবনের ক্ষতি হবে । আমার বেলায় ঘটেছে ঠিক উল্টোটা। মেয়ের বয়স যখন মাত্র পাঁচ, তখন থেকে আমি অভিনয় শুরু করি এবং আজ অবধি দিব্যি চালিয়ে যাচ্ছি। আমি বিশ্বাস করি, যোগ্যতা থাকলে সাফল্য ধরা দেবেই।সাক্ষাৎকার: দেব দুলাল গুহ
