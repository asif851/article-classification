
ধানমন্ডির দৃক গ্যালারিতে শুরু হয়েছে চা-শ্রমিকদের জীবন নিয়ে আলোকচিত্র প্রদর্শনী। ‘প্রান্তের জাতিসত্তা’ নামের এই প্রদর্শনীর ছবিগুলো তুলেছেন ফিলিপ গাইন ও আরও কজন। এরই মধ্যে ‘চা-শ্রমিক ও স্বল্প পরিচিত জাতিসত্তার পরিচয়, মানচিত্র ও অধিকার বিষয়ে পুনর্ভাবনা’ বিষয়ক একটি জাতীয় সম্মেলনও অনুষ্ঠিত হয়েছে সিবিসিবি সেন্টারে। এর অংশ হিসেবে গত সোমবার সেন্ট যোসেফ উচ্চমাধ্যমিক বিদ্যালয়ে ছিল একটি সাংস্কৃতিক অনুষ্ঠান। সম্মেলন ও প্রদর্শনীর আয়োজক সোসাইটি ফর এনভায়রনমেন্ট অ্যান্ড হিউম্যান ডেভেলপমেন্ট (সেড)। প্রদর্শনী চলবে প্রতিদিন বেলা তিনটা থেকে রাত আটটা পর্যন্ত।
