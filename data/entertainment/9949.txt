
ক্লাসরুমে ঘটে যাওয়া এক বাজে ঘটনায় চাকরি হারিয়েছিলেন এক শিক্ষক। তাঁর কাছেই যাবেন এমা। স্ক্যান্ডালে কি এসে যায়? প্রতারক স্বামীর কারণে সংসারটাইতো গেল তাঁর। এবার দেশের বাড়িতে ফিরে প্রিয় ইংরেজি শিক্ষকের সম্মান ফেরাতে হবে।ম্যাথিউ কুইকের লেখা এরকম এক গল্প নিয়ে নির্মিত হতে যাচ্ছে হলিউডের নতুন চলচ্চিত্র ‘লাভ মে ফেইল’। ছবিটির কেন্দ্রীয় চরিত্রে কাজ করার সুযোগ পেয়েছেন এমা স্টোন। মাথিউ কাহিনিকার হিসেবে বরপুত্র। এর আগে তাঁর গল্প অবলম্বনে ‘সিলভার লাইনিংস প্লেবুক’ ছবিটি অস্কারসহ জিতেছে বেশ কয়েকটি পুরস্কার। তাতে অভিনয় করেছিলেন জেনিফার লরেন্স এবং ব্র্যাডলি কুপার। অস্কারে জেনিফার জিতে নিয়েছিলেন সেরা অভিনেত্রীর পুরস্কারটি। এলিজাবেথ ক্যানটিলনকে নিয়ে ছবিটি নির্মাণ করেছিলেন ম্যাট টোমাক।গুঞ্জন উঠেছে ‘এভিল ডেড’-এর পরিচালক স্যাম রেমি পরিচালনা করতে পারেন ‘লাভ মে ফেইল’ ছবিটি। মিডডে
