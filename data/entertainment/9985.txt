
এবার নায়ক দেব নন, ঢাকায় এসেছিলেন সাংসদ দেব। কিন্তু যাঁকে সবাই সিনেমার মানুষ হিসেবে চেনে, তিনি কোথাও গেলে সেই বিষয়ে আলোচনা হবে না, তা কি হয়? পাঁচ দিনের রাষ্ট্রীয় সফরে ঢাকায় এসে দেব ঢাকা ও কলকাতার সিনেমা নিয়েই কথা বলেন অনেকের সঙ্গে। একটি পণ্যপ্রতিষ্ঠানের শুভেচ্ছাদূত হওয়ার ব্যাপারে আলোচনা করেন ভারতের কলকাতার জনপ্রিয় নায়ক ও তৃণমূল কংগ্রেসের সাংসদ দেব। আজ বিকেলে তিনি আবার চলে যাচ্ছেন কলকাতা। জানালেন, নিজ দেশে গিয়েই তিনি ব্যস্ত হয়ে পড়বেন তাঁর নতুন সিনেমা চ্যাম্প-এর প্রচারে। তার আগে গতকাল মঙ্গলবার ঢাকার একটি পাঁচ তারকা হোটেলে বসে প্রথম আলোর সঙ্গে কথা বলেন তিনি।
এবারের ঢাকা সফর আপনার কাছে কেমন ছিল?এটা বিশাল সম্মানের। সাংসদ হওয়ার পর এটা আমার সবচেয়ে বড় রাষ্ট্রীয় সফর। যে বিষয়বস্তু নিয়ে আমাদের কথা হয়েছে, তা বিশ্ব রাজনীতির জন্য বেশ ইতিবাচক।সিনেমা নিয়ে কোনো কথা হয়েছে?লোকেশন দেখছি। বাংলাদেশ আর কলকাতার সিনেমা নিয়ে কথা হয়েছে। আমি চাই বাংলাদেশের চলচ্িচত্রশিল্প বড় হোক। এ জন্য আমার অবস্থান থেকে যে অবদান রাখা দরকার, তা রাখব।আপনাকে কি কেউ এদেশের সিনেমায় অভিনয়ের প্রস্তাব দিয়েছে?অহরহ প্রস্তাব পাচ্ছি। আমি নিজেও বাংলাদেশের সিনেমায় অভিনয় করার জন্য প্রস্তুত। কিন্তু বাংলাদেশের ক্ষতি যাতে না হয়, সেটাও খেয়াল রাখছি। সব ধরনের নিয়ম মেনে বাংলাদেশের সিনেমায় অভিনয় করতে চাই।বাংলাদেশে কোন ধরনের সিনেমায় অভিনয় করতে চান?বাংলাদেশের বাজারে এমন একটা কাজ করতে চাই, যা দেব নিজেও আগে করেনি। ১৬ কোটি মানুষের কাছ থেকে টাকা নিয়ে তাঁদের সঙ্গে প্রতারণা করতে চাই না। ঢাকা ও কলকাতার সিনেমা নিয়ে চিন্তা এগোচ্ছে। আমি এমন সিনেমায় অভিনয় করব, যার গল্পের শুরু ভারতে, শেষ বাংলাদেশে। আমি চাই দুই দেশ উইন উইন থাকুক।ঢাকায় আপনি যখনই এসেছেন, মা আর বোন লম্বা একটা লিস্ট ধরিয়ে দিয়েছেন, এবারও কি তেমনটা হয়েছে?(হাসি) একদম তাই। তবে এবার লিস্ট ধরাননি। আমি ফোন করে জানতে চেয়েছি, তাঁদের কী কী লাগবে। শাড়ি পেলেই মা আর বোন খুশি।আপনার নির্বাচনী এলাকা ঘাটলের লোকজন আপনাকে কীভাবে দেখেন?আমার মনে হয় এন্টারটেইনার হিসেবে দেখেন। আমৃত্যু এন্টারটেইনার থাকতে চাই। শ্রদ্ধা রেখেই বলছি, জীবনে কখনোই বলব না, এমপি হয়ে খারাপ আছি। আমি সম্মানিত ভারতের সংবিধানের অংশ হতে পেরে। আমি আমার দায়িত্ব পালন করছি।বিয়ে করছেন কবে?
আজকের দেবের কাছে তার নিজের জন্য সময় নেই। আমি যদি বউকে সময় দিতে না পারি, ভবিষ্যতে সন্তানদের কাছে থাকতে না পারি, সেটা অপরাধ হবে। তাই মনে হয়, বিয়ের জন্য আরেকটু সময় দরকার।বাবা-মা কিছু বলেন না?বলেন না আবার! বলতে বলতে পাগল হয়ে গেছেন তাঁরা।কলকাতায় এখন দুই ধরনের সিনেমা হচ্ছে। কোন ধরনের সিনেমার প্রতি দর্শকের আগ্রহ বেশি?যে ধরনের সিনেমা দেব করছে (হাসি)। আমাদের উচিত, ভালো গল্প দেখে সিনেমা করা। কোনো টার্গেট গ্রুপের কথা না ভেবে ভালো গল্প নিয়ে কাজ করা উচিত।সাক্ষাৎকার: মনজুর কাদের
 
