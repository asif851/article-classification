
প্রায় সাত বছর পর গিয়াসউদ্দিন সেলিম শুরু করেছেন তার দ্বিতীয় সিনেমা ‘স্বপ্নজাল’ এর কাজ। বছরের শুরুতে বেশ ঘটা করে শুটিং শুরু হয়েছিল চাঁদপুরে। সেখান থেকে এই টিমের যাওয়ার কথা ছিল কলকাতায়। কিন্তু কলকাতার প্রযোজক পরিবর্তনের কারণে তা পিছিয়েছে।সেলিম বললেন, ‘আগামী আগস্টে আমরা কলকাতায় যাব। আরও আগে যাওয়ার কথা ছিল। কিন্তু কলকাতার যিনি প্রযোজক ছিলেন তার ওপর ভরসা করতে পারিনি। এ কারণে তার পরিবর্তে নতুন আরেকজন প্রযোজক আমাদের সঙ্গে যুক্ত হয়েছেন। তিনি কলকাতায় বিভিন্ন জায়গায় শুটিংয়ের অনুমতি জোগাড় করছেন। এর মধ্যে আমাদের ভিসা প্রসেসিংসহ বেশ কিছু কাজ আছে। আশা করছি মাস দু-একের মধ্যে সব শেষ হয়ে যাবে। তারপরই আমরা কলকাতার শুটিংয়ে ঢুকব।’তবে কলকাতার শুটিংয়েই কাজ শেষ হবে না। সেখান থেকে ফিরে ‘স্বপ্নজাল’ টিম আবার যাবে চাঁদপুর। সেখানেই শেষ হবে ‘স্বপ্নজাল’ এর শুটিংয়ের কাজ। এরপর রয়েছে পোস্ট প্রোডাকশন কাজ। তা শেষ হলেই ২০১৭ সালের ফেব্রুয়ারিতে মুক্তি পাবে ‘স্বপ্নজাল’।ছবি মুক্তি নিয়ে গিয়াসউদ্দিন সেলিম বলেন, ‘ভালোবাসা দিবস উপলক্ষে মুক্তি দেওয়ার ইচ্ছে আছে। আশা করছি সব শেষ করে দিতে পারব।’‘স্বপ্নজাল’-এ অভিনয় করেছেন পরীমনি, নবাগত ইয়াশ রোমানকে। এ ছাড়া অভিনয় করবেন ফজলুর রহমান বাবু, শিল্পী সরকার অপু, ওয়াহিদা মল্লিক জলি, ইরেশ যাকের ও প্রসূন আজাদ। ছবিটির সংগীত পরিচালনা করবেন অর্ণব। প্রযোজনায় বেঙ্গল ক্রিয়েশনস।
