
শ্রীলঙ্কার একটি প্রাদেশিক পরিষদে দেশটির গৃহযুদ্ধের শেষ পর্যায়ে বেসামরিক তামিলদের ওপর চালানো হত্যাযজ্ঞকে সংগঠিত গণহত্যা অভিহিত করে প্রস্তাব পাস হয়েছে। গতকাল মঙ্গলবার তামিল-অধ্যুষিত উত্তরাঞ্চলীয় প্রদেশের আইন পরিষদে এই প্রস্তাব পাস হয়। ছয় বছর আগে শেষ হওয়া গৃহযুদ্ধের সময় প্রদেশটি মারাত্মক সহিংসতার শিকার হয়েছিল। শ্রীলঙ্কার নতুন সরকার গৃহযুদ্ধ চলার সময় ঘটা গণহত্যার অভিযোগ নতুন করে তদন্তের পরিকল্পনা করছে। উত্তরাঞ্চলীয় প্রাদেশিক পরিষদের প্রস্তাবটি এর ওপর চাপ বৃদ্ধি করবে বলে মনে করছেন বিশ্লেষকেরা। বিবিসি
