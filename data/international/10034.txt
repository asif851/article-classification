
যুক্তরাষ্ট্রের সাবেক পররাষ্ট্রমন্ত্রী হিলারি ক্লিনটনকে লক্ষ্য করে একজন নারী জুতা ছুড়ে মেরেছেন। তবে হিলারি নিজেকে সরিয়ে নেওয়ায় জুতা তাঁর গায়ে লাগেনি। গত বৃহস্পতিবার লাস ভেগাসে এক অনুষ্ঠানে এ ঘটনা ঘটে।গোয়েন্দা সংস্থার মুখপাত্র জর্জ অগিলভিয়ে বলেন, জুতা নিক্ষেপকারী ওই নারী বিনা টিকিটে ম্যান্ডেলা বে হোটেলের ওই সম্মেলনে ঢুকে পড়েছিলেন। গোয়েন্দা সদস্য ও হোটেলের নিরাপত্তাকর্মীরা তাঁর দিকে এগিয়ে গেলে তিনি হিলারিকে লক্ষ্য করে জুতা নিক্ষেপ করেন। এ ঘটনার পরই ওই নারীকে আটক করা হয়।দ্য লাস ভেগাস রিভিউ-জার্নাল-এর এক খবরে বলা হয়, হিলারি সামনের দিকে ঝুঁকে পড়ায় জুতাটি তাঁর গায়ে লাগেনি। বিষয়টি নিয়ে হিলারি পরে রসিকতা করেন এবং বক্তব্য চালিয়ে যান। মঞ্চে দাঁড়ানো হিলারি অতিথিদের উদ্দেশে বলেন, ‘কেউ কি আমার দিকে কিছু ছুড়ে মারছেন?’ধাতু পুনঃপ্রক্রিয়াজাতকরণ বিষয়ে ওই সম্মেলনে অন্তত এক হাজার অতিথি ছিলেন। রয়টার্স।
