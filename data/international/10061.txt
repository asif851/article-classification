
আগামী শনিবার ভারতের পাঁচটি রাজ্যর ভোটের ফল ঘোষণা করা হবে। উত্তর প্রদেশ, পাঞ্জাব, মণিপুর, গোয়া ও উত্তরাখন্ডের বুথফেরত জরিপ নিয়ে শুরু হয়েছে আলোচনা। জরিপে দেখা যাচ্ছে, উত্তর প্রদেশে বিজেপি ও পাঞ্জাবে এগিয়ে কংগ্রেস। মণিপুর রাজ্যক্ষমতা হারাতে যাচ্ছে কংগ্রেস। আর উত্তরাখন্ডে বিজেপির সঙ্গে বেশ হাড্ডাহাড্ডি লড়াই হবে কংগ্রেস ও বিজেপির মধ্য। আর একক দল হিসেবে গোয়ায় সরকার গঠনের মতো সংখ্যাগরিষ্ঠতা পেতে পারে আম আদমি পার্টি। আর যদি তা হয়, তবে দিল্লির পর রাজ্যের শাসনভার থাকবে অরবিন্দ কেজরিওয়ালের দলের।
উত্তর প্রদেশ ৪০৩ আসনের উত্তর প্রদেশে কে ক্ষমতায় বসবে তা নিয়ে আলোচনা বেশি। সরকার গঠনে লাগবে ২০২ আসন। কেন্দ্রে ক্ষমতাসীন বিজেপি উত্তর প্রদেশে সরকার গঠনের জন্য একক দল হিসাবে অন্যদের চেয়ে এগিয়ে আছে। তিনটি বুথফেরত জরিপে অন্তত তা-ই দেখা যাচ্ছে। বর্তমান মুখ্যমন্ত্রী অখিলেশ যাদব ও রাহুল গান্ধীর জোট, নাকি এখানেও মোদি ম্যাজিক কাজ করবে, তা জানার জন্য অপেক্ষা করতে হবে শনিবার পর্যন্ত। ইন্ডিয়া নিউজের বুথফেরত জরিপে বলা হয়েছে, কেন্দ্রে ক্ষমতাসীন বিজেপি এ প্রদেশে এগিয়ে আছে। তার ঝুলিতে যাবে ১৮৫ আসন। আর অখিলেশের সমাজবাদী পার্টি (এসপি)-কংগ্রেস জোট পাবে ১২০ আসন। সাবেক মুখ্যমন্ত্রী মায়াবতীর বহুজন সমাজ পার্টি (বিএসপি) পাবে ৯০ আসন।আর টাইমস নাউ-এর বুথফেরত জরিপের ফলে বলা দেখা যাচ্ছে, উত্তর প্রদেশে বিজেপি পাবে ১৯০ থেকে ২১০ আসন। এখানে সমাজবাদী পার্টি-কংগ্রেস জোট পাবে ১১০ থেকে ১৩০ আসন। বিএসপির পাবে ৫৭ থেকে ৭৪ আসন।
তৃতীয় আর একটি সংবাদমাধ্যম এবিপির জরিপের ফলেও এগিয়ে বিজেপি। উত্তর প্রদেশে তারা পাবে ১৬৪ থেকে ১৭৬ আসন। এসপি-কংগ্রেস জোটও প্রায় কাছাকাছি আসন পাবে। তাদের ঝুলিতে পড়বে ১৫৬-১৬৯ আসন।
পাঞ্জাব প্রদেশ ১১৭ আসনের এ প্রদেশে ইন্ডিয়া-টুডের বুথফেরত জরিপে দেখা যাচ্ছে, কংগ্রেস ৬২-৭১টি, আম আদমি পার্টি ৪২-৫১টি, ক্ষমতাসীন আকালি-বিজেপি জোট পাবে ৪-৭টি আসন। ইন্ডিয়া নিউজের বুথফেরত জরিপে বলা হয়েছে, কংগ্রেস ও আম আদমী পার্টি (এএপি) প্রত্যেকে ৫৫টি করে আসন, আকালি দল ও বিজেপি জোট পাবে ৭টি বা এর কম আসন।
গোয়া-মণিপুর-উত্তরাখন্ডগোয়া প্রদেশের ফলাফলের ক্ষেত্রে ইন্ডিয়া নিউজের বুথফেরত জরিপ বলছে, বিজেপি ১৫ থেকে ২১ আসন পাবে, কংগ্রেস ১২-১৮ এবং এএপি ৪টি আসন পাবে। দ্য নিউজএক্স-এমআরসি জরিপে বিজেপি ১৫টি, কংগ্রেস ১০, প্রথমবার এ প্রদেশে নির্বাচনে অংশ নেওয়া আম আদমি পার্টি পাবে ৭টি।
উত্তরাখন্ডে ইন্ডিয়া টিভির জরিপে বলা হয়েছে ২৯-৩৫টি আসন পাবে কংগ্রেস ও বিজেপি। ৭০ আসনের পাহাড়ি এ রাজ্য ক্ষমতায় আছে কংগ্রেস।
৬০ আসনের মণিপুর রাজ্যর ক্ষেত্রে ইন্ডিয়া টিভির জরিপে বলা হয়েছে ২৫-৩১ আসন পাবে বিজেপি, কংগ্রেস পাবে ১৭-২৩টি এবং অন্যান্যরা পাবে ১৩ আসন।
নির্বাচনের এ ফল যদি মিলে যায়, তবে আবার প্রমাণ হবে যে নরেন্দ্র মোদির জনপ্রিয়তা কমেনি। এর রেশ ধরে রেখে দুই বছর (২০১৯) পরে অনুষ্ঠেয় জাতীয় নির্বাচনে দ্বিতীয়বারের মতো ক্ষমতায় বসবে বিজেপি। এর সঙ্গে নোট বাতিলের প্রভাব যে মোদির জনপ্রিয়তায় ভাটা পড়েনি, তা-ও দেখা যাবে।
তবে বুথফেরত জরিপের ফলাফল সব সময় মেলে না। এর আগে ২০১৫ সালে বিহার ও দিল্লি বিধানসভা নির্বাচনে বুথফেরত জরিপ মেলেনি।
