
যুক্তরাষ্ট্রের প্রেসিডেন্ট ডোনাল্ড ট্রাম্প কাতার সংকট নিরসনে কূটনৈতিক সমাধান খুঁজতে সৌদি বাদশাহ সালমানের প্রতি আহ্বান জানিয়েছেন। হোয়াইট হাউসের এক বিবৃতিতে এ কথা জানানো হয়েছে।
গত মে মাসে অনুষ্ঠিত রিয়াদ সম্মেলনে উভয় নেতা সন্ত্রাসবাদের বিরুদ্ধে লড়াইয়ে ঐক্যবদ্ধ থাকতে অঙ্গীকার করেছিলেন। বিবৃতিতে সেই অঙ্গীকারের কথা স্মরণ করিয়ে দেওয়া হয়। সৌদি বাদশাহ যুক্তরাষ্ট্রের টেক্সাসে হারিকেন হার্ভির আঘাতে ক্ষতিগ্রস্ত নাগরিকদের প্রতি সমবেদনা জানান। সন্ত্রাস প্রতিরোধে সন্ত্রাসী সংগঠনগুলোকে তহবিল পাঠানো বন্ধ করা এবং উগ্রপন্থার বিরুদ্ধে লড়াইয়ের বিষয়ে আলোচনা করেন উভয় নেতা।
সন্ত্রাসবাদে অর্থায়ন, আঞ্চলিক অস্থিতিশীলতা সৃষ্টির অভিযোগে গত ৫ জুন কাতারের সঙ্গে কূটনৈতিক সম্পর্ক ছেদ করে সৌদি আরবসহ সাতটি দেশ।
 
