
ইউক্রেনের প্রধানমন্ত্রী মাইকোলা আজারভ গতকাল মঙ্গলবার পদত্যাগ করেছেন। সরকারবিরোধী আন্দো-লনের শান্তিপূর্ণ সমাধানের লক্ষ্যে পার্লামেন্টে জরুরি অধিবেশন শুরুর আগে তাঁর পদত্যাগের ঘোষণা এল।এক বিবৃতিতে আজারভ বলেন, ‘প্রেসিডেন্ট ভিক্তর ইয়ানুকোভিচের কাছে পদত্যাগপত্র জমা দিয়েছি। প্রধানমন্ত্রীর পদ থেকে অব্যাহতি চেয়ে তাঁকে অনুরোধ করেছি। এটা আমার ব্যক্তিগত সিদ্ধান্ত।’আজারভ মনে করেন, তাঁর পদত্যাগ সরকারবিরোধী আন্দোলনের শান্তিপূর্ণ সমাধানে সমঝোতায় পৌঁছাতে ইতিবাচক ভূমিকা রাখবে। রাজনৈতিক সংকট শান্তিপূর্ণ উপায়ে নিরসনের লক্ষ্যে সরকার সবকিছু করেছে। এ জন্য তাঁর মন্ত্রিসভাকে ‘চূড়ান্ত পরিস্থিতিতে’ কাজ করতে হয়েছে।গত নভেম্বরে সরকার রাশিয়ার পক্ষ নিয়ে ইউরোপীয় ইউনিয়নের (ইইউ) সঙ্গে একটি বাণিজ্যিক চুক্তি না করায় রাজধানী কিয়েভে বিক্ষোভ শুরু হয়। এএফপি ও বিবিসি।
