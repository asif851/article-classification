
যুক্তরাষ্ট্রের কেন্দ্রীয় গোয়েন্দা সংস্থার (সিআইএ) সাবেক কর্মী এডওয়ার্ড স্নোডেনের নাম এবারের ইউরোপীয় ইউনিয়নের (ইউ) শীর্ষ মানবাধিকারবিষয়ক পুরস্কার শাখারভের জন্য তিনজনের সংক্ষিপ্ত তালিকায় রয়েছে। এতে পাকিস্তানের নারীশিক্ষা আন্দোলনের কর্মী মালালা ইউসুফজাইয়ের নামও রয়েছে। মার্কিন নজরদারির কথা ফাঁস করে হইচই ফেলে দেওয়া স্নোডেনকে মনোনীত করেন ইউরোপীয় পার্লামেন্টের গ্রিন রাজনীতিকেরা। তাঁরা বলেছেন, মার্কিন গোপন নজরদারিবিষয়ক তথ্য ফাঁস করে স্নোডেন মানবাধিকার ও ইউরোপীয় নাগরিকদের জন্য ‘বড় ধরনের সেবার’ কাজ করেছেন। বিবিসি।
