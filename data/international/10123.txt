
ভারতের দিল্লিতে এক অনুষ্ঠানে যুক্তরাষ্ট্রের সাবেক প্রেসিডেন্ট বারাক ওবামার কাছে জানতে চাওয়া হয়, ‘অফিস ছাড়ার পর তিনি রান্না শিখেছেন কি না ?’
ওবামা এতে সম্মতি জানিয়ে বলেন, ‘হ্যাঁ হ্যাঁ আমি রাঁধতে পারি। কিন্তু আমি চাপাতি বানাতে পারি না। এটা খুব কঠিন। স্তরে স্তরে এটা সঠিকভাবে বানানো কঠিন।’
এক অনুষ্ঠানে যোগ দিতে আজ শুক্রবার ভারতে গিয়েছেন বারাক ওবামা। দিল্লিতে ওই অনুষ্ঠানে যোগ দেওয়ার পাশাপাশি দেশটির প্রধানমন্ত্রী নরেন্দ্র মোদির সঙ্গেও দেখা করার কথা রয়েছে তাঁর। ওবামা ফাউন্ডেশনের পক্ষ থেকে এই অনুষ্ঠানের আয়োজন করা হয়েছে। বিকেলে ওই অনুষ্ঠানে যোগ দিয়ে তরুণদের সঙ্গে কথা বলবেন ওবামা। তিনি ভারতীয় তরুণদের কাছে জানতে চাইবেন, ‘তাঁরা নতুন কী করতে চাইছে? ওবামা ফাউন্ডেশন কীভাবে সাহায্য করতে পারে?’
শুধু ভারতই নয়। এর আগে জার্মানি, ইন্দোনেশিয়া ও ব্রাজিলে একই ধরনের অনুষ্ঠান করেন ওবামা।
