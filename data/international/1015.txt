
মিসরের সাবেক প্রেসিডেন্ট হোসনি মোবারকের বিরুদ্ধে হত্যা মামলার পুনর্বিচারের রায় স্থগিত করেছেন দেশটির একটি আদালত। সংশ্লিষ্ট মামলাটি দুর্নীতি ও ২০১১ সালে বিক্ষোভকারীদের হত্যার অভিযোগ নিয়ে। আগামী ২৯ নভেম্বর রায়ের নতুন তারিখ নির্ধারণ করা হয়েছে। আদালতের এই নির্দেশনার সময় মোবারক উপস্থিত ছিলেন। সঙ্গে ছিলেন তাঁর ছেলেরা ও এক সাবেক মন্ত্রী। ২০১২ সালে হোসনি মোবারককে দোষী সাব্যস্ত করে যাবজ্জীবন কারাদণ্ড দেন একটি আদালত। তবে গত বছরের এপ্রিল মাসে নতুন করে বিচার শুরু হয়।রয়টার্স
