
তাঁর পুরো জীবনটাই ছিল সংগ্রামে ভরপুর। তিনি হয়ে উঠেছিলেন বিশ্বের মুক্তিকামী মানুষের নেতা। ৯০ বছর বয়সে সেই সংগ্রামী ফিদেল কাস্ত্রোর জীবন অবসান হলো, আজ শনিবার। বর্ণাঢ্য জীবনে অনেক চড়াই-উতরাই পেরোতে হয়েছে তাঁকে। হয়েছেন নন্দিত, কখনো নিন্দিতও। বান্ধব যেমন মিলেছে, শত্রুও কম জোটেনি ফিদেলের জীবনে। তাঁকে নিয়ে এসব শত্রু-মিত্রের নানা কথা তুলে ধরা হলো:
‘শুরু থেকেই কিউবার বিপ্লব বিশ্বের স্বাধীনতাকামী মানুষের প্রেরণার উৎস হয়ে উঠেছিল। সাম্রাজ্যবাদীদের মুখোমুখি হয়ে কিউবার মানুষ যেভাবে স্বাধীনতা ও সার্বভৌমত্ব রক্ষা করেছে, তা সত্যিই প্রশংসনীয়। কিউবার বিপ্লব দীর্ঘজীবী হোক। কমরেড ফিদেল কাস্ত্রো দীর্ঘজীবী হোন।’—দক্ষিণ আফ্রিকার অবিসংবাদিত নেতা নেলসন ম্যান্ডেলা, ১৯৯১ সালে এক ভাষণে।‘কাস্ত্রো শুধু লাতিন আমেরিকার আরেক স্বৈরাচারীই নন। তিনি এক ছোট অত্যাচারী, যিনি নিজের ক্ষমতা ও লাভের জন্যই সবকিছু করেন। তাঁর উচ্চাশা নিজ এলাকা ছাড়িয়ে অন্যত্রও বিস্তৃত হয়েছে।’—সাবেক মার্কিন প্রেসিডেন্ট জন এফ কেনেডি, ১৯৬২ সালে কথাগুলো বলেন। ‘দ্য কোটেবল মি. কেনেডি’ বই থেকে নেওয়া।‘আমার কাছে ফিদেল কাস্ত্রো একজন গ্র্যান্ড মাস্টার। এই মহান জ্ঞানীর কোনো দিন মৃত্যু হবে না। ফিদেলের মতো মানুষের কখনো মৃত্যু হয় না। কারণ, তিনি সব সময় মানুষের অংশ হয়ে থাকবেন।’—ভেনিজুয়েলার প্রয়াত প্রেসিডেন্ট হুগো চাভেজ, ২০০৭ সালের এক ভাষণে।‘কাস্ত্রো ক্ষমতায় আসার আগে হার্বার্ট ম্যাথিউজের (নিউইয়র্ক টাইমস-এর প্রতিবেদক) একটি প্রতিবেদন পড়েছিলাম। সেখানে কাস্ত্রোকে গণতন্ত্রী ও কিউবার আশার আলো বলে চিত্রিত করা হয়েছিল। এমনকি আমাদের আশপাশের কেউ কেউ তাঁকে কিউবার জর্জ ওয়াশিংটন বলে আখ্যায়িত করছিলেন। জর্জ কবরেও এ কথা শুনে আঁতকে উঠেছিল।’—সাবেক মার্কিন প্রেসিডেন্ট রোনাল্ড রিগ্যান, ১৯৮৬ সালের ৫ মার্চের এক ভাষণে।‘অত্যাচারী শাসকের বিরুদ্ধে বিপ্লবে যোগ দেওয়ার সিদ্ধান্ত নিতে আমার বেশি সময় লাগেনি। তবে ফিদেল আমার কাছে এক অন্য রকম মানুষ হিসেবে আবির্ভূত হয়েছিলেন। আমরা যখন মেক্সিকোর উদ্দেশে কিউবা ত্যাগ করলাম, তখন ফিদেলের অভাবনীয় বিশ্বাস ছিল, আমরা আবার ফিরব। তাঁর বিশ্বাস ছিল, আমরা ফিরব, আবার লড়ব, আমরা বিজয়ী হব। কান্না বন্ধ করে লড়াই চালিয়ে যাও।’—আর্নেস্তো চে গুয়েভারা, ১৯৫৫ সালে তাঁর বাবা-মাকে লেখা চিঠিতে।
আরও পড়ুন:  
বহু দশকের সাধনায় গড়ে ওঠা বন্ধুত্বপ্রাণঘাতী রোগের কারণে পদত্যাগ করেন কাস্ত্রো!নয় মাসে প্রথম জনসমক্ষে ফিদেল কাস্ত্রোকাস্ত্রো পেলেন কনফুসিয়াস পুরস্কারনেতার জন্মদিনে উচ্ছ্বসিত কিউবান্যাটোকে নাৎসিদের সঙ্গে তুলনা কাস্ত্রোরম্যারাডোনা-মেসিকেওবামাকে ‘সৎ মানুষ’ বললেন কাস্ত্রোফিদেল কাস্ত্রোর বিখ্যাত ১০ বাণীনানা রূপে ফিদেল কাস্ত্রোকেমন ছিলেন কাস্ত্রো?কাস্ত্রোকে ৬৩৮ বার হত্যার চেষ্টা করা হয়!শেখ মুজিবকে নিয়ে কাস্ত্রোর সেই বিখ্যাত মন্তব্যমহান বিপ্লবীর শেষকৃত্য ৪ ডিসেম্বরকাস্ত্রোর মৃত্যুতে বিশ্বনেতাদের শোক
