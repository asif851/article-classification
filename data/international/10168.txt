
তিব্বতিদের নির্বাসিত আধ্যাত্মিক নেতা দালাই লামাকে ভিসা দিতে অস্বীকৃতি জানিয়েছে দক্ষিণ আফ্রিকা। এরপর তিনি দেশটিতে সফর বাতিল করেছেন। দক্ষিণ আফ্রিকা জানিয়েছে, চীনের সঙ্গে বাণিজ্যিক সম্পর্ক অক্ষুণ্ন রাখতে তাঁরা দালাই লামার ভিসা দিতে পারছেন না। এ নিয়ে তিনবার দালাই লামার ভিসার আবেদন বাতিল করল দক্ষিণ আফ্রিকা। আগামী ১৩ থেকে ১৫ অক্টোবর কেপটাউনে অনুষ্ঠেয় নোবেল শান্তি পুরস্কার বিজয়ীদের এক শীর্ষ সম্মেলনে যোগ দিতে দালাই লামার সেখানে যাওয়ার কথা ছিল। এএফপি
