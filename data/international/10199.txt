
ফিলিপাইনের রাজধানী ম্যানিলা থেকে দক্ষিণে মিন্দোরো প্রদেশে এক বাস দুর্ঘটনায় ১৯ জন নিহত হয়েছেন। আহত অন্তত ২১ জন। গতকাল মঙ্গলবার রাতে বাসটি পাহাড়ি রাস্তা থেকে ছিটকে গিরিখাতে পড়ে গেলে এ দুর্ঘটনা ঘটে।
বার্তা সংস্থা রয়টার্সের প্রতিবেদনে জানানো হয়, পুলিশ জানিয়েছে, চালক নিয়ন্ত্রণ হারালে বাসটি পাহাড়ি রাস্তার সেতুর রেলিং ভেঙে ৫০ ফুট গভীরে গিরিখাতে পড়ে যায়।  আজ বুধবার মিন্দোরো প্রদেশের পুলিশ কর্মকর্তা রোমি স্টেপা গণমাধ্যমকে বলেন, চালক নিয়ন্ত্রণ হারিয়েছিলেন। যান্ত্রিক ত্রুটি, না মানবত্রুটিতে দুর্ঘটনা ঘটেছে, তা এখনো বলা যাচ্ছে না। উদ্ধারকর্মীরা গাড়িটি থেকে হতাহত ব্যক্তিদের উদ্ধার করেছেন।
