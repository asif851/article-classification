
কংগ্রেসের প্রধান সোনিয়া গান্ধীকে নিয়ে বিতর্কিত মন্তব্য করায় প্রতিমন্ত্রী গিরিরাজ সিংকে তিরস্কার করেছেন ভারতের প্রধানমন্ত্রী নরেন্দ্র মোদি। যদিও সংবাদমাধ্যমে গতকাল মঙ্গলবার প্রকাশিত এ খবরের সত্যতা অস্বীকার করেছেন ক্ষুদ্র, ছোট ও মাঝারি উদ্যোগবিষয়ক প্রতিমন্ত্রী গিরিরাজ। সোনিয়াকে নিয়ে বিতর্কিত মন্তব্য করায় গিরিরাজ গত সোমবার লোকসভায় ব্যাপক প্রতিবাদের মুখে দুঃখ প্রকাশ করতে বাধ্য হন। তাঁর মন্তব্যকে ‘বর্ণবাদী ও আপত্তিকর’ আখ্যা দিয়েছেন অনেকে। সোনিয়া গান্ধী শ্বেতাঙ্গ না হলে কংগ্রেস তাঁর নেতৃত্ব মেনে নিত কি না, এ নিয়ে সম্প্রতি প্রশ্ন তুলেছিলেন গিরিরাজ।
