
কানাডার অন্টারিও প্রদেশের একটি আদিবাসী সম্প্রদায়ে সম্প্রতি কয়েকটি আত্মহত্যা চেষ্টার ঘটনার কারণে সেখানে জরুরি অবস্থা জারি করা হয়েছে। সেখানে গত শনিবার ১১ জন লোক আত্মহত্যার চেষ্টা করেন।
কানাডার প্রধানমন্ত্রী জাস্টিন ট্রুডো এই পরিস্থিতিকে হৃদয়বিদারক বলে উল্লেখ করেছেন।অন্টারিও প্রদেশের এই আদিবাসী সম্প্রদায় ‘অটোয়াপিস্কাট ফার্স্ট নেশন’। দারিদ্র্যসীমার নিচে জীবন যাপন করে ওই সম্প্রদায়ের ১৪ লাখ মানুষ। ফলে আত্মহত্যার প্রবণতাও বেশি তাদের মাঝে।গত মার্চে ওই সম্প্রদায়ের ২৮ জন আত্মহত্যার চেষ্টা করেন। আর গত সেপ্টেম্বর থেকে আত্মহত্যার চেষ্টাকারীর সংখ্যা এক শ ছাড়িয়েছে, যার মধ্যে মারা গেছে একজন। ওই সম্প্রদায়ের লোকদের গড় আয়ু কানাডার অন্যান্য নাগরিকদের তুলনায় কম।
