
নিজ দল এআইএডিএমকের আইনপ্রণেতারা তামিলনাড়ুর মুখ্যমন্ত্রী পদে আবার জয়রাম জয়ললিতাকে নির্বাচিত করেছেন। আজ শুক্রবার সকালে ভারতের তামিলনাড়ুর রাজধানী চেন্নাইয়ে দলের বৈঠক হয়। সেখানে এ সিদ্ধান্ত নেওয়া হয়। আগামীকাল শনিবার মুখ্যমন্ত্রী হিসেবে জয়ললিতা আনুষ্ঠানিকভাবে শপথ নিতে পারেন।এনডিটিভি অনলাইনের খবরে জানানো হয়, বৈঠকে জয়ললিতা উপস্থিত ছিলেন না। সেখানে দলের ১৫০ জন আইনপ্রণেতার মধ্যে ১৪৪ জনই উপস্থিত ছিলেন। ডিএমডিকে দলের পাঁচজন এমএলও সেখানে ছিলেন। বর্তমান মুখ্যমন্ত্রী পানিরনিসলভাম আজ পদত্যাগ করতে পারেন।আট মাস আগে দুর্নীতির অভিযোগে দোষী সাব্যস্ত হন জয়ললিতা। মুখ্যমন্ত্রীর পদ থেকে তাঁকে সরে যেতে হয়। এ মাসে কর্ণাটকের আদালতে মামলা থেকে খালাস পান জয়ললিতা। নিয়ম অনুসারে মুখ্যমন্ত্রী হিসেবে দায়িত্ব নেওয়ার ছয় মাসের মধ্যে তাঁকে রাজ্যের বিধানসভার একটি আসনে নির্বাচিত হতে হবে।খালাস পাওয়ার পর জয়ললিতা আজই প্রথম জনসম্মুখে আসবেন। তামিলনাড়ুতে তিনি ‘আম্মা’ বলে পরিচিত।
