
আফগানিস্তানে শান্তি ফিরিয়ে আনতে সব ধরনের প্রচেষ্টা অব্যাহত রাখবে পাকিস্তান। দেশটির সেনাপ্রধান জেনারেল আশফাক পারভেজ কায়ানি এ আশ্বাস দিয়েছেন। তিনি গত শনিবার রাওয়ালপিন্ডিতে সেনা সদর দপ্তরে আন্তর্জাতিক নিরাপত্তা সহায়তা বাহিনীর (আইএসএএফ) কমান্ডার জেনারেল জোসেফ এফ ডানফোর্ডের সঙ্গে বৈঠক করেন। বৈঠকে দুই জেনারেল পারস্পরিক সম্পর্ক ও আফগান-পাকিস্তান সীমান্ত নিরাপত্তার বিষয়ে আলোচনা করেন। পাশাপাশি আফগানিস্তান থেকে ন্যাটো সেনা প্রত্যাহারের কৌশলের ব্যাপারেও তাঁরা মতবিনিময় করেন। ডন।
