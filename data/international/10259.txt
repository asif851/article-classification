
ভারতের পররাষ্ট্রমন্ত্রী সুষমা স্বরাজ আগামী সপ্তাহে পাকিস্তান সফরে যাচ্ছেন। দেশটির শীর্ষ পর্যায়ের সূত্রের বরাত দিয়ে এনডিটিভি গতকাল বুধবার এ কথা বলেছে। প্যারিসে চলমান জলবায়ু সম্মেলনের উদ্বোধনী অনুষ্ঠানে গত সোমবার ভারতের প্রধানমন্ত্রী নরেন্দ্র মোদি ও পাকিস্তানের প্রধানমন্ত্রী নওয়াজ শরিফ কুশল বিনিময় করেন। খবরে বলা হয়, আফগানিস্তান পরিস্থিতি নিয়ে ৭ ও ৮ ডিসেম্বর পাকিস্তানের রাজধানী ইসলামাবাদে ২৭ দেশের প্রতিনিধিরা বৈঠকে বসছেন। ওই বৈঠকে ভারতেরও যোগ দেওয়ার কথা রয়েছে। সরকারি সূত্রগুলো বলছে, প্যারিসে মোদি-নওয়াজ বৈঠকের পর পররাষ্ট্রমন্ত্রী সুষমা স্বরাজকে পাকিস্তানে পাঠানোর পরিকল্পনা নেওয়া হয়। এনডিটিভি
