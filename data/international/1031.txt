
ফিলিস্তিনকে স্বাধীন রাষ্ট্র হিসেবে স্বীকৃতি দেওয়ার পক্ষে একটি প্রস্তাব স্পেনের পার্লামেন্টে গত মঙ্গলবার প্রায় সর্বসম্মতভাবে পাস হয়েছে। প্রস্তাবে ফিলিস্তিনকে স্বীকৃতি দিতে দেশটির রক্ষণশীল সরকারের প্রতি আহ্বান জানানো হয়েছে। এই পদক্ষেপকে স্বাগত জানিয়েছেন স্পেনের পররাষ্ট্রমন্ত্রী হোসে গার্সিয়া-মার্গালো। গত মাসে যুক্তরাজ্য ও আয়ারল্যান্ডে একই ধরনের প্রস্তাব অনুমোদনের পর স্পেনে এই উদ্যোগ নেওয়া হলো। ২৮ নভেম্বর ফ্রান্সেও এ বিষয়ে ভোটাভুটি হবে। সুইডেনের বামপন্থী নতুন সরকার গত ৩০ অক্টোবর এক ধাপ এগিয়ে ফিলিস্তিনকে স্বাধীন রাষ্ট্র হিসেবে আনুষ্ঠানিক স্বীকৃতি দেয়। ইসরায়েলি প্রধানমন্ত্রী বেনিয়ামিন নেতানিয়াহু বলেছেন, এমন ভোটাভুটি ‘কোনো কাজে আসবে না’। এএফপি
