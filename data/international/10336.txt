
প্রভাবশালী ব্রিটিশ দৈনিক গার্ডিয়ান-এর প্রধান সম্পাদক অ্যালান রাসব্রিজার বলেছেন, এডওয়ার্ড স্নোডেনের কাছ থেকে গোপন নথিগুলো পাওয়ার পর মার্কিন ও ব্রিটিশ সরকারি সংস্থাগুলো পত্রিকাটিকে ভয় দেখিয়েছে। এ জন্য তাদের শতাধিকবার ওই গোয়েন্দা সংস্থাগুলোর কাছে যেতে হয়েছে।রাসব্রিজার গত মঙ্গলবার সংশ্লিষ্ট ব্রিটিশ পার্লামেন্টারি কমিটির সামনে এ কথা বলেন। মার্কিন কেন্দ্রীয় গোয়েন্দা সংস্থার চুক্তিভিত্তিক সাবেক কর্মী স্নোডেনের কাছ থেকে পাওয়া নথিগুলো প্রকাশ জাতীয় নিরাপত্তার সঙ্গে জড়িত কি না, সে বিষয়টি খতিয়ে দেখছে ওই কমিটি। জিজ্ঞাসাবাদে কমিটির সদস্যদের কঠোর আচরণের মুখে পড়তে হয় সম্পাদক অ্যালান রাসব্রিজারকে। এনডিটিভি।
