
বিতর্কিত ইন্টারনেট-বিষয়ক আইনের প্রতিবাদে সিঙ্গাপুরের ব্লগারদের সংগঠন ‘ফ্রি মাই ইন্টারনেট’ আগামী শনিবার সমাবেশ করবে। নগর রাষ্ট্রটির শীর্ষস্থানীয় ৩৪ ব্লগারের ওই সংগঠনটি প্রতিবাদ হিসেবে তাঁদের ওয়েবসাইটের হোমপেজ (শুরুর পাতা) আগামী বৃহস্পতিবার থেকে ২৪ ঘণ্টার জন্য কালো রঙের করে রাখবে। সিঙ্গাপুরের নতুন এক আইনের আওতায় সংবাদভিত্তিক সব ওয়েবসাইটকে তথ্য নিয়ন্ত্রণ অধিদপ্তরের অনুমতি নিতে হবে। এএফপি।
