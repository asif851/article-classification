
লিবিয়ার পূর্বাঞ্চলের দেরনা শহরে গতকাল রোববার একটি হাসপাতালে বিমান হামলায় চারজন নিহত হয়েছে।বার্তা সংস্থা এএফপির প্রতিবেদনে জানানো হয়, নিহত ব্যক্তিদের মধ্যে একজন নারী, তাঁর শিশুসন্তান ও সরকারবিরোধী দুই যোদ্ধা রয়েছে। আল-ওহ্দা হাসপাতালের এক্স-রে বিশেষজ্ঞ মোহাম্মদ আল-জেদ্দাইমি বলেন, ‘চারজন নিহত হয়েছে। একজন সেবিকা, তাঁর ১০ বছরের ছেলে ও শুরা কাউন্সিলের দুই সদস্য।’ হামলায় হাসপাতালটিও ক্ষতিগ্রস্ত হয়েছে। হামলার দায়িত্ব কেউ স্বীকার করেনি।উপকূলীয় দেরনা শহর রাজধানী ত্রিপোলি থেকে ৬৮০ মাইল পূর্বে অবস্থিত।
