
পুলিৎজার বিজয়ী মার্কিন সাংবাদিক ও কলামিস্ট জিমি ব্রেসলিন (৮৮) গতকাল রোববার সকালে ম্যানহাটনে তাঁর নিজের বাসায় মারা গেছেন। তিনি নিউমোনিয়ায় ভুগছিলেন।জিমি ব্রেসলিনকে ‘স্কুপ মেশিন’ (সবার আগে নতুন খবর সংগ্রহ করার যন্ত্র) বলে আখ্যা দিয়েছিল দ্য নিউইয়র্ক ডেইলি নিউজ। তিনি যুক্তরাষ্ট্রের ৩৫তম প্রেসিডেন্ট জন এফ কেনেডির কবর খননকারীর সাক্ষাৎকার নিয়েছিলেন। সন অব স্যাম খ্যাত সিরিয়াল কিলার ডেভিড বারকোইজের সঙ্গে চিঠি চালাচালি করতেন। যুক্তরাষ্ট্রে নাইন-ইলেভেনের সন্ত্রাসী হামলায় ধ্বংসস্তূপের মধ্যে আটকে পড়া মানুষের বাঁচার আকুতি তুলে এনেছিলেন তিনি।নিজেকে ‘স্ট্রিট রিপোর্টার’ বলে পরিচয় দেওয়া জিমি ব্রেসলিন ১৯৬৩ সালে প্রেসিডেন্ট কেনেডির কবর খননকারী ৪২ বছর বয়সী ক্লিফটন পোরাল্ডের সাক্ষাৎকার নেন। সে সময় তিনি নিউইয়র্ক হেরাল্ড টাইমস পত্রিকায় কাজ করতেন।সাংবাদিকতায় বিশেষ অবদানের জন্য ১৯৮৬ সালে পুলিৎজার পুরস্কার পান জিমি ব্রেসলিন।
