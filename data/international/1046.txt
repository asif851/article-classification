
ভারতের প্রধানমন্ত্রী নরেন্দ্র মোদির নাম লেখা আলোচিত স্যুটটি শেষ পর্যন্ত বিক্রি হলো ৪ কোটি ৩১ লাখ রুপিতে। মোদির নিজের রাজ্য গুজরাটেরই এক হীরা ব্যবসায়ী গতকাল শুক্রবার নিলামে ওই সর্বোচ্চ দর হাঁকেন। সুরাট শহরে আয়োজিত তিন দিনের এ দাতব্য নিলামে মোদি তাঁর ৪৫০টির বেশি সামগ্রী বিক্রির জন্য তোলেন। লালজি প্যাটেল নামে ওই ব্যবসায়ী বলেছেন, দেশের জন্য কিছু করার ইচ্ছা থেকেই তিনি স্যুটটি কেনেন। উল্লেখ্য, নিলাম থেকে পাওয়া অর্থ গঙ্গা নদীর দূষণ দূর করতে ব্যয় করা হবে। এটি মোদির অন্যতম গুরুত্বপূর্ণ প্রকল্প।এএফপি
