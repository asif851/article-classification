
আফগানিস্তানের রাজধানী কাবুলের কেন্দ্রস্থলে আজ মঙ্গলবার বোমা হামলায় বহু মানুষ হতাহত হয়েছে। দেশটির প্রেসিডেন্ট আশরাফ গনি এ কথা জানিয়েছেন। বিবিসি অনলাইনের প্রতিবেদনে এই তথ্য জানানো হয়। দেশটির স্বরাষ্ট্র মন্ত্রণালয়ের মুখপাত্র সাদিক সিদ্দিকি বলেন, এক আত্মঘাতী হামলাকারী গাড়ির ভেতর বোমার বিস্ফোরণ ঘটিয়েছে। বার্তা সংস্থা এএফপির প্রতিবেদনে বলা হয়, হামলার দায় স্বীকার করেছে তালেবান।
