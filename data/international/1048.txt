
সামাজিক যোগাযোগ রক্ষা এবং নিয়মিত শারীরিক ব্যায়াম করলে বার্ধক্যে সুস্থতার পাশাপাশি দীর্ঘায়ু অর্জন করা সম্ভব হয়। আর একাকিত্বের অনুভূতি একজন বয়স্ক মানুষের অকালমৃত্যুর ঝুঁকি ১৪ শতাংশ বৃদ্ধি করে। নতুন এক গবেষণার ভিত্তিতে মার্কিন বিজ্ঞানীরা এসব তথ্য জানিয়েছেন।শিকাগো বিশ্ববিদ্যালয়ের মনোবিজ্ঞান বিভাগের অধ্যাপক জন ক্যাসিওপো বলেন, বার্ধক্যকালীন একাকিত্বের সমস্যাটির ব্যাপকতা মানুষের সুবিধাবঞ্চিত আর্থসামাজিক অবস্থার মতোই নেতিবাচক প্রভাব ফেলতে পারে। অপরিচিত পরিবেশে বসবাস বয়স্ক মানুষের জন্য মোটেও স্বাস্থ্যকর নয়।পিটসবুর্গ বিশ্ববিদ্যালয়ের গবেষক কার্ক এরিকসন বলেন, একা মানুষ সাধারণত শুয়ে-বসে সময় কাটাতে অভ্যস্ত হয়ে পড়ে। এতে তাঁর স্বাস্থ্য স্বভাবতই নাজুক হয়ে পড়ে। নিয়মিত হাঁটার মতো অতি সাধারণ ব্যায়ামের ফলে হূদেরাগ বা আলঝেইমার ঝুঁকি ৫০ শতাংশ পর্যন্ত কমতেপারে। এএফপি।
