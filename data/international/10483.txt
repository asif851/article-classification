
ফ্রান্সের রাজধানী প্যারিসের শহরতলির একটি গির্জায় সম্ভাব্য হামলা ভন্ডুল হয়ে গেছে। গত বুধবার দুর্ঘটনাবশত নিজের অস্ত্রের গুলিতে আহত হন হামলার পরিকল্পনাকারী আহমেদ ঘিলাম (২৪)। এতে আলজেরীয় বংশোদ্ভূত এই ব্যক্তির হামলার পরিকল্পনা ভেস্তে যায়। পরে তাঁকে গ্রেপ্তার করা হয় এবং তাঁর গাড়ি ও ফ্ল্যাট থেকে বিভিন্ন আগ্নেয়াস্ত্র উদ্ধার করা হয়। এ ছাড়া জঙ্গি সংগঠন আল-কায়েদা ও ইসলামিক স্টেটের (আইএস) কয়েকটি জিহাদি বই উদ্ধার করা হয়। পুলিশ তাঁর সহযোগীদের খুঁজতে গতকাল বৃহস্পতিবার অভিযান চালিয়েছে।বিবিসি
