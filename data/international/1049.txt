
গরুদের জন্য ভারতে নতুন একটি মন্ত্রণালয় করার পরিকল্পনা করছে নরেন্দ্র মোদির সরকার।
ক্ষমতাসীন বিজেপির সভাপতি অমিত শাহ গত সোমবার উত্তর প্রদেশের রাজধানী লক্ষ্ণৌতে এক সংবাদ সম্মেলনে এ কথা বলেন।
অমিত শাহকে উদ্ধৃত করে টেলিগ্রাফের প্রতিবেদনে বলা হয়েছে, গরু মন্ত্রণালয় করার জন্য অনেক সুপারিশ এসেছে। এ বিষয়ে আলোচনা চলছে।
এ সময় উপস্থিত ছিলেন উত্তর প্রদেশের মুখ্যমন্ত্রী যোগী আদিত্যনাথ। তিনি ‘গোরক্ষা’ আন্দোলনের পক্ষে দীর্ঘদিন ধরে প্রচারণা চালিয়ে আসছেন।
বলা হয়ে থাকে, যোগী আদিত্যনাথই প্রথম ২০১৪ সালে প্রধানমন্ত্রী নরেন্দ্র মোদিকে এ ধরনের একটি মন্ত্রণালয় করার কথা বলেছিলেন।
