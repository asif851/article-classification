
যুক্তরাজ্য অতীতের যেকোনো সময়ের চেয়ে বর্তমানে সর্বোচ্চ সন্ত্রাসের হুমকির মুখে রয়েছে। ২০০১ সালের ১১ সেপ্টেম্বর যুক্তরাষ্ট্রে টুইন টাওয়ারে সন্ত্রাসী হামলার পর থেকে যুক্তরাজ্যের জন্য এত বড় হুমকি আর সৃষ্টি হয়নি। দেশটির স্বরাষ্ট্রমন্ত্রী টেরেসা মে গতকাল সোমবার এই আশঙ্কা প্রকাশ করেছেন। খবর রয়টার্সের।
লন্ডনে সন্ত্রাসবিরোধী এক সমাবেশে টেরেসা বলেন, ‘নিরাপত্তা ও গোয়েন্দা সংস্থাগুলোর পক্ষ থেকে বলা হচ্ছে, আমরা এখন নাইন-ইলেভেন পরবর্তী বা পূর্ববর্তী যেকোনো সময়ের চেয়ে বেশি হুমকিতে রয়েছি। সংস্থাগুলোর এই সতর্কীকরণ বার্তাটি আমাদের গুরুত্বসহ বিবেচনা করতে হবে।’ তিনি বলেন, সন্ত্রাসী হুমকি মোকাবিলায় সরকার সন্ত্রাসবিরোধী নতুন আইন প্রণয়ন করতে যাচ্ছে। সিরিয়া ও ইরাকে ইসলামপন্থী জঙ্গিদেরকাছাকাছি থেকেযুদ্ধ করে যুক্তরাজ্যের যেসব নাগরিক দেশে ফিরছেন, তাঁদের এ আইনের আওতায় নজরদারিতে আনা হবে।
টেরেসা বলেন, ২০০৫ সালে লন্ডনে যুক্তরাজ্যের চার তরুণের চালানো একটি আত্মঘাতী বোমা হামলার ঘটনায় ৫২ ব্যক্তি নিহত হন। ওই ঘটনার পর থেকে অন্তত ৪০টি সন্ত্রাসী হামলার পরিকল্পনা ব্যর্থ করে দেওয়া হয়েছে।
স্বরাষ্ট্রমন্ত্রী বলেন, ‘আমরা এমন এক লড়াইয়ে জড়িত হয়ে পড়েছি, যা অনেক বছর পর্যন্ত চলবে।’
