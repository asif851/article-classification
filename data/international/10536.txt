
উত্তর মেক্সিকোর সিউদাদ আকুনা শহরে গত সোমবার সকালে আকস্মিক ঘূর্ণিঝড়ে অন্তত ১৩ জনের মৃত্যু হয়েছে। প্রচণ্ড বেগের ঝড়ে এ সময় অনেক গাড়ি পর্যন্ত উল্টে যায়। বিধ্বস্ত হয় প্রায় ৭৫০টি ঘরবাড়ি। ঘূর্ণিঝড়ের বেগ ছিল ঘণ্টায় ১২৪ মাইলেরও বেশি। পাশের দেশ যুক্তরাষ্ট্রের টেক্সাস অঙ্গরাজ্যেও এর ধাক্কা লাগে। দুর্গত এলাকা পরিদর্শন করে মেক্সিকোর প্রেসিডেন্ট এনরিক পেনা নিয়েতো বলেন, এটি ছিল আকস্মিক বিপর্যয়। এই দুর্যোগের ব্যাপারে কোনো ধরনের পূর্বাভাস মেলেনি। সিউদাদ আকুনার মেয়র এভারিস্তো লেনিন পেরেজ বলেন, ১১০ বছর আগে প্রতিষ্ঠিত শহরটিতে কখনো এ রকম ঘূর্ণিঝড়ই হয়নি। সূত্র: রয়টার্স।
