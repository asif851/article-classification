
কয়েকটি হত্যার ঘটনা ও জাতীয় নিরাপত্তা ক্ষুণ্ন করার দায়ে ২০ জন ‘সন্ত্রাসীর’ মৃত্যুদণ্ড কার্যকর করেছে ইরান। আজ বৃহস্পতিবার দেশটির রাষ্ট্রীয় গণমাধ্যমের বরাত দিয়ে এএফপির খবরে এ তথ্য জানানো হয়।
গত মঙ্গলবার এসব অপরাধীর ফাঁসি কার্যকর করা হয়। তারা সুন্নিপন্থী ‘সন্ত্রাসী’ ছিলেন।
দেশটির কৌঁসুলি জেনারেল মোহাম্মদ জাভেদ মোন্তাজেরির উদ্ধৃতি দিয়ে দিয়ে আইআরআইবি টেলিভিশনের খবরে জানানো হয়, ‘এঁরা হত্যা করেছে...নারী ও শিশুদের মেরেছে, ধ্বংসযজ্ঞ চালিয়েছে, নিরাপত্তাবিরোধী কাজ করেছে এবং কিছু কুর্দি এলাকায় সুন্নিপন্থী ধর্মীয় নেতাদের হত্যা করেছে।’
