
ভারতের উত্তর প্রদেশের লক্ষেৗ শহরে আগামী ১৬ মে পর্যন্ত যোগগুরু রামদেব প্রকাশ্যে কোনো সভা বা সমাবেশ করতে পারবেন না। আজ রোববার দেশটির নির্বাচন কমিশন এ-সংক্রান্ত একটি নিষেধাজ্ঞা জারি করেছে।টাইমস অব ইন্ডিয়ার খবরে বলা হয়, এ নিষেধাজ্ঞা কেবল লক্ষেৗ শহরের ক্ষেত্রে প্রযোজ্য। সমগ্র উত্তর প্রদেশের ক্ষেত্রে নয়।গত শুক্রবার একটি অনুষ্ঠানে যোগগুরু রামদেব রাহুল গান্ধীর কথা উল্লেখ করে বলেন, ‘তিনি (রাহুল) দলিত সম্প্রদায়ের বাড়িতে কেবল হানিমুন ও পিকনিক করতে যান। তিনি যদি দলিত সম্প্রদায়ের কোনো মেয়েকে বিয়ে করতেন, তবে তাঁর কপাল খুলে যেত। তিনি হয়তো প্রধানমন্ত্রী হয়ে যেতেন।’এ বক্তব্যের পর রামদেবের বিরুদ্ধে দুটি এজাহার দাখিল করা হয়। এর মধ্যে একটি এজাহার দাখিল হয় উত্তর প্রদেশে।
গতকাল ভারতের নির্বাচন কমিশন নির্বাচনী নীতিমালার কথা উল্লেখ করে বলেছে, কোনো ব্যক্তির ব্যক্তিগত জীবন নিয়ে বিদ্বেষপূর্ণ কথা বলা যাবে না। যে বা যাঁরা এ ধরনের কাজ করবেন, তাঁরা নির্বাচন চলাকালে কোনো ধরনের সভা-সমাবেশ করতে পারবেন না।
রাহুলকে নিয়ে রামদেবের বিস্ফোরক মন্তব্য, এজাহার
