
ভারতের তৃণমূল ‘গুন্ডাদের’ হাত কেটে দেওয়ার হুমকি দিয়েছেন বীরভূমের ভারতীয় জনতা দলের (বিজেপি) জেলা সভাপতি দুধকুমার মণ্ডল।গতকাল বৃহস্পতিবার বিজেপির প্রবীণ নেতা ও সাবেক প্রধানমন্ত্রী অটল বিহারি বাজপেয়ির জন্মদিন উপলক্ষে রামপুরহাটে আয়োজিত ‘সুশাসন দিবস’-এর সমাবেশে দুধকুমার এই হুমকি দেন।বক্তব্যে বিজেপির এ জেলা সভাপতি বলেন, ‘তৃণমূল গুন্ডাদের বলব, হাতটা গুটিয়ে নাও। হাতটা নামিয়ে নাও। আমরা সন্ত্রাস চাই না। ও হাত কিন্তু ভারতীয় জনতা পার্টির ছেলেরা ঘর থেকে বের করে কেটে নেবে।’দুধকুমারের এমন হুঁশিয়ারির জবাবে জেলার তৃণমূল সভাপতি অনুব্রত মণ্ডল বলেন, ‘তৃণমূলের হাত কাটা যায় না। কারণ তৃণমূলের হাত লোহার!’
