
অরবিন্দ কেজরিওয়ালের শপথ অনুষ্ঠান উপলক্ষে গতকাল শনিবার সকাল থেকেই রামলীলা ময়দানে সমবেত হতে থাকেন কর্মী-সমর্থকসহ অগুনতি মানুষ। হাজারো মানুষের ভিড়ে একজনকে দেখা যায় সন্ন্যাসীর বেশে। তিনি নিজের পরিচিতি দেন ‘ছোঁয়াবাবা’ বলে। এই সমর্থক বলেন, কয়েক দিন ধরে কেজরিওয়ালের গা জ্বরে পুড়ে যাচ্ছে। তিনি ছুঁয়ে দিলেই তাঁর জ্বর সেরে যাবে।শপথ অনুষ্ঠানে ঝাড়ু দিয়ে তৈরি ‘একে-৬৭’ হাতে আসেন এক সমর্থক। দিল্লির রাজ্যসভার নির্বাচনে ৭০ আসনের মধ্যে ৪৬ বছর বয়সী সাবেক আয়কর কর্মকর্তা কেজরিওয়ালের এএপি ৬৭টি আসনই জিতে নিয়েছে। শক্তিশালী আগ্নেয়াস্ত্র একে-৪৭-এর কায়দায় তৈরি একে-৬৭ তারই প্রতীক। এই সমর্থক বলেন, ‘এই ঝাড়ু আমাদের শক্তি। এ দিয়েই আমরা দিল্লিকে সাফ করব।’
