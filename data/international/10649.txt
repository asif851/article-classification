
নরেন্দ্র মোদির মন্ত্রিসভার সবচেয়ে প্রবীণ সদস্য হলেন জ্যেষ্ঠ রাজনীতিক নাজমা আকবর আলী হেপতুল্লাহ (৭৪)৷ তিনি সংখ্যালঘুবিষয়ক মন্ত্রী হয়েছেন৷ খবর বিজনেস স্ট্যান্ডার্ডের৷কংগ্রেসের হয়ে রাজনৈতিক জীবন শুরু করা নাজমা হেপতুল্লাহ ভারতীয় জনতা পার্টিতে (বিজেপি) যোগ দেন ২০০৪ সালে।মোদির ম​ন্ত্রিসভার একমাত্র মুসলমান মুখ নাজমা হেপতুল্লাহ বিজেপির জাতীয় নির্বাহী কমিটির সদস্য৷ দলটির প্রার্থী হিসেবে ২০০৪ সাল থেকে ২০১০ সাল পর্যন্ত তিনি রাজস্থান থেকে রাজ্যসভার সদস্য ছিলেন। ২০১২ সালে মধ্যপ্রদেশ থেকে রাজ্যসভার সদস্য হন৷নাজমা হেপতুল্লাহ রাজনীতিতে পা ফেলেন কংগ্রেস দলের হয়ে​৷ দলটির শাখা সংগঠনগুলোর দায়িত্বে ছিলেন বিভিন্ন সময়৷ ১৯৮৬ সালে কংগ্রেসের সাধারণ সম্পাদকের দায়িত্ব পান৷ ১৯৮০ সাল থেকে ১৯৯৮ সাল পর্যন্ত চারবার কংগ্রেস প্রার্থী হয়ে মহারাষ্ট্র থেকে রাজ্যসভার সদস্য হন৷ ১৯৮৫ থেকে ১৯৮৬ এবং ১৯৮৮ থেকে ২০০৪ সাল পর্যন্ত তিনি রাজ্যসভার ডেপুটি ​চেয়ারপারসন ছিলেন। তিন দশক ধরে কংগ্রেসের রাজনীতিতে থাকার পর দল ছাড়েন ২০০৪ সালে৷ তিনি ২০০৭ সালে বিজেপির প্রার্থী হয়ে ভারতের উপরাষ্ট্রপতি পদে প্রতিদ্বন্দ্বিতা করে হেরে যান কংগ্রেস প্রার্থী হামিদ আনসা​িরর কাছে।
নাজমা হেপতুল্লাহর জন্ম মধ্যপ্রদেশের ভোপালে ১৯৪০ সালে৷
