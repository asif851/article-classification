
ব্রাজিলের কংগ্রেস কমিটি গতকাল সোমবার সে দেশের প্রেসিডেন্ট দিলমা রুসেফকে অভিশংসিত করার সুপারিশ করেছে। দেশটির নিম্নকক্ষে এ বিষয়ে ভোটাভুটি হবে।
ভোটের ফলের ওপর নির্ভর করবে দিলমা রুসেফকে বিচারের মুখোমুখি হতে হবে কি না। কমিটিতে তাঁকে সরিয়ে দেওয়ার পক্ষে ৩৮ জনের মধ্যে ২৭ জন ভোট দেন।
বিরোধী ডেপুটি হোভায়ের আরেন্টস বলেন, এটি ব্রাজিলের জনগণের বিজয়। তিনি বলেন, চেম্বার অব ডেপুটিতে অনুষ্ঠিত ভোটে এটা প্রমাণিত হয়েছে যে দিলমা রুসেফকে শিগগিরই বিচারের মুখোমুখি হতে হবে। অভিশংসনের বিপক্ষে যাতে যথেষ্ট ভোট পড়ে, সে চেষ্টা চালিয়ে যাচ্ছেন রুসেফ।
গতকালের জরিপ বলছে, ৫১৩ ডেপুটিবিশিষ্ট নিম্নকক্ষে দিলমা রুসেফের পক্ষে ২৯৮ ভোট পড়ে। তবে রুসেফের অভিশংসনের জন্য ৩৪২ ভোট প্রয়োজন।
দুর্নীতির সামাল দিতে ব্যর্থ হওয়া এবং অর্থনৈতিক অবস্থার অবনতির জন্য ক্ষমতাসীন রুসেফ সরকার সমালোচিত।
