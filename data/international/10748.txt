
যুক্তরাষ্ট্র গুয়ানতানামো বে কারাগারের ছয়জন বন্দীকে মুক্তি দিয়ে পুনর্বাসনের জন্য উরুগুয়েতে পাঠিয়েছে। গতকাল রোববার মার্কিন প্রতিরক্ষা মন্ত্রণালয় এক বিবৃতিতে এ খবর জানায়। বিতর্কিত কারাগারটি বন্ধ করে দেওয়ার প্রক্রিয়ার অংশ হিসেবে ওই ছয়জনকে উরুগুয়েতে পাঠানো হলো। এদের মধ্যে চারজন সিরিয়া, একজন তিউনিসিয়া এবং একজন ফিলিস্তিনের নাগরিক। আল-কায়েদার সঙ্গে সংশ্লিষ্ট সন্দেহে অভিযোগ গঠন ছাড়াই তাঁদের আটক রাখা হয়েছিল।বিবিসি
