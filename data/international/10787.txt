
রাশিয়ার যুদ্ধবিমান মিগ ২৯ ভূমধ্যসাগরে বিধ্বস্ত হয়েছে। রুশ প্রতিরক্ষা মন্ত্রণালয় জানিয়েছে, বিমানবাহী জাহাজ অ্যাডমিরাল কুজনেতসোভে অবতরণের সময় বিমানটি বিধ্বস্ত হয়েছে। তবে পাইলটকে উদ্ধার করা হয়েছে।
রাশিয়ার যুদ্ধজাহাজের যে বহর সম্প্রতি সিরিয়ার উপকূলে মোতায়েন করা হয়েছে, তার অন্যতম হলো অ্যাডমিরাল কুজনেতসোভ। এই বহর মোতায়েনের সময় ন্যাটো উদ্বেগ প্রকাশ করে বলেছিল, সিরিয়ার আলেপ্পোতে অভিযানের জন্য এই যুদ্ধজাহাজে থাকা বিমান ব্যবহার করা হতে পারে।
রুশ প্রতিরক্ষা মন্ত্রণালয় বলছে, প্রশিক্ষণের অংশ হিসেবে ফ্লাইট পরিচালনার সময় ‘কারিগরি ত্রুটির’ কারণে যুদ্ধবিমানটি বিধ্বস্ত হয়েছে। পাইলটকে উদ্ধার করা হয়েছে। তিনি সুস্থ আছেন। ফ্লাইট পরিচালনাও অব্যাহত রয়েছে।
অ্যাডমিরাল কুজনেতসোভ কয়েক ডজন বোমারু বিমান ও হেলিকপ্টার বহনে সক্ষম। গত মাসে ইংলিশ চ্যানেল হয়ে ভূমধ্যসাগরে যায় এটি।
