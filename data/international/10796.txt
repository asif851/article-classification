
ভারতে বিজেপি সরকার প্রবর্তিত অভিন্ন পণ্য ও পরিষেবা (জিএসটি) ট্যাক্সকে ‘গব্বর সিং ট্যাক্স’ নামে আখ্যায়িত করেছেন কংগ্রেসের সহসভাপতি রাহুল গান্ধী। আর সরকারের এ সমালোচনা তিনি করেছেন খোদ প্রধানমন্ত্রী নরেন্দ্র মোদির রাজ্য গুজরাটে। আজ রাজ্যের নির্বাচনী প্রচারে নেমে এ অভিযোগ শাণান রাহুল।মুম্বাইয়ের চলচ্চিত্রের ইতিহাসে ‘শোলে’ একটি মাইলফলক। ১৯৭৫ সালে মুক্তি পাওয়া চলচ্চিত্রটি আজও তুমুল জনপ্রিয়। এর অন্যতম খল চরিত্র গব্বর সিং। এ চরিত্রে অভিনয় করেন প্রয়াত অভিনেতা আমজাদ খান। এ চলচ্চিত্র তাঁকে বিশাল খ্যাতি এনে দেয়।রাহুল আজ বলেন, ‘সরকারের তৈরি জিএসটি আসলে জিএসটি নয়। এর অর্থ হলো গব্বর সিং ট্যাক্স। এতে দেশের প্রবল ক্ষতি হচ্ছে। ছোট দোকানিরা নিঃশেষ হয়ে গেছে। লাখো যুবক বেকার হয়ে আছে। এত কিছুর পরও সরকারের কোনো বোধোদয় নেই।’গুজরাটের গান্ধীনগরের সমাবেশে কথাগুলো বলেন রাহুল। তিনি মোদি সরকারের পাঁচ শ ও হাজার টাকার নোট বাতিলেরও তীব্র সমালোচনা করেন।
