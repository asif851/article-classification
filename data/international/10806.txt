
উড়োজাহাজের চাকায় করে যুক্তরাষ্ট্রের ক্যালিফোর্নিয়া থেকে হাওয়াই দ্বীপপুঞ্জে গেছে ১৬ বছরের এক কিশোর। পাঁচ ঘণ্টার এই যাত্রার পরও কিশোরটি স্বাভাবিক ও সুস্থ রয়েছে।বিবিসিতে প্রকাশিত খবরে হাওয়াই এয়ারলাইনসের মুখপাত্র জানান, গতকাল রোববার সকালে উড়োজাহাজটি মাওই বিমানবন্দরে অবতরণ করার পর তারা ওই কিশোরকে খুঁজে পান। মাওই বিমানবন্দরে নেমে সে উদ্দেশ্যহীনভাবে হাঁটছিল। প্রথমেই সে একটি চিরুনি চায়, কারণ তার চুল ছিল এলোমেলো।এফবিআইয়ের জিজ্ঞাসাবাদে ওই কিশোর জানায়, সে বাড়ি থেকে পালিয়ে গিয়েছিল। পরে সে স্যান জোস এয়ারপোর্টের বেড়া টপকে ভেতরে ঢোকে। উদ্দেশ্য ছিল উড়োজাহাজে ওঠা। এফবিআইয়ের মুখপাত্র টম সিমন জানান, কিশোরটি ভাগ্যের জোরে বেঁচে গেছে।হাওয়াই এয়ারলাইনস কর্তৃপক্ষ জানিয়েছে, তারা এখন কিশোরটিকে সুস্থ রাখতে চায়। কিশোরটির স্বাস্থ্য পরীক্ষা করা হয়েছে।এয়ারলাইনসের পক্ষ থেকে আরও জানানো হয়, উড়োজাহাজটি ভূমি থেকে ৩৯ হাজার ফুট উঁচুতে উড়ছিল। উড়োজাহাজে ছেলেটি অক্সিজেনের অভাব বোধ করে। তাপমাত্রাও অনুকূল ছিল না। হাওয়াই এয়ারলাইনসের মুখপাত্র টম সিমন জানান, সম্ভবত যাত্রার সময়টায় ছেলেটি কিছুটা অচেতন ছিল।১৯৪৭ সাল থেকে শুরু করে এ পর্যন্ত যারা বিমানের চাকায় ভ্রমণ করার চেষ্টা করেছে, তাদের মধ্যে এক-তৃতীয়াংশই মারা গেছে।
