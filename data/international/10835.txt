
সিরিয়ার উত্তর–পূর্বাঞ্চল থেকে ৯০ জন খ্রিষ্টান ধর্মাবলম্বীকে অপহরণ করেছে জঙ্গি ইসলামি সংগঠন ইসলামিক স্টেট (আইএস)। লন্ডনভিত্তিক সিরিয়ান অবজারভেটরি ফর হিউম্যান রাইটসের মতে, হাসাকেহ প্রদেশে কুর্দি বাহিনীর কাছ থেকে তাল শামিরাম ও তাল হারমুজ নামের দুটি গ্রাম দখল করে নেয় আইএস। এরপর আজ মঙ্গলবার এই অপহরণের ঘটনা ঘটে। খবর এএফপির।
তবে কাকে কাকে অপহরণ করা হয়েছে, সে সম্পর্কে বিস্তারিত জানাতে পারেনি সংস্থাটি। যাঁদের অপহরণ করা হয়েছে তাঁরা ক্ষুদ্র নৃ–গোষ্ঠী অ্যাসিরীয় খ্রিষ্টান সম্প্রদায়ের।
সম্প্রতি ২১ জন মিসরীয় নাগরিককে গলা কেটে হত্যা করে আইএস। নিহত ব্যক্তিরা সবাই কপটিক খ্রিষ্টান সম্প্রদায়ের। ১৬ ফেব্রুয়ারি ত্রিপোলির একটি সমুদ্রসৈকতে তাঁদের শিরশ্ছেদের পর জঙ্গিরা অনলাইনে একটি ভিডিও প্রকাশ করে
