
অস্ট্রেলিয়ার নতুন প্রধানমন্ত্রী কেভিন রাড গতকাল সোমবার তাঁর নতুন মন্ত্রিসভা ঘোষণা করেছেন। এই মন্ত্রিসভায় রেকর্ডসংখ্যক নারী সদস্য অন্তর্ভুক্তির পাশাপাশি আরেকটি ইতিহাস সৃষ্টি হয়েছে। অস্ট্রেলীয় পার্লামেন্টের ইতিহাসে প্রথম মুসলিম ‘ফ্রন্টবেঞ্চার’ হিসেবে শপথ নিয়েছেন বসনীয় বংশোদ্ভূত এড হুসিচ।
অস্ট্রেলীয় পার্লামেন্টে শীর্ষ মন্ত্রী বা সরকার কিংবা বিরোধীদলীয় শীর্ষ নেতাদের ফ্রন্টবেঞ্চার বলা হয়। এড হুসিচ প্রধানমন্ত্রীর পার্লামেন্টারি সেক্রেটারি হিসেবে শপথ নিয়েছেন।
কেভিন রাড গত সপ্তাহে সদ্য সাবেক প্রধানমন্ত্রী জুলিয়া গিলার্ডকে সরিয়ে দলের নেতা হন। ২০১০ সালের নির্বাচনে পশ্চিম সিডনির আসনে জিতে অস্ট্রেলিয়ার প্রথম মুসলিম এমপি হয়েছিলেন হুসিচ। ৪৩ বছর বয়সী হুসিচের বাবা-মা বসনিয়া থেকে অভিবাসী হয়ে অস্ট্রেলিয়ায় আসেন। গভর্নর জেনারেল কোয়েনটিন ব্রাইস ক্যানবেরায় শপথের সময় হুসিচকে বলেন, ‘এটি বহুসংস্কৃতিবাদের জন্য একটি অসাধারণ দিন।’ এএফপি।
