
কয়েক মাস আগেও উত্তর ও দক্ষিণ কোরিয়ার মধ্যে যুদ্ধাবস্থা বজায় ছিল। কিন্তু শুক্রবার চিত্র ছিল ভিন্ন। ঐতিহাসিক সম্মেলনে যোগ দিয়েছেন দুই দেশের রাষ্ট্রপ্রধানেরা। দুই দেশের সীমান্তবর্তী গ্রাম পানমুনজমের পিস হাউসে দক্ষিণ কোরিয়ার প্রেসিডেন্ট মুন জে-ইনের সঙ্গে বৈঠক করেন উত্তর কোরিয়ার নেতা কিম জং-উন। ১৯৫৩ সালের কোরীয় যুদ্ধের পর থেকে জারি থাকা যুদ্ধবিরতিকে একটি শান্তিচুক্তিতে রূপান্তরিত করার বিষয়েও তাঁরা একমত হন। ছবিগুলো শুক্রবারের।

