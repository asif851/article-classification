
ভারতে প্রথম বুলেট ট্রেন প্রকল্পের উদ্বোধন হবে আগামী বৃহস্পতিবার। ভারতের পশ্চিমাঞ্চলীয় রাজ্য গুজরাটে এই কার্যক্রমের উদ্বোধন করবেন দেশটির প্রধানমন্ত্রী নরেন্দ্র মোদি ও জাপানের প্রধানমন্ত্রী শিনজো আবে।
২০১৪ সালে নির্বাচনী প্রচারণার সময় ভারতে বুলেট ট্রেন চালু করার প্রতিশ্রুতি দিয়েছিলেন মোদি।
প্রথম বুলেট ট্রেন প্রকল্পে সহজ শর্তে ঋণ দিচ্ছে জাপান। প্রকল্পের ৮৫ শতাংশ অর্থায়নের লক্ষ্যে ১ হাজার ৯০০ কোটি ডলার দেবে তারা। বর্তমানে বিশ্বের সবচেয়ে দ্রুতগতির ট্রেনটিও চলে জাপানে। এই ট্রেন চলবে গুজরাটের রাজধানী আহমেদাবাদ থেকে বাণিজ্যিক শহর মুম্বাই পর্যন্ত।
বর্তমানে ট্রেনে গুজরাট থেকে মুম্বাইয়ে যেতে আট ঘণ্টা সময় লাগে। বুলেট ট্রেন চালু হলে লাগবে সাড়ে তিন ঘণ্টা। এই ট্রেনের ধারণক্ষমতা হবে সাড়ে সাত শ যাত্রী। ২০২৩ সালের মধ্যে বুলেট ট্রেন প্রকল্প শেষ হওয়ার কথা রয়েছে।
 
