
তাইওয়ানে মানুষের খাদ্য হিসেবে ব্যবহারে কুকুর ও বিড়াল হত্যার ওপর নিষেধাজ্ঞা আরোপ করা হয়েছে। দেশটির পার্লামেন্ট এই বিল পাস করে। একই সঙ্গে ওই বিলে বেড়াতে যাওয়ার সময় গাড়ি বা মোটরসাইকেলে পোষা প্রাণীকে পাশে বসিয়ে নিতেও নিষেধ করা হয়েছে।
কেউ এই নিষেধাজ্ঞা অমান্য করলে তার বড় ধরনের জরিমানা বা দুই বছর পর্যন্ত কারাদণ্ড হতে পারে। এমনকি তাদের নাম ও ছবি সবার সামনে প্রকাশ করা হবে।
দেশটির পশু সুরক্ষা আইনের উৎকর্ষ সাধনে এটি যুগান্তকারী পদক্ষেপ।
গতকাল মঙ্গলবার দেশটির পশু সুরক্ষা আইনে বিশেষ এই সংশোধন আনা হয়। আর এশিয়ার দেশগুলোর মধ্যে এই প্রথম এমন পদক্ষেপ নেওয়া হলো বলে বিবিসি অনলাইনের খবরে জানানো হয়।
২০০১ সালে ‘অর্থনৈতিক স্বার্থে’ তাইওয়ান মাংস বিক্রি এবং বিড়াল ও কুকুরের মতো পোষা প্রাণীর পশম বিক্রির ওপর নিষেধাজ্ঞা আরোপ করে আইন পাস করে।
 
