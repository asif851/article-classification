
ভারতের আসন্ন লোকসভা নির্বাচনে পশ্চিমবঙ্গের বাঁকুরা থেকে তৃণমূল কংগ্রেসের টিকিটে প্রার্থী হয়েছেন মহানায়িকা সুচিত্রা সেনের মেয়ে মুনমুন সেন। গত রোববার প্রথম তিনি নিজ নির্বাচনী এলাকায় যান।ভোটের লড়াইকে ভয় পান না বলে ওই দিন সমর্থকদের উদ্দেশে বলেছেন অভিনেত্রী মুনমুন। তবে তিনি যে গরমকে বেশ ভয় পাচ্ছেন, তা স্পষ্ট হয়ে গেছে।রোববার বাঁকুরা স্টেডিয়ামে জনসভায় মুনমুন বলেন, ‘নির্বাচনের মাঠে লড়াই করার সিদ্ধান্ত নেওয়ার পর কী মুনমুন ভীত হয়ে পড়েছেন? জবাব হচ্ছে, মোটেই নয়।’তবে মুনমুন বাঁকুরায় গিয়ে গরমে ভীত ছিলেন, এটা স্পষ্ট। তিনি বিকেলের পর বাঁকুরা শহরে পৌঁছেই শীতাতপনিয়ন্ত্রিত হোটেলকক্ষে অবস্থান নেন। নিজের স্বামীর সঙ্গেই তিনি ওই কক্ষে বেশি সময় কাটান। পরে মুনমুনকে সভাস্থলে নিতে খোলা জিপ অপেক্ষা করছিল। কিন্তু তিনি উঠেন বিলাসবহুল এসইউভি গাড়িতে।
