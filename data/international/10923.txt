
গাজায় ইসরায়েল ও হামাসের মধ্যে গত গ্রীষ্মে যুদ্ধ চলাকালে সংঘটিত অপরাধের অভিযোগের ওপর তদন্ত করতে আন্তর্জাতিক অপরাধ আদালতের (আইসিসি) ক্ষমতার আনুষ্ঠানিক স্বীকৃতি দিয়েছে ফিলিস্তিন কর্তৃপক্ষ। এর ফলে গত ১৩ জুন গাজায় ইসরায়েলি অভিযান শুরুর পর সংঘটিত অপরাধের ঘটনাগুলো খুঁটিয়ে পরীক্ষা করার অনুমতি পেল আইসিসি। তবে এর অর্থ এই নয় যে আদালত এখন নিজে থেকেই এ ব্যাপারে তদন্ত শুরু করবে। গত সোমবার এ কথা জানিয়েছে আইসিসি। এর আগে ফিলিস্তিন এই আদালতে যোগ দেওয়ার জন্য আনুষ্ঠানিকভাবে অনুরোধ জানায়।এএফপি
