
পাকিস্তানি প্রধানমন্ত্রী নওয়াজ শরিফ ও তাঁর সন্তানদের কাছে লন্ডনে তাঁদের একাধিক ফ্ল্যাটের মালিকানা বিষয়ে স্পষ্ট ব্যাখ্যা চেয়ে দেশটির সুপ্রিম কোর্ট গত শুক্রবার নির্দেশ দিয়েছেন। তাঁদের সম্পদ বিবরণীতে এসবের উল্লেখ নেই। পানামা পেপার্স নামে গত বছর ফাঁস হওয়া অবৈধ অর্থবিষয়ক গোপন আন্তর্জাতিক দলিলে পাকিস্তানি প্রধানমন্ত্রী নওয়াজের পরিবারের নামও রয়েছে। লন্ডনের অভিজাত মেফেয়ার এলাকায় নওয়াজ পরিবারের অপ্রদর্শিত সম্পদ রয়েছে বলে পানামা পেপার্সে তথ্য রয়েছে।
