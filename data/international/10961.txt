
পানামার আইনি পরামর্শক প্রতিষ্ঠান মোসাক ফনসেকার এল সালভাদরের কার্যালয়ে গতকাল শুক্রবার অভিযান চালিয়েছে পুলিশ। সেখান থেকে বেশ কিছু কম্পিউটার ও দলিল-দস্তাবেজ জব্দ করেছে পুলিশ। কাউকে আটক করা হয়নি।সালভাদরের রাষ্ট্রীয় কৌঁসুলির কার্যালয় সামাজিক যোগাযোগের মাধ্যম টুইটারে দেওয়া বার্তায় এ কথা জানিয়েছে।দেশটির রাষ্ট্রীয় কৌঁসুলি ডগলাস মেলেন্দেজ গতকাল ফনসেকার কার্যালয়ে যান। তিনি বলেন, সেখান থেকে ২০টি কমপিউটার ও বিপুল পরিমাণ নথি জব্দ করা হয়েছে। সাতজন কর্মীকে জিজ্ঞাসাবাদ করা হয়েছে।গত বুধবার এল সালভাদর কর্তৃপক্ষ ঘোষণা দেয়, পানামা পেপারসের তালিকায় আসা ৩৩ জনের ব্যাপারে তদন্ত করা হবে।সালভাদরের স্থানীয় অনলাইন পত্রিকা এল ফারো এক খবরে জানায়, দেশটির নাগরিকেরা মোসাক ফনসেকাকে ব্যবহার করে হাজার হাজার ডলারের লেনদেন করত।
