
ক্রুটিযুক্ত একটি পরমাণু চুল্লি বন্ধ করে দিয়েছে ইউক্রেন। একই মাসে দুইবার বৈদ্যুতিক গোলযোগ দেখা দেওয়ায় গতকাল রোববার চুল্লিটি বন্ধ করে দেয় কর্তৃপক্ষ। জাপোরিঝি নামে পরমাণু কেন্দ্রের ওয়েবসাইটে বলা হয়েছে, এলাকায় তেজস্ক্রিয়তার মাত্রা এখনো স্বাভাবিক আছে। আর সে কারণে স্থাপনার বাকি পাঁচটি চুল্লির কার্যক্রম স্বাভাবিকভাবে চলছে। ওয়েবসাইটে বলা হয়, ষষ্ঠ চুল্লিটির সংযোগ স্থাপনার প্রধান গ্রিড থেকে গতকাল বিচ্ছিন্ন করা হয়েছে। ইউক্রেনের দক্ষিণ-পূর্বাঞ্চলে অবস্থিত জাপোরিঝি ইউরোপের পঞ্চম বৃহত্তম পরমাণু স্থাপনা। এখান থেকে ইউক্রেনের মোট চাহিদার ৪০ শতাংশ জ্বালানি উৎপাদন হয়।এএফপি 
