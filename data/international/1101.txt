
ইসলামিক স্টেটের (আইএস) প্রধান আবু বকর-আল বাগদাদি জীবিত আছেন। তিনি আহত অবস্থায় সিরিয়া উত্তর পূর্বাঞ্চলে চিকিৎসা নিচ্ছেন।
আজ সোমবার বাগদাদির বিষয়ে এমন তথ্যই জানিয়েছেন, ইরাকের গোয়েন্দা ও সন্ত্রাসবিরোধী দপ্তরের প্রধান আবু আলী আল-বশরি।
আলী-বশরিকে উদ্ধৃত করে আল জাজিরার প্রতিবেদনে বলা হয়, বাগদাদি বিমান হামলায় গুরুতর আহত হন। বশরি বলেন, আমাদের কাছে অকাট্য তথ্য-প্রমাণ আছে, বাগদাদি বেঁচে আছেন। সাঙ্গপাঙ্গরা তাঁকে লুকিয়ে রেখেছে। তিনি ডায়াবেটিসসহ নানা রোগে ভুগছেন। সহযোগী ছাড়া হাঁটতেও পারছেন না তিনি।
বাগদাদিকে ধরিয়ে দিতে আড়াই কোটি ডলার পুরস্কার ঘোষণা করেছে যুক্তরাষ্ট্র।
ঠিক কাদের বিমান হামলায় বাগদাদি আহত হয়েছেন তা জানা যায়নি। তবে বশরি জানিয়েছেন, বাগদাদি ইরাকেই কোনো এক বিমান হামলায় আহত হন।
অন্যদিকে সোমবার সিএনএনকে যুক্তরাষ্ট্রের এক কর্মকর্তা জানিয়েছেন, বাগদাদি সিরিয়ার রাকায় এক হামলায় আহত হয়েছেন।
