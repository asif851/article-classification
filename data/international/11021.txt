
নতুন আঞ্চলিক টিভি চ্যানেল আলআরব-এর প্রচার শুরুর পরদিনই বন্ধ হয়ে গেছে। বাহরাইন সরকার দৃশ্যত নীতিগত মতপার্থক্যের কারণে গতকাল সোমবার এর সম্প্রচার বন্ধ করে দেয়। চ্যানেলটির মালিক সৌদি ধনকুবের প্রিন্স আলওয়ালিদ বিন তালাল। এটি বাহরাইনের এক বিরোধীদলীয় শিয়া নেতার সহযোগীর সাক্ষাৎকার প্রচার করেছিল। আলআরব ‘কারিগরি ও প্রশাসনিক’ কারণের কথা বললেও একটি স্থানীয় পত্রিকা ও ওয়াকিবহাল সূত্র বলেছে, সাংবাদিকতার নিরপেক্ষতার নীতি ভঙ্গের কারণে এর সম্প্রচার বন্ধ করে দেওয়া হয়। 
শুরু হয়েই বন্ধ!
