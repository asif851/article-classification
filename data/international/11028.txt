
ভারতে এবারের বিধানসভা নির্বাচনে উত্তর প্রদেশসহ বিভিন্ন রাজ্যে নারী বিধায়কের সংখ্যা বেশি হওয়ায় সন্তোষ প্রকাশ করেছেন প্রধানমন্ত্রী নরেন্দ্র মোদি। উত্তর প্রদেশ বিধানসভায় এবার ৩৮ জন নারী বিধায়ক নির্বাচিত হয়েছেন; স্বাধীনতার পর থেকে এ পর্যন্ত যা সর্বোচ্চ। 
ভারতের প্রধানমন্ত্রী আজ সোমবার টুইটারে লিখেছেন, ‘এটা দেখে খুব ভালো লাগছে যে উত্তর প্রদেশে বিধানসভা নির্বাচনে এবার একটি নতুন রেকর্ড হলো। এবার সর্বোচ্চসংখ্যক নারী বিধায়ক নির্বাচিত হয়েছেন। তাঁদের সবাইকে অভিনন্দন।’ বিধানসভা নির্বাচনে ৪০৩টি আসনের মধ্যে ৩১২টিতে জিতেছে বিজেপি। আর শতকরা হিসেবে প্রায় ৩৯ শতাংশ ভোট পেয়েছে দলটি।
