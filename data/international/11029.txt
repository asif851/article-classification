
ভারতের পররাষ্ট্রমন্ত্রী সালমান খুরশিদ বলেছেন, যুক্তরাষ্ট্রের নিউইয়র্কে দেবযানী খোবরাগাড়ে-কাণ্ডের সংকট সমাধানে কূটনৈতিক স্তরে চেষ্টা চলছে। এ ঘটনার সুষ্ঠু সমাধানে আবেগের চেয়ে মস্তিষ্কের প্রয়োজন বেশি জরুরি৷ গতকাল শনিবার এ কথা বলে পররাষ্ট্রমন্ত্রী সম্ভবত বোঝাতে চেয়েছেন, দ্বিপক্ষীয় সম্পর্কের খাতিরে ‘জেদাজেদির’ তুলনায় গ্রহণযোগ্য সমাধানই ভারতের কাম্য।কূটনৈতিক চেষ্টার অন্যতম যে মার্কিন পররাষ্ট্রমন্ত্রী জন কেরির সঙ্গে কথা বলা, সেই ইঙ্গিত মার্কিন পররাষ্ট্র দপ্তরের মুখপাত্র জেনিফার সাকির শুক্রবারের মন্তব্য থেকেও েবাঝা যায়৷ ক্ষমা চাওয়ার প্রশ্ন এড়িয়ে সালমানের কথা টেনে সাকিও পারস্পরিক সম্পর্কের উল্লেখ করে বুঝিয়ে দিয়েছেন, চেষ্টা অব্যাহত রয়েছে। যুক্তরাষ্ট্রের ক্ষমাপ্রার্থনার দাবি নতুন করে ভারতের কেউ আর করেননি। তবে কীভাবে সমাধান আসবে, তার নির্দিষ্ট রূপরেখা এখনো অস্পষ্টই রয়ে গেছে৷নয়াদিল্লিতে সরকারি সূত্র জানায়, হোয়াইট হাউস বিষয়টি নিয়ে ভাবনাচিন্তা করছে, নেপথ্য কূটনীতিও সচল। সালমান শুক্রবার ভারত-যুক্তরাষ্ট্র দৃঢ় সম্পর্কের উল্লেখ করে বুঝিয়ে দিয়েছেন, একটিমাত্র বিচ্ছিন্ন ঘটনা সুসম্পর্কের অন্তরায় হতে পারে না। শিল্প ও বািণজ্যমন্ত্রী আনন্দ শর্মাও বলেন, দেবযানী-কাণ্ডে দেশের মানুষ ক্ষুব্ধ ঠিকই, তবে দুই দেশের গভীর সম্পর্ক বা পারস্পরিক বাণিজ্যে তা প্রভাব ফেলবে না।ক্ষমা চাওয়ার দাবির বদলে ভারত এখন দেবযানীর ওপর আনা অভিযোগ প্রত্যাহারের দিকেই বেশি নজর দিচ্ছে। কিন্তু সেটা যে মার্কিন পররাষ্ট্র দপ্তরের হাতে নেই, সাকি তা স্পষ্ট বলে দিয়েছেন। তাঁর কথায়, বিষয়টি এখন আর পররাষ্ট্র দপ্তরের বিচার্য নয়, বিচার বিভাগও এর সঙ্গে জড়িয়ে গেছে৷ জাতিসংঘের স্থায়ী মিশনে দেবযানীকে বদলির অর্থ এই নয়, এই অভিযোগের হাত থেকে তিনি মুক্ত হয়ে যাবেন।যুক্তরাষ্ট্রের এ বক্তব্যের মধ্য দিয়ে দুটি বিষয় পরিষ্কার। প্রথমত, ভারতের বন্ধুত্ব তাদের কাছে খুবই গুরুত্বপূর্ণ। দেবযানী-কাণ্ডে তা নষ্ট হওয়া কাম্য নয়৷ দ্বিতীয়ত, তঁার বিরুদ্ধে আনা অভিযোগ থেকে রেহাই দেওয়া তঁাদের পক্ষে সহজ নয়।তাহলে কীভাবে হতে পারে সমাধান? পররাষ্ট্র দপ্তরের অভিযোগ প্রত্যাহারের ক্ষমতা নেই৷ তবে মার্কিন প্রেসিডেন্টের আছে। কিন্তু বিষয়টি প্রেসিডেন্টের নজরেই এখনো আনা হয়নি। শুক্রবার তিনি বার্ষিক ছুটি কাটাতে হাওয়াই দ্বীপে গেছেন৷ এর আগে ওবামা সাংবাদিকদের সঙ্গে কথা বলেন৷ কিন্তু সেখানে দেবযানীর বিষয় নিয়ে কথা ওঠেনি৷ ফলে এিট স্পষ্ট, ঘটনাটি আদৌ তত গুরুত্বপূর্ণ বা উদ্বেগের নয়। দ্বিতীয় উপায় হচ্ছে, আইনের পথে হেঁটে দেবযানীকে নির্দোষ প্রমাণ করা পর্যন্ত অপেক্ষায় থাকা। কিন্তু সেটা সময়সাপেক্ষ ও ঝুঁকির। তৃতীয় উপায় হচ্ছে, কূটনৈতিক প্রভাব খাটিয়ে যুক্তরাষ্ট্রকে দিয়ে দেবযানীকে ‘পারসোনা নন গ্রাটা’ বা অবাঞ্ছিত ঘোষণা করিয়ে ভারতে ফিরিয়ে আনা।২০০৩ সালে দিল্লিতে পাকিস্তানের ডেপুটি হাইকমিশন জলিল আব্বাস জিলানিসহ চারজনকে ভারত অবাঞ্ছিত ঘোষণা করে ফেরত পাঠিয়েছিল। পাকিস্তানও পাল্টা ব্যবস্হায় পঁাচ ভারতীয়কে ওইভাবে ফেরত পাঠায়। এ ক্ষেত্রে অসুবিধা হলো, অবাঞ্ছিত ব্যক্তি বিতাড়িত দেশে ব্যক্তিগতভাবে যেতে পারবেন না। তবে পরে সরকারি পদ নিয়ে যেতে পারেন। যেমন, জিলানি পাকিস্তানের পররাষ্ট্রসচিব হয়ে ২০১২ সালে ভারতে এসেছিলেন।
