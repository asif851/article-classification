
ভারতের সুপ্রিম কোর্ট উত্তর প্রদেশের অযোধ্যায় বিরোধপূর্ণ ‘রাম জন্মভূমি’ এলাকায় যাওয়া তীর্থযাত্রীদের জন্য সুযোগ-সুবিধা বাড়ানোর নির্দেশ দিয়েছেন সরকারকে। আদালত গত শুক্রবার বলেন, ‘যদি সম্ভব হয়, সেখানে যাঁরা যান (বিরোধপূর্ণ রামমন্দির এলাকায়) তাঁদের জন্য সুযোগ-সুবিধা বাড়ানোর চেষ্টা করুন।’ ক্ষমতাসীন বিজেপির নেতা সুব্রাহ্মনিয়াম স্বামী এক আরজিতে বলেছিলেন, তীর্থযাত্রীদের জন্য সুপেয় পানি এবং শৌচাগারের মতো কোনো সুযোগ-সুবিধা নেই। রামমন্দিরের এই বিতর্কিত স্থানে কোনো স্থাপনা নির্মাণে সুপ্রিম কোর্টের স্থিতাবস্থা রয়েছে। ১৯৯২ সালে শত শত উগ্র হিন্দুত্ববাদী হামলা করে কয়েক শতকের পুরোনো বাবরি মসজিদ ভেঙে ফেলে।টাইমস অব ইন্ডিয়া
