
বিয়ের বিষয়ে শিগগিরই সুসংবাদ দেবেন বলে জানিয়েছেন পাকিস্তানের সাবেক ক্রিকেট তারকা ও পাকিস্তান তেহরিক-ই-ইনসাফ (পিটিআই) দলের প্রধান ইমরান খান। তিনি গোপনে সাংবাদিক রেহাম খানকে (৪১) বিয়ে করেছেন বলে ব্রিটিশ গণমাধ্যমে সম্প্রতি খবর প্রকাশিত হওয়ার পর গতকাল মঙ্গলবার এ কথা বলেছেন ইমরান। লন্ডন থেকে ইসলামাবাদ ফিরে সাংবাদিকদের তিনি বলেন, ‘বিয়ে করা অপরাধ নয়। বিয়ের ব্যাপারে প্রথমেই আমি আমার সন্তানদের জানাতে চাই। কেননা, জেমিমার সঙ্গে বিবাহবিচ্ছেদে প্রথম ক্ষতিগ্রস্ত হয়েছে তারাই। এ সপ্তাহেই আমি আপনাদের ভালো খবর দেব।’ডন
