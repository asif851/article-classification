
ভারতের তামিলনাড়ু রাজ্যের রাজ্যপাল বা গভর্নর বনওয়ারিলাল পুরোহিত গত মঙ্গলবার ডেকেছিলেন সংবাদ সম্মেলন। নারীদের প্রতি যৌন হয়রানি নিয়ে ওই সংবাদ সম্মেলনের আয়োজন করা হয়। সেখানে একজন নারী সাংবাদিক রাজ্যপালকে প্রশ্ন করেন। সেই প্রশ্নের উত্তর না দিয়ে রাজ্যপাল সাংবাদিকের গালে আলতো চাপড় দেন। এরপরে বেরিয়ে যান সভাস্থল থেকে।
এ ঘটনায় ক্ষুব্ধ হন ওই নারী সাংবাদিক। চেন্নাই প্রেসক্লাব এই অশোভন আচরণের জন্য রাজ্যপালকে ক্ষমা চাওয়ার দাবি জানায়। এরপর রাজ্যপাল ওই নারী সাংবাদিকের কাছে ক্ষমা চেয়ে ই-মেইল পাঠান।
৭৮ বয়সী রাজ্যপাল ওই নারী সাংবাদিককে লেখেন, ‘৪০ বছর সাংবাদিকতা পেশার সঙ্গে আমি জড়িত ছিলাম। আপনার কাজে খুশি হয়েই¯এমন করেছি। আমি বুঝতে পারছি, আপনি আহত হয়েছেন। নাতনির মতোই¯স্নেহভরে আপনার গালে হাত দিয়েছি। সাংবাদিক হিসেবে আপনার কাজের প্রশংসা হিসেবেই এমনটা করেছি। তাই তিনি এই কাজের জন্য ক্ষমা প্রার্থনা করেন।’
রাজ্যপালের চিঠির জবাবে ওই নারী সাংবাদিক বলেন, ‘আপনার ক্ষমা প্রার্থনা আমি গ্রহণ করেছি। আপনার ব্যাখ্যায় আমি খুশি নই। আপনি আইনিভাবেই লক্ষ্মণরেখা পার করেছেন। আমি কয়েকবার মুখ ধুয়েছি। তাও ঘটনাটি ভুলতে পারছি না। আপনার কাছে এটা দাদুর মতো আচরণ হতে পারে, কিন্তু আমার কাছে ভুল।’
সাংবাদিকেরা ওই দিন রাজ্যপালের ডাকা সংবাদ সম্মেলনে রাজ্যভবনে গিয়েছিলেন। সেখানে যৌন হয়রানি নিয়ে বক্তব্য দেওয়ার কথা ছিল।
