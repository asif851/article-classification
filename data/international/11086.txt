
অনলাইনে হাজারো পুরুষ যৌন প্রতারণার শিকার হচ্ছেন। ফাঁদে পা দেওয়া পুরুষদের জিম্মি করে তাঁদের কাছ থেকে বিপুল অর্থ হাতিয়ে নিচ্ছে অপরাধ চক্র।আজ শনিবার বিবিসি বাংলা অনলাইনের প্রতিবেদনে জানানো হয়, ফিলিপাইনে যোগাযোগের সামাজিক মাধ্যমগুলোতে পুরুষদের যৌনতার ফাঁদে ফেলে অর্থ কামানোর এই ব্যবসাটি প্রকট আকার ধারণ করেছে।ফিলিপাইনে ইন্টারনেট সহজলভ্য হওয়ায় দেশটির রাজধানী ম্যানিলার অনেক বস্তি ও গলিতেও এ অপরাধমূলক ব্যবসা ছড়িয়ে পড়েছে। অপরাধীদের ধরতে পুলিশি তৎপরতা বাড়ানো হয়েছে।সামাজিক যোগাযোগের মাধ্যমে ওয়েবক্যামে চ্যাট করার জন্য ভুয়া ছবির সঙ্গে মেয়েদের কৃত্রিম কণ্ঠ ব্যবহার করে কৌশলে পুরুষদের প্রলুব্ধ করছে অপরাধীরা। এরপর পুরুষেরা খেলামেলা আলোচনায় জড়িয়ে পড়েন। এই চ্যাট ধারণ করে তা ফাঁস করার হুমকি দিয়ে পুরুষদের কাছ থেকে অর্থ আদায় করছে অপরাধীরা।অপরাধ চক্রের দাবি করা অর্থ না দিতে পেরে অনেক পুরুষ আত্মহত্যাও করছেন।
