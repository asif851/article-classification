
নরওয়ের দক্ষিণ-পশ্চিম উপকূলে গতকাল শুক্রবার বিধ্বস্ত হেলিকপ্টারের ১৩ জন আরোহীর সবাই নিহত হয়েছেন। ওই হেলিকপ্টারে তেলের খনির শ্রমিকেরা যাচ্ছিলেন।দেশটির দ্বিতীয় বৃহত্তম শহর বারগেনের উপকূলে হেলিকপ্টারটি বিধ্বস্ত হয়।উদ্ধারকর্মীরা ১১ জনের লাশ উদ্ধার করেছেন। অন্য দুজন যাত্রীকে পাঁচ ঘণ্টা ধরে খোঁজার চেষ্টা চলে। পরে তাঁদের বেঁচে থাকার সম্ভাবনা নেই বলে জানান উদ্ধারকর্মীরা।দেশটির দক্ষিণ–পশ্চিমাঞ্চলের সোলা অঞ্চলের উদ্ধার কেন্দ্রের প্রধান বোর্গে গালতা বলেন, তাঁরা ধারণা করছেন, ১৩ যাত্রীর সবাই নিহত হয়েছেন।তদন্ত কর্মকর্তারা প্রাথমিকভাবে মনে করছেন, যান্ত্রিক গোলযোগে এ দুর্ঘটনা ঘটতে পারে।হেলিকপ্টারটিতে ১১ জন নরওয়ের নাগরিক, একজন ব্রিটিশ ও একজন ইতালীয় ছিলেন বলে উদ্ধারকর্মীরা জানান।বিধ্বস্ত হয়ে হেলিকপ্টারটি টুকরো টুকরো হয়ে যায়। এর ধ্বংসাবশেষের কিছু অংশ সাগরে ও কিছু অংশ পাশের জমিতে পড়ে। হেলিকপ্টারটির ব্ল্যাকবক্স পরে উদ্ধার করা হয়।
আরও পড়ুন...নরওয়েতে হেলিকপ্টার বিধ্বস্ত
