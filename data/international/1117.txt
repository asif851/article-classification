
আর্জেন্টিনার ফেডারেল আদালত প্রেসিডেন্ট ক্রিস্টিনা ফার্নান্দেজ কির্চনার ও পররাষ্ট্রমন্ত্রীর বিরুদ্ধে দায়ের করা একটি বিতর্কিত মামলা খারিজ করে দিয়েছেন। ১৯৯৪ সালে একটি ইহুদি সেন্টারে হামলার ঘটনায় অভিযুক্ত এক ইরানি নাগরিককে রক্ষার চেষ্টার অভিযোগ ছিল কির্চনার ও তাঁর পররাষ্ট্রমন্ত্রী হেক্টর টিমারমানের বিরুদ্ধে। বিচারপতি রায় দিয়ে বলেন, অভিযোগের বিষয়ে পর্যাপ্ত প্রমাণ মেলেনি। গত মাসে সরকারি অভিযোক্তা আইনজীবী আলবার্তো নিসমানকে কংগ্রেস কমিটির কাছে তথ্যপ্রমাণ দাখিলের মাত্র কয়েক ঘণ্টা আগে নিজের ফ্ল্যাটে মৃত পাওয়া গিয়েছিল। এ ঘটনার পরিপ্রেক্ষিতে আর্জেন্টিনার পার্লামেন্ট কেন্দ্রীয় গোয়েন্দা সংস্থা ইন্টেলিজেন্স সেক্রেটারিয়েট বিলুপ্ত করে ফেডারেল ইন্টেলিজেন্স এজেন্সি নামের একটি সংস্থা গঠনের বিল পাস করেছে।বিবিসি
