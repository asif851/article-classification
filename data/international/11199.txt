
কোনো ধর্মীয় স্থানের কাছে মদের দোকান রাখা যাবে না বলে জানিয়েছেন ভারতের উত্তর প্রদেশের মুখ্যমন্ত্রী যোগী আদিত্যনাথ। সুপ্রিম কোর্টের নির্দেশের কথা উল্লেখ করে তিনি বলেন, মদের দোকান থাকলে অবিলম্বে তা সরিয়ে নিতে হবে।
গতকাল বুধবার এ ঘোষণা দিয়েছেন যোগী। উত্তর প্রদেশের আবগারি দপ্তরের শীর্ষ কর্মকর্তাদের সঙ্গে বৈঠকের পর তিনি এই নির্দেশ দেন। তিনি বলেন, এসব দোকান সরিয়ে দেওয়ার ব্যাপারে যথাযথ উদ্যোগ নিতে হবে।
যোগী আদিত্যনাথ বলেছেন, সুপ্রিম কোর্টের নির্দেশ অনুসারে এবার থেকে আর উত্তর প্রদেশের জাতীয় সড়ক কিংবা রাজ্য সড়কের পাশে মদের দোকান রাখা যাবে না। এই নির্দেশের ফলে উত্তর প্রদেশের ৮ হাজার ৫৪৪টি মদের দোকান অন্যত্র সরিয়ে নিয়ে যেতে হবে। ঐতিহাসিক ধর্মস্থানের এক কিলোমিটারের মধ্যে বন্ধ করতে হবে মদের দোকান।
 
