
সরকারি ভাতা নেওয়ায় অনিয়ম ও সংবাদপত্রের ওপর প্রভাব খাটানোর অভিযোগকে কেন্দ্র করে কয়েক দিন ধরে চলা বিতর্কের মুখে যুক্তরাজ্যের সংস্কৃতিমন্ত্রী মারিয়া মিলার গতকাল বুধবার সকালে পদত্যাগ করেছেন।
প্রধানমন্ত্রীকে লেখা চিঠিতে মিলার বলেন, এই বিতর্ক সরকারের গুরুত্বপূর্ণ কাজে বিঘ্ন ঘটাচ্ছে বলে তিনি এই সিদ্ধান্ত নিয়েছেন।
মিলার সংবাদমাধ্যমের জন্য দায়িত্বপ্রাপ্ত মন্ত্রী ছিলেন। সংবাদপত্রের জবাবদিহির বিষয়ে সংস্কারের লক্ষ্যে তিনি একটি নতুন আইন প্রণয়নের উদ্যোগ নিয়েছিলেন। তবে যুক্তরাজ্যের মূলধারার সংবাদপত্রগুলো তাঁর প্রস্তাবের বিরুদ্ধে অবস্থান নিয়েছিল।
