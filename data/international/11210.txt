
নারায়ণ রাওয়ের মতো কনিষ্ঠ মন্ত্রীদের ওপরও ভারতীয় প্রধানমন্ত্রী মনমোহন সিংয়ের নিয়ন্ত্রণ ছিল সামান্য। তাঁর সাবেক সহযোগী সঞ্জয় বারুর পর এবার সাবেক কয়লাসচিব পি সি পারাখের লেখা বইয়েও একই ধরনের তথ্য প্রকাশিত হয়েছে।ক্রুসেডার অর কনসপিরেটর? কোলগেট অ্যান্ড আদার ট্রুথস নামে বইটি লেখেন পারাখ। সঞ্জয় বারু লেখেন দি অ্যাকসিডেন্টাল প্রাইম মিনিস্টার- দ্য মেকিং অ্যান্ড আনমেকিং অব মনমোহন সিং।মনমোহনের মেয়ে উপিন্দর সিং তাঁর বাবাকে নিয়ে বারুর এ ধরনের বই প্রকাশের কড়া সমালোচনা করে বলেছেন, এটি বিশ্বাস ভঙ্গের শামিল।সরকারপ্রধানের কর্তৃত্বকে প্রশ্নবিদ্ধ করে প্রকাশিত একাধিক বইয়ের সমালোচনার জবাব দিয়ে মনমোহনের বড় মেয়ে উপিন্দর সিং বলেন, সঞ্জয় বারুর বইয়ে যা লেখা হয়েছে, তা ‘পেছন থেকে ছুরিকাঘাত...বড় ধরনের বিশ্বাস ভঙ্গ...এবং একটি অপকর্ম, অনৈতিক চর্চা’ ছাড়া আর কিছুই নয়। পিটিআই, জি নিউজ।
