
ভারতের মন্ত্রী, সাংসদ কিংবা অন্য যেকোনো রাজনৈতিক প্রভাবশালীর কার্যালয়ে গেলে একটা অভিন্ন ব্যাপার চোখে পড়বেই৷ তা হলো, প্রায় সবার চেয়ার সাদা তোয়ালে দিয়ে ঢাকা৷ শুধু কার্যালয় নয়, তঁাদের গাড়িগুলোতেও একই দৃশ্য৷ নেতাদের নির্দিষ্ট আসনটি সাদা তোয়ালেতে ঢাকা থাকে৷ খবর হিন্দুস্তান টাইমসের৷কেন এই তোয়ালে সংস্কৃতি? ধারণা করা হয়, ভারতের ক্ষমতার রাজনীতিতে ক্ষমতাসীনদের সবচেয়ে শক্তিশালী প্রতীক হচ্ছে এই সাদা তোয়ালে৷নরেন্দ্র মোদির নেতৃত্বে নতুন সরকার ক্ষমতায় এসেছে৷ এরই মধ্যে নিজ নিজ দপ্তর বুঝে নিয়েছেন মন্ত্রীরা৷ দপ্তরগুলো ভিন্ন হলেও এ জায়গায় তাঁদের মিল যথারীতি৷ সবার চেয়ারের ওপর আছে সেই সাদা তোয়ালে৷ অর্থ, প্রতিরক্ষা ও করপোরেট-বিষয়ক মন্ত্রী অরুণজেটলি, স্বরাষ্ট্রমন্ত্রী রাজনাথ সিং, পানিসম্পদমন্ত্রী উমা ভারতী, নারী ও শিশু উন্নয়ন মন্ত্রী মানেকা গান্ধী, রেলওয়েমন্ত্রী সদানন্দ গৌড়—এ রকম সবার দপ্তরের চেয়ারই সাদা তোয়ালে দিয়ে আবৃত৷অনেকে বলছেন, দ্বিতীয় বিশ্বযুদ্ধ থেকে ক্ষমতাসীনদের সাদা তোয়ালে ব্যবহারের সংস্কৃতির শুরু৷ তখন ব্রিটিশ ও মার্কিন সেনারা তাঁদের গাড়িতে সাদা তোয়ালে ব্যবহার করতেন৷ আবার কেউ কেউ বলছেন, এটা নব্য সাম্রাজ্যবাদের কৌশল৷তবে এর আরেকটা ব্যাখ্যা মনে হয় সবচেয়ে বেশি গ্রহণযোগ্য৷ সাদা তোয়ালে দিয়ে শাসক ও শোষিতের মধ্যে একটা অদৃশ্য বিভাজন সৃষ্টি করা হয়, যা ভারতের ক্ষমতার রাজনীতিতে নতুন সংস্কৃতি৷
