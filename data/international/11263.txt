
মার্কিন প্রেসিডেন্ট নির্বাচনে জয়ের পর রিপাবলিকান পার্টির প্রার্থী ডোনাল্ড ট্রাম্প বলেছেন, বিভেদ ছেড়ে এখন ঐক্যের সময়। তিনি সব আমেরিকানের প্রেসিডেন্ট হওয়ার প্রতিশ্রুতি দিয়েছেন।
নিউইয়র্কে নিজের নির্বাচনী প্রচারের সদর দপ্তরে সমর্থকদের উদ্দেশে দেওয়া ভাষণে এ কথা বলেন ট্রাম্প।
বক্তৃতার শুরুতে সবাইকে ধন্যবাদ জানিয়ে ট্রাম্প বলেন, তাঁর প্রতিদ্বন্দ্বী ডেমোক্রেটিক পার্টির প্রেসিডেন্ট প্রার্থী হিলারি ক্লিনটন তাঁকে ফোন দিয়েছিলেন। তিনি নির্বাচনে পরাজয় মেনে নিয়েছেন। তাঁকে (ট্রাম্প) অভিনন্দন জানিয়েছেন। তিনিও হিলারিকে ধন্যবাদ জানিয়েছেন।
সব হিসাব-নিকাশ পাল্টে দিয়ে হোয়াইট হাউসে যাচ্ছেন ট্রাম্প। তিনি হচ্ছেন যুক্তরাষ্ট্রের পরবর্তী প্রেসিডেন্ট।
