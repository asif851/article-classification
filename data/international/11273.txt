
ভারতীয় জনতা পার্টি (বিজেপি) অভিযোগ করেছে, দিল্লির মুখ্যমন্ত্রী অরবিন্দ কেজরিওয়াল একের পর এক অসাংবিধানিক পদক্ষেপ নিয়ে চলেছেন। মানহানির মামলায় তাঁকে জেলে ঢোকানোরও হুমকি দিয়েছে দেশটির কেন্দ্রের ক্ষমতাসীন দলটি। খবর পিটিআই ও এনডিটিভির।দিল্লি ও ডিস্ট্রিক্ট ক্রিকেট অ্যাসোসিয়েশনের (ডিডিসিএ) বিরুদ্ধে অনিয়মের অভিযোগ তদন্তে রাজ্য সরকার গঠিত কমিশনের কার্যক্রম অব্যাহত থাকবে বলে কেজরিওয়াল ঘোষণা দেওয়ার পর বিজেপির পক্ষ থেকে এ প্রতিক্রিয়া এল।বিজেপির জাতীয় সম্পাদক শ্রীকান্ত শর্মা গত শুক্রবার বলেন, ‘কেজরিওয়াল ও তাঁর সহযোগীদের জেলে যাওয়ার প্রস্তুতি নিয়ে রাখতে হবে। তাঁর সরকার কিছু ব্যর্থতা ও দুর্নীতি ঢাকতে বেশ কিছু অসাংবিধানিক পদক্ষেপ নিয়েছে।’ডিডিসিএ সভাপতি থাকার সময় বিজেপি নেতা ও বর্তমান কেন্দ্রীয় অর্থমন্ত্রী অরুণ জেটলি অনিয়ম করেছেন বলে সম্প্রতি অভিযোগ ওঠে। তা তদন্তে কমিশন গঠন করে আম আদমি পার্টির (এএপি) রাজ্য সরকার। তবে বিজেপির নেতৃত্বাধীন কেন্দ্রীয় সরকারের স্বরাষ্ট্র মন্ত্রণালয় এ কমিশনকে অবৈধ ঘোষণা করেছে।
