
-আপনার নাম কী?-বারাক হোসেন ওবামা।শুনেও কোনো ভাবান্তর হলো না কাউন্টারে দায়িত্বে থাকা মেয়েটার।-দেখি, জন্মসনদ দেখান।বারাক ওবামা অসহায় একটা ভঙ্গি করলেন। কিন্তু তাতে চিড়ে ভিজল না। অগত্যা বের করলেন তাঁর জন্মসনদ। চশমার ফাঁক দিয়ে সরু চোখে সেটা দেখল মেয়েটা।ওবামা বলার চেষ্টা করলেন, ‘এটা কিন্তু আসল।’ কিন্তু মেয়েটার সন্দেহ গেল বলে মনে হলো না। ওবামা রীতিমতো হতভম্ব। এত দিন ছিলেন প্রেসিডেন্ট। তাই আর যা-ই হোক, গাড়ি চালনা নিয়ে চিন্তা করতে হয়নি। এখন দায়িত্বের শেষে এসে ড্রাইভিং লাইসেন্স করতে গিয়েই কিনা এই বিপত্তি!খানিক পরের দৃশ্য।বিরস মুখে বসে আছেন ওবামা। অবসরজীবনে কী করবেন, এই নিয়ে দারুণ চিন্তিত। হাতে পপকর্নের প্যাকেট। সামনে পর্দায় চলছে টয় স্টোরি।
ফুরিয়ে আসছে যুক্তরাষ্ট্রের প্রেসিডেন্ট হিসেবে বারাক ওবামার দায়িত্ব পালনের সময়। এর মধ্যেই ওবামাকে নিয়ে এমন রসিকতা! ওবামাকে নিয়ে মজার এই ভিডিওটা অবশ্য অন্য কারও তৈরি নয়। প্রচার করেছে খোদ হোয়াইট হাউস। ৩০ এপ্রিল ‘হোয়াইট করেসপনডেন্টস ডিনার’ অনুষ্ঠানে ঘটা করে সেটা সুধীজনদের দেখিয়েছেন ওবামা নিজেই। কারণ আর কিছু নয়; শুধুই মজা! অভিনয় অবশ্য একদম খারাপ করেননি ওবামা। আসছে অবসরজীবনটা চাইলে হয়তো নাটক-সিনেমা করেও কাটাতে পারেন যুক্তরাষ্ট্রের বর্তমান প্রেসিডেন্ট।ভিডিওটা দেখতে পারেন এই লিংকে।সূত্র: বিবিসি
