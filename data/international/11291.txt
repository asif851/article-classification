
মেক্সিকোতে নবনির্বাচিত এক নারী মেয়র তাঁর দায়িত্ব গ্রহণের দ্বিতীয় দিনে গুলিতে নিহত হয়েছেন। বিবিসি অনলাইনের প্রতিবেদনে এ তথ্য জানানো হয়।ওই মেয়রের নাম গিসেলা মোটা। রাজধানী মেক্সিকো সিটি থেকে ৮৫ কিলোমিটার দক্ষিণে অবস্থিত টেমিক্সকো শহরে বাড়িতে দুর্বৃত্তের গুলিতে নিহত হন তিনি।গত শুক্রবার শপথ নেওয়ার কয়েক ঘণ্টার মাথায় ওই মেয়র খুন হন বলে জানায় পুলিশ।বিভিন্ন প্রতিবেদনে বলা হচ্ছে, হামলায় চারজন বন্দুকধারী অংশ নেয়। পরে পুলিশের গুলিতে সন্দেহভাজন দুই হামলাকারী নিহত হয়। বাকিদের গ্রেপ্তার করা হয়েছে।পুলিশ জানায়, হত্যাকাণ্ডের উদ্দেশ্য এখনো জানা যায়নি।গত বছর সন্দেহভাজন মাদক পাচারকারীদের হাতে মেক্সিকোর একাধিক মেয়র খুন হন।
