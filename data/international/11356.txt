
নাইজেরিয়ার সরকার দেশটির জঙ্গি সংগঠন বোকো হারামের সঙ্গে একটি যুদ্ধবিরতি চুক্তিতে উপনীত হয়েছে। চুক্তিতে বোকো হারামের হাতে অপহৃত প্রায় ২০০ স্কুলছাত্রীর মুক্তির বিষয়টিও অন্তর্ভুক্ত রয়েছে। গতকাল শুক্রবার নাইজেরিয়ার সরকার ও সেনাবাহিনীর পক্ষ থেকে এ খবর জানানো হয়েছে। প্রেসিডেন্ট জনাথন গুডলাকের মুখ্য সচিব হাসান টুকুর বলেন, এই চুক্তির ফলে দুই পক্ষের মধ্যকার শত্রুতার অবসান হবে এবং এপ্রিলে অপহৃত ২১৯ স্কুলছাত্রীকে মুক্তি দেওয়া হবে। তবে এ ব্যাপারে এখনো বোকো হারামের পক্ষ থেকে কোনো প্রতিক্রিয়া পাওয়া যায়নি। এএফপি
