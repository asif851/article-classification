
পশ্চিমা দেশগুলোতে সংগীত জগতে নারীদের ‘যৌনপণ্য’ হিসেবে ব্যবহার করা হয়। শুধু তা-ই নয়, নারী তারকাদের পণ্য হিসেবে ব্যবহূত হতে বাধ্য করা হয়। আর নারীদের হেয় করার ব্যাপারটি এখন সংস্কৃতি হয়ে দাঁড়িয়েছে। ব্রিটিশ সংগীত তারকা শারলট চার্চ এই মন্তব্য করেছেন।গতকাল সোমবার বিবিসি অনলাইনের এক খবরে বলা হয়, বিবিসি আয়োজিত ষষ্ঠ বার্ষিক জন পিল লেকচারে দেওয়া বক্তব্যে শারলট চার্চ এই অভিযোগ করেন।শারলট চার্চ বলেন, যখন তাঁর ১৯-২০ বছর বয়স, তখন একটি মিউজিক ভিডিওতে তাঁকে ‘উত্তেজক পোশাক’ পরতে বাধ্য করা হয়েছিল। একজন পুরুষ কর্মকর্তা তাঁকে ওই পোশাক পরতে বাধ্য করেছিলেন।২৭ বছর বয়সী এই চার্চ বলেন, ক্যারিয়ার ধরে রাখতে হরহামেশাই তরুণী শিল্পীরা খোলামেলা পোশাক পরে যৌন উত্তেজক আচরণ করতে বাধ্য হচ্ছেন। তিনি বলেন, এ কারণে সংগীত শিল্প (মিউজিক ইন্ডাস্ট্রি) বিতর্কের মুখে পড়েছে। এ ক্ষেত্রে তিনি পপস্টার মাইলি সাইরাস ও রিহানার উদাহরণ টানেন।চার্চ অভিযোগ করেন, সংগীত ব্যবসা পুরুষনিয়ন্ত্রিত একটি ব্যবসা। এখানে কিশোর-কিশোরীদের বেশি গুরুত্ব দেওয়া হয়।
