
জাতিসংঘের সাধারণ পরিষদে গতকাল মঙ্গলবার দেওয়া ভাষণে যুক্তরাষ্ট্রের কড়া সমালোচনা করেছেন ব্রাজিলের প্রেসিডেন্ট দিলমা রৌসেফ।আল-জাজিরা টেলিভিশনের অনলাইনে প্রকাশিত প্রতিবেদনে জানানো হয়, ওয়াশিংটন ইলেকট্রনিক নজরদারির মাধ্যমে ব্রাজিলের সার্বভৌমত্ব লঙ্ঘন করেছে বলে জাতিসংঘে দেওয়া ভাষণে অভিযোগ এনেছেন রৌসেফ।ব্রাজিলের প্রেসিডেন্ট বলেন, ইলেকট্রনিক নজরদারির মাধ্যমে ব্রাজিলের সার্বভৌমত্ব লঙ্ঘন করেছে যুক্তরাষ্ট্র। একে মানবাধিকার ও নাগরিক স্বাধীনতার চরম লঙ্ঘন বলে অভিহিত করেন তিনি।রৌসেফ বলেন, ‘সার্বভৌমত্বের প্রতি শ্রদ্ধা না থাকলে দেশগুলোর সঙ্গে সম্পর্কের কোনো ভিত্তি থাকে না।’ইলেকট্রনিক নজরদারি বন্ধে একটি নীতিমালা প্রণয়নের জন্য জাতিসংঘের প্রতি আহ্বান জানিয়েছেন ব্রাজিলের প্রেসিডেন্ট।ইলেকট্রনিক নজরদারির মাধ্যমে ব্রাজিলের কোটি কোটি টেলিফোন কল ও ই-মেইলের তথ্য যুক্তরাষ্ট্র পাচার করেছে বলে অভিযোগ রয়েছে। দেশটির প্রেসিডেন্ট দিলমা রৌসেফও এই নজরদারির শিকার হয়েছেন।
