
গায়ানায় ১৮৫৬ সালে মুদ্রিত এক সেন্ট মূল্যের ম্যাজেন্টা রঙের একটি ডাকটিকিট পাওয়া গেছে সম্প্রতি। এই জুনে নিউইয়র্কে ডাকটিকিটটি নিলামে উঠবে। খবর টাইমস অব ইন্ডিয়া অনলাইনের।নিলামকারী প্রতিষ্ঠান সদবাই আশা করছে, এক সেন্ট মূল্যের সেই ডাকটিকিটটি দুই কোটি ডলারে বিক্রি হবে। সে ক্ষেত্রে আকার ও আয়তনের বিবেচনায় এটিই হবে সবচেয়ে মূল্যবান কোনো বস্তু।১৭ মার্চ রয়েল ডাকটিকিট সংগ্রাহক সোসাইটি লন্ডন পরীক্ষা-নিরীক্ষা শেষে নিশ্চিত হয়, এই ডাকটিকিটটি বিশ্বের সবচেয়ে প্রাচীন ডাকটিকিট। এর আগে সন্ধান পাওয়া সবচেয়ে প্রাচীন ডাকটিকিটটি ছিল ১৯৩৫ সালের। এখন গায়ানার এই ডাকটিকিটের সন্ধান মেলায় এটিই হচ্ছে সবচেয়ে প্রাচীন ডাকটিকিট। এই ডাকটিকিটটি তিনবার নিলামে বিক্রি হয়েছে। প্রতিবারই একক ডাকটিকিট হিসেবে নতুন রেকর্ড গড়ে এটি বিক্রি হয়েছে।  
