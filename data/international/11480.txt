
দক্ষিণ কোরিয়ার অন্যতম শীর্ষ শিল্পসাম্রাজ্য স্যামসাং গ্রুপের প্রধান জে ওয়াই লিকে দেশটির অভিসংশিত প্রেসিডেন্ট পার্ক গিউন-হের দুর্নীতির সঙ্গে জড়িত থাকার অভিযোগে দীর্ঘ ২২ ঘণ্টা নির্ঘুম রেখে জিজ্ঞাসাবাদ করা হয়েছে। এ সময় তাঁকে মধ্যাহ্নভোজের জন্য মাত্র পাঁচ ডলার দামের খাবার পরিবেশন করা হয়েছে। জিজ্ঞাসাবাদ-সংশ্লিষ্ট এক কর্মকর্তা বলেন, জেরা শেষ হওয়ার আগে লি এবং আইনজীবীরা কেউই ঘুমাননি। পরে অপেক্ষারত একটি গাড়িতে ওঠার আগে স্যামসাং-প্রধান সাংবাদিকদের সঙ্গে কোনো কথা বলেননি।
