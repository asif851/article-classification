
বার্লিন প্রাচীর পতনের রজতজয়ন্তী আজ রোববার। ইউরোপে স্নায়ুযুদ্ধকালের বিভাজনের অবসানের সূচনা করা সেই দিনটি ১৯৮৯ সালের ৯ নভেম্বর। সেই ঐতিহাসিক ঘটনার ২৫ বছর পূর্তির দিনটি সাড়ম্বরে পালন করবে জার্মানি। খবর এএফপির।দিনটি উপলক্ষে বার্লিনে আজ একটি উন্মুক্ত অনুষ্ঠানের আয়োজন করা হয়েছে। এতে লাখ লাখ মানুষ অংশ নেবে বলে আশা করা হচ্ছে। এক বিবৃতিতে দেশটির নেতা চ্যান্সেলর আঙ্গেলা ম্যার্কেল বলেন, ‘আমার বিশ্বাস, সেই দিন মনে যে অনুভূতি হয়েছিল, তা আপনারা কোনো দিনই ভুলতে পারবেন না। অন্তত আমি পারব না।’ বর্তমানে ৬০ বছর বয়সী ম্যার্কেল কমিউনিস্টশাসিত পূর্ব জার্মানিতে বড় হয়েছেন। দিনটির কথা স্মরণ করে তিনি বলেন, ‘স্বাধীনতার সেই অনুভূতি পেতে আমাকে ৩৫ বছর অপেক্ষা করতে হয়েছিল। ওই ঘটনা আমার জীবন বদলে দিয়েছিল।’দ্বিতীয় বিশ্বযুদ্ধের পর রুশ-মার্কিন শক্তির বলয়ে বিভক্ত হয়ে পড়ে পরাভূত জার্মানি। বার্লিনের বুক চিরে উঠে দেয়াল। প্রাচীর টপকে পূর্ব জার্মানির কমিউনিস্ট শাসনের ‘বন্দী জীবন’ থেকে ‘মুক্ত পশ্চিমে’ পালাতে গিয়ে প্রাণ দিতে হয়েছিল অন্তত ৩৮৯ জনকে। ৯ নভেম্বরের শান্তিপূর্ণ বিপ্লবের কারণে পূর্ব জার্মানির কমিউনিস্ট সরকার শেষ পর্যন্ত সীমান্ত খুলে দিতে বাধ্য হয়েছিল। এক বছর পর ১৯৯০ সালের ৩ অক্টোবর দুই জার্মানি আবার এক হয়। বার্লিন প্রাচীর ভাঙার ২৫ বছর১৯৬১–১৯৮৯দ্বিতীয় বিশ্বযুদ্ধের পর শহরটি চার ভাগ করা হয়ব্রান্ডেনবুর্গ গেট১০০ কি.মিসংখ্যা তত্ত্বে প্রাচীরকংক্রিটের স্ল্যাব ১০৬ িক.মি.ধাতব বেষ্টনী ৬৬.৫ কি.মিবাঙ্কার ২০টিযান প্রতিরোধক পরিখা ১০৫.৫ কি.মি.টহল সড়ক ১২৪.৩ কি.মিপর্যবেক্ষণ টাওয়ার
