
‘চোখ কি কপালে উঠেছে?’ চোখে ঠিকমতো না দেখতে পেলে বিরক্তি প্রকাশে অনেকেই এই উক্তি করেন। দাম্ভিকতা প্রকাশে ‘নাক উঁচু’ শব্দযুগলও ব্যবহার হয়। কিন্তু নাক কপালে উঠেছে, এমন কথা কি কেউ শুনেছেন কখনো? কোনো উপমা বা অভিব্যক্তি জানানোর জন্য নয়, প্রকৃত অর্থেই একজন মানুষকে বাঁচানোর জন্য তাঁর নাক কপালে ওঠাতে হয়েছে। ঘটনাটি ঘটেছে চীনে।চীনের জিলিয়ান নামের ওই যুবক এখন দিব্বি কপালের নাক দিয়ে নিঃশ্বাস নিয়ে বেঁচে আছেন। তাঁর সৃষ্টিকর্তাপ্রদত্ত নাকটিই অকার্যকর হয়ে পড়েছে।পূর্ব চীনের ফুজিয়ান প্রদেশের ২২ বছরের জিলিয়ান সড়ক দুর্ঘটনায় আহত হয়েছিলেন। এতে তাঁর শরীরের বিভিন্ন অঙ্গের ক্ষতি হয়। নাকে মারাত্মক আঘাত পান। এর ফলে সমস্যা দেখা দিয়েছিল নাকে। ভাঙা নাকে অস্ত্রোপচারের পরও জিলিয়ান নিঃশ্বাস নিতে পারছিলেন না। চিকিত্সকেরা অনেক চেষ্টা করেও সেই নাক দিয়ে শ্বাসপ্রশ্বাস স্বাভাবিক করতে পারছিলেন না। যে চীনে এখন বোঁচা নাক উঁচু করার ক্লিপ পাওয়া যায়, সেখানে চিকিত্সকেরা সহজেই হাল ছেড়ে দেবেন, তা তো হয় না। তাই খবর হওয়ার মতোই ঘটনা ঘটিয়ে ফেললেন জিলিয়ানের চিকিত্সকেরা। পাঁজর থেকে মাংস নিয়ে একটা কৃত্রিম নাক বানানো হলো। আর তা বসানো হলো জিলিয়ানের কপালের একপাশে, যা দিয়ে তিনি এখন নিঃশ্বাস নেন। এরই মধ্যে তাঁর শ্বাসকষ্টও কমেছে। এখন তাঁর প্রকৃত নাকটি শুধুই মুখমণ্ডলের সৌন্দর্য ধরে রাখছে।
