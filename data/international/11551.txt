
আলজেরিয়ায় উত্তর-পূর্ব এলাকায় সামরিক বাহিনীর একটি পরিবহন বিমান বিধ্বস্ত হয়ে ১০৩ জন প্রাণ হারিয়েছেন। দেশটির গণমাধ্যম গতকাল মঙ্গলবার এ খবর জানিয়েছে।দেশটির বেসরকারি টেলিভিশন চ্যানেল এন্নাহর খবরে বলা হয়, দেশটির কাম আল- বোওয়াগি প্রদেশের পাহাড়ি এলাকায় ওই বিমানটি বিধ্বস্ত হয়। কনস্টানটাইন প্রদেশ থেকে কাম আল-বোওয়াগি প্রদেশের উদ্দেশে বিমানটি ছেড়ে যাওয়ার পর এর সঙ্গে নিয়ন্ত্রণকক্ষের যোগাযোগ বিচ্ছিন্ন হয়ে যায়।বিমানটিতে সামরিক বাহিনীর সদস্যদের পাশাপাশি তাঁদের পরিবারের সদস্যরাও ছিলেন। তবে সেনাবাহিনীর পক্ষ থেকে আনুষ্ঠানিকভাবে এ বিষয়ে কিছু জানানো হয়নি। এন্নাহ টিভির খবরে আরও জানানো হয়, হতাহত ব্যক্তিদের উদ্ধার কাজ চলছে। বিবিসি।
