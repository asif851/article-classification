
পশ্চিমবঙ্গের বর্ধমান জেলার মির্জাপুরে তীর্থযাত্রীদের বহনকারী একটি বাস খাদে পড়ে ১১ জনের মৃত্যু হয়েছে। গুরুতর আহত হয়েছেন ২০ জন। আহত পুন্যার্থীদের বর্ধমান মেডিকেল কলেজ হাসপাতালে ভর্তি করা হয়েছে। আজ শুক্রবার সকাল নয়টার দিকে এ দুর্ঘটনা ঘটে।স্থানীয় টেলিভিশন চ্যানেলের খবরে জানানো হয়, তীর্থযাত্রীদের এই বাসটি বর্ধমানের খণ্ড ঘোষ থেকে নবদ্বীপ ধাম ও মায়াপুরে যাচ্ছিল। মির্জাপুরের কাছে বাসের চালক নিয়ন্ত্রণ হারালে বাসটি পথের পাশে খাদে পড়ে উল্টে যায়। স্থানীয় লোকজন বাসের ভেতর থেকে যাত্রীদের উদ্ধার করেন।
