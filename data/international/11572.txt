
হাইতি উপকূলের কাছাকাছি এলাকা থেকে জাহাজের ধ্বংসাবশেষ উদ্ধার করা হয়েছে৷ এ ধ্বংসাবশেষ সম্ভবত ক্রিস্টোফার কলম্বাসের প্রথম আমেরিকা অভিযাত্রায় ব্যবহৃত নৌযান সান্তা মারিয়ার৷ সংবাদমাধ্যমে গত মঙ্গলবার প্রকাশিত বিভিন্ন প্রতিবেদনে এমন তথ্য জানানো হয়েছে৷৫০০ বছর আগে কলম্বাসের নৌযানটি দুর্ঘটনার কবলে পড়েছিল৷ এ ব্যাপারে তদন্ত শুরু করেছিলেন সাগরতলের অভিযাত্রী ব্যারি ক্লিফোর্ড৷ তিনি দাবি করছেন, ওই ধ্বংসাবশেষ আসলেই আমেরিকার আবিষ্কারকারক নাবিকের জাহাজের৷ ১১ বছরের প্রচেষ্টায় তিনি এ ব্যাপারে যথেষ্ট তথ্য-প্রমাণ পেয়েছেন৷ এ নৌযান মানবেতিহাসের গতিধারা বদলে দিয়েছিল৷ তিনি আগামী মাসে হাইতিতে গিয়ে স্থানীয় কর্মকর্তাদের সঙ্গে আলোচনার ভিত্তিতে ভবিষ্যৎ করণীয় ঠিক করবেন৷সান্তা মারিয়া যে জায়গায় তলিয়ে গিয়েছিল বলে কলম্বাস জানিয়েছিলেন, সেখান থেকেই ওই ধ্বংসাবশেষ পাওয়া যায়৷ ক্লিফোর্ড ও তাঁর সহযোগীরা ২০০৩ সালে এটি নিয়ে তদন্ত শুরু করেন৷ যুক্তরাষ্ট্রের ইন্ডিয়ানা বিশ্ববিদ্যালয়ের প্রত্নতত্ত্ববিদ চার্লস বিকার বলেন, তথ্য-প্রমাণ অত্যন্ত জোরালো৷ ক্লিফোর্ড হয়তো ১৪৯২ সালের সেই সান্তা মারিয়াকেই আবিষ্কার করেছেন৷ এএফপি৷
