
ভারতের সুপ্রিম কোর্ট সে দেশের খাদ্যনিরাপত্তা ও মান কর্তৃপক্ষকে (এফএসএসএআই) বাজারের সব কার্বনেটেড কোমল পানীয়ের ওপর নিয়মিত নজরদারি ও তা পরীক্ষা করে দেখার নির্দেশ দিয়েছেন। আদালতের মতে, বিষয়টি সংবিধানে উল্লেখ করা নাগরিকের জীবনের অধিকারের মতো মৌলিক বিষয়ের সঙ্গে সম্পর্কিত।বিচারপতি কে এস রাধাকৃষ্ণণ ও এ কে সিক্রির বেঞ্চ এফএসএসএআইকে এ নির্দেশ দেন। একটি জনস্বার্থবিষয়ক আবেদনের নিষ্পত্তি করে আদালত এ আদেশ দেন। ওই মামলায় নাগরিকদের কোমল পানীয়ের ক্ষতিকর প্রভাব থেকে রক্ষার জন্য বিষয়টি নিয়ন্ত্রণে পৃথক প্যানেল গঠনের আবেদন করা হয়েছিল।২০০৪ সালের ওই আবেদনে অভিযোগ করা হয়, মানব স্বাস্থ্যের ওপর কার্বনেটেড কোমল পানীয়ের গুরুতর ক্ষতিকর প্রভাব আছে। কিন্তু এ ধরনের পানীয়ের ঝুঁকির বিষয়টি পরিমাপ বা খতিয়ে দেখতে কোনো উদ্যোগ নেওয়া হয়নি। পিটিআই।
