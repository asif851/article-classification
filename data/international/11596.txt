
১৯৯৭ সালের হলিউড চলচ্চিত্র দ্য ডেভিলস অ্যাডভোকেট বা ‘শয়তানের আইনজীবী’। এখানে ডেভিল বা শয়তানের আইনজীবী আইনের ফাঁকফোকর গলিয়ে অপরাধীদের নির্দোষ প্রমাণ করেন।পাকিস্তানের অন্যতম জ্যেষ্ঠ আইনজীবী শরিফউদ্দিন পীরজাদাও (৯০) সেই রকম খেতাব পেয়েছেন অনেক আগে। কারণ, সুদীর্ঘ পেশাজীবনে তিনি দেশটির সামরিক বাহিনীর সমর্থিত প্রতিটি সরকারের উল্লেখযোগ্য পদে ছিলেন অথবা আইনজীবী হিসেবে কাজ করেছেন। সর্বশেষ তিনি পারভেজ মোশাররফের প্রধান আইনজীবী হিসেবে কাজ শুরু করেন।পীরজাদা সামরিক শাসক ইয়াহিয়া খান ও আইয়ুব খানের সময় অ্যাটর্নি জেনারেল ছিলেন। ছিলেন আইয়ুবের পররাষ্ট্রমন্ত্রীও। জিয়া-উল-হক এবং মোশাররফের জরুরি অবস্থার বৈধতা প্রমাণে কাগজপত্র তৈরিতে কাজ করেন। এএফপি।
