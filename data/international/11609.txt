
শ্রীলঙ্কায় তামিল ভাষায় দেশটির জাতীয় সংগীত গাওয়ার ক্ষেত্রে বিধিনিষেধ তুলে নেওয়া হলো। রাজধানী কলম্বোতে গতকাল বৃহস্পতিবার দেশটির স্বাধীনতা দিবসের অনুষ্ঠানে সিংহলি ভাষার পাশাপাশি তামিল ভাষায় জাতীয় সংগীত গাওয়া হয়। তামিল ভাষায় জাতীয় সংগীত গাওয়ার ক্ষেত্রে বিধিনিষেধ তুলে নেওয়ার সরকারি সিদ্ধান্তের বিরোধিতা করেছিল কেউ কেউ। তবে সরকার সেদিকে কর্ণপাত করেনি। সরকারের এই প্রচেষ্টা সংখ্যালঘু তামিলদের সঙ্গে সম্পর্ক উন্নয়নে গুরুত্বপূর্ণ ভূমিকা রাখবে বলে মনে করা হচ্ছে।ইন্ডিয়ান এক্সপ্রেস
