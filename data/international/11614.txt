
বলিউডের প্রখ্যাত সংগীত পরিচালক ও শিল্পী বাপ্পী লাহিড়ীকে আসন্ন লোকসভা নির্বাচনে পশ্চিমবঙ্গের একটি আসনে প্রার্থী করেছে ভারতীয় জনতা পার্টি (বিজেপি)। গত বৃহস্পতিবার দিল্লিতে এ কথা জানিয়েছে বিজেপি। বাপ্পী লাহিড়ী লড়বেন পশ্চিমবঙ্গের হুগলি জেলার শ্রীরামপুর আসনে।শ্রীরামপুর আসনে তৃণমূলের প্রার্থী হয়েছেন বর্তমান সাংসদ কল্যাণ বন্দ্যোপাধ্যায়। আর বামফ্রন্টের প্রার্থী তীর্থঙ্কর রায়।বাপ্পী লাহিড়ীকে এর আগে দার্জিলিং আসনে বিজেপির টিকিটে প্রার্থী করার কথা উঠলেও বিশেষ কারণে তা করা হয়নি। বৃহস্পতিবার উত্তর কলকাতায় বিজেপির রাজ্য সভাপতি রাহুল সিনহার নির্বাচনী অফিস উদ্বোধনের জন্য কলকাতায় আসেন বাপ্পী লাহিড়ী। এদিনই তিনি জানিয়ে দেন, তিনি এবার নির্বাচনে লড়ছেন। বাঙালি সংগীতশিল্পী বাপ্পী লাহিড়ীর জন্ম ১৯৫২ সালে কলকাতায়। বাবা অপরেশ লাহিড়ীও ছিলেন প্রখ্যাত সংগীতশিল্পী।
 
