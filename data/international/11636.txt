
পরবর্তী মার্কিন প্রেসিডেন্ট নির্বাচনে রিপাবলিকান দলের সম্ভাব্য প্রার্থী ডোনাল্ড ট্রাম্প বলেছেন, জঙ্গিদের নির্মমভাবে মোকাবিলা করতে হবে। অস্ত্রের জবাব অস্ত্র দিয়েই দিতে হবে। প্রতিহিংসাপরায়ণ নিষ্ঠুর জঙ্গিদের সঙ্গে যুক্তরাষ্ট্রের একই আচরণ করতে হবে।গতকাল মঙ্গলবার ডোনাল্ড ট্রাম্প ওহাইও বিশ্ববিদ্যালয়ে সমবেত কয়েক হাজার সমর্থকদের উদ্দেশে দেওয়া বক্তব্যে এ কথা বলেন। এ সময় জঙ্গিবাদ দমনে প্রেসিডেন্ট বারাক ওবামার অবস্থানকে দুর্বল বলে তিনি সমালোচনা করেন।ডোনাল্ড ট্রাম্প বলেন, জঙ্গিদের জিজ্ঞাসাবাদে যুক্তরাষ্ট্রের পানিতে চুবানোর পন্থাটি যথেষ্ট ছিল না। যারা মানুষের শিরশ্ছেদ করছে, তাদের জিজ্ঞাসাবাদের জন্য পানিতে চুবানো একটি সামান্য ব্যাপার বলে তিনি মন্তব্য করেন।রিপাবলিকান দলের এই সম্ভাব্য প্রার্থী বলেন, নির্মমভাবে জঙ্গিদের মোকাবিলা করতে হবে। অস্ত্রের জবাব অস্ত্র দিয়ে করতে হবে। তিনি আরও বলেন, ‘আমরা নিজেরাই জানি না কী করছি, আমাদের কোনো নেতৃত্ব নেই।’
