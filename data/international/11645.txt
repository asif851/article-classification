
ভারতের স্বাধীনতা সংগ্রামের নেতা নেতাজি সুভাষচন্দ্র বসুর ব্যবহূত একটি ‘বেবি অস্টিন’ গাড়ি উদ্ধার করা হয়েছে। পশ্চিমবঙ্গ লাগোয়া ঝাড়খণ্ড রাজ্যের ধানবাদ থেকে গাড়িটি উদ্ধার করা হয়।ধানবাদের ওয়ারি কোক প্লান্টের একটি গুদামঘর থেকে পরিত্যক্ত অবস্থায় গাড়িটি উদ্ধার করা হয়। দীর্ঘদিন ধরে এখানে পড়ে থাকলেও এত দিন এই গাড়ির কথা কারও নজরে আসেনি।সমপ্রতি এই গুদামঘরটি সংস্কারের সময় গাড়িটির হদিস পাওয়া যায়। ১৯৩০ সাল থেকে ১৯৪১ সাল পর্যন্ত এই গাড়িতে করেই এলাকাটি ঘুরেছেন নেতাজি। গাড়িটি ছিল নেতাজির কাকা অশোক বসুর। পরে নেতাজিকে তিনি গাড়িটি দিয়ে দেন। সেই থেকে সুভাষচন্দ্র বসু গাড়িটি ব্যবহার করেছেন। গাড়িটি সংরক্ষণের জন্য উদ্যোগ নেওয়া হয়েছে। যোগাযোগ করা হয়েছে কলকাতার নেতাজি রিসার্চ ব্যুরোর সঙ্গে।
