
আফগানিস্তানে প্রেসিডেন্ট নির্বাচনে আজ শনিবার কড়া নিরাপত্তার মধ্য দিয়ে দ্বিতীয় দফার ভোট গ্রহণ শুরু হয়েছে।
আল-জাজিরা টেলিভিশনে প্রকাশিত প্রতিবেদনে জানানো হয়, দ্বিতীয় দফায় সাবেক পররাষ্ট্রমন্ত্রী আবদুল্লাহ আবদুল্লাহ ও বিশ্বব্যাংকের সাবেক অর্থনীতিবিদ আশরাফ ঘানির মধ্যে প্রতিদ্বন্দ্বিতা চলছে। 
গত ৫ এপ্রিল দেশটিতে প্রথম দফার প্রেসিডেন্ট নির্বাচন হয়। ওই নির্বাচনে কোনো প্রার্থী প্রয়োজনীয় ৫০ শতাংশ ভোট পাননি। প্রথম দফায় আবদুল্লাহ ৪৫ শতাংশ ও ঘানি পান ৩২ শতাংশ ভোট। এ কারণে দেশটির বর্তমান প্রেসিডেন্ট হামিদ কারজাইয়ের উত্তরসূরি নির্বাচনে দ্বিতীয় দফার ভোট চলছে।
প্রথম দফার মতো দ্বিতীয় দফার নির্বাচনও নস্যাত্ করার হুমকি দিয়েছে তালেবান। এ জন্য দেশজুড়ে কড়া নিরাপত্তাব্যবস্থা নেওয়া হয়েছে।
