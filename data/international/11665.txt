
প্রধানমন্ত্রী মনমোহন সিং একজন ট্র্যাজিক ব্যক্তিত্ব, যিনি দুর্নীতি নিয়ন্ত্রণে ব্যর্থ হয়েছেন। সেই সঙ্গে রাজনৈতিক ভিত্তি সংহত করতে ব্যর্থ এই মানুষ নিজের অসহায়ত্বের কাছে নতি স্বীকার করেছেন। বিখ্যাত পত্রিকা হেরাল্ড ট্রিবিউনকে দেওয়া এক বিশেষ সাক্ষাৎকারে নোবেলজয়ী অর্থনীতিবিদ অমর্ত্য সেন এ কথা বলেন।অমর্ত্য সেন বলেন, মনমোহন দুর্নীতি প্রতিরোধে অনেক কিছু করতে চেয়েছিলেন। যাঁরা তাঁকে একজন নিরীহ মানুষ হিসেবে জানেন, তাঁরা তাঁকে মনে রাখবেন। তবে দুর্নীতি নির্মূল করার মতো ক্ষমতা তাঁর ছিল না।ভোট দেওয়ার জন্য দীর্ঘ ক্লান্তিকর বিমান ভ্রমণ করে নিউইয়র্ক থেকে দিল্লি, তারপর দিল্লি থেকে অন্য বিমানে কলকাতা এবং সবশেষে ট্যাক্সিতে চড়ে নিজ শহর বোলপুর যান অমর্ত্য সেন।বিজেপির প্রধানমন্ত্রী পদপ্রার্থী নরেন্দ্র মোদির সমালোচনা করে অমর্ত্য সেন বলেন, প্রধানমন্ত্রী হওয়ার যোগ্যতা আছে বিহারের মুখ্যমন্ত্রী নীতিশ কুমারের। তিনি নির্বাচনে জিততে না পারলেও তাঁকে অসফল বলা যাবে না। হিন্দুস্তান টাইমস।
