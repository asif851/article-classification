
ভারতীয় নাগরিক কুলভূষণ যাদবের মৃত্যুদণ্ড স্থগিত রাখার নির্দেশ দিলেন আন্তর্জাতিক আদালত। নেদারল্যান্ডসের দ্য হেগ-এ অবস্থিত এই আদালত ভারতের আবেদনে সাড়া দিয়ে গত মঙ্গলবার পাকিস্তান সরকারকে এই নির্দেশ দেন।
পাকিস্তানি সামরিক আদালত সম্প্রতি কুলভূষণকে মৃত্যুদণ্ডের নির্দেশ দিয়েছেন। ইসলামাবাদের দাবি, চরবৃত্তির অভিযোগে গত বছর বেলুচিস্তান থেকে তাঁকে ধরা হয়। ভারত এই অভিযোগ অস্বীকার করে জানায়, কুলভূষণ ভারতীয় নৌবাহিনীর সাবেক কর্মকর্তা। ইরান থেকে অপহরণ করে তাঁকে মিথ্যা মামলায় ফাঁসানো হয়েছে।
ভারতের পররাষ্ট্র মন্ত্রণালয়ের মুখপাত্র গোপাল বাগলে গতকাল বুধবার বলেন, আন্তর্জাতিক আদালতের শরণাপন্ন হওয়ার সিদ্ধান্ত সরকার অনেক ভাবনাচিন্তা করেই নিয়েছে।
 
