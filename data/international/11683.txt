
মালদ্বীপের প্রেসিডেন্ট আবদুল্লাহ ইয়ামিনকে হত্যার ষড়যন্ত্রে জড়িত থাকার অভিযোগে আজ শনিবার ভাইস প্রেসিডেন্ট আহমেদ আদিবকে গ্রেপ্তার করা হয়েছে।বার্তা সংস্থা এএফপির খবরে জানানো হয়, এক টুইটার বার্তায় দেশটির স্বরাষ্ট্রমন্ত্রী উমর নাসের বলেন, বড় ধরনের বিশ্বাসঘাতকতার অভিযোগে ভাইস প্রেসিডেন্ট আদিবকে গ্রেপ্তার করা হয়।তিন মাস আগে ইয়ামিন তাঁর সেই সময়কার সহচর মোহামেদ জামিলকে সরিয়ে ভাইস প্রেসিডেন্ট হিসেবে আদিবকে (৩৩) নিয়োগ দেন। জামিলের বিরুদ্ধেও বিশ্বাসঘাতকতার অভিযোগ ছিল।
