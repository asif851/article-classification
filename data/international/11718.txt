
ভারতের প্রধানমন্ত্রী মনমোহন সিংয়ের ভাষণে নরেন্দ্র মোদির সমালোচনার প্রতিবাদ জানিয়েছে ভারতীয় জনতা পার্টি (বিজেপি)। মনমোহন সিং গতকাল শুক্রবার বলেছেন, নরেন্দ্র মোদি ভারতের প্রধানমন্ত্রীহলে তা হবে দেশের জন্য বিপর্যয়কর।প্রধান বিরোধী দল বিজেপির পক্ষ থেকে বলা হয়েছে, বিশেষ তদন্ত দল (এসআইটি) এবং আদালত থেকে ছাড়া পাওয়ার পরও মোদিকে নিয়ে প্রধানমন্ত্রীর এমন বক্তব্য দুর্ভাগ্যজনক।মনমোহন সিংয়ের বক্তব্যের সমালোচনা করে বিজেপির সভাপতি রাজনাথ সিং বলেন, মোদি মহারাষ্ট্রের মুখ্যমন্ত্রী থাকার সময়ই এটি দেশের ‘আদর্শ রাজ্য’ হিসেবে প্রতিষ্ঠিত হয়েছে। তাই মোদি সরকারপ্রধানহলে তা বিপর্যয়কর হবে এমন মন্তব্য হাস্যকর।আরেক দফা প্রধানমন্ত্রী হওয়ার ইচ্ছা নেই, মনমোহন সিংয়ের এ বক্তব্য প্রসঙ্গে রাজনাথ সিং বলেন, এ থেকে বোঝা গেছে, ইউপিএ জোট সরকারে বর্তমানে ক্ষমতার কেন্দ্র দুটি। তাই পরবর্তী সময়ের জন্যনিজেকে সরিয়ে নিচ্ছেন তিনি।রাজনাথ সিং আরও বলেন, প্রধানমন্ত্রী বিজেপির নেতাদের সাফল্যের পরিবর্তে ব্যর্থতার তালিকা করেছেন। এ ছাড়া দেশে নিত্যপ্রয়োজনীয় সামগ্রীর দাম বেড়ে যাওয়া এবং দুর্নীতি ও চাকরির যথেষ্ট সুযোগ সৃষ্টিকরতে না পারায় তিনি ইউপিএ জোটের সমালোচনা করেন। পিটিআই।
