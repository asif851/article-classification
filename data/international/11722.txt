
ভারতের প্রধানমন্ত্রী নরেন্দ্র মোদির ঘোষিত পরিচ্ছন্নতা কর্মসূচিতে অংশ নেওয়ায় অভিনেতা ঋত্বিক রোশন ও নাগার্জুনের প্রশংসা করেছেন মোদি। এ দুই অভিনেতা মোদির ‘স্বচ্ছ ভারত অভিযান’ নামের ওই কর্মসূচিতে অংশ নেওয়ায় তা অন্যদের উৎসাহিত করবে বলে মন্তব্য করেছেন মোদি। এক টুইটার বার্তায় তিনি লিখেছেন, ‘আমি নিশ্চিত যে আপনারা ঋত্বিকের প্রচেষ্টায় উৎসাহিত হবেন। স্বচ্ছ ভারত কর্মসূচিতে তাঁর অংশ নেওয়াটা খুবই গুরুত্বপূর্ণ।’ ২ অক্টোবর ভারতের জাতির জনক মহাত্মা গান্ধীর জন্মবার্ষিকীতে স্বচ্ছ ভারত কর্মসূচির উদ্বোধন করেন মোদি। ওই দিন তিনি নিজে রাস্তায় নামেন ঝাড়ু হাতে।টাইমস অব ইন্ডিয়া
