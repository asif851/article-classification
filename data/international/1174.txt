
ইউক্রেনের পূর্বাঞ্চলে দোনেৎস্ক শহরের আশপাশে বিদ্রোহী অধ্যুষিত এলাকায় গতকাল রোববার নতুন করে সহিংসতা ছড়িয়ে পড়েছে। এ অবস্থায় সরকার ও বিচ্ছিন্নতাবাদীদের মধ্যে চলমান নয় দিনের অস্ত্রবিরতি ভেঙে পড়ার উপক্রম হয়েছে। সাংবাদিকেরা জানিয়েছেন, গোলা নিক্ষেপের ফলে শিল্পনগরী দোনেৎস্কের আকাশে গতকাল দিনব্যাপী কালো ধোঁয়া দেখা গেছে। দোনেৎস্কের কাউন্সিল বলেছে, সহিংসতায় বেসামরিক ক্ষয়ক্ষতি হয়েছে। শহরের পরিস্থিতি খারাপ। এএফপি
