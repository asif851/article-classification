
ফিলিস্তিনের পশ্চিম তীরে একটি মসজিদে অগ্নিসংযোগের ঘটনা ঘটেছে। গতকাল বুধবার বেথলেহেমের কাছের জুবা গ্রামে এ ঘটনা ঘটে। প্রত্যক্ষদর্শীরা জানান, ভোররাতে মসজিদটিতে আগুন ধরিয়ে দেওয়া হয়। গ্রামবাসী আগুন নিয়ন্ত্রণে আনতে পারলেও ভবনটির কিছু ক্ষতি হয়েছে। চরমপন্থী ইহুদিরা এই হামলা চালিয়েছে বলে ধারণা করা হচ্ছে। মসজিদটির কাছের এক দেয়ালে ‘প্রতিশোধ’ ও ইহুদিবাদের প্রতীক ডেভিডের তারকাসহ হিব্রু ভাষায় বিভিন্ন স্লোগান লেখা ছিল। এ ঘটনার তদন্ত করা হবে বলে জানিয়েছে ইসরায়েলি পুলিশ। এএফপি
