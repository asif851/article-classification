
সিরিয়ার প্রেসিডেন্ট বাশার আল-আসাদের মা আনিসা আসাদ মারা গেছেন। মৃত্যুকালে তাঁর বয়স হয়েছিল ৮৬ বছর। আজ রোববার বিবিসি অনলাইনের প্রতিবেদনে এই তথ্য জানানো হয়।সরকারি ঘোষণায় বলা হয়েছে, রাজধানী দামেস্কের একটি হাসপাতালে মারা যান আনিসা।সাবেক এই ফার্স্টলেডি অনেক বছর ধরেই অসুস্থ ছিলেন বলে বিভিন্ন প্রতিবেদনে বলা হয়েছে। ২০১২ সালের আগে চিকিৎসার জন্য প্রায়ই জার্মানিতে যেতেন তিনি।আনিসার স্বামী সিরিয়ার সাবেক প্রেসিডেন্ট হাফেজ আল-আসাদ। ১৯৫৭ সালে তাঁদের বিয়ে হয়। সম্ভ্রান্ত পরিবারের আনিসাকে বিয়ের পর খুব কমই প্রকাশ্যে দেখা গেছে। হাফেজ মারা যান ২০০০ সালে। হাফেজ-আনিসার পাঁচ সন্তানের মধ্যে বাশারসহ তিনজন এখনো বেঁচে আছেন।
