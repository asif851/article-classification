
ধনসম্পত্তিতে বিশ্বে নিজের শীর্ষস্থান ধরে রেখেছেন মাইক্রোসফটের সহপ্রতিষ্ঠাতা বিল গেটস। মার্কিন সাময়িকী ফোর্বস গতকাল সোমবার বিশ্বের শীর্ষ ধনীদের তালিকা প্রকাশ করেছে।এবারের তালিকায় যুক্তরাষ্ট্রের প্রেসিডেন্ট ডোনাল্ড ট্রাম্পের বেশ বড় ধরনের পতন হয়েছে। আগেরবারের চেয়ে ২২০ জনের পেছনে পড়ে বর্তমানে তাঁর অবস্থান ৫৪৪। তাঁর সম্পদের পরিমাণ ৩ দশমিক ৫ বিলিয়ন মার্কিন ডলার। কমেছে ১ বিলিয়ন ডলার।টানা চতুর্থবার প্রথম স্থানটি নিজের দখলে রেখেছেন বিল গেটস। তাঁর সম্পদ এখন ৮৬ বিলিয়ন ডলার।তালিকায় এবার বিলিয়নিয়ারের সংখ্যা রেকর্ড সংখ্যক, ২ হাজার ৪৩ জন, যা গত বছরের তুলনায় ১৩ শতাংশ বেশি। সাময়িকীটির ৩১ বছরের হিসাবে এবারই প্রথম বিলিয়নিয়ারের সংখ্যা এত বেশি বেড়েছে। গত ২৩ বছরে ১৮ বারই বিল গেটস সারা বিশ্বের ধনীদের তালিকায় নিজের অবস্থান ধরে রেখেছেন। তাঁর মোট সম্পদের পরিমাণ ৮৬ বিলিয়ন ডলার।
