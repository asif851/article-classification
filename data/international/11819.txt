
দক্ষিণ কোরিয়া ও উত্তর কোরিয়ার মধ্যে বিরাজমান সব দ্বন্দ্ব মিটিয়ে ফেলে শান্তি প্রতিষ্ঠার জন্য সংশ্লিষ্টদের প্রতি আহ্বান জানিয়েছেন রোমান ক্যাথলিক খ্রিষ্টানদের ধর্মগুরু পোপ ফ্রান্সিস। দক্ষিণ কোরিয়া সফরের শেষ দিনে গতকাল সোমবার রাজধানী সিউলের প্রধান গির্জায় দেওয়া ভাষণে তিনি বলেন, ‘সন্দেহ ও সাংঘর্ষিক’ মনোভাব মুছে ফেলে শান্তি প্রতিষ্ঠার জন্য নতুন পথের সন্ধান করতে হবে। তাঁর এই ভাষণের সময় দক্ষিণ কোরিয়ার প্রেসিডেন্ট পার্ক জিউন-হাই ও উত্তর কোরিয়ার ভিন্নমতাবলম্বীরা উপস্থিত ছিলেন।বিবিসি
