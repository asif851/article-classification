
মার্কিন জাতীয় গোয়েন্দা সংস্থার (এনএসএ) সাবেক চুক্তিভিত্তিক কর্মী এডওয়ার্ড স্নোডেন অবশেষে প্রেসিডেন্ট বারাক ওবামার জবাব পেতে যাচ্ছেন। তিনি আজ শুক্রবার এ ব্যাপারে একটি দীর্ঘ প্রতীক্ষিত বক্তব্য দেবেন।স্নোডেন চাঞ্চল্যকর বহু গোয়েন্দা তথ্য ফাঁস করে যুক্তরাষ্ট্রের জাতীয় নিরাপত্তাকে প্রশ্নের মুখে ঠেলে দিয়েছেন বলে অভিযোগ রয়েছে। নিউইয়র্কে ১১ সেপ্টেম্বরের হামলা-পরবর্তী এক দশকের বেশি সময় ধরে জাতীয় নিরাপত্তা রক্ষায় যুক্তরাষ্ট্র যেসব কৌশল নিয়েছিল, তাতে সর্বশেষ কী ধরনের নতুনত্ব আনা হয়েছে, তার বিবরণও ওবামার ভাষণে থাকতে পারে। এ ছাড়া তিনি বিদেশিদের ব্যক্তিগত তথ্য সংরক্ষণে গুরুত্বারোপ ও বিশ্বনেতাদের ওপর নজরদারির ব্যাপারে যুক্তরাষ্ট্রের অবস্থান সমর্থন করতে পারেন।অগ্রসর প্রযুক্তির সুবিধা কাজে লাগিয়ে নজরদারির মাধ্যমে যুক্তরাষ্ট্রের জাতীয় নিরাপত্তা নিশ্চিত করা হচ্ছে বলে প্রমাণ করতে চাইবেন প্রেসিডেন্ট ওবামা। এএফপি।
