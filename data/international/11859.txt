
শতকোটি বা এর বেশি অর্থের মালিক—বিশ্বের এমন ধনকুবের সবচেয়ে বেশি বসবাস করেন যুক্তরাষ্ট্রের নিউইয়র্ক শহরে। গবেষণা সংস্থা ওয়েলথইনসাইট বিশ্বের সবচেয়ে বেশি ধনকুবেরের বসবাস করা ১০টি শহরের একটি তালিকা করেছে। গত বৃহস্পতিবার তালিকাটি প্রকাশ করা হয়।
তালিকায় দেখা গেছে, তালিকার শীর্ষে থাকা নিউইয়র্কে ৭০ জন বিলিয়নিয়ার বসবাস করেন। এর পরের অবস্থানে রয়েছে যথাক্রমে মস্কো (৬৪), লন্ডন (৫৪), হংকং (৪০) ও বেইজিং (২৯)। তালিকার ষষ্ঠ স্থানে রয়েছে মুম্বাই শহর। সেখানে বাস করেন ২৬ জন ধনকুবের। এর পরের অবস্থানে রয়েছে যথাক্রমে ইস্তাম্বুল (২৪), সাংহাই (২৩), প্যারিস (২২) ও লস অ্যাঞ্জেলেস (১৯)।
গবেষণা সংস্থাটি বিশ্বের সবচেয়ে বেশি মিলিয়নিয়ারদের বসবাস করা ২০টি শহরেরও তালিকা করেছে। টাইমস অব ইন্ডিয়া।
