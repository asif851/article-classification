
পাকিস্তানের প্রধানমন্ত্রী নওয়াজ শরিফ বলেছেন, তাঁর সরকার তালেবান জঙ্গিদের সঙ্গে সমঝোতায় পৌঁছতে আলোচনায় বসতে চায়। তবে আলোচনা ব্যর্থ হলে সামরিক বাহিনী ও পুলিশ যৌথভাবে তালেবানের বিরুদ্ধে বড় ধরনের অভিযান চালাবে।গত বৃহস্পতিবার নিউইয়র্কে যুক্তরাষ্ট্রের পররাষ্ট্রমন্ত্রী জন কেরির সঙ্গে বৈঠকে নওয়াজ শরিফ এ কথা বলেন। পাকিস্তান যুক্তরাষ্ট্রের সন্ত্রাসবাদবিরোদী লড়াইয়ের গুরুত্বপূর্ণ সহযোগী।বৈঠক শেষে পররাষ্ট্র মন্ত্রণালয়সহ বারাক ওবামা সরকারের শীর্ষ কর্মকর্তারা গণমাধ্যমকর্মীদের জানান, আফগানিস্তানের সরকার ও তালেবানের মধ্যে চলমান শান্তি আলোচনার অগ্রগতির বিষয়েও আলোচনা করা হয়েছে।প্রধানমন্ত্রী নওয়াজ শরিফ উদ্বেগ প্রকাশ করে বলেন, তেহরিক-ই-তালিবানসহ অন্য জঙ্গি সংগঠনগুলোর সঙ্গে সরকার আলোচনায় বসতে রাজি আছে। তবে কোনো কারণে আলোচনা ব্যর্থ হলে সরকার বিকল্প ব্যবস্থা নেবে। ডন।
