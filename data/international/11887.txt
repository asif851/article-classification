
পাকিস্তানের কারাগারে সর্বজিত সিং এবং ভারতের কারাগারে সানাউল্লাহর ওপর হামলার নিন্দা জানিয়েছে মানবাধিকার সংস্থা সাউথ এশিয়ানস ফর হিউম্যান রাইটস (এসএএইচআর)।
গত ২৬ এপ্রিল পাকিস্তানের কারাগারে ভারতীয় বন্দী সর্বজিতের ওপর অন্য কারাবন্দীরা হামলা চালান। পরে ২ মে হাসপাতালে তাঁর মৃত্যু হয়।
ওই ঘটনার পর ৩ মে ভারতের জম্মুর উপকণ্ঠে কঠোর নিরাপত্তাবেষ্টিত কোট বলওয়াল কারাগারে পাকিস্তানি বন্দী সানাউল্লাহর ওপর এক বন্দী হামলা চালান।
এসএএইচআরের বৃিবতিতে বলা হয়, ‘এখন আমাদের শান্ত ও স্থির থাকতে হবে। সংযম দেখাতে হবে। ন্যায়বিচার ও শিষ্টাচারের গুণাবলি সমুন্নত রাখতে হবে।’
এ ছাড়া প্রতিক্রিয়াশীল রাজনীতি ও সহিংসতা কোনো সমস্যার সমাধান হতে পারে না বলে বিবৃতিতে জোরালো মত প্রকাশ করে এসএএইচআর। বিজ্ঞপ্তি।
