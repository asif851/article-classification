
নেলসন ম্যান্ডেলার মেয়ে জেনানি লামিনি গত বুধবার প্যারাগুয়েতে নিজ দেশের রাষ্ট্রদূত হিসেবে কূটনৈতিক প্রশংসাপত্র জমা দিয়েছেন। যুক্তরাষ্ট্রে পড়াশোনা করা লামিনি ইতিমধ্যে আর্জেন্টিনায় দক্ষিণ আফ্রিকার রাষ্ট্রদূতের দায়িত্ব পালন করছেন। দেশে তাঁর বাবা ম্যান্ডেলা জীবন-মৃত্যুর সন্ধিক্ষণে রয়েছেন। এ নিয়ে উদ্বেগ রয়েছে তাঁর। এর পরও লামিনি নিজের কর্মপরিধি আরও বিস্তৃত করেছেন। কূটনৈতিক সূত্রে জানা গেছে, ম্যান্ডেলার মেয়ে বুধবার প্যারাগুয়ের পররাষ্ট্রমন্ত্রী হোসে ফেলিক্স ফার্নান্দেজের কাছে তাঁর সংশ্লিষ্ট নথিপত্র জমা দেন। এ সময় বাবা  ম্যান্ডেলাকে ‘স্বাধীনতার মহান যোদ্ধা’ আখ্যা দিয়ে তাঁর শারীরিক অবস্থা নিয়ে উদ্বেগ প্রকাশ করেন লামিনি। এএফপি।
