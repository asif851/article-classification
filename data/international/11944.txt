
বিশ্বে শিশু পাচার ২০১০ সালের তুলনায় ৫ শতাংশ বেড়েছে। গতকাল সোমবার প্রকাশিত জাতিসংঘের মাদকদ্রব্য ও অপরাধবিষয়ক কার্যালয়ের (ইউএনওডিসি) এক প্রতিবেদনে এ তথ্য জানানো হয়।এএফপির খবরে জানানো হয়, পাচার হওয়া প্রতি তিনজনের একজন শিশু। তারা অনেকেই যৌন নিপীড়ন ও জোরপূর্বক কায়িক শ্রমে নিয়োগের ঘটনার শিকার। পাচার হওয়া ব্যক্তিদের মধ্যে প্রায় ৭০ শতাংশই মেয়েশিশু ও নারী।পাচার হওয়া শিশুদের ৬০ শতাংশ কেবল আফ্রিকা ও মধ্যপ্রাচ্য অঞ্চলে হয়ে থাকে বলে ওই প্রতিবেদনে উল্লেখ করা হয়।ইউএনওডিসির নির্বাহী পরিচালক ইউরি ফেডোটোভ বলেন, বিশ্বে এমন কোনো স্থান নেই যেখানে শিশু, নারী ও পুরুষেরা মানব পাচার থেকে নিরাপদ। ফেডোটোভের দাবি, আধুনিক দাসত্ব অনেক খারাপ।
