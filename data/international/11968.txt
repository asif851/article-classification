
যুক্তরাষ্ট্রের নাগরিকদের হুঁশিয়ার করে আল-কায়েদার ইয়েমেন শাখার সামরিক প্রধান বলেছেন, বোস্টনে জোড়া বোমা হামলার ঘটনাই বলে দেয়, দেশটির নিরাপত্তাব্যবস্থা কতটা দুর্বল। সেখানে এখন যে কেউ হামলা চালাতে পারে।
আরব উপদ্বীপের আল-কায়েদা শাখার (একিউএপি) সামরিক প্রধান কাসিম আল-রিমি এক অডিওবার্তায় এসব কথা বলেন। বার্তাটি গতকাল রোববার অনলাইনে পোস্ট করা হয়। অডিওবার্তাটির শিরোনাম, ‘মার্কিন জনগণের উদ্দেশে চিঠি’।
বার্তায় মার্কিন মুসলিমদের ধর্ম রক্ষায় সোচ্চার হওয়ার আহ্বান জানিয়ে কাসিম বলেন, গত এপ্রিলে বোস্টনে যে ধরনের বোমার বিস্ফোরণ ঘটানো হয়েছিল, তা তৈরি করা সহজ। এ কৌশল প্রায় প্রত্যেকের নাগালের মধ্যে রয়েছে।  এএফপি।
