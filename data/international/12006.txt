
ভারতের কেন্দ্রীয় নগর উন্নয়ন প্রতিমন্ত্রী ও সংগীতশিল্পী বাবুল সুপ্রিয়র গাড়িচালকের মরদেহ গত বুধবার তাঁর গাড়ির ভেতর থেকে উদ্ধার করা হয়েছে। এ সময় গাড়িটি ছিল দিল্লিতে একাধিক মন্ত্রণালয়ের কার্যালয় ‘উদ্যোগ ভবনে’। এই ভবনের নিরাপত্তায় ছিল বিশেষ বাহিনী সিআইএসএফ।বার্তা সংস্থা জানায়, বাবুল সুপ্রিয়র গাড়িচালক হিসেবে কয়েক মাস ধরে কাজ করছিলেন বিনোদ খান্ডুরি। বিনোদ তাঁর পরিবার নিয়ে বাস করতেন দিল্লির লক্ষ্মীনগরে। গত মঙ্গলবার বিনোদের পরিবারেরÿলোকজন তাঁকে মুঠোফোনে না পেয়ে পুলিশে অভিযোগ করে। নিখোঁজ হওয়ার ১২ ঘণ্টার বেশি সময় পর উদ্যোগ ভবনের গাড়ি রাখার জায়গায় থাকা বাবুল সুপ্রিয়র গাড়ি থেকে বিনোদের মরদেহ উদ্ধার করে সিআইএসএফ। ময়নাতদন্তের পর মরদেহ পরিবারের কাছে হস্তান্তর করা হয়েছে।
