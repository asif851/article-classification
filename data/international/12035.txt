
রাঘববোয়ালদের থলের বিড়াল বের করে সাড়া ফেলেছে ‘পানামা পেপারস’। কিন্তু ফাঁসকারী এখনো আড়ালেই। অত্যন্ত সতর্কতার সঙ্গে, গোপনে আড়াল থেকেই কলকাঠি নেড়েছে এক অজানা সূত্র।
২০১৪ সালের শেষ দিক থেকে অজানা সূত্রটির সঙ্গে যোগাযোগ শুরু হয় জার্মানির দৈনিক জিটডয়েচ সাইতংয় পত্রিকার প্রতিবেদক বাস্তিয়ান ওবারওয়ের। চোরা পথে বিভিন্ন মাধ্যম ব্যবহার করে অজানা সূত্রটি যোগাযোগ করত তাঁর সঙ্গে। চ্যাটের মাধ্যমেই বেশির ভাগ সময় যোগাযোগ হতো। শত চেষ্টা করেও ওবারওয়ে অজানা সূত্রের নাম-পরিচয় জানতে পারেননি।
আন্তর্জাতিক অনুসন্ধানী সাংবাদিক সংস্থা (আইসিআইজে) বলছে, ২০১৪ সালের শেষ দিকে ওই অজানা সূত্রটি জিটডয়েচ সাইতংয় পত্রিকার প্রতিবেদক বাস্তিয়ান ওবারওয়ের সঙ্গে যোগাযোগ করেন। চোরা পথে বিভিন্ন মাধ্যমে চ্যাট করে তিনি বিশ্বের ক্ষমতাধর ব্যক্তিদের দুর্নীতির গোপন তথ্য জনসমক্ষে আনতে চান বলে জানান।
সূত্রটি বারবার সতর্ক করে তাঁর জীবনশঙ্কা রয়েছে। ওবারমেয়ারের সঙ্গে দেখা করতে রাজি হননি তিনি। চ্যাট বার্তায় ওবারমেয়ার প্রথমে জানতে চান, ‘কত গোপন তথ্য আছে?’ অজানা সূত্র থেকে উত্তর আসে, ‘যা তিনি কখনো চোখে দেখেননি।’
ওবারমেয়ার বলেন, অজানা সূত্রটি চোরা চ্যানেল দিয়ে তাঁকে এক কোটির বেশি নথি পাঠান। এসব নথি দিয়ে ৬০০ ডিভিডি ভরে ফেলা সম্ভব। অজানা সূত্রটি বেশ কিছু চোরা চ্যানেল দিয়ে ওবারমেয়ারের সঙ্গে যোগাযোগ করতেন। যোগাযোগের মাধ্যম বারবার বদলে যেত। নতুন চ্যানেলে যোগাযোগের আগে পুরোনো সব তথ্য মুছে ফেলা হতো।
জিটডয়েচ সাইতংয় পত্রিকার প্রতিবেদনে জানানো হয়, এত তথ্যের বিনিময়ে অজানা সূত্র কিছু চাননি। কেবল নিজের নিরাপত্তা চেয়েছেন।
ওবারমেয়ার বলেন, ওই অজানা সূত্রের নাম-পরিচয় কিছুই জানেন না তিনি। তবে তাঁর সঙ্গে এত যোগাযোগ হয়েছে যে তিনি অনেকটাই চেনা হয়ে গেছেন।
আরও পড়ুন: 
অর্থ পাচারে রাষ্ট্রনেতারাপ্রশ্নবিদ্ধ ক্ষমতাধর ও স্বজনেরাঅমিতাভ, ঐশ্বরিয়া ও আদানিসহ পাঁচশ নাম!রহস্যময় প্রতিষ্ঠান মোসাক ফনসেকা
