
পশ্চিমবঙ্গের দক্ষিণ দিনাজপুর জেলার বালুরঘাটের সরকারি শুভায়ন হোম থেকে গতকাল শনিবার গভীর রাতে ১২ জন কিশোর পালিয়ে গেছে। এর মধ্যে নয়জন বাংলাদেশি।
পুলিশ জানায়, হোমের শৌচাগারের দেয়াল ভেঙে বন্দী কিশোরেরা পালিয়ে যায়। তাদের বয়স ১৪ থেকে ১৮ বছর।বালুরঘাট থানার সহকারী দারোগা কৃষ্ণ বেড়া আজ সন্ধ্যায় প্রথম আলোকে জানান, পলাতক কিশোরদের ধরতে পুলিশ তল্লাশি অভিযান শুরু করেছে। আজ দুই ভারতীয় কিশোরকে আটক করা হয়েছে। তবে পলাতক নয় বাংলাদেশি বন্দীর খোঁজ এখনো মেলেনি।
