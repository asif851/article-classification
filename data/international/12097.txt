
যুক্তরাষ্ট্রের নিউইয়র্কে চলতি বছরের জুন মাসে আন্তর্জাতিক বাংলা উৎসব ও বইমেলা অনুষ্ঠিত হবে। ‘আমার বাংলা’ শিরোনামে এবারে বাংলা উৎসবে বাংলাদেশ এবং পশ্চিম বাংলা থেকে লেখক, প্রকাশক ও বুদ্ধিজীবীরা যোগ দিচ্ছেন।মেলার আয়োজকেরা জানান, আগামী ১৩, ১৪ ও ১৫ জুন ‘বাংলা উৎসব’ ও ‘বইমেলা’ অনুষ্ঠিত হবে। মুক্তধারা প্রকাশনার বিশ্বজিৎ সাহা প্রথম আলোকে জানিয়েছেন, মেলা উপলক্ষে যুক্তরাষ্ট্রের সব রাজ্যসহ পূর্ব-পশ্চিমের নানা দেশে ছড়িয়ে থাকা লেখকদের জড়ো করা হবে।২২ বছর ধরে নিউইয়র্কের মুক্তধারা ফাউন্ডেশনের উদ্যোগে বাংলা উৎসব ও বইমেলা চলছে। জিয়াউদ্দিন আহমেদকে আহ্বায়ক করে এ-সংক্রান্ত একটি কমিটি গঠন করা হয়েছে।
 
