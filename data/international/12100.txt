
মিসরের ক্ষমতাচ্যুত প্রেসিডেন্ট মোহাম্মদ মুরসি ও তাঁর বিরোধীদের মধ্যে গতকাল শুক্রবার ব্যাপক সংঘর্ষ হয়েছে। এতে এক শিশুসহ দুজন নিহত ও ১৫ জন আহত হয়েছে। কর্মকর্তারা এ কথা জানান।কর্মকর্তারা জানান, গতকাল সুয়েজ শহরে জুমার নামাজের পর বিক্ষোভরত একদল মুরসি-সমর্থক ক্ষমতাসীন সেনাশাসকদের সমর্থকদের সঙ্গে সংঘর্ষে জড়িয়ে পড়লে নিরাপত্তা বাহিনীর গুলিতে ১০ বছরের এক শিশু নিহত হয়। মিনইয়া শহরে একই ধরনের সংঘর্ষে অপর একজন নিহত হয়। এ ছাড়া রাজধানী কায়রোসহ অন্য আরও কয়েকটি শহর থেকেও গতকাল বিক্ষোভ ও সংঘর্ষের খবর পাওয়া গেছে। এর আগে গত বুধবার আল-আজহার বিশ্ববিদ্যালয়ে মুরসি-সমর্থকদের বিক্ষোভ চলাকালে নিরাপত্তা বাহিনীর গুলিতে এক ছাত্র নিহত হয়। এএফপি ও রয়টার্স।
