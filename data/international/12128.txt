
কেনিয়া ও তাঞ্জানিয়ায় মার্কিন দূতাবাসে বোমা হামলার অন্যতম পরিকল্পনাকারী হিসেবে অভিযুক্ত আল-কায়েদা নেতা আবু আনাস আল-লিবি মারা গেছেন। গত শুক্রবার হাসপাতালে চিকিৎসাধীন অবস্থায় তিনি শেষনিঃশ্বাস ত্যাগ করেন বলে জানিয়েছেন লিবির স্ত্রী ও আইনজীবী। তিনি যকৃতের ক্যানসারে ভুগছিলেন। আফ্রিকার দুই মার্কিন দূতাবাসে ১৯৯৮ সালের ওই হামলায় ২২০ জন নিহত হয়েছিলেন। কয়েক দিন পর নিউইয়র্কে লিবির বিচার শুরু হওয়ার কথা ছিল। তাঁর স্ত্রী গতকাল শনিবার অভিযোগ করেন, যুক্তরাষ্ট্র সরকার একজন নিরপরাধ মানুষকে অপহরণ করে তাঁকে নির্যাতন তথা হত্যা করেছে। বিবিসি
