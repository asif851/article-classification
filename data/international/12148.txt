
ভারতের ত্রিপুরা রাজ্যের রাজধানী আগরতলায় দুষ্কৃতকারীরা স্থানীয় দৈনিকগণদূত পত্রিকার কার্যালয়ে হামলা চালিয়ে তিনজনকে হত্যা করেছে। গতকাল রোববার বেলা তিনটার দিকে এ ঘটনা ঘটে।
পুলিশ জানায়, দুষ্কৃতকারীরা মোটরসাইকেলে এসে ওই পত্রিকার মালিক/সম্পাদক সুশীল চৌধুরীকে হত্যার জন্য কার্যালয়ে ঢোকে। কিন্তু ভুল করে তারা মালিক/সম্পাদকের পরিবর্তে পত্রিকাটির ম্যানেজার রণজিত্ চৌধুরীকে সম্পাদক ভেবে ছুরিকাঘাত করে হত্যা করে। এরপর ওই সংবাদপত্র অফিসের এক সম্পাদনা সহকারী সুজিত ভট্টাচার্য (৩২) ও গাড়িচালক বলরাম ঘোষকে (৪০) হত্যা করে দ্রুত পালিয়ে যায়।
