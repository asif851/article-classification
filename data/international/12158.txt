
জঙ্গিগোষ্ঠী ইসলামিক স্টেটকে (আইএস) ধ্বংস করতে ফ্রান্স প্রতিশ্রুতিবদ্ধ বলে মন্তব্য করেছেন দেশটির প্রেসিডেন্ট ফ্রাঁসোয়া ওলাঁদ।আজ মঙ্গলবার বিবিসি অনলাইনের প্রতিবেদনে জানানো হয়, ফ্রান্সের পার্লামেন্টের উভয় কক্ষের যৌথ-অধিবেশনে দেওয়া বক্তব্যে এ কথা বলেন ফরাসি প্রেসিডেন্ট।ওলাঁদ বলেছেন, প্যারিসে গত শুক্রবারের সন্ত্রাসী হামলার পর ফ্রান্সে জারি করা জরুরি অবস্থার মেয়াদ বাড়াতে একটি বিল তুলবেন তিনি। এ ছাড়া সংবিধান সংশোধনেরও ইঙ্গিত দিয়েছেন ফরাসি প্রেসিডেন্ট।প্যারিসের ছয়টি স্থানে আইএসের ওই সন্ত্রাসী হামলায় অন্তত ১৩২ জন নিহত হয়। ভয়াবহ ওই ঘটনার পর ফ্রান্সে জরুরি অবস্থা ঘোষণা করা হয়েছে।ইরাক ও সিরিয়ায় আইএসের বিরুদ্ধে ফ্রান্সের সামরিক তৎপরতা জোরদার করা হবে বলে জানিয়েছেন ওলাঁদ।ফরাসি প্রেসিডেন্ট বলেছেন, আইএস দমনের উপায় নিয়ে আলোচনা করতে মার্কিন প্রেসিডেন্ট বারাক ওবামা ও রুশ প্রেসিডেন্ট ভ্লাদিমির পুতিনের সঙ্গে সাক্ষাৎ করবেন তিনি।
আরও পড়ুন: 
পরিকল্পনা সিরিয়ায়, শনাক্ত ৭আইএস ঠেকাতে চাই নতুন দৃষ্টিভঙ্গি
