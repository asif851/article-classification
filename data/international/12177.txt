
কুয়েতের রাজধানী কুয়েত সিটিতে একটি শিয়া মসজিদে আত্মঘাতী বোমা হামলায় অন্তত ১৩ জন নিহত হয়েছে। আজ শুক্রবার দুপুরে নামাজের সময় এ হামলা হয় বলে জানিয়েছে কর্তৃপক্ষ।
বার্তা সংস্থা এএফপি খবরে জানানো হয়, কুয়েত সিটির আল-ইমাম আল-সাদেক শিয়া মসজিদে নামাজের সময় চালানো এ হামলায় অনেকে আহত হয়েছে। ঘটনার পর ওই এলাকা আইনশৃঙ্খলা রক্ষাকারী বাহিনী ঘিরে রেখেছে। হামলায় হতাহতের বিষয়টি রাষ্ট্রীয় সংবাদ সংস্থা কেইউএনএ নিশ্চিত করলেও বিস্তারিত জানায়নি।এদিকে ইরাক-সিরিয়ার অধ্যুষিত জঙ্গি সংগঠন ইসলামিক স্টেট (আইএস) এ হামলার দায় স্বীকার করেছে।
