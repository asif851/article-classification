
যুক্তরাষ্ট্রে গত ৪০ বছরের ইতিহাসে সব চেয়ে কম জনপ্রিয়তা নিয়ে প্রেসিডেন্ট হিসেবে শপথ নিতে যাচ্ছেন ডোনাল্ড ট্রাম্প।৬০ শতাংশ মার্কিন নাগরিকের অপছন্দ নিয়ে হোয়াইট হাউসে এবার ক্ষমতার পালাবদল ঘটছে।জর্জ ডব্লিউ বুশের কাছ থেকে ক্ষমতা নেওয়ার সময় বারাক ওবামার জনপ্রিয়তা ছিল ৮০ শতাংশ।এবিসি নিউজ ও ওয়াশিংটন পোস্টের জনমত জরিপের ফলাফলে এ তথ্য জানানো হয়।জনমত জরিপে মাত্র ৪০ শতাংশ জনগণ প্রেসিডেন্ট হিসেবে ট্রাম্প তাঁর প্রশাসনের জন্য পছন্দের যে তালিকা করেছেন, তা পছন্দ করেছে। ওবামার ক্ষেত্রে পছন্দের এই হার ছিল ৭৯ শতাংশ।হোয়াইট হাউসে যাওয়ার প্রাক্কালে জনপ্রিয়তায় এমন ভাটা থাকলেও ট্রাম্পকে নিয়ে জনগণের মধ্যে একধরনের উচ্চাশা রয়েছে।৬০ শতাংশ আমেরিকান মনে করে, প্রেসিডেন্ট হিসেবে ট্রাম্প ‘খুব ভালো’ করবেন বা ‘ভালো’ করবেন।
জনমত জরিপে দেখা গেছে, ৫৬ শতাংশ জনগণের প্রত্যাশা, জঙ্গিবাদ দমনে ট্রাম্প ভালো করবেন।
প্রেসিডেন্ট হিসেবে ট্রাম্পকে নিয়ে সন্দেহ-সংশয়ের হার অনেক বেশি।
জরিপে দেখা গেছে, জনগণের ৬১ শতাংশ ট্রাম্পের নানা সিদ্ধান্তে দেশের ভবিষ্যৎ নিয়ে সন্দিহান।
ওবামা যখন প্রথম দফা ক্ষমতায় আসেন, তখন ৬১ শতাংশ জনগণ তাঁর ভবিষ্যৎ সিদ্ধান্ত দেশের জন্য মঙ্গলকর হবে বলে আশা প্রকাশ করেছিল।
এবিসি নিউজ ও ওয়াশিংটন পোস্টের জরিপে অন্যান্য বিষয়ের সঙ্গে দেখা গেছে, ট্রাম্প ও মার্কিন সংবাদমাধ্যম পরস্পরের প্রতি বিরূপ বলে মনে করে অধিকাংশ জনগণ।
৫৭ শতাংশ লোক মনে করে, ট্রাম্প সংবাদমাধ্যমের প্রতি ভালো আচরণ করেন না।
অপরদিকে, ৩৮ শতাংশ লোক মনে করে, সংবাদমাধ্যমই ট্রাম্পের সঙ্গে সঠিক আচরণ করছে না।
