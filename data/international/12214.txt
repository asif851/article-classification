
ডন সিম্পসন (৯০) ও স্ত্রী ম্যাক্সিন সিম্পসন (৮৭) প্রায় ৬২ বছরের বিবাহিত জীবন কাটিয়েছেন। পৃথিবী ছেড়ে চলেও গেছেন একসঙ্গে। যুক্তরাষ্ট্রের ক্যালিফোর্নিয়ায় নিজেদের নাতনির বাড়িতে তাঁদের মৃত্যু হয়। খবর ইনডিপেনডেন্টের।সিম্পসন দম্পতি কয়েক বছর ধরে বার্ধক্যজনিত রোগে ভুগছিলেন। তাঁদের নাতনি মেলিসা স্লোয়ান বলেন, বেকার-সফিল্ড শহরের এক বিনোদনকেন্দ্রে প্রথম দেখা হয়েছিল ডন ও মেক্সিনের। ডন তখনই মনে মনে ঠিক করেন, মেক্সিনকে জীবনসঙ্গিনী করবেন।মেলিসা বলেন, পরিচয়ের ছয় মাসের মধ্যেই মেক্সিনকে বিয়ের প্রস্তাব দিয়েছিলেন ডন। ১৯৫২ সালে বিয়ে হয়। গত ২১ জুলাই দুজনই শেষনিঃশ্বাস ত্যাগ করেন।
