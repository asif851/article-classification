
বেসলানের স্কুলে জিম্মি ঘটনা: ২০০৪ সালের ১ সেপ্টেম্বর চেচেনপন্থী সশস্ত্র বিদ্রোহীদের একটি দল রাশিয়ার নর্থ ওসেটিয়ার বেসলান শহরের এক স্কুলের শিক্ষার্থীসহ এক হাজার ২০০ জনকে জিম্মি করে। তিন দিনের মাথায় জিম্মিকারীদের সঙ্গে রাশিয়ার নিরাপত্তা বাহিনীর বন্দুকযুদ্ধ হয়। এতে ৩৮৬ জন মারা যায়।বাথ স্কুল হত্যাকাণ্ড: ১৯২৭ সালের ১৮ মে যুক্তরাষ্ট্রের মিশিগান অঙ্গরাজ্যের মিশিগান কাউন্টির বাথ স্কুলে বোমা হামলায় ৪৫ জন নিহত হয়। আহত হয় ৫৮ জন। ওই স্কুলটির বোর্ডের সাবেক সদস্য অ্যান্ড্রু কোহে তিনটি বোমার বিস্ফোরণ ঘটান।ভার্জিনিয়া টেক হত্যাকাণ্ড: ২০০৭ সালের ১৬ এপ্রিল যুক্তরাষ্ট্রের ভার্জিনিয়া অঙ্গরাজ্যের ব্ল্যাকবার্গে অবস্থিত ভার্জিনিয়া টেক ক্যাম্পাসে দুই ঘণ্টার ব্যবধানে পৃথক হামলায় ৩২ জন নিহত হয়। আহত হয় আরও অনেকে। সিউং হুই চো নামের এক ব্যক্তি ওই হামলা চালান। পরে তিনি আত্মহত্যা করেন।স্যান্ডি হুক হত্যাকাণ্ড: যুক্তরাষ্ট্রের কানেটিকাট অঙ্গরাজ্যে ২০১২ সালের ১৪ ডিসেম্বর স্যান্ডি হুক প্রাথমিক বিদ্যালয়ে গুলিতে ২০ শিক্ষার্থীসহ ২৬ নিহত হয়। অ্যাডাম ল্যানজা (২০) নামের এক তরুণ রাইফেল দিয়ে গুলি করে প্রথমে তাঁর মাকে এবং পরে ওই বিদ্যালয়ে গিয়ে ২০ শিক্ষার্থীসহ ২৫ জনকে হত্যা করেন। পরে তিনিও আত্মহত্যা করেন।মা’লট হত্যাকাণ্ড: ১৯৭৪ সালের ১৫ মে ইসরায়েলের ‘স্বাধীনতা দিবসে’ গালিলি অঞ্চলের ম্যা’লটে ডেমোক্রেটিক ফ্রন্ট ফর দ্য লিবারেশন অব প্যালেস্টাইনের (ডিএফএলপি) সদস্যরা হামলা চালিয়ে ২২ জন স্কুলছাত্রসহ ২৬ জনকে হত্যা করে।ডানব্লেন হত্যাকাণ্ড: ১৯৯৬ সালের ১৩ মার্চ টমাস হ্যামিলটন নামের এক ব্যক্তি দুটি নাইন এমএম পিস্তল ও দুটি রিভলবার নিয়ে স্কটল্যান্ডের ছোট শহর ডানব্লেনে অবস্থিত ডানব্লেন প্রাথমিক বিদ্যালয়ে ঢুকে ১৬টি শিশুশিক্ষার্থী ও এক শিক্ষককে গুলি করে হত্যা করেন।কলাম্বাইন স্কুল হত্যাকাণ্ড: ১৯৯৯ সালের ২০ এপ্রিল যুক্তরাষ্ট্রের কলোরাডো অঙ্গরাজ্যের লিটলটন শহরের কলাম্বাইন হাইস্কুলে একজন শিক্ষক ও ১২ জন শিক্ষার্থীকে গুলি করে হত্যা করে দুই ছাত্র। পরে তারা আত্মহত্যা করে। ওই হামলায় ২৪ জন আহত হন।
