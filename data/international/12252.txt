
সন্তানকে পার্লামেন্টের অধিবেশন কক্ষে বুকের দুধ পান করিয়ে অস্ট্রেলিয়ার ইতিহাসে ঢুকে গেছেন সিনেটর লারিসা ওয়াটার্স।
গত মঙ্গলবার পার্লামেন্টের অধিবেশন চলাকালেই কোলের সন্তানকে দুধ পান করান বামপন্থী গ্রিনস পার্টির এই সদস্য। নারী এমপিদের অধিবেশন কক্ষে দুধের শিশুকে স্তন্যদানের অনুমোদন দিতে গত বছরই একমত হয় অস্ট্রেলিয়ার পার্লামেন্টের উভয় কক্ষ। তবে অনুমোদনের পর মঙ্গলবারের আগ পর্যন্ত কোনো সদস্যই কাজটা করেননি।
সিনেটর লারিসা বলেন, তাঁর প্রত্যাশা ছিল বাচ্চাকে দুধ দিতে পারার পাশাপাশি এর মাধ্যমে কম বয়সী নারীদের এ বার্তা দেবেন যে পার্লামেন্টে আসার অধিকার তাঁদেরও রয়েছে। সন্তানকে স্তন্যদানের মতো চিরন্তন বিষয় আন্তর্জাতিক খবর হওয়াকে হাস্যকরও আখ্যা দেন লারিসা।
 
