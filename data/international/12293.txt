
ছত্তিশগড়ে মাওবাদী হামলার জেরে কেন্দ্রীয় স্বরাষ্ট্র মন্ত্রণালয় গতকাল মঙ্গলবার এক চিঠিতে পশ্চিমবঙ্গ সরকারকে সতর্ক করে দিয়েছে। একই সঙ্গে মুখ্যমন্ত্রী মমতা বন্দ্যোপাধ্যায়সহ ভিভিআইপিদের নিরাপত্তা জোরদার করার নির্দেশ দেওয়া হয়েছে।
স্বরাষ্ট্র মন্ত্রণালয়ের নির্দেশে বলা হয়েছে, মাওবাদীরা পশ্চিমবঙ্গে হামলা চালাতে পারে। পশ্চিমবঙ্গে মাওবাদীরা শক্তি বাড়াচ্ছে।
