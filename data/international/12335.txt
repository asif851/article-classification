
যুক্তরাষ্ট্রের নিউইয়র্কে নিজের তিন সপ্তাহ বয়সী শিশুপুত্রকে হত্যা করে চারতলা অ্যাপার্টমেন্টের জানালা দিয়ে ছুড়ে ফেলার অভিযোগে এক নারীকে গ্রেপ্তার করেছে পুলিশ। গত শুক্রবার রাতে নিউইয়র্কের বাঙালি-অধ্যুষিত রিচমন্ড হিল এলাকায় এ ঘটনা ঘটেছে।
পুলিশ বলেছে, রাশিদা চৌধুরী (২১) নামের ওই নারী সন্তান হত্যার কথা স্বীকার করেছেন। রাশিদা পুলিশকে বলেছেন, তাঁর ছেলে রিজওয়ানের ওপর  জিন ভর করেছিল। এই বিশ্বাস থেকেই তিনি ছেলেকে হত্যা করেছেন। তারপর তিনি শিশুটিকে চারতলার অ্যাপার্টমেন্টের জানালা দিয়ে ফেলে দেন।পুলিশ বলেছে, ভোর চারটার দিকে এক প্রতিবেশী শব্দ শুনে বাইরে এসে শিশুটিকে পড়ে থাকতে দেখেন। পুলিশ এসে শিশুটিকে হাসপাতালে নিয়ে যায়। সেখানে শিশুটিকে মৃত ঘোষণা করা হয়।
পুলিশ বলছে, মাথায় ও শরীরে আঘাতের কারণে শিশুটির মৃত্যু হয়। এরপর তাকে জানালা দিয়ে ছুড়ে ফেলা হয়।
