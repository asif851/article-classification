
রাশিয়ার প্রধান বিরোধীদলীয় নেতা আলেক্সি নাভালনির বিরুদ্ধে অর্থ আত্মসাতের অভিযোগ প্রমাণিত হয়েছে বলে গতকাল বুধবার দেশটির কিরভ শহরের একটি আদালত মন্তব্য করেছেন। রুশ সংবাদ সংস্থা ইন্টারফ্যাক্স জানিয়েছে, আদালতের এই সিদ্ধান্তের ফলে আগামী বছর অনুষ্ঠেয় প্রেসিডেন্ট নির্বাচনে লড়ার পরিকল্পনা বাদ দিতে হবে নাভালনিকে। তাঁর এক আইনজীবী বলেছেন, অভিযোগ প্রমাণিত হওয়ায় রাশিয়ার আইন অনুযায়ী নাভালনি নির্বাচনে লড়ার যোগ্যতা হারিয়েছেন। প্রেসিডেন্ট ভ্লাদিমির পুতিনের বড় সমালোচক বলে পরিচিত রুশ এই নেতা। রয়টার্স
