
হংকংয়ের পুলিশ গণতন্ত্রকামী বিক্ষোভকারীদের সঙ্গে সংঘর্ষের পর ১২ জনকে গ্রেপ্তার করেছে। বুধবার রাতে দীর্ঘক্ষণ সংঘর্ষের পর তাদের গ্রেপ্তার করা হয় বলে গতকাল বৃহস্পতিবার পুলিশ জানায়। ব্যস্ত বাণিজ্যিক এলাকা থেকে গত সপ্তাহে বিক্ষোভকারীদের শেষ শিবিরটি উচ্ছেদের পর থেকে বুধবারই প্রথম বড় কোনো সমাবেশ হয়। শত শত বিক্ষোভকারী মংকং এলাকার ফুটপাতে অবস্থান নেয়। তারা মাঝেমধ্যে রাস্তায় নেমে যান চলাচলেও বাধা দেয়। পুলিশ তাদের ছত্রভঙ্গ করতে মরিচের গুঁড়া (পেপার স্প্রে) ছিটায় এবং লাঠিচার্জ করে। হংকংয়ের নতুন প্রধান নির্বাহী পদে নির্বাচন সম্পূর্ণ গণতান্ত্রিক পদ্ধতিতে অনুষ্ঠানের দাবিতে সম্প্রতি ছাত্র, মানবাধিকারকর্মী ও গণতন্ত্রকামী জনতা সেখানকার প্রধান সড়কগুলোতে দুই মাস ধরে অবস্থান কর্মসূচি পালন করে।এএফপি
