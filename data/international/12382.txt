
জার্মান ফুটবল ক্লাব বরুসিয়া ডর্টমুন্ডের বাসে হামলার পেছনে উগ্র ‘ইসলামপন্থীরা’ জড়িত, এমন প্রাথমিক ধারণা থেকে সরে আসছেন গোয়েন্দারা। গোয়েন্দারা এখন সন্দেহ করছেন, এই ঘটনার দায় আইএসের ওপর চাপিয়ে পার পাওয়ার কৌশল হিসেবে সেখানে চিঠি ফেলে যাওয়া হয়ে থাকতে পারে।জঙ্গি ইসলামপন্থীদের সন্দেহের মূলে ছিল ঘটনাস্থলে পাওয়া কয়েকটি চিঠি। যেখানে জঙ্গিগোষ্ঠী ইসলামিক স্টেটের (আইএস) পক্ষে কিছু দাবি জানিয়ে এই হামলার দায় স্বীকার করা হয়। তদন্তকারীরা এখন বলছেন, উগ্র বাম কিংবা ডানপন্থী রাজনৈতিক গোষ্ঠী অথবা খ্যাপা কোনো ফুটবল সমর্থক এই হামলার পেছনে থাকতে পারে।চ্যাম্পিয়নস লিগে গত মঙ্গলবার মোনাকোর বিপক্ষে খেলতে হোটেল থেকে স্টেডিয়ামে যাওয়ার পথে বরুসিয়া ডর্টমুন্ডের বাসের সামনে তিনটি বিস্ফোরণ ঘটে।
