
হামাসের সঙ্গে চুক্তি ভেঙে দেওয়ার হুঁশিয়ারি দিয়েছেন ফিলিস্তিনি প্রেসিডেন্ট মাহমুদ আব্বাস। গত শনিবার আব্বাস মিসরের প্রেসিডেন্ট আবদেল ফাতাহ আল-সিসির সঙ্গে বৈঠক করার জন্য কায়রোতে পৌঁছে এ কথা বলেন। তিনি বলেন, সহযোগিতার সম্পর্ক বন্ধ হয়ে যাবে, যদি গাজায় এভাবে একটি ছায়া সরকার সবকিছু পরিচালনা করতে থাকে। গত এপ্রিলে স্বাক্ষরিত চুক্তির মাধ্যমে ফিলিস্তিনি নেতারা অন্তর্বর্তীকালীন ঐকমত্যের সরকার গঠনে সম্মত হন। পশ্চিম তীরে আব্বাসের ফাতাহ ও গাজায় হামাসের নেতৃত্বাধীন প্রশাসন রয়েছে। এএফপি
