
মালয়েশিয়ার প্রধানমন্ত্রী নাজিব রাজাককে অপহ​রণের পরিকল্পনা করেছি​ল জঙ্গি সংগঠন ইসলামিক স্টেট (আইএস)। শুধু প্রধানমন্ত্রীই নয়, দেশটির স্বরাষ্ট্রমন্ত্রী ও প্রতিরক্ষামন্ত্রীকেও অপহরণের পরিকল্পনা করেছিল এই সংগঠনটি। মালয়েশিয়ার উপপ্রধানমন্ত্রী আহমেদ জাহিদ হামিদি আজ মঙ্গলবার দেশটির পার্লামেন্টে এ কথা বলেন। খবর এশিয়াওয়ানের।
উপপ্রধানমন্ত্রী হামিদি নিজে স্বরাষ্ট্রমন্ত্রীরও দায়িত্ব পালন করছেন। আর দেশটির প্রতিরক্ষামন্ত্রীর দায়িত্বে আছেন হিসামুদ্দিন হোসেইন।মালয়েশিয়ার পার্লামেন্টের নিম্নকক্ষে উপপ্রধানমন্ত্রী হামিদি বলেন, ‘গত বছরের ৩০ জানুয়ারি আইএসের সঙ্গে সম্পৃক্ত ১৩ ব্যক্তি মালেশিয়ার নেতাদের অপহরণের পরিকল্পনা করেছিলেন। এই নেতাদের মধ্যে ছিলেন প্রধানমন্ত্রী নাজিব রাজাক, স্বরাষ্ট্রমন্ত্রী হামিদি ও প্রতিরক্ষামন্ত্রী হিসামুদ্দিন।’ আইএসের হামলা ঠেকাতে মালয়েশিয়ার স্বরাষ্ট্র মন্ত্রণালয়ের উদ্যোগের বিষয়ে এক প্রশ্নের জবাব দিতে গিয়ে পুলিশের সাফল্য তুলে ধরে হামিদি এ কথা জানান। হামিদি বলেন, মালয়ে​শিয়ার পুলিশ দেশে আইএসের অন্তত চারটি হামলার পরিকল্পনা ভন্ডুল করে দিয়েছে।
