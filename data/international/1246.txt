
ভারতের কংগ্রেস দলের সভানেত্রী সোনিয়া গান্ধী অভিযোগ করেছেন, প্রধানমন্ত্রী নরেন্দ্র মোদির সরকার জনগণকে ‘মিথ্যা স্বপ্ন’ দেখাচ্ছে। খবর এনডিটিভির।সোনিয়া গান্ধী গতকাল বুধবার তাঁর স্বামী সাবেক প্রধানমন্ত্রী প্রয়াত রাজীব গান্ধীর ৭০তম জন্মবার্ষিকী উপলক্ষে নয়াদিল্লিতে আয়োজিত এক অনুষ্ঠানে বক্তব্য দেন। এ সময় তিনি বলেন, বলেন, ‘আজকে যারা ক্ষমতায় রয়েছে, তারা তাদের অভ্যাসমতো এমন সব কর্মসূচিই ঘোষণা করছে, যেগুলো আমরা শুরু করেছিলাম।’অবস্থান পুনরুদ্ধারে কংগ্রেসকে ‘দীর্ঘ সংগ্রাম’ করতে হবে বলে মন্তব্য করেন সোনিয়া।রাহুল গান্ধীর আহ্বান: এদিকে নারীদের নিরাপত্তা নিশ্চিত করতে কংগ্রেসের নেতা-কর্মীদের প্রতি আহ্বান জানিয়েছেন দলটির সহসভাপতি রাহুল গান্ধী। তিনি বলেন, ভারতের প্রতিটি নারীই কোনো না কোনোভাবে নিপীড়নের শিকার হন।
