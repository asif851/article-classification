
নেপালের প্রধানমন্ত্রী সুশীল কৈরালা (৭৫) ফুসফুসের ক্যানসারে আক্রান্ত হয়েছেন৷ বর্তমানে যুক্তরাষ্ট্রের নিউইয়র্কের মেমোরিয়াল স্লোয়ান ক্যাটারিং ক্যানসার সেন্টারে তাঁর চিকিৎসা চলছে৷ প্রধানমন্ত্রীর ব্যক্তিগত চিকিৎসক কারবির নাথ যোগীর বরাত দিয়ে তথ্যমন্ত্রী মিনেন্দ্র রিজাল কাঠমান্ডু পোস্ট পত্রিকাকে জানান, প্রধানমন্ত্রীর ফুসফুসে সংক্রমণ ধরা পড়েছে৷ তবে সংক্রমণ এখনো প্রাথমিক পর্যায়ে৷ তাঁকে গতকাল শুক্রবার থেকে রেডিওথেরাপি দেওয়া শুরু হয়েছে৷ আগামী দুই সপ্তাহ ধরে থেরাপি দেওয়া হবে৷ সুশীল কৈরালা গত ফেব্রুয়ারি মাসে দেশের প্রধানমন্ত্রী হন৷ এর পার্লামেন্ট নির্বাচনে বিজয়ী হয় তাঁর দল৷ তবে নিরঙ্কুশ সংখ্যাগরিষ্ঠতা না পাওয়ায় তাঁকে জোট সরকার গঠন করতে হয়৷ রয়টার্স৷
