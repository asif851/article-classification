
ভারতের প্রধানমন্ত্রী হিসেবে নরেন্দ্র মোদির শপথ অনুষ্ঠানে বিশিষ্ট অতিথিদের জন্য যে খাবারের ব্যবস্থা করা হচ্ছে, তার বেশির ভাগই হবে নিরামিষ৷ এর মধ্যে গুজরাটি নিরামিষ খাবার ধোকলা অন্যতম৷ অন্যান্য খাবারের মধ্যে থাকবে কাবাব, স্যান্ডউইচ, পেটিস, ইমারতি, কচুরি, ওয়েফার, বিস্কুট, কোমল পানীয় ইত্যাদি৷ খবর ইন্ডিয়ান এক্সপ্রেসের৷অনুষ্ঠানের আয়োজক একটি সূত্র জানিয়েছে, খাবারের তালিকা তৈরিতে মোদির পছন্দকেই বিবেচনায় রাখা হয়েছে৷ অধিকাংশ খাবার রান্না হবে রাষ্ট্রপতি ভবনের রান্নাঘরেই৷
