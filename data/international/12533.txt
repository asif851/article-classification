
জাতিসংঘের মহাসচিব বান কি মুন সিরিয়ায় সামরিক অভিযানের বিরুদ্ধে কড়া হুঁশিয়ারি উচ্চারণ করেছেন। তিনি বলেছেন, সিরিয়ায় কোনো ধরনের সামরিক অভিযান চালানো হলে ইতিমধ্যেই ‘নজিরবিহীন’ মানবিক সংকটে পড়া দেশটিতে নতুন করে জাতিগত দাঙ্গা ছড়িয়ে পড়বে।আজ শুক্রবার আল জাজিরার এক খবরে বলা হয়, যুক্তরাজ্যে জি-২০ সম্মেলনের মূল আলোচনার বাইরে মুন আজ এই মন্তব্য করেন। সিরিয়া ইস্যুতে বিশ্ব সম্প্রদায়কে পারস্পরিক মতভেদ ভুলে সেখানে বিপর্যয়ের মুখে সহযোগিতার কথাও বলেন তিনি।জাতিসংঘের শরণার্থীবিষয়ক সংস্থার তথ্য অনুযায়ী, সিরিয়ায় দীর্ঘদিন ধরে চলমান সংঘাতের কারণে ২০ লাখেরও বেশি মানুষ শরণার্থী হয়েছে। এ বিষয়ে বান কি মুন বলেন, সাম্প্রতিক সময়ের ইতিহাসে একটি নজিরবিহীন মানবিক সংকটে পড়েছে সিরিয়া। তিনি বলেন, দেশের এই পরিস্থিতিতে কিছু মানুষ শরণার্থী হয়েছে, আর কিছু মানুষ যুদ্ধ করে চলেছেন। এ কারণেই দেশটিতে সামরিক অভিযান পরিহার করা উচিত এবং দেশটিতে রাজনৈতিকভাবে সমাধানের পন্থা বের করা উচিত। এসব কারণে সংকটাপূর্ণ দেশটির সাধারণ মানুষের পাশে দাঁড়াতে মানবিকভাবে সহায়তাকারী সংস্থাগুলোকে একত্র হওয়ার আহ্বান জানিয়েছেন তিনি।
সিরিয়া নিয়ে দ্বিধাবিভক্তি, ভারতও বিপক্ষে
