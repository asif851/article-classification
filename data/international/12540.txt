
ইরাকের শিয়া অধ্যুষিত বিভিন্ন এলাকায় গতকাল সোমবার উপর্যুপরি ১৭টি গাড়িবোমা হামলা চালানো হয়েছে। এতে অন্তত ৬০ জন নিহত হয়েছে। আহত হয়েছে প্রায় ২৫০ লোক। রাজধানী বাগদাদ থেকে ১৫০ কিলোমিটার দক্ষিণ-পূর্বে কুট শহরে দুটি গাড়িবোমা হামলা চালানো হয়। এ বিস্ফোরণে অন্তত ১০ জন নিহত হয়। বাগদাদের ৩০ কিলোমিটার দক্ষিণে মাহমুদিয়া শহরে আরেকটি বিস্ফোরণে নিহত হয় চারজন। আর দক্ষিণের শহর সামাওয়ায় দুটি বোমা হামলায় নিহত হয় দুজন। এ ছাড়া বাগদাদের বিভিন্ন এলাকায় ১১টি গাড়িবোমা হামলা চালানো হয়। রয়টার্স ও এএফপি।
