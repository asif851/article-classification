
চিলির মধ্যভাগের সমুদ্র তীরবর্তী অঞ্চলে ৬ দশমিক ৯ মাত্রার শক্তিশালী ভূমিকম্প আঘাত হেনেছে। স্থানীয় সময় গতকাল মঙ্গলবার রাত আটটা ৫৪ মিনিটে ওই ভূমিকম্পের পর তাৎক্ষণিকভাবে কোনো সুনামি সতর্কতা জারি করা হয়নি।
আজ বুধবার বার্তা সংস্থা এএফপির খবরে জানানো হয়, মার্কিন ভূতাত্ত্বিক জরিপ সংস্থা ইউএসজিএসের তথ্যমতে, ভূমিকম্পটির কেন্দ্রস্থল ছিল দেশটির বন্দরনগরী কোকুইম্বো থেকে ৯৫ কিলোমিটার উত্তর-পশ্চিমের সমুদ্র তীরবর্তী অঞ্চলে। প্রাথমিকভাবে রিখটার স্কেলে এই ভূমিকম্পের তীব্রতা ৬ দশমিক ৬ ছিল বলে জানিয়েছিল ইউএসজিএস।
এদিকে, প্রশান্ত মহাসাগরের সুনামি সতর্কতা কেন্দ্রের তথ্য, ওই ভূমিকম্পের পর কোনো সুনামি সতর্কতা জারি করা হয়নি। ভূ-পৃষ্ঠ থেকে ১০ কিলোমিটার গভীরে ছিল ভূমিকম্পটির উৎপত্তিস্থল।
