
মিয়ানমারে সাম্প্রদায়িক অসহিষ্ণুতা বৃদ্ধির নিন্দা জানিয়েছেন মার্কিন পররাষ্ট্র মন্ত্রণালয়ের মানবাধিকারবিষয়ক জ্যেষ্ঠ দূত টম ম্যালিনস্কি। ছয় দিনের মিয়ানমার সফর শেষে তিনি সাংবাদিকদের সঙ্গে আলাপকালে এ কথা বলেন। মিয়ানমারকে সতর্ক করে দিয়ে তিনি বলেন, রাজনৈতিক স্বার্থ হাসিলের জন্য মানুষের বিশ্বাস ব্যবহার করা ‘আগুন নিয়ে খেলা করার’ শামিল। ইয়াঙ্গুনে বৌদ্ধ ভিক্ষুদের জাতিসংঘবিরোধী সমাবেশ করার পর এমন মন্তব্য করলেন মার্কিন ওই দূত। রোহিঙ্গা মুসলিমদের পক্ষ নেওয়ার অভিযোগ তুলে জাতিসংঘবিরোধী ওই সমাবেশ করেন বৌদ্ধ ভিক্ষুরা।এএফপি
