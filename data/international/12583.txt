
এ বছর সাহিত্যে নোবেল পেয়েছেন বেলারুশের লেখক সলতিয়েনা আলেক্সিয়েভিচ। ৬৭ বছর বয়সী এই লেখিকা ‘এ মনুমন্টে টু সাফারিং অ্যান্ড করেজ ইন আওয়ার টাইম’ বইয়ের জন্য এ পুরস্কার পেয়েছেন।নোবেল পুরস্কারের ইতিহাসে আলেক্সিয়েভিচ ১৪-তম নারী যিনি এ পুরস্কার পেলেন। পুরস্কারের অর্থমূল্য আট মিলিয়ন সুইডিশ ক্রোনার বা নয় লাখ ৫০ হাজার ইউএস ডলার। চেরনোবিল এবং দ্বিতীয় বিশ্বযুদ্ধ নিয়ে লেখা বইয়ের মাধ্যমেই আলেক্সিয়েভিচ আন্তর্জাতিক অঙ্গনে পরিচিত অর্জন করেন। এই দুই ঘটনার ভয়াবহতা তিনি প্রত্যক্ষদর্শীর বরাত দিয়ে আবেগ দিয়ে ফুটিয়ে তুলেছিলেন। তাঁর সেই বই গুলো বিভিন্ন ভাষায় অনূদিত হয়েছে। নোবেল পুরস্কার ছাড়াও তিনি আন্তর্জাতিক পুরস্কারে ভূষিত হয়েছেন।আগামীকাল শুক্রবার ঘোষণা করা হবে শান্তিতে নোবেল বিজয়ীর নাম এবং ১২ অক্টোবর ঘোষিত হবে অর্থনীতিতে নোবেল বিজয়ীর নাম।আলফ্রেড নোবেলের মৃত্যু দিবস ১০ ডিসেম্বর স্টকহোম এবং অসলোতে একটি অনুষ্ঠানের মাধ্যমে বিজয়ীদের হাতে পুরস্কার তুলে দেওয়া হবে। (এএফপি)
