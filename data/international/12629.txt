
আদালতে হাজিরা না দেওয়ায় দিল্লির মুখ্যমন্ত্রী অরবিন্দ কেজরিওয়ালের বিরুদ্ধে গ্রেপ্তারি পরোয়ানা জারি করা হয়েছে। ভারতের প্রধানমন্ত্রী নরেন্দ্র মোদির শিক্ষাগত যোগ্যতা নিয়ে গত বছর টুইটারে ‘আপত্তিকর’ মন্তব্য করায় আসামের এক বিজেপি নেতা আদালতে কেজরিওয়ালের বিরুদ্ধে মামলা করেছিলেন। মামলায় আম আদমি পার্টির (এএপি) নেতার আদালতে হাজিরার দিন ছিল গত সোমবার। হাজিরা না দেওয়ায় আদালত তাঁর বিরুদ্ধে গ্রেপ্তারি পরোয়ানা জারি করেন। দিল্লির পৌর নির্বাচন নিয়ে কেজরিওয়াল ও তাঁর দলের ব্যস্ততার মধ্যে এ পরোয়ানা জারি হলো।
এনডিটিভি
 
