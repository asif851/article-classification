
প্রতিবাদের মুখে ইউক্রেনের প্রধানমন্ত্রী নিকোলা আজারভ ও তাঁর মন্ত্রিসভার সদস্যরা পদত্যাগ করেছেন। আজ মঙ্গলবার দেশটির প্রেসিডেন্ট ভিক্টর ইয়োনকোভিচ তাঁদের পদত্যাগপত্র গ্রহণ করেছেন।
বিবিসির খবরে বলা হয়, ‘সামাজিক ও রাজনৈতিক সমঝোতার’ অংশ হিসেবে আজারভ সরে যাওয়ার সিদ্ধান্ত নিয়েছেন।ইউক্রেনের পার্লামেন্টে প্রতিবাদবিরোধী আইনটি (অ্যান্টি-প্রটেস্ট ল) বাতিলের পক্ষে ব্যাপক ভোট পড়ার পরপরই প্রধানমন্ত্রীসহ মন্ত্রিসভার সদস্যদের পদত্যাগের ওই সিদ্ধান্ত নেওয়া হয়।সম্প্রতি ইউক্রেনের বিভিন্ন স্থানে সরকারবিরোধী ব্যাপক বিক্ষোভ ছড়িয়ে পড়ে। বিক্ষোভ প্রেসিডেন্ট ইয়ানকোভিচের শক্ত ঘাঁটি পূর্বাঞ্চলেও ছড়িয়ে পড়ে। কয়েকটি শহরে বিক্ষোভকারীরা সরকারি ভবন দখল করে নেয়।আজ দেশটির স্বরাষ্ট্র মন্ত্রণালয়ের এক প্রতিবেদনে বলা হয়, দক্ষিণাঞ্চলীয় শহর খেরসানে বিক্ষোভকারীরা পুলিশের তিনজন সদস্যকে ছুরিকাঘাতে জখম করেছে। এর মধ্যে পুলিশের একজন সদস্য পরে মারা যান। বিক্ষোভের কারণে এখন পর্যন্ত কমপক্ষে পাঁচজন নিহত হয়েছে।আরও জানতে ক্লিক করুন নিচের লিংকে
