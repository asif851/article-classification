
১৯৮৩ সালে লেবাননের রাজধানী বৈরুতে বোমা বিস্ফোরণে নিহত মার্কিন সেনা ও ফ্রান্সের ছত্রীসেনাদের পরিবারকে ইরানের জব্দ করা সম্পদ থেকে ২০০ কোটি ডলার ক্ষতিপূরণের নির্দেশ দিয়েছেন যুক্তরাষ্ট্রের সুপ্রিম কোর্ট।১৯৮৩ সালের ২৩ অক্টোবর বৈরুতে ওই বোমা বিস্ফোরণে যুক্তরাষ্ট্রের ২৪১ জন সেনা এবং ফ্রান্সের ৫৮ ছত্রীসেনা নিহত হন। তাঁরা লেবাননের সশস্ত্র বাহিনীর পক্ষে কাজ করছিলেন। বৈরুতে বোমা হামলায় হতাহত ব্যক্তিদের পরিবারের ১ হাজার ৩০০-এরও বেশি সদস্য আদালতের রায়ে ঘোষিত অর্থ পাবেন। এ ছাড়া ১৯৯৬ সালে সৌদি আরবে সন্ত্রাসী হামলাসহ অন্য হামলায় হতাহত ব্যক্তিরাও এ অর্থ থেকে ভাগ পাবেন। ইরানের কেন্দ্রীয় ব্যাংক যুক্তরাষ্ট্রের আদালতের এ রায়ের বিরোধিতা করে।
