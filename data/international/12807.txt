
প্রিয়তমাকে অভিনব কায়দায় বিয়ের প্রস্তাব দিতে চেয়েছিলেন এক প্রেমিক। তাই ভাড়া করেন একটি ক্রেন। নামতে চেয়েছিলেন বান্ধবীর শোবার ঘরের জানালার সামনে। এরপর গান বাজিয়ে দেবেন প্রস্তাব। কিন্তু ক্রেনটি পড়ে যাওয়ায় তাঁর পরিকল্পনা ভেস্তে যায়।গতকাল রোববার এনডিটিভি অনলাইনের খবরে জানানো হয়, গত শনিবার সকালে নেদারল্যান্ডসের ইজেলস্টেইন শহরে এ ঘটনা ঘটে।নাম প্রকাশ না করে গণমাধ্যমের খবরে জানানো হয়, পরিকল্পনা বাস্তবায়নে ওই ব্যক্তি একটি ক্রেন ভাড়া করেন। তিনি এটিতে চড়েও বসেন। একপর্যায়ে ক্রেনটি নড়বড়ে হয়ে প্রতিবেশীর ঘরের ছাদের ওপরে গিয়ে পড়ে। এতে সেখানে বড়সড় একটি গর্ত তৈরি হয়।এ ঘটনায় কেউ আহত হননি। ওই ব্যক্তিও নিরাপদে উঠে আসতে সক্ষম হন।প্রেমিকের এমন কাণ্ড দেখে শেষ পর্যন্ত বিয়েতে রাজি হয়েছেন প্রেমিকা। পরে তাঁরা আনন্দঘন মুহূর্ত উদযাপনে প্যারিসে যান।পরে বড় একটি ক্রেন দিয়ে পড়ে যাওয়া ক্রেনটিকে ঠিক করার চেষ্টা করা হয়। এ সময় আবার ক্রেনটি আছড়ে পড়ে প্রতিবেশীর ছাদে। খবর শুনে ঘটনাস্থলে ছুটে যান শহরের মেয়র। ভবনটিকে বসবাসের জন্য অনিরাপদ ঘোষণা করা হয়েছে। ভবনের ছয়টি অ্যাপার্টমেন্ট থেকে লোকজন সরিয়ে নেওয়া হয়েছে।
