
ফিলিপাইনে অস্ত্র নিয়ন্ত্রণের লক্ষ্যে কঠোর আইন প্রণয়ন করা হয়েছে। দেশটির প্রেসিডেন্ট বেনিগনো অ্যাকুইনো আইনটি অনুমোদন করেছেন। সরকারের একজন মুখপাত্র গতকাল রোববার এ খবর জানান। নতুন এই আইনের ফলে আগ্নেয়াস্ত্র কিনতে আগ্রহী ব্যক্তিদের এখন থেকে মাদক ও মনস্তত্ত্ব-বিষয়ক পরীক্ষার ছাড়পত্র পেতে হবে। এ ছাড়া তাদের আয় ও কর পরিশোধের বৈধ প্রমাণ দেখাতে হবে। দেশটির বেশ কয়েকজন গুরুত্বপূর্ণ ব্যক্তি চলতি বছর গুলিতে নিহত হন। তাই সরকার অস্ত্র নিয়ন্ত্রণে কঠোর পদক্ষেপ নিতে উদ্যোগী হয়। এএফপি।
