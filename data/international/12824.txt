
ভারতের মণিপুর রাজ্যে সেনাবাহিনীর বিশেষ ক্ষমতা প্রত্যাহারের দাবিতে প্রায় ১৪ বছর অনশনরত ইরম শর্মিলাকে (৪২) আত্মহত্যার চেষ্টার অভিযোগে আবার গ্রেপ্তার করা হয়েছে। আদালতের নির্দেশে মুক্তি দেওয়ার মাত্র তিন দিনের মাথায় গতকাল শুক্রবার রাজ্যের রাজধানী ইম্ফল থেকে তাঁকে তুলে নিয়ে যায় পুলিশ। সূত্র জানিয়েছে, শর্মিলার স্বাস্থ্য পরীক্ষা করা হবে। ‘মণিপুরের লৌহমানবী’ খ্যাত শর্মিলা ২০০০ সালের ৫ নভেম্বর থেকে অনশন করে আসছেন। তবে জোর করে তাঁর নাক দিয়ে তরল খাবার দেওয়া হতো। গত বুধবার কর্তৃপক্ষ শর্মিলাকে ছেড়ে দেওয়ার পর আবারও অনশন শুরু করেন তিনি।
টাইমস অব ইন্ডিয়া
