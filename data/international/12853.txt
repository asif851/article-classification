
যুক্তরাষ্ট্রের ফার্স্টলেডি মেলানিয়া ট্রাম্প ও নারী প্রতিনিধিদের নিরাপত্তা দিচ্ছে জাপানের পুলিশ বিভাগের নারী স্কোয়াড।
সিএনএনের খবরে জানানো হয়, গত রোববার ফার্স্টলেডি দুই দিনের সফরে টোকিও পৌঁছান। প্রেসিডেন্টের উপদেষ্টা ইভাঙ্কা ট্রাম্প গতকাল বৃহস্পতিবার টোকিও পৌঁছান। তাঁদের স্বাগত জানায় জাপানের বিশেষ নারী পুলিশ দল।
কালো স্যুট, সাদা বোতামের পোশাক পরা নারী পুলিশ ইউনিট টোকিওর ইম্পিরিয়াল প্যালেসের সামনে মহড়া দেয়।
সিএনএনের আইনশৃঙ্খলা বিষয়ক বিশ্লেষক জোনাথন ওয়াক্রো বলেন, জাপান সম্ভবত নারী পুলিশ দিয়ে মেলানিয়া ও ইভাঙ্কাকে স্বাগত জানিয়ে অভিনব দৃষ্টান্ত স্থাপন করতে চেয়েছে। ফার্স্টলেডি মিশেল ওবামার সময়ও নারী পুলিশ স্কোয়াড স্বাগত জানিয়েছিল।
টোকিওতে ২০২০ সালের সামার অলিম্পিক গেমস হবে। জাপানি পুলিশের নারী স্কোয়াড এই প্রস্তুতির বিষয়ে প্রশিক্ষণ নিচ্ছে।
