
নিজেদের নতুন প্রেসিডেন্ট বেছে নিতে ভোট দিচ্ছেন মার্কিন ভোটাররা। ইতিহাসের সন্ধিক্ষণে যুক্তরাষ্ট্র। ভোটারদের রায়ে হিলারি বা ট্রাম্প যে-ই জিতুন না কেন, তা সৃষ্টি করবে নতুন ইতিহাস। হিলারি জিতলে তিনি হবেন দেশটির প্রথম নারী প্রেসিডেন্ট। অন্যদিকে, ট্রাম্প জিতলে রাজনীতিতে বিতর্কের ঝড় তোলা একজন আগন্তুক হবেন দেশের কর্ণধার। বাংলাদেশ সময় বুধবার সকাল ১০টা নাগাদ জানা যাবে, কে হবেন যুক্তরাষ্ট্রের ৪৫তম প্রেসিডেন্ট। কিন্তু এর আগে হিলারিকে অনেকটাই পেছনে ফেলে দিয়েছেন ট্রাম্প। তবে এ ফল ইন্টারনেট দুনিয়ায়।এনডিটিভির খবরে বলা হয়েছে, সাম্প্রতিক সময়ে মার্কিন যুক্তরাষ্ট্রে ‘গুগল সার্চ’-এ হিলারিকে পেছনে ফেলেছেন ট্রাম্প। তথ্যপ্রযুক্তি জায়ান্ট গুগলের প্রকাশিত তথ্য বলছে, গত সোমবার পর্যন্ত ফ্লোরিডা, ওয়াশিংটনসহ মার্কিন যুক্তরাষ্ট্রের ৩৮টি অঙ্গরাজ্যে গুগল সার্চে জিতেছেন মার্কিন ধনকুবের ট্রাম্প।গুগলের তথ্যর বরাত দিয়ে ফক্স নিউজের খবরে বলা হয়েছে, মানুষ সবচেয়ে বেশি খুঁজেছে অভিবাসী প্রসঙ্গে ট্রাম্প কী কী বলেছেন। এ ছাড়া গর্ভপাত, মধ্যপ্রাচ্যভিত্তিক জঙ্গি সংগঠন আইএস, মার্কিন অর্থনীতি ও বর্ণবৈষম্যের মতো বিষয়গুলোও ট্রাম্প-সম্পর্কিত আরও সার্চের মধ্যে জায়গা পেয়েছে।সামাজিক যোগাযোগ বিশেষজ্ঞ এবং জেআরএম কমের প্রেসিডেন্ট জেসন মল্লিকা বলছেন, ‘গভীরভাবে পর্যবেক্ষণ করলে দেখা যাবে, ট্রাম্প সম্পর্কে খুঁজতে গিয়ে মানুষ সর্বোচ্চ পাঁচটি বিষয় অনুসন্ধান করেছে। এগুলো হলো অভিবাসন, জাতিসংক্রান্ত, গর্ভপাত, আইএস ও অর্থনীতি। ট্রাম্প তাঁর নির্বাচনী প্রচারে সব সময় এসব বিষয় নিয়ে কথা বলতেন।’ তিনি আরও বলেন, ‘যখন ট্রাম্পের ব্যাপারটি সামনে আসে, তখন লোকে আরও জানতে চায়। এর মানে হচ্ছে যে গত ২৪ থেকে ৪৮ ঘণ্টায় ট্রাম্প কী কী বললেন, ভোটাররা ভোট দেওয়ার আগে তা জানতে চান।’ তবে জেসন মল্লিকা গুগলে এই খোঁজার ব্যাপারটি ট্রাম্পের বাক্সে ভোট বেশি ফেলতে পারবে বলে মনে করেন না। তিনি বলেন, ‘এটা অর্থ হলো মানুষ নির্বাচনে ভোট দেওয়ার আগে নির্বাচন-সম্পর্কিত বিষয়গুলো নিয়ে জানতে ও বুঝতে চায়।
আরও পড়ুন‘আশা করি যুক্তরাষ্ট্র নারী প্রেসিডেন্ট পাচ্ছে’হিলারি না ট্রাম্প: ভোট দিচ্ছেন মার্কিনরা
