
ফিলিপাইনে পুলিশের গুলিতে নয় দেহরক্ষীসহ দক্ষিণাঞ্চলীয় সাউদি আমপাতুয়ান শহরের মেয়র শামসুদ্দিন দিমাউকোম নিহত হয়েছেন। আজ শুক্রবার রাজধানী ম্যানিলা থেকে ৯৫০ কিলোমিটার দক্ষিণে মাকিলালা এলাকায় এ ঘটনা ঘটে।
এএফপির খবরে জানানো হয়, অপরাধের বিরুদ্ধে দেশটির প্রেসিডেন্ট রদরিগো দুতের্তোর ব্যবস্থা নেওয়ার বিষয়টি জোরদার করার অংশ হিসেবে এই অভিযান চালানো হয়। মেয়র শামসুদ্দিন দিমাউকোমের বিরুদ্ধে অনেক দিন ধরে অবৈধভাবে মাদকদ্রব্য পাচারের অভিযোগ ছিল।
পুলিশ কর্মকর্তা রোমিও গালগো বলেন, অবৈধ মাদক বহনের খবর পেয়ে মাকিলালা এলাকার তল্লাশিচৌকিতে মাদক নিয়ন্ত্রণ পুলিশ মেয়রের গাড়িটি আটক করে। এ সময় মেয়র ও তাঁর নিরাপত্তারক্ষীরা পুলিশকে লক্ষ্য করে গুলি ছোড়ে। পুলিশও পাল্টা গুলি ছোড়ে। এতে ওই মেয়রসহ ১০ জন নিহত হন।
