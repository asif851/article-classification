
প্রায় দুই মাস ধরে ভবনটির পানির লাইনে ফুটো। ভেতর থেকে পানি বের হচ্ছিল। বাসিন্দারা কেউ টের পায়নি। হঠাৎ পানি উপচে বেরিয়ে আসে ভবন থেকে।
এনডিটিভি অনলাইনের খবরে জানানো হয়, ভবনে সৃষ্টি হয় ১০ মিটার দীর্ঘ জলপ্রপাত। প্রচণ্ড ঠান্ডায় সেটি বরফ হয়ে গেছে।
চীনের লিয়াওনিং প্রদেশের আনশান এলাকায় জলপ্রপাতের এই ভিডিও ধারণ করা হয়। ভিডিওটি অনলাইনে প্রকাশিত হয়েছে। দেখা হয়েছে ২২ হাজার ৯৩০ বার। বরফের এই জলপ্রপাত নজর কেড়েছে সবার।
ভিডিওতে দেখা যায়, ভবনের কোনো একটি জানালা অথবা বারান্দা দিয়ে এই জলপ্রপাত সৃষ্টি হয়েছে। বরফের এই জলপ্রপাত দেখতে আশপাশের এলাকার মানুষের ভিড় জমেছে।
টুইটারের এক ব্যবহারকারী বলেন, এই বরফের জলপ্রপাতের সৌন্দর্য খুবই অসাধারণ।
