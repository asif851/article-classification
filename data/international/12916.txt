
ফ্রান্সের প্রেসিডেন্ট ফ্রাঁসোয়া ওলাঁদ এক দিনের ঐতিহাসিক সফরে গত রোববার কিউবায় পৌঁছেছেন। সেখানে গতকাল সোমবার কিউবার প্রেসিডেন্ট রাউল কাস্ত্রোর সঙ্গে তাঁর সাক্ষাৎ করার কথা ছিল। ফ্রান্সের প্রেসিডেন্টের কার্যালয় সূত্রে এ কথা বলা হয়েছে। এক শতাব্দীরও বেশি সময়ের মধ্যে এই প্রথম কোনো ফরাসি প্রেসিডেন্ট কিউবা সফরে গেলেন। এ ছাড়া গত ডিসেম্বরে ওয়াশিংটন ও হাভানার মধ্যে কূটনৈতিক সম্পর্ক পুনঃস্থাপনের ঐতিহাসিক ঘোষণার পর কিউবা সফরে যাওয়া পশ্চিমা নেতাদের মধ্যেও ওলাঁদই প্রথম।এএফপি
