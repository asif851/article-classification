
মার্কিন প্রেসিডেন্ট বারাক ওবামা বলেছেন, বৈশ্বিক সহযোগিতার ক্ষেত্র বাড়াতে যুক্তরাষ্ট্র ও ভারত এক রেখায় এসে মিলেছে। যুক্তরাষ্ট্র সন্ত্রাসবিরোধী লড়াই চালিয়ে যাবে। আর এ লড়াইয়ে যুক্তরাষ্ট্র ও ভারত এককাট্টা। খবর টাইমস অব ইন্ডিয়ার।ভারত সফরের আগে প্রেসিডেন্ট ওবামা ভারতের ইন্ডিয়া টুডে পত্রিকাকে দেওয়া সাক্ষাৎকারে এসব কথা বলেন। গতকাল শুক্রবার এই সাক্ষাৎকার প্রকাশিত হয়।ওবামা বলেন, এই দুই বড় গণতান্ত্রিক দেশের মূল শক্তি দেশ দুটির জনগণের ক্ষমতা ও সক্ষমতার মধ্যেই নিহিত। নতুন উদ্ভাবন, বিজ্ঞান ও প্রযুক্তির ক্ষেত্রে এই দুই দেশ নেতৃত্বদানকারী।ওবামা বলেন, ‘ভারত ও যুক্তরাষ্ট্রের সম্পর্ক পারস্পরিক শ্রদ্ধাবোধের ওপর প্রতিষ্ঠিত। আমরা দুটি দেশের ভিন্ন ধারার ইতিহাস ও ঐতিহ্যের প্রতি শ্রদ্ধাশীল। দুটি দেশ বিশ্বস্ত বৈশ্বিক সহযোগী।’সাম্প্রতিক বছরগুলোতে দুই দেশের বাণিজ্য ৬০ শতাংশ বেড়ে গেছে বলে জানান ওবামা। তিনি বলেন, এর ফলে ভারত ও যুক্তরাষ্ট্রের অধিবাসীদের জন্য নতুন নতুন কাজের সুযোগ সৃষ্টি হয়েছে।’
