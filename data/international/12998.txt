
মিসরের সিনাই উপত্যকায় সন্ত্রাসী হামলায় অন্তত ৩১ জন সেনা নিহত হওয়ার পর সেখানকার অংশবিশেষে জরুরি অবস্থা জারি করেছে দেশটির সরকার। আজ শনিবার থেকে পরবর্তী তিন মাসের জন্য এই ব্যবস্থা কার্যকর থাকবে। বিবিসি অনলাইনের প্রতিবেদনে জানানো হয়, দেশটির প্রেসিডেন্ট আবদেল ফাত্তাহ আল-সিসি এক বিবৃতিতে এ পদক্ষেপের কথা ঘোষণা করেন।গতকাল শুক্রবার সিনাই উপত্যকায় একটি সেনা তল্লাশি কেন্দ্র আত্মঘাতী গাড়িবোমা হামলার অন্তত ২৮ জন সেনা নিহত হন। আহত হন কমপক্ষে ২৮ জন। এ ছাড়া পৃথক গুলির ঘটনায় আরও তিন সেনা নিহত হন। এর পরিপ্রেক্ষিতে সিনাই উপত্যকার উত্তর ও মধ্যাঞ্চলে তিন মাসের জন্য জরুরি অবস্থা জারির ঘোষণাটি এল। হামলার দায় এখনো কেউ স্বীকার করেনি। স্মরণকালের মধ্যে এত সংখ্যক সেনাসদস্যের প্রাণহানির ঘটনায় দেশটিতে তিন দিনের শোকও ঘোষণা করা হয়েছে।
