
যুক্তরাষ্ট্রসহ আন্তর্জাতিক সম্প্রদায়ের সমালোচনা এবং আরও কঠোর অবরোধ আরোপের হুমকি উপেক্ষা করে আবারও ব্যালিস্টিক ক্ষেপণাস্ত্র পরীক্ষা চালিয়েছে উত্তর কোরিয়া। প্রতিবেশী দক্ষিণ কোরিয়ার এক সেনা কর্মকর্তা বলেন, গতকাল রোববার পিয়ংইয়ংয়ের ছোড়া এ ক্ষেপণাস্ত্রের পাল্লা ছিল প্রায় ৫৬০ কিলোমিটার, যা সাম্প্রতিক অন্য ক্ষেপণাস্ত্রের তুলনায় কম।
দক্ষিণ কোরিয়া বলেছে, অন্তর্মুখী উত্তর কোরিয়ার নিক্ষিপ্ত সর্বশেষ এ ক্ষেপণাস্ত্র দেশটির পুখুসং-২ সদৃশ। এটির পাল্লা তার তুলনায় কিছুটা বেশি এবং তা ডুবোজাহাজ থেকে নিক্ষেপণযোগ্য।
প্রতিবেশীর এই ক্ষেপণাস্ত্র পরীক্ষার নিন্দা জানিয়ে দক্ষিণ কোরিয়ার পররাষ্ট্র মন্ত্রণালয় এ ঘটনাকে ‘বেপরোয়া ও দায়িত্বজ্ঞানহীন’ বলে আখ্যায়িত করেছে। 
