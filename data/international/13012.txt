
সোয়াইন ফ্লুতে আক্রান্ত হয়ে গতকাল সোমবার ভারতের পশ্চিমবঙ্গে আরও একজনের মৃত্যু হয়েছে। এতে রাজ্যে এ রোগে মৃতের সংখ্যা বেড়ে পাঁচ হয়েছে। আক্রান্তের সংখ্যা ৬৭। অন্যদিকে গোটা দেশে মৃত্যুর সংখ্যা বেড়ে হয়েছে ৮১৩। আক্রান্তের সংখ্যা উঠেছে ১৩ হাজার ৬৮৮ জনে। গত রোববারই ভারতজুড়ে মারা গেছে ৩৮ জন। কেন্দ্রীয় স্বাস্থ্য মন্ত্রণালয়ের সূত্রে বলা হয়েছে, রাজস্থানে সবচেয়ে বেশি (২১২) মারা গেছে। গুজরাটে মৃত ১৯৭ আর মহারাষ্ট্রে ৯৯ জন।
কলকাতা প্রতিনিধি
