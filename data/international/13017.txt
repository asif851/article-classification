
যুক্তরাজ্যের অন্যতম শীর্ষ জাতীয় দৈনিক গার্ডিয়ান-এর প্রধান সম্পাদক পদে নিয়োগ পেয়েছেন ক্যাথেরিন ভিয়েনার। পত্রিকাটির ১৯৪ বছরের ইতিহাসে এই পদে নিয়োগ পাওয়া তিনিই প্রথম নারী। গত শুক্রবার গার্ডিয়ান-এর স্বত্বাধিকারী স্কট ট্রাস্ট সংক্ষিপ্ত তালিকায় থাকা দুজনের সাক্ষাৎকার নেওয়ার পর এই ঘোষণা দেয়। আগামী গ্রীষ্মেই ভিয়েনার বর্তমান প্রধান সম্পাদক অ্যালান রাসব্রিজারের কাছ থেকে দায়িত্ব নেবেন। রাসব্রিজার ২০ বছর ধরে দায়িত্ব পালনের পর ওই পদ থেকে সরে দাঁড়াচ্ছেন। ভিয়েনার বর্তমানে গার্ডিয়ান-এর উপসম্পাদক এবং যুক্তরাষ্ট্র গার্ডিয়ান-এর প্রধান সম্পাদক। ১৮২১ সালে প্রতিষ্ঠিত গার্ডিয়ান-এর মাত্র দ্বাদশ প্রধান সম্পাদক হচ্ছেন তিনি।গার্ডিয়ান
