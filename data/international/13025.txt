
জাপানের প্রতিরক্ষামন্ত্রী গতকাল শনিবার ওসাকার স্পষ্টভাষী মেয়রের বিতর্কিত মন্তব্য নাকচ করে দিয়েছেন। মেয়র তোরু হাশিমোতো বলেছিলেন, দ্বিতীয় বিশ্বযুদ্ধকালে নারীদের যৌন সম্পর্কে লিপ্ত হতে বাধ্য করার ঘটনা ছিল একটি সামরিক প্রয়োজন। সিঙ্গাপুরে এশীয় নিরাপত্তাবিষয়ক এক সম্মেলনে মন্ত্রী ইতসুনোরি ওনোদেরা বলেন, প্রধানমন্ত্রী শিনজো আবের প্রশাসন কখনোই এ রকম মন্তব্যের দায় গ্রহণ করতে কিংবা ইতিহাসের ওই কালো অধ্যায়ের স্বীকৃতি দিতে পারে না। গত মাসে হাশিমোতো ওই মন্তব্য করে দেশে-বিদেশে সমালোচনার ঝড় তোলেন। এএফপি।
