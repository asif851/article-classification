
পাকিস্তানের অভ্যন্তরীণ ব্যাপারে ভারত ‘নাক গলাচ্ছে’ বলে অভিযোগ করেছেন পাকিস্তানি প্রধানমন্ত্রীর জাতীয় নিরাপত্তা ও পররাষ্ট্রবিষয়ক উপদেষ্টা সারতাজ আজিজ। যুক্তরাষ্ট্রের নিউইয়র্কে ইসলামি সহযোগিতা সংস্থার (ওআইসি) সদস্যদেশগুলোর পররাষ্ট্রমন্ত্রীদের বার্ষিক সমন্বয় সভায় গত শুক্রবার ওই বক্তব্য দেন তিনি। ভারতীয় নিরাপত্তা বাহিনী মানবাধিকার এবং অস্ত্রবিরতি লঙ্ঘন করছে বলেও অভিযোগ করেন সারতাজ। এ ছাড়া তিনি কাশ্মীরি জনগণের ওপর নিপীড়ন বন্ধ করার জন্য ভারতকে চাপ দিতে ওআইসির সদস্যদের প্রতি আহ্বান জানান। সারতাজ অভিযোগ করেন, পাকিস্তানের ভেতরে সন্ত্রাসী কার্যকলাপে মদদ দিচ্ছে ভারত।পিটিআই
