
যুক্তরাজ্যের ডেপুটি প্রধানমন্ত্রী নিক ক্লেগ নতুন বিতর্কের জন্ম দিয়েছেন। প্রধানমন্ত্রী ডেভিড ক্যামেরনকে অন্তত ২০ বার থাপড় মারতে চেয়েছিলেন বলে স্বীকার করেছেন তিনি।বার্তা সংস্থা এএফপির প্রতিবেদনে জানানো হয়, গত শুক্রবার চ্যানেল ফোর-এ মধ্যরাতের কমেডি শো ‘দ্য লাস্ট লেগ’ অনুষ্ঠানে এমন স্বীকারোক্তি দেন লিবারেল ডেমোক্র্যাট দলের এই নেতা।ক্লেগের কাছে জানতে চাওয়া হয়েছিল, জোট সরকারের সময় গত পাঁচ বছরে তিনি কতবার কনজারভেটিভ পার্টির নেতা প্রধানমন্ত্রী ডেভিড ক্যামেরনকে থাপড় মারতে চেয়েছিলেন।এই প্রশ্নের জবাবে ক্লেগ বলেন, ‘কয়েকবার, হ্যাঁ, আমার মনে হয় সংখ্যাটা এমনই হবে।’এর পর ক্লেগের কাছে জানতে চাওয়া হয়, এই সংখ্যাটা কি ১০ বা ২০ বার হবে। জবাবে ক্লেগ বলেন, ‘ওহ, এর চেয়ে বেশি বার হবে।’ক্লেগের এই স্বীকারোক্তি নিয়ে দেশটিতে বিতর্ক হচ্ছে।জনমত জরিপে দেখা গেছে, মে মাসের সাধারণ নির্বাচনে ক্লেগের দল লিবারেল ডেমোক্র্যাট পার্টি ব্যাপক ভরাডুবির মুখোমুখি হতে পারে।
