
সারদা কেলেঙ্কারিতে গ্রেপ্তার হওয়া পশ্চিমবঙ্গের পরিবহন ও ক্রীড়ামন্ত্রী মদন মিত্রকে আবার কারাগারে পাঠিয়েছেন আদালত। আদালতের নির্দেশে গতকাল রোববার তাঁকে কলকাতার পিজি হাসপাতাল থেকে আলীপুর কেন্দ্রীয় কারাগারে পাঠানো হয়। ১২ ডিসেম্বর কেন্দ্রীয় গোয়েন্দা সংস্থা সিবিআইয়ের হাতে গ্রেপ্তার হন মদন মিত্র। দুই দফা সিবিআই হেফাজতের পর ১৯ ডিসেম্বর আদালতে তোলা হলে বিচারক তাঁকে ১৪ দিনের পুলিশ হেফাজতে দিয়ে আলীপুর কেন্দ্রীয় কারাগারে পাঠান। কারাগারে পৌঁছানোর পর মন্ত্রী বুকে ব্যথার কথা বললে তাঁকে সঙ্গে সঙ্গে পিজি হাসপাতালে পাঠানো হয়। কিন্তু স্বাস্থ্য পরীক্ষায় কোনো রোগ ধরা না পড়ায় বিরোধী দল থেকে তাঁকে অবিলম্বে কারাগারে ফেরত পাঠানোর দাবি ওঠে।
