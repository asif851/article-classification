
ভারতের পররাষ্ট্রমন্ত্রী সুষমা স্বরাজ গতকাল রোববার দিল্লি সফররত চীনের পররাষ্ট্রমন্ত্রী ওয়াং ইর সঙ্গে বৈঠক করেছেন৷ নরেন্দ্র মোদির নেতৃত্বাধীন সরকার আসার পর দুই দেশের মধ্যে এটাই সর্বোচ্চ পর্যায়ের প্রথম বৈঠক৷ বৈঠকে ব্যবসা-বাণিজ্যসহ বিভিন্ন ক্ষেত্রে দুই দেশের মধ্যে সহযোগিতা বৃদ্ধির বিষয়টি গুরুত্ব পায়৷ খবর পিটিআই ও এএফপির৷চীনা প্রেসিডেন্ট শি জিংপিংয়ের বিশেষ প্রতিনিধি হিসেবে দুই দিনের সফরে গত শনিবার দিবাগত ভোররাতে নয়াদিল্লি পেঁৗছান চীনের পররাষ্ট্রমন্ত্রী ইয়াং ই৷ ভারতের নতুন সরকারের সঙ্গে রাজনৈতিক সম্পর্ক স্থাপনের কাজটি শুরু করতেই তাঁর এই সফর৷ আজ সোমবার রাষ্ট্রপতি প্রণব মুখার্জি ও প্রধানমন্ত্রী নরেন্দ্র মোদির সঙ্গে সাক্ষাৎ করবেন চীনা মন্ত্রী৷ এ ছাড়া সফরকালে তিনি ভারতীয় শীর্ষ কর্মকর্তাদের সঙ্গেও বৈঠক করবেন৷ইয়াং ই দ্য হিন্দু পত্রিকাকে বলেছেন, ‘কৌশলগত ও সহযোগিতামূলক অংশীদারি ভবিষ্যতে আরও জোরদার করার লক্ষ্যে ভারতীয় বন্ধুদের সঙ্গে কাজ করতে চীন প্রস্তুত৷’গত মাসে ভারতের ক্ষমতায় আসা ভারতীয় জনতা পার্টি (বিজেপি) এবং প্রধানমন্ত্রী মোদি কট্টর জাতীয়তাবাদী হিসেবে পরিচিত৷ এর পরও প্রতিদ্বন্দ্বী চীন ও পাকিস্তানের সঙ্গে সম্পর্ক জোরদারের বিষয়টিকে তারা গুরুত্ব দিচ্ছে৷অন্যদিকে পূর্ব চীন সাগর নিয়ে জাপান, দক্ষিণ চীন সাগর নিয়ে ভিয়েতনাম, ফিলিপাইন ও প্রতিবেশী আরও কয়েকটি দেশ এবং এশীয়-প্রশান্ত মহাসাগরীয় অঞ্চলে যুক্তরাষ্ট্রের সঙ্গে উত্তেজনার প্রেক্ষাপটে ভারতের সঙ্গে সম্পর্ক জোরদারের বিষয়টিকে গুরুত্ব দিচ্ছে চীন৷চীনা প্রধানমন্ত্রী জিংপিংকে ভারতে সফরের আমন্ত্রণ জানিয়েছে নতুন সরকার৷ এ বিষয়ে চীনা মন্ত্রী জানান, চলতি বছরের শেষ নাগাদ তাঁদের প্রধানমন্ত্রী ভারত সফরের ব্যাপারে সম্মতি দিয়েছেন৷তিব্বতিদের বিক্ষোভ: চীনা পররাষ্ট্রমন্ত্রীর সফরের মধ্যে গতকাল নয়াদিল্লিতে বিক্ষোভ করে সে দেশে বসবাসকারী তিব্বিতরা৷ নয়াদিল্লির মঞ্জু কা টিলা এলাকায় ওই বিক্ষোভ থেকে চীনা মন্ত্রীর সঙ্গে তিব্বতের বিষয় নিয়ে আলোচনার জন্য প্রধানমন্ত্রী নরেন্দ্র মোদির প্রতি আহ্বান জানানো হয়৷
