
ভারতের পশ্চিমবঙ্গের দার্জিলিংয়ের গোর্খাল্যান্ড আন্দোলনের নেতা সুভাষ ঘিসিং মারা গেছেন। ৭৯ বছর বয়সে গতকাল বৃহস্পতিবার রাজধানী দিল্লির গঙ্গারাম হাসপাতালে মৃত্যুবরণ করেন। আজ শিলিগুড়িতে তাঁর অন্ত্যেষ্টিক্রিয়া অনুষ্ঠিত হবে। গোর্খা অধ্যুষিত দার্জিলিংয়ে আলাদা রাজ্য প্রতিষ্ঠার লক্ষ্যে সুভাষ ঘিসিং ১৯৮০ সালে গোর্খা ন্যাশনাল লিবারেশন ফ্রন্ট (জিএনএলএফ) প্রতিষ্ঠা করেন। ১৯৮৬ থেকে ১৯৮৮ সাল পর্যন্ত গোর্খাল্যান্ডের দাবি ছিল সহিংস। ১৯৮৮ সালে গোর্খা পার্বত্য জেলা পরিষদ গঠনের মাধ্যমে সহিংসতা বন্ধ হয়। ঘিসিং ১৯৮৮ থেকে ২০০৮ সাল পর্যন্ত পরিষদের চেয়ারম্যান ছিলেন। টাইমস অব ইন্ডিয়া
