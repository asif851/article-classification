
সদ্যপ্রয়াত অভিনেতা রবিন উইলিয়ামস মৃত্যুর কিছুদিন আগে পারকিনসনস রোগে ভুগছিলেন বলে জানিয়েছেন তাঁর স্ত্রী সুসান স্নেইডার। তবে এই রোগ প্রাথমিক অবস্থায় ছিল বলে জানান সুসান। খবর বিবিসির।সুসান বলেন, তাঁর স্বামী এই রোগ সম্পর্কে প্রকাশ্যে কিছু বলতে আগ্রহী ছিলেন না। তিনি বলেন, তাঁর স্বামী উদ্বেগ ও হতাশায় ভুগতেন।গত সোমবার ৬৩ বছর বয়সী রবিন উইলিয়ামসের মরদেহ তাঁর বাড়ি থেকে উদ্ধার করে পুলিশ।এক বিবৃতিতে সুসান বলেন, ‘তিন সন্তানের বাইরে তাঁর (রবিন উইলিয়ামস) সম্পদ ছিল অন্যদের আনন্দ ও বিনোদন দেওয়া। বিশেষ করে, যারা ব্যক্তিগত জীবনে কষ্টে আছেন তাদের।’ সুসান বলেন, তাঁর এই মনোভাব অটুট ছিল।
