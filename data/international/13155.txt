
একজন নারী চিকিত্সককে নিপীড়নের চেষ্টার অভিযোগ মাথায় নিয়ে পদত্যাগ করেছেন ভারত-নিয়ন্ত্রিত কাশ্মীরের রাজ্য স্বাস্থ্যমন্ত্রী সাব্বির আহমেদ খান।
আজ শুক্রবার বিবিসির এক খবরে বলা হয়, একজন জ্যেষ্ঠ স্ত্রীরোগ ও ধাত্রীবিদ্যা বিশেষজ্ঞ সাব্বিরের বিরুদ্ধে তাঁর কাছে যৌন আকাঙক্ষা প্রকাশ করার এবং তাঁকে শারীরিক নিপীড়নের চেষ্টার অভিযোগ আনেন ।ওই চিকিত্সক জানান, কাশ্মীরের গ্রীষ্মকালীন রাজধানী শ্রীনগরে নিজ কার্যালয়ে তাঁকে (চিকিত্সক) নিপীড়নের চেষ্টা করেন সাব্বির।এদিকে নারী চিকিত্সককে উত্পীড়নের চেষ্টার খবরে ক্ষোভ প্রকাশ করেছেন সুশীল সমাজের প্রতিনিধি ও চিকিত্সকেরা। তাঁরা ওই ‘বর্বরোচিত’ কর্মকাণ্ডের প্রতিবাদে সপ্তাহান্তে ধর্মঘটও ডেকেছে।এর আগে ক্ষমতাসীন সরকারের একজন শীর্ষ কর্মকর্তা কাশ্মীরের স্বাস্থ্যমন্ত্রীর পদত্যাগের বিষয়টি নিশ্চিত করেন।সাব্বির আহমেদ ক্ষমতাসীন কংগ্রেস পার্টির সদস্য।
