
ভারতের পশ্চিমবঙ্গের মুখ্যমন্ত্রী মমতা বন্দ্যোপাধ্যায় এবং তাঁর রাজনৈতিক দল তৃণমূল কংগ্রেসের মঙ্গল কামনায় মহাযজ্ঞ হলো। গতকাল অক্ষয় তৃতীয়ার দিন রাজ্যের বীরভূম জেলার কঙ্কালীতলা মন্দিরে এ মহাযজ্ঞের আয়োজন করা হয়। আসামের কামরূপ-কামাখ্যার ১১ জন পুরোহিত অংশ নেন এতে। যজ্ঞে খাঁটি দুধের তৈরি এক মণ ঘি, ৫১ কেজি বেল কাঠসহ অন্যান্য সামগ্রী ব্যবহৃত হয়। বিজেপি এই যজ্ঞের কথা শুনে বলেছে, তাদের উত্থানে ভয় পেয়ে তৃণমূল কংগ্রেস এমন আয়োজন করেছে। যজ্ঞে নয়টি পাঁঠা বলি দেওয়া হয়। ছয় হাজার মানুষকে খাওয়ানো হয় খিচুড়ি, ভাজা, তরকারি, পোলাও, মুগের ডাল, আমের চাটনি, মিষ্টি ও পায়েসের ভোগ।
