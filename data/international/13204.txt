
অন্যান্য দিনের মতোই গাজার দেইর আল-বালেহ শহরের গতকাল শুক্রবারের দিনটিও শুরু হয়েছিল ইসরায়েলি হামলার মধ্যে দিয়েই। বর্বর এ হামলায় এক গর্ভবতী নারীও নিহত হন।
মারা যাওয়ার পর ২৩ বছর বয়সী ওই নারীর গর্ভ থেকে অস্ত্রোপচারের মাধ্যমে এক কন্যাশিশুর জন্ম হয়।বিবিসির খবরে বলা হয়েছে, হাসপাতালের চিকিত্সকেরা বলছেন ভূমিষ্ঠ ওই শিশুর বাঁচার সম্ভাবনা ৫০ শতাংশ। হয়তো এই শিশুটির মতোই আরও অনেকে পৃথিবীর মুখ দেখতে পায়নি ইসরায়েলিদের ১৮ দিন ধরে চালানো নির্মমতার কারণে।গাজা থেকে ইসরায়েলে রকেট নিক্ষেপ বন্ধের ধুয়া তুলে ৮ জুলাই থেকে ‘অপারেশন প্রটেক্টিভ এজ’ নামে অভিযান শুরু করে ইসরায়েলি নিরাপত্তা বাহিনী (আইডিএফ)। এই অভিযান প্রথম দিকে আকাশ ও নৌপথ থেকে বোমা নিক্ষেপের মধ্যে সীমাবদ্ধ থাকলেও ১৭ জুলাই স্থল অভিযান শুরু হয়। গত ১৮ দিনের টানা সংঘাতে গাজায় এরই মধ্যে প্রাণহানির সংখ্যা হাজার ছাড়িয়েছে। উদ্বাস্তু হয়েছে এক লাখের বেশি ফিলিস্তিনি।
ভিডিওটি দেখতে এখানে ক্লিক করুন
