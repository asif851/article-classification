
ভারতের পশ্চিমবঙ্গ রাজ্যের পাশের রাজ্য ঝাড়খন্ডের ধানবাদ থেকে ভারতের স্বাধীনতা আন্দোলনের নায়ক নেতাজি সুভাষচন্দ্র বসুর ব্যবহৃত ৯০ বছরের পুরোনো একটি ‘বেবি অস্টিন’ গাড়ি উদ্ধার করা হয়েছে।ধানবাদের ওয়ারি কোক প্লান্টের একটি গুদামঘরে পরিত্যক্ত অবস্থায় নেতাজির গাড়িটি উদ্ধার করা হয়। দীর্ঘদিন ধরে এই গাড়িটি এখানে পড়ে থাকলেও এত দিন কারোর নজরে আসেনি। সম্প্রতি এই গুদামঘর সংস্কারের সময় হদিস পাওয়া যায় গাড়িটির।১৯৩০ থেকে ১৯৪১ সাল পর্যন্ত ব্রিটিশবিরোধী আন্দোলনের সময় গাড়িটিতেই করে ওই এলাকায় ঘুরেছেন নেতাজি। অবশ্য গাড়িটির মালিক নেতাজি ছিলেন না। এটি ছিল তাঁর চাচা অশোক বসুর। ইস্ট ইন্ডিয়া কোম্পানি অশোক বসুকে গাড়িটি দিয়েছিল। পরে নেতাজিকে গাড়িটি ব্যবহারের জন্য দেন তিনি। সেই থেকে এটি ব্যবহার করেন নেতাজি। এই গাড়িটি সংরক্ষণের জন্য উদ্যোগ নেওয়া হয়েছে। ইতিমধ্যে কলকাতার নেতাজি রিসার্চ ব্যুরোর সঙ্গে যোগাযোগ করা হয়েছে।
