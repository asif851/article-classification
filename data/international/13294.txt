
সোমালিয়ার রাজধানী মোগাদিসুতে অপরাধ তদন্ত বিভাগের (সিআইডি) সদর দপ্তরে আজ রোববার হামলা চালিয়েছে জঙ্গিগোষ্ঠী আল-শাবাব। বোমা ও গুলিতে দুই হামলাকারীসহ অন্তত সাতজন নিহত হয়েছে।
পুলিশ কর্মকর্তা আলী মোহাম্মদ বার্তা সংস্থা রয়টার্সকে বলেন, ‘বেসামরিক লোকজন ও দুই হামলাকারীসহ সাতজন নিহত হয়েছে বলে আমরা নিশ্চিত হয়েছি।’
পুলিশের ওই কর্মকর্তা আরও বলেন, বন্দুকধারী দুই হামলাকারীকে পুলিশ হত্যা করেছে।
