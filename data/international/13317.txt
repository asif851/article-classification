
শীতের শুরুতেই তীব্র দূষণের কারণে ইরানের রাজধানী তেহরানে গতকাল সোমবার বন্ধ ছিল স্কুলগুলো। সরকারি সংবাদ সংস্থা ইরনা জানিয়েছে, তেহরান শহরসহ এই প্রদেশের বেশির ভাগ শহরে সোমবার কিন্ডারগার্টেন ও প্রাথমিক বিদ্যালয়গুলো শিক্ষা মন্ত্রণালয় বন্ধ ঘোষণা করেছে। রোববার কুয়াশা ও ধোঁয়ার সংমিশ্রণে তেহরান আচ্ছন্ন ছিল। এর ফলে ১ কোটি ৪০ লাখ বাসিন্দার অনেকেই ঘরের ভেতরে থাকতে অথবা মাস্ক পরে বাইরে বেরোতে বাধ্য হন। বাতাসে ‘পার্টিকেল ম্যাটার’ বা অতি ক্ষুদ্র কণা পিএম ২.৫-এর মাত্রা প্রতি ঘনমিটারে ৬৫ মাইক্রোগ্রাম থাকাকে নিরাপদ সীমা বিবেচনা করে থাকে বিশ্ব স্বাস্থ্য সংস্থা। তেহরানে সোমবার বাতাসে ছিল ১৫৬ মাইক্রোগ্রাম।
