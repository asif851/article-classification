
পাকিস্তানের রাজধানী ইসলামাবাদের কয়েকটি অংশ এবং খাইবার পাখতুনখাওয়া এলাকায় গতকাল শুক্রবার শক্তিশালী ভূমিকম্প হয়েছে। দেশটির আবহাওয়া বিভাগ জানায়, রিখটার স্কেলে ওই ভূমিকম্পের তীব্রতা ছিল ৫ দশমিক ৯। আর উৎপত্তিস্থল আফগানিস্তান ও তাজিকিস্তানের সীমান্ত অঞ্চলে। তবে যুক্তরাষ্ট্রের ভূতাত্ত্বিক জরিপ বিভাগ বলছে, রিখটার স্কেলে পাকিস্তানের ওই ভূমিকম্পের তীব্রতা ছিল ৫ এবং উৎপত্তিস্থল আফগানিস্তানের জারম এলাকায়। এ বছর পাকিস্তানের উত্তরাঞ্চলে এ নিয়ে তৃতীয় দফা ভূমিকম্প হলো।ডন
