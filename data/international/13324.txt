
নাইজেরিয়ার সেনাবাহিনী সে দেশের গভীর জঙ্গল সামবিসা অরণ্যে বোকো হারামকে পরাস্ত করেছে বলে দাবি করেছেন প্রেসিডেন্ট মুহাম্মাদু বুহারি। বুহারি বলেন, উত্তর-পশ্চিমাঞ্চলের বোর্নো প্রদেশের সামবিসা বনে বোকো হারামের সর্বশেষ ঘাঁটি ছিল ‘ক্যাম্প জিরো’। গতকাল শনিবার এক বার্তায় তিনি বলেন, ‘সন্ত্রাসীরা এখন পালিয়ে বেড়াচ্ছে। তাদের গা-ঢাকা দেওয়ার কোনো জায়গা আর অবশিষ্ট নেই। আমি সেনাসদস্যদের প্রতি আহ্বান জানাচ্ছি, তাঁদের অভিযানের মাত্রা অব্যাহত রাখার জন্য, সন্ত্রাসীদের বিচারের আওতায় আনার জন্য।’
