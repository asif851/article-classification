
বায়ুদূষণের কারণে ২০১৫ সালে ভারতের মুম্বাই ও দিল্লিতে ৮০ হাজার ৬৬৫ জনের মৃত্যু হয়েছে। ১৯৯৫ সালের তুলনায় অকালমৃত্যুর এই হার দ্বিগুণেরও বেশি। মুম্বাইয়ে ইন্ডিয়ান ইনস্টিটিউট অব টেকনোলজির নতুন জরিপে এ তথ্য জানা গেছে।
টাইমস অব ইন্ডিয়া অনলাইনের খবরে জানানো হয়, দেশের জিডিপির প্রায় ৭০ হাজার কোটি সম্পদ বায়ুদূষণের কারণে ক্ষতিগ্রস্ত হয়। ওই জরিপ বলছে, বায়ুদূষণ স্বাস্থ্য ও মানুষের প্রজননক্ষমতার ওপর বিরূপ প্রভাব ফেলছে।
যানবাহন থেকে নির্গত ধোঁয়া, নির্মাণকাজের ধুলোবালি, শিল্পায়নের অন্যান্য কাজের কারণে দিল্লিতে দূষণের মাত্রা বেশি। দিল্লিতে ১৯৯৫ সালে অকালমৃত্যুর হার ছিল ১৯ হাজার ৭১৬। ২০১৫ সালে তা ৪৮ হাজার ৬৫১ জনে পৌঁছেছে। মুম্বাইয়ে ২০ বছরে ১৯ হাজার ২৯১ থেকে এই অকালমৃত্যুর হার পৌঁছেছে ৩২ হাজার ১৪ জনে।
জরিপ পরিচালনায় নেতৃত্বদানকারী কমল জ্যোতি মাজি বলেন, স্বাস্থ্য ও প্রজনন খাতে বায়ুদূষণের প্রভাব বেশি।
হুর জরিপ অনুসারে, ভারতে বায়দূষণে বছরে পাঁচ লাখ লোকের অকালমৃত্যু হয়।
