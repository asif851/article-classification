
ইসরায়েল অধিকৃত পশ্চিম তীরে গতকাল বৃহস্পতিবার পৃথক ঘটনায় চার ফিলিস্তিনি নিহত হয়েছে। এর মধ্যে সেনাদের গুলিতে দুইজন, ইহুদি বসতির নিরাপত্তা প্রহরীর গুলিতে একজন ও সেনা-পুলিশের সঙ্গে সংঘর্ষে একজন নিহত হয়। প্রথম ঘটনায় এক ইহুদি বসতির প্রবেশপথে দুই প্রহরীকে ছুরি মেরে জখম করেন এক ফিলিস্তিনি। তখন তাঁকে গুলি করে হত্যা করা হয়। হেবরনে সেনাদের ওপর স্ক্রু ড্রাইভার নিয়ে হামলার চেষ্টাকারী আরেকজনকে গুলি করে সেনারা। জেরুসালেমের কাছে গাড়ি চালিয়ে সেনাদের চাপা দেওয়ার চেষ্টা করলে হত্যা করা হয় একজনকে। আর একটি শরণার্থী শিবিরের কাছে সংঘর্ষের সময় গুলিতে নিহত হয় এক ফিলিস্তিনি। এএফপি
