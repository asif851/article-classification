
শুভযোগ দেখে মনে হচ্ছিল এ জুটি বুঝি স্বর্গ থেকে নির্ধারিত। অনুষ্ঠান ঠিকঠাকমতোই এগোচ্ছিল। বরসাজা দেবরকে তাঁর ভাবি আদর করতে গিয়ে একটু বেশিই আবেগ দেখালেন। টুপ করে চুমু খেয়ে বসলেন। আর যায় কোথা? কনে রেগেমেগে বিয়ের আসর থেকেই চলে গেলেন। ভেস্তে গেল বিয়ে।আজ শনিবার টাইমস অব ইন্ডিয়া অনলাইনের প্রতিবেদনে জানানো হয়, গত বৃহস্পতিবার ভারতের আলীগড়ে এ ঘটনা ঘটে। ছেলে-মেয়ের দেখাদেখি পর্ব শেষে বিয়েটি ঠিক হয়। সব কিছু সুন্দরভাবে চলছিল। কিন্তু তখনো কেউ জানত না যে কী ঘটতে যাচ্ছে। আকস্মিকভাবে ঘটনা মোড় নেয় অন্য দিকে। দেবরের বিয়েতে ভাবি ছিলেন ভীষণ উৎফুল্ল। অতি উচ্ছ্বাসে বিয়ের আসরে সবার সামনেই তিনি বরকে চুমা দেন। বরের সঙ্গে নাচেনও।এ দৃশ্য দেখে রাগে ফেটে পড়েন কনে ও তাঁর পরিবারের সদস্যরা। এ নিয়ে বিয়ের আসরেই দুই পক্ষের মধ্যে বেধে যায় তুমুল ঝগড়া। ঘটনার আকস্মিকতায় অনুষ্ঠানে উপস্থিত অতিথিরাও রীতিমতো হতভম্ব। বর-কনে পক্ষের ঝগড়া গড়ায় মারামারিতে। বরকে আটকে রাখে কনেপক্ষ। শেষমেশ ভেস্তে যায় বিয়ে। কনেপক্ষ বিয়ের আসর ছেড়ে চলে যায়। বউ ছাড়াই ঘরে ফেরেন বর।
