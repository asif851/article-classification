
অস্ট্রিয়ার যে বাড়িতে অ্যাডলফ হিটলারের জন্ম হয়েছিল, সেটি নিয়ে মহা ঝামেলায় পড়েছে দেশটির সরকার। না পারছে ফেলতে, না পারছে রাখতে।অস্ট্রিয়া সরকারের আশঙ্কা, ব্রাউনাউ অ্যাম ইন শহরের বাড়িটাকে নব্য-নাৎসিরা তীর্থস্থান বানিয়ে ফেলতে পারে। শহরের অনেকেনই এই কলঙ্ক বহন করতে চান না। আবার ঐতিহ্যের একটি উপাদান বলে একে নষ্টও করা যায় না।উত্তর অস্ট্রিয়ার ব্রাউনাউ অ্যাম ইন শহরে ১৮৮৯ সালে জন্মেছিলেন হিটলার। সেখানকার সপ্তদশ শতকে তৈরি হওয়া এক বাড়িতে জন্ম তাঁর। হিটলারের মা-বাবা অবশ্য ওই শহরের আদি বাসিন্দা নন। জন্মের পর হিটলার মাত্র কয়েক সপ্তাহ বাড়িটিতে ছিলেন। এরপর ব্রাউনাউয়ের আরেক বাড়িতে উঠে যায় তাঁদের পরিবার।এলাকার মানুষ বলেন, হিটলারের নিন্দিত নাৎসিবাদের সমর্থকদের অনেককেই আকর্ষণ করে বাড়িটি।নব্য-নাৎসিদের তীর্থক্ষেত্র হওয়া ঠেকাতে অস্ট্রিয়ার সরকার বাড়িটি ১৯৭২ সাল থেকে ভাড়া নিয়ে আছে। এখন এটি তালাবদ্ধ। শহরের সহকারী মেয়র গুয়েন্টার পয়েন্টনার বলেছেন, বাড়িটির ভাড়ার চুক্তি বাতিলের চিন্তা করছে সরকার। সূত্র বিবিসি
