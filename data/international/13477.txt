
দক্ষিণ আফ্রিকার বর্ণবাদবিরোধী আন্দোলনের কিংবদন্তি নেতা নেলসন ম্যান্ডেলা কথা বলতে পারছেন না। এখনো তাঁর শারীরিক অবস্থা স্থিতিশীল না থাকায় তিনি ইশারা-ইঙ্গিতের মাধ্যমে ভাব প্রকাশের কাজ চালিয়ে নিচ্ছেন। সম্প্রতি এক সাক্ষাত্কারে এ কথা জানান ম্যান্ডেলার সাবেক স্ত্রী উইনি মাদিকিজেলা-ম্যান্ডেলা। আজ রোববার এএফপির বরাত দিয়ে টাইমস অব ইন্ডিয়ার খবরে এ তথ্য জানানো হয়।যুক্তরাজ্যের সংবাদপত্র ‘সানডে ইন্ডিপেনডেন্ট’কে মাদিকিজেলা-ম্যান্ডেলা বলেন, ‘ম্যান্ডেলাকে লাইফ সাপোর্ট দিয়ে রাখা হয়নি, তবে তিনি কথা বলতে পারছেন না। তাঁর মুখে ফুসফুসের পানি নিষ্কাশনের জন্য ব্যবহূত নল লাগানো থাকায় তিনি কথা বলতে পারছেন না। তিনি আসলে কোনো কিছু উচ্চারণ করতে পারছেন না।’ তিনি বলেন, ‘যদিও এখন তিনি (ম্যান্ডেলা) ইশারা-ইঙ্গিতের মাধ্যমেই যোগাযোগ করছেন। কিন্তু তাঁর কথা বলার শক্তি ফিরিয়ে আনতে পারবেন বলে চিকিত্সকরা আমাদের আশ্বাস দিয়েছেন।’ইউনি ম্যান্ডেলা আরও বলেন, ‘তাকে লাইফসাপোর্টে রাখা হয়েছে, এমন একটি বাজে কথা আমি শুনতে পাই, যেটা সঠিক নয়।’গত ৮ জুন নেলসন ম্যান্ডেলা নিউমোনিয়া ও ফুসফুসের সংক্রমণে আক্রান্ত হয়ে প্রিটোরিয়ার মেডিক্লিনিক হার্ট হাসপাতালে ভর্তি হন। তিন মাস হাসপাতালে থাকার পর ১ সেপ্টেম্বর তাকে হাসপাতাল থেকে ছেড়ে দেওয়া হয়। বর্তমানে তিনি জোহানেসবার্গে অবস্থিত হোফটন শহরতলিতে তাঁর নিজ বাড়িতে নিবিড় চিকিত্সাধীন অবস্থায় আছেন।
এ প্রসঙ্গে মাদিকিজেলা-ম্যান্ডেলা বলেন, ম্যান্ডেলাকে তাঁর পরিচিত পরিবেশে রাখা হয়েছে। তিনি দ্রুত সুস্থ হয়ে যাবেন বলে আমরা আশা করতে পারি। বর্ণবাদবিরোধী আন্দোলনের কারণে দক্ষিণ আফ্রিকার এই এই কৃষ্ণাঙ্গ নেতা ২৭ বছর কারাভোগ করেন।
