
পশ্চিমবঙ্গের সাবেক মুখ্যমন্ত্রী ও প্রয়াত জননেতা জ্যোতি বসুর ১০৩তম জন্মদিন আজ শুক্রবার পালিত হয়েছে। কলকাতাসহ ভারতের সব জায়গায় বিভিন্ন গণসংগঠন তাঁর জন্মদিন পালন করেছে।জ্যোতি বসুর জন্মদিন উপলক্ষে প্রমোদ দাশগুপ্ত মেমোরিয়াল ট্রাস্টের উদ্যোগে আজ সকালে এক রক্তদান শিবিরের আয়োজন করা হয়। প্রমোদ দাশগুপ্ত ভবনে ওই রক্তদান শিবিরের উদ্বোধন করেন সিপিএম নেতা ও সাংসদ মহম্মদ সেলিম। এ ছাড়া বিভিন্ন গণসংগঠন বিভিন্ন কর্মসূচির মাধ্যমে দিনটি পালন করেছে।জ্যোতি বসু পা দিলেন ১০৩ বছরে। ১৯১৪ সালের এই দিনে জ্যোতি বসুর জন্ম হয়েছিল কলকাতায়। তবে তাঁর শৈশবের একটা বড় সময় কেটেছে তাঁর পৈতৃক ভিটে নারায়ণগঞ্জের বারুদি গ্রামে। কলকাতায় ২০১০ সালের ১৭ জানুয়ারি জ্যোতি বসু মারা যান।জ্যোতি বসুই ভারতের একমাত্র মুখ্যমন্ত্রী; তিনি ১৯৭৭ সালের ২১ জুন থেকে ২০০০ সালের ৬ নভেম্বর পর্যন্ত একটানা ২৩ বছরের বেশি সময় ধরে ওই পদে বহাল ছিলেন।
