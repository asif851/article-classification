
যুক্তরাষ্ট্রের আসন্ন প্রেসিডেন্ট নির্বাচনে রিপাবলিকান দলের মনোনয়নপ্রত্যাশী ডোনাল্ড ট্রাম্পের যুক্তরাজ্যে প্রবেশে নিষেধাজ্ঞা আরোপ করা হবে কি না—সে ব্যাপারে চলতি মাসের ১৮ তারিখে বিতর্কে অংশ নেবেন ব্রিটিশ আইনপ্রণেতারা। ট্রাম্পকে নিষিদ্ধ করার বিষয়ে ৫ লাখ ৬০ হাজার লোক একটি আবেদনে স্বাক্ষরের পর এ সিদ্ধান্ত নেওয়া হলো। ব্রিটিশ পার্লামেন্টে কোনো বিষয়ে বিতর্কের জন্য এক লাখের বেশি লোকের আবেদন প্রয়োজন হয়। তবে ট্রাম্পকে নিষিদ্ধ করার বিরোধিতা করে পৃথক একটি আবেদনে প্রায় ৪০ হাজার লোক স্বাক্ষর করেছেন। ১৮ জানুয়ারি অনুষ্ঠেয় ওই বিতর্ক অনলাইনে দেখা যাবে। মুসলিমদের নিয়ে ধারাবাহিকভাবে বিতর্কিত মন্তব্য দেওয়ার পর যুক্তরাজ্যে মার্কিন ধনকুবের ট্রাম্পকে নিষিদ্ধ করার আবেদন করা হয়। এনডিটিভি
