
সৌরজগতের প্রায় দুই প্রান্ত থেকে তোলা পৃথিবীর দুটি ছবি প্রকাশ করেছে যুক্তরাষ্ট্রের মহাকাশ গবেষণা সংস্থা নাসা। শনি ও বুধ গ্রহ প্রদক্ষিণরত দুটি মহাকাশযান থেকে একই দিন ১৯ জুলাই ছবি দুটি তোলা হয়।একটি ছবি তুলেছে পৃথিবী থেকে ১৫০ কোটি কিলোমিটার দূরের শনি গ্রহ প্রদক্ষিণ করতে থাকা ক্যাসিনি মহাকাশযান। ছবিটিতে আমাদের গ্রহকে ছোট একটি নীল বিন্দুর মতো মনে হয়। চেনা অন্য যেকোনো ছবির চেয়ে এখানে পৃথিবীকে ছোট ও মলিন দেখা যায়।একই দিন পৃথিবীর প্রায় ছয় কোটি ১০ লাখ মাইল দূরের বুধ গ্রহকে প্রদক্ষিণরত মেসেনজার মহাকাশযান থেকে আরেকটি ছবি তোলা হয়। এ ছবিতে পৃথিবী ও চাঁদকে এক পিক্সেলেরও (ডিজিটাল ছবির ক্ষুদ্রতম একক) চেয়ে ছোট দেখা যায়। তবে তা নৈকট্যের কারণে ক্যাসিনির তোলা ছবির তুলনায় বড়। রয়টার্স।
