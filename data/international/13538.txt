
ফিলিস্তিনে পবিত্র রমজানে বিবাহবিচ্ছেদের ওপর নিষেধাজ্ঞা আরোপ করা হয়েছে। ফিলিস্তিনের শরিয়া আদালত রমজানে বিবাহবিচ্ছেদ অনুমোদন না করার জন্য বিচারকদের নির্দেশ দিয়েছেন।
গত বছরের অভিজ্ঞতার আলোকে এ আদেশ দিয়েছেন বলে এএফপিকে বলেন বিচারক মাহমুদ হাবাশ। এক বিবৃতিতে তিনি বলেন, রোজা রেখে ধূমপান করতে না পেরে অনেকে মেজাজ হারিয়ে ফেলেন এবং চড়া গলায় কথা বলেন। এ থেকে বিবাহিত জীবনে সমস্যার সৃষ্টি হয়। মানুষ হিতাহিত জ্ঞান হারিয়ে দ্রুত বাজে সিদ্ধান্ত নিয়ে নেন।
ফিলিস্তিন কর্তৃপক্ষের হিসাবে ২০১৫ সালে পশ্চিম তীর ও গাজা উপত্যকায় প্রায় ৫০ হাজার বিয়ে নিবন্ধন করা হয়। ওই বছর বিবাহবিচ্ছেদের সংখ্যা ছিল আট হাজারের মতো।
ফিলিস্তিনে বিয়ে ও বিবাহবিচ্ছেদ কেবল শরিয়া আদালতের মাধ্যমেই সম্পন্ন করতে হয়।
