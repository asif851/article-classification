
ভারতে ২০১১-১২ সালে প্রতি তিনজনে একজন গরিব ছিল।তখন দেশটির ক্ষমতায় ছিল সংযুক্ত প্রগতিশীল মোর্চার (ইউপিএ) সরকার। খবর হিন্দুস্তান টাইমসের।সাবেক প্রধানমন্ত্রী মনমোহন সিংয়ের অর্থনৈতিক উপদেষ্টা কাউন্সিলের চেয়ারম্যানের নেতৃত্বে গঠিত প্যানেলের পরিচালিত জরিপ থেকে এ তথ্য জানা গেছে।এই প্যানেলের প্রতিবেদনে বলা হয়, ২০১১-১২ সালে ৩৬ কোটি ৩০ লাখ মানুষ বা ভারতের ১২০ কোটি মানুষের ২৯ দশমিক ৫ শতাংশ দরিদ্র ছিল। তখন গ্রামাঞ্চলে ৩২ রুপি এবং শহরের ৪৭ রুপি উপার্জন করতেন—এমন ব্যক্তিদের রঙ্গরাজন প্যানেল দরিদ্র বলে বিবেচনায় নেয়।
