
ভারতের মণিপুর রাজ্যের চান্দেল জেলার জৌমল গ্রামে ভারী বৃষ্টিতে সৃষ্ট ভূমিধসে ২০ জনের মৃত্যু হয়েছে। গতকাল শনিবার রাতে এ ঘটনা ঘটে।
চান্দেল জেলার পুলিশ সুপার হিরোজিৎ সিং ভূমিধসে ২০ জনের মৃত্যুর খবর নিশ্চিত করেছেন।
চান্দেল জেলার আইনপ্রণেতা ভিক্টর নাংলাং গতকাল রাতে বলেছেন, জৌমল গ্রামে আজ সকাল থেকে উদ্ধারকাজ শুরু হবে। যত দ্রুত সম্ভব সরকার সেখানে ত্রাণ পাঠানোর চেষ্টা করছে।
ভারতের কেন্দ্রীয় স্বরাষ্ট্রমন্ত্রী রাজনাথ সিং সার্বিক সাহায্যের আশ্বাস দিয়েছেন। দেশটির স্বরাষ্ট্র প্রতিমন্ত্রী কিরেণ রিজিজু বলেছেন, ধসে চাপা পড়া মানুষদের উদ্ধারের জন্য সকালে আসামের গুয়াহাটি থেকে হেলিকপ্টারে করে উদ্ধারকারী দল পাঠানো হচ্ছে।
