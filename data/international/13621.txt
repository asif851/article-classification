
জাতিসংঘ শিক্ষা, বিজ্ঞান ও সংস্কৃতি সংস্থা (ইউনেসকো) থেকে নিজেদের প্রত্যাহার করে নিয়েছে ইসরায়েল। ইউনেসকো ইসরায়েলবিরোধী পক্ষপাত করছে, এমন অভিযোগ তুলে ওই সংস্থা থেকে গত অক্টোবরে নিজেদের প্রত্যাহারের ঘোষণা দেয় যুক্তরাষ্ট্র। এর দুই মাসের মাথায় সরে গেল খোদ ইসরায়েল।
প্যারিসভিত্তিক ইউনেসকো ২০১১ সালে ফিলিস্তিনকে পূর্ণাঙ্গ সদস্যপদ দেয়। এ ছাড়া বিভিন্ন সময় তারা এমন কিছু প্রস্তাব নিয়েছে, যাতে যুক্তরাষ্ট্র ও ইসরায়েল ক্ষুব্ধ হয়েছে।
ইউনেসকোর মহাপরিচালক অঁদ্রে আজুলে বলেন, শুক্রবার ইসরায়েল আনুষ্ঠানিকভাবে তাদের সিদ্ধান্তের কথা জানিয়েছে। ২০১৮ সালের ৩১ ডিসেম্বর থেকে আর ইউনেসকোর সদস্য থাকছে না তারা। এ
এদিকে গাজায় ইসরায়েলি সেনাদের গুলিতে শনিবার ২০ বছরের এক ফিলিস্তিনি যুবক নিহত হয়েছে। নিহত জামান মুসলিহ গাজার মধ্যাঞ্চলের আল-বুরিজ শরণার্থী শিবিরের বাসিন্দা। 
অটল গুয়াতেমালা
বিভিন্ন মহলের সমালোচনার মধ্যে গুয়াতেমালার পররাষ্ট্রমন্ত্রী সান্দ্রা জোভেল বলেছেন, ইসরায়েলে তাদের দূতাবাস জেরুজালেমে সরিয়ে নেওয়ার সিদ্ধান্ত পরিবর্তনের কোনো সম্ভাবনা নেই। দূতাবাস সরিয়ে নেওয়ার বিষয়ে প্রেসিডেন্ট জিমি মোরালেসের পরিকল্পনার কোনো পরিবর্তন করা হবে না।  
