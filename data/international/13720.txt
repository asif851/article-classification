
ভারতের তামিলনাড়ু রাজ্যে দশম শ্রেণির চার ছাত্রী কুয়োয় ঝাঁপ দিয়ে আত্মহত্যা করেছে। গতকাল শনিবার এ ঘটনা ঘটে রাজ্যের ভেলোরে। 
টেস্ট পরীক্ষায় খারাপ ফল করায় চার ছাত্রীর অভিভাবককে ডেকে পাঠানো হয় স্কুলে। অভিভাবকদের কাছে নালিশ জানায় স্কুল কর্তৃপক্ষ। গতকাল শনিবারের ঘটনা। এরপরেই ওই চার ছাত্রী স্কুলেই তাদের বইখাতার ব্যাগ রেখে হাওয়া হয়ে যায়। খোঁজাখুঁজি শুরু হয় কিন্তু হদিস পায়নি স্কুলের শিক্ষক ও ছাত্রীদের অভিভাবকেরা। এরই মধ্যে গ্রামবাসীরা ওই স্কুল থেকে এক কিলোমিটার দূরে একটি কুয়োর কাছে দেখতে পায় দুটি বাইসাইকেল। শনাক্ত হয়, ওই সাইকেল দুটি ওই ছাত্রীদেরই। এরপরেই খবর পাঠানো হয় দুর্যোগ মোকাবিলা দলের (এনডিআরএফ) সদস্যদের। তাঁরা এসে কুয়ো থেকে উদ্ধার করেন ওই চার ছাত্রীর মৃতদেহ। স্থানীয় সংবাদমাধ্যমের খবরে বলা হয়েছে, এ ঘটনাটি ঘটেছে ভেলোরের পানাপাক্কাম সরকারি উচ্চবিদ্যালয়ে। ছাত্রীদের নাম হলো দীপা, মনীষা, শঙ্করী ও রেবতী।
