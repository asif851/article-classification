
নেপালের নতুন প্রধানমন্ত্রী নির্বাচিত হয়েছেন প্রবীণ রাজনীতিবিদ সুশীল কৈরালা। দেশটির আইনপ্রণেতারা পার্লামেন্টে গতকাল সোমবার তাঁকে প্রধানমন্ত্রী হিসেবে নির্বাচিত করেন। দেশটিতে শান্তি প্রতিষ্ঠার উদ্যোগে চলমান অচলাবস্থা থেকে উত্তরণে সুশীলকে এখন নেতৃত্ব দিতে হবে।সাধারণ নির্বাচনের দুই মাসেরও বেশি সময় পর প্রধানমন্ত্রী নির্বাচন করা হলো। ৭৫ বছর বয়সী সুশীল কৈরালা দেশটির মধ্যপন্থী রাজনৈতিক দল নেপালি কংগ্রেসের প্রধান। প্রধানমন্ত্রী পদে নির্বাচনে তিনি পার্লামেন্টে ৫৫৩ ভোটের মধ্যে ৪০৫টি ভোট পেয়েছেন। এএফপি।
