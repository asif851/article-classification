
মিসরীয় বংশোদ্ভূত ব্রিটিশ ধর্মীয় নেতা আবু হামজাকে যাবজ্জীবন কারাদণ্ডের আদেশ দিয়েছেন নিউইয়র্কের একটি আদালত। গতকাল শুক্রবার বিচারক ক্যাথেরিন ফরেস্ট এই সাজা ঘোষণা করেন। ইয়েমেনে ১৯৯৮ সালে পশ্চিমা কূটনীতিকদের অপহরণ, আল-কায়দাকে সরঞ্জাম সরবরাহ, তালেবান যোদ্ধাদের সহযোগিতাসহ আফগানিস্তানে সন্ত্রাসী পাঠানো এবং যুক্তরাষ্ট্রে জঙ্গি ঘাঁটি স্থাপনের ষড়যন্ত্রের দায়ে গত মে মাসে আদালত তাঁকে দোষী সাব্যস্ত করেন। এর আগে আবু হামজার দুই হাত ও একটি চোখ হারানোর বিষয়টি বিবেচনার জন্য আদালতকে অনুরোধ করেছিলেন তাঁর আইনজীবী। বিবিসি
