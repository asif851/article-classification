
ফ্রান্স সফরে গিয়ে দেশটির ফার্স্ট লেডি ব্রিজিট মাখোঁর ফিগারের (শারীরিক গঠন) প্রশংসা করেছেন যুক্তরাষ্ট্রের প্রেসিডেন্ট ডোনাল্ড ট্রাম্প। এ সময় তাঁদের পাশেই ছিলেন ফরাসি প্রেসিডেন্ট এমানুয়েল মাখোঁ ও যুক্তরাষ্ট্রের ফার্স্ট লেডি মেলানিয়া ট্রাম্প।
প্যারিসে একসঙ্গে গল্প করছিলেন চারজন। হঠাৎ ব্রিজিট মাখোঁর দিকে তাকিয়ে বলেন, ‘আপনি কি জানেন আপনার শারীরিক গঠন খুবই সুন্দর?’ ব্রিজিট এর কোনো উত্তর দেননি। ট্রাম্প এবার এমানুয়েল মাখোঁর দিকে তাকিয়ে বলেন, ‘তাঁর (ব্রিজিট) শারীরিক গঠন সেইরকম সুন্দর।’ এরপর ট্রাম্প আবার ব্রিজিটের দিকে তাকিয়ে বলেন, ‘সুন্দর।’
বিবিসির প্রচারিত ভিডিওতে এ সময় মার্কিন ফার্স্ট লেডি মেলানিয়া ট্রাম্পকে হাসতে দেখা যায়। তবে তাঁকে কিছুটা বিব্রতও মনে হয়। এরপর ডোনাল্ড ট্রাম্প, এমানুয়েল মাখোঁ এবং মেলানিয়া ট্রাম্প ও ব্রিজিট মাখোঁকে আলাদা আলাদা যেতে দেখা যায়।
