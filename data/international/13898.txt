
ভারতের মধ্যপ্রদেশের এক সরকারি কর্মকর্তা আট বছরে এক দিনের জন্যও সাপ্তাহিক ছুটি (ডে অফ) নেননি।আজ রোববার এনডিটিভির অনলাইনের প্রতিবেদনে জানানো হয়, ওই কর্মকর্তার নাম ভারত বাজপেয়ি। তিনি একটি সরকারি হাসপাতালের ময়নাতদন্ত বিভাগের প্রধান।প্রতিবেদনে জানানো হয়, ইন্দোর গোবিন্দ বল্লভ পন্থ সরকারি হাসপাতালের ময়নাতদন্ত বিভাগের প্রধান ভারত বাজপেয়ি গত আট বছরের মধ্যে এক দিনের জন্যও ছুটি না নিয়ে নজির স্থাপন করেছেন। এর আগে তাঁর দুই সহকর্মী এক হাজার ২০০ দিনের মধ্যে এক দিনও ছুটি না নিয়ে ২০১১ সালে লিমকা বুক অব রেকর্ডসে বিশেষ স্থান করে নেন।ভারত বাজপেয়ির চাকরির বয়স প্রায় দুই দশক। এই সময়ে ১০ হাজারেরও বেশি ময়নাতদন্ত করেছেন তিনি।ভারত বাজপেয়ি বলেন, ‘আমি বিশ্বাস করি, মানুষকে যথাসম্ভব সাহায্য করা উচিত। কোনো কিছু প্রাপ্তির আশা করে আমি কাজ করিনি। এমনকি কাজের জন্য কোনো প্রচারও চাইনি।’
