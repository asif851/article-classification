
ব্রিটিশ রক ব্যান্ড কোল্ডপ্লে-এর সপ্তম অ্যালবাম ‘এ হেড ফুল অব ড্রিমস’ কিছুদিনের মধ্যেই আসবে ভক্তদের হাতের নাগালে। অ্যালবামটিতে অতিথি শিল্পী হিসেবে দেখা মিলবে বিয়ন্স নোলস, নোয়েল গ্যালাঘার, ব্রায়ান এনো এবং মেরি ক্লেটনের মতো বর্তমান সময়ের জনপ্রিয় তারকা সংগীতশিল্পীদের। তবে এক নবাগত গায়ক যেন কেড়ে নিয়েছে সকল তারার আলো। নাম তাঁর বারাক ওবামা! পাঠক, সত্যিই তিনি। মার্কিন যুক্তরাষ্ট্রের প্রেসিডেন্ট বারাক ওবামার একটি ছোট ভিডিও ক্লিপও থাকছে কোল্ডপ্লের এই নতুন গানে।গানের দল কোল্ডপ্লের ‘এ হেড ফুল অব ড্রিমস’ অ্যালবামটিতে অল্প সময়ের জন্য হলেও দেখা যাবে মার্কিন প্রেসিডেন্ট ওবামাকে। চার্লসটন গণহত্যায় মৃত সাউথ ক্যারোলাইনার প্রাক্তন সিনেট সদস্য ক্লেমেন্টা সি পিংকনির শেষকৃত্য অনুষ্ঠানে প্রেসিডেন্ট ওবামা ‘অ্যামাজিং গ্রেস’ গেয়েছিলেন। সেটারই ভিডিও ক্লিপ যুক্ত করা হবে গানটিতে।কোল্ডপ্লের প্রধান গায়ক ক্রিস মার্টিন বলেন, ছোট্ট একটি ভিডিও ক্লিপ আমরা পেয়েছি, যেখানে প্রেসিডেন্ট ওবামা চার্চে ‘অ্যামাজিং গ্রেস’ গাইছেন।’ওবামাকে এই অ্যালবামে যুক্ত করার কারণ সম্পর্কে ক্রিস মার্টিন বলেন, ‘অতীতে তাঁর কীর্তির কথা ভেবে এবং গানটির কথা ‘আই অ্যাম লস্ট বাট নাউ আই অ্যাম ফাউন্ড’ মিলে যাচ্ছে বলেই।’
ক্লিপটি ব্যবহার করার জন্য বিশেষ অনুমতি দিয়েছে হোয়াইট হাউস। কোল্ডপ্লের গানটিতে প্রেসিডেন্ট বারাক ওবামার ক্লিপটি ব্যবহারের অনুমতি দেওয়ার বিষয়টি সত্যিই এক বিস্ময়কর ঘটনাই বটে। পিটিআই।
