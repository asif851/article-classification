
নেলসন ম্যান্ডেলার প্রয়াণে বিশ্বের বিভিন্ন দেশের রাষ্ট্র ও সরকারপ্রধান এবং বিশিষ্ট ব্যক্তিত্ব নিজ নিজ বিবৃতিতে শোক প্রকাশ করেছেন। ব্যক্ত করেছেন কষ্টের অনুভূতি।এখানে এসব অনুভূতির কথা সংক্ষেপে তুলে ধরা হলো:
জাতিসংঘের মহাসচিব বান কি মুন
‘নেলসন ম্যান্ডেলা ছিলেন ন্যায়ের এক মহামানব এবং নিরহংকার মানুষের অনুপ্রেরণা। মর্যাদা, সাম্য ও স্বাধীনতার জন্য তাঁর যে নিংস্বার্থ সংগ্রাম বিশ্বের অনেক মানুষকে তা প্রভাবিত করেছে।’
মার্কিন প্রেসিডেন্ট বারাক ওবামা‘আমরা খুব প্রভাবশালী, সাহসী ও খুব ভালো মনের একজন মানুষকে হারালাম। তিনি আর কেবল আমাদের মানুষ নন, যুগ-যুগান্তরের মানুষ।’
যুক্তরাজ্যের প্রধানমন্ত্রী ডেভিড ক্যামেরন‘পৃথিবী থেকে এক মহান আলোকবর্তিকা নিভে গেল। ম্যান্ডেলা ছিলেন আমাদের সময়ের নায়ক। আমি ১০ নম্বর ডাউনিং স্ট্রিটের পতাকা অর্ধনমিত রাখার জন্য বলেছি।’
ফ্রান্সের প্রেডিডেন্ট ফ্রাসোয়া ওঁলাদে‘নেলসন ম্যান্ডেলা দক্ষিণ আফ্রিকা ও সারা বিশ্বের জন্য ইতিহাস তৈরি করেছেন। ম্যান্ডেলার আদর্শ মুছে যাবে না। এই আদর্শ আমাদের স্বাধীনতার জন্য যোদ্ধাদের উত্সাহ জোগাবে।’
দক্ষিণ আফ্রিকার প্রধান যাজক ইমেরিটাস ডেসমন্ড টুটু‘যে মুহূর্তে তিনি জেল থেকে ছাড়া পেয়েছেন, তখন থেকেই তিনি একজন সমন্বয়কারীর ভূমিকা পালন করে আসছেন। তিনি যে কষ্টভোগ করছিলেন, তার পরিসমাপ্তি ঘটায় আমরা স্বস্তি পেয়েছি। তবে আমাদের তীব্র শোকের তোড়ে সেই স্বস্তি হারিয়ে গেছে। আমরা তাঁর আত্মার শান্তি ও গৌরবময় উত্থান কামনা করি।’
দক্ষিণ আফ্রিকার প্রেসিডেন্ট জ্যাকব জুমা‘আমরা একজন পিতাকে হারালাম। আমরা জানতাম যে দিনটি ঘনিয়ে আসছে। তবে কোনোকিছুই অমাদের এ গভীর ও স্থায়ী ক্ষতি কমাতে পারবে না। স্বাধীনতার জন্য তাঁর অক্লান্ত সংগ্রাম তাঁকে বিশ্বাবাসীর কাছে সম্মানিত করে তুলেছে। নম্রতা, আবেগ ও মানবতার কারণে তিনি পেয়েছেন সবার ভালোবাসা। আমাদের জাতি আজ তাঁর এক মহান ছেলেকে হারাল।’
নাইজেরিয়ার প্রেসিডেন্ট জোনাথন গুডলাক‘ড. ম্যান্ডেলা সারা বিশ্বের নিপীড়িত মানুষের অনুপ্রেরণার উত্স ছিলেন। স্বাধীনতা, সততা, ন্যায়পরায়ণতা, সাম্য ও মানববাধিকারের জন্য জীবনভর সংগ্রামের যে মহাকাব্য তিনি সৃষ্টি করেছেন, তাঁর ব্যক্তিগত এই আত্মত্যাগ নজিরবিহীন। আজীবন তাঁর যে অক্লান্ত উদ্যম ছিল, তা বর্তমান ও ভবিষ্যত্ প্রজন্মকে সব সময় অনুপ্রাণিত করবে।’
দক্ষিণ আফ্রিকার সাবেক প্রেসিডেন্ট এফ ডব্লিউ ডি ক্লার্ক‘দক্ষিণ আফ্রিকা তাঁর অন্যতম এক প্রতিষ্ঠাতা পিতা ও সন্তানকে হারাল। সমন্বয় সাধন ও শাসনতন্ত্রের প্রতি নেলসন ম্যান্ডেলার যে সাহস, অঙ্গীকার ও গুণ তা কেবল দক্ষিণ আফ্রিকা নয়, সারা বিশ্ববাসীর জন্য অনুপ্রেরণা।আমার বিশ্বাস, ম্যান্ডেলা যে দৃষ্টান্ত রেখে গেছেন, তা দক্ষিণ আফ্রিকার জনগণকে বর্ণবাদহীনতা, ন্যায়বিচার, মানবিক মর্যাদা ও সাম্যের লক্ষ্য অর্জনে অনুপ্রাণিত করবে। টাটা, আমরা তোমাকে মিস করব। কিন্তু আমরা জানি, তোমার উদ্যম ও দৃষ্টান্ত একটি উন্নত ও ন্যায়পরায়ণ দক্ষিণ আফ্রিকা গঠনে আমাদের সব সময় চালিত করবে।’
আফ্রিকান ন্যাশনাল কংগ্রেস‘দক্ষিণ আফ্রিকা ও বিশ্ব আজ বিনয়, সাম্য, ন্যায় এবং শান্তির এক প্রতিমূর্তিকে হারাল। ক্ষুধা ও দারিদ্র্যের অবসান ঘটিয়ে উন্নয়ন ও অগ্রগতির দিকে এগিয়ে যাওয়ার ক্ষেত্রে তাঁর জীবন আমাদের উত্সাহ জুগিয়েছে।’
ইসরায়েলের প্রধানমন্ত্রী বেনিয়ামিন নেতানিয়াহু‘আমাদের সময় ম্যান্ডেলা ছিলেন সর্বোচ্চ ব্যক্তি। তিনি ছিলেন তাঁর জাতির পিতা, একজন দূরদর্শী এবং সহিংসতার বিরুদ্ধে একজন মুক্তিযোদ্ধা। তিনি দীর্ঘদিন কারাভোগ করে তাঁর লোকজনের জন্য একটি উদাহরণ সৃষ্টি করেছেন।’
যুক্তরাষ্ট্রের সাবেক প্রেসিডেন্ট জর্জ ডব্লিউ বুশ‘আমাদের সময়কার স্বাধীনতা ও সাম্যের জন্য প্রেসিডেন্ট ম্যান্ডেলা ছিলেন মহাশক্তি। এই মহামানবের অভাব আমরা বোধ করব কিন্তু তাঁর অবদান থাকবে সারা জীবন।’
নিউজিল্যান্ডের প্রধানমন্ত্রী জন কেরি‘নেলসন ম্যান্ডেলা ছিলেন একজন প্রেরণাদায়ক ও স্মরণীয় নেতা। জাতিবিদ্বেষ মুক্ত ভবিষ্যতের জন্য তিনি দক্ষিণ আফ্রিকার কাছে আশার প্রতীক হয়ে থাকবেন। ম্যান্ডেলা শুধু দক্ষিণ আফ্রিকা নয়, পুরো বিশ্বের কাছে পরিবর্তনের শক্তি হয়ে থাকবেন।’
ইউরোপীয় ইউনিয়নের বৈদেশিক নীতির প্রধান ক্যাথরিন অ্যাসতন‘অন্য যে কারও চেয়ে নেলসন ম্যান্ডেলা আমাদের প্রজন্ম ও বিশ্বকে অনুপ্রাণিত করেছে।’
