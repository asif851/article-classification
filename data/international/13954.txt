
আসন্ন মার্কিন প্রেসিডেন্ট নির্বাচনে রিপাবলিকান দলের মনোনয়ন আনুষ্ঠানিকভাবে গ্রহণ করেছেন ডোনাল্ড ট্রাম্প।ওহাইও অঙ্গরাজ্যের ক্লিভল্যান্ডে দলের জাতীয় সম্মেলনের চতুর্থ দিন বৃহস্পতিবার এই মনোনয়ন গ্রহণ করেন ব্যবসায়ী ট্রাম্প। বিবিসি অনলাইনের প্রতিবেদনে এ তথ্য জানানো হয়।হাজারো রিপাবলিকানের উপস্থিতিতে ট্রাম্প বিনয় ও কৃতজ্ঞতার সঙ্গে দলীয় মনোনয়ন গ্রহণ করার কথা জানান।মনোনয়ন গ্রহণের ভাষণে ট্রাম্প নিজেকে আইনশৃঙ্খলার প্রার্থী হিসেবে বর্ণনা করেন।ভীত মার্কিন নাগরিকদের অভয় দিয়ে ট্রাম্প বলেন, তিনি প্রেসিডেন্ট নির্বাচিত হলে দেশে আইনশৃঙ্খলা ফিরিয়ে আনবেন। ফিরিয়ে আনবেন নিরাপত্তা। শিগগির অপরাধ ও সহিংসতার অবসান ঘটবে।যুক্তরাষ্ট্রের সমৃদ্ধি ফিরিয়ে আনারও অঙ্গীকার করেন ট্রাম্প।অভিবাসী, কর্মসংস্থান, ইসলামি সন্ত্রাসবাদ নিয়ে কথা বলেন ট্রাম্প।ট্রাম্প তাঁর ভাষণে ডেমোক্রেটিক দলের সম্ভাব্য প্রেসিডেন্ট প্রার্থী হিলারি ক্লিনটনকে আক্রমণ করেন।ভাষণের সময় সম্মেলনস্থলে বারবার ‘ট্রাম্প ট্রাম্প’ স্লোগান ওঠে।
