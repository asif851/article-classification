
নাবালিকা স্ত্রীর সঙ্গে শারীরিক সংসর্গ ধর্ষণের শামিল। আর এ কারণেই তা অপরাধ হিসেবে বিবেচিত হবে বলে রায় দিয়েছেন ভারতের সুপ্রিম কোর্ট।
আজ বুধবার ভারতের সুপ্রিম কোর্টের বিচারপতি মদন বি লকুর ও বিচারপতি দীপক গুপ্তা এ রায় দিয়েছেন। আদালত বলেছেন, ১৮ বছরের কম বয়সী নাবালিকা স্ত্রীর সঙ্গে স্বামীর শারীরিক সংসর্গ ধর্ষণের মতো অপরাধ হিসেবেই বিবেচিত হবে। তবে আজ ‘বৈবাহিক ধর্ষণ’ নিয়ে কোনো রায় দেননি দেশটির শীর্ষ আদালত।
টাইমস অব ইন্ডিয়ার প্রতিবেদনে বলা হয়, ভারতীয় দণ্ডবিধির ৩৭৫ ধারায় বলা হয়েছে, নাবালিকার সঙ্গে যৌনতা ধর্ষণ হলেও নাবালিকা স্ত্রীর সঙ্গে শারীরিক সংসর্গের ক্ষেত্রে তা মানা হতো না। এ নিয়ে প্রশ্ন ওঠে। একটি স্বেচ্ছাসেবী সংস্থা এই ধারা বাতিলের আবেদন জানায় শীর্ষ আদালতে। ওই আবেদনের ওপর আজ এ রায় দেন আদালত।
 
 
