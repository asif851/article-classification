
সৌদি আরবে মদিনাসহ তিন জায়গায় আত্মঘাতী বোমা হামলার ঘটনায় ১২ জন পাকিস্তানিসহ মোট ১৯ জনকে গ্রেপ্তার করা হয়েছে। গতকাল বৃহস্পতিবার দেশটির স্বরাষ্ট্র মন্ত্রণালয় এ তথ্য জানায়।মদিনা, জেদ্দা ও কাতিফে গত সোমবার পৃথক তিনটি হামলায় সাতজন নিহত ও দুজনের আহত হওয়ার খবর পাওয়া যায়।দেশটির স্বরাষ্ট্র মন্ত্রণালয়ের এক বিবৃতিতে বলা হয়, মদিনায় হামলার জন্য দায়ী ২৬ বছর বয়সী ‘মাদকাসক্ত’ সৌদি নাগরিক নায়ের মোসলেম হামমাদ আল-বালাউয়ি। কাতিফে তিনজন সন্ত্রাসী হামলা চালায়, যাদের মধ্যে একজন হচ্ছেন আবদের রহমান সালেহ মোহামেদ আল-আমর (২৩)। জেদ্দায় হামলাকারী পাকিস্তানি নাগরিক আবদুল্লাহ কালজার খান।সৌদি আরবে হামলার দায় কোনো জঙ্গিগোষ্ঠী স্বীকার করেনি।
