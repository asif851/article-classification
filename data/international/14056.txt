
হাসপাতালে মায়ের কোলজুড়ে এসেছিল ফুটফুটে সন্তান। তার আগমনে পরিবারে চলছিল উৎসবের আমেজ। কিন্তু হাসপাতাল কর্তৃপক্ষের অমানবিক আচরণে সেই পরিবেশে হঠাৎই নেমে এল ঘোর অমানিশা। চিকিৎসা ব্যয় পরিশোধ করতে না পারায় হাসপাতাল কর্তৃপক্ষ নবজাতককে আটকে রেখে বাড়ি পাঠিয়ে দেয় তার মাকে। পাঁচ মাস পর শিশুটি অবশেষে চলতি সপ্তাহে মুক্তি পেয়েছে। অমানবিক এ ঘটনা ঘটেছে আফ্রিকার দেশ গ্যাবনের রাজধানী লাইবারভিলে।অ্যাঞ্জেল নামের শিশুটির মা সোনিয়া ওকোমি বলেন, ‘আমার জীবন থেকে পাঁচ মাস আলাদা করে রাখা হয়েছিল আমার সন্তানকে। এ জন্য বুকের দুধ শুকিয়ে গেছে। তবে সন্তানকে ফিরে পাওয়ায় খুব খুশি আমি।’হাসপাতালটি শিশুটির চিকিৎসা ব্যয় বাবদ খরচ দেখিয়েছিল ২০ লাখ সেন্ট্রাল আফ্রিকান ফ্রাংক (৩ হাজার ৬৩০ মার্কিন ডলার)। অপরিক্বভাবে জন্ম নেওয়ায় ৩৫ দিন ইনকিউেবটরে রাখা হয়েছিল শিশু অ্যাঞ্জেলকে।
এত অর্থ পরিশোধ করে শিশুকে নিয়ে যাওয়া সম্ভব ছিল না সোনিয়ার পক্ষে। সমাজের হৃদয়বান ব্যক্তিদের প্রতি সাহায্যের আবেদন জানায় তারা। এতে সাড়া দিয়ে যেসব ব্যক্তি অর্থ দিয়েছেন, তাঁদের মধ্যে দেশটির প্রেসিডেন্ট আলী বনগোও রয়েছেন। 
