
স্বামী-স্ত্রী দড়ি তৈরি করে কোনোমতে সংসার চালাতেন। স্বামী মারা গেলে সংসারের অনটন আরও বাড়ে। সন্তানদের নিয়ে চরম বিপদে পড়েন বিধবা স্ত্রী আনো বিরহো। বাধ্য হয়ে ছয় সন্তানের মধ্যে ছোট ছেলেকে বিক্রি করে দেন মা। সেই অর্থ দিয়ে দুটি ছাগল কেনেন তিনি। উদ্দেশ্য—ছাগলের দুধ বিক্রি করে অর্থের সংস্থান করা।
ভারতের রাঁচির রামগড়ে এ ঘটনা ঘটেছে। অভাব থেকে বাঁচতে কেদার সাউ নামের এক ব্যক্তির কাছে মাত্র ২ হাজার ৫০০ রুপিতে নিজের ছোট ছেলেকে বিক্রি করেছেন মা আনো বিরহো। ওই অর্থ দিয়েই দুটি ছাগল কিনেছেন তিনি।
ওই নারীর ভাষ্য, অন্য সন্তানদের নিয়ে বেঁচে থাকার তাগিদেই এমন কাজ করেছেন তিনি। ছাগলের দুধ বিক্রি করে তাঁর অর্থের সংস্থান হবে, সংসার চলবে।
