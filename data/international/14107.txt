
জঙ্গিদের বিরুদ্ধে কঠোর ব্যবস্থা নিতে সহায়তার জন্য আন্তর্জাতিক সম্প্রদায়ের প্রতি আহ্বান জানিয়েছে মিসর। গতকাল রোববার দেশটির পররাষ্ট্র মন্ত্রণালয়ের এক ই-মেইল বার্তায় এ আহ্বান জানানো হয়। মিসরের বার্তা সংস্থা মিনা পররাষ্ট্রমন্ত্রী সামেহ সুকরির বরাত দিয়ে জানায়, জঙ্গিদের বিরুদ্ধে ব্যবস্থা নিতে ‘অর্থনৈতিক ও রাজনৈতিক’ সহায়তা চাওয়া হবে। এ লক্ষ্যে সে দেশে নিযুক্ত বিভিন্ন দেশের রাষ্ট্রদূতদের সঙ্গে কায়রোতে শিগগিরই বৈঠক করবেন সুকরি। গত শুক্রবার মিসরের সিনাই উপত্যকায় ভয়াবহ জঙ্গি হামলায় নিরাপত্তা বাহিনীর ৩৩ সদস্য নিহত হন।এএফপি
