
১৯৫২ সালের ভাষা আন্দোলনের শহীদদের স্মরণে ভারতের পশ্চিমবঙ্গের বর্ধমান বিশ্ববিদ্যালয় ক্যাম্পাসে একটি শহীদ মিনার তৈরির দাবি উঠেছে। বিশ্ববিদ্যালয়ে অধ্যয়নরত বিদেশি ছাত্রছাত্রীরা এ দাবি জানিয়েছেন।
বিশ্ববিদ্যালয়ের ছাত্র জাহাঙ্গীর আলম বুধবার বিশ্ববিদ্যালয়ের উপাচার্য অধ্যাপক নিমাই চন্দ্র সাহার কাছে এ ব্যাপারে আবেদন করেন। তিনি বাংলাদেশের ছাত্র। এই বিশ্ববিদ্যালয়ে তিনি আন্তর্জাতিক ছাত্র সংগঠনের সভাপতি। তাঁর নেতৃত্বেই এই আবেদন জানানো হয়।
