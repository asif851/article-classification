
কলম্বিয়ার নোবেলজয়ী ঔপন্যাসিক গাব্রিয়েল গার্সিয়া মার্কেসের শারীরিক অবস্থা ভালো নয়। টানা আট দিন হাসপাতালে থেকে কয়েক দিন আগে তিনি বাড়িতে ফেরেন। তিনি দুর্বলতা কাটিয়ে উঠলেও বয়সের কারণে নানা জটিলতা দেখা দিয়েছে। লেখকের পরিবারের সদস্যরা গত সোমবার এক বিবৃতিতে এ তথ্য জানান।৮৭ বছর বয়সী মার্কেস মেক্সিকোর সিটি হাসপাতাল থেকে ফেরার মাত্র এক সপ্তাহ পরই পরিবারের পক্ষ থেকে বিবৃতিতে শারীরিক জটিলতার তথ্য জানানো হলো। হাসপাতালে তাঁর ফুসফুস ও মূত্রনালির সংক্রমণের চিকিৎসা হয়।বিবৃতিতে মার্কেসের স্ত্রী মার্সেদেস এবং দুই ছেলে রডরিগো ও গনজালো জানান, মার্কেসের অবস্থা স্থিতিশীল। কিন্তু বার্ধক্যজনিত কারণে কিছু জটিলতা রয়েছে।কলম্বিয়ার নাগরিক হলেও দীর্ঘদিন ধরে মার্কেস মেক্সিকোর রাজধানীতে থাকেন। গত সপ্তাহে হাসপাতাল থেকে তাঁকে বাড়িতে নেওয়া হয়। এএফপি।
