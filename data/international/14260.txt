
তিব্বতের আধ্যাত্মিক নেতা দালাই লামার ৭৯তম জন্মদিন গতকাল রোববার উদ্যাপিত হয়েছে। ১৯৩৫ সালের ৬ জুলাই তিব্বতের উত্তরাঞ্চলে জন্মগ্রহণ করেন তিনি। মাত্র দুই বছর বয়সে তিব্বতে বৌদ্ধদের ধর্মগুরুর পদে অধিষ্ঠিত হয়ে ছয় বছর বয়স থেকে সন্ন্যাসব্রত নিয়ে পড়াশোনা শুরু করেন দালাই লামা। তিব্বতে চীনের হস্তক্ষেপের পর মাত্র ১৫ বছর বয়সেই তিব্বতের রাজনৈতিক ক্ষমতা পান তিনি। ১৯৫৯ সাল থেকে নির্বাসিত জীবন যাপন করছেন দালাই লামা। ৭৯তম জন্মদিনে তিনি ছিলেন ভারতের জম্মু ও কাশ্মীরের লাদাখ অঞ্চলে। হাফিংটন পোস্ট।
