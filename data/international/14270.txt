
স্বাধীন ফিলিস্তিন রাষ্ট্র প্রতিষ্ঠার আহ্বান জানিয়েছেন ইউরোপীয় ইউনিয়নের (ইইউ) পররাষ্ট্রবিষয়ক প্রধান ফেডেরিকা মোঘেরিনি। তিনি বলেছেন, ওই অঞ্চলে আরেকটি যুদ্ধের ভার বিশ্ব বইতে পারবে না।সম্প্রতি পুলিশের গুলিতে আরব-ইসরায়েলি যুবক নিহত এবং এ ঘটনায় নতুন করে উত্তেজনা সৃষ্টি হওয়ার পর গতকাল শনিবার ফিলিস্তিনের গাজা উপত্যকা সফরকালে ইইউ শীর্ষ কূটনীতিক এ আহ্বান জানালেন। খবর এএফপির।ফেডেরিকা মোঘেরিনি বলেন, ‘আমাদের একটি ফিলিস্তিন রাষ্ট্র প্রয়োজন। এটিই চূড়ান্ত লক্ষ্য এবং ইউরোপীয় ইউনিয়নের সবাই এই অবস্থানের পক্ষে।’
