
আবারও হোয়াইট হাউসের দেয়াল টপকানোর ঘটনা ঘটল। গত বুধবার রাতে এক যুবক লাফিয়ে মার্কিন প্রেসিডেন্টের বাসভবনের দেয়াল টপকে ভেতরে ঢুকে পড়েন। টিভি ক্যামেরায় তোলা ছবিতে দেখা যায়, হাফপ্যান্ট পরা ওই ব্যক্তি বেড়ার ঠিক ওপাশেই দাঁড়িয়ে আছেন। সিক্রেট সার্ভিসের ছেড়ে দেওয়া কুকুরকে লাথি ও ঘুঁষি মারতে দেখা যায় লোকটিকে। হোয়াইট হাউসে গত মাসে এমনই এক ঘটনার জেরে সিক্রেট সার্ভিস বাহিনীর প্রধান পদত্যাগ করেন। ডমিনিক আডেসানিয়া (২৩) নামে ওই ব্যক্তির বিরুদ্ধে তিন দফা গুরুতর এবং চার দফা লঘু অপরাধের অভিযোগ আনা হয়েছে। এপি
