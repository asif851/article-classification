
যুক্তরাষ্ট্র ও দক্ষিণ কোরিয়া তাদের যৌথ সামরিক মহড়া চালিয়ে যেতে থাকলে দেশ দুটির বিরুদ্ধে নির্বিচারে পারমাণবিক হামলা চালানো হবে বলে হুমকি দিয়েছে উত্তর কোরিয়া। আজ সোমবার বিবিসি অনলাইনের প্রতিবেদনে এই তথ্য জানানো হয়।যুক্তরাষ্ট্র ও দক্ষিণ কোরিয়া তাদের ‘এ পর্যন্ত সবচেয়ে বড়’ বার্ষিক যৌথ সামরিক মহড়া শুরু করতে যাচ্ছে। এই মহড়া সব সময়ই উত্তেজনাকর পরিস্থিতির সৃষ্টি করে।কোরিয়া উপদ্বীপে চলমান চরম উত্তেজনাকর পরিস্থিতির মধ্যে দুই মিত্র যুক্তরাষ্ট্র ও দক্ষিণ কোরিয়া যৌথ সামরিক মহড়ার উদ্যোগ নিয়েছে। এর প্রেক্ষাপটে উত্তর কোরিয়ার কাছ থেকে দেশ দুটির বিরুদ্ধে পারমাণবিক হামলা চালানোর হুমকি এল।মহড়ায় দক্ষিণ কোরিয়ার অন্তত তিন লাখ এবং যুক্তরাষ্ট্রের ১৫ হাজার সেনা অংশ নেবে। আজ থেকে শুরু হয়ে আগামী ৩০ এপ্রিল পর্যন্ত মহড়া চলবে।‘উসকানিমূলক কার্যক্রমের’ জন্য উত্তর কোরিয়াকে সতর্ক করে দেওয়াই এই মহড়ার উদ্দেশ্য বলে বলা হচ্ছে।যুক্তরাষ্ট্র ও দক্ষিণ কোরিয়ার এই যৌথ সামরিক মহড়াকে নিজেদের ওপর আক্রমণের প্রস্তুতি হিসেবেই গণ্য করে উত্তর কোরিয়া।
আক্রান্ত হওয়ার আগেই আঘাত হানার জন্য দেশের সামরিক বাহিনী বিন্যস্ত করে নিতে নির্দেশ দিয়ে রেখেছেন উত্তর কোরিয়ার নেতা কিম জং উন। সম্প্রতি তিনি বলেছেন, পারমাণবিক অস্ত্র ‘যেকোনো সময়’ ব্যবহারের জন্য প্রস্তুত রাখতে হবে।
উত্তর কোরিয়ার এমন হুমকি-ধমকি অবশ্য নতুন কিছু নয়।
পারমাণবিক লড়াইয়ে জড়ানোর সামর্থ্য সত্যিই উত্তর কোরিয়ার আছে কি না, তা নিয়ে সামরিক বিশ্লেষকদের সন্দেহ আছে।
আরও পড়ুন:‘বৃহত্তম’ মহড়ার প্রস্তুতি দ. কোরিয়া ও যুক্তরাষ্ট্রের
