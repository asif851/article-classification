
দিল্লির একটি আদালত বলেছেন, ব্যভিচার অনৈতিক এবং প্রতিটি ধর্মের বিশ্বাসের বিরোধী। বিয়ের অঙ্গীকার নিয়ে প্রাপ্তবয়স্ক নারী-পুরুষ দৈহিক সম্পর্ক গড়ে তুললে তা ধর্ষণের পর্যায়ে পড়বে না বলেও আদালত রুল জারি করেন। যৌন নির্যাতন-সংশ্লিষ্ট মামলাগুলো নিষ্পত্তি করতে দিল্লিতে যে দ্রুত বিচার আদালত স্থাপন করা হয়েছে, এর নেতৃত্বে আছেন বিচারক বিরেন্দের ভাট। তিনি গতকাল সোমবার ধর্ষণের অভিযোগ থেকে এক ব্যক্তিকে মুক্তি দেওয়ার সময় এ মন্তব্য করেন। ওই ব্যক্তি একটি বহুজাতিক প্রতিষ্ঠানে চাকরি করেন। তাঁর বিরুদ্ধে অভিযোগ, তিনি আরেকটি প্রতিষ্ঠানের এক নারী কর্মীর সঙ্গে বিয়ের প্রতিশ্রুতি দিয়ে দৈহিক সম্পর্ক গড়ে তোলেন।এ ঘটনার পরিপ্রেক্ষিতে বিচারক ভাট বলেন, ‘বিয়ের আগে তাঁরা যা করছেন, তা অনৈতিক ও ধর্মবিরোধী। টাইমস অব ইন্ডিয়া।
