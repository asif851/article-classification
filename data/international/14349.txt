
গত মে মাসে অনুষ্ঠিত ভারতের লোকসভা নির্বাচনে কংগ্রেসের ভরাডুবির জন্য সহসভাপতি রাহুল গান্ধী দায়ী নন। দুই মাসের বেশি সময় ধরে নির্বাচনে দলটির অবস্থা পর্যালোচনার পর এ কে অ্যান্টনির নেতৃত্বাধীন কমিটি এ কথা ঘোষণা করেছে। নির্বাচনী প্রচারণা ও কলাকৌশলের প্রধান দায়িত্বে ছিলেন রাহুল। সাবেক প্রতিরক্ষামন্ত্রী ও প্রভাবশালী সাংসদ এ কে অ্যান্টনি গতকাল শুক্রবার বলেন, নির্বাচনে কংগ্রেসের শোচনীয় পরাজয়ের জন্য কংগ্রেস সভানেত্রী সোনিয়া গান্ধী অথবা সাবেক প্রধানমন্ত্রী মনমোহন সিংও দায়ী নন। দলেই অভিযোগ উঠেছিল, নির্বাচনী প্রচারণায় কংগ্রেসের পিছিয়ে পড়ার জন্য রাহুলের ব্যর্থতা দায়ী। তবে কংগ্রেসের পরাজয়ের প্রকৃত কারণ ব্যাখ্যা করেননি অ্যান্টনি।টাইমস অব ইন্ডিয়া
