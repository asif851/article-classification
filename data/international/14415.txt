
ইসরায়েলের প্রধানমন্ত্রী বেনিয়ামিন নেতানিয়াহু বলেছেন, তাঁকে আবার নির্বাচিত করা হলে কোনো ফিলিস্তিন রাষ্ট্রের সৃষ্টি হবে না। গতকাল সোমবার নির্বাচনী প্রচারণায় সমাপ্তি টানার আগে এনআরজি ওয়েবসাইটকে দেওয়া এক সাক্ষাৎকারে তিনি এ কথা বলেন।  খবর এএফপি ও বিবিসির।আজ মঙ্গলবারের নির্বাচনের আগে প্রচারণার সর্বশেষ দিনে নেতানিয়াহু বলেন, ‘গুরুত্বপূর্ণ বিষয় হলো জেরুজালেমকে অখণ্ড রাখা।’ ডানপন্থী এই নেতা জেরুজালেমকে অবিভাজ্য রাজধানী বলে অভিহিত করেন। প্রতিদ্বন্দ্বী মধ্য বামপন্থী আইজ্যাক হারজোগ ও জিপি লিভনিজের বিরুদ্ধে অভিযোগ করে তিনি বলেন, তাঁরা ফিলিস্তিনিদের সঙ্গে শান্তি প্রচেষ্টার অংশ হিসেবে এটি ত্যাগ করতে প্রস্তুত।নির্বাচন-পূর্ব সর্বশেষ মতামত জরিপে দেখা যায়, হারজোগের জায়োনিস্ট ইউনিয়ন জোট নেতানিয়াহুর লিকুদ পার্টির চেয়ে চারটি আসন বেশি পাবে।
