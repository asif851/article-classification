
মিয়ানমারের সংবিধান সংশোধনে আলোচনা শুরুর বিষয়ে পার্লামেন্টে গত মঙ্গলবার মতৈক্য হয়েছে। সাবেক সেনা কর্মকর্তাদের প্রাধান্যপুষ্ট ক্ষমতাসীন দল ইউনিয়ন সলিডারিটি অ্যান্ড ডেভেলপমেন্ট পার্টি এ প্রস্তাবের উদ্যোক্তা। সংবিধান সংশোধেন একটি শীর্ষ বৈঠকের প্রস্তাব সর্বসম্মতভাবে গৃহীত হয়। বৈঠকে থাকবেন বিরোধী নেত্রী অং সান সু চি, প্রেসিডেন্ট থেইন সেইন, পার্লামেন্টের দুই কক্ষের স্পিকার, সেনাপ্রধান এবং জাতিগত সংখ্যালঘুদের প্রতিনিধি। জান্তা সরকারের বর্তমান সংবিধানের একটি ধারা অনুযায়ী সু চি প্রেসিডেন্ট নির্বাচনে দাঁড়াতে পারবেন না। রয়টার্স
