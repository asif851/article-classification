
অ্যাড্রিয়াটিক সাগরে আগুন লাগা ইতালির ফেরির যাত্রীদের সবাইকে উদ্ধার করা সম্ভব হয়েছে। গতকাল সোমবার উদ্ধার অভিযান শেষ হয়। এ ঘটনায় অন্তত আটজনের মৃত্যু হয়েছে। খবর এএফপির। ইতালির কোস্টগার্ড জানায়, কঠিন পরিস্থিতি সত্ত্বেও কর্মীরা হেলিকপ্টারের সাহায্যে উদ্ধারকাজ চালান। ৪২৭ জনকে উদ্ধার করা হয়েছে। তাদের বেশির ভাগকে তাৎক্ষণিকভাবে কাছাকাছি জাহাজে রাখা হয়। গত রোববার গ্রিসের পেট্রাস থেকে ইতালির আনাকোনায় যাওয়ার পথে ফেরিটির গাড়ি রাখার স্থানে আগুন লাগে। ফেরির আরোহীদের মধ্যে ৩৪ জন ক্রু-সদস্য। যাত্রীদের মধ্যে ২৩৪ জন গ্রিসের নাগরিক।
