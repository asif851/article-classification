
তাঁকে শিগগিরই কংগ্রেস দলের গুরুত্বপূর্ণ পদে দেখা যেতে পারে—এমন খবর ‘অনুমানভিত্তিক’ ও ‘ভিত্তিহীন গুজব’ বলে উড়িয়ে দিয়েছেন প্রিয়াঙ্কা গান্ধী ভদ্র।ভারতের বিরোধী দল কংগ্রেসের সভানেত্রী সোনিয়া গান্ধীর মেয়ে প্রিয়াঙ্কা গতকাল শুক্রবার এক বিবৃতিতে বলেন, তিনি কংগ্রেসের কোনো পদেই দায়িত্ব গ্রহণ করছেন না। তিনি বলেন, ‘এ ধরনের খবর সত্য নয়, এটি বানোয়াট ও ভিত্তিহীন। গুজব ছড়ানো থেকে বিরত থাকলে আমি কৃতজ্ঞ থাকব।’ সম্প্রতি গণমাধ্যমের খবরে বলা হয়, রাজ্য বিধানসভার আগামী ধাপের নির্বাচনের পরই কংগ্রেসের গুরুত্বপূর্ণ ভূমিকায় অভিষেক হতে পারে প্রিয়াঙ্কার। এনডিটিভি।
