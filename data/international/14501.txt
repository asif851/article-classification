
শান্তি আলোচনায় ফিলিস্তিনিদের জন্য ছাড় দেবেন না—এমন ইসরায়েলি প্রধানমন্ত্রীকে মিসরে অভ্যর্থনা জানানো হবে না৷ মিসরের সাবেক সেনাপ্রধান ও আসন্ন নির্বাচনে প্রেসিডেন্ট প্রার্থী আবদেল ফাত্তাহ-আল সিসি গত মঙ্গলবার এই মন্তব্য করেছেন৷গত জুলাইয়ে মিসরে গণতান্ত্রিকভাবে নির্বাচিত প্রথম প্রেসিডেন্ট মোহাম্মদ মুরসিকে ক্ষমতাচ্যুত করা এই অবসরপ্রাপ্ত ফিল্ড মার্শাল আগামী ২৬-২৭ মে অনুষ্ঠেয় নির্বাচনে জয়ী হবেন বলে আশা করা হচ্ছে৷ নির্বাচনে তাঁর একমাত্র প্রতিদ্বন্দ্বী বামপন্থী রাজনীতিক হামদিন সাবাহি৷সিসি মঙ্গলবার একটি টেলিভিশন চ্যানেলকে সাক্ষাৎকার দেন৷ নির্বাচিত হলে তিনি প্রতিবেশী দেশ ইসরায়েলের কোনো প্রধানমন্ত্রীকে মিসর সফরের আমন্ত্রণ জানাবেন কি না বা ইসরায়েল সফরে যাবেন কি না, এমন প্রশ্নের জবাবে সিসি বলেন, ‘ফিলিস্তিনিদের জন্য কিছু দিয়ে তারা আমাদের খুশি করুক, তাদের সেই সুযোগ দিন৷’সাক্ষাৎকারে সিসি ইঙ্গিত দেন, ইসরায়েলকে আগে ফিলিস্তিনকে রাষ্ট্র হিসেবে স্বীকৃতি দিতে হবে৷ পূর্ব জেরুজালেম হবে ফিলিস্তিনের রাজধানী৷ এএফপি৷
