
প্রায় সাড়ে সাত শ কোটি রুপি দিয়ে ভারতের মুম্বাইয়ের ঐতিহ্যবাহী লিঙ্কন হাউস কিনে নিলেন দেশটির অন্যতম শীর্ষ ধনী সাইরাস পুনাওয়ালা। গণমাধ্যমগুলো বলছে, এর মাধ্যমে দেশটিতে সর্বোচ্চ দামে বাসভবন কেনার নজির স্থাপন করলেন তিনি। খবর রয়টার্সের।যুক্তরাষ্ট্র সরকারের কাছ থেকে ওই বাসভবন কিনে নিলেন সাইরাস পুনাওয়ালা। এটি সাবেক এক মহারাজার বাসভবন। ১৯৫৭ সাল থেকে বাসভবনটি মার্কিন কনস্যুলেট হিসেবে ব্যবহার হচ্ছিল। চার বছর আগে কনস্যুলেট অন্য স্থানে সরিয়ে নেওয়া হয়। এরপর ওই ভবনের নাম দেওয়া হয় লিঙ্কন হাউস। টাইমস অব ইন্ডিয়াকে এক সাক্ষাৎকারে লিঙ্কন হাউস কেনার সত্যতা নিশ্চিত করেছেন সাইরাস পুনাওয়ালা। সাইরাসের ছেলে আদর পুনাওয়ালা বলেন, ‘অবস্থানগত কারণেই বাসভবনটি কেনার জন্য ভালো দাম দিতে হয়েছে।’
