
উত্তর কোরিয়ার সর্বোচ্চ আদালত ‘রাষ্ট্রবিরোধী অপরাধে’ জড়িত থাকার দায়ে সে দেশে সমাজসেবামূলক কাজ করতে যাওয়া একজন কানাডীয় খ্রিষ্টান যাজককে যাবজ্জীবন সশ্রম কারাদণ্ড দিয়েছেন। দক্ষিণ কোরিয়ার বংশোদ্ভূত যাজক হিউয়ুন সু লিম (৬০) টরন্টোভিত্তিক একটি প্রতিষ্ঠানের হয়ে উত্তর কোরিয়ায় গিয়েছিলেন। গত জানুয়ারিতে তাঁকে পিয়ংইয়ং থেকে আটক করা হয়। উত্তর কোরিয়ায় দেশটির সরকার সব ধরনের ধর্মীয় কার্যক্রম নিষিদ্ধ করেছে। বিবিসি
