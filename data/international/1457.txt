
খ্যাতিমান মার্কিন রক ব্যান্ড দল দ্য ভেলভেট আন্ডারগ্রাউন্ডের তারকা শিল্পী লু রিড (৭১) গত রোববার মারা গেছেন। ‘ওয়াক অন দি ওয়াইল্ড সাইড’ ও ‘পারফেক্ট ডে’র মতো একক গানের জন্য বিখ্যাত এই শিল্পীর এজেন্ট অ্যান্ড্রু ওয়াইলি এ খবর দিয়েছেন। চলতি বছরের শুরুর দিকে রিডের যকৃৎ প্রতিস্থাপন করা হয়েছিল। এজেন্ট ওয়াইলি জানান, এ থেকে সৃষ্ট জটিলতার কারণে তাঁর মৃত্যু হয়েছে। রোববার নিউইয়র্কের লং আইল্যান্ডে নিজ বাড়িতে মারা যান শিল্পী। রয়টার্স।
