
ইতালিতে ভূমিকম্পে সবচেয়ে ক্ষতিগ্রস্ত অঞ্চলগুলোতে জরুরি অবস্থা জারি করা হয়েছে। আজ শুক্রবার বিবিসি অনলাইনের প্রতিবেদনে এই তথ্য জানানো হয়।
গত বুধবার ইতালির মধ্যাঞ্চলে ৬ দশমিক ২ মাত্রার ভূমিকম্প আঘাত হানে। এরপর হতে থাকে পরাঘাত।
শক্তিশালী ওই ভূমিকম্পে মৃতের সংখ্যা গতকাল বৃহস্পতিবার দুপুর পর্যন্ত ২৫০ জনে গিয়ে ঠেকেছে। আহত হয়েছে ৩৬৫ জন।
ধ্বংসস্তূপের মধ্যে তল্লাশি অভিযান অব্যাহত রেখেছেন উদ্ধারকারীরা। এখন ঠিক কতজনকে জীবিত উদ্ধার করা যাবে, তা নিয়ে শঙ্কা আছে।
প্রায় পাঁচ হাজার উদ্ধারকর্মী উদ্ধারকাজ চালাচ্ছে। তবে পরাঘাতের কারণে উদ্ধারকাজ ব্যাহত হচ্ছে।
