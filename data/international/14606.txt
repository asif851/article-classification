
মন্দির-মঠ-আশ্রমের নির্দিষ্ট গণ্ডিতে পোষ্য হিসেবেই দিন কাটে ওদের। বাকিরা বনে থাকলেও পুরোপুরি মুক্ত; বুনো নয়, নানা কাজে বন বিভাগের নিয়ন্ত্রণেই চলে ওদের জীবন। ভারতের তামিলনাড়ু রাজ্যের এমন ৯৮ টি হাতিকে নেওয়া হচ্ছে এবারের বার্ষিক অবকাশে।রাজ্যের মুখ্যমন্ত্রী জে. জয়ললিতা স্বয়ং এ বার্ষিক হস্তী-অবকাশ আয়োজনের নির্দেশ দিয়েছেন। এ অবকাশে শারীরিক ও মানসিক স্বাস্থ্য পরীক্ষার পাশাপাশি যৌবনদীপ্ত করে তুলতে হাতিদের দেওয়া হবে বিশেষ খাবার। এক খবরে জানিয়েছে ইন্দো-এশিয়ান নিউজ সার্ভিস।কোয়েম্বাটুরের জঙ্গলের কাছে বন ভদ্রকালী আম্মান মন্দিরের কাছে ডিসেম্বরের ১৯ তারিখে শুরু হয়ে আগামী বছরের ৪ ফেব্রুয়ারি পর্যন্ত চলবে এ আয়োজন।এ অবকাশে শারীরিক ও মানসিক স্বাস্থ্য পরীক্ষার পাশাপাশি যৌবনদীপ্ত করে তুলতে হাতিদের দেওয়া হবে বিশেষ খাবার। পাশাপাশি চলবে মাহুতদের বিশেষ প্রশিক্ষণও।বিভিন্ন মন্দির-মঠের ৪৩ টি এবং বন বিভাগের ৫৫টি হাতি এবার এ আয়োজনে অংশ নিচ্ছে।রাজ্যের পোষ্য হস্তীকুলের স্বাস্থ্য ঠিক রাখতে এবং তাদের তরতাজা যৌবনদীপ্ত রাখার এ প্রয়াসে এবার আনুমানিক ১ কোটি ৫৩ লাখ রুপি খরচ হবে। রাজ্য সরকার এ ব্যয় কহন করবে।  
