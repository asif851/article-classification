
ফরাসি প্রেসিডেন্ট ফ্রাঁসোয়া ওলাঁদ বলেছেন, তাঁর দেশের নিস শহরে জনতার ওপর ট্রাক তুলে দিয়ে ব্যাপক প্রাণহানি ঘটানোর বিষয়টি সুস্পষ্টভাবে সন্ত্রাসী হামলা।নিস শহরে হতাহতের ঘটনার পরিপ্রেক্ষিতে আজ শুক্রবার ভোরে এক জরুরি বৈঠকের পর এ কথা বলেন ওলাঁদ।টেলিভিশনে দেওয়া ভাষণে ফরাসি প্রেসিডেন্ট বলেন, এই ঘটনা যে সন্ত্রাসী হামলা, তা অস্বীকার করার জো নেই।ওলাঁদ বলেন, ফ্রান্স মারাত্মকভাবে হামলার শিকার। এ ধরনের হামলার বিরুদ্ধে লড়াইয়ে যা যা করা দরকার, তা করা হবে।ফরাসি প্রেসিডেন্ট বলেন, পুরো ফ্রান্স ইসলামি সন্ত্রাসবাদের হুমকির মধ্যে রয়েছে।গতকাল বৃহস্পতিবার রাতে নিস শহরে বাস্তিল দিবসের আতশবাজির উৎসবে জড়ো হওয়া জনতার ওপর ট্রাক তুলে দেয় এক ব্যক্তি। এতে শিশুসহ অন্তত ৮০ জন নিহত হয়েছে। আহত হয়েছে অর্ধশত ব্যক্তি।ট্রাকচালককে গুলি করে হত্যা করা হয়েছে। ট্রাকের ভেতরে আগ্নেয়াস্ত্র ও গ্রেনেড পাওয়া গেছে।৩১ বছর বয়সী ট্রাকচালক স্থানীয় বাসিন্দা। তিনি তিউনিসিয়ার বংশোদ্ভূত ফরাসি নাগরিক।
হামলার দায় এখন পর্যন্ত কোনো গোষ্ঠী স্বীকার করেনি।
