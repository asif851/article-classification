
জাপানের রাজধানী টোকিওর নাগরিকেরা কুড়িয়ে পাওয়া ২৮ মিলিয়ন মার্কিন ডলার ফেরত দিয়েছেন। বাংলাদেশি মুদ্রায় যা প্রায় ২১৮ কোটি ২৪ লাখ টাকা। ওই অর্থের তিন-চতুর্থাংশ প্রকৃত মালিকদের ফেরত দেওয়া হয়েছে বলে জানিয়েছে পুলিশ।আজ সোমবার বার্তা সংস্থা এএফপির খবরে জানানো হয়, এটি জাপানিদের তাক লাগানো সততার নজির। টোকিও মেট্রোপলিটন পুলিশের এক নারী মুখপাত্র জানান, সম্প্রতি টোকিওর কয়েকজন নাগরিক ৩ দশমিক ৩৪ বিলিয়ন জাপানি ইয়েনভর্তি একটি ব্যাগ পান। এরপর তাঁরা সেটি তাঁদের স্থানীয় থানায় হস্তান্তর করেন।স্পোর্টস-ব্যাগ কুড়িয়ে পাওয়া ব্যক্তি জানান, খেলাধুলার একটি ব্যাগে ওই অর্থ ছিল। তা দিয়ে অনায়াসে একটি মার্সেতি গ্রানটুরিসমো এমসি গাড়ি অথবা টোকিওতে একটি অ্যাপার্টমেন্ট কেনা যেত।ওই মুখপাত্র আরও জানান, হারিয়ে যাওয়া অর্থের ৭৪ শতাংশই প্রকৃত মালিকের কাছে পৌঁছে দেওয়া হয়। জাপানের আইনানুসারে, কুড়িয়ে পাওয়া অর্থের মালিককে তিন মাসের মধ্যে না পাওয়া গেলে, অর্থ প্রাপক তা খরচ করতে পারবেন। কিন্তু অবাক করার ব্যাপার হলো, কুড়িয়ে পাওয়া টাকা প্রাপকেরা এ অধিকার পরিত্যাগ করায় রাজকোষাগারে ৩৯০ মিলিয়ন ইয়েন ফেরত গেছে!
