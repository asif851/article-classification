
শ্রীলঙ্কার সাবেক প্রেসিডেন্ট মাহিন্দা রাজাপক্ষের সবচেয়ে ছোট ভাই বাসিল রাজাপক্ষেকে গ্রেপ্তার করেছে দেশটির পুলিশ। বিপুল অঙ্কের সরকারি তহবিল তছরুপের অভিযোগে গতকাল বুধবার তাঁকে গ্রেপ্তার করা হয়। তাঁর আইনজীবী এ কথা জানিয়েছেন। আইনজীবী ইউ আর ডি সিলভা এএফপিকে বলেন, শ্রীলঙ্কার সাবেক অর্থনৈতিক উন্নয়নবিষয়ক মন্ত্রী বাসিলকে সাত ঘণ্টারও বেশি সময় জিজ্ঞাসাবাদের পর নিরাপত্তা হেফাজতে নেওয়া হয়েছে। গতকাল বিকেলেই তাঁকে ম্যাজিস্ট্রেটের সামনে নেওয়া হয়। আইনজীবী বলেন, সরকারি সম্পত্তি আইনে অভিযুক্ত হওয়ায় তাঁর জামিন সম্ভব নয়। এএফপি|
