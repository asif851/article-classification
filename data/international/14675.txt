
তিন মাস আগে দিল্লির কাছে এক গাড়ি দুর্ঘটনায় তিনি নিহত হয়েছেন বলেই সবাই জানত। চন্দ্র মোহন শর্মা (৩৮) নামে ভারতের তথ্য অধিকার আন্দোলনের সেই কর্মীকে দিব্যি জীবিত অবস্থায় গ্রেপ্তার করেছে পুলিশ। নিজের মৃত্যু নিয়ে জালিয়াতি ও খুনের অভিযোগ তোলা হয়েছে তাঁর বিরুদ্ধে। পুলিশ বলছে, স্ত্রীর সঙ্গে সম্পর্কের টানাপোড়েনের কারণে চন্দ্র মোহন গাড়ি দুর্ঘটনায় মারাত্মকভাবে পুড়ে যাওয়া এক ব্যক্তির লাশের পাশে নিজের মানিব্যাগসহ ব্যক্তিগত জিনিসপত্র ফেলে রেখে মৃত্যুর নাটক সাজান। এরপর প্রতিবেশী এক নারীকে নিয়ে দক্ষিণ ভারতের ব্যাঙ্গালুরু চলে যান। পুলিশ ওই নারীর মুঠোফোনের ওপর নজরদারি করে চন্দ্র মোহনকে গ্রেপ্তার করে।পিটিআই
