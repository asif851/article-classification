
মুসলমানদের প্রিয় নবী হজরত মুহাম্মদ (সা.)। ‘মুহাম্মদ’ নামটি অনেক মুসলমান নিজের সন্তানের নাম হিসেবে রাখেন। এ নামটি যুক্তরাজ্যের শিশুদের জনপ্রিয় নামের তালিকায় শীর্ষস্থান দখল করেছে।
একটি নতুন গবেষণায় দেখা গেছে, শিশুদের নামের তালিকায় এ বছর শীর্ষস্থান দখল করেছে মুসলমানদের প্রিয় নবী হজরত মুহাম্মদ (সা.)-এর নামটি। গোটা বিশ্বেও এ নামটি সবচেয়ে জনপ্রিয়। গত বছরের অলিভার নামটিকে হটিয়ে এ বছর সবচেয়ে জনপ্রিয় নাম ‘মুহাম্মদ’।মা-বাবাদের ওয়েবসাইট বেবি সেন্টার এ বছরের জন্য ছেলেশিশুদের জনপ্রিয় নামের একটি তালিকা তৈরি করেছে। এতে দেখা যাচ্ছে, মুহম্মদ নামটি শিশুদের সবচেয়ে জনপ্রিয় নাম হিসেবে শীর্ষে রয়েছে। বেবি সেন্টারের বরাত দিয়ে এ খবর দিয়েছে বিবিসি বাংলা।গেল বছরে (২০১৩) মুহাম্মদ নামটি তালিকায় ২৮ নম্বরে ছিল। এর পাশাপাশি ছেলেদের অন্য জনপ্রিয় নামগুলো হচ্ছে—জ্যাক, নোয়া ও জ্যাকব। মেয়েশিশুদের ক্ষেত্রে সোফিয়া প্রথম স্থান দখল করে নিয়েছে।বেবি সেন্টার বলছে, ৫৬ হাজার শিশু-জন্মের হিসাব অনুযায়ী ওমর, আলী ও ইব্রাহীম—এ তিনটি নামও ছেলেশিশুদের ১০০ নামের তালিকায় রয়েছে। মেয়েশিশুদের নামের ক্ষেত্রে সবচেয়ে জনপ্রিয় নাম সোফিয়া। এর পরের নামগুলো এমিলি, লিলি, অলিভিয়া। মরিয়াম নামটিও এ বছরের তালিকায় উঠে এসেছে ৩৫ নম্বরে।যুক্তরাজ্যে ৫ শতাংশ মুসলমান রয়েছে।
