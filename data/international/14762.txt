
বিশ্বের ১০টি সস্তা শহরের তালিকায় চারটিই ভারতের। এগুলো হলো বেঙ্গালুরু, চেন্নাই, মুম্বাই ও দিল্লি। ইকোনমিস্ট ইনটেলিজেন্সের সমীক্ষায় উঠে এসেছে এ তথ্য।
সস্তা শহরের তালিকায় তৃতীয় স্থানে আছে ভারতের কর্ণাটক রাজ্যের রাজধানী বেঙ্গালুরু। চির বসন্তের শহর ও তথ্যপ্রযুক্তির শহরের খ্যাতির পাশাপাশি সস্তা শহরের তকমাও মিলল বেঙ্গালুরুর।
ষষ্ঠ স্থানে তামিলনাড়ুর রাজধানী চেন্নাই, সপ্তম স্থানে মহারাষ্ট্রের রাজধানী মুম্বাই এবং দশম স্থানে ভারতের রাজধানী দিল্লি। শীর্ষ ১০ সস্তা শহরের তালিকায় ঠাঁই পায়নি কলকাতা। বিশ্বের সস্তা শহরের তালিকার শীর্ষে আছে কাজাখস্তান।
খাদ্য, পানীয়, বস্ত্র, বাড়িভাড়া, বাড়ির প্রয়োজনীয় জিনিস, গুরুত্বপূর্ণ বিল, বেসরকারি স্কুল, পরিচারিকার বেতনসহ ১০০টি জিনিস বা ৪০০টি পরিষেবা দ্রব্যের মূল্য দেখে এ সিদ্ধান্ত নেয় সমীক্ষক সংস্থা।
