
ভারী বৃষ্টিতে প্রায় অচল হয়ে পড়েছে ভারতের বাণিজ্যিক নগর মুম্বাইয়ের জীবনযাত্রা। গতকাল বৃহস্পতিবার রাত থেকে শুরু হওয়া বৃষ্টি আজ শুক্রবারও অব্যাহত আছে। এতে মারাত্মক ক্ষতিগ্রস্ত হয়েছে বাণিজ্যিক নগরটির ট্রেন চলাচল। শহরের সড়কগুলোতে সৃষ্টি হয় তীব্র যানজটের। মুম্বাই সিটি করপোরেশন ইতিমধ্যে শহরের স্কুলগুলোতে ছুটি ঘোষণার নির্দেশনা দিয়েছে। পাশাপাশি প্রয়োজন ছাড়া লোকজনকে ঘরবাড়ি থেকে বের না হওয়ার পরামর্শ দিয়েছে। অব্যাহত বৃষ্টির ফলে মুম্বাই থেকে ছেড়ে যাওয়া বিমানের ফ্লাইটগুলোর যাত্রাও বিলম্বিত হয়েছে। আবহাওয়ার পূর্বাভাসে আগামী ৪৮ ঘণ্টা এ বৃষ্টি অব্যাহত থাকার কথা বলা হয়েছে।

মুম্বাইয়ে শুক্রবার প্রচণ্ড বৃষ্টিতে ডুবে যাওয়া রেলপথে পথচারীদের দীর্ঘ সারি।

ডুবে যাওয়া রাস্তা পারাপারে পথচারীদের সহযোগিতা করছেন পুলিশের দুই সদস্য।

ভারী বৃষ্টিতে একরকম স্থবিরই হয়ে পড়ে মুম্বাইয়ের রাস্তাঘাট। পথচারীরা রাস্তায় জমা পানি ঠেলে চলাচল করলেও যানবাহনগুলো রাস্তায় আটকে পড়ে।

ভারী বৃষ্টিতে তীব্র যানজটের সৃষ্টি হয় মুম্বাইয়ের রাস্তাগুলোতে।

প্রায় কোমর পর্যন্ত জমা বৃষ্টির পানি ঠেলে গন্তব্যে যাচ্ছেন দুই পথচারী।

বৃষ্টির পানিতে উদাস হয়ে দাঁড়িয়ে আছেন মুম্বাই শহরের দুই নগরকর্মী।

পানি ঠেলে সন্তানদের নিয়ে স্কুল থেকে ফিরছেন এক ব্যক্তি।

এই পানবিক্রেতা দোকান খুলে বসলেও বৃষ্টির কারণে খদ্দেরের দেখা নেই।

ভারী বৃষ্টিতে প্রায় ডুবে যাওয়া একটি ট্যাক্সি।

বৃষ্টিতে রাস্তায় উপড়ে পড়া গাছ সরিয়ে নিতে কাজ করছেন নগরকর্মীরা।
