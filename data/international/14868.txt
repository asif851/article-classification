
কিউবার উদ্যোক্তাদের উৎপাদিত পণ্য আমদানির ওপর নিষেধাজ্ঞা শিথিল করেছে যুক্তরাষ্ট্র। গতকাল শনিবার মার্কিন পররাষ্ট্র দপ্তর এ ঘোষণা দিয়েছে। এর ফলে কিউবার ব্যবসায়ীরা আবারও যুক্তরাষ্ট্রে পণ্য রপ্তানি করতে পারবেন। কোন ধরনের পণ্য দিয়ে রপ্তানি শুরু হবে, সে সম্পর্কে নির্দিষ্ট করে কিছু বলা হয়নি। তবে তামাকজাত সামগ্রী এবং মোটরগাড়িসহ কিছু পণ্যের ওপর নিষেধাজ্ঞা বহাল থাকবে। ওয়াশিংটন এবং হাভানার মধ্যকার সম্পর্ক স্বাভাবিক করার প্রক্রিয়ায় এটি নতুন মাত্রা যোগ করবে বলে আশা করা হচ্ছে। দুই মাস আগে যুক্তরাষ্ট্রের প্রেসিডেন্ট বারাক ওবামা কিউবার সঙ্গে সম্পর্ক স্বাভাবিক করার ঘোষণা দেন।গার্ডিয়ান
