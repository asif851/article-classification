
সৌদি আরবের মিনায় হজের শেষ পর্যায়ের আনুষ্ঠানিকতার সময় শয়তানকে লক্ষ্য করে প্রতীকী পাথর ছুড়তে যাওয়ার সময় পদদলিত হয়ে প্রায় আট শ হাজির মর্মান্তিক মৃত্যু হয়েছে। এ ঘটনায় আহত হয়েছেন দেশ-বিদেশের বেশ কয়েক শ হাজি।সারা বিশ্ব থেকে এবার ২০ লাখের মতো মুসলমান হজ পালন করেন। এর আগেও হজ পালন করতে গিয়ে নানা সময়ে পদদলিত হওয়াসহ বিভিন্ন কারণে হাজিদের মৃত্যু হয়েছে। নিচে এর একটি তালিকা দেওয়া হলো:১৯৯০ সালে: মক্কায় পদদলিত হয়ে ১ হাজার ৪২৬ জন হাজির মৃত্যু১৯৯৪ সালে: মিনায় শয়তানকে লক্ষ্য করে পাথর ছুড়ে মারার সময় ২৭০ জন হাজির মৃত্যু১৯৯৭ সালে: মিনায় হাজিদের থাকার তাঁবুতে আগুন লেগে ৩৪০ জনের মৃত্যু। এ ঘটনায় ১ হাজার ৫০০ জন আহত হন১৯৯৮ সালে: মিনায় শয়তানকে লক্ষ্য করে পাথর ছুড়ে মারার সময় ১৮০ জন হাজির মৃত্যু হয়। পদদলিত হয়ে এ মর্মান্তিক ঘটনা ঘটে ২০০১ সালে: মিনায় পদদলিত হয়ে ৩৫ জনের মৃত্যু ২০০৪ সালে: হজ চলাকালে ২৪৪ জন হাজির মৃত্যু এবং শতাধিক আহত ২০০৬ সালে: মিনায় শয়তানকে পাথর নিক্ষেপের সময় দুর্ঘটনায় ৩৬০-এর বেশি হাজির মৃত্যু ২০১৫ সালে: এ বছরের ১১ সেপ্টেম্বর হজ চলাকালে মক্কায় মসজিদুল হারামে নির্মাণকাজে ব্যবহৃত ক্রেন ভেঙে পড়ে ১১১ জন নিহত হন। এ ঘটনায় আহত হন আরও ৪০০ জন।সূত্র: পাকিস্তানের বহুল প্রচারিত ডন পত্রিকা
