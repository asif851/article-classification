
যুক্তরাজ্য ইরানে একজন চার্জ দ্য অ্যাফেয়ার্স নিয়োগের মাধ্যমে দেশটির সঙ্গে সামান্য কূটনৈতিক সম্পর্ক আবার চালু করবে। পররাষ্ট্রমন্ত্রী উইলিয়াম হেগ গতকাল মঙ্গলবার পার্লামেন্টে এ কথা বলেছেন।যুক্তরাজ্যের মিত্র মার্কিন যুক্তরাষ্ট্রের সঙ্গে ইরানের দীর্ঘদিনের বৈরিতা অবসানের সম্ভাবনা সৃষ্টি হওয়ার প্রেক্ষাপটে ব্রিটিশ সরকারের এ মনোভাবের কথা জানা গেল। তবে পররাষ্ট্রমন্ত্রী হেগ ইরানি প্রেসিডেন্ট হাসান রুহানিকে সতর্ক করে দিয়ে বলেন, নিউইয়র্কে পরমাণু কর্মসূচি নিয়ে যে ইতিবাচক কথাবার্তা তিনি বলেছেন, সে বিষয়ে বাস্তব কাজ করে দেখাতে হবে।এমপিদের উদ্দেশে হেগ বলেন, সম্পর্কে আরও উন্নতির জন্য ‘বড় ধরনের’ অগ্রগতির প্রয়োজন হবে। বিবিসি।
