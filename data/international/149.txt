
মার্কিন প্রেসিডেন্ট বারাক ওবামা যুক্তরাজ্য সফরে গেছেন। তিনি যুক্তরাজ্যের ইউরোপীয় ইউনিয়নে (ইইউ) থাকার পক্ষে মত দিয়েছেন। আজ শুক্রবার বিবিসি অনলাইনের প্রতিবেদনে এই তথ্য জানানো হয়।ওবামা তিন দিনের সফরে গতকাল বৃহস্পতিবার সৌদি আরব থেকে যুক্তরাজ্যে যান।যুক্তরাজ্য সফর শেষে ওবামা জার্মানি যাবেন।যুক্তরাজ্য সফরের আগে ওবামা দুই দিনের সফরে সৌদি আরব যান। সেখানে তিনি উপসাগরীয় সহযোগিতা পরিষদ (জিসিসি) সম্মেলনে যোগ দেন। আইএস মোকাবিলায় আরব মিত্র দেশগুলোর কাছে আরও সহযোগিতা চান ওবামা। এর আগে বুধবার সৌদি আরব সফরের প্রথম দিনে ওবামা সৌদি বাদশাহ সালমানের সঙ্গে বৈঠক করেন।আজ শুক্রবার যুক্তরাজ্যের রানি দ্বিতীয় এলিজাবেথের সঙ্গে ওবামা ও তাঁর স্ত্রী ফার্স্টলেডি মিশেল ওবামা মধ্যাহ্নভোজে অংশ নেবেন।ওবামা দম্পতি রাতে ডিউক ও ডাচেস অব কেমব্রিজের সঙ্গে নৈশভোজে অংশ নেবেন।যুক্তরাজ্য সফরকালে দেশটির প্রধানমন্ত্রী ডেভিড ক্যামেরনের সঙ্গে এক সংবাদ সম্মেলনে ওবামার বক্তব্য রাখার কথা রয়েছে।
