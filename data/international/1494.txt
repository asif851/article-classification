
উত্তর ও দক্ষিণ আমেরিকা এবং এশিয়া মহাদেশের অধিকাংশ এলাকা থেকে গতকাল বুধবার পূর্ণগ্রাস চন্দ্রগ্রহণ দেখা গেছে। এর ফলে নাটকীয়ভাবে তৈরি হয়েছে রক্তবর্ণ চাঁদ বা ‘ব্লাড মুন’। এ গ্রহণের সময় পৃথিবীর একমাত্র উপগ্রহটি আমাদের গ্রহের ছায়ায় সম্পূর্ণ ঢাকা পড়ে যায়। তখন আমাদের আবহমণ্ডল থেকে বিক্ষিপ্ত আলোর প্রভাবে চাঁদের রং হয়ে যায় কমলা বা লাল। আর সে কারণেই চাঁদের এ অবস্থার নাম দেওয়া হয়েছে ‘ব্লাড মুন’। আকাশ স্পষ্ট থাকা সাপেক্ষে পৃথিবীর বিভিন্ন অঞ্চলের মানুষ এই নান্দনিক প্রাকৃতিক শোভা পর্যবেক্ষণ করে। এএফপি ও বিবিসি
