

সিরিয়ার দামেস্ক ও হোমস শহরে বোমা হামলায় নিহত মানুষের সংখ্যা বেড়ে ১৪০ জনে পৌঁছেছে। পর্যবেক্ষক ও রাষ্ট্রীয় গণমাধ্যমের বরাতে আজ সোমবার বিবিসি অনলাইনের প্রতিবেদনে এ তথ্য জানানো হয়।
রাষ্ট্রীয় গণমাধ্যমে বলা হয়েছে, দামেস্কের দক্ষিণ উপকণ্ঠের সৈয়দা জয়নব এলাকায় চারটি বিস্ফোরণে অন্তত ৮৩ জন নিহত হয়েছে।
এর আগে হোমসে দুটি গাড়িবোমা হামলায় অন্তত ৫৭ জন নিহত হয় বলে একটি পর্যবেক্ষক গোষ্ঠী জানিয়েছে।  উভয় শহরে হামলার দায় স্বীকার করেছে জঙ্গি সংগঠন ইসলামিক স্টেট (আইএস)।
অতীতে এই দুই শহর আইএসের বড় ধরনের হামলার লক্ষ্যবস্তুতে পরিণত হওয়ার নজির রয়েছে।
আরও পড়ুন:হোমস ও দামেস্কে বোমায় নিহত ১০৭
