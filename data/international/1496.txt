
বিশাল এক কুমির। কখনো সেই কুমিরের মুখের ভেতর নিজের মাথা ঢুকিয়ে দিচ্ছেন এক নারী। আবার কখনো একই কাজ করছেন এক পুরুষ। কুমিরের লেজ নিয়ে খেলছেন তাঁরা। কিংবা কুমিরের মুখে আদর করছেন।
দিনভর এভাবেই থাইল্যান্ডের পাতায়া কুমির ফার্মে আসা দর্শকদের আনন্দ দেন এই দুই নারী-পুরুষ। বিনিময়ে সারা দিনের পারিশ্রমিক হিসাবে জনপ্রতি পান মাত্র ৭ ডলার। ঝুঁকিপূর্ণ এ কাজ করতে গিয়ে দুর্ঘটনার শিকার হন অনেকেই। গত বছরই এক প্রশিক্ষককে কামড়ে দেয় কুমির। ক্ষতস্থানে ৩০টি সেলাই লেগেছিল।কুমিরের সঙ্গে ঝুঁকিপূর্ণ এই খেলার ছবি তুলেছেন আইয়ান ম্যাকলিন নামের এক পর্যটক। তিনি ছবিগুলো প্রকাশ করে লিখেছেন, ‘ঝুঁকি জেনেও কেউ সাত ডলারে এই কাজ করবেন?’ খবর ডেইলি মেইলের
