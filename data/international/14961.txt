
কট্টর সুন্নিপন্থী ইসলামিক স্টেটের (আইএস) যে জঙ্গি মার্কিন সাংবাদিক জেমস ফলির শিরশ্ছেদ করেছেন, তাঁকে শনাক্তকরণের ‘খুব কাছাকাছি’ পর্যায়ে পৌঁছে যাওয়ার দাবি করেছে যুক্তরাজ্য। আজ রোববার যুক্তরাষ্ট্রে নিযুক্ত ব্রিটিশ রাষ্ট্রদূত পিটার ওয়েস্ট ম্যাকট এ কথা জানান।বিবিসির অনলাইনের খবরে জানানো হয়, ভিডিও ফুটেজ দেখে শিরশ্ছেদকারীকে শনাক্ত করার চেষ্টা চালিয়ে আসছিল যুক্তরাজ্য।ওয়েস্ট ম্যাকট বলেন, ‘ব্যক্তিটি কে—তা এখনই নিশ্চিত করে বলার মতো অবস্থানে আমরা নেই। তবে আমার ধারণা, আমরা তাঁকে শনাক্ত করতে পেরেছি।’শিরশ্ছেদকারী ইংরেজি উচ্চারণে কথা বলেন। তাঁকে শনাক্ত করতে ‘অত্যাধুনিক’ কণ্ঠস্বর শনাক্তকরণ প্রযুক্তি ব্যবহার করা হচ্ছে বলে জানান ওয়েস্ট ম্যাকট।
মার্কিন সাংবাদিকের শিরশ্ছেদের ভিডিও প্রকাশ
ফলিকে উদ্ধারে গোপন অভিযান চালায় যুক্তরাষ্ট্র
 
