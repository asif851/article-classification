
পাকিস্তানের প্রধান বিচারপতি মিয়া সাকিব নিসার বলেছেন, নির্বাহী বিভাগের কাজে হস্তক্ষেপ করার ইচ্ছা তাঁর ছিল না। কিন্তু নাজুক পরিস্থিতির কারণে তিনি হস্তক্ষেপ করতে বাধ্য হন। গতকাল শনিবার মিয়া সাকিব নিসার এ কথা বলেন। খবর ডনের।
সাকিব নিসার বলেন, ‘আমরা যখন হস্তক্ষেপ করি, তখন বলা হয়, আমরা এতই বোকা যে নির্বাহী বিভাগের কাজে হস্তক্ষেপ করি।’ লারকানার একটি হাসপাতালের খারাপ পরিস্থিতি তুলে ধরা একটি ভিডিওর কথা উল্লেখ করে তিনি বলেন, তিনি এসব ঘটনায় ‘বিব্রত’ বোধ করেন এবং পরিস্থিতি দেখতে ওই শহরে যেতে চেয়েছিলেন।
পাকিস্তানের প্রধান বিচারপতি দেশটির শীর্ষ আদালতের তিনজন বিচারপতির সমন্বয়ে গঠিত একটি বেঞ্চের নেতৃত্বে রয়েছেন। জনস্বার্থ–সংশ্লিষ্ট নয়টি মামলা এই বেঞ্চের হাতে রয়েছে।
