
ইরাকের পশ্চিমাঞ্চলের আনবার প্রদেশে অবস্থিত আল বাগদাদী শহরটি জঙ্গি সংগঠন ইসলামিক স্টেট (আইএস) দখল করেছে বলে নিশ্চিত করেছে যুক্তরাষ্ট্র।আজ শনিবার বার্তাসংস্থা এএফপির খবরে জানানো হয়, আল বাগদাদী শহরের কাছে মার্কিন একটি সেনা ঘাঁটি রয়েছে। এ ঘাঁটিটিতে আত্মঘাতী বোমা হামলা করার পরিকল্পনা করেছিল আইএস।পেন্টাগনের মুখপাত্র জন কিরবি বলেছেন, গত কয়েক মাসের মধ্যে এবারই প্রথম নতুন করে কোনো শহরের দখল নিল আইএস। তবে এ ব্যাপারটিকে ‘পরিস্থিতির অবনতি’ হিসেবে মানতে নারাজ কিরবি।আল বাগদাদী শহর থেকে ১০ কিলোমিটারেরও কম দূরত্বে অবস্থিত মার্কিন সেনা ঘাঁটিতে অন্তত ৩০০ মার্কিন সেনা সদস্য আছে। তাঁরা ইরাকি সৈন্যদের প্রশিক্ষণ দেওয়ার কাজে নিয়োজিত।
