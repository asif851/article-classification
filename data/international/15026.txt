
দক্ষিণ কোরিয়ায় বিপণিবিতানে বন্দুকধারীর গুলিতে তিনজন নিহত হয়েছে। আজ বুধবার সকালে দেশটির রাজধানী সিউল থেকে ১২০ কিলোমিটার দক্ষিণে সেজং শহরে এ ঘটনা ঘটে।
বার্তা সংস্থা এএফপির খবরে জানানো হয়, ওই ঘটনার পর হামলাকারী বিপণিটিতে আগুন দেয়। প্রতিশোধ নিতে সাবেক প্রেমিকার পরিবারের ওপর ওই হামলা হয়েছে। পাশের নদীর পাড়ে সন্দেহভাজন হামলাকারীর লাশ পাওয়া গেছে। তিনি আত্মহত্যা করেছেন বলে ধারণা করা হচ্ছে।
দক্ষিণ কোরিয়ায় গুলির ঘটনা খুবই বিরল। ৫০ বছর বয়সী সন্দেহভাজন ওই হামলাকারী একটি শটগান নিয়ে তাঁর সাবেক প্রেমিকার বিপণিতে প্রবেশ করে সরাসরি গুলি চালায়। এতে ওই নারীর বন্ধু, বাবা ও ভাই নিহত হয়। ঘটনার পর থেকে ওই নারী নিখোঁজ। আত্মহত্যা করার আগে ওই নারীকে হামলাকারী নিয়ে গেছে বলে সন্দেহ করা হচ্ছে। 
