
তুরস্কের ইস্তাম্বুলে ইংরেজি নববর্ষ বরণের অনুষ্ঠান চলাকালে একটি নৈশক্লাবে হামলার প্রধান সন্দেহভাজন আব্দুলকাদির মাশারিপভো গ্রেপ্তার হয়েছেন। রেইনা ক্লাব নামের ওই ​নৈশক্লাবে হামলায় ৩৯ জন নিহত হয়েছিলেন। খবর বিবিসির। উজবেকিস্তানের নাগরিক মাশারিপভোকে ইস্তাম্বুলের ইসেনইউয়ার্ট থেকে গ্রেপ্তার করা হয় বলে পুলিশ জানিয়েছে। নৈশক্লাবে নিহতদের মধ্যে ইসরায়েল, ফ্রান্স, তিউনিসিয়া, লেবানন, ভারত, বেলজিয়াম, জর্ডান এবং সৌদি আরবের নাগরিকেরা ছিলেন। মধ্যপ্রাচ্যে সক্রিয় জঙ্গি সংগঠন ইসলামিক স্টেট (আইএস) এ হামলার দায় স্বীকার করে। সিরিয়ায় তুরস্কের সেনাবাহিনীর জড়িত হওয়ার প্রতিশোধ হিসেবে এ হামলা চালানো হয় বলে আইএস দাবি করেছিল। একটি ট্যাক্সিতে ক্লাবে এসে নির্বিচারে গুলি চালায় ওই সন্ত্রাসী।
