
৩০ জনের সাজামুসলিম ব্রাদারহুডের সেল গঠনের দায়ে গতকাল মঙ্গলবার ৩০ ব্যক্তিকে বিভিন্ন মেয়াদে সাজা দিয়েছেন সংযুক্ত আরব আমিরাতের একটি আদালত। তিন মাস থেকে সর্বোচ্চ পাঁচ বছরের সাজা পাওয়া এই ব্যক্তিদের মধ্যে ১০ জন সংযুক্ত আরব আমিরাতের এবং বাকি ২০ জন মিসরের নাগরিক। মিসরের সাজাপ্রাপ্ত নাগরিকদের মধ্যে চিকিত্সক, প্রকৌশলী ও বিশ্ববিদ্যালয়ের শিক্ষক রয়েছেন। অ্যামনেস্টি ইন্টারন্যাশনাল এই রায়ে উদ্বেগ প্রকাশ করে বলেছে, কোনো ধরনের পরোয়ানা ছাড়াই গ্রেপ্তার ও অভিযুক্ত ব্যক্তিদের আইনি সহায়তার সুযোগ না দেওয়ায় সাজাপ্রাপ্তদের মৌলিক অধিকার থেকে বঞ্চিত করা হয়েছে। এএফপি।শশী-সুনন্দা ধনীভারতের ধনী মন্ত্রী দম্পতির তালিকায় উঠে এসেছে শশী থারুর-সুনন্দা পুস্করের নাম। ২০১২-১৩ সালে সরকারের কাছে শশী থারুরের পেশ করা সম্পত্তির হিসাবে সুনন্দার সম্পত্তির পরিমাণ ১১২ কোটি রুপি। আর শশী থারুরের সম্পত্তির পরিমাণ ছয় কোটি ৩৪ লাখ রুপি। সব মিলিয়ে দুজনের সম্পদ ১১৮ কোটি ৩৪ লাখ রুপি দাঁড়ায়। ওই বছর অবশ্য শীর্ষে ছিলেন মন্ত্রী প্রফুল্ল প্যাটেল। তাঁর ও তাঁর স্ত্রী বর্ষা প্যাটেলের মিলিত সম্পত্তির পরিমাণ ছিল ১১৮ কোটি রুপি। কিন্তু পরের বছর তা কমে দাঁড়ায় ৯৭ কোটি রুপিতে। ফলে শীর্ষে উঠে আসে শশী-সুনন্দা দম্পতি। কলকাতা প্রতিনিধি
