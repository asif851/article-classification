
আটক মার্কিন ড্রোনটি যুক্তরাষ্ট্রকে ফেরত দিয়েছে চীন। মার্কিন প্রতিরক্ষা দপ্তর পেন্টাগন এই তথ্য জানিয়েছে। আজ মঙ্গলবার বিবিসি অনলাইনের প্রতিবেদনে এই তথ্য জানানো হয়।
যে স্থান থেকে ড্রোনটি আটক করা হয়, সে স্থানের কাছেই সেটি হস্তান্তর করা হয়েছে বলে খবরে বলা হচ্ছে।
চীনা প্রতিরক্ষা মন্ত্রণালয় এক বিবৃতিতে বলছে, যুক্তরাষ্ট্র ও চীনের মধ্যে সৌহার্দ্যপূর্ণ আলোচনার পর নির্ঝঞ্ঝাটভাবে ড্রোনটি হস্তান্তর করা হয়েছে।
এক বিবৃতিতে যুক্তরাষ্ট্র বলেছে, আন্তর্জাতিক আইন মেনে তারা দক্ষিণ চীন সাগরে কাজ চালিয়ে যাবে।
গত বৃহস্পতিবার দক্ষিণ চীন সাগরে মার্কিন ড্রোনটি আটক করে চীন। এ নিয়ে দুই দেশের মধ্যে উত্তেজনা সৃষ্টি হয়।
পেন্টাগন জানায়, তারা মানুষবিহীন দূরনিয়ন্ত্রিত ডুবুরিযানটি বৈজ্ঞানিক গবেষণাকাজে ব্যবহার করছিল।
ড্রোনটি ফিরিয়ে দিতে চীনের প্রতি আহ্বান জানায় যুক্তরাষ্ট্র।
আরও পড়ুন:ড্রোন ফেরতের আগে তথ্য মুছে দিতে পারে চীনচীনের আটক করা ড্রোনটি ফেরত চান না ট্রাম্প
