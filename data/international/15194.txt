
বাংলাদেশে তাদের ‘অনাদায়ি ফেলে যাওয়া সম্পদ’ ফেরতের দাবি করার সিদ্ধান্ত নিয়েছে পাকিস্তান সরকার। দেশটি এর আর্থিক মূল্য নির্ধারণ করেছে ৯২১ কোটি রুপি। 
পাকিস্তানের ইংরেজি দৈনিক এক্সপ্রেস ট্রিবিউনে আজ প্রকাশিত এক প্রতিবেদনে এ তথ্য তুলে ধরা হয়।
প্রতিবেদনে বলা হয়, স্টেট ব্যাংক অব পাকিস্তান দেশটির সব বাণিজ্যিক ব্যাংক এবং আর্থিক প্রতিষ্ঠানগুলোকে অর্থের পরিমাণ নির্ধারণের জন্য চিঠি দিয়েছে। ওই চিঠিতে তাদের বাংলাদেশের কাছে থেকে পাওনা নির্ধারণের নির্দেশ দেওয়া হয়েছে।
বাংলাদেশের পাশাপাশি ভারতের কাছে থেকেও অনাদায়ি সম্পদ ফেরত চায় পাকিস্তান। ভারতের কাছে দেশটি ৬০০ কোটি রুপি পাবে বলে নির্ধারণ করেছে।
পাকিস্তানের দাবি, তৎকালীন পূর্ব পাকিস্তানে জমি, ভবন, আসবাবপত্র, অফিসের ব্যবহার্য নানা দ্রব্য, যানবাহন, সরকারি বন্ড, ঋণ, বিনিয়োগ করা অর্থের পরিমাণ এখন আর্থিক মূল্য দাঁড়িয়েছে ৯২১ কোটি পাকিস্তানি রুপি। চলতি বছরের জুন মাস পর্যন্ত এসব সম্পদের মূল্য নির্ধারণ করেছে তারা।
আরও পড়ুন: 
ইসলামাবাদের রাস্তা হয়েছে চট্টগ্রামের পাটকলের আয়ে
