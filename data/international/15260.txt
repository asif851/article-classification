
চাঁদে অবতরণকারী ষষ্ঠ ব্যক্তি যুক্তরাষ্ট্রের মহাকাশচারী এডগার মিচেল আর নেই। আজ শনিবার ফ্লোরিডার ওয়েস্ট পাম বিচ এলাকার একটি সরাইখানায় তিনি মারা যান। মৃত্যুকালে তাঁর বয়স হয়েছিল ৮৫ বছর। খবর বিবিসি অনলাইনের।মিচেল তাঁর চাঁদে অবতরণের ৪৫ বছর পুর্তির মাত্র একদিন আগে মারা গেলেন। ১৯৭১ সালে অ্যাপোলো-১৪ এর অভিযানে গবেষণা পরিচালনার জন্য চাঁদে গিয়ে সেখানে তিনি নয় ঘণ্টারও বেশি সময় অতিবাহিত করেন।মিচেলের ওই চাঁদে অবতরণ ছিল যুক্তরাষ্ট্রের অ্যাপোলো সিরিজের চতুর্থ অভিযান। অ্যাপোলো-১৩ মহাকাশযান চাঁদে অবতরণে ব্যর্থ হওয়ার পর অ্যাপোলো-১৪ এর ওই অভিযানে যান মিচেল।১৯৭২ সালে মিচেল মার্কিন মহাকাশ গবেষণা সংস্থা (নাসা) ছেড়ে বিজ্ঞান বিষয়ক একটি শিক্ষাপ্রতিষ্ঠান গড়ে তোলেন।
