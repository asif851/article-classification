
চীনা সাইবার হুমকির পরিপ্রেক্ষিতে নতুন করে রেড অ্যালার্ট জারি করেছে ভারতের প্রতিরক্ষা কর্তৃপক্ষ। আজ সোমবার টাইমস অব ইন্ডিয়া অনলাইনের প্রতিবেদনে এই তথ্য জানানো হয়।খবরে বলা হয়, চীন থেকে পুনরায় অনলাইন গুপ্তচরবৃত্তি ও হ্যাকের চেষ্টা হচ্ছে। তাই বিন্যস্ত তথ্যের সাইবার নিরাপত্তা নিশ্চিত করার প্রয়োজনীয়তা থেকে নতুন করে রেড অ্যালার্ট জারি করা হয়েছে।রেড অ্যালার্টে সতর্ক করে বলা হয়েছে, চীনের চেংদু অঞ্চলভিত্তিক সাকফ্লাই নামের একটি গোষ্ঠী ভারতের নিরাপত্তা ও বাণিজ্যিক প্রতিষ্ঠানের বিরুদ্ধে তাদের সাইবার গুপ্তচরবৃত্তির প্রচেষ্টা জোরদার করেছে।চীনা হ্যাকাররা নিয়মিতভাবে ভারতের নিরাপত্তা ও ব্যবসায়িক কম্পিউটার নেটওয়ার্কে হামলা চালিয়ে আসছে। মাঝেমধ্যে তারা অনুপ্রবেশেও সফল হচ্ছে। যুক্তরাষ্ট্র, যুক্তরাজ্য, জার্মানির মতো দেশও তাদের হামলা থেকে রেহাই পাচ্ছে না।
