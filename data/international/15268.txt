
বর্ণবাদবিরোধী আন্দোলনের নেতা, শান্তিতে নোবেলজয়ী ও দক্ষিণ আফ্রিকার প্রথম কৃষ্ণাঙ্গ প্রেসিডেন্ট সদ্যপ্রয়াত নেলসন ম্যান্ডেলা তাঁর দীর্ঘ জীবনের বিভিন্ন পর্যায়ে বিভিন্ন বাণী দিয়ে অসংখ্য মানুষকে উজ্জীবিত করেছেন। তাঁর কয়েকটি প্রেরণামূলক উদ্ধৃতি১.বিভিন্ন সমস্যা কিছু মানুষকে ধ্বংস করে দেয় আবার অন্যদের গড়ে তোলে। যে মানুষ চেষ্টা অব্যাহত রাখে, তার আত্মাকে কেটে ফেলার মতো যথেষ্ট ধারালো কোনো কুঠার নেই; আশার মতো অস্ত্র যার কাছে আছে, সে শেষ পর্যন্ত টিকে থাকবে।২.কোনো কাজ শেষ না হওয়া পর্যন্ত সেটিকে সব সময়ই অসম্ভব মনে হয়।৩.আমি যদি হারানো সময় আবার ফিরে পেতাম, তাহলে একই কাজগুলো আবার করতাম। নিজেকে একজন মানুষ বলে দাবি করেন এমন যেকোনো ব্যক্তি তা-ই করবেন।৪.স্বাধীন মনের অধিকারী বন্ধুদের আমি পছন্দ করি। কারণ, তারা বিভিন্ন সমস্যাকে সব রকমের দৃষ্টিকোণ থেকে দেখতে আপনাকে সহায়তা করে।৫.জনগণের মুক্তির জন্য অবশ্যই সবকিছু ত্যাগের জন্য প্রকৃত নেতাদের প্রস্তুত থাকতে হবে।৬.আমাদের ব্যক্তিগত ও গোষ্ঠীগত জীবনে থাকবে অন্যদের স্বার্থসংশ্লিষ্ট একটি মৌলিক বিষয়, যা আমাদের স্বপ্নের মতো করে এই বিশ্বকে একটি অধিকতর ভালো স্থানে পরিণত করার পথে অনেক দূর নিয়ে যাবে।৭.প্রত্যেকেই নিজ নিজ পারিপার্শ্বিক পরিস্থিতির ঊর্ধ্বে উঠতে পারে এবং সাফল্য অর্জন করতে পারে যদি সে যা করছে তার প্রতি নিবেদিতপ্রাণ ও সত্যিকারের আন্তরিক হয়।৮.বিশ্বকে বদলে দেওয়ার জন্য সবচেয়ে শক্তিশালী যে অস্ত্রটি আপনি ব্যবহার করতে পারেন, তার নাম শিক্ষা।৯.আমি শিখেছি, উৎসাহ মানে ভয়ের অনুপস্থিতি নয় বরং ভয়ের বিরুদ্ধে জয়। সাহসী ব্যক্তি তিনি নন, যিনি ভয় পান না; বরং তিনিই সাহসী, যিনি ভয়কে জয় করেন।১০.মুক্তি মানে কেবল একজনের শৃঙ্খল ছুড়ে ফেলা নয়, বরং অন্যদের সম্মান ও মুক্তি নিশ্চিত করে, এমন জীবনযাপন।১১.অসন্তোষ/বিরক্তি হচ্ছে বিষপানের মতো এবং আশা করা যায় যে সেই বিষ আপনার শত্রুদের মেরে ফেলবে।১২.পেছন থেকে নেতৃত্ব দিন এবং অন্যদের ভাবতে দিন যে তারাই সামনে রয়েছে।১৩.আমার সাফল্য দিয়ে আমাকে বিচার করবেন না, আমাকে বিচার করুন কতবার আমি ব্যর্থ হয়েছিলাম এবং আবার উঠে দাঁড়িয়েছিলাম তা দিয়ে।১৪.আমি যেকোনো ধরনের বর্ণবাদী বৈষম্যকে সবচেয়ে তীব্রভাবে ঘৃণা করি। সারা জীবন আমি এর বিরুদ্ধে লড়েছি; আমি এখনো লড়াই করি এবং জীবনের শেষ দিন পর্যন্ত বর্ণবাদের বিরুদ্ধে লড়ে যাব।১৫.একটি ভালো মস্তিষ্ক এবং একটি ভালো হূদয় সব সময়ই একটি দুর্দান্ত সম্মিলন।ভাষান্তর: আশিস আচার্যসূত্র: ইউএসএ টুডে
