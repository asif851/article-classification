
দুই নারী ভক্তকে ধর্ষণের দায়ে ভারতের কথিত ধর্মগুরু গুরমিত রাম রহিম সিংয়ের কারাগারে যাওয়ার পর কয়েকজন ‘ভণ্ড বাবা’র একটি তালিকা প্রকাশ করেছে অখিল ভারতীয় আখড়া পরিষদ। আইন করে এসব কথিত ধর্মগুরুর মূলোৎপাটনের দাবি জানিয়েছে এই সংগঠনের নেতারা।
হিন্দুস্তান টাইমসের প্রতিবেদনে বলা হয়, অখিল ভারতীয় আখড়া পরিষদের দেওয়া ‘ভণ্ড বাবা’র তালিকায় গুরমিত রাম রহিম সিং আছেন। তালিকাটি কেন্দ্র ও রাজ্য সরকারের কাছে পাঠাবে সংগঠনটি।
অখিল ভারতীয় আখড়া পরিষদের সভাপতি স্বামী নরেন্দ্র গিরি বলেন, তাদের সামাজিকভাবে বয়কট করতে হবে। সাধারণ মানুষকে এই কথিত ধর্মগুরুদের ব্যাপারে আরও সচেতন হতে হবে।
ভণ্ড বাবাদের তালিকায় আছেন আশারাম বাপু, রাধে মা, সচ্চিদানন্দ গিরি, স্বামী ওমজি, নির্মল বাবা, ইচ্ছাধারী ভীমানন্দ, স্বামী অসীমানন্দ, নারায়ণ সাঁই, রামপাল, বৃহস্পতি গিরি প্রমুখ।
আশারাম বাপুএক কিশোরীকে ধর্ষণের অভিযোগে ২০১৩ সালে গ্রেপ্তার হন কথিত আধ্যাত্মিক গুরু আশারাম বাপু। তিনি দাবি করেছিলেন, যৌন নির্যাতন করার মতো শারীরিকভাবে সক্ষম নন তিনি। তবে পরীক্ষায় তাঁর শারীরিক সক্ষমতা প্রমাণিত হয়েছে বলে জানিয়েছে পুলিশ। ৭৬ বছর বয়সী গুরু আশারাম একটি আশ্রম পরিচালনা করেন। পরে আরেক নারী ভক্তও আশারামের বিরুদ্ধে ধর্ষণের অভিযোগ আনেন। মামলা এখনো চলছে। রহস্যজনকভাবে মামলার তিন প্রত্যক্ষদর্শী খুন হয়েছেন।
রাধে মা পাঞ্জাবের বাসিন্দা সুখিন্দর কৌর মুম্বাই এসে রাধে মা নাম ধারণ করেন। তিনি একজন স্বঘোষিত ধর্মগুরু। তাঁর বিরুদ্ধে নানা অভিযোগ রয়েছে। রয়েছে মামলাও। ২০১৫ সালে ‘বিগ বস’ খ্যাত অভিনেত্রী ডলি বিন্দ্রা অভিযোগ করেন, এক ভক্তের সঙ্গে যৌন সম্পর্ক স্থাপনের জন্য তাঁকে জোর করেছিলেন রাধে মা। প্রথমে রাজি না হওয়ায় তাঁকে হত্যার হুমকি দেওয়া হয়।
সচ্চিদানন্দ গিরিলখনৌয়ের শচীন দত্তকে অনেকেই ‘বিল্ডার বাবা’ বা ‘সচ্চিদানন্দ গিরি’ নামে চেনেন। নানা আর্থিক কেলেঙ্কারির অভিযোগ রয়েছে তাঁর বিরুদ্ধে। পরে তাঁকে দিল্লি পুলিশ গ্রেপ্তার করে।
স্বামী ওমজিবিনোদানন্দ ঝা ওরফে স্বামী ওমজি একজন স্বঘোষিত ধর্মগুরু। ২০০৮ সালের নভেম্বরে তাঁর ছোট ভাই প্রমোদ ঝায়ের বাইসাইকেলের দোকান চুরির অভিযোগ ওঠে তাঁর বিরুদ্ধে। এ ছাড়া তাঁর বিরুদ্ধে অস্ত্র আইন ও সন্ত্রাসী আইনে মামলাসহ বেশ কিছু মামলা রয়েছে।
নির্মল বাবাটিভি অনুষ্ঠান ‘থার্ড আই অব নির্মল বাবা’র কারণে অনেকেই তাঁকে নির্মল বাবা নামেই চেনেন। স্বঘোষিত এই গুরুর আসল নাম নির্মলাজিৎ সিং নারুলা। কোটি ভক্ত সেই অনুষ্ঠান দেখে অনুদান পাঠান। আর তাতেই কোটিপতি এই বাবা।
ইচ্ছাধারী ভীমানন্দউত্তর প্রদেশের চিত্রকূটের স্বঘোষিত ধর্মগুরু স্বামী ভীমানন্দজি মহারাজ ওরফে ইচ্ছাধারী ভীমানন্দ। যৌন ব্যবসা চালানোর দায়ে ১৯৯৭ সালে তাঁকে লাজপত নগর থেকে গ্রেপ্তার করে পুলিশ। পরে তিনি ছাড়া পান। আবার ২০১০ সালে তাঁকে গ্রেপ্তার করা হয়।
স্বামী অসীমানন্দআজমিরে বোমা বিস্ফোরণের ঘটনায় ২০০৭ সালে স্বামী অসীমানন্দকে অভিযুক্ত করা হয়। পরে তাঁকে নির্দোষ বলে ঘোষণা করা হয়।
নারায়ণ সাঁইকিশোরীকে ধর্ষণের অভিযোগে ২০১৩ সালে গ্রেপ্তার হওয়া কথিত আধ্যাত্মিক গুরু আশারাম বাপুর ছেলে নারায়ণ সাঁই। ভক্তকে ধর্ষণের অভিযোগে গ্রেপ্তার করা হয় তাঁকে। তিনিও এখন কারাগারে।
রামপালসন্ত রামপাল হরিয়ানায় সৎলোক আশ্রম গড়ে তুলেছিলেন। সেখানকার ধর্মগুরু ছিলেন তিনি। অজস্র ভক্ত-অনুসারী ছিল তাঁর। কিন্তু ২০১৪ সালে নারী ভক্তকে ধর্ষণ ও শ্লীলতাহানির অভিযোগে ৬৩ বছর বয়সী রামপালকে গ্রেপ্তার করে পুলিশ।
বৃহস্পতি গিরিস্বঘোষিত ধর্মগুরু বৃহস্পতি গিরির প্রতি অভিযোগ, তিনি উত্তর প্রদেশের অলখনাথ ট্রাস্টের একটি মন্দির নিজের নিয়ন্ত্রণে নেওয়ার চেষ্টা করেছিলেন।
