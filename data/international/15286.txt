
ব্রাজিলে রাষ্ট্রীয় তেল কোম্পানি পেট্রোব্রাসের দুর্নীতির বিচারে বাধা সৃষ্টির অভিযোগে দেশটির সাবেক প্রেসিডেন্ট লুলা ডি সিলভার বিরুদ্ধে বিচার শুরু হচ্ছে। আদালতের একটি নথি থেকে এ বিষয়টি জানা গেছে। তবে বিচার শুরুর তারিখ এখনো ঠিক হয়নি।পেট্রোব্রাসের ব্যাপক ওই দুর্নীতি-কেলেঙ্কারিতে জড়িত থাকার অভিযোগে এরই মধ্যে কয়েকজন প্রভাবশালী রাজনীতিবিদ কর্মকর্তাকে গ্রেপ্তার করা হয়েছে। গত মার্চে লুলাকে জিজ্ঞাসাবাদের জন্য আটক করা হয়েছিল। তিনিসহ সাতজনের বিরুদ্ধে ওই দুর্নীতির তদন্ত যার নাম ‘অপারেশন কার ওয়াশ’-এ বাধা সৃষ্টির অভিযোগ আনা হয়েছে।এ মামলায় গত শুক্রবার লুলার পাশাপাশি সাবেক সিনেটর ডেলসিডিও অ্যামারাল এবং ইনভেস্টমেন্ট ব্যাংকার অ্যান্দ্রে এস্টেভেসের বিরুদ্ধে অভিযোগ গঠন করা হয়েছে।পেট্রোব্রাসের অর্থ পাচার ও দুর্নীতির অভিযোগের বিষয়ে দীর্ঘদিন ধরে তদন্ত চলছে। ইতিমধ্যে লুলার বাড়ি তল্লাশি করেছে স্থানীয় পুলিশের একটি সংস্থা।
