
গুজরাট রাজ্যের গির অরণ্যের বানেজ গ্রামে থাকেন ষাটোর্ধ্ব ভারতদাস দর্শনদাস। সেখানকার তীর্থধামের পুরোহিতের দায়িত্বভার তাঁর কাঁধে। তিনি স্থানীয় একটি শিবমন্দিরের দেখভালও করেন। তিনি ভারতের সবচেয়ে বেশি সুবিধাপ্রাপ্ত ভোটারদের একজন।ভারতদাস গত চারটি নির্বাচনে এভাবেই ভোট দিয়েছেন। ভারতীয় নির্বাচন কমিশনের নির্দেশনা অনুযায়ী কোনো ভোটারের বাসস্থান থেকে ভোটকেন্দ্রের দূরত্ব দুই কিলোমিটারের বেশি হতে পারবে না। সে জন্য নির্বাচনী কর্মকর্তারা জুনাগড় জেলার গির অরণ্যে ৩৫ কিলোমিটার পথ পেরিয়ে বানেজ গ্রামে গিয়ে ভোটকেন্দ্র স্থাপন করেন। এ কাজে বনরক্ষীরা সাহায্য করে থাকেন।সাধারণ ভোটকেন্দ্রগুলো সারা দিন খোলা রাখতে হয়। কিন্তু বানেজের ব্যাপারটা ভিন্ন। সেখানে ভারতদাস ভোট দেওয়ামাত্র নির্বাচনী কর্মকর্তারা তল্পিতল্পা গুটিয়ে শহরের দিকে রওনা দিতে পারেন। তবে যাওয়া-আসার সময় তাঁরা যেন সিংহের আক্রমণের মুখে না পড়েন, সে জন্য বনরক্ষীরা সশস্ত্র পাহারায় থাকেন।
