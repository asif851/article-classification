
মানবাধিকারকর্মী নোবেল বিজয়ী লিও শিয়াওবো ও তাঁর স্ত্রীকে মুক্তি দিতে চীনকে চাপ দেওয়ার জন্য ব্রিটিশ প্রধানমন্ত্রী ডেভিড ক্যামেরনকে আহ্বান জানিয়েছেন ১২ জন নোবেল বিজয়ী। চলতি সপ্তাহে চীনের প্রেসিডেন্ট শি জিনপিংয়ের লন্ডন সফরের সময় এ নিয়ে তাঁকে প্রকাশ্যে প্রশ্ন করতে ক্যামেরনের প্রতি আহ্বান জানান তাঁরা। মার্কিন অ্যাডভোকেসি গ্রুপ—ফ্রিডম নাউ এ কথা জানিয়েছে। সংগঠনটি বলেছে, ‘আমরা মনে করি, যতক্ষণ না আপনার মতো নেতারা ব্যক্তিগতভাবে ও প্রকাশ্যে জরুরি পদক্ষেপ নেবেন, চীন ততক্ষণ মনে করে যাবে কোনো পরিণতির আশঙ্কা ছাড়াই তারা কাজ করে যেতে পারবে।’রয়টার্স
