
সৌদি বাদশাহ সালমান যাতে নিভৃতে অবকাশ কাটাতে পারেন, সে জন্য ফ্রান্সের একটি সাগরসৈকতের একটি অংশ সাধারণের জন্য বন্ধ করে দেওয়া হয়েছিল। এর বিরুদ্ধে আবেদনে স্বাক্ষর করেছেন এক লাখের বেশি ফরাসি নাগরিক। আবেদনে বলা হয়েছে, ভিলারিয়াসে অবস্থিত সৈকতের ওই অংশটিতে সবারই যাওয়ার সুযোগ থাকা উচিত। সৌদি বাদশা সালমানের সেখানকার নিজস্ব ভিলায় তিন সপ্তাহ থাকার কথা। তিনি এক হাজারের মতো সফরসঙ্গী নিয়ে ফরাসি রিভিয়েরার ওই শহরে এসেছেন। বিক্ষোভকারীরা যাতে সৈকতের অংশটি দখল করে নিতে না পারে, সে জন্যই পুলিশ আগে থেকে তা বন্ধ করে দেয়। বিবিসি
