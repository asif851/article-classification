
প্রশান্ত মহাসাগরীয় দ্বীপদেশ নাউরুতে অন্তরীণ কেন্দ্রে থাকা শিশুদের ওপর যৌন নিপীড়নের পাঁচটি অভিযোগ পাওয়া গেছে। নৌপথে অবৈধভাবে অস্ট্রেলিয়ায় পাড়ি জমানো বিভিন্ন দেশের মানুষকে দ্বিপক্ষীয় চুক্তি অনুযায়ী এ ধরনের কেন্দ্রে আটক রাখা হয়। অস্ট্রেলিয়া সরকার সব মিলিয়ে অন্তরীণ কেন্দ্রগুলোতে ৪৪ জন আশ্রয়প্রার্থীর ওপর যৌন নিপীড়নের অভিযোগ তদন্ত করছে। অভিবাসন দপ্তর বলেছে, কেন্দ্রগুলোতে এখনো ১২৬টি শিশু রয়েছে। একজন শীর্ষ কর্মকর্তা গতকাল মঙ্গলবার সিনেট কমিটির শুনানিতে বলেন, নিপীড়নের ঘটনাগুলো তদন্তের নির্দেশ দেওয়া হয়েছে।বিবিসি
