
দিল্লির মুখ্যমন্ত্রী হিসেবে দ্বিতীয় মেয়াদে শপথ নিতে এসেও গান গাইলেন অরবিন্দ কেজরিওয়াল। গতবারের শপথ গ্রহণ অনুষ্ঠানে গাওয়া গানটি শোনান এএপির নেতা। খবর এনডিটিভির।রামলীলা ময়দানের অনুষ্ঠানে গানটি গাওয়ার আগে কেজরিওয়াল বলে নেন, ‘আমি গায়ক হিসেবে খারাপ। আবার আজ গলাটাও ভালো নেই।’ তিনি তাঁর বক্তব্য শেষ করেন হিন্দি পয়গাম চলচ্চিত্রে মান্না দের গাওয়া ‘ইনসান কা হো ইনসান সে ভাইসারা, ইয়েহি পয়গাম হামারা’ গানটি গেয়ে। ২০১৩ সালের ২৮ ডিসেম্বর প্রথম মেয়াদে মুখ্যমন্ত্রী হিসেবে শপথ গ্রহণ অনুষ্ঠানে এই গানটিই গেয়েছিলেন ৪৬ বছরের কেজরিওয়াল। গানটি দৃশ্যত আম আদমি পার্টির প্রধানের বেশ পছন্দের। প্রায়ই গানটি গাইতে শোনা যায় তাঁকে। রাজনীতিতে নামার আগে দুর্নীতিবিরোধী প্রচারণার সময়ও একাধিকবার এটি গেয়েছেন তিনি। সূত্র: এনডিটিভি।
