
ইরাকের কিরকুক শহরে আইএসের চলমান হামলায় অন্তত ৪৬ জন নিহত হয়েছে। নিহত ব্যক্তিদের বেশির ভাগই নিরাপত্তা বাহিনীর সদস্য বলে জানিয়েছে নিরাপত্তা ও হাসপাতাল সূত্র।
দেশটির স্বরাষ্ট্র মন্ত্রণালয়ের একজন ব্রিগেডিয়ার জেনারেল এএফপিকে বলেন, দায়েশের (আইএস) সঙ্গে সংঘর্ষে এ পর্যন্ত ৪৬ জন নিহত ও ১৩৩ জন আহত হয়েছে। এদের অধিকাংশই নিরাপত্তা বাহিনীর সদস্য।
এ তথ্যের সত্যতা নিশ্চিত করেছে কিরকুকের স্বাস্থ্য অধিদপ্তর। ওই ব্রিগেডিয়ার জেনারেল বলেন, গতকাল শুক্রবারের অভিযানে অন্তত ২৫ হামলাকারী নিহত হয়েছে।
