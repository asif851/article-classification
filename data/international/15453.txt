
ভারতের প্রধানমন্ত্রী নরেন্দ্র মোদির স্ত্রী যশোদাবেনের কাছে বিয়ের প্রমাণ চেয়েছে আঞ্চলিক পাসপোর্ট কর্তৃপক্ষ। বিয়ের সনদ বা আইনি কাগজ জমা দিতে না পারায় যশোদাবেনের পাসপোর্টের আবেদন বাতিল হয়েছে। অগত্যা আরটিআই আবেদন করে পাসপোর্টে মোদি বিয়ের কী তথ্যপ্রমাণ দিয়েছেন, জানতে চেয়েছেন যশোদাবেন।
পিটিআইয়ের খবরে জানানো হয়, গতকাল বুধবার যশোদাবেন আঞ্চলিক পাসপোর্ট কার্যালয়ে আরটিআইয়ের আবেদন জমা দিয়েছেন।
আঞ্চলিক পাসপোর্ট কার্যালয়ের কর্মকর্তা জেড এ খান বলেন, গত নভেম্বর মাসে বিয়ের সনদপত্র বা প্রমাণ হিসেবে আইনি কাগজ না থাকায় যশোদাবেনের পাসপোর্টের আবেদন বাতিল করা হয়। গতকাল আরটিআই আবেদন করে যশোদাবেন জানতে চেয়েছেন, গুজরাটের মুখ্যমন্ত্রী থাকাকালে মোদি তাঁর পাসপোর্টে বিয়ে-সংক্রান্ত কী তথ্য দিয়েছেন।
দেশের প্রধানমন্ত্রীর স্ত্রী হিসেবে আইনি নিরাপত্তা পান যশোদাবেন।
