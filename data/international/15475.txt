
ইরাকের মসুল শহরে জঙ্গি গোষ্ঠী ইসলামিক স্টেটের (আইএস) নিয়ন্ত্রিত এলাকা থেকে পালানোর সময় ‘নিহত হয়েছেন প্রচুরসংখ্যক বেসামরিক লোক’। মসুলের জানজিলি এলাকার সড়কে শিশু, নারী ও পুরুষের লাশ পড়ে থাকতে দেখা যায়। মসুল পুনরায় দখলে নিতে ইরাকি বাহিনী গত অক্টোবরে মার্কিন নেতৃত্বাধীন জোটের সহায়তায় অভিযান শুরু করে। গত শনিবার ফ্রি বার্মা রেঞ্জার্স নামের ত্রাণ সরবরাহকারী গোষ্ঠীর ডেভ ইউবাংক বলেন, গত দুদিন যারাই এলাকা ছেড়ে পালাতে চেয়েছে আইএস তাদের গুলি করেছে। শুক্রবার অন্তত ৫০টি লাশ পড়ে থাকতে দেখেছেন বলে জানান তিনি।
বিবিসি
