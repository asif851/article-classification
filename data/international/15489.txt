
ভ্যাটিকান সিটিতে বোমা হামলা ও পোপকে হত্যার ষড়যন্ত্রের অভিযোগে নয়জনকে গ্রেপ্তার করেছে ইতালির পুলিশ। পুলিশ বলছে, ওই ঘটনায় আটক দুজন আন্তর্জাতিক সন্ত্রাসবাদী সংগঠন আল-কায়েদার প্রতিষ্ঠাতা ওসামা বিন লাদেন নিহত হওয়ার আগ পর্যন্ত তাঁর নিরাপত্তা কার্যক্রমে জড়িত ছিলেন। অন্যরা ওসামা নিহত হওয়ার পর তাঁর স্বজনদের সঙ্গে যোগাযোগ রাখছেন। গতকাল শুক্রবার রাষ্ট্রপক্ষের কৌঁসুলি মাউরো মুরা এক সংবাদ সম্মেলনে জানান, দীর্ঘ তদন্তের পর ভ্যাটিকান সিটিতে হামলা ও পোপকে হত্যার ষড়যন্ত্রের অভিযোগে ১৮ জনকে গ্রেপ্তারের নির্দেশ দেওয়া হয়। এর মধ্যে নয়জনকে গ্রেপ্তার করা সম্ভব হয়েছে।এএফপি
