
ভারতের বিহার রাজ্যের পাটনায় নরেন্দ্র মোদির সমাবেশে বোমা বিস্ফোরণের ঘটনায় জড়িত থাকার অভিযোগে ইন্ডিয়ান মুজাহিদিনের গুরুত্বপূর্ণ চার সদস্যকে গ্রেপ্তার করেছে জাতীয় তদন্ত সংস্থা (এনআইএ)৷ তবে পুলিশের পক্ষ থেকে বিষয়টি নিশ্চিত করা হয়নি৷ গত মঙ্গলবার রাঁচির একটি গ্রাম থেকে নুমান আনসারি, তৌফিক আনসারি, হায়দার ও মুজিবুল্লাহ নামের ওই চারজনকে গ্রেপ্তার করা হয়৷ গত বছরের ২৭ ডিসেম্বর পাটনায় মোদির সমাবেশে পর পর কয়েকটি বোমার বিস্ফোরণ ঘটানো হয়৷ ঝাড়খন্ড পুলিশ জানায়, তারা বিষয়টি শুনেছে, তবে নিশ্চিত নয়৷ টাইমস অব ইন্ডিয়া৷
