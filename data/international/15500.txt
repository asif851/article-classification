
সিরিয়ায় রক্তপাত বন্ধে নতুন আশার সঞ্চার হয়েছে। প্রস্তাবিত আন্তর্জাতিক শান্তি সম্মেলনে যোগ দেওয়ার ব্যাপারে ইতিবাচক মনোভাব দেখিয়েছে সিরিয়ার সরকার-বিরোধীরা। এর আগে এ ব্যাপারে সম্মতি জানায় প্রেসিডেন্ট বাশার আল-আসাদ সরকার।
তুরস্কের ইস্তাম্বুলে তিন দিনের বৈঠকের মধ্যে বাশারবিরোধী প্রধান জোট সিরিয়ান ন্যাশনাল কোয়ালিশন (এসএনসি) আন্তর্জাতিক সম্মেলনে যোগ দেওয়ার ব্যাপারে তাদের ইতিবাচক অবস্থানের কথা জানায়। গতকাল শনিবারই ওই বৈঠক শেষ হওয়ার কথা। তবে এসএনসির মুখপাত্র লুয়ে শফি বলেন, ‘প্রেসিডেন্ট বাশার পদত্যাগে রাজি হলেই কেবল আমরা শান্তি সম্মেলনে যোগ দেব।’ আর রাশিয়ার পক্ষ থেকে এই ঘোষণা দেওয়া হয়েছে। আমরা সিরিয়া সরকারের কাছ থেকে এ ব্যাপারে ঘোষণা শুনতে চাই।’
ফ্রান্সের রাজধানী প্যারিসে আগামী কাল সোমবার একান্ত বৈঠকে বসছেন কেরি ও লাভরভ। মার্কিন ও রুশ কর্মকর্তারা জানান, দুই নেতা সিরিয়ার বিভিন্ন পক্ষকে প্রস্তাবিত সম্মেলনে যুক্ত করা ও সামগ্রিক পরিস্থিতি নিয়ে আলোচনা করবেন।
প্রস্তাবিত শান্তি সম্মেলন নিয়ে অগ্রগতি হলেও উভয় পক্ষের জন্য কৌশলগতভাবে গুরুত্বপূর্ণ কুশায়ের শহরে গত শুক্রবারও ব্যাপক সংঘর্ষ চলে।
এদিকে সিরিয়ায় অস্ত্র সরবরাহে নিষেধাজ্ঞার মেয়াদ বাড়ানোর বিষয়ে ইউরোপীয় ইউনিয়নভুক্ত (ইইউ) দেশগুলোর মধ্যে বিভক্তি দেখা দিয়েছে। এ বিষয়ে কাল সোমবার বৈঠকে বসছেন ইইউ পররাষ্ট্রমন্ত্রীরা। এএফপি, রয়টার্স, বিবিসি।
