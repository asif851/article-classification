
পড়াশোনার খরচ চালানোর পাশাপাশি একটি ফ্ল্যাট ও গাড়ি কেনার স্বপ্ন দেখছেন জার্মানির ১৮ বছর বয়সী এক শিক্ষার্থী। আর তা একসঙ্গে বাস্তবায়নে নিজের কুমারীত্ব বিক্রির ঘোষণা দিয়েছেন তিনি।
ব্রিটিশ গণমাধ্যম দ্য সানের প্রতিবেদনে বলা হয়েছে, কিম নামের ওই তরুণী জার্মানির সিনড্রেলা এসকর্ট নামে একটি অনলাইন প্রতিষ্ঠানের মাধ্যমে নিজের কুমারীত্ব নিলামে তোলার ঘোষণা নিয়েছেন।
প্রতিবেদনে বলা হয়, সম্প্রতি সিনড্রেলা এসকর্টের অনলাইনে নিজের ছবি পোস্ট করে এই ঘোষণা দিয়েছেন কিম। নিলামে নিজের কুমারীত্বের প্রাথমিক দর রেখেছেন প্রায় ৯০ লাখ ৪৩ হাজার ৩২৯ টাকা (৮৬ হাজার ৬৪০ ব্রিটিশ পাউন্ড)। তবে কুমারীত্ব বিক্রি হলে এই অর্থের ২০ শতাংশ পাবে সিনড্রেলা এসকর্ট।
অনলাইন প্রতিষ্ঠান সিনড্রেলা এসকর্ট বলেছে, কিম আগে কারও সঙ্গে যৌন সংসর্গ করেননি—কুমারীত্ব পরীক্ষা করে চিকিৎসকের এ–সংক্রান্ত সনদও নিলামে দেওয়া হবে।  জার্মানির স্থানীয় গণমাধ্যমে বলা হয়েছে, ৫ ফুট ৮ ইঞ্চি লম্বা কিম সিনড্রেলা এসকর্টের অনলাইনে নিজের ছবি পোস্ট করে লিখেছেন, ‘আমি কিম। আমি আমার কুমারীত্ব বিক্রি করতে চাই। আমি জার্মানি বা ভিয়েনার কোথাও পড়াশোনা করতে চাই। কুমারীত্ব বিক্রির অর্থ দিয়ে আমি পড়াশোনার খরচ দেওয়ার পাশাপাশি একটি ফ্ল্যাট ও গাড়ি কিনতে চাই।’
কিম বলেছেন, নিলামে যে ব্যক্তি তাঁর কুমারীত্বের সর্বোচ্চ দর হাঁকবেন, পৃথিবীর যে প্রান্তেই থাককু না কেন তাঁর সঙ্গে দেখা করবেন কিম।
এর আগে ঘোষণা দিয়ে নিজের কুমারীত্ব বিক্রির সিদ্ধান্ত নিয়েছিলেন রোমানিয়ার ১৮ বছর বয়সী মডেল আলেজান্দ্রা খেফরেন। ঋণগ্রস্ত মা-বাবার বন্ধকি বাড়ি বাঁচাতে এবং বিশ্ববিদ্যালয়ে পড়াশোনার খরচ জোগাতে গত বছরের শেষের দিকে নিজের কুমারীত্ব বিক্রির সিদ্ধান্ত নিয়েছিলেন। সিনড্রেলা এসকর্টের মাধ্যমে নিজের কুমারীত্ব নিলামে তুলেছিলেন তিনি। সেখানে নাম প্রকাশে অনিচ্ছুক হংকংয়ের এক ব্যবসায়ী সর্বোচ্চ দর ২০ লাখ ডলার (প্রায় ১৬ কোটি ১২ লাখ টাকা) হেঁকে আলেজান্দ্রা খেফরেনের কুমারীত্ব কিনে নেন।
