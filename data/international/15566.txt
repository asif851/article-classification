
সিরিয়ার প্রেসিডেন্ট বাশার আল-আসাদ ক্ষমতাসীন বাথ পার্টির বিভিন্ন পদে রদবদলের পেছনের কারণ হিসেবে সংশ্লিষ্ট নেতাদের ‘ভুলের’ কথা উল্লেখ করেছেন। দলীয় সংবাদপত্রে গতকাল বৃহস্পতিবার প্রকাশিত এক সাক্ষাৎকারে আসাদ বলেন, অপসারিত কয়েকজন নেতা দায়িত্ব পালনকালে ভুল করেছিলেন। প্রেসিডেন্ট বাশার বলেন, একজন নেতা যখন নিজের একের পর এক করা ভুল সংশোধন না করেন, তাঁকে অবশ্যই জবাবদিহি করতে হয়। এটিই বাথ পার্টির কেন্দ্রীয় কমিটির নিয়ম। এখানে নেতাদের নিয়মিত জবাবদিহি করতে হয়। বাথ পার্টিতে নতুন দায়িত্বপ্রাপ্ত ১৬ জন নেতার নাম দুই দিন আগে প্রকাশ করা হয়। প্রেসিডেন্ট বাশার ছাড়া দলটির সাবেক প্রধানদের কেউই নতুন তালিকায় নেই। দলের মহাসচিবের দায়িত্ব পালন করবেন বাশার আল-আসাদ। এএফপি।
