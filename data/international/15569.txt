
শ্রীলঙ্কায় নির্ধারিত সময়ের প্রায় দুই বছর আগে আগামী বছরের জানুয়ারিতে প্রেসিডেন্ট নির্বাচন অনুষ্ঠিত হবে। দেশটির তথ্যমন্ত্রী এ কথা জানিয়েছেন।গতকাল সোমবার বিবিসি অনলাইনের প্রতিবেদনে জানানো হয়, দেশটির বর্তমান প্রেসিডেন্ট মাহিন্দা রাজাপক্ষে তৃতীয়বার ক্ষমতায় আসতে আগাম এই নির্বাচনে অংশ নেবেন বলে আশা করা হচ্ছে।রাজাপক্ষে ২০০৫ সালে প্রথমবার প্রেসিডেন্ট নির্বাচিত হন। দ্বিতীয় দফায় প্রেসিডেন্ট নির্বাচিত হন ২০১০ সালে। বর্তমানে তিনি ছয় বছর মেয়াদের জন্য দায়িত্ব পালন করছেন।২০১০ সালের সেপ্টেম্বরে শ্রীলঙ্কার সাংসদেরা সংবিধানের একটি সংশোধনী অনুমোদন করেন। এতে রাজাপক্ষেকে অনির্দিষ্ট সংখ্যকবার প্রেসিডেন্ট হওয়ার সুযোগ দেওয়া হয়েছে।
