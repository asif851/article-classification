
এ বছর মিস ওয়ার্ল্ড প্রতিযোগিতায় শিরোপা জিতে নিলেন দক্ষিণ আফ্রিকার ২২ বছর বয়সী লাস্যময়ী রলিন স্ট্রস। গতকাল রোববার লন্ডনে ৬৪তম এই বার্ষিক প্রতিযোগিতার আসর বসে। সারা বিশ্বের ১০০ কোটির বেশি দর্শক টেলিভিশনে সরাসরি সম্প্রচারিত অনুষ্ঠানটি উপভোগ করে। খবর এএফপির।মোট ১২১টি দেশ থেকে প্রতিযোগীরা সুন্দরী প্রতিযোগিতায় অংশ নেন। এতে প্রথম রানারআপ হন হাঙ্গেরির এডিনা কুলসার। আর যুক্তরাষ্ট্রের এলিজাবেথ সাফরিত হন তৃতীয়।জমকালো চূড়ান্ত প্রতিযোগিতা অনুষ্ঠানে রলিন স্ট্রসের মাথায় মুকুট পরিয়ে দেন বিদায়ী মিস ওয়ার্ল্ড ফিলিপাইনের মেগান ইয়ং।বিজয়ী হওয়ার পর দর্শকদের অভিবাদনের জবাব দিয়ে মেডিকেল কলেজের ছাত্রী রলিন বলেন, ‘সাউথ আফ্রিকা পুরস্কারটি তোমার জন্য। আমার দায়িত্ব আরও বেড়ে গেল।’এ বছর প্রতিযোগিতাটি নাড়িয়ে দিয়েছিল মিস হন্ডুরাসের খুনের ঘটনা। মারিয়া হোসে আলভারাদো নামে ১৯ বছর বয়সী তরুণী ও তাঁর বোনকে গুলি করে হত্যা করে দুর্বৃত্তরা। আলভারাদোর এ বছরের মিস ওয়ার্ল্ডে অংশ নেওয়ার কথা ছিল।বলিউড তারকা ঐশ্বরিয়া রাই তাঁর স্বামী অভিনেতা অভিষেক বচ্চন ও মেয়ে আরাধ্যকে নিয়ে মঞ্চে উপস্থিত ছিলেন।এ বছর সেরা দশের মধ্যে আরও ছিলেন ভারত, যুক্তরাজ্য, গায়ানা, ব্রাজিল, কেনিয়া, মেক্সিকো ও যুক্তরাষ্ট্রের প্রতিযোগীরা।মিস ওয়ার্ল্ড প্রতিযোগিতা শুরু ১৯৫১ সালে।
