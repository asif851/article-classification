
অস্ট্রেলিয়ার সিডনিতে পুলিশ সদর দপ্তরের সামনে বন্দুকধারীদের গুলিতে দুজন নিহত হয়েছেন। সিডনির পশ্চিমাঞ্চলে নিউ সাউথ ওয়েলসে চার্লস স্ট্রিটে আজ শুক্রবার স্থানীয় সময় সাড়ে চারটার দিকে (বাংলাদেশ সময় দুপুর সাড়ে ১২টা) এ ঘটনা ঘটে।
পুলিশের বিবৃতিতে বলা হয়, একাধিক গুলি চালানোর ঘটনা ঘটেছে। বেসামরিক একজনকে গুলি করতে দেখে পুলিশের এক কর্মকর্তা তাঁর অস্ত্র ব্যবহার করেন। এতে ঘটনাস্থলে দুজন মারা যান।
তাৎ​ক্ষণিকভাবে নিহতদের পরিচয় উদ্ধার করা যায়নি। ঘটনার বিস্তারিত জানতে পুলিশের একটি দল তদন্ত শুরু করছে। এটি কোনো সন্ত্রাসী হামলা কিনা, সে বিষয়টি এখনই বলতে পারছেন না বলে এএফপিকে জানিয়েছেন পুলিশের এক মুখপাত্র।
