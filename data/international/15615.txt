
ফ্রান্সে বিধ্বস্ত জার্মানির উড়োজাহাজটির সহবৈমানিক আন্ড্রিয়াস লুবিৎস ইন্টারনেটে আত্মহত্যার উপায় খুঁজেছিলেন। লুবিৎ​সের ফ্ল্যাট থেকে পুলিশ একটি ট্যাবলেট কম্পিউটারও জব্দ করেছিল। কৌঁসুলির কার্যালয় জানায়, উড়োজাহাজটি বিধ্বস্ত হওয়ার সপ্তাহ খানেক আগে ওই কম্পিউটার থেকে ইন্টারনেটে ‘আত্মহত্যার বিভিন্ন উপায়’, ‘ককপিটের দরজা ও এর নিরাপত্তাব্যবস্থা’ ইত্যাদি তথ্য খোঁজার ইঙ্গিত মিলেছে। তদন্তকারীদের ধারণা, সহবৈমানিক লুবিৎস ইচ্ছা করেই উড়োজাহাজটিকে পাহাড়ে আছড়ে ফেলেন। এদিকে বিধ্বস্ত বিমানের দ্বিতীয় ব্ল্যাকবক্স খুঁজে পাওয়া গেছে।রয়টার্স
