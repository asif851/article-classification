
জঙ্গিগোষ্ঠী ইসলামিক স্টেট (আইএস) নতুন মুখপাত্র নিয়োগ দিয়েছে। টাইমস অব ইন্ডিয়া অনলাইনের প্রতিবেদনে এ তথ্য জানানো হয়।
গতকাল সোমবার অনলাইনে প্রকাশিত এক অডিও বার্তায় আবি আল-হাসান আল মুহাজেরকে সংগঠনের নতুন মুখপাত্র হিসেবে উল্লেখ করেছে আইএস।
আইএস-সংশ্লিষ্ট আল ফুরকান মিডিয়ায় ওই রেকর্ড করা অডিও প্রকাশিত হয়।
আইএসের আগের মুখপাত্র ছিলেন আবু মোহাম্মদ আল-আদনানি। গত আগস্টে সিরিয়ায় মার্কিন বিমান হামলায় তিনি নিহত হন। সেপ্টেম্বরে এ তথ্য জানায় যুক্তরাষ্ট্র।
মার্কিন প্রতিরক্ষাবিষয়ক একজন কর্মকর্তার ভাষ্য, গত জুলাইয়ে ঢাকার গুলশানে জঙ্গি হামলার ঘটনায় ‘গুরুত্বপূর্ণ ভূমিকা’ পালন করেছিলেন আদনানি।
আরও পড়ুন:আইএসের শীর্ষ নেতা আদনানি নিহতগুলশান হামলায় বড় ভূমিকা ছিল আইএস নেতা আদনানির
