
মিয়ানমারের পূর্বাঞ্চলে ভূমিধসে কমপক্ষে ১৭ জনের প্রাণহানি ঘটেছে। মৌসুমি বৃষ্টি থেকে এই ভূমিধস হয়েছে। আজ মঙ্গলবার দেশটির সরকারি গণমাধ্যমে এ খবর জানানো হয়।
এএফপির খবরে জানানো হয়, গতকাল সোমবার বিকেলে প্রত্যন্ত কায়াহ রাজ্যের হপা-সং শহরে এ ভূমিধসের ঘটনা ঘটে। এতে ১০ জন পুরুষ ও ৭ জন নারীর মৃত্যু হয়।
ওই এলাকায় আরও ভারী বৃষ্টি হতে পারে। ৩৬০ জনেরও বেশি লোককে সেখান থেকে সরিয়ে অস্থায়ী আশ্রয়কেন্দ্রে নেওয়া হয়েছে।
জুলাই মাসে বন্যায় মিয়ানমারে ব্যাপক প্রাণহানি ঘটে। দেশটিতে প্রায়ই ভূমিধস ও বন্যা হয়।
