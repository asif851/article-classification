
যুক্তরাষ্ট্রের বিরোধিতা সত্ত্বেও গতকাল সোমবার জাতিসংঘের মহাসচিব আন্তোনিও গুতেরেস বলেছেন, তিনি মনে করেন লিবিয়ায় জাতিসংঘের দূত হিসেবে ফিলিস্তিনের সাবেক প্রধানমন্ত্রী সালাম ফাইয়াদই ‘সঠিক ব্যক্তি’। লিবিয়ায় রাজনৈতিক মিশনের প্রধান হিসেবে সালাম ফাইয়াদকে নির্বাচিত করায় এর আগে হতাশা ব্যক্ত করেছিলেন জাতিসংঘে নিযুক্ত মার্কিন রাষ্ট্রদূত নিকি হ্যালি। তিনি বলেছিলেন, জাতিসংঘ বরাবরই ফিলিস্তিনের প্রতি পক্ষপাতমূলক আচরণ করে যুক্তরাষ্ট্রের মিত্র ইসরায়েলের বিরোধিতা করে। এ প্রেক্ষাপটে জাতিসংঘ মহাসচিব দুবাইতে এক সম্মেলনে বলেন, ‘আমি মনে করি এ মুহূর্তে এই কাজের জন্য তিনি (ফাইয়াদ) সঠিক ব্যক্তি।...আমি এও মনে করি, তাঁকে নিয়োগ করতে না পারলে লিবিয়ার শান্তি-প্রক্রিয়া ও লিবীয় জনগণেরই ক্ষতি হবে।’
রয়টার্স
