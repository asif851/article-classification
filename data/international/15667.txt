

বলিভিয়ার উপস্বরাষ্ট্রমন্ত্রী রোদোলফো ইলানেসকে অপহরণের পর পিটিয়ে হত্যা করেছেন বিক্ষোভরত খনিশ্রমিকেরা। খনি আইন নিয়ে শ্রমিকদের মধ্যে চলমান উত্তেজনাকর পরিস্থিতির মধ্যস্থতা করতে গেলে মন্ত্রী এই হত্যাকাণ্ডের শিকার হন।
প্রতিরক্ষামন্ত্রী রেইমি ফেরেইরার উদ্ধৃতি দিয়ে লা রাহন পত্রিকার খবরে বলা হয়েছে, উপমন্ত্রী রোদোলফো ইলানেস বৃহস্পতিবার সকালে রাজধানী লাপাজের ১৬০ কিলোমিটার দূরে পানদুরো থেকে দেহরক্ষীসহ অপহৃত হন। তিনি সেখানে আন্দোলনরত শ্রমিকদের সঙ্গে কথা বলতে গিয়েছিলেন। স্বরাষ্ট্রমন্ত্রী কার্লোস রোমেরো বলেছেন, ‘সব তথ্যপ্রমাণে’ বোঝা যাচ্ছে, তাঁকে সেদিন সন্ধ্যায় পিটিয়ে নির্মমভাবে হত্যা করা হয়েছে।
 
