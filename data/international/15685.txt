
উন্নত সেবার দাবিতে ব্রাজিলের ইন্ডিয়ান আদিবাসীরা গত বৃহস্পতিবার গুরুত্বপূর্ণ একটি রেলস্টেশন অবরোধ করে। ওই রেলপথের মালিক বৃহৎ খনি কোম্পানি ভেল। এ নিয়ে এক সপ্তাহে দ্বিতীয়বারের মতো পার্শ্ববর্তী গ্রামের আন্দোলনকারীরা ট্রেন চলাচল বন্ধ করে দিল। উন্নত পরিবহন, শিক্ষা, স্বাস্থ্য ও নিরাপত্তার দাবিতে আমাজন বন-সংলগ্ন এলাকার আদিবাসীরা এই আন্দোলন করছে। এর আগে গত সপ্তাহে আদিবাসীরা দুই দিন রেল অবরোধ করে রাখে। তারা চাচ্ছে, খনি কোম্পানি ভেল যেন আদিবাসীদের পক্ষ হয়ে কর্তৃপক্ষের সঙ্গে আলাপ-আলোচনা করে। বিবিসি।
