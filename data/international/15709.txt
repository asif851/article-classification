
যুক্তরাজ্যের প্রিন্স চার্লস আইরিশ রিপাবলিকান আর্মির (আইআরএ) সাবেক রাজনৈতিক দল সিন ফেইনের নেতা জেরি অ্যাডামসের সঙ্গে করমর্দন করলেন। এই আইআরএ-ই ৩৬ বছর আগে চার্লসের আত্মীয় লর্ড লুইস মাউন্টব্যাটেনকে বোমা হামলার মাধ্যমে হত্যা করেছিল। আয়ারল্যান্ডের গলওয়ে শহরের কাছে এক সংবর্ধনা অনুষ্ঠানে চার্লস ও অ্যাডাম সামান্য কথাবার্তাও বলেন। আজ বুধবার চার্লসের এ এলাকার কাছেই সেই বোমা হামলার ঘটনাস্থল পরিদর্শন করার কথা। যুক্তরাজ্য ও সিন ফেইনের মধ্যে বেশ কয়েকটি সমঝোতা উদ্যোগের সাম্প্রতিকতম নমুনা এটি। আর এবারই প্রথম ব্রিটিশ রাজপরিবারের কোনো জ্যেষ্ঠ সদস্যের সঙ্গে সাক্ষাৎ করলেন জেরি অ্যাডামস।রয়টার্স
