
ভারতের ক্ষমতাসীন দল কংগ্রেস পার্টির প্রধান সোনিয়া গান্ধী হাসপাতাল থেকে ছাড়া পেয়েছেন।পিটিআই প্রকাশিত প্রতিবেদনে জানানো হয়, লোকসভায় গতকাল সোমবার রাতে খাদ্য সুরক্ষা বিল নিয়ে আলোচনা চলার সময় হঠাত্ করেই শারীরিকভাবে অসুস্থতাবোধ করেন সোনিয়া। এরপর তাঁকে দেশটির রাজধানী নয়াদিল্লির এইএমস হাসপাতালে ভর্তি করা হয়।এইএমস সূত্র জানায়, বুকে ব্যথার কারণে প্রথমে সোনিয়া গান্ধীকে হাসপাতালের আইসিইউতে ভর্তি করা হয়। পরে তাঁকে হাসপাতালের কার্ডিয়াক সেন্টারে নেওয়া হয়। পাঁচ ঘণ্টা হাসপাতালে কাটান তিনি। সব পরীক্ষা-নিরীক্ষা শেষে তাঁকে হাসপাতাল ছাড়ার অনুমতি দেন চিকিত্সকেরা।দলের পক্ষ থেকে জানানো হয়েছে, সোনিয়া গান্ধী হাসপাতাল থেকে ছাড়া পেয়েছেন। তিনি সুস্থ আছেন। তাঁর স্বাস্থ্য পরীক্ষা শেষ হয়েছে। দুশ্চিন্তার কোনো কারণ নেই।এইএমস হাসপাতালের একজন জ্যেষ্ঠ চিকিত্সক বলেছেন, সোনিয়া গান্ধীর কাশি আছে। আছে মাথাব্যথা। তাঁকে ওষুধ দেওয়া হয়েছে। আমরা সব ধরনের প্রয়োজনীয় পরীক্ষা করেছি। তাঁর সবকিছু স্বাভাবিক আছে।’
 
 
