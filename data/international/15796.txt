
ছয় বছর পর ইসরায়েল ও তুরস্ক তাদের কূটনৈতিক সম্পর্ক পুনঃস্থাপন করল। গত রোববার দুই দেশের মধ্যে বৈঠকে এ সিদ্ধান্ত হয়েছে। জাতিসংঘের মহাসচিব বান কি মুন দুই দেশের এই সিদ্ধান্তকে স্বাগত জানিয়েছেন। ২০১০ সালে তুরস্কের ত্রাণবাহী জাহাজে ইসরায়েলী সেনাদের হামলার কারণে দুই দেশের সম্পর্ক ছিন্ন হয়েছিল। তুরস্কের প্রধানমন্ত্রী বিনালি ইয়ালদিরিম বলেছেন, জাহাজে হামলার ঘটনার জন্য ইসরায়েল দুই কোটি ডলার জরিমানা দেবে। দুই দেশের চুক্তির ফলে তুরস্ক এখন থেকে নির্বিঘ্নে ফিলিস্তিনি ভূখণ্ডে অবকাঠামো নির্মাণসামগ্রী পাঠাতে পারবে।
বিবিসি
