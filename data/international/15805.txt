
পশ্চিমা তেল কোম্পানির বিরুদ্ধে হুমকির পরিপ্রেক্ষিতে নিরাপত্তার কারণে সৌদি আরবে মার্কিন দূতাবাস দুই দিনের জন্য বন্ধ করে দেওয়া হয়েছে। গতকাল রোববার ও আজ সোমবার রিয়াদ, জেদ্দা ও দাহরান কনস্যুলেটের সব সেবা বন্ধ থাকবে। গত শনিবার মার্কিন দূতাবাসের ওয়েবাসাইটে এক বিবৃতিতে এ কথা বলা হয়েছে। পাশাপাশি মার্কিন নাগরিকদের অতিরিক্ত সতর্ক থাকতে বলা হয়েছে। বিবৃতিতে বলা হয়, ‘দেশব্যাপী ভ্রমণের ক্ষেত্রে অতিরিক্ত সতর্কতামূলক ব্যবস্থা গ্রহণের ব্যাপারে উৎসাহিত করা হচ্ছে।’এএফপি
