
আন্দামান সাগরে মৃত্যুঝুঁকিতে দিনের পর দিন ভেসে চলা প্রায় সাত হাজার বাংলাদেশি ও রোহিঙ্গা আশ্রয়প্রার্থীকে সাময়িক ঠাঁই দিতে রাজি হয়েছে মালয়েশিয়া ও ইন্দোনেশিয়া। অসহায় এসব মানুষকে মানবিক সহায়তা দেবে বলে জানিয়েছে মিয়ানমারও। সাগরে ভেসে আসা এসব অভিবাসনপ্রত্যাশীদের এখন একমাত্র আশ্রয় এই শরণার্থী শিবিরগুলো। এরই একটুকরো এখানে তুলে ধরা হলো:
মেয়ের খোঁজ পেতে ছবি হাতে দাঁড়িয়ে আছেন এক রোহিঙ্গা মা। তাঁর মেয়ে সাওয়ার নুয়ার মিয়ানমারে একটি শরণার্থী শিবিরে মানবপাচারকারীর হাতে বন্দী। ছবিটি গতকাল বৃহস্পতিবারের। 
 
ইন্দোনেশিয়ার আচেহ প্রদেশে অস্থায়ী আশ্রয়কেন্দ্রে ঠাঁই মিলেছে ছোট্ট শিশুটি ও তার মায়ের। বৃহস্পতিবার পরিচয় শনাক্তকরণ ছবি তোলার সময় কাঁদছিল শিশুটি। 
 
মিয়ানমারের রাখাইন রাজ্যের সিত্তে এলাকায় শরণার্থী শিবিরের দিকে আসা নৌকাগুলোর দিকে তাকিয়ে আছে এক শিশু। ছবিটি আজকের।
