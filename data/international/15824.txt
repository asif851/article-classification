
কাতারে বেড়াতে আসা নারী পর্যটকদের লেগিংস পরিধানের ওপর নিষেধাজ্ঞা আরোপ করে একটি ডিক্রি জারি করেছে দেশটির সরকার। এ বিষয়ে অবহিত করতে কাতারের ইসলামিক কালচারাল সেন্টার ‘দ্য রিফ্লেক্ট ইউর রেসপেক্ট’ শীর্ষক প্রচার চালাচ্ছে।
সংস্থাটির প্রচারপত্রে বলা হয়েছে, ‘লেগিংস প্যান্ট নয়। আপনি যদি কাতারে অবস্থান করেন, তবে আপনি আমাদেরই একজন। কাতার তার পর্যটকদের শালীনতা শেখাতে চায়।’ তা প্রকাশে এ ধরনের পোশাক পরিধান না করার আহ্বান জানানো হয়েছে।ডেইলি মেইল-এর খবরে বলা হয়, শুধু লেগিংস নয়, বিদেশি পর্যটক নারীদের ছোট স্কার্ট, হাতাকাটা পোশাক বা যেকোনো ধরনের আঁটোসাঁটো পোশাক পরিধানের ক্ষেত্রেই এ নিষেধাজ্ঞা জারি করা হয়েছে।নারীদের পাশাপাশি পুরুষ পর্যটকদেরও প্রকাশ্যে ছোট পোশাক পরতে নিরুত্সাহিত করা হয়েছে।কাতারে ২০২২ সালে বিশ্বকাপ ফুটবল অনুষ্ঠিত হবে। এ উপলক্ষে বিদেশি দর্শনার্থী ও পর্যটকদের সতর্ক করতে আগে থেকেই এ ব্যবস্থা নিয়েছে দেশটি।
