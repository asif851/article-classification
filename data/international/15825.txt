
যুক্তরাজ্যে এক হাজারের বেশি বন্দীর ভোটের অধিকার লঙ্ঘিত হয়েছে বলে রায় দিয়েছেন মানবাধিকারবিষয়ক ইউরোপীয় আদালত। ২০০৯ থেকে ২০১১ সাল পর্যন্ত দেশটির কারাগারে থাকা বিভিন্ন বন্দীর অভিযোগের পরিপ্রেক্ষিতে গতকাল মঙ্গলবার এই রায় দেওয়া হয়। এই নিয়ে চতুর্থবারের মতো বন্দীদের ভোটাধিকার না দেওয়ায় যুক্তরাজ্যকে অভিযুক্ত করা হলো। রায়ে উল্লেখ করা হয়, মানবাধিকারবিষয়ক ইউরোপীয় কনভেনশনের অবাধ নির্বাচনবিষয়ক তিন নম্বর ধারা লঙ্ঘিত হয়েছে। এই ইউরোপীয় শীর্ষ আদালত এর আগেও ব্রিটিশ সরকারের প্রতি সংশ্লিষ্ট আইন পরিবর্তনের আহ্বান জানান।এএফপি
