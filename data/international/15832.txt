
ভারতীয় জনতা পার্টির (বিজেপি) প্রধানমন্ত্রী পদপ্রার্থী নরেন্দ্র মোদি সোনিয়া গান্ধীর বিরুদ্ধে ব্যবস্থা নিতে নির্বাচন কমিশনের প্রতি আহ্বান জানিয়ে বলেছেন, কংগ্রেস সভানেত্রী জামা মসজিদের শাহি ইমামের সঙ্গে বৈঠকের মাধ্যমে সাম্প্রদায়িকতাকে উসকে দিচ্ছেন। ধর্মকে কাজে লাগিয়ে ভোট পেতে চাইছে কংগ্রেস।গতকাল বৃহস্পতিবার গাজিয়াবাদ শহরে এক সমাবেশে মোদি এ কথা বলেন। এদিকে সোনিয়া গান্ধী শাহি ইমামের সঙ্গে তাঁর সাক্ষাতের ঘটনা নিয়ে বিজেপির সমালোচনার জবাব দিয়েছেন। তিনি বলেছেন, ‘বিজেপির এই অভিযোগ “তামাশা” ছাড়া আর কিছু নয়। আমরা নির্বাচনকে মেরুকরণ করতে চাই না।’ জি নিউজ।
 
