
জাপানের রাজধানী টোকিওর হানেদা বিমানবন্দরে গতকাল শুক্রবার সকালে কোরিয়ান এয়ারের একটি বিমানে আগুন লেগে যায়। উড্ডয়নের সময় এর ইঞ্জিনে আগুন লাগে। তবে বিমানটিতে থাকা ৩০০-র বেশি আরোহীর কোনো ক্ষতি হওয়ার খবর তাৎক্ষণিকভাবে পাওয়া যায়নি।
হানেদা বিমানবন্দরের কর্মকর্তারা বলেন, কোরিয়ান এয়ারের ফ্লাইট ২৭০৮ গতকাল সকালে সিউলের উদ্দেশে যাত্রার প্রস্তুতি নিচ্ছিল। এ সময় বিমানটির বাঁ পাশের ইঞ্জিনে আগুন ধরে যায়। তাৎক্ষণিকভাবে আরোহীদের সরিয়ে নেওয়া হয়। উদ্ধারকারীরা অগ্নিনির্বাপক ফোম ছিটিয়ে দ্রুত আগুন নিভিয়ে ফেলতে সক্ষম হন। 
কর্মকর্তারা বলেছেন, বিমানটিতে ৩০২ জন যাত্রী ও ১৭ জন ক্রু সদস্য ছিলেন। তাৎক্ষণিকভাবে এতে আগুন লাগার কারণ জানা যায়নি।
 
