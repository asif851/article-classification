
ভারতের একটি রেলস্টেশনে দুর্ঘটনায় আটজন নিহত হয়েছে। আহত হয়েছে আরও অনেকে। গতকাল শনিবার অন্ধ্র প্রদেশের গোটলান স্টেশনে এই ঘটনা ঘটে।রেলওয়ের মুখপাত্র জে পি মিশ্র বলেন, আলেপেই-ধানবাদ এক্সপ্রেস ট্রেনের বগিতে আগুন লেগেছে—এই আতঙ্ক ছড়িয়ে পড়লে এর যাত্রীরা ট্রেনের চেন টেনে নেমে পড়ে। কিন্তু ওই সময় পার্শ্ববর্তী লাইন দিয়ে রায়গড়-বিজয়ওয়াদা রুটের ট্রেনটি যাচ্ছিল। এতে আতঙ্কে নেমে পড়া কয়েকজন যাত্রী ট্রেনের চাকায় কাটা পড়ে নিহত হয়। এএফপি।
