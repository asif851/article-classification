
পত্রপত্রিকা, টেলিভিশন বা সড়কের বিলবোর্ড—যেখানেই চোখ পড়ুক, ভারতবাসীকে এখন প্রতিদিন একটি বিজ্ঞাপন দেখতেই হচ্ছে। আর সেই বিজ্ঞাপনে লোকসভা নির্বাচনে বিজেপি ও দলটির প্রধানমন্ত্রী প্রার্থী নরেন্দ্র মোদিকে ভোট দেওয়ার আহ্বান জানানো হচ্ছে। বিজ্ঞাপন প্রচারের দায়িত্বে নিয়োজিত বিজেপির সূত্রগুলো বলছে, এসব বিজ্ঞাপন বাবদ দলের খরচ পাঁচ হাজার কোটি রুপি ছাড়িয়ে যাবে। টাইমস অব ইন্ডিয়া।
