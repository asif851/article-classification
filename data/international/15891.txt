
যুক্তরাষ্ট্রের বিদায়ী প্রেসিডেন্ট বারাক ওবামা তাঁর উত্তরসূরি ডোনাল্ড ট্রাম্পকে হোয়াইট হাউসে স্বাগত জানিয়েছেন। একসঙ্গে কফি পানের পর মার্কিন জনগণকে বিদায় জানিয়ে শেষবারের মতো ওভাল অফিস ত্যাগ করেন। একটি চিঠি হাতে নিয়ে তিনি ওভাল অফিস ত্যাগ করেন এবং চিঠিটি ‘রিসোলুট ডেস্কে’ রেখে যান।মূলত, উত্তরসূরির জন্য ব্যক্তিগত একটি নোট রেখে যাওয়ার প্রথা অনুসারে ওবামা ওই চিঠি রেখে যান। আট বছর আগে ওবামা যখন হোয়াইট হাউসে পৌঁছান, তখন তিনি তাঁর পূর্বসূরি জর্জ ডব্লিউ বুশের কাছ থেকেও একটি নোট পেয়েছিলেন।ট্রাম্পের অভিষেকের প্রাক্কালে ওবামা ট্রাম্পের সঙ্গে সকালের চা পান করেন। ওভাল অফিস ত্যাগ করার সময় স্মৃতিকাতর অনুভূতি হচ্ছে কি না, সাংবাদিকদের এমন প্রশ্নের জবাবে ওবামা বলেন, ‘অবশ্যই।’ যুক্তরাষ্ট্রের জনগণের জন্য আপনার শেষ বাক্য কী—এর জবাবে খুবই সাদামাটাভাবে তিনি বলেন, ‘ধন্যবাদ।’
