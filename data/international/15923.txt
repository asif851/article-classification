
দক্ষিণ জাপানের কুমামোটো এলাকার আসো আগ্নেয়গিরির পাদদেশে স্থাপন করা হয়েছে আসো ফার্ম ল্যান্ড রিসোর্ট। এ রিসোর্টেই রয়েছে ৪৫০টি গম্বুজ-বাড়ি। বাড়িগুলোর বড় বৈশিষ্ট্য—এগুলো ভূমিকম্প প্রতিরোধক। শিশুদের কথা মাথায় রেখে তৈরি করা হয়েছে বাড়িগুলো। অনেক বাড়ির ভেতরে-বাইরে পশুপাখি ও ডাইনোসরের ছবি আঁকা হয়েছে। গম্বুজ আকৃতির বাড়িগুলোর কোনো খুঁটি নেই, তাই ভূমিকম্প বা ঝড়ে খুঁটি ভেঙে পড়ার ভয়ও নেই। এলাকাটি ভূমিকম্পপ্রবণ হওয়ায় এই অভিনব ব্যবস্থা। বিশ্বের বিভিন্ন প্রান্ত থেকে পর্যটকেরা ভিড় করছেন এই রিসোর্টে। ছবিগুলো সম্প্রতি ক্যামেরাবন্দী করা হয়েছে।


