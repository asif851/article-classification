
ভারতের পশ্চিম দিল্লির এক রেস্তোরাঁয় গত শনিবার রাতে এক যুবককে লক্ষ্য করে গুলি ছুড়েছেন একজন সেনা কর্মকর্তার ছেলে। গুলিটি লক্ষ্যভ্রষ্ট হওয়ায় বেঁচে গেছেন ওই তরুণ। সেনা কর্মকর্তার ছেলের বক্তব্যের বরাত দিয়ে পুলিশ জানায়, বারণ করা সত্ত্বেও ওই যুবক গলা চড়িয়ে কথা বলায় অসহ্য হয়ে গুলি ছোড়েন তিনি।আজ সোমবার টাইমস অব ইন্ডিয়া অনলাইনের খবরে জানানো হয়, পশ্চিম দিল্লিতে খাবারের একটি দোকানে জগত্ ও তাঁর বন্ধুরা রাতের খাবার খেতে আসেন। দোকান বন্ধ করে দেওয়ার কথা বলে খাবার দিতে অস্বীকৃতি জানান দোকানমালিক। অন্য ক্রেতারা তখনো খাবার খাচ্ছেন দাবি করে খাবার চেয়ে ওই তরুণেরা তর্কে জড়িয়ে পড়েন। এ সময় পাশেই নিতেশ যাদব ও তাঁর বান্ধবী গাড়ির ভেতর বসে খাবার খাচ্ছিলেন।বাগবিতণ্ডার একপর্যায়ে জগেক ডেকে চুপ থাকতে বলেন নিতেশ। একই সঙ্গে বিবাদও মিটিয়ে ফেলতে বলেন। জগত্ তা না করে গলা ফাটাতে থাকেন। এতে ক্ষিপ্ত হয়ে নিতেশ তাঁর কাছে থাকা পিস্তল বের করে জগেক লক্ষ্য করে গুলি ছোড়েন। গুলিটি লক্ষ্যভ্রষ্ট হয়।ঘটনার পর অন্য ক্রেতারা পালিয়ে যান। জগত্ পুলিশ ডেকে আনলে ঘটনাস্থল থেকে নিতেশ ও তাঁর বান্ধবীকে গ্রেপ্তার করা হয়। নিতেশের কাছ থেকে একটি পিস্তল ও তিনটি গুলি উদ্ধার করেছে পুলিশ। জিজ্ঞাসাবাদে নিতেশ জানিয়েছেন, তাঁর বাবা একজন সেনা কর্মকর্তা। পিস্তলটি তাঁর বাবার। চড়া গলায় কথা বলা এবং দোকানমালিকের সঙ্গে বিবাদ মীমাংসায় তাঁর দেওয়া প্রস্তাব প্রত্যাখ্যান করায় জগেক গুলি করেছেন তিনি। এ ঘটনায় নিতেশের বিরুদ্ধে অস্ত্র ও হত্যা চেষ্টার অভিযোগে মামলা হয়েছে।
