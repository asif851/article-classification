
ভারতের প্রধানমন্ত্রী নরেন্দ্র মোদিকে ‘প্রেসিডেন্ট’ বলে ফেলেছেন মার্কিন প্রেসিডেন্ট বারাক ওবামা। গত সোমবার মোদির সঙ্গে সাক্ষাৎ শেষে বিবৃতি দেওয়ার সময় একপর্যায়ে মোদির নামের আগে ‘প্রেসিডেন্ট’ কথাটি লাগিয়ে দেন তিনি।  বার্তা সংস্থা আইএএনএসের প্রতিবেদনে জানানো হয়, সোমবার যুক্তরাষ্ট্রে এই দুই নেতার বৈঠকের পর দেওয়া বিবৃতির মাঝামাঝি এমন ভুল করেন ওবামা।  হোয়াইট হাউসের ওয়েবসাইটে ওবামার ওই বিবৃতির ভিডিও পোস্ট করা হয়। এতে ওবামাকে বলতে শোনা যায়, ‘পরিবেশবান্ধব জ্বালানির ব্যাপারে প্রেসিডেন্ট মোদি অঙ্গীকারে অটল থাকায় আমরা উৎসাহিত।’ পরে অবশ্য ভুলটি সংশোধন করে হোয়াইট হাউস।
