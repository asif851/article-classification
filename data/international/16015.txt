
ফিলিপাইনের এক অবসরপ্রাপ্ত পুলিশ কর্মকর্তা গতকাল সোমবার সিনেট শুনানিতে বলেছেন, তিনি একটি ডেথ স্কোয়াডের অংশ হিসেবে নিজে প্রায় দুই শ লোককে হত্যা করেছেন। সব মিলিয়ে তিনি মেরেছেন প্রায় তিন শ মানুষ। বর্তমান প্রেসিডেন্ট রদ্রিগো দুতার্তে দাভাওয়ের শহরের মেয়র থাকার সময় ওই ডেথ স্কোয়াডে যুক্ত ছিলেন তিনি।আর্তুরো লাসকানাস নামে ওই পুলিশ কর্মকর্তা সিনেটের শুনানিতে স্বীকার করেন, তিনি গত বছরের অক্টোবরে বিচারবহির্ভূত তদন্তের বিষয়ে সিনেটের তদন্তের সময় মিথ্যা কথা বলেছিলেন। পরিবারের নিরাপত্তার কথা ভেবে এবং অস্বীকার করার জন্য ‘পুলিশ কর্তৃপক্ষের চাপের কারণেই’ তিনি তা করেছিলেন। এখন ‘ঈশ্বরের প্রতি ভয়ের’ কারণে সব স্বীকার করে ভারমুক্ত হতে চান। তিনি সব মিলিয়ে লোক মেরেছেন তিন শ।দুতার্তে গত বছর প্রেসিডেন্ট হওয়ার পর তাঁর কঠোর মাদকবিরোধী অভিযানে এ পর্যন্ত কয়েক হাজার লোক নিহত হয়েছে। তাদেরকে বিচারবহির্ভূতভাবে হত্যা করা হয়েছে বলে অভিযোগ আছে।
 
