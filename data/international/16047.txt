
যুক্তরাষ্ট্রের মিনেসোটা অঙ্গরাজ্যে গত সোমবার সমলিঙ্গের বিয়েকে আইনগত বৈধতা দেওয়া হয়েছে। এ নিয়ে দেশটির ১২টি অঙ্গরাজ্যে সমলিঙ্গের বিয়েকে বৈধতা দেওয়া হলো। মিনেসোটার রাজধানী সেইন্ট পলে ৩৭ জন সিনেটর বিলটির পক্ষে এবং ৩০ জন বিপক্ষে ভোট দেন। অঙ্গরাজ্যের গভর্নর মার্ক ডেটন বিলটিতে সই করলে এটি আইনে পরিণত হবে। গতকাল মঙ্গলবারই তাঁর এতে সই করার কথা। গত ২ মে রোড আইল্যান্ডে সমলিঙ্গের বিয়ে বৈধ করা হয়। এরপর গত সপ্তাহে একই কাজ করে ডেলাওয়ার। এএফপি।
