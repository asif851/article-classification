
তিউনিসিয়ার রাজধানী তিউনিশে একটি বাসে বোমা হামলায় ১১ জন নিহত হয়েছেন। আজ মঙ্গলবার এ ঘটনা ঘটে।
রয়টার্স ও এএফপির খবরে বলা হয়, তিউনিশে প্রেসিডেন্টের নিরাপত্তা রক্ষীদের বহনকারী একটি বাসে বোমা হামলা চালানো হয়েছে। এতে ১১ জন নিহত হয়েছেন। দেশটির প্রেসিডেন্টের মুখপাত্র মোয়েজ সিনাইয়ে বলেছেন, তিউনিসের মোহামেদ ভি অ্যাভিনিউয়ে এ হামলার ঘটনা ঘটে।এর আগে এ বছরের মার্চ ও জুনে দুই দফায় বন্দুকধারীর গুলিতে ২১ ও ৩৮ জন প্রাণ হারান। এরপর আজ এ হামলার ঘটনা ঘটল।এর আগের ওই দুই হামলার পর থেকে তিউনিসিয়ার পর্যটকদের ভ্রমণ কমে গেছে। ওই দুই হামলা আইএস চালিয়েছিল বলে জঙ্গি গোষ্ঠীটি দাবি করেছিল।
