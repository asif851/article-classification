
সহিংস কর্মকাণ্ডে মদদ দেওয়ার অভিযোগে আইভরি কোস্টের সাবেক ফার্স্টলেডি সিমোনি বাগবোকে (৬৫) ২০ বছর কারাদণ্ড দিয়েছেন আদালত। সিমোনির স্বামী আইভরি কোস্টের সাবেক প্রেসিডেন্ট লরা বাগবোর বিচার চলছে হেগের আন্তর্জাতিক অপরাধ আদালতে। ২০১০ সালের প্রেসিডেন্ট নির্বাচনের পর সংঘটিত সহিংসতায় তিন হাজারেরও বেশি মানুষ মারা যায়। লরা বাগবো ওই নির্বাচনে পরাজিত হয়েও ফল মেনে না নেওয়ায় ওই সংঘাত শুরু হয়। পরে ২০১১ সালে তাঁকে স্ত্রীসহ গ্রেপ্তার করা হয়। সিমোনি ‘লৌহমানবী’ হিসেবে পরিচিত ছিলেন। বিবিসি
