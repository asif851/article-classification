
নিলামে হীরা বিক্রির পুরোনো রেকর্ড ভেঙে গেছে। গতকাল বুধবার জেনেভায় দুই কোটি ৬৭ লাখ ডলারে একটি নিখাদ হীরা নিলামে বিক্রি হয়েছে। বাংলাদেশি মুদ্রায় যা প্রায় ২০৭ কোটি ৮৬ লাখ টাকা।বিবিসি অনলাইনের প্রতিবেদনে বলা হয়, এর আগে একই ধরনের একটি হীরা এক কোটি ডলারেরও বেশি দামে বিক্রি হয়েছিল। সেটাই ছিল সর্বোচ্চ দামে নিখাদ হীরা বিক্রির পুরোনো রেকর্ড। গতকাল জেনেভায় অনুষ্ঠিত এক নিলামে আফ্রিকার বোতসোয়ানা খনির ১০১ ক্যারেটবিশিষ্ট একটি দুর্লভ হীরা দুই কোটি ৬৭ লাখ ডলারে বিক্রি হয়েছে। হীরার টুকরাটি কিনেছে গয়নার প্রতিষ্ঠান হেনরি উইসটন।
