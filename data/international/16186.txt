
মিসরের সাবেক প্রেসিডেন্ট হোসনি মোবারক ও তাঁর ছেলেদের বিরুদ্ধে সরকারি তহবিল থেকে অর্থ আত্মসাতের মামলার শুনানি গতকাল শনিবার আবার শুরু হয়েছে। কায়রোর পুলিশ একাডেমিতে শুনানি চলাকালে মোবাররক ও তাঁর দুই ছেলে উপস্থিত ছিলেন। ২০১১ সালে গণ-অভ্যুত্থানে ক্ষমতাচ্যুত হওয়া মোবাররককে (৮৬) গত বছরের মে মাসে তিন বছরের কারাদণ্ডের আদেশ দিয়েছিলেন আদালত। একই মামলায় তাঁর দুই ছেলের চার বছরের কারাদণ্ড হয়। কিন্তু মোবাররকের ভগ্ন স্বাস্থ্যের কারণে গত জানুয়ারিতে দেশটির উচ্চ আদালত মামলাটি বাতিল করে পুনর্বিচারের নির্দেশ দেন।রয়টার্স।
