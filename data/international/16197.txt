
পাকিস্তানের খাইবার পাখতুনখাওয়া প্রদেশের মালাকান্দ ডিভিশন থেকে সেনা প্রত্যাহারের ঘোষণা দিয়েছে প্রাদেশিক সরকার। মধ্য অক্টোবরে শুরু হওয়া সেনা প্রত্যাহার-প্রক্রিয়া শেষ হলে বেসামরিক প্রশাসনের হাতে ওই এলাকার নিয়ন্ত্রণ তুলে দেওয়া হবে। প্রাদেশিক সরকারের মুখপাত্র শনিবার বলেন, বানার ও সাংলা জেলার পর সোয়াত ও মালাকান্দ ডিভিশন থেকে সেনা প্রত্যাহার হবে। সোয়াত অঞ্চলেই গত বছর তালেবানের হাতে গুলিবিদ্ধ হয় নারী শিক্ষা আন্দোলনের কর্মী মালালা ইউসুফজাই। ডন ও এএফপি।
