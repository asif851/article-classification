
মার্কিন সিনেট জুডিশিয়ারি কমিটিতে গতকাল বৃহস্পতিবার অভিবাসনব্যবস্থা সংস্কার বিলের ওপর বিতর্ক শুরু হয়েছে। জুডিশিয়ারি প্যানেলে বিলের ওপর ৩০০টি সংশোধনী প্রস্তাব দেওয়া হয়েছে। অধিকাংশ প্রস্তাব দিয়েছেন রিপাবলিকান পার্টির আইনপ্রণেতারা।
কিন্তু রিপাবলিকান আইনপ্রণেতাদের সংশোধনীগুলো অভিবাসনব্যবস্থা সংস্কারে নতুন আইনের প্রক্রিয়াকে ব্যাহত করবে বলে অভিযোগ উঠেছে। তবে বিলটির সমর্থক বলে পরিচিত ডেমোক্র্যাট ও রিপাবলিকান আইনপ্রণেতারা বলছেন, বিভিন্ন পরিবর্তন এই বিলকে আরও সুসংহত করবে।
অভিবাসী ও অভিবাসন বিষয়ে পরামর্শক প্রতিষ্ঠান জাতীয় অভিবাসন ফোরামের নির্বাহী পরিচালক সাইদ আলী নুরানি বলেন, রিপাবলিকান পার্টির নেতাদের সংস্কারের বিষয়টি বুঝতে পেরেছেন। তবে অন্য অংশটি বিষয়টিকে সেভাবে দেখছে না। তাঁরা শুধু অভিবাসী কমাতে চাইছেন।’ সিনেট কমিটিতে ৯০০ পৃষ্ঠার বিলে মার্কিন সীমান্ত নিরাপত্তা জোরদার, বিদেশি কর্মীদের জন্য নতুন ভিসা-ব্যবস্থা প্রবর্তন এবং মার্কিন নাগরিকত্ব পাওয়ার প্রক্রিয়াসহ বিভিন্ন বিষয়ে বিতর্ক হবে। রয়টার্স।
