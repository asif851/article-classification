
দক্ষিণ-পূর্ব ব্রাজিলে দুপুরের খাবারে পটকা মাছ খেয়ে চার শিশুসহ ১১ জন গুরুতর অসুস্থ হয়ে পড়েছে। পরে তাঁদের স্থানীয় হাসপাতালে ভর্তি করা হয়। সেখানে পাঁচজন সুস্থ হয়ে ওঠার পর তাঁদের গত শুক্রবার ছেড়ে দেওয়া হয়। অন্য ছয়জনের চিকিৎসা চলছে। দেশটির আরজেটিভির এক খবরে এ কথা জানানো হয়। সারা বিশ্বে প্রায় ১২০ প্রজাতির পটকা মাছ পাওয়া যায়। এর মধ্যে কোনো কোনোটি খুবই বিষাক্ত। এর বিষক্রিয়ায় মানুষ পক্ষাঘাতগ্রস্ত এমনকি মৃত্যুর কোলে ঢলে পড়তে পারে।বিবিসি
