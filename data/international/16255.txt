
পুলিশের হেফাজতে এক ক্যারিবীয় ব্যক্তির মৃত্যুর ঘটনায় দাঙ্গার পর গণগ্রেপ্তার অভিযান চালিয়েছে নেদারল্যান্ডস পুলিশ। গত বৃহস্পতিবার রাতে ও শুক্রবার সকালে এই অভিযানে ২০০ লোককে আটক করা হয়। আরুবা দ্বীপের মিচ হেনরিকেজ ((৪২) নামের ওই ব্যক্তি গত রোববার শ্বাসরুদ্ধ হয়ে মারা যান। তদন্তকারীরা বলছেন, শনিবার রাতে এক সংগীত উৎসব থেকে হেনরিকেজকে গ্রেপ্তার করা হয়। তাঁর মৃত্যুর পর থেকে হেগের পার্শ্ববর্তী চিলদার্সওয়েইক এলাকায় নিষেধাজ্ঞা অমান্য করে প্রতি রাতে সমাবেশ করে বিক্ষুব্ধ মানুষ। হেনরিকেজের মৃত্যুর ঘটনায় পুলিশের পাঁচ কর্মকর্তাকে সাময়িক বরখাস্ত করা হয়েছে।আল-জাজিরা
