
কিউবার গুয়ানতানামো বের কুখ্যাত মার্কিন বন্দিশালায় ‘ভুল পরিচয়ের কারণে’ এক ব্যক্তিকে ১৩ বছর আটকে রাখার কথা স্বীকার করেছে যুক্তরাষ্ট্র। ওই বন্দিশালায় এখনো আটক ১০৭ জনের একজন মুস্তফা আল-আজিজ আল-শামিরি। গত মঙ্গলবার শুনানিতে কর্তৃপক্ষ স্বীকার করে, ৩৭ বছর বয়সী ইয়েমেনি নাগরিক আল-শামিরি আল-কায়েদার সংবাদবাহক ও প্রশিক্ষক নন। মূলত একই নামের কারণে গ্রেপ্তার ও দীর্ঘ হয়রানির শিকার হলেন আল-শামিরি। সুনির্দিষ্ট অভিযোগ ছাড়াই ২০০২ সাল থেকে গুয়ানতানামোয় আটক রাখা হয় তাঁকে। গার্ডিয়ান
