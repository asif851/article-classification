
সামরিক হস্তক্ষেপের মাধ্যমে মিসরের প্রেসিডেন্ট মোহাম্মদ মুরসিকে ক্ষমতাচ্যুত করার পর সে দেশের সাধারণ মানুষ নানা কথা বলছে। আজ আল-জাজিরার এক খবরে বলা হয়, গণতান্ত্রিকভাবে নির্বাচিত মিসরের প্রথম প্রেসিডেন্ট মোহাম্মদ মুরসিকে ক্ষমতাচ্যুত করে সেনাবাহিনী দেশটির ভবিষ্যত্ রাজনীতির একটি ‘রোডম্যাপ’ ঘোষণা করেছে। আর এই রোডম্যাপ জাতীয় বিরোধ নিষ্পত্তিকরণ কমিটি বাস্তবায়ন করবে। গতকাল বুধবার দেশটির সেনাপ্রধান এক ঘোষণায় সংবিধান স্থগিত করে দিয়েছেন। একই সঙ্গে প্রধান বিচারপতি আদলি মানসুরকে অন্তর্বর্তী সরকারের প্রধান করা হয়েছে। এ ঘটনায় মিসরের সাধারণ জনগণের মাঝে বিভিন্ন প্রতিক্রিয়ার সৃষ্টি হয়েছে। রাজধানী কায়রোবাসীর কয়েকজনের প্রতিক্রিয়া: আদেল আল-বেনদারি, জনসংযোগ কর্মকর্তা আগে আমরা একজন স্বৈরশাসককে ক্ষমতাচ্যুত করেছি, এবার দ্বিতীয়বারের মতো আরও একজন স্বৈরশাসককে ক্ষমতাচ্যুত করা হলো। যদি প্রয়োজন হয়, তাহলে আবার কাউকে ক্ষমতাচ্যুত করা হবে। সেটা সেনাবাহিনী হোক আর রাজনীতিবিদ হোক। এ ব্যাপারে আমরা এখন অভিজ্ঞ। নিশ্চয়ই তাঁরা মুরসি বা মোবারকের মতো পরিস্থিতির মুখোমুখি হওয়ার মতো কাজ করবেন না। হাইসাম হাগাগ, প্রকৌশলী
এটা অভ্যুত্থানের মাধ্যমে ক্ষমতা দখল নয়। রাস্তায় বেরিয়ে আসা মানুষদের দিকে তাকান, তাঁরা বলছে, এটা একটা বিপ্লব।
আশরাফ আল-শেরিফ, বিশ্ববিদ্যালয়ের শিক্ষকআমরা যেহেতু নতুন একটি সংশোধিত রোডম্যাপের দ্বারপ্রান্তে দাঁড়িয়ে, কাজেই এখন সংবিধানের যথার্থতা নিয়ে কথা বলতে পারি না। মিসরের ভবিষ্যত্ উন্মুক্ত রয়েছে। এখানে গণতন্ত্র প্রতিষ্ঠার যেমন সুযোগ রয়েছে, তেমনি সুযোগ রয়েছে স্বৈরতন্ত্রের জন্যও। রোডম্যপে অনেক খুঁত ও সমস্যা থাকবে, কিন্তু আন্দোলনকারীরাও ইতিমধ্যে অনেক পাঠ নিয়েছে।
গালাল মুরা, নূর পার্টির সেক্রেটারি জেনারেলএই অবস্থান আমরা তৈরি করেছি। শুধু জনগণের মাঝে রক্তপাত বন্ধে এই সিদ্ধান্তও আমরাই নিয়েছি।
