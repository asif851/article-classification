
নেপালের সাংবিধানিক পরিষদ নির্বাচনে বৃহত্তম দল হিসেবে আবির্ভূত হয়েছে নেপালি কংগ্রেস। টাইমস অব ইন্ডিয়ার খবরে জানানো হয়, আনুপাতিক ভোটব্যবস্থায় ৬০১ জন সাংবিধানিক পরিষদ সদস্য নির্বাচনে ৩৩৫ আসনের মধ্যে ৯১টি আসনে জয়লাভ করার পর গতকাল মঙ্গলবার নির্বাচন কমিশন এ ঘোষণা দেয়।
দলটি এর আগে ফার্স্ট-পাস্ট-দ্য-পোস্ট ভোটব্যবস্থায় ২০৪ আসনের মধ্যে ১০৫টি আসনে জয়লাভ করেছিল। এ ভোটব্যবস্থায় গঠিত মন্ত্রিসভায় ২৬ জন সংসদ সদস্যকে নিয়োগ করা যায়।  
১৭৫ আসনের মধ্যে ফার্স্ট-পাস্ট-দ্য-পোস্ট ব্যবস্থায় ৯১টি আসন ও আনুপাতিক ভোটব্যবস্থায় ৮৪টি আসন, নেপালের কমিউনিস্ট পার্টি দ্বিতীয় বৃহত্তম দল হিসেবে নির্বাচিত হয়েছে। মাওবাদীরা ৮০টি আসন নিয়ে তৃতীয় স্থানে আছে।
দলগুলোকে আনুপাতিক প্রতিনিধিত্ব করার জন্য সংসদ সদস্যদের নাম জমা দিতে সাত দিনের সময় দিয়েছে নির্বাচন কমিশন। এর মধ্যে ৫০ শতাংশ আসন নারী সদস্যদের জন্য সংরক্ষিত। দক্ষিণ নেপালের মাধেসিস, দালতিস ও অন্যান্য উপজাতি, সংখ্যালঘু গোষ্ঠীর জন্যও আসন সংরক্ষিত রয়েছে।
নেপালি কংগ্রেস ন্যূনতম সংখ্যাগরিষ্ঠ হওয়ায় কী ধরনের সরকার গঠন করা হবে, তা এখনো অস্পষ্ট।  এ ক্ষেত্রে প্রথম পছন্দ, সংবিধান অনুযায়ী সংখ্যাগরিষ্ঠ সরকার গঠন করা।
নেপালি কংগ্রেস ঐকমত্যের মাধ্যমে গঠিত সরকারকেই বেশি প্রাধান্য দিচ্ছে। কিন্তু রাজনৈতিক দলগুলোর মধ্যে সমঝোতার সুযোগ রয়েছে।
