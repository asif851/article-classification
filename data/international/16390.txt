
৪৫তম মার্কিন প্রেসিডেন্ট নির্বাচনের প্রচারণার সময় থেকেই আলোচনায় চলে এসেছে ডোনাল্ড ট্রাম্প ও তাঁর পরিবার। প্রেসিডেন্ট নির্বাচিত হওয়ার পর মার্কিনদের আলোচনার কেন্দ্রে এখন ট্রাম্প ও তাঁর পরিবার। নির্বাচনী প্রচারণার সময় স্ত্রী মেলানিয়া ট্রাম্প ও মেয়ে ইভানকা ট্রাম্পকে নিয়ে জনসমক্ষে হাজির হলেও আরেক মেয়ে টিফানি ট্রাম্পকে নিয়ে তেমন সরবভাবে হাজির হননি ডোনাল্ড ট্রাম্প। এ কারণে জনগণ মেলানিয়া ও ইভানকাকে প্রচারণায় নিয়মিত খুঁজে পেলেও টিফানিকে পাননি। তবে, সামনাসামনি না খুঁজলেও নির্বাচনের সময় থেকেই পর্নোহাবে ২৩ বছর বয়সী টিফানিকে খুঁজছেন মার্কিনরা। শুধু তা–ই নয়, বোন ইভানকা ও মা মেলানিয়াসহ ডোনাল্ড ট্রাম্পও বাদ যাননি এই খোঁজা থেকে।ইন্টারন্যাশনাল বিজনেস টাইমসের এক প্রতিবেদনে বলা হয়েছে, ডোনাল্ড ট্রাম্পকেও মানুষ পর্নোহাবে খুঁজতেন। তবে এই খোঁজার পরিমাণ নির্বাচনের ফল ঘোষণার পর ৮৭৪ শতাংশ বেড়ে গেছে।প্রতিবেদনে বলা হয়, পর্নোহাবের তথ্য অনুযায়ী, ডোনাল্ড ট্রাম্পের চেয়ে তাঁর স্ত্রী মেলানিয়া, মেয়ে ইভানকা ও টিফানিকে খোঁজার পরিমাণ তরতর করে বেড়ে গেছে। নির্বাচনের ফল ঘোষণার পরদিনই ভিডিও সার্চ অপশনে ‘মেলানিয়া ট্রাম্প’ শব্দটি ১ হাজার ৫৩৮ শতাংশ বেশি খোঁজা হয়েছে। ট্রাম্প ও তাঁর আগের স্ত্রী ইভানার মেয়ে ইভানকাকেও খোঁজার পরিমাণ বেড়ে গেছে। পেনসিলভানিয়া ইউনিভার্সিটির গ্র্যাজুয়েট ৩৫ বছর বয়সী ইভানকাকে আগের চেয়ে ১ হাজার ১৬৯ শতাংশ বেশি খুঁজছেন মার্কিনরা।তবে পর্নোহাবে এই খোঁজার দিক থেকে বাবা, মেলানিয়া ও বোন ইভানকাকে ছাড়িয়ে গেছেন সদ্য কলেজ গ্র্যাজুয়েট টিফানি ট্রাম্প। ওই ওয়েবসাইটটির ভিডিও সার্চ অপশনে ‘টিফানি ট্রাম্প’ শব্দটি শুধু নিবন্ধিত গ্রাহকেরাই ২ হাজার ৫৪৮ শতাংশ বেশি খুঁজেছেন। ডোনাল্ড ট্রাম্প ও মারলা ম্যাপলসের একমাত্র মেয়ে টিফানি ট্রাম্প।
প্রতিবেদনে আরও বলা হয়েছে, ওই ওয়েবসাইটটির গবেষণায় দেখা গেছে, মার্কিন প্রেসিডেন্ট নির্বাচনের ফল ঘোষণার দিনেই ট্রাম্পের পরিবারকে পর্নোহাবে প্রায় ২ লাখ ৫০ হাজার বার খোঁজা হয়েছে।
