
মুসলিম ভোটারদের অবস্থানকে ভারতের রাজনীতিতে অত্যন্ত রহস্যময় একটি বিষয় হিসেবে বিবেচনা করা হয়। বিশ্লেষকেরা মনে করেন, বিভিন্ন রাজ্যে ভোট দেওয়ার ক্ষেত্রে মুসলিমদের পছন্দের বিষয়টি কোনো ঐক্যবদ্ধ কৌশলের অংশ নয়, বরং এটি তৃণমূল পর্যায়ের বিভিন্ন পরিস্থিতির ওপর নির্ভর করে।বিশাল ভারতের বিভিন্ন অঞ্চলে মুসলিমদের রয়েছে স্বতন্ত্র রাজনৈতিক আদর্শ ও পছন্দ। কৌশলগত কারণে এই সম্প্রদায়ের ভোট কেন্দ্রীয় ও আঞ্চলিক রাজনীতিতে গুরুত্বপূর্ণ নিয়ামক হয়ে ওঠে। কিন্তু মুসলিমরা কি কেবল ধর্মের ভিত্তিতেই নির্বাচনে ভোট দেন?সেন্টার ফর দ্য স্টাডি অব ডেভেলপিং সোসাইটিজ (সিএসডিএস) ও লোকনীতিস ন্যাশনাল ইলেকশন স্টাডিজের (এনইএস) এক জরিপের তথ্য অনুযায়ী, ১৯৯৯ সালের লোকসভা নির্বাচনে অধিকাংশ মুসলিম ভোটার একটি নির্দিষ্ট দলের ওপর বেশি গুরুত্ব দিয়েছিলেন। ২০০৪ ও ২০০৯ সালের নির্বাচনেও একই রকম প্রবণতা গুরুত্ব পায়। এতে বোঝা যায়, গত তিনটি নির্বাচনে কোনো সম্প্রদায় ও গোষ্ঠীর প্রতি মুসলিমদের পছন্দ কম গুরুত্ব পেয়েছে।দ্বিতীয় প্রশ্নটি হচ্ছে, মুসলিমরা কি ভোট দেওয়ার ক্ষেত্রে কোনো কৌশলের আশ্রয় নেন? এনইএসের তথ্য-উপাত্ত বলছে, সারা ভারতে মুসলমানদের পছন্দের শীর্ষে কংগ্রেস। এরপর যথাক্রমে সমাজবাদী পার্টি, বামপন্থী দলগুলো ও বিজেপির অবস্থান। তবে জাতীয় এই চিত্র আবার রাজ্যভেদে ভিন্ন হয়ে থাকে। উত্তর প্রদেশ ও গুজরাট রাজ্যে বিজেপির অবস্থানের তুলনা করলে বিষয়টি কিছুটা স্পষ্ট হয়।তৃতীয় প্রশ্নটি হচ্ছে, জাতিভেদ প্রথা বা সামাজিক শ্রেণীর মতো বিষয়গুলো কি ভোটদানে প্রভাব ফেলে? রাজনৈতিক বিশ্লেষকেরা মুসলিম সম্প্রদায়ের বিষয়টিকে ‘গুরুত্বপূর্ণ রাজনৈতিক প্রভাবক’ হিসেবে বিবেচনা করেন না। এনইএসের গবেষণায় দেখা যায়, ভোট দেওয়ার ব্যাপারে মুসলিমরা বিভিন্ন সময়মতো বা পছন্দের পরিবর্তন করেন। তা ছাড়া, মুসলিমবিরোধী সহিংসতার ঘটনাগুলো নির্বাচনে তাদের অবস্থানের ওপর গুরুত্বপূর্ণ প্রভাব ফেলে। দ্য হিন্দু।
 
