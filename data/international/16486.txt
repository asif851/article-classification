
ইয়েমেনের এডেন শহরের একটি ঘাঁটিতে গতকাল শনিবার এক আত্মঘাতী বোমা হামলায় অন্তত ৫০ সেনাসদস্য নিহত হয়েছেন। এ হামলার দায় স্বীকার করেছে ইরাক ও সিরিয়াভিত্তিক জঙ্গিগোষ্ঠী ইসলামিক স্টেট (আইএস)।
সরকারি এক কর্মকর্তা জানান, শহরের উপকণ্ঠে একটি ঘাঁটিতে বেতন নেওয়ার জন্য অপেক্ষা করছিলেন সেনাসদস্যরা। এ সময় সেখানে বিস্ফোরণে নিজেকে উড়িয়ে দেয় আত্মঘাতী হামলাকারী। এতে অন্তত ৫০ জন নিহত এবং প্রায় ৭০ জন আহত হন।
 
