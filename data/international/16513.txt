
ভারতের রাজস্থান রাজ্যের ফলোদি শহরে গতকাল বৃহস্পতিবার তাপমাত্রা ৫১ ডিগ্রি সেলসিয়াসে গিয়ে পৌঁছে। দেশটিতে তাপমাত্রার রেকর্ড সংরক্ষণ শুরু করার পর থেকে এ–যাবৎকাল পর্যন্ত এটাই সর্বোচ্চ তাপমাত্রা। এর আগে ১৯৫৬ সালে রেকর্ড করা ৫০ ডিগ্রি সেলসিয়াস, যা ছিল সর্বোচ্চ তাপমাত্রা।বিবিসি অনলাইনের খবরে জানানো হয়, ভারতের উত্তরাঞ্চলীয় রাজ্যগুলোর ওপর দিয়ে সবচেয়ে বেশি দাবদাহ বয়ে যাচ্ছে। কয়েক সপ্তাহ ধরে এসব জায়গায় তাপমাত্রা রয়েছে ৪০ ডিগ্রি সেলসিয়াসের ওপর।ভারতের আবহাওয়া দপ্তরের কর্মকর্তা বিপি যাদব এএফপিকে বলেন, গতকাল দেশটিতে সর্বোচ্চ তাপমাত্রা রেকর্ড করা হয়। ফালোদিতে রেকর্ড করা এই তাপমাত্রা ছিল ৫১ ডিগ্রি সেলসিয়াস। আবহওয়া দপ্তর দেশটির উত্তর এবং পশ্চিমাঞ্চলীয় প্রদেশগুলোতে ‘তীব্র তাপপ্রবাহের’ সতর্কতা জারি করেছে।
এসব এলাকায় গত কয়েক বছরের তুলনায় এ বছর ৫ ডিগ্রি তাপমাত্রা বৃদ্ধি পেয়ে সর্বোচ্চ ৪৫ ডিগ্রি পর্যন্ত হয়েছে।
