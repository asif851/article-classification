
বিশ্বজুড়ে এইডসবিরোধী লড়াইয়ে আরও ‘অকপট ও সহানুভূতিপূর্ণ’ উদ্যোগ প্রয়োজন বলে মন্তব্য করেছেন মিয়ানমারের গণতন্ত্রপন্থী নেত্রী অং সান সু চি। বিশ্ব এইডস দিবস উপলক্ষে গতকাল রোববার অস্ট্রেলিয়ার মেলবোর্নে তিনি এ বক্তব্য দেন।জাতিসংঘের এইডসবিষয়ক কর্মসূচি ইউএনএআইডিএসের বিশেষ দূত সু চি অস্ট্রেলিয়ায় আগামী জুলাইয়ে অনুষ্ঠিতব্য এক বিশেষ সম্মেলন প্রসঙ্গে আলোচনা করেন। এ সময় একটি নতুন ‘সম্পূর্ণ বৈষম্যহীনতা’ আন্দোলনেরও উদ্বোধন করা হয়।সু চি গণতন্ত্রের জন্য তাঁর নিজ লড়াইয়ের সঙ্গে এইচআইভি ভাইরাসে আক্রান্ত রোগীদের লড়াইয়ের মধ্যে তুলনা করেন। এএফপি।
