
প্রাণঘাতী ইনজেকশন দিয়ে বুধবার এক অপরাধীর মৃত্যুদণ্ড কার্যকর করার পর আর একটি ডোজ অবশিষ্ট আছে মার্কিন অঙ্গরাজ্য টেক্সাসের হাতে। মৃত্যুদণ্ড কার্যকরের বিরোধী ইউরোপীয় উৎপাদনকারীরা যুক্তরাষ্ট্রের কাছে আর বিষাক্ত ওষুধ বিক্রি করতে রাজি নয়। মার্কিন অঙ্গরাজ্যগুলো ফাঁসি, বৈদ্যুতিক চেয়ার ও প্রাণঘাতী ইনজেকশন প্রয়োগের মতো বিভিন্ন পদ্ধতিতে অপরাধীর মৃত্যুদণ্ড কার্যকর করে থাকে। ইউটার সিনেট ইনজেকশনের ওষুধ না পাওয়া গেলে আবার ফায়ারিং স্কোয়াড ব্যবস্থা ফিরিয়ে আনতে মঙ্গলবার একটি বিল পাস করেছে। আরকানসাস একই কথা বিবেচনা করছে। অন্যদিকে ওকলাহোমা নাইট্রোজেন গ্যাস প্রয়োগ করে মৃত্যুদণ্ড কার্যকর করতে পারে।বিবিসি
