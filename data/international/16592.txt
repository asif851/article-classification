
ব্রাজিলের একটি নৈশক্লাবে বন্দুকধারীদের গুলিতে কমপক্ষে ১৪ জন নিহত হয়েছেন। দেশটির উত্তর পূর্বাঞ্চলীয় সিয়ারা রাজ্যের রাজধানী ফরতালেজার একটি নৈশক্লাবে এ ঘটনা ঘটে। আজ শনিবার ওই রাজ্যের কর্মকর্তারা এ কথা জানিয়েছেন। 
বার্তা সংস্থা এএফপির খবরে বলা হয়, রাজ্যের নিরাপত্তাবিষয়ক কর্মকর্তা আন্দ্রে কস্তা বলেন, ‘গুলিতে ১৪ জন নিহত হয়েছে বলে আমরা নিশ্চিত হয়েছি। গুরুতর আহতদের হাসপাতালে ভর্তি করা হয়েছে।’ তবে কতজন আহত হয়েছেন সে ব্যাপারে তিনি কিছু বলেননি।
