
গত মে মাসে বিপন্ন একটি সাইবেরিয়ান বাঘ বনে ছেড়ে দিয়েছিলেন রাশিয়ার প্রেসিডেন্ট ভ্লাদিমির পুতিন। সেটি খাদ্যের সন্ধানে সীমান্ত পাড়ি দিয়ে চীনে চলে গেছে। চীনের সরকারি বার্তা সংস্থা গতকাল বৃহস্পতিবার এ খবর দিয়েছে। কুজিয়া নামের বাঘটিসহ তিনটি বাঘ বনে ছেড়েছিলেন পুতিন। ছাড়ার আগে কুজিয়ার গায়ে গতিবিধি নজরে রাখার যন্ত্র লাগানো হয়েছিল। রাশিয়ায় ‘আমুর বাঘ’ নামে পরিচিত সাইবেরিয়ান বাঘের সংখ্যা ৪০০-এর কিছু বেশি। এএফপি
