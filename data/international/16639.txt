
মালদ্বীপের ভাইস প্রেসিডেন্ট আহমেদ আদিবকে গত শনিবার গ্রেপ্তার করা হয়েছে। তদন্তের স্বার্থে আদালত গতকাল রোববার তাঁকে ১৫ দিন গ্রেপ্তার রাখার নির্দেশ দিয়েছেন। গত মাসে স্পিডবোটে বোমা হামলা চালিয়ে প্রেসিডেন্ট আবদুল্লাহ ইয়ামিনকে হত্যার ষড়যন্ত্রে জড়িত থাকার অভিযোগে ভাইস প্রেসিডেন্ট আদিবকে গ্রেপ্তার করা হয়। আদিব গ্রেপ্তার হওয়ার পর গতকাল টেলিভিশনে ভাষণ দেন প্রেসিডেন্ট ইয়ামিন। ওই ভাষণে তিনি বলেন, ‘পুরো জাতির নিরাপত্তা ও সুরক্ষা নিশ্চিত করার জন্য ভাইস প্রেসিডেন্টকে গ্রেপ্তার করা হয়েছে।’এএফপি
