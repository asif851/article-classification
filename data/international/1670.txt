
ইসলামিক স্টেট (আইএস) যোদ্ধাকে বিয়ে করেছে যুক্তরাজ্যের দুই কিশোরী। তাদের পরিবারের আইনজীবী গতকাল শনিবার এ কথা জানিয়েছে। দ্য গার্ডিয়ান এ খবর প্রকাশ করেছে। খবর এএফপির।যুক্তরাজ্য থেকে এ বছর ফেব্রুয়ারিতে সিরিয়ায় পাড়ি জমায় তিন কিশোরী। তারা হলো খাদিজা সুলতানা (১৬), শামীমা বেগম (১৫) ও আমিরা আবাসি (১৫)। তবে কোন দুজন বিয়ে করেছে তা জানা যায়নি।তিন কিশোরীর দুজন পরিবারের সঙ্গে যোগাযোগ রেখেছে। তারা জানায়, তারা আইএসের রীতি অনুযায়ী দুই আইএস যোদ্ধাকে বিয়ে করে সিরিয়ার রাকা শহরে বসবাস করছে। আইএস যোদ্ধাদের শক্ত ঘাঁটি হলো এই রাকা শহর। বিয়ে করা দুই কিশোরীর পরিবারের মুখপাত্র তাসনিম আকুঞ্জি গার্ডিয়ানকে বলেন, বিয়ের খবরে ভীষণ সংকট তৈরি হয়েছে। আর এই অবস্থা তাদের যুক্তরাজ্যের বদলে সিরিয়ায় থাকতে বাধ্য করেছে। তাদের ফিরে আসার সম্ভাবনা কম।
