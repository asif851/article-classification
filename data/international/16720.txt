
সিরিয়ার রাসায়নিক অস্ত্র ধ্বংসের কাজ শুরু করেছেন আন্তর্জাতিক নিরস্ত্রীকরণ বিশেষজ্ঞরা।
এক তদারক কর্মকর্তার বরাত দিয়ে আজ রোববার বিবিসি অনলাইনে প্রকাশিত প্রতিবেদনে জানানো হয়, জাতিসংঘের নিরাপত্তা পরিষদের প্রস্তাব অনুযায়ী অরগানাইজেশন ফর দ্য প্রোহেবিশন অব কেমিক্যাল ওয়েপনসের (ওপিসিডব্লিউ) একটি দল সিরিয়ার রাসায়নিক অস্ত্র ধ্বংসের কাজ শুরু করেছে।
গত আগস্টে রাজধানী দামেস্কে রাসায়নিক অস্ত্র হামলার অভিযোগে সিরিয়ায় মার্কিন সামরিক অভিযানের আশঙ্কা জোরালো হয়ে ওঠে। এর পরিপ্রেক্ষিতে রাশিয়া ও যুক্তরাষ্ট্রের মধ্যে সমঝোতা অনুযায়ী নিরাপত্তা পরিষদ সিরিয়ার রাসায়নিক অস্ত্র ধ্বংসের ব্যাপারে একটি প্রস্তাব পাস করে।
