
মার্কিন কংগ্রেসের প্রতিনিধি পরিষদ বিদায়ী প্রেসিডেন্ট বারাক ওবামার বিতর্কিত স্বাস্থ্যনীতি বা ওবামাকেয়ার বাতিলে প্রথম পদক্ষেপ নিয়েছে।
এএফপি ও বিবিসি অনলাইনের খবরে জানানো হয়, গতকাল শুক্রবার পদক্ষেপটি ২২৭-১৯৮ ভোটে পাস হয়েছে। তবে এর বদলে কী আসবে, তা নিয়ে চিন্তাভাবনা চলছে।
আনুষ্ঠানিকভাবে ওবামার দায়িত্ব ছাড়ার এক সপ্তাহ আগে এই পদক্ষেপ নেওয়া হলো।
হাউস স্পিকার পল রায়ান বলেন, ওবামাকেয়ার থেকে মার্কিনিদের মুক্তি দিতে এটি প্রথম পদক্ষেপ। এটিকে তিনি উদ্ধার অভিযান হিসেবে চিহ্নিত করেন।
যুক্তরাষ্ট্রের নবনির্বাচিত প্রেসিডেন্ট ডোনাল্ড ট্রাম্প গতকাল টুইট বার্তায় বলেন, সাধ্যাতীত এই ওবামাকেয়ার শিগগিরই ইতিহাসে চলে যাবে।
