
জার্মানির জনগণের প্রায় এক-তৃতীয়াংশই মনে করে, দারিদ্র্য ও ক্ষুধার জন্য দায়ী পুঁজিবাদ। বার্লিনের ফ্রি ইউনিভার্সিটির চালানো এ জরিপের ফল গত মঙ্গলবার প্রকাশিত হয়। ১ হাজার ৪০০ লোকের ওপর চালানো ওই জরিপে দেখা যায়, জার্মানির সাবেক কমিউনিস্ট পূর্বাঞ্চলের ৫৯ শতাংশ অধিবাসী মনে করে, কমিউনিস্ট ও সাম্যবাদী আদর্শ সমাজের জন্য একটি ভালো আদর্শ। আর কমিউনিস্ট আদর্শকে ভালো মনে করে পশ্চিমের অধিবাসীদের ৩৭ শতাংশ। বার্লিন প্রাচীর পতনের ২৫ বছরের বেশি সময় পরও জার্মানির পূর্বাঞ্চলে চরম বাম দল এখনো শক্তিশালী। ৬০ শতাংশের বেশি নাগরিক মনে করে, জার্মানিতে প্রকৃত গণতন্ত্র নেই, কারণ দেশটির রাজনীতিতে শিল্পবাণিজ্য মহলের প্রভাব খুব বেশি। রয়টার্স
