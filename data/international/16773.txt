
ভারতের বিহারের এক রেলওয়ে টার্মিনালে একদল দুর্বৃত্ত আট বছর বয়সী এক শিশুর হাতে কেটে নিয়েছে।এ শিশুটি তাঁর ছোট বোনকে অপহূত হতে দেখেছিল। ‘টাইমস অব ইন্ডিয়া’র খবরে আজ শনিবার বলা হয়, শিশুটির বাবার মতে, যে দুর্বৃত্তরা তাঁর ছোট মেয়েকে অপহরণ করেছিল, তারাই আজ তার বড় মেয়ের হাত কেটে নিয়েছে। গত বৃহস্পতিবার রাতে প্রাদেশিক রাজধানী পাটনার রাজেন্দ্রনগর রেলওয়ে টার্মিনালে উজমা আরা নামের আট বছর বয়সী ওই শিশুর ওপর হামলা করে দুর্বৃত্তরা।পরে তাকে পাটনা মেডিকেল কলেজ হাসপাতালে ভর্তি করা হয়েছে। পুলিশ জানায়, এ ঘটনায় উজমার বাবা ইয়ানুয়াল আনসারি কদমকুয়ান থানায় একটি সাধারণ ডায়েরি দায়ের করেছেন।অভিযোগে বলা হয়, বৃহস্পতিবার রাতে দরভাঙা এলাকায় একটি ট্রেন থেকে উজমা ও তাঁর বাবা নেমে আসছিলেন।ওই ট্রেনে স্থানীয় বখাটে ববি খান ও তাঁর সহযোগীরাও ছিলেন।ববি খান ও তাঁর লোকজন প্লাটফর্মে হঠাত্ উজমার কাছে গিয়ে তার ডান হাত কেটে দেয়।
ইয়ানুয়াল আনসারি বলেন, এক মাস আগে ববি খান তাঁর চার বছর বয়সী মেয়েকে অপহরণ করে নিয়ে যায়।এ ঘটনা উজমা দেখেছিল।এ কারণে দুর্বৃত্তরা উজমার হাত কেটে দিয়েছে।এ ঘটনায় দরভাঙা জেলার লাহেরিয়াসারাই থানায় একটি সাধারণ ডায়েরিও করা হয়েছে।
পুলিশের এসপি জয়কান্ত বলেন, তাঁরা বিষয়টি তদন্ত করছেন।
