
সস্তা ধরনের সফটওয়্যার দিয়েই মার্কিন জাতীয় নিরাপত্তা সংস্থার (এনএসএ) নেটওয়ার্ক থেকে গোপন নথি সংগ্রহ করেছিলেন প্রতিষ্ঠানটির সাবেক চুক্তিভিত্তিক কর্মী এডওয়ার্ড স্নোডেন। মার্কিন গোয়েন্দা কর্মকর্তারা এ কথা জানিয়েছেন। স্নোডেন কীভাবে গোপন নথি সংগ্রহ করেছেন, তা খতিয়ে দেখতে তদন্ত করছে ওয়াশিংটন। ওই তদন্তকাজে সম্পৃক্ত গোয়েন্দা কর্মকর্তারা জানান, তাঁরা সিদ্ধান্তে পৌঁছেছেন এ কাজের জন্য স্নোডেন ‘ওয়েব ক্রলার’ সফটওয়্যার ব্যবহার করেন। এ জাতীয় সফটওয়্যার কম দামি ও সারা বিশ্বেই পাওয়া যায়। এমন সফটওয়্যার নিজের কাছে রাখতে এনএসএর কর্মকর্তাদের চ্যালেঞ্জের মুখেও পড়েন তিনি। নিউইয়র্ক টাইমস।
