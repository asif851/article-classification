
ভারতের খ্যাতিমান বাঙালি চলচ্চিত্রনির্মাতা ঋতুপর্ণ ঘোষ (৪৯) আর নেই। কলকাতায় নিজ বাড়িতে হূদরোগে আক্রান্ত হয়ে মারা গেছেন বিশিষ্ট পরিচালক ঋতুপর্ণ ঘোষ৷ আজ বৃহস্পতিবার সকাল সাতটায় তাঁকে মৃত অবস্থায় পাওয়া যায়। ভারতীয় সংবাদমাধ্যম সূত্রে জানা গেছে।বেশ কিছুদিন ধরেই অসুস্থ ছিলেন তিনি৷ ভুগছিলেন প্যানক্রিয়াটাইটিস রোগে।জীবদ্দশায় ঋতুপর্ণ ১৯টি চলচ্চিত্র নির্মাণ করেন এবং ১২টি জাতীয় পুরস্কার পান। ১৯৯২ সালে ‘হীরের আংটি’  ছবিটি নির্মাণের মাধ্যমে তাঁর যাত্রা শুরু। তাঁর উল্লেখযোগ্য ছবিগুলো হলো ‘দহন’, ‘উত্সব’, ‘চোখের বালি’, ‘আবহমান’।ঋতুপর্ণ ঘোষের জন্ম ১৯৬৩ সালের ৩১ আগস্ট, কলকাতায়৷ কলকাতাতেই বেড়ে ওঠা আর পড়াশোনা। মাত্র ৪৯ বছর বয়সেই চলে গেলেন তিনি। ঋতুপর্ণ পরিচালিত উল্লেখযোগ্য চলচ্চিত্রগুলোর মধ্যে রয়েছে ‘দহন’, ‘উত্সব’, ‘চোখের বালি’, ‘আবহমান’, ‘নৌকাডুবি’ প্রভৃতি। ১৯৯৫ সালে ‘উনিশে এপ্রিল’ চলচ্চিত্রের জন্য প্রথম জাতীয় পুরস্কার পান ঋতুপর্ণ ঘোষ৷
