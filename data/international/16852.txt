
পাকিস্তানের আদালত আবারও জাকি-উর-রহমান লাকভিকে ছেড়ে দেওয়ার নির্দেশ দিয়েছেন। লাকভি ভারতের মুম্বাইয়ে ২০০৮ সালের রক্তক্ষয়ী হামলার প্রধান পরিকল্পনাকারী হিসেবে অভিযুক্ত। গতকাল বৃহস্পতিবার লাহোর হাইকোর্ট তাঁকে ছেড়ে দেওয়ার নির্দেশ দেন। গত বছরের ডিসেম্বর মাসে লাকভিকে জামিন দেন আদালত। এ সিদ্ধান্তে ভারত সরকার ক্ষুব্ধ প্রতিক্রিয়া জানায়। পরে সেই জামিনের আদেশ বাতিল হয়। গতকাল লাকভির আইনজীবী রিজওয়ান আব্বাসী বলেন, ‘বিচারক তাঁর আটকাদেশ অবৈধ ঘোষণা করে মুক্তি দেওয়ার নির্দেশ দিয়েছেন।’ মুম্বাইয়ের ওই হামলার জন্য জঙ্গি ইসলামি সংগঠন লস্কর-ই-তাইয়েবাকে দায়ী করা হয়। এএফপি
