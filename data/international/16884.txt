
ভারতের মন্ত্রী শশী থারুর ও তাঁর স্ত্রী সুনন্দা পুশকারের দাম্পত্যে কোনো ভূমিকা রাখেননি বলে দাবি করেছেন পাকিস্তানি সাংবাদিক মেহর তারার। নিজ দেশের একটি টেলিভিশন চ্যানেলকে তিনি গত শনিবার রাতে বলেন, ‘আমি ষড়যন্ত্রের শিকার।’দিল্লির একটি পাঁচ তারকা হোটেলে সুনন্দাকে (৫২) গত শুক্রবার মৃত অবস্থায় পাওয়া যায়। তিনি অভিযোগ করেছিলেন, তাঁর স্বামীর সঙ্গে মেহরের গোপন সম্পর্ক ছিল।তবে শশীর সঙ্গে আদৌ কোনো সম্পর্ক না থাকার দাবি করেন লাহোরের সাংবাদিক ৪৫ বছর বয়সী মেহ্র। মেহর বলেন, তাঁর দুইবার দেখা হয়েছিল মানবসম্পদ উন্নয়ন প্রতিমন্ত্রী শশীর সঙ্গে। আর তিনি একজন সাংবাদিক হিসেবে শশীর সঙ্গে ফোনে ও ই-মেইলে যোগাযোগ করেছেন কয়েকবার।সুনন্দা একাধিকবার তাঁকে আক্রমণাত্মক টুইটার বার্তা পাঠিয়েছিলেন দাবি করেন পাকিস্তানি এ সাংবাদিক। তিনি বলেন, ‘সুনন্দা দীর্ঘদিন ধরেই অসুস্থ ছিলেন এবং চিকিৎসা নিচ্ছিলেন। স্বামীর সঙ্গে ঝগড়া করে তিনি অসুস্থ হয়ে পড়লে সেই ঘটনার সঙ্গে আমাকে জড়িয়ে প্রেমের গল্প প্রচারের যৌক্তিকতা কোথায়?’ পিটিআই।
