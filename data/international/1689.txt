
দীর্ঘ এক দশক পর আর্জেন্টিনার প্রেসিডেন্ট নির্বাচনে রক্ষণশীল দলের মাওরিসিয়ো মাকরি জয়ী হয়েছেন। পরাজিত ক্ষমতাসীন দলের প্রার্থী দানিয়েল সিয়োলি নির্বাচনের এই ফল মেনে নিয়েছেন। জয়ের পর মাওরিসিয়ো বলেছেন, তিনি নিজে কম কথা বলবেন ও জনগণের কথা বেশি শুনবেন।শেষ খবর পাওয়া পর্যন্ত প্রায় সব ভোট গণনা শেষ। বিবিসির খবরে জানা যায়, মাওরিসিয়ো পেয়েছেন ৫২ শতাংশ ভোট। তাঁর নিকটতম প্রতিদ্বন্দ্বী আর্জেন্টিনার সাবেক ভাইস প্রেসিডেন্ট পেয়েছেন ৪৮ শতাংশ ভোট। মাওরিসিয়োর জয় নিশ্চিত হওয়ার পর তাঁর সমর্থকেরা উল্লাসে ফেটে পড়েন। গত অক্টোবর মাসে প্রথম দফা ভোটে বুয়েনস এইরেসের মেয়র মাওরিসিয়ো ওই প্রদেশের গভর্নর সিয়োলিকে ভোটে হারিয়ে দেন।মাওরিসিয়োর জয় নিশ্চিত হওয়ার পর সমর্থকেরা উল্লাসে ফেটে পড়েন। পরাজিত প্রার্থী সিয়োলি বলেছেন, তিনি জনগণের মতামতকে শ্রদ্ধা করেন। মাওরিসিয়োর জয়ে তিনি আনন্দিত। প্রায় এক দশকেরও বেশি সময় ধরে আর্জেন্টিনায় মধ্য ডানপন্থী দলের বদলে রক্ষণশীল দলের বিজয় হলো। মাওরিসিয়ো বলেন, তিনি অর্থনীতি ও বিনিয়োগকে গতিশীল করবেন। অপরাধ দমন করবেন ও দুর্নীতির বিরুদ্ধে লড়াই চালিয়ে যাবেন।মাওরিসিয়ো আর্জেন্টিনার ধনাঢ্য পরিবারের সন্তান। রাজনীতিতে ঢোকার আগে তিনি ব্যবসাক্ষেত্রে যথেষ্ট সফল ছিলেন।সিয়োলি আর্জেন্টিনার বর্তমান প্রেসিডেন্ট ক্রিস্টিনা ফার্নানদেজ দ্য কিচনারের ঘনিষ্ঠ মিত্র। এ কারণে তাঁর জয় নিয়ে সবাই আশাবাদী ছিলেন।
