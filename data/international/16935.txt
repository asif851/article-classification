
ইউক্রেনের রাজধানী কিয়েভে গতকাল শনিবার প্রেসিডেন্টবিরোধী এক বিক্ষোভে ব্যাপক বল প্রয়োগ করেছে পুলিশ। এ সময় অনেককে মুগুরপেটা করা হয়। এতে সাংবাদিকসহ বেশ কয়েকজন আহত হয়েছেন। আটক করা হয়েছে অন্তত ৩৩ জনকে।বিক্ষোভের আয়োজক সের্গেই মিলনিচেনকো বলেছেন, তাঁদের শান্তিপূর্ণ বিক্ষোভে দাঙ্গা পুলিশ অতিরিক্ত বল প্রয়োগ করে। এ সময় অনেককে মুগুর দিয়ে পিটিয়ে রক্তাক্ত করা হয়। এ ছাড়া কাঁদানে গ্যাসের শেল নিক্ষেপ করা হয়।ইউরোপীয় ইউনিয়নের (ইইউ) সঙ্গে একটি চুক্তি সইয়ে প্রেসিডেন্ট ভিক্টর ইয়ানুকোভিৎসের অস্বীকৃতির প্রতিবাদে কিয়েভের স্বাধীনতা চত্বরে ১০ হাজারেরও বেশি মানুষ সমাবেশ করে।যুক্তরাষ্ট্রের নিন্দা: ইউক্রেইনে শান্তিপূর্ণ বিক্ষোভে পুলিশি হামলার নিন্দা জানিয়েছে যুক্তরাষ্ট্র। এএফপি।
