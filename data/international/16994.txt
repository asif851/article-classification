
কিংবদন্তি অভিনেতা ওমর শরিফের দাফন গতকাল রোববার সম্পন্ন হয়েছে। মিসরের কায়রোর পূর্বাঞ্চলীয় মুশির তানতাবি মসজিদে জানাজা শেষে এল সায়িদা নাফিসা কবরস্থানে তাঁকে দাফন করা হয়। এ সময় ওমর শরিফের পরিবারের সদস্যরা, চলচিত্র জগতে তাঁর দীর্ঘদিনের সহকর্মী, আত্মীয়স্বজন ও ভক্তরা উপস্থিত ছিলেন। ধ্রুপদি চলচ্চিত্র লরেন্স অব অ্যারাবিয়া ও ডক্টর জিভাগোয় অভিনয় করে তারকা খ্যাতি পাওয়া মানুষটি গত শুক্রবার বিকেলে হৃদ্রোগে আক্রান্ত হয়ে কায়রোর একটি হাসপাতালে মারা যান। তিনি আলঝেইমারে ভুগছিলেন।এএফপি।
