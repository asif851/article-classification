
পাকিস্তানের সীমান্তবর্তী উত্তর ওয়াজিরিস্তানে জঙ্গি দুই দলের মধ্যে বোমা হামলা ও বন্দুকযুদ্ধে ১৩ জঙ্গি নিহত হয়েছে।এএফপিতে প্রকাশিত খবরে স্থানীয় এক গোয়েন্দা কর্মকর্তা জানান, শাওয়াল শহরে তেহেরিক-ই-তালেবান পাকিস্তানের (টিটিপি) দুটি উপদলের মধ্যে বোমা হামলা ও বন্দুকযুদ্ধের ঘটনা ঘটে। দলটির কমান্ডার খান সাঈদ সাজনা ও ড্রোন হামলায় নিহত তালেবান নেতা হাকিমুল্লাহ মেহসুদের অনুসারীদের মধ্যে ওই সংঘর্ষের ঘটনা ঘটেছে।জঙ্গি সূত্রগুলো সংঘর্ষ ও প্রাণহানির খবর নিশ্চিত করেছে।
 
