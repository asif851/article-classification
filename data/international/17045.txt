
যুক্তরাষ্ট্রের উত্তর-পূর্বাঞ্চলে নতুন বছরের প্রথম বড় ধরনের তুষার ঝড় হয়েছে। ম্যাসাচুসেটস অঙ্গরাজ্যের একটি শহরে ৫৩ সেন্টিমিটার (২১ ইঞ্চি) পুরু তুষার জমে যায়। নিউইয়র্ক ও নিউ জার্সির গভর্নররাজরুরি অবস্থা ঘোষণা করে লোকজনকে খোলা জায়গায় না থাকার পরামর্শ দিয়েছেন।তুষারঝড়ের কারণে বিস্তীর্ণ অঞ্চলজুড়ে বিমানের হাজার হাজার ফ্লাইট বাতিল করা হয়। প্রচণ্ড তুষারপাত মধ্য-পশ্চিমাঞ্চলের অঙ্গরাজ্যগুলো থেকে ক্রমশ পূর্বদিকে অগ্রসর হয়। স্থানীয় সময় বৃহস্পতিবার রাতেতুষারঝড়ের অবনতি হয়ে তা শুক্রবার সকাল পর্যন্ত চলতে পারে বলে আশঙ্কা প্রকাশ করেছে আবহাওয়া অফিস। এ কারণে অনেক স্কুল ও ব্যবসাপ্রতিষ্ঠান বন্ধ রাখা হয়েছে।জাতীয় আবহাওয়া সংস্থার কর্মকর্তা জেসন টুয়েল বলেন, ‘সামনে আরও অনেক তুষারপাত আর ঝোড়ো হাওয়া দেখতে যাচ্ছি আমরা।’ভ্রমণবিষয়ক ওয়েবসাইট ফ্লাইটঅ্যাওয়ারডটকম অনুযায়ী, বৃহস্পতিবার দুই শতাধিক ফ্লাইট বাতিল হয়। মধ্যরাতের কিছু সময়ের মধ্যেই পরবর্তী বিভিন্ন সময়ে আরও এক হাজার নির্ধারিত ফ্লাইট বাতিল ঘোষণাকরা হয়।আবহাওয়া সংস্থা জানিয়েছে, বৃহস্পতিবার রাতে অনানুষ্ঠানিকভাবে দেখা যায়, বোস্টনের উত্তরে অবস্থিত বক্সফোর্ড শহরে ৫৩ সেন্টিমিটার তুষার পড়েছে। ম্যাসাচুসেটস ও নিউইয়র্কের অন্য কয়েকটি অঞ্চলেরএকই পরিমাণ তুষার পড়েছে। ভারমন্ট, নিউ হ্যাম্পশায়ার ও মেইন অঙ্গরাজ্যের কোনো কোনো স্থানে একই অবস্থা হতে পারে বলে ধারণা করা হচ্ছে। তুষারঝড়ের কারণে এসব এলাকা সম্প্রতি দীর্ঘ সময়েরজন্য বিদ্যু ৎহীন ছিল।বিভিন্ন স্থানে কিছু বিদ্যালয় ইতিমধ্যেই বন্ধ ঘোষণা করা হয়েছে। নিউইয়র্কের গভর্নর অ্যান্ড্রু কুওমো রাতে তিনটি গুরুত্বপূর্ণ মহাসড়ক বন্ধ রাখার নির্দেশ দিয়েছেন। গত বুধবার শপথ নেওয়া নিউইয়র্কের মেয়রবিল ডি ব্লাসিওর জন্য এ প্রাকৃতিক দুর্যোগ একটি পরীক্ষা হিসেবে দেখা হবে বলে মনে করা হচ্ছে। ২০১০ সালে একই রকম একটি দুর্যোগের সময় পূর্বসূরি মাইকেল ব্লুমবার্গের ভূমিকার নিন্দা করেছিলেন ব্লাসিও।মেয়র বলেছেন, ‘এ নগরকে রক্ষা করার জন্য আমরা লেজারের মতো মনোযোগ নিবদ্ধ করে আছি। সবাইকে তৈরি রাখা হয়েছে।’ তিনি জানান, দুই হাজারের বেশি লবণ ছিটানো ও তুষার অপসারণেরযান মোতায়েন করা হয়েছে। সড়ক পরিষ্কার রাখতে সেগুলো যেন ঠিকমতো কাজ করতে পারে, সে জন্য নগরবাসীকে ঘরের ভেতরে থাকার পরামর্শ দেন ব্লাসিও। বিবিসি।
