
পাকিস্তান গতকাল সোমবার দেশের প্রধান গোয়েন্দা সংস্থা ইন্টার সার্ভিসেস ইন্টেলিজেন্সের (আইএসআই) নতুন প্রধানের নাম ঘোষণা করেছে। এই পদের জন্য বেছে নেওয়া হয়েছে রিজওয়ান আখতারকে। তিনি স্থলাভিষিক্ত হবেন আইএসআইয়ের বর্তমান প্রধান জহির-উল-ইসলামের, যিনি আগামী ১ অক্টোবর অবসরে যাচ্ছেন। রিজওয়ানকে মেজর জেনারেল থেকে পদোন্নতি দিয়ে লে. জেনারেল করা হয়েছে। পাকিস্তানের সেনাবাহিনীতে সেনাপ্রধানের পর দ্বিতীয় প্রভাবশালী হিসেবে বিবেচিত হয়ে থাকেন আইএসআই-প্রধান।এএফপি
