
একা অ্যান্টার্কটিকা অতিক্রম করে ইতিহাস গড়তে চেয়েছিলেন। কিন্তু অল্পের জন্য সেই লক্ষ্যে পৌঁছাতে পারলেন না ব্রিটিশ অভিযাত্রী হেনরি ওর্সলে। লক্ষ্যের মাত্র ৪৮ কিলোমিটার দূরে তিনি প্রচণ্ড অবসাদ ও পানিশূন্যতাজনিত কারণে অসুস্থ হয়ে পড়েন। চিলির একটি হাসপাতালে নেওয়ার পর তাঁর মৃত্যু হয়। তাঁর স্ত্রী জোয়ানা গতকাল সোমবার এ খবর প্রকাশ করেন। অ্যান্টার্কটিকা অভিযানের জন্য ১ লাখ ৪৩ হাজার মার্কিন ডলারের তহবিল সংগ্রহ করেছিলেন ওর্সলে। প্রিন্স উইলিয়াম এবং তাঁর স্ত্রী কেট মিডলটন ও প্রিন্স হ্যারি ওই তহবিল সংগ্রহ অভিযানে সহায়তা করেন।
এএফপি
