
ভারতে কংগ্রেস দলের এক নেতার কেনাকাটার জন্য এয়ার ইন্ডিয়ার দিল্লি-হায়দরাবাদ ফ্লাইট ৪৫ মিনিট দেরিতে ছেড়েছে বলে অভিযোগ উঠেছে। তেলেঙ্গানা রাজ্যসভার সদস্য এবং সাবেক কেন্দ্রীয় মন্ত্রী রেণুকা চৌধুরী বিমানবন্দরের বিপণি এলাকায় ব্যস্ত থাকায় নির্ধারিত সময়ে বহির্গমন গেটে উপস্থিত হতে পারেননি। ওই ফ্লাইটের আরোহীদের মধ্যে একজন কেন্দ্রীয় মন্ত্রী ও সুপ্রিম কোর্টের একজন বিচারকও ছিলেন। গত শুক্রবার এয়ারলাইনসটির শিকাগো-দিল্লি-হায়দরাবাদ ফ্লাইটে এ ঘটনা ঘটে। তবে রেণুকা চৌধুরী কেনাকাটায় ব্যস্ত থাকার অভিযোগ অস্বীকার করেছেন। এনডিটিভি
