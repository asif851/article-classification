
নিজের বিয়েটা জাঁকজমকভাবে হবে—এ স্বপ্ন কমবেশি সবারই থাকে। এরপর যদি মধুচন্দ্রিমা হয় পৃথিবীর সুন্দর কোনো স্থানগুলোর একটিতে কোনো পাঁচতারকা হোটেলে, তাহলে আর কথাই নেই। আর এসবের খরচ যদি অন্য কেউ বহন করে, তাহলে তো সোনায় সোহাগা। হবু দম্পতিদের এমন স্বপ্ন পূরণ করতে কয়েক বছর ধরে ‘রানিং অব দ্য ব্রাইডস’ নামে থাইল্যান্ডে এক প্রতিযোগিতার আয়োজন করা হচ্ছে। গতকাল ২৫ মার্চও ছিল এই প্রতিযোগিতা। বিজয়ী হবু দম্পতি পেয়েছেন ১০ লাখ থাই বাথ (২৯ হাজার মার্কিন ডলার) মূল্যের ওয়েডিং প্যাকেজ। যার মধ্যে রয়েছে হীরার আংটি ও মালদ্বীপে মধুচন্দ্রিমা। রয়টার্সের ছবিতে তুলে ধরা হলো বর-কনের এই দৌড় প্রতিযোগিতা।









