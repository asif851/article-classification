
নাম শিব চরণ। বাড়ি ভারতের রাজস্থানে। একবার পণ করেছিলেন, মাধ্যমিক পরীক্ষায় পাস না করলে বিয়ের পিঁড়িতে বসবেন না। এখন বয়স ৮২। কিন্তু এই বয়সেও মাধ্যমিক পরীক্ষায় পাসের আশায় পরীক্ষা দিয়ে চলেছেন ৪৭ বছর ধরে। কিন্তু শিব চরণের বিয়ের ভাগ্যের শিকা বোধ হয় আর ছিঁড়ল না। কারণ, এ বছরের মাধ্যমিকেও পাস করতে পারেননি এই হতভাগ্য মানুষটি।ঘটনার শুরু ১৯৬৯ সালে। সেবার প্রথমবারের মতো মাধ্যমিক পরীক্ষা দেন শিব চরণ। এরপর থেকে নিয়মিত পরীক্ষা দিয়ে যাচ্ছেন, কিন্তু পাস করতে পারছেন না। একবার পণ করেছিলেন, মাধ্যমিক পরীক্ষায় পাস করতে না পারলে বিয়ে করবেন না। এ যাত্রায় আর বোধ বিয়ে করা হলো না মন্দিরে বসবাস করা শিব চরণের।দেশটির মাধ্যমিক পরীক্ষার রাজস্থান রাজ্যে বোর্ডের ফল গতকাল রোববার সন্ধ্যায় প্রকাশিত হয়েছে। এবারও ব্যর্থ হলেন শিব চরণ।
রাজস্থানের বেহরোর শহরের কোহারি গ্রামে থাকেন শিব চরণ। ওই গ্রামের শিওজিরাম ও পাপ্পু বলেন, পরীক্ষাকেন্দ্র এ গ্রাম থেকে ১৪০ কিলোমিটার দূরে। তিনি ৪৭ বছর ধরে মাধ্যমিক পরীক্ষা দিচ্ছেন।পণ করেছিলেন, পরীক্ষায় পাস না করলে বিয়ে করবেন না। যেহেতু এবারও পাস করতে পারলেন না। তাই তাঁর বিয়ে করাও হলো না। আজ সোমবার আইএএনএসকে শিব চরণ বলেন, জীবন থাকা পর্যন্ত আমি পাসের জন্য পরীক্ষা দিয়ে যাব। ‘এটা শুধু আমার কাছে পরীক্ষায় পাস করা নয়। এটা আমাকে বিয়ে করার সুযোগ করে দেবে।’ বলছিলেন শিব চরণ।
 
শিব চরণের কোনো বাড়ি নেই। থাকেন জয়পুরের একটি মন্দিরে। তাঁর জীবন চলে রাজ্য সরকার থেকে বয়স্ক ব্যক্তিদের জন্য দেওয়া পেনশনের অর্থে। বয়সের কারণে চোখের দৃষ্টিশক্তি কমে গেছে, কানেও কম শোনেন। কিন্তু এসব সমস্যা থাকলেও পাসের জন্য তিনি নিয়মিত পরীক্ষা দেওয়ার ব্যাপারে অনড়।
শিব চরণ ১৯৯৫ সালে অঙ্ক বাদে বাকি সব বিষয়ে পাস করেছিলেন। এ বছর তিনি কোনো বিষয়ে পাস করতে পারেননি। কোনো কোনো বিষয়ে তিনি শূন্য পেয়েছেন।১৯৬৯ সালে প্রথমবারের মতো মাধ্যমিক পরীক্ষা দেন। ওই বছর পাস না করায় সেই সময় থেকে এখন পর্যন্ত পরীক্ষা দিয়ে চলেছেন এবং পাস করাই তাঁর জীবনের প্রধান লক্ষ্য।
