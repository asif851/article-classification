
ভারতের দিল্লিতে পার্লামেন্ট ভবনের মেঝেতে হঠাৎ পাওয়া গেল চারকোনা একটা বিরাট ঢাকনা। সেটি সরাতে মিলল গোপন সুড়ঙ্গ।ব্রিটিশ আমলে নির্মিত ভবনের রহস্যময় এ সুড়ঙ্গ নিয়ে চলছে নানা অনুমান-কানাঘুষা।ভবনটি ১৯১১ সালে নির্মিত। ওই সময় ব্রিটিশ শাসকগোষ্ঠী ভারতের রাজধানী কলকাতা থেকে দিল্লিতে সরিয়ে নেয়। বর্তমানে পার্লামেন্ট ভবনের অংশ এটি।সুড়ঙ্গটি পাওয়া গেছে সংসদীয় কক্ষের ঠিক নিচে, বর্তমানে যেটি দিল্লি রাজ্যের বিধানসভার কার্যালয়। বিধানসভার বর্তমান স্পিকার রাম নিবাস গোয়েলই সুড়ঙ্গটি আবিষ্কার করেছেন।দিল্লির ক্ষমতায় থাকা আম আদমি পার্টির (এএপি) নেতা গোয়েল বলেন, ১৯২৬ সালে পার্লামেন্টকে মধ্য দিল্লিতে সরিয়ে নেয় ব্রিটিশরা। এরপর ভবনটি আদালতকক্ষে পরিণত হয়। তখন এখানে লাল কেল্লা থেকে বন্দীদের আনা-নেওয়া করতে সুড়ঙ্গটি খোঁড়া হয়।লাল কেল্লা থেকে ওই ভবন চার মাইলের পথ। কিন্তু সুড়ঙ্গের ভেতরে ঢুকে দেখা গেছে, ২৫ ফুট দূরেই হঠাৎ একটি দেয়াল। ফলে পরে এটি কোনদিকে গেছে, বোঝার উপায় নেই। স্পিকার গোয়েল বলছেন, নতুন নতুন ভবনসহ বিভিন্ন স্থাপনার ভিত্তির কারণে সুড়ঙ্গটির সামনের দিকে আর খননকাজ চালানো সম্ভব নয়।
