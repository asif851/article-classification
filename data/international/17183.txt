
১৯৩৩ সাল থেকে অগণিত দর্শককে আনন্দ দিয়েছে গ্রেটার। এবার বয়সের কাছে হার মানল সে। রোগযন্ত্রণা ও বার্ধক্যজনিত কষ্ট থেকে মুক্তি দিতে চিকিৎসকেরা গতকাল শুক্রবার মানবিকভাবে তাকে চিরনিদ্রায় পাঠান। গ্রেটারের বয়স হয়েছিল ৮৩।অস্ট্রেলিয়ার অ্যাডিলেইড চিড়িয়াখানার একটি ফ্ল্যামিঙ্গো পাখির নাম গ্রেটার। কর্তৃপক্ষ বলছে, সে ছিল বিশ্বের মধ্যে সবচেয়ে বয়স্ক ফ্ল্যামিঙ্গো। মুক্ত পরিবেশে এ বড় আকারের জলচর পাখিটি এর তুলনায় অনেক কম দিন বাঁচে।চিড়িয়াখানার প্রধান নির্বাহী ইলেন বেনস্টেড বলেন, ‘যতদূর জানি, আমাদের চিড়িয়াখানার ফ্ল্যামিঙ্গোটিই ছিল বিশ্বের মধ্যে সবচেয়ে বয়স্ক ফ্ল্যামিঙ্গো। এটির মৃত্যু আমাদের সবার জন্যই বড় এক ক্ষতি। কিন্তু এ ছাড়া আমাদের আর কোনো উপায় ছিল না।’চিড়িয়াখানায় গ্রেটারের সঙ্গী ছিল আরেকটি ফ্ল্যামিঙ্গো। চিলি দি চিলিয়ান নামে ওই পাখিটির বয়স ৬৫ বছর। ধারণা করা হয়, চিলিই অস্ট্রেলিয়ায় বেঁচে থাকা শেষ ফ্ল্যামিঙ্গো। বিবিসি।
 
