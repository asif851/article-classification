
সৌদি আরবের জেদ্দায় রাজকীয় ভবনের সামনে একটি হামলার চেষ্টা ভন্ডুল করে দিয়েছে নিরাপত্তা বাহিনী। সামাজিক যোগাযোগমাধ্যমের বরাত দিয়ে আজ এ তথ্য জানিয়েছে আল জাজিরা। রাজকীয় ভবন আল সালাম প্যালেসে হামলার চেষ্টাকারীদের সঙ্গে সংঘর্ষে দুই রাজকীয় রক্ষী ও এক হামলাকারী নিহত হয়েছে।
রিয়াদে কিং আবদুল আজিজ রোড ও আন্দালুস রোডের মাঝামাঝি রাজকীয় ভবন আল সালামের অবস্থান। এ ঘটনার পর অবশ্য সৌদি সরকার বিষয়টি নিশ্চিত করেনি। আল কায়েদা ও ইসলামিক স্টেট (আইএস) সাম্প্রতিক সময়ে সৌদি আরবে বেশ কয়েকটি হামলা করে। এসব হামলা হয় মূলত দেশটির পূর্বাঞ্চলীয় শিয়া-অধ্যুষিত এলাকার মসজিদগুলোয়।এদিকে এ হামলার খবর আসার পর সৌদি আরবে থাকা মার্কিন দূতাবাস সেখানে থাকা তাদের দেশের নাগরিকদের সতর্ক করে দিয়েছে।
