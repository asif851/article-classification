
তড়িঘড়ি করে পার্লামেন্ট অধিবেশন ত্যাগের এক অভিনব ব্যাখ্যা দিয়েছেন কানাডার এক এমপি। অতি আঁটসাঁট অন্তর্বাসের কারণে তিনি নাকি আর বসে থাকতেই পারছিলেন না। তাঁর এ সরল ব্যাখ্যায় হতভম্ব হয়ে যান স্পিকার। প্যাট মার্টিন নামের ওই বিরোধীদলীয় এমপি পরে স্পিকারকে বলেন, নতুন কেনা ওই অস্বস্তিকর অন্তর্বাসের কারণে দীর্ঘ সময় আসনে বসে থাকা তাঁর পক্ষে কঠিন হয়ে পড়ে। তবে তিনি ভোট দেওয়ার জন্য পরে আবার পার্লামেন্টে ফিরে আসেন। মার্টিন পার্লামেন্টে তাঁর সাময়িক অনুপস্থিতির এই কারণ ব্যাখ্যা করার সময় আইনপ্রণেতারা হাসিতে ফেটে পড়েন। তিনি বলেন, অর্ধেক দামের অফার দেখে কয়েকটি অন্তর্বাস কিনেছিলেন। বিবিসি
