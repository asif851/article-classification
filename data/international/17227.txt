
ইতালিতে গত রোববার অনুষ্ঠিত পৌর নির্বাচনে ক্ষমতাসীন দল ডেমোক্রেটিক পার্টি (পিডি) পরাজিত হয়েছে। রাজধানী রোম ছাড়াও উত্তরাঞ্চলীয় শিল্পনগর তুরিনে বিপুল জয় পেয়েছে প্রতিষ্ঠানবিরোধী দল ‘ফাইভ স্টার মুভমেন্ট (এম ৫ এস) ’। এম ৫ এস-এর প্রার্থী ভার্জিনিয়া রেগি (৩৭) রোমের প্রথম নারী মেয়র নির্বাচিত হয়েছেন। তিনি পিডির প্রার্থী রবার্তো গায়াশেটিকে ৬৭-৩৩ শতাংশ ভোটে হারিয়ে দেন।তুরিনের মেয়র হয়েছেন এম ৫ এস-এর আরেক নারী প্রার্থী চিয়ারা অ্যাপেনডিনো (৩১)। তিনি পিডির প্রভাবশালী নেতা এবং দীর্ঘদিনের মেয়র পিয়েরো ফ্যাসিনোকে হারান। অ্যাপেনডিনো পেয়েছেন ৫৪ দশমিক ৫৬ শতাংশ ভোট।নিজেদের ভরাডুবি ও জনপ্রিয় ফাইভ স্টার মুভমেন্ট দলের প্রত্যাশিত উত্থানকে ‘যন্ত্রণাদায়ক’ আঘাত বলে মন্তব্য করেছে প্রধানমন্ত্রী মাত্তিও রেনজির দল।
