
আফগানিস্তানের পার্লামেন্ট গতকাল শনিবার প্রতিরক্ষামন্ত্রী হিসেবে মনোনয়ন পাওয়া দ্বিতীয় ব্যক্তিকেও প্রত্যাখ্যান করেছে। এ কারণে গুরুত্বপূর্ণ পদটিতে কাউকে নিয়োগের বিষয়টি নয় মাস পরও ঝুলে রইল। প্রয়োজনীয় ১০৭ ভোটের মধ্যে মোহাম্মদ মাসুম স্তানেকজাই ৮৪ ভোট পান। মোট ২৩১ জন এমপি ভোট দেন। তালেবানের ক্রমবর্ধমান হামলার মধ্যে এ ঘটনা ঘটল। জাতিগত মতবিরোধ আফগান প্রতিরক্ষামন্ত্রীর মনোনয়ন নিয়ে মতানৈক্যের অন্যতম কারণ। গত সেপ্টেম্বরে নির্বাচিত হওয়ার পরও একটি পূর্ণাঙ্গ মন্ত্রিসভা গঠন করতে না পারায় প্রেসিডেন্টের ওপর দেশবাসীর অনেকেই অসন্তুষ্ট।রয়টার্স
