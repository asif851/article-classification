
কিউবার নেতা ফিদেল কাস্ত্রোকে ‘নিষ্ঠুর একনায়ক’ বলে আখ্যা দিয়েছেন নবনির্বাচিত মার্কিন প্রেসিডেন্ট ডোনাল্ড ট্রাম্প। কাস্ত্রোর মৃত্যুর কয়েক ঘণ্টা পর তিনি এ মন্তব্য করেন।এক বিবৃতিতে ​ট্রাম্প বলেন, তাঁর আশা আজ থেকে কিউবা দীর্ঘদিনের বিভীষিকা থেকে মুক্ত হয়ে এমন এক ভবিষ্যতের দিকে এগিয়ে যাবে যেখানে মানুষ স্বাধীনতা নিয়ে বেঁচে থাকবে।এএফপির খবরে জানানো হয়, কিউবার রাষ্ট্রীয় টেলিভিশনের মাধ্যমে কাস্ত্রোর মৃত্যুর খবর জানান তাঁর ভাই ও দেশটির বর্তমান প্রেসিডেন্ট রাউল কাস্ত্রো। স্থানীয় সময় শুক্রবার রাত ১০টা ২৯ মিনিটে কাস্ত্রো মারা যান। মৃত্যুকালে তাঁর বয়স হয়েছিল ৯০ বছর।
