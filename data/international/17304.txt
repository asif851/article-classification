
সিরিয়ার প্রাচীন শহর পালমিরায় জঙ্গিগোষ্ঠী ইসলামিক স্টেটের (আইএস) অবস্থানে বোমা হামলা চালিয়েছে রাশিয়া। আজ মঙ্গলবার বিবিসি অনলাইনের প্রতিবেদনে এ তথ্য জানানো হয়।রুশ প্রতিরক্ষা মন্ত্রণালয়ের এক বিবৃতিতে বলা হয়, বোমা হামলায় আইএসের একটি পরিখা প্রাচীর, একটি ভূগর্ভস্থ বাংকার এবং বিমানবিধ্বংসী অস্ত্র ধ্বংস হয়েছে।বোমা হামলায় পালমিরার প্রত্নতত্ত্বের কোনো ক্ষয়ক্ষতি হয়েছে কি না, তা জানা যায়নি।গত ৩০ সেপ্টেম্বর থেকে সিরিয়ায় আইএসের অবস্থান লক্ষ্য করে বিমান হামলা শুরু করে রাশিয়া।পালমিরা ইউনেসকো ঘোষিত বিশ্ব ঐতিহ্যের অংশ। গত মে মাসে পালমিরা দখলে নেয় আইএস। এর পর তারা সেখানকার ঐতিহাসিক নিদর্শন একের পর এক ধ্বংস করতে থাকে বলে খবর বের হয়।
