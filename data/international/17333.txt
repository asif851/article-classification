
শ্রীলঙ্কার রাজধানী কলম্বোয় দেশটির প্রেসিডেন্ট মাইথ্রিপালা সিরিসেনার একটি অনুষ্ঠানে আতশবাজি থেকে অগ্নিকাণ্ডের ঘটনা ঘটেছে। গতকাল বুধবার রাতে শ্রীলঙ্কার দক্ষিণাঞ্চলীয় হাম্বানটোটায় সৈকতের একটি বিলাসবহুল অবকাশ যাপনকেন্দ্রে এ ঘটনা ঘটে। এ ঘটনায় কেউ হতাহত হয়নি। এএফপির খবরে জানানো হয়, ৩০০ কক্ষবিশিষ্ট শাংরি-লা রিসোর্টের সুইমিং পুলের কাছে এ ঘটনা ঘটে। এ ঘটনায় তদন্ত শুরু করেছে পুলিশ। হংকংভিত্তিক একটি প্রতিষ্ঠানের জনসংযোগপ্রধান ইলোনা ইম বলেন, অনুষ্ঠান চলাকালে আতশবাজি থেকে সুইমিং পুলের কাছে রাখা শুকনো খড়ে আগুন লেগে যায়। এ ঘটনায় কেউ হতাহত হয়নি। ঘটনাস্থলের পাশে থাকা দমকল বাহিনী ১০ মিনিটের মধ্যে আগুন নিয়ন্ত্রণে নিয়ে এসেছে। হোটেল কর্তৃপক্ষ বলছে, প্রেসিডেন্ট মাইথ্রিপালা সিরিসেনা একটি ব্যক্তিগত নৈশভোজে অংশ নেওয়ার জন্য এই হোটেলে এসেছিলেন। প্রেসিডেন্টের মুখপাত্র ধর্মশ্রি বান্দারা বলেন, যখন আতশবাজি চলছিল, তার ঠিক আগ মুহূর্তে প্রেসিডেন্ট হোটেলের ভেতরে চলে গিয়েছিলেন। প্রতিবেদনে বলা হয়েছে, আগুন লাগার মুহূর্তে প্রেসিডেন্টকে দ্রুত অন্যত্র সরিয়ে নেওয়া হয়েছে। তবে তাঁর নিরাপত্তা রক্ষীরা বলছেন, ওই সময় প্রেসিডেন্টকে হোটেলের অন্য একটি অংশে নিয়ে যাওয়া হয়েছিল। পরে তিনি নৈশভোজ শেষে হোটেল ত্যাগ করেন। পুলিশ বলছে, এ ঘটনায় কেউ হতাহত হয়নি। তবে বিষয়টির তদন্ত শুরু হয়েছে।
