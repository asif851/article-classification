
দক্ষিণ, দক্ষিণ-পূর্ব এশিয়া, পূর্ব আফ্রিকা এবং আরব বিশ্বের মানুষের কাছে লুঙ্গি খুবই পরিচিত একটি পোশাক। যুগের পর যুগ ধরে এসব অঞ্চলে পুরুষের পারিবারিক পোশাক হিসেবে সমাদৃত এই লুঙ্গি। কিন্তু এই পোশাক এখন পরিবারের গণ্ডি পেরিয়ে ফ্যাশন জগতে ঠাঁই করে নিতে শুরু করেছে। যুক্তরাজ্যের ব্র্যান্ড জারা লুঙ্গি বিপণন শুরু করেছে। প্রতিটার দাম হেঁকেছে তারা ৯৮ ডলার। বাংলাদেশি বংশোদ্ভূত ব্রিটিশ নাগরিক আমজাদ চৌধুরী বলেন, ‘লুঙ্গি একটা দারুণ জাতীয় পোশাক। বাসায় আমি এটা আনন্দের সঙ্গেই পরি। কিন্তু যুক্তরাজ্যের সড়কে তা পরে হয়তো বের হতাম না আমি।’ তবে এখন দৃশ্যপট বদলাচ্ছে বলে মত দেন আমজাদ। তিনি জানান, আরামপ্রদ হওয়ায় তিনি লুঙ্গি পরেন। এ ছাড়া অতীত স্মৃতি আর সংস্কৃতিও মিশে আছে এই পোশাকের সঙ্গে। আল আরাবিয়া, সৌদি আরব
