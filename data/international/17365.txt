
যুক্তরাষ্ট্রে মিজৌরি অঙ্গরাজ্যে বন্দুকধারীর গুলিতে আটজন নিহত ও একজন আহত হয়েছেন। ওই বন্দুকধারীরও লাশ উদ্ধার করা হয়েছে বলে জানিয়েছে পুলিশ। তবে হত্যাকাণ্ডের কারণ জানা যায়নি। খবর বিবিসির।পুলিশ গত বৃহস্পতিবার রাতে মিজৌরির টাইরন শহরে পাঁচটি বাড়ির ভেতর ও বাইরে থেকে মোট আটজনের গুলিবিদ্ধ লাশ উদ্ধার করে। ওই এলাকাতেই একটি পার্ক করা গাড়ি থেকে একটি মরদেহ উদ্ধার করা হয়। সেটি ওই বন্দুকধারীর এবং তিনি আত্মহত্যা করেছেন বলে ধারণা পুলিশের। কী কারণে এই হত্যাকাণ্ড—তা জানতে তদন্ত শুরু করেছে পুলিশ।পুলিশ জানায়, এক বালিকার কাছ থেকে জরুরি ফোন পেয়ে টাইরন শহরের এক বাড়িতে যায় পুলিশ। ওই বাড়ি থেকে গুলিবিদ্ধ দুটি লাশ উদ্ধার করা হয়। এরপর ওই এলাকার পাঁচটি বাড়ি থেকে আটটি লাশ উদ্ধার করা হয়।
