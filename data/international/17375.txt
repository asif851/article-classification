
অভিবাসন প্রত্যাশীদের জন্য অস্ট্রিয়ার প্রধান শরণার্থী শিবিরের অবস্থাকে লজ্জাকর আখ্যা দিয়েছে আন্তর্জাতিক মানবাধিকার সংগঠন অ্যামনেস্টি ইন্টারন্যাশনাল। অ্যামনেস্টি বলেছে, রাজধানী ভিয়েনার কাছাকাছি অবস্থিত ট্রাইসকিরচেন শিবিরে স্থান-সংকুলান না হওয়ায় খোলা আকাশের নিচেই রাত কাটান প্রায় দেড় হাজার লোক। শিবিরের পরিবেশ অস্বাস্থ্যকর। চিকিৎসাসেবাও অপ্রতুল। অ্যামনেস্টির অস্ট্রিয়া শাখার প্রধান হেইনজ পাজেল্ট বলেন, এমন ধনী দেশে শরণার্থীদের শিবিরে এ রকম পরিবেশ থাকা অত্যন্ত লজ্জার বিষয়। অস্ট্রিয়ার স্বরাষ্ট্র মন্ত্রণালয় বলেছে, আশ্রয়প্রার্থীর সংখ্যা ক্রমেই বাড়তে থাকায় দেশটি ‘চরম পরিস্থিতির’ মুখোমুখি। তবে ওই শিবিরের পরিবেশ-পরিস্থিতির উন্নয়নে কাজ চলছে।বিবিসি
