
যুক্তরাষ্ট্রের সাউথ ক্যারোলাইনার চার্লসটনে একটি ঐতিহাসিক আফ্রিকান-আমেরিকান গির্জায় এক বন্দুকধারীর গুলিতে নয়জন নিহত হয়েছে। আহত হয়েছে একজন।বার্তা সংস্থা রয়টার্সের প্রতিবেদনে জানানো হয়, স্থানীয় সময় গতকাল বুধবার রাত নয়টায় ইমানুয়েল এএমই গির্জায় এই গুলির ঘটনা ঘটে।চার্লসটন পুলিশ জানায়, গুলির পর গির্জার ভেতরে আটজনের লাশ পাওয়া যায়। হাসপাতালে নেওয়ার পর মারা যায় আরেকজন। এ ঘটনায় আহত একজন হাসপাতালে চিকিৎসাধীন।পুলিশ বলছে, হামলায় জড়িত সন্দেহে ২১ বছর বয়সী এক শ্বেতাঙ্গ তরুণকে খুঁজছে তারা।পুলিশের বিবরণ অনুযায়ী, সন্দেহভাজন বন্দুকধারীর পরনে সোয়েটশার্ট, জিন্সের প্যান্ট ও বুট।
