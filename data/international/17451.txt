
তুরস্কে নিযুক্ত রাশিয়ার রাষ্ট্রদূত আন্দ্রেই কারলোভ গুলিবিদ্ধ হয়েছেন। আজ সোমবার তুরস্কের রাজধানী আঙ্কারায় একটি ছবির প্রদর্শনী পরিদর্শনের সময় তাঁকে গুলি করা হয়। তুরস্কের বিভিন্ন টেলিভিশন চ্যানেলের প্রতিবেদনে বলা হচ্ছে, ওই প্রদর্শনীতে বক্তব্য দেওয়ার সময় একজন বন্দুকধারী পেছন দিক থেকে গুলি করে কারলোভকে।বিবিসির প্রতিবেদনে জানানো হয়, রাষ্ট্রদূত কারলোভকে হাসপাতালে নিয়ে যাওয়া হয়েছে। ওই গুলির ঘটনায় আরও কয়েকজন আহত হয়েছেন।সিরিয়ায় রুশ সামরিক হস্তক্ষেপের বিরুদ্ধে আঙ্কারায় বিক্ষোভের একদিন পর শহরটিতে গুলিবিদ্ধ হলেন রাষ্ট্রদূত কারলোভ।রাশিয়ান টিভির খবরে বলা হয়, ‘রাশিয়া অ্যাজ সিন বা তুর্কস’ শীর্ষক ছবির প্রদর্শনী দেখতে গিয়ে গুলিবিদ্ধ হন কারলোভ।
