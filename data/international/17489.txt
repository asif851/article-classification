
জঙ্গিগোষ্ঠী ইসলামিক স্টেট (আইএস) তাদের প্রচারণা-বিষয়ক প্রধানের নিহত হওয়ার তথ্যের সত্যতা নিশ্চিত করেছে। আজ মঙ্গলবার বার্তা সংস্থা রয়টার্সের প্রতিবেদনে এ কথা বলা হয়।
গতকাল সোমবার অনলাইনে প্রকাশ করা এক বিবৃতিতে আইএস জানায়, তাদের গণমাধ্যম শাখার প্রধান আল-ফায়াদ বেঁচে নেই।
আল-ফায়াদ কবে, কোথায়, কীভাবে মারা গেছেন, তা জানায়নি আইএস।
গত মাসে মার্কিন প্রতিরক্ষা দপ্তর পেন্টাগন জানায়, ৭ সেপ্টেম্বর সিরিয়ার রাকা প্রদেশে যুক্তরাষ্ট্রের নেতৃত্বাধীন জোটের বিমান হামলায় আল-ফায়াদ নিহত হন।
আল-ফায়াদকে আইএসের তথ্যমন্ত্রী হিসেবে বর্ণনা করে আসছিল যুক্তরাষ্ট্র। তিনি আইএসের প্রচারণার বিষয়টিও দেখভাল করতেন। আল-ফায়াদ আইএসের জ্যেষ্ঠ সুরা কাউন্সিলের একজন গুরুত্বপূর্ণ সদস্য ছিলেন।
