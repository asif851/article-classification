
প্রথম পাকিস্তানি নারী হিসেবে বিশ্বের সর্বোচ্চ পর্বতশৃঙ্গ মাউন্ট এভারেস্টে আরোহণ করেছেন ২১ বছর বয়সী সামিনা বেগ। তাঁর বড় ভাই মির্জা আলী এ অভিযানে সঙ্গী হিসেবে ছিলেন। পর্বতারোহণে অভিজ্ঞ মির্জা বিভিন্নভাবে নির্দেশনা ও সমর্থন দিয়েছেন বোনকে। তাঁরা পাকিস্তানের হাঞ্জা উপত্যকার শিমশাল গ্রামের বাসিন্দা। নেপালের পর্বতারোহণ বিভাগের কর্মকর্তা তিলক পান্ডে জানান, ৩৫ জন বিদেশি নাগরিক এভারেস্ট অভিযান সম্পন্ন করেন। সামিনা গতকাল রোববার সকাল সাড়ে সাতটার দিকে চূড়ায় পৌঁছান। গত শনিবার সকালেই প্রথম সৌদি নারী হিসেবে এভারেস্টের চূড়ায় ওঠেন রাহা মোহাররাক (২৫)। এক্সপ্রেস ট্রিবিউন।
