
ভারতের পশ্চিমবঙ্গে নানকে গণধর্ষণের ঘটনায় গভীর উদ্বেগ জানিয়েছেন দেশটির প্রধানমন্ত্রী নরেন্দ্র মোদি। হরিয়ানাতে চার্চের ওপর হামলার ঘটনায়ও উদ্বেগ জানান তিনি। এসব ঘটনায় যত দ্রুত সম্ভব তদন্ত প্রতিবেদন চেয়েছে প্রধানমন্ত্রীর কার্যালয়।এনডিটিভির এক খবরে জানা যায়, পশ্চিমবঙ্গে নানকে গণধর্ষণ ও কনভেন্ট স্কুলে হামলা, হরিয়ানায় চার্চে হামলার ঘটনায় প্রধানমন্ত্রী নরেন্দ্র মোদি উদ্বিগ্ন। আজ মঙ্গলবার টুইটারে প্রধানমন্ত্রীর কার্যালয়ের দেওয়া বার্তায় এ কথা জানানো হয়।গত সপ্তাহে হরিয়ানায় নির্মাণাধীন একটি চার্চে হামলার ঘটনা ঘটে। গত শনিবার নদীয়াতে একটি কনভেন্ট স্কুলে ৭২ বছর বয়সী একজন নান গণধর্ষণের শিকান হন। এ সময় ওই স্কুলে হামলাও করা হয়। এ ঘটনার প্রতিবাদে গতকাল খ্রিষ্টান ধর্মাবলম্বীরা পশ্চিমবঙ্গে বিক্ষোভ করেন।
গণধর্ষণের শিকার ওই নান গতকাল রোববার রাতে হাসপাতাল থেকে ছাড়া পান। তিনি সবাইকে শান্ত থাকার আহ্বান জানিয়েছেন বলে জানান তদন্তকারী পুলিশ কর্মকর্তা জয়দীপ সাহা।গতকাল সন্ধ্যায় রানাঘাটে পশ্চিমবঙ্গের মুখ্যমন্ত্রী গণধর্ষণের শিকার ওই নানকে দেখতে যান। এ সময় তাঁর গাড়ি আটকে রাখে বিক্ষুব্ধ জনতা।
