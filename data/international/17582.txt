
যুক্তরাষ্ট্রের নেভাডা অঙ্গরাজ্যের একটি স্কুলে ১২ বছর বয়সী এক ছাত্র গুলি করে একজন শিক্ষককে হত্যা এবং দুই সহপাঠীকে গুরুতর আহত করেছে। আধা স্বয়ংক্রিয় অস্ত্রধারী ছাত্রটি পরে আত্মহত্যা করে।উত্তর-পশ্চিম নেভাডার স্পার্কস শহরের এক স্কুলে এ ঘটনা ঘটে।অ্যান্ড্রু টমসন নামের প্রত্যক্ষদর্শী এক ছাত্র স্থানীয় এক টেলিভিশন চ্যানেলকে ঘটনার বর্ণনা দেয় এভাবে, ‘একটি ছেলে হঠাৎ বন্দুক উঁচিয়ে আমার কয়েকজন বন্ধুকে গুলি করে। পরে সে এক শিক্ষকের দিকে এগিয়ে যায় এবং বলে, ঘুরে দাঁড়ান। শিক্ষক যখন ঘুরছিলেন, তখন সে ট্রিগার চাপে।’ রয়টার্স।
