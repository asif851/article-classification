
মার্কিন প্রেসিডেন্ট বারাক ওবামার কাছে ২০১২ সালের নির্বাচনে হেরে যাওয়া রিপাবলিকান পার্টির নেতা মিট রমনি আগামী প্রেসিডেন্ট নির্বাচনে না লড়ার সিদ্ধান্ত নিয়েছেন। ৬৭ বছর বয়সী মিট রমনি গতকাল শুক্রবার বলেন, তিনি এ সিদ্ধান্তে পৌঁছেছেন যে দলের অন্য নেতাদের পরবর্তী নির্বাচনের মনোনয়ন পাওয়ার সুযোগ দেওয়াই হবে সর্বোত্তম। আবার নির্বাচনে লড়ার চেষ্টা করবেন—এ কথা জানিয়ে সপ্তাহ কয়েক আগে সবাইকে চমকে দিয়েছিলেন রমনি। অন্যদের মধ্যে ফ্লোরিডা অঙ্গরাজ্যের সাবেক গভর্নর জেব বুশ, নিউ জার্সির বর্তমান গভর্নর ক্রিস ক্রিস্টি এবং সিনেটর র্যান্ড পল প্রেসিডেন্ট পদে লড়ার চেষ্টা করার কথা ভাবছেন। বিবিসি
