
যুক্তরাষ্ট্রে আসন্ন প্রেসিডেন্ট নির্বাচনে ডেমোক্রেটিক দলের প্রার্থী বাছাইয়ে ওয়াশিংটন ও আলাস্কা অঙ্গরাজ্যে অনুষ্ঠিত বাছাইপর্বে সিনেটর বার্নি স্যান্ডার্স জয় পেয়েছেন। আজ রোববার বিবিসি অনলাইনের প্রতিবেদনে এ তথ্য জানানো হয়।গতকাল শনিবার ওয়াশিংটন, আলাস্কা ও হাওয়াই অঙ্গরাজ্যে ডেমোক্রেটিক দলের বাছাইপর্ব অনুষ্ঠিত হয়। এর মধ্যে ওয়াশিংটন ও আলাস্কার ফলাফল স্পষ্ট হয়েছে। হাওয়াইয়ের ফলাফল এখনো আসেনি।পূর্বাভাসে বলা হয়েছে, ওয়াশিংটনে ৭৬ শতাংশ ভোট পাচ্ছেন স্যান্ডার্স। তাঁর প্রধান প্রতিদ্বন্দ্বী হিলারি ক্লিনটন পাচ্ছেন ২৪ শতাংশ ভোট। অন্যদিকে আলাস্কায় প্রায় ৭৯ শতাংশ ভোট পাচ্ছেন স্যান্ডার্স। হিলারি পাচ্ছেন ২১ শতাংশ ভোট।
