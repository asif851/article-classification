
ভারতের প্রধানমন্ত্রী নরেন্দ্র মোদি তাঁর আসন্ন জন্মদিন পালন না করার জন্য বন্ধুবান্ধব ও শুভাকাঙ্ক্ষীদের অনুরোধ করেছেন। যে সময় এবং অর্থ এর জন্য ব্যয় হবে তা বন্যাদুর্গত জম্মু-কাশ্মীরে ত্রাণকাজে দেওয়ার আহ্বান জানিয়েছেন মোদি। এক টুইটার বার্তায় তিনি এই আহ্বান জানান। ১৭ সেপ্টেম্বর মোদির ৬৪তম জন্মদিন। সেদিন তিনি নিজ রাজ্য গুজরাটে থাকবেন। মোদি তাঁর বার্তায় বলেছেন, ‘বিভিন্ন জায়গায় আমার বন্ধু ও শুভানুধ্যায়ীরা জন্মদিন পালন করবেন বলে শুনছি। আমার বিনীত অনুরোধ, জন্মদিন পালন করবেন না। এ সময় কাঁধে কাঁধ মিলিয়ে জম্মু-কাশ্মীরের ভাই-বোনদের পাশে আমাদের থাকা উচিত।’ দ্য হিন্দু
