
রাশিয়ার পূর্বাঞ্চলীয় খাবারোভস্কে ছোট জেট বিমান বিধ্বস্ত হয়ে সাত আরোহীর ছয়জন নিহত হলেও অলৌকিকভাবে বেঁচে গেছে চার বছরের একটি শিশু।আজ বুধবার স্থানীয় সময় বেলা দেড়টায় ওই অঞ্চলের নেলকান বিমানবন্দরে অবতরণের সময় দুই ইঞ্জিনের এল-৪১০ টার্বোলেট বিমানটি বিধ্বস্ত হয়। বিমানটিতে দুই পাইলটসহ সাত আরোহী ছিলেন।রাশিয়ার জরুরি সেবা বিভাগ জানায়, বিমানটি দ্রুতগতিতে মাটিতে আছড়ে পড়ে। প্রাথমিকভাবে ধারণা করা হচ্ছে, প্রতিকূল আবহাওয়ার কারণে অবতরণের সময় পাইলট স্থলভাগ থেকে ভুল দূরত্ব অনুমান করেন, ফলে এ দুর্ঘটনা ঘটে।
রাশিয়ার বার্তা সংস্থা আরআইএ নিউজ এজেন্সির বরাত দিয়ে রয়টার্স জানায়, এ ঘটনায় একটি শিশুকে জীবিত উদ্ধার করে হাসপাতালে ভর্তি করা হয়েছে।
