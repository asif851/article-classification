
প্রধান বিরোধী দল হিসেবে কংগ্রেসকে গণ্য না করার যে সিদ্ধান্ত নিয়েছিলেন তার পক্ষে সাফাই গাইলেন ভারতীয় পার্লামেন্টের স্পিকার সুমিত্রা মহাজন। গতকাল শনিবার তিনি দাবি করেন, আইন ও প্রথা অনুসরণ করেই ওই সিদ্ধান্ত নিয়েছেন। খবর এনডিটিভির।ভারতের সুপ্রিম কোর্ট শুক্রবার লোকসভায় কাউকে প্রধান বিরোধী দল না ধরায় উদ্বেগ প্রকাশ করেন। স্পিকার সর্বোচ্চ আদালতের সেই উদ্বেগের বিষয়ে বলেন, তাঁর প্রতি সুপ্রিম কোর্টের কোনো নির্দেশনা নেই।সুমিত্রা মহাজন গতকাল সাংবাদিকদের বলেন, ‘সুপ্রিম কোর্ট লোকপাল নিয়োগ ও প্রধান বিরোধী দলের অনুপস্থিতির বিষয়ে কেন্দ্রীয় সরকারকে প্রশ্ন করেছেন। অ্যাটর্নি জেনারেল সরকারের অবস্থান আদালতে ব্যাখ্যা করবেন। স্পিকারের প্রতি আদালতের কোনো নির্দেশনা নেই।’
