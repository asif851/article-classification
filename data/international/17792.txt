
গানের ভিডিওতে ‘আপত্তিকর’ পোশাক পরে ও কলা খাওয়ার দায়ে মিসরের এক গায়িকাকে দুই বছরের কারাদণ্ডাদেশ দিয়েছেন দেশটির আদালত। স্থানীয় সময় গত মঙ্গলবার শাইমা আহমেদ (২৫) নামের ওই গায়িকাকে ‘অশ্লীলতা’ ছড়ানো ও ‘কুরুচিপূর্ণ’ ভিডিও প্রকাশের জন্য দোষী সাব্যস্ত করা হয়।
শাইমার সঙ্গে একই মেয়াদের কারাদণ্ড ভোগ করবেন গানের ভিডিওটির পরিচালকও। ভিডিওটি প্রকাশের পর রক্ষণশীল দেশটিতে এ নিয়ে জন অসন্তোষ দেখা দিলে গত নভেম্বর মাসে শাইমাকে গ্রেপ্তার করে মিসরের আইনশৃঙ্খলা বাহিনী।
অবশ্য শাইমা আহমেদ তাঁর আগেই এ বিষয়ে ক্ষমা চেয়েছিলেন। ভিডিও প্রকাশের পর সামাজিক যোগাযোগমাধ্যম ফেসবুকে শাইমা লেখেন, ‘আমাকে সবাই এবার আক্রমণের বিষয়বস্তু বানাবে।’ বিবিসি
