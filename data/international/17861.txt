
দক্ষিণ সুদানে সরকার ও বিদ্রোহীদের মধ্যে অস্ত্রবিরতি শুরু হয়েছে। দেশটির সেনাবাহিনী গতকাল শনিবার এ খবর দিয়েছে। অবশ্য অস্ত্রবিরতি কার্যকরের আগে এবং পরে সেখানে বিক্ষিপ্ত সংঘর্ষের খবর পাওয়া গেছে।পূর্বঘোষিত সমঝোতা অনুযায়ী, গ্রিনিচ মান সময় শুক্রবার বেলা সাড়ে পাঁচটা থেকে এ অস্ত্রবিরতি আনুষ্ঠানিকভাবে শুরু হয়। তবে জাতিসংঘের ডেপুটি মুখপাত্র ফারহান হক জানান, নির্ধারিত সময়সীমার আগে এবং পরে বিভিন্ন স্থানে ‘বিক্ষিপ্ত সংঘর্ষ’ হয়েছে বলে তাঁরা খবর পেয়েছেন।সংঘর্ষের জন্য পরস্পরকে দায়ী করছে সরকার ও বিদ্রোহীরা।ইথিওপিয়ার রাজধানী আদ্দিস আবাবায় দক্ষিণ সুদানের প্রেসিডেন্ট সালভা কির ও সাবেক ভাইস প্রেসিডেন্ট রিক মাচারের অনুগত বিদ্রোহীদের প্রতিনিধিদলের মধ্যে দীর্ঘ আলোচনার পর উভয় পক্ষ অস্ত্রবিরতিতে সম্মত হয়। কয়েক সপ্তাহ ধরে চলা সংঘর্ষে দেশটিতে এক হাজারের বেশি মানুষের প্রাণহানি ঘটেছে। এএফপি।
