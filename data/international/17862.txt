
আর্জেন্টিনার ঐতিহ্যবাহী ট্যাঙ্গো নাচে আসর মাতালেন মার্কিন প্রেসিডেন্ট বারাক ওবামা। কিউবা সফর শেষে স্ত্রী মিশেল ওবামাকে নিয়ে এখন আর্জেন্টিনায় আছেন ওবামা। সেখানে বারাক ওবামা ট্যাঙ্গোর তালে তালে কোমর দোলানোর ভিডিও সোশ্যাল মিডিয়ায় মাধ্যমে দেখেছে বহু লোক। দ্য টেলিগ্রাফের খবরে বলা হয়েছে, আর্জেন্টিনার প্রেসিডেন্ট রক্ষণশীল দলের মাওরিসিয়ো মাকরি গতকাল বুধবার বারাক ওবামা ও মিশেল ওবামার জন্য নৈশভোজের আয়োজন করেন। নৈশভোজে মার্কিন প্রেসিডেন্টের মনোরঞ্জনের জন্য ছিল পশ্চিমি নাচগানেরও ব্যবস্থা। নৈশভোজেই নারী ট্যাঙ্গো ড্যান্সার মোরা গোডয় তাঁর সঙ্গে নাচের জন্য প্রস্তাব দেন ওবামাকে। ওবামা প্রস্তাবে সানন্দে রাজি। এরপরের ভিডিও তো ভাইরাল। অন্যদিকে পুরুষ ট্যাঙ্গো ড্যান্সার জোসে লুগোন্সের সঙ্গেও সমানভাবে নেচেছেন মিশেল। মোরা গোডয় বলেন, ওবামা বলেছেন, ট্যাঙ্গো কীভাবে নাচতে হয় তা আগে জানতেন না ওবামা। আমি মার্কিন প্রেসিডেন্টকে বলেছি আমাকে শুধু অনুসরণ করুন। এরপর তো তিনি মাতিয়ে তোলেন। ওবামার ওই ট্যাঙ্গো পারফরম্যান্স ভাইরাল হয়ে ছড়িয়ে পড়েছে সোশ্যাল মিডিয়ায়।
