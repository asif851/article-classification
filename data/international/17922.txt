
মেক্সিকোয় দুই বছর আগে বাসে করে যাওয়ার সময় ৪৩ জন শিক্ষার্থী নিখোঁজ ও দৃশ্যত তাদের গুম হয়ে যাওয়ার ঘটনার সঙ্গে সেনাসদস্যরা জড়িত বলে দেশটির একজন নেতৃস্থানীয় লেখক-সাংবাদিক অভিযোগ করেছেন। এত দিন ওই ঘটনার জন্য শুধু দুর্নীতিবাজ কিছুসংখ্যক পুলিশ ও মাদকচক্রের সদস্যদের দায়ী করা হচ্ছিল। এবারই প্রথম ঘটনাটির সঙ্গে সরাসরি সেনাবাহিনীকে জড়িত করা হলো। সুপরিচিত অনুসন্ধানী সাংবাদিক অ্যানাবেল হার্নান্দেজ শিগগিরই দ্য ট্রু নাইট ইন ইগুয়ালা শিরোনামে প্রকাশিত হতে যাওয়া একটি বইয়ে ওই ঘটনার জন্য সেনাবাহিনীকে অভিযুক্ত করেছেন।রয়টার্স
