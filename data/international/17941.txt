
বিতর্কিত মন্তব্য করেই যাচ্ছেন ফিলিপাইনের প্রেসিডেন্ট রদ্রিগো দুতার্তে। এবার তিনি দেশটির দুর্নীতিবাজ সরকারি কর্মকর্তাদের হেলিকপ্টার থেকে ছুড়ে ফেলার হুমকি দিয়েছেন।বার্তা সংস্থা রয়টার্সের প্রতিবেদনে জানানো হয়, ফিলিপাইনে ঘূর্ণিঝড়ে ক্ষতিগ্রস্ত ব্যক্তিদের উদ্দেশে গত মঙ্গলবার দেওয়া এক বক্তৃতায় দুতার্তে এই হুমকি দেন।জিএমএ নিউজ জানায়, ঘূর্ণিঝড়কবলিত কামারিনেস সুর প্রদেশ পরিদর্শনের সময় জনতার উদ্দেশে বক্তব্য দেন দুতার্তে।দুতার্তের বক্তৃতার একপর্যায়ে তাঁর সরকারের মাদক ও দুর্নীতিবিরোধী অভিযানের প্রসঙ্গ আসে।
দুতার্তে বলেন, ‘কেউ দুর্নীতি করলে তাকে হেলিকপ্টারে করে ম্যানিলায় নিয়ে এসে বাইরে ফেলে দেব।’
একই বক্তৃতায় দুতার্তে জানান, এ ধরনের কাজ আগেও করেছেন তিনি। ফের করতে দ্বিধা করবেন না।
