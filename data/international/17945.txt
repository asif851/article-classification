
ভারতের ১৬তম লোকসভার স্পিকার নির্বাচিত হয়েছেন বিজেপির নেত্রী সুমিত্রা মহাজন (৭১)। বিভিন্ন দলের লোকসভার সদস্যদের সর্বসম্মতিক্রমে তিনি স্পিকার নির্বাচিত হন।আজ শুক্রবার পিটিআইয়ের খবরে বলা হয়, স্পিকার নির্বাচনে জয়ী হওয়ার সুমিত্রা মহাজনকে অভিনন্দন জানিয়েছেন প্রধানমন্ত্রী নরেন্দ্র মোদি। লোকসভায় কংগ্রেস দলের নেতা মল্লিকার্জুন খারগেরসহ অন্যান্য দলের নেতারাও নবনির্বাচিত স্পিকারকে অভিনন্দন জানান।বিজেপির নেত্রী সুমিত্রা মহাজন মধ্যপ্রদেশের ইন্দোর থেকে পার্লামেন্ট সদস্য নির্বাচিত হন। এ নিয়ে তিনি আটবার লোকসভার সদস্য নির্বাচিত হলেন।সুমিত্রা সরকারের ভারতের দ্বিতীয় নারী স্পিকার। দেশটির প্রথম নারী স্পিকার ছিলেন কংগ্রেস নেত্রী মিরা কুমার।
