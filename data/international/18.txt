
ইরানের প্রেসিডেন্ট নির্বাচনের কারণে দেশটির বিতর্কিত পারমাণবিক নীতিতে পরিবর্তন আসার ব্যাপারে জোরালো সন্দেহ প্রকাশ করেছেন যুক্তরাষ্ট্রের পররাষ্ট্রমন্ত্রী জন কেরি।
কেরি শুক্রবার সাংবাদিকদের বলেন, ‘এ নির্বাচনে ইরানের মৌলিক নীতিতে পরিবর্তন আসবে বলে আমি খুব বেশি প্রত্যাশা করি না। তাই শান্তিপূর্ণ সমাধানের লক্ষ্যে আমরা তাদের রাজি করানোর চেষ্টার প্রতিটি পদক্ষেপ অব্যাহত রাখব।’
মার্কিন পররাষ্ট্রমন্ত্রী এর আগে গত সপ্তাহে ইসরায়েলে বলেন, নির্বাচনে অংশগ্রহণকারী প্রার্থীরা বৃহত্তর ইরানি জনগণের আকাঙ্ক্ষার প্রতিফলন ঘটাতে কিংবা দেশে পরিবর্তন আনতে যাচ্ছেন—এ বিষয়ে তেমন কোনো সম্ভাবনাই নেই। এএফপি।
