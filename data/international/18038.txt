
ব্রিটিশ রাজপরিবারে আবারও এক নতুন সদস্য আসছে। দ্বিতীয় সন্তানের মা হতে চলেছেন প্রিন্স উইলিয়ামের স্ত্রী ‘ডাচেস অব কেমব্রিজ’ কেট মিডলটন। কেট-উইলিয়াম দম্পতির প্রথম সন্তান প্রিন্স জর্জের প্রথম জন্মবার্ষিকীর দুই মাস পর তাঁদের দ্বিতীয় সন্তানের আগমনী বার্তা জানা গেল। কেনসিংটন প্রাসাদ সূত্র জানায়, প্রথম সন্তান হওয়ার সময়ের মতো এবারও কিছু জটিলতায় ভুগছেন কেট মিডলটন। তাই এবার রাজপ্রাসাদেই তাঁর চিকিৎসা চলছে। রাজপরিবারে নতুন অতিথির খবরে রানি দ্বিতীয় এলিজাবেথ আনন্দ প্রকাশ করেছেন। এক টুইটার বার্তায় নিজের আনন্দের অনুভূতির কথা জানিয়েছেন প্রধানমন্ত্রী ডেভিড ক্যামেরন। এএফপি
