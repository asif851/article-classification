
যুক্তরাষ্ট্রে প্রথমবারের মতো একজন মুসলিমকে ফেডারেল বিচারক পদে মনোনয়ন দিয়েছেন প্রেসিডেন্ট বারাক ওবামা। মনোনীত এই বিচারক হলেন পাকিস্তানি বংশোদ্ভূত মার্কিন আইনজীবী আবিদ রিয়াজ কোরেশি।
প্রেসিডেন্ট ওবামা গত মঙ্গলবার আবিদ রিয়াজকে ডিস্ট্রিক অব কলাম্বিয়ার ডিস্ট্রিক্ট আদালতের বিচারক পদে মনোনয়ন দিয়েছেন।
যুক্তরাষ্ট্রের মুসলিম আইনজীবীরা ওবামার এই পদক্ষেপের প্রশংসা করেছেন। তবে এই মনোনয়ন ঝুলে যেতে পারে। নতুন প্রেসিডেন্ট নির্বাচনের আগে মার্কিন সিনেটের রিপাবলিকান সদস্যরা ওবামার মনোনয়নগুলো সমর্থন করতে চাইছেন না।
