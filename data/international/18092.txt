
কেনিয়ার রাজধানী নাইরোবিতে দেশটির একজন এমপিকে গুলি করে হত্যা করা হয়েছে। শুক্রবার গভীর রাতে রাজধানীর কেন্দ্রস্থলে দুই দেহরক্ষী ও গাড়িচালকসহ তাঁকে হত্যা করা হয় বলে জানিয়েছে পুলিশ ও হাসপাতাল সূত্র। ক্ষমতাসীন জুবিলী জোটের ওই এমপি একটি রেস্তোরাঁ থেকে বাড়িতে ফেরার পথে হামলার শিকার হন। পুলিশ জানায়, পথে একটি গোলচত্বরে এমপির গাড়িটি গতি কমিয়ে দিলে পাশের একটি গাড়ি তাঁর গাড়িটিকে ধাক্কা দেয়। এরপর গাড়িটি থেকে মুখোশ পরা বন্দুকধারীরা নেমে গুলি করতে শুরু করে। হামলাকারীরা এমপির ব্রিফকেস এবং তাঁর দেহরক্ষীদের দুটি পিস্তল নিয়ে পালিয়ে যায়।এএফপি
