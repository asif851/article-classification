
অস্ট্রেলিয়ার সিনেটর বিল হেফারন্যান গত সোমবার একটি কাণ্ড ঘটিয়ে বসেছেন৷ একটি পাইপবোমা নিয়ে তিনি ঢুকে পড়েন পার্লামেন্ট ভবনে৷ এ সময় সবাই আতঙ্কিত হয়ে পড়েন৷ পরে সবাই স্বস্তির নিঃশ্বাস ফেলেন এ কথা জানতে পেরে যে বোমাটি নকল৷ খবর বিবিসির৷পার্লামেন্টের নিরাপত্তাব্যবস্থা সাম্প্রতিক সময়ে কিছুটা শিথিল হয়ে পড়েছে৷ রাষ্ট্রের সর্বোচ্চ প্রতিষ্ঠানের এই বেহাল অবস্থায় মোটেও সন্তুষ্ট নন হেফারন্যান৷ পার্লামেন্টের দুর্বল নিরাপত্তার বিষয়টি কর্তৃপক্ষের নজরে অানতে তিনি এ অভিনব কাজটি করেন৷ক্ষমতাসীন লিবারেল পার্টির এমপি হেফারন্যান৷ তিনি পার্লামেন্টে অর্থ ও জনপ্রশাসন আইনবিষয়ক কমিটির সদস্য৷ ঘটনার দিন ওই কমিটি দেশটির কেন্দ্রীয় পুলিশ কমিশনার টনি নেগাসকে নিরাপত্তা বিষয়ে জিজ্ঞাসাবাদ করে৷পরে পুলিশ কমিশনার নেগাস বলেন, ‘বর্তমান নিরাপত্তাব্যবস্থায় এটা বড় ধরনের ঝুঁকি৷’
