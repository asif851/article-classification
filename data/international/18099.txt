
ভারতের দক্ষিণের রাজ্য তামিলনাড়ু রাজ্যের মুখ্যমন্ত্রী জয়ললিতা ভক্তদের কাছে ‘আম্মা’ হিসেবেই পরিচিত। নিজের জনপ্রিয়তা ধরে রাখতে তামিলনাড়ুর সাধারণ জনগণের জন্য ‘আম্মা ক্যানটিন’, ‘আম্মা মিনারেল ওয়াটার’, ‘আম্মা লবণ’ আগেই চালু করেছেন জয়ললিতা। এবার সস্তায় ওষুধ পৌঁছে দিতে চালু করলেন ‘আম্মা ফার্মেসি’।
গতকাল বৃহস্পতিবার জয়ললিতা স্বয়ং ওষুধের একটি ফার্মেসি উদ্বোধন করেন। গোটা রাজ্যে এ ধরনের মোট ১০০টি ওষুধের ফার্মেসি চালু করা হয়েছে। রাজ্যের রাজধানী চেন্নাইতেই খোলা হয়েছে ২০টি ফার্মেসি।এসব ফার্মেসি থেকে সাধারণ মানুষ বাজারমূল্যের চেয়ে কম দামে ওষুধ কিনতে পারবে।
