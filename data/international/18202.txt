
ভারতে জনসংখ্যার দিক থেকে বৃহত্তম রাজ্য উত্তর প্রদেশের মুখ্যমন্ত্রী যোগী আদিত্যনাথের সরকার ওই রাজ্যের গরিব মুসলিম মেয়েদের বিনা খরচে বিয়ের ব্যবস্থা করার উদ্যোগ নিয়েছে। বিয়ের যাবতীয় খরচ বহন করবে রাজ্য সরকার।
গত বৃহস্পতিবার এ কথা জানিয়েছেন উত্তর প্রদেশের সংখ্যালঘু উন্নয়ন প্রতিমন্ত্রী মহসিন রাজা। বলেছেন, মুখ্যমন্ত্রী ইতিমধ্যে এই উদ্যোগকে স্বাগত জানিয়েছেন। প্রয়োজনে এই লক্ষ্যে গণবিয়েরও আয়োজন করা হতে পারে। বিয়ের পর নববধূর হাতে নগদ ২০ হাজার রুপি তুলে দেওয়া হবে। এই উদ্যোগ পরবর্তী সময় গরিব শিখ ও খ্রিষ্টানদেরও দেওয়া হবে।
উত্তর প্রদেশে মোট জনসংখ্যার ২০ শতাংশ মুসলিম।
