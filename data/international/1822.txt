
হোয়াইট হাউসে ঐতিহ্যবাহী ইস্টার এগ রোল উৎসব ছিল গতকাল সোমবার। উৎসবে আসা অতিথিদের স্বাগত জানান প্রেসিডেন্ট ডোনাল্ড ট্রাম্প, ফার্স্ট লেডি মেলানিয়া ট্রাম্প ও তাঁদের ছেলে ব্যারন।
একপর্যায়ে জাতীয় সংগীত শুরু হওয়ার সময় সম্মান প্রদর্শনের স্মারক হিসেবে স্লোভেনীয় বংশোদ্ভূত ফার্স্ট লেডি মেলানিয়া ও ব্যারন দ্রুত বুকে ডান হাত রাখেন। কিন্তু ট্রাম্প তা করেননি। ভিডিও ক্যামেরায় এক মুহূর্তের জন্য দেখা যায়, ট্রাম্পকে হাত দিয়ে ইশারা করেন মেলানিয়া। এরপর ট্রাম্পও একইভাবে বুকে হাত রেখে সম্মান প্রদর্শন করেন।
সামাজিক যোগাযোগের মাধ্যমে ভিডিওটি ভাইরাল হয়েছে।
যুক্তরাষ্ট্রে প্রথা অনুসারে জাতীয় সংগীতের প্রতি সম্মান প্রদর্শন করা হয় ডান হাত বুকের ওপর রেখে। এনডিটিভি অবলম্বনে
