
মিসরে প্রেসিডেন্ট নির্বাচনে সাবেক সেনাপ্রধান ফিল্ড মার্শাল আবদেল ফাত্তা আল সিসিকে জয়ী ঘোষণা করেছে দেশটির নির্বাচন কমিশন।গতকাল মঙ্গলবার রাজধানী কায়রোতে এক সংবাদ সম্মেলনে গত সপ্তাহে অনুষ্ঠিত প্রেসিডেন্ট নির্বাচনের চূড়ান্ত ফল ঘোষণা করা হয়।আজ বুধবার আল-জাজিরা টেলিভিশনের অনলাইনে প্রকাশিত প্রতিবেদনে জানানো হয়, আগামী রোববার প্রেসিডেন্ট হিসেবে শপথ নিতে পারেন সিসি।নির্বাচন কমিশন বলছে, প্রায় ৯৭ শতাংশ ভোট পেয়েছেন সাবেক এই সেনাপ্রধান। আর তাঁর প্রতিপক্ষ বামপন্থী নেতা হামদেন সাবাহি পেয়েছেন মাত্র ৩ শতাংশ ভোট।নির্বাচনের ফল ঘোষণার পর সিসির সমর্থকেরা উল্লাস প্রকাশ করেছেন।নির্বাচন কমিশনের ঘোষণার পরপরই টেলিভিশনে ভাষণ দেন সিসি। নির্বাচনে জয়ী করার জন্য ভোটারদের ধন্যবাদ জানান তিনি। ভোটারদের বিশ্বাস সমুন্নত রাখাও ঘোষণা দেন সাবেক এই সেনাপ্রধান।স্থিতিশীলতা পুনরুদ্ধার এবং স্বাধীনতা ও সামাজিক ন্যায়বিচার অর্জনে কাজ করার জন্য মিসরের জনগণের প্রতি আহ্বান জানান সিসি।
গত বছরের জুলাইয়ে রক্তপাতহীন সামরিক অভ্যুত্থানের মাধ্যমে মিসরে গণতান্ত্রিকভাবে নির্বাচিত প্রথম প্রেসিডেন্ট মোহাম্মদ মুরসিকে ক্ষমতাচ্যুত করেন তত্কালীন সেনাপ্রধান সিসি।
