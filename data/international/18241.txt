
জাপানের পার্লামেন্টের উচ্চকক্ষের গতকাল রোববারের নির্বাচনে জিততে যাচ্ছে দেশটির প্রধানমন্ত্রী শিনজো আবের নেতৃত্বাধীন ক্ষমতাসীন জোট। বুথফেরত ভোটারদের ওপর জরিপের ফলে এ আভাসই পাওয়া গেছে।জাপানের পার্লামেন্টের উচ্চকক্ষের মোট আসনসংখ্যা ২৪২। এর মধ্যে গতকাল ১২১টি আসনের নির্বাচন অনুষ্ঠিত হয়। সরকারি প্রচারমাধ্যম প্রতিষ্ঠান এনএইচকে বলছে, প্রধানমন্ত্রী আবের দল লিবারেল ডেমোক্রেটিক পার্টি (এলডিপি) ও তার শরিক নিউ কোমেইতো ১২১ আসনের মধ্যে ৭১ আসন পেতে পারে। বুথফেরত জরিপে দেখা যায়, উচ্চকক্ষের ২৪২ আসনের মধ্যে ক্ষমতাসীন জোটের আসনসংখ্যা দাঁড়াতে পারে ১৩০টিতে। জরিপের ফল ঠিক থাকলে ছয় বছরের মধ্যে এই প্রথমবারের মতো আবে পার্লামেন্টের উভয় কক্ষের নিয়ন্ত্রণ পেতে যাচ্ছেন। বিবিসি।
