
পাকিস্তানের সাবেক প্রধানমন্ত্রী বেনজির ভুট্টো হত্যা মামলায় দেশটির সাবেক প্রেসিডেন্ট পারভেজ মোশাররফকে অভিযুক্ত করেছেন দেশটির আদালত।সরকারি আইনজীবীদের বরাত দিয়ে বিবিসি অনলাইনের প্রতিবেদনে জানানো হয়, আজ মঙ্গলবার মোশাররফকে অভিযুক্ত করা হয়েছে।২০০৭ সালে রাওয়ালপিন্ডিতে এক নির্বাচনী সমাবেশে তত্কালীন বিরোধীদলীয় নেতা বেনজির ভুট্টোকে আততায়ীরা হত্যা করে। ওই ঘটনায় হত্যা, ষড়যন্ত্র ও সহায়তার জন্য মোশাররফকে অভিযুক্ত করা হয়েছে।অভিযোগ অস্বীকার করেছেন মোশাররফ। ২৭ আগস্ট পর্যন্ত এই মামলার শুনানি মুলতবি করা হয়েছে।চলতি বছরের ১৯ এপ্রিল থেকে মোশাররফকে গৃহবন্দী করে রাখা হয়েছে।
