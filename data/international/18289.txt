
চীনের দক্ষিণ-পশ্চিমাঞ্চলের সিচুয়ান প্রদেশে ভূমিকম্পে কমপক্ষে পাঁচজন নিহত হয়েছেন। ভূমিকম্পের কারণে আহত হয়েছেন ৬০ জন। দেশটির কর্মকর্তারা এ কথা জানিয়েছেন বলে বিবিসির খবরে বলা হয়েছে।
যুক্তরাষ্ট্রের ভূতাত্ত্বিক জরিপ সংস্থা জানিয়েছে, রিখটার স্কেলে ভূমিকম্পের মাত্রা ছিল ৬ দশমিক ৫।
প্রকাশিত বিভিন্ন ছবিগুলোতে দেখা যাচ্ছে, সিচুয়ান প্রদেশের জিয়াগহাইগো এলাকায় অনেক ভবন ক্ষতিগ্রস্ত হয়েছে। এই এলাকাটি পর্যটকদের জন্য জনপ্রিয় এলাকা বলে পরিচিত। সিচুয়ান প্রদেশ ভূমিকম্পের প্রবণ এলাকা হিসেবে পরিচিত। ২০০৮ সালে এক ভূমিকম্পে এ এলাকায় ৭০ হাজারের বেশি লোক নিহত হয়েছিল।
এদিকে চীনের দুর্যোগ ব্যবস্থাপনা কমিশনকে উদ্ধৃত করে বার্তা সংস্থা এএফপির খবরে বলা হয়েছে, এ ভূমিকম্পের প্রায় ১০০ জন লোক নিহত হয়েছেন। এ ছাড়া এক লাখ ৩০ হাজার লোকের ঘর-বাড়ি ক্ষতিগ্রস্ত হয়েছে।
