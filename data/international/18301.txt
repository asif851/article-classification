
ভারতের পশ্চিমবঙ্গ রাজ্যের তিন স্তরের পঞ্চায়েত নির্বাচনের প্রথম পর্বে রেকর্ডসংখ্যক প্রার্থী বিনা প্রতিদ্বন্দ্বিতায় জয়ী হয়েছেন। প্রথম পর্বে যে নয়টি জেলায় পঞ্চায়েত নির্বাচন হবে, সেখানে বিভিন্ন দলের পাঁচ হাজার ২৫৯ জন প্রার্থী বিনা প্রতিদ্বন্দ্বিতায় জয়ী হয়েছেন। এদের মধ্যে অধিকাংশই ক্ষমতাসীন তৃণমূল কংগ্রেসের প্রার্থী। মনোনয়নপত্র প্রত্যাহার পর্ব শেষ হওয়ার পরে গতকাল বুধবার এ তথ্য জানিয়েছে রাজ্য নির্বাচন কমিশন। বিরোধী দলগুলোর অভিযোগ, সরকারি দলবাধা দেওয়ায় বহু জায়গায় প্রার্থী দেওয়া সম্ভব হয়নি। কলকাতা প্রতিনিধি।
