
কংগ্রেসের ভাইস প্রেসিডেন্ট রাহুল গান্ধীকে জন্মদিনের শুভেচ্ছা জানিয়েছেন ভারতের প্রধানমন্ত্রী নরেন্দ্র মোদি। আজ শুক্রবার রাহুল গান্ধী ৪৫ বছরে পা রাখেন। সামাজিক যোগাযোগের মাধ্যম টুইটারে দেওয়া এক বার্তায় মোদি বলেন, কংগ্রেসের ভাইস প্রেসিডেন্ট শ্রী রাহুল গান্ধীকে জন্মদিনের শুভেচ্ছা। ওই বার্তায় তিনি রাহুলের সুস্বাস্থ্য ও দীর্ঘজীবন কামনা করেন।অনেক বছর পর নিজের জন্মদিনে রাহুল দিল্লিতে রয়েছেন। কংগ্রেসের নেতা-কর্মীরা জন্মদিন উদযাপনের জন্য নানা আয়োজন করেছেন।২০০৪ সালে রাজনীতিতে যোগ দেওয়ার পর থেকে রাহুল গান্ধী বেশির ভাগ সময় তাঁর জন্মদিন বিদেশে উদযাপন করেন। তাই কংগ্রেসের ক্যালেন্ডারে এই ১৯ জুন খুবই গুরুত্বপূর্ণ।
