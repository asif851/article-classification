
শান্তিতে নোবেলজয়ী পাকিস্তানের নারীশিক্ষা আন্দোলনকর্মী মালালা ইউসুফজাই শিক্ষার অধিকার আদায়ে সংগ্রাম করার জন্য আহ্বান জানিয়েছে তার দেশের শিশুদের প্রতি। গতকাল মঙ্গলবার শিশুদের এক সমাবেশে ভিডিও যোগাযোগের মাধ্যমে বক্তব্য দেয় মালালা। এ সময় সে বলে, ‘নারীর অধিকার এবং শিশুদের শিক্ষার অধিকার আদায়ে আমাদের আওয়াজ তুলতে হবে। নিজেদের ভবিষ্যতের জন্যই শিশুদের এই সংগ্রামে অবতীর্ণ হতে হবে।’ এএফপি
