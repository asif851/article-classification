
গ্রিসের কর্ফু উপকূলের উত্তর-পশ্চিমে আড্রিয়াটিক সাগরে গতকাল রোববার একটি ফেরিতে আগুন লেগে যায়। শেষ খবর পাওয়া পর্যন্ত ৪৭৮ আরোহীর মধ্যে কমবেশি ১১১ জনকে উদ্ধার করা সম্ভব হয়েছে। খবর বিবিসির।নরম্যান আটলান্টিক নামের ফেরিটি গতকাল স্থানীয় সময় সকালে গ্রিসের পেট্রাস থেকে ইতালির আনকোনায় যাচ্ছিল। পথে এর গাড়ি রাখার স্থান থেকে আগুনের সূত্রপাত ঘটে। ফেরির আরোহীদের উদ্ধারে জাহাজ ও হেলিকপ্টার নিয়ে বড় ধরনের অভিযান শুরু করা হয়। তবে প্রচণ্ড বাতাসের কারণে উদ্ধার তৎপরতা বিঘ্নিত হচ্ছিল।
