
মিসরের ক্ষমতাচ্যুত স্বৈরশাসক হোসনি মোবারকের দুই ছেলে আলা ও গামাল মোবারক গতকাল সোমবার কারাগার থেকে মুক্তি পেয়েছেন। দুর্নীতি মামলার পুনর্বিচার কাজ স্থগিত করে দেশটির একটি আদালত গত সপ্তাহে তাঁদের মুক্তির আদেশ দেন। গতকাল আলা ও গামাল স্থানীয় সময় রাত দুইটার দিকে কায়রোর তোরাহ কারাগার থেকে বেরিয়ে আসেন। সেখান থেকে তাঁরা কায়রোর উপকণ্ঠে নিজ বাসভবনে যান। পরে সামরিক হাসপাতালে আটক তাঁদের বাবা মোবারককে দেখতে যান। রয়টার্স
