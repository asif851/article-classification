
যুক্তরাষ্ট্রের প্রেসিডেন্ট বারাক ওবামাকে ‘বানরের’ সঙ্গে তুলনা করেছে উত্তর কোরিয়া।উত্তর কোরিয়ার নেতাকে হত্যা করার কাল্পনিক কাহিনি নিয়ে কৌতুকধর্মী ছবি নির্মাণ করায় দেশটি এমন প্রতিক্রিয়া জানাল। এ ছাড়াও যুক্তরাষ্ট্রকে ‘অবধারিতভাবে মারাত্মক হামলার’ মুখে পড়তে হবে বলে হুমকি দিয়েছে দেশটি।প্রথমদিকে হ্যাকাররা দর্শকদের ছবিটি দেখার ব্যাপারে হুমকি দেওয়ার পর যুক্তরাষ্ট্রের বড় বড় প্রেক্ষাগৃহে ছবিটি প্রদর্শন না করার সিদ্ধান্ত নেওয়া হয়। এ ঘটনায় সনি পিকচার্স ছবিটির মুক্তি ওই সময় স্থগিত রাখে।এ সপ্তাহে উত্তর কোরিয়া ইন্টারনেট সংযোগ বিচ্ছিন্ন ছিল। সনি পিকচার্সের সাইবার হামলার প্রতিশোধ হিসেবে যুক্তরাষ্ট্র এটা করতে পারে বলে ধারণা করা হচ্ছে।আজ শনিবার বার্তা সংস্থা এএফপির এক খবরে জানানো হয়, উত্তর কোরিয়ার জাতীয় প্রতিরক্ষা কমিশনার (এনডিসি) ইন্টারনেটের সংযোগ বিচ্ছিন্ন রাখার জন্য যুক্তরাষ্ট্রেকে দায়ী করেছে। বড়দিনে ছবিটি মুক্তি দেওয়ার জন্য ওবামাকে অভিযুক্ত করেছেন তিনি।এনডিসির কৌশল বিভাগের মুখপাত্র উত্তর কোরিয়ার সরকারি সংবাদ সংস্থা কেসিএনএকে বলেন, ‘ওবামা সব সময় লাগামহীন কথা বলেন। বনের “বানরের” মতো কাজ করেন।’
