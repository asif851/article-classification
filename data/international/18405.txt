
বিতর্কে একে অন্যকে করলেন আক্রমণ; আর রাতের আঁধারে হাত ধরাধরি করে হ্যালোইন পার্টিতে! অনেকেরই চোখ ছানাবড়া, ঠিক দেখছি তো? ডোনাল্ড ট্রাম্প আর হিলারি ক্লিনটন একসঙ্গে পার্টি করে বেড়াচ্ছেন! যুক্তরাষ্ট্রের প্রেসিডেন্ট নির্বাচনের বাকি আছে নয় দিন। তার আগে হ্যালোইন পার্টির এই ছবি ইনস্টাগ্রামে ভাইরাল। সাজগোজের একটি ছবি ইনস্টাগ্রামে পোস্ট করে ‘ছবির হিলারি’ ক্যাপশনে লিখেছেন, ‘নির্বাচনের আগে একটু পার্টি হোক।’ তবে চিন্তিত হওয়ার কিছু নেই হিলারি-ভক্তদের। কারণ, হ্যালোইন পার্টিতে আসল হিলারি-ট্রাম্প নন, ছিলেন নকল হিলারি আর ট্রাম্প। নকল সাজে থাকলেও তাঁরা কিন্তু যুক্তরাষ্ট্রের জনপ্রিয় দুই তারকা। সংগীতশিল্পী কেটি পেরি আর তাঁর বয়ফ্রেন্ড অভিনেতা অরনাল্ডো ব্লুম ফন্দি করেই এমন অদ্ভুত কাণ্ড ঘটিয়েছেন। আর তাঁদের এই নকল সাজ হ্যালোইন উৎসব উপলক্ষে। 
সোনালি চুল আর লাল স্যুট প্যান্টে কেটি পেরি যেন সত্যিই হিলারি হয়ে উঠেছিলেন। আর ডোনাল্ড ট্রাম্পের সাজে রুপালি চুলে থাকা অরনাল্ডো ব্লুমের মেকআপও ছিল দেখার মতো। শুধু নিজেরা নন, নকল এফবিআই ঘেরা নিরাপত্তাবেষ্টনীসহ পার্টিতে গিয়েছিলেন এই জুটি।
সূত্র: পিপল ও ম্যাশেবল
