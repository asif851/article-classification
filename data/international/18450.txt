
বিল গেটস। পৃথিবীর অন্যতম সেরা এই ধনী দিনে যদি ১০ লাখ মার্কিন ডলার করেও খরচ করেন তাহলেও তাঁর সম্পদ শেষ হতে লাগবে ২১৮ বছর। ১০ লাখ ডলারে বিল গেটস প্রতিদিন তিনটি করে ফেরারি ব্র্যান্ডের ইতালিয়ান স্পোটর্স কার কিনতে পারবেন। এখন তার সম্পদের পরিমাণ ৭৯ বিলিয়ন মার্কিন ডলার। অক্সফার্মের করা সমীক্ষার প্রতিবেদনের বরাত দিয়ে আজ শুক্রবার দ্যা গার্ডিয়ান পত্রিকা এমন খবর দিয়েছে।এবার আসা যাক অপর দুই ধনী ব্যক্তি মেক্সিকোর কার্লোস স্লিম ও মার্কিন ধনকুবের ওয়ারেন বাফেটের কথায়। দৈনিক ১০ লাখ ডলার দিনে ব্যয় করার ক্ষেত্রে কার্লোস স্লিমের লাগবে ২২০ বছর। ওয়ারেন বাফেটের লাগবে ১৬৯ বছর। কার্লোস স্লিম এখন পৃথিবীর সবচেয়ে ধনী ব্যক্তি।দাতব্য কাজে অর্থ ব্যয় করতে বিল গেটস গঠন করেছেন বিল অ্যান্ড মেলিন্ডা ফাউন্ডেশন। অক্সফামের ওই সমীক্ষায় আরও বলা হয়েছে, বিল গেটসের ব্যাংকে জমা থেকে প্রতিদিন লাভ আসে ১১.৫ মিলিয়ন ডলার (এক কোটি ১৫ লাখ ডলার)।
