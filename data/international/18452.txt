
যুক্তরাজ্যে গত বছর সামাজিক যোগাযোগের মাধ্যমগুলো ব্যবহারকারী প্রতি পাঁচ শিশুর একটি নেতিবাচক অভিজ্ঞতা লাভ করেছে। এই শিশুরা নানা হয়রানির শিকার হয়। এক গবেষণায় এ তথ্য বেরিয়ে এসেছে। শিশুদের কল্যাণ সংস্থা এনএসপিসিসি এ গবেষণা করেছে। গবেষণায় দেখা গেছে, অপ্রত্যাশিত যৌন বার্তাসহ নানা ধরনের কুরুচিপূর্ণ প্রস্তাব পায় এবং উত্ত্যক্তের শিকার হয় ২০ ভাগ শিশু। বেশির ভাগ ফেসবুক, টুইটার ও ইউটিউব ব্যবহারকারীর ন্যূনতম বয়স ১৩-এর নিচে। যুক্তরাজ্যব্যাপী এক লাখ দুই হাজার ৪১১ ইন্টারনেট ব্যবহারকারীর ওপর পরিচালিত এ গবেষণার বিস্তারিত তথ্য আগামী নভেম্বরে প্রকাশ করা হবে। চলতি মাসের শুরুর দিকে লিচেস্টারশায়ারের হান্নাহ স্মিথ (১৪) নামের এক কিশোরী আত্মহত্যা করে। তার বাবার অভিযোগ, সামাজিক যোগাযোগের একটি মাধ্যম থেকে অপমানজনক একটি বার্তা পাওয়ার জেরে তাঁর মেয়ে আত্মহননের পথ বেছে নেয়। শিশুদের উত্ত্যক্তের এ পরিস্থিতি নিয়ন্ত্রণের বাইরে চলে যাওয়ার আগেই ব্যবস্থা নেওয়ার জন্য ওই গবেষণায় সুপারিশ করা হয়েছে। বিবিসি।
