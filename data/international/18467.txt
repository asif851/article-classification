
আল-কায়েদার ভারতীয় শাখা প্রতিষ্ঠার ঘোষণা দিয়েছেন আন্তর্জাতিক জঙ্গি সংগঠনটির প্রধান আয়মান আল জাওয়াহিরি।বার্তা সংস্থা রয়টার্সের প্রতিবেদনে জানানো হয়, গতকাল বুধবার অনলাইনে পোস্ট করা এক ভিডিও বার্তায় এ ঘোষণা দেন আল-কায়েদার প্রধান।৫৫ মিনিটের ওই ভিডিও বার্তায় জাওয়াহিরি বলেন, এই পদক্ষেপ উপমহাদেশে ইসলামিক আইনের প্রসার ও জিহাদের পতাকা সমুন্নত রাখবে।ভারতীয় উপমহাদেশে আল-কায়েদা প্রতিষ্ঠাকে মিয়ানমার, বাংলাদেশ, আসাম, গুজরাট, আহমেদাবাদ ও কাশ্মীরের মুসলমানদের জন্য খুশির সংবাদ বলে অভিহিত করেছেন জাওয়াহিরি।তিনি বলেন, আল-কায়েদার নতুন এই শাখা অন্যায় ও অবিচার থেকে মুসলমানদের উদ্ধার করবে।
