
জঙ্গিগোষ্ঠী ইসলামিক স্টেটকে (আইএস) কবর দেওয়ার অঙ্গীকার করেছেন আফগানিস্তানের প্রেসিডেন্ট আশরাফ গনি।বিসিসির সঙ্গে এক সাক্ষাৎকারে গনি তাঁর এই অঙ্গীকারের কথা জানান। সুইজারল্যান্ডের দাভোস সফরকালে তাঁর এই সাক্ষাৎকার নেওয়া হয়।আফগানিস্তানে আইএসের শাখা সক্রিয় রয়েছে। তারা সংঘর্ষেও জড়িয়ে পড়ছে।গত সপ্তাহে যুক্তরাষ্ট্রের পররাষ্ট্র দপ্তর জানায়, আফগানিস্তানে আইএসের শাখাকে তারা সন্ত্রাসী সংগঠন হিসেবে চিহ্নিত করেছে।যুক্তরাষ্ট্রের ভাষ্যমতে, আফগানিস্তানে গত বছর গোষ্ঠীটি গঠিত হয়েছে। আফগান ও পাকিস্তান তালেবান জঙ্গিদের নিয়ে তারা গঠিত।আফগান প্রেসিডেন্ট বলেন, আইএস আফগানিস্তানের বিষয় নয়। তাদের নৃশংসতা মানুষকে চটিয়েছে। গনি বলেন, আফগানরা এখন প্রতিশোধে উদ্বুদ্ধ। আইএস ভুল মানুষের সঙ্গে লড়াইয়ে নেমেছে।আঞ্চলিক ও আন্তর্জাতিক পর্যায়ে আইএসবিরোধী পদক্ষেপ নেওয়ার আহ্বান জানিয়েছেন আফগান প্রেসিডেন্ট।

