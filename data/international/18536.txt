
ইবোলা মহামারির শিকার পশ্চিম আফ্রিকায় এই ভাইরাসে আক্রান্তের সংখ্যা ১০ হাজারে উঠবে বলে জানিয়েছে বিশ্ব স্বাস্থ্য সংস্থা (ডব্লিউএইচও)। গত বুধবার জেনেভায় ইবোলা নিয়ে ডব্লিউএইচওর এক জরুরি বৈঠকে এ কথা বলা হয়।ডব্লিউএইচও বলছে, পশ্চিম আফ্রিকার তিন দেশ লাইবেরিয়া, সিয়েরা লিওন ও গিনিতে এ পর্যন্ত নয় হাজার ৯৩৬ জন ইবোলায় আক্রান্ত হয়েছে। এতে ইতিমধ্যে মারা গেছে চার হাজার ৮৭৭ জন।ইবোলার পরীক্ষামূলক প্রতিষেধক আরভিএসভি জেনেভা ইউনিভার্সিটি হাসপাতালে পৌঁছেছে। এ পর্যন্ত যে দুটি প্রতিষেধক অপেক্ষাকৃত কার্যকর বলে ডব্লিউএইচও মনে করছে, আরভিএসভি এর একটি।এদিকে যুক্তরাষ্ট্র ইবোলা আক্রান্ত দেশগুলো থেকে আসা লোকজনকে অন্তত ২১ দিন ‘গভীর পর্যবেক্ষণের’ মধ্যে রাখার কথা ঘোষণা করেছে।
