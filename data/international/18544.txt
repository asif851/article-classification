
যুক্তরাষ্ট্রসহ পশ্চিমা বিশ্বের বহু দেশে প্রতিবছর ৩১ অক্টোবর রাতে উদ্যাপিত হয় ঐতিহ্যবাহী হ্যালোইন উৎসব। এ সময় লোকজন ‘ভৌতিক’ পোশাক পরে একে অন্যকে ভয় দেখানোর খেলায় মেতে ওঠে। শিশুরাও বাড়ি বাড়ি যায় দুষ্টুমির ভয় দেখিয়ে চকলেট গোছের উপহারের জন্য। এ উপলক্ষে বড় আকারের কুমড়া খোদাই করে তৈরি করা হয় ‘জ্যাক ও’ ল্যান্টার্ন’। এর ভেতরে রাখা হয় মোমবাতি বা অন্য কোনো আলোর উৎস। এবারের হ্যালোইন উৎসবে যুক্তরাষ্ট্রে মার্কিন নির্বাচনের বিষয়টি প্রাধান্য পাচ্ছে। অনেকেই মজা করে কুমড়ার গায়ে হিলারি ক্লিনটন কিংবা ডোনাল্ড ট্রাম্পের মুখ ফুটিয়ে তুলছেন।
