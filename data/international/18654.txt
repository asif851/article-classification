
এ বছরের সুইডিশ মানবাধিকার পুরস্কার রাইট লিভলিহুড অ্যাওয়ার্ড ঘোষণা করা হয়েছে। ‘অলটারনেটিভ নোবেল’খ্যাত এই পুরস্কার বিজয়ীদের তালিকায় পাকিস্তানের মানবাধিকার নেত্রী আসমা জাহাঙ্গীর এবং সিআইএর সাবেক কর্মী এডওয়ার্ড স্নোডেন রয়েছেন।|একটি গ্রুপে পুরস্কারের আর্থিক সম্মানী ১৫ লাখ সুইডিশ ক্রোনোর (দুই লাখ ১০ হাজার ডলার) আসমা জাহাঙ্গীর, এশিয়ান হিউম্যান রাইটস কমিশনের বেসিল ফার্নান্দো এবং মার্কিন পরিবেশবাদী বিল ম্যাককিবেনের মধ্যে সমানভাবে ভাগ করে দেওয়া হবে।অন্য গ্রুপে মার্কিন তথ্য ফাঁস করার জন্য যুক্তরাষ্ট্রের জাতীয় নিরাপত্তা সংস্থার (এনএসএ) সাবেক কর্মী এডওয়ার্ড স্নোডেনকে এবং ওই তথ্য নিয়ে প্রতিবেদন করার জন্য গার্ডিয়ান পত্রিকার সম্পাদক অ্যালান রাসব্রিজারকে পুরস্কার দেওয়া হয়েছে। ১৫ লাখ ক্রোনার তাঁদের মধ্যে ভাগ করে দেওয়ার ঘোষণা দেওয়া হয়েছে।মানবাধিকার বিষয়ে বিশেষ অবদান রাখার জন্য ১৯৮০ সাল থেকে সুইডেনের একটি সংস্থা এই পুরস্কার দিয়ে আসছে। খবর এএফপির।আগামী ১ ডিসেম্বর স্টকহোমে আনুষ্ঠানিকভাবে পুরস্কারের চেক বিজয়ীদের হাতে তুলে দেওয়া হবে। তবে সেখানে স্নোডেন হাজির থাকতে পারবেন না বলে ধারণা করা হচ্ছে।
আয়োজক সংস্থা বলেছে, স্নোডেন ইতিমধ্যেই তাঁর ভাগের অর্থ নেবেন না বলে জানিয়েছেন। তবে স্নোডেনের আইনি লড়াইয়ের তহবিলে ওই সংস্থা সহায়তা করবে। স্নোডেন বর্তমানে রাশিয়ায় রাজনৈতিক আশ্রয়ে রয়েছেন।
