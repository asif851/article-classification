
বিশ্বে নারী শিক্ষার্থীদের ওপর আক্রমণের ঘটনা অব্যাহতভাবে বেড়েছে। বিভিন্ন দেশে তা নিয়মিতভাবেই ঘটছে। গত সোমবার জাতিসংঘের মানবাধিকারবিষয়ক কার্যালয়ের প্রকাশিত এক প্রতিবেদনে এমন তথ্য উঠে এসেছে। ‘শিক্ষাক্ষেত্রে নারীর ওপর আক্রমণ’বিষয়ক প্রতিবেদনটিতে বিদ্যালয়ে তথা সার্বিকভাবে শিক্ষাক্ষেত্রে নারী শিক্ষার্থীদের হামলার শিকার হওয়ার বিশদ চিত্র তুলে ধরা হয়েছে। এতে দেখা যায়, শুধু ২০১২ সালেই শিক্ষাপ্রতিষ্ঠান, শিক্ষক এবং ছাত্রছাত্রীদের ওপর ৩ হাজার ৬০০ হামলা হয়েছে। আর ২০০৯ থেকে ২০১৪ সাল পর্যন্ত বিশ্বের ৭০টি দেশে এমন হামলার ঘটনা ঘটেছে। বিবিসি
