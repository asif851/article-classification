
বিদেশি নেতাদের সম্মানে ২০০৯ সাল থেকে ২০১২ সালের মার্চ পর্যন্ত পাঁচটি রাষ্ট্রীয় নৈশভোজ দিয়েছেন মার্কিন প্রেসিডেন্ট বারাক ওবামা। এই নৈশভোজে খরচ হয়েছে ১১ কোটি ৮৪ লাখ ৮৬ হাজার টাকা (১৫ লাখ ৫০ হাজার ডলার)। এর মধ্যে সবচেয়ে বেশি খরচের নৈশভোজ দেওয়া হয়েছে ভারতের প্রধানমন্ত্রী মনমোহনে সিংয়ের সম্মানে।সিএসবি নিউজের বরাত দিয়ে আজ বৃহস্পতিবার টাইমস অব ইন্ডিয়া অনলাইনের প্রতিবেদনে জানানো হয়, তথ্য অধিকার আইনে করা এক আবেদনের পরিপ্রেক্ষিতে মার্কিন পররাষ্ট্র দপ্তরের প্রটোকল অফিস থেকে এ তথ্য পাওয়া গেছে।২০০৯ সালের ২৪ নভেম্বর হোয়াইট হাউসে মনমোহন সিংয়ের সম্মানে রাষ্ট্রীয় নৈশভোজ দেন ওবামা। ওই নৈশভোজে ব্যয় হয় পাঁচ লাখ ৭২ হাজার ১৮৭ দশমিক ৩৬ ডলার বা ৪ কোটি ৩৭ লাখ ৩৯ হাজার টাকা।২০১০ সালের ১৯ মে মেক্সিকান প্রেসিডেন্টের সম্মানে নৈশভোজ দেন ওবামা। এতে খরচ হয় পাঁচ লাখ ৬৩ হাজার ৪৭৯ দশমিক ৯২ ডলার বা চার কোটি ৩০ লাখ ৭৩ হাজার টাকা।২০১২ সালের ১৯ জানুয়ারি চীনা প্রেসিডেন্ট হু জিনতাওকে নৈশভোজ দেন মার্কিন প্রেসিডেন্ট। এতে খরচ হয় তিন কোটি ১৫ লাখ ১৯ হাজার টাকা।২০১১ সালের ৭ জুন জার্মান চ্যান্সেলর আঙ্গেলা ম্যার্কেলকে দেওয়া ওবামার নৈশভোজে খরচ হয় এক কোটি ৬৫ লাখ দুই হাজার টাকা।২০১১ সালের ১৩ অক্টোবর দক্ষিণ কোরিয়ার প্রেসিডেন্টের সম্মানে দেওয়া মার্কিন প্রেসিডেন্টের রাষ্ট্রীয় নৈশভোজে খরচ হয় এক কোটি ৫৫ লাখ ২১ হাজার টাকা।২০১২ সালের ১৪ মার্চ ব্রিটিশ প্রধানমন্ত্রী ডেভিড ক্যামেরন এবং গতকাল বুধবার ফ্রান্সের প্রেসিডেন্ট ফ্রাঁসোয়া ওলাঁদের সম্মানে ষষ্ঠ ও সপ্তম রাষ্ট্রীয় নৈশভোজ দিয়েছেন ওবামা। এই দুটি নৈশভোজের খরচের তথ্য জানা যায়নি।
