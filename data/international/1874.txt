
রাজধানী বামাকোর র্যাডিসন ব্লু হোটেলে জঙ্গি হামলায় ২০ জন নিহত হওয়ার মাত্র আট দিনের মাথায় মালিতে জাতিসংঘের শান্তিরক্ষী বাহিনীর শিবিরে রকেট হামলায় তিনজন নিহত হয়েছেন। শান্তিরক্ষী বাহিনীর পক্ষ থেকে জানানো হয়, হামলায় অন্তত ২০ জন আহত হয়েছেন। এর মধ্যে চারজনের অবস্থা আশঙ্কাজনক। মালির জাতিসংঘ শান্তিরক্ষী বাহিনীর (মাইনুসমা) এক কর্মকর্তা বলেছেন, নিহত দুই সদস্য গিনির নাগরিক। বাকি একজন স্থানীয় ঠিকাদার। গতকাল শনিবার সকালে কাইডালে শিবিরে সন্ত্রাসীরা রকেট হামলা চালায়। হামলা চালিয়েই ওরা পালিয়ে যায়।’এএফপি
