
বিয়েতে পান-চিনি কিংবা রসিক আত্মীয়দের পান-সুপারির দাওয়াত দিয়ে আপ্যায়নের রীতি আমাদের সমাজে অনেক পুরোনো। তা ছাড়া উদ্দীপক উপাদানের কারণে অনেকেই নিয়মিত সুপারি চিবিয়ে থাকেন। শরীর চাঙা করার ক্ষেত্রে এর কার্যকারিতা ছয় কাপ কফির সমান। বিপত্তির খবর হলো, এই সুপারিই মুখে ক্যানসার আক্রমণের ঝুঁকি বাড়ায়। প্রথমবার সুপারি খাওয়ার কয়েক দশক পরও মুখে ক্যানসার হতে পারে। আন্তর্জাতিক ক্যানসার গবেষণা সংস্থা এ তথ্য জানিয়েছে। চুনও সংস্থাটির ক্যানসার সৃষ্টিকারী উপাদানের তালিকাভুক্ত। তাই এমন খবরে পান-সুপারিরসিকদের কপালে এখন থেকে ভাঁজ পড়ারই কথা। বিবিসি
