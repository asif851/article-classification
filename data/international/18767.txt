
মালিতে জাতিসংঘ শান্তিরক্ষীদের টহল ঘাঁটিতে আত্মঘাতী বোমা হামলায় দুই সেনা নিহত হয়েছেন। উত্তরাঞ্চলীয় শহর টিম্বাকটু থেকে ৫০ কিলোমিটার পূর্বদিকে বের নামক স্থানে গত শনিবার স্থানীয় সময় বেলা ১১টায় এ ঘটনা ঘটে। একটি বিস্ফোরকভর্তি পিকআপ নিয়ে হামলাকারীরা শান্তিরক্ষীদের ঘাঁটিতে ঢুকে এ বিস্ফোরণ ঘটায়। নিহতদের মধ্যে একজন আত্মঘাতী হামলাকারী। নিহত দুই শান্তিরক্ষী পশ্চিম আফ্রিকার দেশ বারকিনা ফাসোর সেনাবাহিনীর সদস্য। হামলার নেপথ্যে কারা, তা জানা যায়নি। জাতিসংঘ মহাসচিব বান কি মুন এ ঘটনার নিন্দা জানিয়েছেন। বিবিসি
