
আফগানিস্তানের রাজধানী কাবুলে আত্মঘাতী বোমা হামলায় ২৬ জন নিহত হয়েছে। দেশটির স্বরাষ্ট্রমন্ত্রী এ তথ্য জানিয়েছেন।
বার্তা সংস্থা এএফপির প্রতিবেদনে বলা হয়, আজ বুধবার কাবুল ইউনিভার্সিটির সামনে পারস্য নববর্ষ নওরোজের উৎসব চলছিল। উৎসবস্থলের কাছেই ছিল আত্মঘাতী হামলাকারী।
আফগান স্বাস্থ্য মন্ত্রণালয়ের মুখপাত্র ওয়াহিদ মাজরো বলেন, ঘটনাস্থলেই আটজন নিহত হন। আহত হন ২০ জন। পরে মৃতের সংখ্যা বাড়ে। এখন পর্যন্ত ২৬ জন নিহত হয়েছেন।
নওরোজ উপলক্ষে পুরো কাবুলে ব্যাপক নিরাপত্তা নেওয়া হয়েছিল। এর মধ্যেই সেখানে আত্মঘাতী বোমা হামলা হলো।
হামলার দায় এখন পর্যন্ত কেউ স্বীকার করেনি।
 
