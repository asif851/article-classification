
দিল্লি বিধানসভায় দুর্নীতিবিরোধী জন লোকপাল বিল পাস না হলে পদত্যাগ করার হুমকি দিয়েছেন মুখ্যমন্ত্রী অরবিন্দ কেজরিওয়াল। গত রোববার তিনি এক হুমকি দিয়েছেন। আগামী বৃহস্পতিবার বিধানসভায় ওই বিল উত্থাপন করার কথা রয়েছে।বিল পাস হলে ‘জন লোকপাল’ নামে স্বাধীন ও নিরপেক্ষ একটি সংস্থা প্রতিষ্ঠা করা সম্ভব হবে। ওই প্রতিষ্ঠান সন্দেহভাজন যেকোনো রাজনীতিবিদ ও সরকারি কর্মকর্তা বা কর্মচারীর দুর্নীতি তদন্ত করতে পারবে।তবে জন লোকপাল বিল কেন্দ্রীয় সরকারের অনুমতি ছাড়া দিল্লি বিধানসভায় উত্থাপন করা যাবে কি না, তা নিয়ে আইনি জটিলতা রয়েছে। এ জন্য সংশ্লিষ্ট একটি আইন প্রত্যাহার করতে কেন্দ্রীয় স্বরাষ্ট্রমন্ত্রী সুশীল কুমার সিন্ধের কাছে চিঠিও লিখেছেন কেজরিওয়াল।আম আদমি পার্টির (এএপি) প্রধান মুখ্যমন্ত্রী কেজরিওয়াল বলেন, ‘জন লোকপাল বিল আমার কাছে অত্যন্ত গুরুত্বপূর্ণ। এ বিল বিধানসভায় পাস না হলে আমি পদত্যাগ করব।’ তিনি আরও জানান, বৃহস্পতিবার ওই বিল বিধানসভায় তোলা হবে।আইনি জটিলতার বিষটি নিয়ে কথা বলতে গতকাল সোমবার দিল্লির লেফটেন্যান্ট গভর্নর নাজিব জংয়ের সঙ্গে দেখা করেছেন কেজরিওয়াল। পরে লে. গভর্নরের কার্যালয় থেকে দেওয়া এক বিবৃতিতে বলা হয়, বিষয়টি নিয়ে কেন্দ্রীয় আইন মন্ত্রণালয়ের ব্যাখ্যার জন্য অপেক্ষা করা হচ্ছে। লে. গভর্নর সব ধরনের দুর্নীতি বন্ধে মুখ্যমন্ত্রী কেজরিওয়ালের সঙ্গে একমত। কিন্তু যেকোনো প্রক্রিয়া ভারতের সংবিধানের আওতায়হতে হবে।মুখ্যমন্ত্রী কেজরিওয়াল কংগ্রেসের সমর্থন নিয়ে সরকার গঠন করেছেন। কংগ্রেসও মনে করে, জন লোকপাল বিল বিধানসভায় তোলার আগে কেন্দ্রীয় সরকারের অনুমতি নিতে হবে। আর দিল্লি বিধানসভার বিরোধী দল ভারতীয় জনতা পার্টিও (বিজেপি) জন লোকপাল বিল কেন্দ্রীয়সরকারের সমর্থন নেওয়ার পরই বিধানসভায় তোলার পক্ষে নিজেদের অবস্থানের কথা জানিয়েছে। বিবিসি ও এনডিটিভি।
