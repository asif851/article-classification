
ভয়াবহ ইবোলা ভাইরাসের সংক্রমণ আতঙ্কে বিদেশি পর্যটকদের জন্য আজ শুক্রবার থেকে সীমান্ত বন্ধ করে দেবে উত্তর কোরিয়া। বিশেষ করে উত্তর কোরিয়ায় পর্যটকদের ভ্রমণের আয়োজন করে থাকে এমন তিনটি ব্যবসায়িক প্রতিষ্ঠান গতকাল বৃহস্পতিবার গ্রাহকদের উদ্দেশে এক বিবৃতিতে এ তথ্য জানায়। নতুন নির্দেশনা জারি না করা পর্যন্ত বন্ধ থাকবে দেশটির সীমান্ত। ব্যবসায়িক প্রতিনিধি ও সরকারি ভ্রমণকারীদের জন্য নিষেধাজ্ঞা প্রযোজ্য হবে কি না, তা স্পষ্ট নয়।এএফপি
