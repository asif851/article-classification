
শরণার্থী সংকট, নানা দেশে সন্ত্রাসী হামলায় ঘটনাবহুল ২০১৬ সালকে পেছনে ফেলে এসেছে নতুন বর্ষ—২০১৭। সন্ত্রাসী হামলার ভয়ে কঠোর নিরাপত্তা ও আড়ম্বরপূর্ণ উৎসবের মাধ্যমে নববর্ষকে স্বাগত জানিয়েছে বিভিন্ন দেশের জনগণ। রয়টার্সের ছবিতে বিভিন্ন দেশের আয়োজন।

নিউইয়র্ক সিটির ম্যানহাটনে টাইম স্কয়ারে নতুন বছরকে বরণ করে নেওয়ার মুহূর্তে ছড়িয়ে-ছিটিয়ে থাকা কনফেটির মধ্যে শুয়ে সেলফি তুলছেন দুজন। 

ঘড়ির কাঁটায় যখন রাত রাত ১২টা, তখনই টাইম স্কয়ারে কনফেটি ছড়িয়ে নতুন বছরকে বরণ করে নেওয়া হয়। 

নতুন বছর উপলক্ষে শ্রীলঙ্কার অনুরাধাপুরায় রুয়ানওয়েলিসায়া স্তুপায় ​বৌদ্ধ পুণ্যার্থীরা ফুল ও ফল উৎসর্গ করে। পরে একদল বানর সেগুলো খেতে ছুটে আসে। 

নতুন বছরে ধর্মীয় অনুষ্ঠানে প্রার্থনা করছেন একজন বৌদ্ধ পুণ্যার্থী। শ্রীলঙ্কার অনুরাধাপুরায় শ্রীমহাবুধি মন্দির থেকে ছবিটি তোলা। 

চিলিতে নতুন বছরকে বরণ করে নিতে আতশবাজির উৎসব। ছবিটি উপকূলীয় শহর ভালপারাইসো থেকে তোলা। 

জাপানের টোকিওতে মেইজি শ্রাইনে নতুন বছর উপলক্ষে প্রার্থনার সময় অনেকে পয়সা দান করেন। 

ব্রাজিলের রিও ডি জেনিরোতে কোপাকাবানা সৈকতে আতশের উৎসব। 

বুলগেরিয়ার সুফিয়ায় আতশবাজির ঝলকানি।

গ্রিসের এথেন্সে আরকোপোলিস পাহাড়ের ওপর স্থাপিত প্রাচীন পার্থেনন মন্দির এলাকায় ছিল আতশবাজির ঝলকানি।

মেক্সিকো চিউদাদ জুয়ারেজে নতুন বছরকে স্বাগত জানাতে আয়োজিত অনুষ্ঠানে প্রি-হিসপানিক নাচ পরিবেশন করেন এক ব্যক্তি। ছবিটি গতকাল শনিবার তোলা।

ইরাকের বাগদাদের আল-নুসোর স্কয়ারেও ছিল নতুন বছরকে বরণ করে নিতে আতশের খেলা।

অস্ট্রিয়ার ভিয়েনার আকাশে আতশবাজির খেলা। 

সংযুক্ত আরব আমিরাতে নতুন বছরে বিশ্বের সবচেয়ে উঁচু ভবন বুর্জ খলিফার চারপাশে ছিল আতশবাজির উৎসব। 

যুক্তরাজ্যের লন্ডনে বিগ বেন ক্লক টাওয়ার ঘিরে আতশের আলোর ঝলকানি।

নতুন বছরকে স্বাগত জানাতে পোল্যান্ডের ওয়ারসাও-এ প্যালেস অব কালচারে আতশবাজির রঙিন আলোকচ্ছটা উপভোগ করেন লোকজন। 

নতুন বছর উপলক্ষে ফ্রান্সের প্যারিস শহরের বিখ্যাত আর্ক ডে থ্রিওমফা স্মৃতিস্তম্ভকে আলোকসজ্জায় সজ্জিত করা হয়।

ফ্রান্সের প্যারিসে চ্যামস ইলিসিস অ্যাভিনিউতে নতুন বছরকে বরণ করে নিতে রাস্তায় নেমে আসেন হুল্লোড়বাজ লোকজন। 

জার্মানির বার্লিনে ব্রানডেনবার্গ গেট এলাকায় ছিল আতশবাজির ঝলকানি। 
