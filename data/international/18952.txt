
ন্যাশনাল ক্রিসমাস ট্রি লাইটিং অনুষ্ঠানে সান্তা ক্লজের সঙ্গে নেচেছেন মার্কিন প্রেসিডেন্ট বারাক ওবামা।গতকাল শুক্রবার সিএনএন অনলাইনের প্রতিবেদনে জানানো হয়, গত বৃহস্পতিবার রাতে ওয়াশিংটনে বার্ষিক অবকাশযাপনের ঐহিত্যবাহী অনুষ্ঠানে ওই নাচে অংশ নেন ওবামা। নাচের সময় প্রেসিডেন্টের বাঁ পাশে ছিলেন সান্তা ক্লজ। ডানে ছিলেন পপ দল ফিফথ হারমনির সদস্যরা।ইয়াহু নিউজ জানায়, স্ত্রী মিশেল ও দুই মেয়েকে নিয়ে ওই অনুষ্ঠানে যোগ দেন ওবামা। পরে তিনি জিঙ্গেল বেলসের জাজ সংস্করণ নাচেন।ভিডিওচিত্রে দেখা যায়, সান্তা ক্লজের সঙ্গে ‘হাই ফাইভ’ করে নাচে যোগ দেন ওবামা। অন্যদের সঙ্গে দারুণভাবে তাল মিলিয়ে নাচেন তিনি।
