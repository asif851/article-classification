
ভারতে আর্মড ফোর্সেস ট্রাইব্যুনালের (এএফটি) রায় নিয়ে প্রশ্ন তুলেছেন সাবেক সেনাপ্রধান ও বর্তমানের পররাষ্ট্র প্রতিমন্ত্রী ভি কে সিং। গতকাল রোববার তিনি বলেন, ওই রায়ের বিরুদ্ধে প্রতিরক্ষা মন্ত্রণালয়ের আপিল করা উচিত। আর রায়ে এক ব্যক্তির ওপরে বেশি নজর দেওয়া হয়েছে। সেটা তিনি (ভি কে সিং) নিজেই। বিষয়টি ‘একেবারেই বেমানান’। খবর এনডিটিভির।এএফটি গত শুক্রবার দার্জিলিংয়ের ‘সুকনা ল্যান্ড কেলেঙ্কারি’ প্রসঙ্গে এক পর্যবেক্ষণে বলেন, ভি কে সিং সেনাপ্রধানের দায়িত্ব পালনের সময় নিয়ম লঙ্ঘন করেছেন এবং সামরিক আদালতে প্রভাব খাটিয়েছেন। এভাবে তিনি জ্যেষ্ঠ কয়েকজন সেনা কর্মকর্তাকে হয়রানি করেছেন।
