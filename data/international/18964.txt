
তাঁর বাড়ি ভারতের রাজস্থানের জয়পুরে। নাম মোনার্ক শর্মা। বর্তমানে মার্কিন সেনাবাহিনীর হেলিকপ্টার ইউনিটে বিজ্ঞানী হিসেবে কাজ করছেন। এ জন্য মার্কিন সেনাবাহিনী এই ভারতীয়কে বছরে ১ কোটি ২০ লাখ ভারতীয় রুপি বেতন হিসেবে দিচ্ছেন। তাঁর কাজ টেক্সাসের ফোর্ট হুডে মার্কিন সেনাবাহিনীর সদর দপ্তরে।
রাজস্থানের পুলিশ কর্মকর্তার ছেলে মোনার্ক শর্মা। ছোটবেলা থেকেই তাঁর আগ্রহ ছিল বিজ্ঞান ও প্রতিরক্ষা সরঞ্জাম বিষয়ে। জয়পুরের সি স্কিমের ভগবান মহাবীর জৈন স্কুল থেকে পড়াশোনা করেছেন শর্মা।
শর্মার কাজ হলোটেক্সাসের ফোর্ট হুডে মার্কিন সেনাবাহিনীর সদর দপ্তরে কাজ করবেন মোনার্ক শর্মা। এর জন্য বছরে ১ কোটি ২০ লাখ রুপি বেতন হিসেবে পাবেন তিনি। সেখানে তাঁর কাজটি হলো যুদ্ধবিমানের নকশা, বিমানগুলো পরিদর্শন, উৎপাদন ও রক্ষণাবেক্ষণের কাজ তদারক করা।
সোনার ছেলেমার্কিন সেনাবাহিনীর এএইচ-সিক্সটি ফোর হেলিকপ্টার ইউনিটে মোনাক শর্মাকে বিজ্ঞানী হিসেবে নিযুক্ত করা হয়েছে।
পেছন ফিরে তাকানোমোনার্ক শর্মা যুক্তরাষ্ট্রের মহাকাশ গবেষণা সংস্থা নাসায় কাজ করেছেন। ২০১৩ সাল থেকে নাসার গণযোগাযোগ বিভাগে জুনিয়র গবেষণা বিজ্ঞানী হিসেবে সাফল্য পান এই ভারতীয়।এরপর এ বছরের মে মাসে তিনি মার্কিন সেনাবাহিনীতে হেলিকপ্টার ইউনিটে বিজ্ঞানী হিসেবে যোগ দেন। কয়েক মাসের মধ্যেই কাজ, বিভিন্ন নকশা ও গবেষণার কাজে শ্রেষ্ঠত্ব অর্জন করেন মোনার্ক শর্মা। এ জন্য তিনি ২০১৬ সালে আর্মি সার্ভিস মেডেল ও সেফটি এক্সিলেন্স অ্যাওয়ার্ড নামে দুটো সম্মানজনক পুরস্কার পান।
সেরা মুহূর্ত২০১১ সালে নাসায় ‘মুন বাগ্গি’ প্রকল্পে অংশ নেন মোনার্ক শর্মা। এর পরের বছর ‘লুনা বোট’ প্রকল্পে অংশ নেন। এগুলো তাঁর জীবনে ভাগ্যের পরিবর্তন এনে দেয়।
সেরা পারফরমারমোনার্ক শর্মার নেতৃত্বে ‘মুন বাগ্গি’ প্রকল্প ওই বছর বিশ্বের সেরা প্রকল্পের পুরস্কার জিতে নেয়। ‘লুনা বোট’ প্রকল্পটি পঞ্চম স্থান দখল করে।
শর্মার আগ্রহ মহাকাশ বিজ্ঞানেমোনার্ক শর্মা রাজস্থান পুলিশের অতিরিক্ত সচিব রাকেশ শর্মার ছেলে। ছোটবেলা থেকেই তাঁর আগ্রহ ছিল বিজ্ঞান ও প্রতিরক্ষা সরঞ্জামে। বর্তমানে তিনি বিশ্বের বিভিন্ন দেশ ভ্রমণে গিয়ে সেখানকার ছাত্র নেতৃত্বের সঙ্গে বিভিন্ন বিষয়ে কথা বলছেন।
গৌরব ভারতীয়‘আমি হয়তো ভারতীয় সশস্ত্র বাহিনীতে চাকরির সুযোগ পাইনি, কিন্তু মার্কিন যুক্তরাষ্ট্রে আমার সব পদক্ষেপই আমার দেশের জন্য গৌরব বয়ে আনবে। এখানে আমি আমার সহযোগী ভারতীয় শিক্ষার্থীদের কাছে এই বার্তা পৌঁছানোর চেষ্টা করছি, যেন সবাই কঠোর পরিশ্রম করে জীবনে সফলতা অর্জন করতে পারেন,’ বলেন শর্মা।তথ্যসূত্র: ইকোনমিক টাইমস
 
