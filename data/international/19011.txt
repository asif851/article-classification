
বিচারক নিয়োগে ভারত সরকারের হস্তক্ষেপের বিষয়ে প্রতিবাদ জানিয়েছেন দেশটির সুপ্রিম কোর্টের বিচারক জে চেলামেশ্বর। একই সঙ্গে তিনি পূর্ণ বেঞ্চে বিষয়টি আলোচনার দাবি জানিয়েছেন। 
ভারতের প্রধান বিচারপতি দীপক মিশ্রকে সম্বোধন করে বর্তমান সব বিচারককে উল্লেখ করে জে চেলামেশ্বর লিখিত এক চিঠিতে কর্ণাটক হাইকোর্টের প্রধান বিচারপতি দিনেশ মহেশ্বরীর বিরুদ্ধে ক্ষুব্ধ মনোভাব প্রকাশ করেন।
আইন ও বিচার মন্ত্রণালয়ের আদেশে জ্যেষ্ঠ জেলা ও সেকশন আদালতের বিচারক পি কৃষ্ণ বাটের বিরুদ্ধে প্রাথমিক তদন্তের বিষয়ে এই মনোভাব প্রকাশ করেন তিনি।
২১ মার্চ লেখা চিঠিতে উচ্চ আদালতে বিচারক নিয়োগে সরকারের হস্তক্ষেপের বিষয়ে বিচার বিভাগীয় পূর্ণ আদালত আলোচনার দাবি জানিয়েছেন জে চেলামেশ্বর। চিঠিতে তিনি লেখেন, প্রাথমিক তদন্তে দেখা যায়, বিচারক পি কৃষ্ণ বাটকে সুপ্রিম কোর্টে উন্নীত করার জন্য সুপারিশ করা হয়েছে। যদিও কেন্দ্র থেকে তাঁকে উন্নীত করার বিষয়টি স্থগিত রাখা হয়েছে।
