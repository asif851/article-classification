
কোরীয় উপদ্বীপে কোনো যুদ্ধ হবে না বলে বিশ্বাস করেন দক্ষিণ কোরীয় প্রেসিডেন্ট মুন জায়ে ইন। উত্তর কোরিয়ার পরমাণু ও ক্ষেপণাস্ত্র কর্মসূচি নিয়ে যুক্তরাষ্ট্রের সঙ্গে চরম উত্তেজনা সত্ত্বেও তিনি এ কথা বলেছেন ।
আজ বৃহস্পতিবার দায়িত্বগ্রহের ১০০ দিন পূর্তিতে এক সংবাদ সম্মেলনে মুন বলেন, কোরীয় যুদ্ধের ধ্বংসযজ্ঞ থেকে দেশকে পুনর্গঠন করতে দক্ষিণ কোরীয়রা কঠোর পরিশ্রম করে যাচ্ছে।
মুন বলেন, তিনি যেকোনো মূল্যে যুদ্ধ প্রতিহত করবেন। তিনি আরও বলেন, আমি চাই সব দক্ষিণ কোরীয় বিশ্বাস করুক কোনো যুদ্ধ হবে না। খবর এএফপির।
