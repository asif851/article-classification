
ভারতের সঙ্গে বাংলাদেশ ও পাকিস্তান সীমান্তে অবৈধ অনুপ্রবেশ এবং চোরাচালান ঠেকাতে সীমান্তে ফ্লাডলাইট স্থাপন করা হয়েছে।
আজ বৃহস্পতিবার কলকাতার গণমাধ্যমে বলা হয়েছে, ইতিমধ্যে দুই সীমান্তের ৬৪৭ কিলোমিটার এলাকায় ফ্লাডলাইট লাগানোর কাজ শেষ হয়েছে।
কেন্দ্রীয় স্বরাষ্ট্র মন্ত্রণালয়ের বরাত দিয়ে প্রতিবেদনে বলা হয়েছে, এতে সীমান্তরক্ষী বাহিনীর (বিএসএফ) নজর এড়িয়ে রাতের অন্ধকারে জঙ্গি ও চোরাকারবারিদের অনুপ্রবেশ করা কঠিন হয়ে পড়বে। আগামী এক বছরের মধ্যে সীমান্ত এলাকায় এই ফ্লাডলাইট বসানোর কাজ শেষ হবে। সীমান্ত এলাকায় ৪৩০ কিলোমিটার সড়ক নির্মাণকাজ শেষ।
নাম প্রকাশ না করার শর্তে স্বরাষ্ট্র মন্ত্রণালয়ের এক কর্মকর্তা জানান, বাংলাদেশের সঙ্গে ভারতের ৪ হাজার ৯৬ কিলোমিটার সীমান্ত রয়েছে। পাকিস্তানের সঙ্গে ৩ হাজার ৩২৩ কিলোমিটার ও চীনের সঙ্গে ৩ হাজার ৪৮৮ কিলোমিটার সীমান্ত রয়েছে। তাই ভারত সরকার সীমান্ত এলাকায় নতুন সড়ক নির্মাণের ওপর জোর দিয়েছে।
