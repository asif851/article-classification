
ভারী বর্ষণের ফলে উত্তর-পূর্বে ইরানে আকস্মিক বন্যায় ১১ জন নিহত হয়েছে। নিখোঁজ দুজন। আজ শনিবার রেড ক্রিসেন্টের বরাতে বার্তা সংস্থা এএফপি এ তথ্য জানায়।
রেড ক্রিসেন্টের উদ্ধারকর্মী দলের প্রধান মর্তেজা সলিমি বলেছেন, আকস্মিক বন্যায় ১১ জন মারা গেছে। এর মধ্যে আটজন খোরাসান রাজাভি প্রদেশের, দুজন গোলেস্তান ও একজন উত্তর খোরাসান এলাকার।
গতকাল শুক্রবারের ঝড়বৃষ্টিতে ইরানের পাঁচটি প্রদেশে বন্যা দেখা দেয়। আজ পর্যন্ত কয়েকটি গ্রামে বিদ্যুৎ-সংযোগ বন্ধ ছিল। গোলেস্তান প্রদেশে আকস্মিক বন্যায় গাড়ি ভেসে গিয়ে একই পরিবারের দুজন নিখোঁজ হয়েছে। গাড়িতে তিন যাত্রীর মধ্যে একজনের লাশ উদ্ধার করা হয়েছে।
