
যুক্তরাজ্যে বসবাসরত পাকিস্তানের নারীশিক্ষা আন্দোলনের কর্মী নোবেলজয়ী মালালা ইউসুফজাইয়ের নিরাপত্তায় দুজন সার্বক্ষণিক প্রহরী নিয়োগ দেওয়া হয়েছে। তাঁর জীবনের হুমকি বেড়ে যাওয়ায় দেশটির গোয়েন্দা প্রধানের পরামর্শে এ ব্যবস্থা নেওয়া হলো। যুক্তরাজ্যের দ্য সান পত্রিকার খবরের বরাত দিয়ে পিটিআই এ কথা জানিয়েছে।সান-এর খবরে বলা হয়, ২০১২ সালে তালেবানের গুলিতে গুরুতর আহত অবস্থায় বেঁচে যাওয়ার পর থেকেই ঝুঁকিতে আছেন মালালা।খবরে বলা হয়, শান্তিতে নোবেল জয়ী ও নারীশিক্ষা আন্দোলনের কর্মী হওয়ার সুবাদে মালালাকে একজন বৈশ্বিক দূত হিসেবে বিবেচনা করা হয়। তাই তাঁকে রাজকীয় পুলিশি নিরাপত্তা দেওয়া হলো। যুক্তরাজ্যের একজন মন্ত্রী বা রাজনৈতিকভাবে গুরুত্বপূর্ণ ব্যক্তিকে এ নিরাপত্তা দেওয়া হয়।
