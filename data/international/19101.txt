
আলজেরিয়ার একটি সামরিক উড়োজাহাজ বিধ্বস্ত হয়েছে। ওই উড়োজাহাজে ১০০ জনের বেশি যাত্রী ছিলেন। যাত্রীদের সবাই সামরিক বাহিনীতে কর্মরত ছিলেন। এ দুর্ঘটনায় প্রাণহানির আশঙ্কা করা হচ্ছে। বার্তা সংস্থা রয়টার্সের এক খবরে এ তথ্য জানানো হয়েছে।
আজ বুধবার আলজেরিয়ার রাজধানী আলজিয়ার্সের নিকটস্থ বোফারিক বিমানবন্দরের কাছে ওই দুর্ঘটনা ঘটে। প্রত্যক্ষদর্শী ও স্থানীয় গণমাধ্যমের খবরে বলা হচ্ছে, ওই দুর্ঘটনায় বেশ কিছু মানুষের প্রাণহানি ঘটতে পারে। উড়োজাহাজটিতে ১০০ জনের বেশি যাত্রী ছিলেন। দুর্ঘটনার কারণ অবশ্য এখনো জানা যায়নি।
 
