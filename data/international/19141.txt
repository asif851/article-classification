
কয়েক বছরের খরার পরও যুক্তরাষ্ট্রের ক্যালিফোর্নিয়া অঙ্গরাজ্যের মাঠঘাট-প্রান্তর ছেয়ে গেছে নানা রঙের বুনো ফুলে। দক্ষিণ ক্যালিফোর্নিয়ায় বিস্তৃত এলাকাজুড়ে এত বেশি ফুল ফুটেছে যে তা দেখা যাচ্ছে মহাকাশ থেকেও। নাসার সাবেক প্রকৌশলীদের গড়া প্রতিষ্ঠান প্ল্যানেট ল্যাব স্যাটেলাইটের তোলা তেমনই কিছু ছবি প্রকাশ করা হয়েছে। এসব ছবিতে খরা-আক্রান্ত অঙ্গরাজ্যটির ফুলে শোভিত হওয়ার পর্যায়ক্রমিক চিত্র ফুটে উঠেছে। ২০১৬ সালের ডিসেম্বরে তোলা ছবিতে দেখা যায় শুধু বাদামি রঙের মাটি। আর এ বছরের মার্চে সে জমিই সবুজ ও হলুদ রঙে মোড়া।
এনডিটিভি
