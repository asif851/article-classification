
ইরাক ও সিরিয়ায় আইএস জঙ্গিরা দুর্বল হয়ে পড়ছে বলে মন্তব্য করেছেন মার্কিন প্রেসিডেন্ট বারাক ওবামা। তবে আইএস এখনো হুমকি বলে সতর্ক করেছেন তিনি।বিবিসি অনলাইনের এক খবরে জানানো হয়, গতকাল বৃহস্পতিবার পেন্টাগনে সেনাবাহিনীর শীর্ষ কর্মকর্তা ও জাতীয় নিরাপত্তাবিষয়ক কর্মকর্তাদের সঙ্গে বৈঠকের পর সাংবাদিকদের ওবামা বলেন, আইএস বিদেশে হামলার পরিকল্পনা করছে। সারা বছর ধরে সিরিয়া ও ইরাকে আইএস বড় ধরনের কোনো সফল অভিযান চালাতে পারেনি। তবে ফ্রান্স, জার্মানিসহ বিভিন্ন দেশে হামলা চালিয়েছে।লিবিয়ায় আইএসের তৎপরতা নিয়ে উদ্বেগ প্রকাশ করেছে পশ্চিমা বিশ্ব। ওবামা বলেন, আইএস যুক্তরাষ্ট্র অথবা ন্যাটো অংশীদারদের পরাজিত করতে পারবে না।ওবামা বলেন, আইএস অপরাজেয় নয়। তারা অবশ্যই পরাজিত হবে। সিরিয়ার রাকা ও ইরাকের মসুলে আইএসের শক্ত ঘাঁটি রয়েছে। এগুলো শিগগিরই তারা হারাবে।
