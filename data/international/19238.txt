
পাকিস্তানের তেহরিক-ই-ইনসাফ (পিটিআই) দলের প্রধান ইমরান খান তাঁর আন্দোলনরত সমর্থকদের ওপর ‘পুলিশি নির্যাতন’ বন্ধ করতে দেশের সুপ্রিম কোর্টের কাছে অনুরোধ জানিয়েছেন। গতকাল মঙ্গলবার সমর্থকদের উদ্দেশে ভাষণ দেওয়ার সময় তিনি এই আহ্বান জানান। বিচার বিভাগের স্বাধীনতা রক্ষায় জনগণের ত্যাগের কথা স্মরণ করিয়ে দিয়ে ইমরান বলেন, ‘গণতন্ত্রের রক্ষাকর্তা হিসেবে সাংবিধানিক ভূমিকা পালন করা সুপ্রিম কোর্টের কর্তব্য।’ গত সোমবারও ইমরান প্রধান বিচারপতির প্রতি তাঁর সমর্থকদের ওপর পুলিশি নির্যাতন বন্ধে সুয়োমটো জারির আহ্বান জানিয়েছিলেন। জোর করে গ্রেপ্তার কর্মীদের ছাড়িয়ে নেওয়ার অভিযোগে পুলিশ রোববার ইমরানের বিরুদ্ধে মামলা করেছে।ডন
