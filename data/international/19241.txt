
দক্ষিণ-পূর্ব চীনে শক্তিশালী ঘূর্ণিঝড়ের প্রভাবে বন্যা ও ভূমিধস হয়েছে। মারা গেছে অন্তত ১৪ জন। নিখোঁজ আছে কয়েকজন। আজ সোমবার বিবিসি অনলাইনের প্রতিবেদনে এ তথ্য জানানো হয়।গত শনিবার ঘূর্ণিঝড় ‘সুদেলর’ দেশটির ফুজিয়ান ও ঝেজিয়াং প্রদেশে আঘাত হানে। এর আগে হাজারো মানুষকে নিরাপদ আশ্রয়ে সরিয়ে নেওয়া হয়।ঘূর্ণিঝড়ের প্রভাবে কোনো কোনো এলাকায় স্মরণকালের মধ্যে সবচেয়ে ভারী বৃষ্টি হয়েছে। দেখা দিয়েছে বন্যা ও ভূমিধস। গাছপালা উপড়ে পড়েছে। একটা বড় এলাকা বিদ্যুৎবিহীন অবস্থায় আছে। রেলসেবা ও ফ্লাইট বাতিল করা হয়েছে। বন্ধ করে দেওয়া হয়েছে স্কুল ও অফিস।এর আগে ঘূর্ণিঝড়টি তাইওয়ানে আঘাত হানে। সেখানে ছয়জন মারা গেছে। অনেকেই হয়েছে নিখোঁজ।
