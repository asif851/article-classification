
যুক্তরাজ্যে বেকারত্বের হার এক দশকের বেশি সময়ের মধ্যে সর্বনিম্ন অবস্থায় নেমে এসেছে। তবে গত প্রায় এক বছরে বেকার লোকের সংখ্যা বেড়েছে। গতকাল বুধবার জাতীয় পরিসংখ্যান বিভাগের কার্যালয় থেকে প্রকাশিত তথ্যে এসব জানা গেছে।দেশটিতে বেকারত্ব কমে গত ফেব্রুয়ারিতে ৫ দশমিক ১ শতাংশে ঠেকেছে। ২০০৫ সালের পর এই হার সর্বনিম্ন। ওএনএসের উপাত্তে দেখা যায়, ফেব্রুয়ারি পর্যন্ত তিন মাসে বেকার লোকের সংখ্যা ২১ হাজার বেড়েছে। এখন দেশটিতে বেকার লোকের সংখ্যা ১৭ লাখ। গত গ্রীষ্মের পর এটাই সর্বোচ্চ।হারগ্রিবস ল্যানসডাউন স্টোকব্রোকার্সের অর্থনীতিবিদ বেন ব্রিট্রেল বলেন, যুক্তরাজ্যের শ্রমবাজার ভালো অবস্থায় আছে। তাই বেকার লোকের সংখ্যা বাড়ার পরও বেকারত্বের হারে তা পরিবর্তন আনতে পারেনি।
