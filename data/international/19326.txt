
ভারতের ডিফেন্স অ্যাকুইজিশন কাউন্সিল গতকাল শনিবার প্রতিরক্ষা সরঞ্জাম ক্রয়বিষয়ক একটি প্রস্তাব অনুমোদন করেছে। ওই প্রস্তাবে ৮০ হাজার কোটি রুপির প্রতিরক্ষা সরঞ্জাম কেনার কথা উল্লেখ করা হয়েছে। এই অর্থ দিয়ে সোভিয়েত আমলের পুরোনো সামরিক সরঞ্জাম আধুনিকায়ন ও অভ্যন্তরীণ প্রতিরক্ষা শিল্প শক্তিশালী করার পরিকল্পনা করা হয়েছে। ভারতের বার্তা সংস্থা পিটিআইয়ের খবরে বলা হয়, প্রতিরক্ষামন্ত্রী অরুণ জেটলির সভাপতিত্বে অনুষ্ঠিত বৈঠকে ওই প্রস্তাব অনুমোদন করা হয়। সম্প্রতি প্রতিবেশী পাকিস্তান ও চীনের সঙ্গে ভারতের সীমান্ত উত্তেজনার পরিপ্রেক্ষিতে মোদি সরকার সামরিক আধুনিকায়নের প্রতি গুরুত্বারোপ করেছে। প্রস্তাব অনুমোদনের বিষয়ে তাৎক্ষণিকভাবে ভারতের প্রতিরক্ষা বিভাগের কারও মন্তব্য পাওয়া যায়নি।এএফপি
