
মিয়ানমারের বিরোধীদলীয় নেত্রী অং সান সু চি প্রথমবারের মতো চীন সফরে যাচ্ছেন।বিবিসি অনলাইনের প্রতিবেদনে জানানো হয়, সু চি এমন সময় চীন যাচ্ছেন, যখন দুই দেশের মধ্যে উত্তেজনা বিরাজ করছে।ন্যাশনাল লীগ ফর ডেমোক্রেসি (এনএলডি) জানিয়েছে, তাদের নেত্রী সু চির চীন সফর আজ বুধবার শুরু হচ্ছে।এনএলডি জানায়, চার দিনের এই সফরের সময় চীনের প্রেসিডেন্ট শি জিনপিং ও প্রধানমন্ত্রী লি কেছিয়াংয়ের সঙ্গে বৈঠক করবেন সু চি।সাম্প্রতিক বছরগুলোতে চীনের সঙ্গে মিয়ানমারের শীতল সম্পর্ক চলছে। দুই দেশের পারস্পরিক সীমান্তের কাছে সহিংসতা এই শীতল সম্পর্কের অন্যতম একটি কারণ।
