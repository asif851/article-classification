
পাকিস্তানের তেহরিক-ই-ইনসাফ (পিটিআই) দলের চেয়ারম্যান ইমরান খান জঙ্গি সংগঠন তালেবানকে সমর্থন করেন—এমন অভিযোগকে ‘একেবারে বাজে কথা’ বলে উড়িয়ে দিয়েছেন। আল জাজিরার সঙ্গে সাক্ষাৎকারে এ কথা বলেন সাবেক এই তারকা ক্রিকেটার। ইমরান বলেন, ‘হ্যাঁ ওরা সন্ত্রাসী গোষ্ঠী। যারা নিরীহ মানুষ হত্যা করে তারা সন্ত্রাসী।’ জঙ্গি এই সংগঠনের প্রতি ইমরানের ‘কিছুটা দুর্বলতা’র অভিযোগ রয়েছে। এক সাক্ষাৎকারে তিনি তালেবান জঙ্গিদের রাষ্ট্র কর্তৃক নির্যাতিত বলে অভিহিত করেন। ইমরানের সমালোচকেরা তাঁকে ‘তালেবান খান’ নামেও অভিহিত করেন। সাক্ষাৎকারে পিটিআই নেতা এই অভিযোগ প্রত্যাখ্যান করেন। ডন
