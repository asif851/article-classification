
পেরুতে একটি বাস লেনচ্যুত হলে সেটির সঙ্গে অপর দুটি বাস ও একটি ট্রাকের সংঘর্ষে কমপক্ষে ৩৭ জন নিহত হয়েছে বলে জানিয়েছে কর্তৃপক্ষ। বার্তা সংস্থা এএফপির খবরে জানানো হয়,দেশটির স্বাস্থ্যমন্ত্রী অনিবাল ভেলাসকেজ জানান,গতকাল সোমবারের ওই দুর্ঘটনায় আরও ৭০ জন আহত হয়েছে। গুরুতর আহত ছয় ব্যক্তিকে হেলিকপ্টারে করে রাজধানী পেরুর হাসপাতালে পাঠানো হয়েছে। দমকল বাহিনী জানায়,স্থানীয় হাসপাতালটি আহত ব্যক্তিতে পূর্ণ হওয়ায়,বাকি আহ​তদের দ্রুত আশপাশের হাসপাতালগুলোতে নেওয়া হয়েছে। হাইওয়ে পু​লিশের প্রধান অরফাইলস ব্রাভো জানান,বাসটি লেনচ্যুত হয়ে উল্টোদিক থেকে গাড়ি আসার লেনে ঢুকে পড়ে। এতে বাসটির সঙ্গে অন্য দুটি বাস ও​ একটি ট্রাকের সংঘর্ষে হতাহতের এ ঘটনা ঘটে।
