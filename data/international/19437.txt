
থাইল্যান্ডের প্রধানমন্ত্রী ইংলাক সিনাওয়াত্রার কার্যালয়ের ওয়েবসাইট গতকাল বুধবার হ্যাকিংয়ের শিকার হয়েছে। হ্যাকাররা সাইটে প্রধানমন্ত্রীকে অপমান করে আক্রমণাত্মক মন্তব্য দেয়। ওয়েবসাইটে ইংলাকের হাসিখুশির একটি ছবি দিয়ে পাশে লেখা হয়েছে, ‘আমি নোংরা, মূঢ়।’ এর আগে লেখা হয়েছে, ‘আমি জানি, আমিই থাইল্যান্ডের ইতিহাসে সবচেয়ে জঘন্য প্রধানমন্ত্রী।’ লেখাটির নিচে ‘আনলিমিটেড হ্যাক টিম’-এর স্বাক্ষর রয়েছে। হ্যাকিংয়ের পরপরই সরকার ওয়েবসাইটটি বন্ধ করে দেয়। হ্যাকারদের পক্ষ থেকে সতর্ক করে দিয়ে বলা হয়, জড়িতদের কঠিন শাস্তির মুখোমুখি করা হবে। প্রধানমন্ত্রীর সেক্রেটারি জেনারেল সুরনন্দ ভেজ্জাজিওয়া সাংবাদিকদের বলেন, এটা কিশোরদের কাজ হতে পারে অথবা রাজনৈতিক উদ্দেশ্যে এটা করা হতে পারে। তিনি বলেন, ওয়েবসাইট হ্যাকিং করা সহজ...কিন্তু ভুলে গেলে চলবে না, কে বা কারা এটা করেছে—তা খুঁজে বের করাটা কঠিন কাজ নয়। এএফপি।
