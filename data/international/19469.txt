
লোকসভা নির্বাচনে আম আদমি পার্টির (এপিপি) হয়ে চণ্ডীগড়ে লড়ছেন সাবেক মিস ইন্ডিয়া অভিনেত্রী গুল পানাগ (৩৫)। গতকাল বৃহস্পতিবার হঠাৎই চণ্ডীগড়ের একটি পাবলিক বাসে উঠে পড়েন এপিপির এই প্রার্থী। যাত্রীদের অবাক হওয়ার সুযোগ না দিয়ে কন্ডাক্টরের উদ্দেশে তিনি বলে ওঠেন, ‘আমি অন্যদের কথা জানি না। কন্ডাক্টর সাব, আপনার অবশ্যই আমার টিকিটটি কিনতে দেওয়া উচিত।’এই আসনে গুল পানাগের প্রতিদ্বন্দ্বী অভিনেতা কিরণ খের এবং বর্তমান সাংসদ পবন বানশাল। যাত্রীদের গুল পানাগ বলেন, ‘আমি কেন্দ্রীয় বিদ্যালয়ে পড়তাম। প্রতিদিন এখান থেকে বাসে যাতায়াত করতাম। তখন যাত্রীসেবা ছিল বিশ্বমানের। এখন তা খুব নাজুক হয়ে পড়েছে।’ তিনি পবন বানশালকে ইঙ্গিত করে বলেন, ‘আমি জানি না, তিনি এ জন্য যথেষ্ট চেষ্টা করেছেন কি না। কিন্তু চণ্ডীগড় এখন সত্যিই বসবাসের অনুপযোগী হয়ে পড়েছে।’ এনডিটিভি।
 
