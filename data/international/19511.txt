
যুক্তরাষ্ট্রে আগামী বছরের প্রেসিডেন্ট নির্বাচনে রিপাবলিকান দলীয় প্রার্থিতার দৌড়ে নামার ঘোষণা দিলেন আরও দুজন। এঁরা হলেন বহুজাতিক মার্কিন তথ্যপ্রযুক্তি প্রতিষ্ঠান হিউলেট প্যাকার্ডের (এইচপি) সাবেক প্রধান নির্বাহী কার্লে ফায়োরিনা ও বিশিষ্ট মার্কিন শল্যচিকিৎসক বেন কারসন। গতকাল সোমবার টুইটারে এক বিবৃতিতে ফায়োরিনা এবং গত রোববার একটি টেলিভিশন চ্যানেলকে দেওয়া সাক্ষাৎকারে কারসন ওই ঘোষণা দেন। দলটির পক্ষ থেকে প্রার্থিতার ঘোষণা দেওয়া ব্যক্তিদের মধ্যে ফায়োরিনাই হলেন একমাত্র নারী। আর খুব দরিদ্র অবস্থা থেকে নিজেকে খ্যাতনামা জন হপকিনস হাসপাতালের নিউরোসার্জন হিসেবে প্রতিষ্ঠিত করেন আফ্রিকান-আমেরিকান কারসন।এএফপি
