
তুরস্কের দক্ষিণাঞ্চলীয় গাজিয়ানতেপ শহরের প্রধান পুলিশ স্টেশনের কাছে বিস্ফোরণের ঘটনা ঘটেছে। এতে অন্তত একজন নিহত হয়েছে। আহত হয়েছে কমপক্ষে ১৪ জন। আজ রোববার বিবিসি অনলাইনের প্রতিবেদনে এই তথ্য জানানো হয়।দেশটির কর্মকর্তারা বলছেন, সিরিয়ার সীমান্তবর্তী শহরটিতে স্থানীয় সময় সকাল সাড়ে নয়টার দিকে বিস্ফোরণের ঘটনা ঘটে।গণমাধ্যমের খবরে বলা হচ্ছে, কয়েক কিলোমিটার দূর থেকেও ওই বিস্ফোরণের শব্দ শুনতে পাওয়া যায়।তুরস্কের একটি সংবাদ সংস্থা বলছে, আহত ব্যক্তিদের মধ্যে অন্তত নয়জন পুলিশের কর্মকর্তা।তুরস্কে অতীতে একাধিক রক্তক্ষয়ী হামলা হয়েছে। ওই সব হামলায় কুর্দি বা আইএস জঙ্গিরা জড়িত ছিল।
