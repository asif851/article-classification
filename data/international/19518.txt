
মার্কিন প্রেসিডেন্ট নির্বাচনের দুই প্রার্থী ডেমোক্রেটিক পার্টির হিলারি ক্লিনটন ও রিপাবলিকান পার্টির ডোনাল্ড ট্রাম্প তৃতীয় ও শেষ দফার মুখোমুখি বিতর্কে অংশ নিয়েছেন। এবারও তাঁরা পরস্পরকে আক্রমণ করেছেন।স্থানীয় সময় বুধবার সন্ধ্যা ছয়টায় লাস ভেগাসে এই বিতর্ক শুরু হয়। ৯০ মিনিটের বিতর্কের সঞ্চালক ছিলেন ক্রিস ওয়ালেস।দুই প্রার্থীর বিতর্কে অভিবাসন, অবসরপ্রাপ্তদের জন্য অর্থনৈতিক নিরাপত্তা, সুপ্রিম কোর্টের শূন্য পদে মনোনয়ন, অর্থনীতি, বৈদেশিক নীতি ও প্রেসিডেন্ট হিসেবে যোগ্যতার মতো বিষয় উঠে আসে।ট্রাম্প তাঁর বিরুদ্ধে ওঠা যৌন নিপীড়নের অভিযোগ প্রত্যাখ্যান করেন। তিনি বলেন, এসব অভিযোগ হিলারির তৈরি।ট্রাম্পের বিরুদ্ধে বিভাজন সৃষ্টির অভিযোগ তোলেন হিলারি। তিনি বলেন, ট্রাম্প সন্ত্রাসী কর্মকাণ্ডকে উদ্বুদ্ধ করছেন। ট্রাম্পের অভিযোগ, হিলারি কথায় পারদর্শী, কাজ নয়।হিলারি বলেন, মার্কিন পররাষ্ট্রমন্ত্রী হিসেবে তিনি যেসব কাজ করেছেন, তা দেশের স্বার্থেই করেছেন।প্রায় সব জাতীয় জনমত জরিপে পিছিয়ে আছেন ট্রাম্প। তাই তাঁর জন্য এই বিতর্ক ছিল নিজের যোগ্যতা প্রমাণের শেষ সুযোগ।ফক্স নিউজের সর্বশেষ জাতীয় জনমত জরিপে ট্রাম্পের তুলনায় হিলারি ৭ পয়েন্টে এগিয়ে। নির্বাচনী বিশ্লেষকেরা বলছেন, অবস্থার নাটকীয় পরিবর্তন না হলে হিলারির প্রেসিডেন্ট নির্বাচিত হওয়ার সম্ভাবনা ৯০ শতাংশ।অারও পড়ুন :-
শেষ বিতর্কে মুখোমুখি হিলারি-ট্রাম্প
ট্রাম্পের ঘুরে দাঁড়ানোর শেষ সুযোগ
