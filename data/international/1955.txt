
সম্প্রতি যুক্তরাজ্যের লন্ডনের কোর্টাউল্ড গ্যালারির এক প্রদর্শনীতে ১৪ শতকের একটি হ্যান্ডব্যাগ স্থান পেয়েছে। পিতলের তৈরি সোনা-রুপা-খচিত নারীর এই ব্যবহার্যটি বিশ্বের সবচেয়ে প্রাচীন হ্যান্ডব্যাগ বলে ধারণা করা হচ্ছে।বিশেষজ্ঞদের বরাতে গতকাল শুক্রবার বিবিসি অনলাইনে প্রকাশিত এক প্রতিবেদনে জানানো হয়, উত্তর ইরাকের মসুল শহরে ১৪ শতকে এ হ্যান্ডব্যাগটি তৈরি হয়েছে।হ্যান্ডব্যাগটির বেশিরভাগ অলঙ্করণে মুসলিম সংস্কৃতির ঐতিহ্য রয়েছে।তবে কারিগরেরা ব্যাগটির একটি অংশে তত্কালীন নয়া মঙ্গল শাসকদের ছাপ রেখেছেন। খানিকটা ক্ষয়ে যাওয়া একটি নকশায় দেখা যায়, দুজন নারী-পুরুষ মঞ্চে বসে আছেন। তাঁদের পরনে মঙ্গলীয় পোশাক, মাথায় পালকের টুপি। তাঁদের চারপাশে ঘিরে রয়েছেন রাজপারিষদবৃন্দসহ অনেকে। এ ছাড়া দূরে বায়ে একজন বাজপাখি-পালক এবং দূরে ডানে একজন বাদ্যবাদক ও ছাতাবাহক রয়েছেন।
