
ভারতের আসন্ন লোকসভা নির্বাচন সামনে রেখে দিল্লিতে কেন্দ্রীয় সরকারে পরিবর্তন আনার আহ্বান জানিয়ে এক কোটি ভোটারের কাছে চিঠি লিখছেন তৃণমূল কংগ্রেসের নেত্রী মমতা ব্যানার্জি।লোকসভা নির্বাচনে তৃণমূল কংগ্রেসকে সমর্থন দেওয়ার আরজি জানিয়ে পশ্চিমবঙ্গ ও অন্য রাজ্যের ভোটারদের কাছে ওই চিঠি দেওয়া হবে।পশ্চিমবঙ্গের মুখ্যমন্ত্রী মমতার চিঠি লেখা হচ্ছে বাংলা, ইংরেজি ও হিন্দি ভাষায়। চিঠি লেখার জন্য দায়িত্ব দেওয়া হয়েছে তৃণমূলের মহাসচিব পার্থ চট্টোপাধ্যায়কে। এক কোটি চিঠির মধ্যে বাংলা ভাষায় লেখা হবে ৭০ লাখ আর বাকি ৩০ লাখ লেখা হবে ইংরেজি ও হিন্দি ভাষায়।বাংলা ভাষার চিঠিগুলো মূলত পশ্চিমবঙ্গে এবং ইংরেজি ও হিন্দি ভাষার চিঠিগুলো পৌঁছানো হবে অন্য রাজ্যের যেসব আসনে তৃণমূলের প্রার্থীরা লড়ছেন সেখানের ভোটারদের কাছে।
