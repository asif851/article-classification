
চলতি বছর শত কোটিপতির ক্লাবে নাম লিখিয়েছেন সর্বোচ্চ-সংখ্যক ১৭২ জন নারী। এদের মধ্যে সর্বকনিষ্ঠ শত কোটিপতি নারী হলেন শেরিল স্যান্ডবার্গ গত সোমবার ফোর্বস সাময়িকীতে প্রকাশিত ২০১৪ সালের শীর্ষ ধনীদের তালিকায় এসব তথ্য প্রকাশ করা হয়। প্রকাশিত মোট এক হাজার ৬৪৫ জন শত কোটিপতির মধ্যে প্রায় ১০ শতাংশই নারী।ফোর্বস-এর তালিকায় তিন হাজার ৬৭০ কোটি ডলার সম্পদের মালিক ওয়ালমার্টের উত্তরাধিকারী ক্রিস্টি ওয়ালটনের অবস্থান শীর্ষে। তিনি ওয়ালমার্টের প্রতিষ্ঠাতা স্যাম ওয়ালটনের ছেলে জন ওয়ালটনের স্ত্রী। দ্বিতীয় অবস্থানে আছেন ল’অরিয়েলের উত্তরাধিকারী লিলিয়ানি বেতেনকোর্ট। তাঁর সম্পদের পরিমাণ তিন হাজার ৪৫০ কোটি ডলার। ফোর্বস জানায়, বেতেনকোর্ট ফ্রান্সের সবচেয়ে ধনী ব্যক্তি।তৃতীয় শীর্ষ ধনী নারী হলেন অন্য একটি ওয়ালমার্টের মালিক এলিস ওয়ালটন। তাঁর সম্পদ আছে তিন হাজার ৪৩০ কোটি ডলারের। এছাড়া তালিকায় শীর্ষ ১০ নারীর মধ্যে যথাক্রমে রয়েছেন, জ্যাকুলিন মারস (দুই হাজার কোটি ডলার), গিনা রাইনহার্ট (এক হাজার ৭৭০ কোটি ডলার), সুসানে ক্লাটেন (এক হাজার ৭৪০ কোটি ডলার), আবিগেইল জনসন (এক হাজার ৭৩০ কোটি ডলার), আনা কক্স চেম্বারস ( এক হাজার ৫৫০ ডলার), ইরিস ফন্টবোনা ( এক হাজার ৫০০ কোটি ডলার) ও লরিন পাওয়েল জবস (এক হাজার ৪০০ কোটি ডলার)।মোট কথা, ফোর্বস-এর তালিকায় নাম আসা ২৬৮ জন নতুন শত কোটিপতির তালিকায় ৪২ জনই নারী। তালিকায় সবচেয়ে কম বয়সী শত কোটিপতি হলেন ফেসবুকের প্রধান নির্বাহী কর্মকর্তা শেরিল স্যান্ডবার্গ। তাঁর রয়েছে ১০০ কোটি ডলারের বেশি সম্পদ। এনডিটিভি।
 
