
নেপালের হিমালয় পর্বতে তুষার ধসে কমপক্ষে ১১ জন গাইড নিহত হয়েছেন। আজ শুক্রবার সকালে এ ঘটনা ঘটেছে। পৃথিবীর সর্বোচ্চ পর্বতে এ পর্যন্ত এটি সবচেয়ে বড় ধরনের দুর্ঘটনা।এএফপির খবরে বলা হয়, বেসরকারি উদ্ধারকারী সংস্থা হিমালয়ান রেসকিউ অ্যাসোসিয়েশনের উদ্ধারকর্মীরা ঘটনাস্থলে গিয়ে উদ্ধার তত্পরতা চালাচ্ছেন।হিমালয়ের বেসক্যাম্প থেকে উদ্ধারকর্মী লাকপা শেরপা জানান, ‘বেসক্যাম্পে আনার পর আমি মোট ১১টি লাশ দেখেছি। আরও তিনজনের লাশ পাওয়া যেতে পারে বলে জানা গেছে।’
