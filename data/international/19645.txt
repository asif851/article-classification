
ইসলামিক স্টেট (আইএস) জঙ্গিদের কবলে জিম্মি ব্রিটিশ সাংবাদিক জন ক্যান্টলির ছবিসংবলিত একটি নতুন ভিডিওচিত্র প্রকাশিত হয়েছে। এতে দেখা যায়, ক্যান্টলি জিম্মিদের উদ্ধারের ব্যাপারে যুক্তরাজ্য ও যুক্তরাষ্ট্রের উদ্যোগের সমালোচনা করে একটি লিখিত বার্তা পাঠ করছেন। এ ছাড়া তিনি আইএস এবং জিম্মিদের পরিবারের মধ্যে আদান-প্রদান হওয়া বিভিন্ন ই-মেইল পড়েন। এসব ই-মেইলে মার্কিন সরকারের সমালোচনা রয়েছে। জিম্মিদের পরিবারের পক্ষ থেকেই ওই সমালোচনা করা হয়েছে বলে ছয় মিনিটের ভিডিওতে দাবি করা হয়।বিবিসি
