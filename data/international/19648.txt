
জাতিসংঘের সাধারণ পরিষদের মানবাধিকারবিষয়ক কমিটিতে গত বুধবার রাতে নারী মানবাধিকারকর্মীদের রক্ষায় একটি প্রস্তাব পাস হয়েছে। ভ্যাটিকান সিটি, ইরান, চীন, রাশিয়াসহ বেশ কয়েকটি দেশের বিরোধিতা সত্ত্বেও প্রস্তাবটি পাস হয়।ওই প্রস্তাবে নারী মানবাধিকারকর্মীদের বিরুদ্ধে যেকোনো সহিংসতার বিরুদ্ধে প্রকাশ্যে নিন্দা জানাতে প্রতিটি দেশের প্রতি আহ্বান জানানো হয়। একই সঙ্গে জাতিসংঘের যেকোনো সংস্থায় নারী মানবাধিকারকর্মীদের অবাধ প্রবেশ নিশ্চিত করতে আইন সংশোধনেরও আহ্বান জানানো হয়েছে।নরওয়ের নেতৃত্বে মানবাধিকারবিষয়ক কমিটি কয়েক মাস ধরে ওই প্রস্তাব তৈরি করে। আফ্রিকা ও মুসলিম বিশ্বের কয়েকটি দেশসহ ভ্যাটিকান সিটি, ইরান, রাশিয়া ও চীন প্রস্তাবের বিরোধিতা করলেও শেষ পর্যন্ত তা পাস হয়। বিরোধিতাকারীরা দেশের ঐতিহ্য ও আইনের প্রতি শ্রদ্ধা রেখে মানবাধিকারকর্মীদের অধিকার নিশ্চিত করার ওপর গুরুত্বারোপ করেন।প্রস্তাব পাসের পর নরওয়ে সরকারের পক্ষের প্রধান আলোচক গিয়ার এসজোবার্গ বলেন, ‘এই প্রস্তাব পাসের মধ্য দিয়ে আন্তর্জাতিক সম্প্রদায়ের কাছে একটি সুস্পষ্ট বার্তা পাঠানো হলো। ওই বার্তা হলো নারী মানবাধিকারকর্মীদের বিরু"ে কোনো অপরাধ একেবারেই অগ্রহণযোগ্য।’ এএফপি।
