
স্পেনের কাতালোনিয়ার স্বাধীনতা প্রশ্নে গণভোট অনুষ্ঠানের ব্যাপারে গতকাল শনিবার আদেশ জারি করেছেন সেখানকার প্রেসিডেন্ট আর্তুর মাস। দেশের উত্তর-পূর্বাঞ্চলীয় স্বায়ত্তশাসিত অঞ্চলটির বাসিন্দাদের একাংশ দীর্ঘদিন ধরেই স্বাধীনতার দাবিতে আন্দোলন করছে। সম্প্রতি স্কটল্যান্ডে স্বাধীনতার দাবিতে গণভোট তাদের নতুন করে অনুপ্রাণিত করেছে। কেন্দ্রীয় সরকার আর্তুর মাসের এ পদক্ষেপকে সংবিধানের লঙ্ঘন আখ্যা দিয়ে গণভোট আয়োজনে বাধা দেওয়ার অঙ্গীকার করেছে।রয়টার্স
