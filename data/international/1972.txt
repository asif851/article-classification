
দক্ষিণ আফ্রিকার বর্ণবাদবিরোধী আন্দোলনের অবিসংবাদিত নেতা নেলসন ম্যান্ডেলা অনেক দিন ধরেই অসুস্থ ছিলেন। তিনি যেকোনো সময় চলে যেতে পারেন—এমন আশঙ্কা ছিল অনেক দিন ধরেই। তবু যখন তাঁর মৃত্যুর খবর ছড়িয়েপড়ল, তখন সারা বিশ্ব শোকে স্তব্ধ। বর্ণবাদবিরোধী আন্দোলন করতে গিয়ে দীর্ঘ ২৭ বছর কারাবন্দী ছিলেন তিনি। অবর্ণনীয় নির্যাতন সহ্য করেছেন। কিন্তু ক্ষমতায় গিয়ে সেই নিপীড়ক-অত্যাচারী শ্বেতাঙ্গ শাসকদের ওপর প্রতিশোধ নেননি। বরং ক্ষমা করে দেন। প্রতিষ্ঠা করেন শান্তি ও ভ্রাতৃত্ব। বর্ণবাদবিরোধী এই মহানায়কের প্রয়াণে বিশেষ আয়োজন।
