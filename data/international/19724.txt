
প্রাণিকুল থেকে শেখার আছে অনেক কিছু। একটি বানরের অসাধারণ গল্প দিয়েই শুরু করা যাক। ভারতের কানপুরে রেলস্টেশনে তড়িৎবাহী তারের ওপর দিয়ে লাফাতে গিয়ে একটি বানর বিদ্যুৎস্পৃষ্ট হয়। বানরটি জ্ঞান হারিয়ে তৎক্ষণাৎ​ নিচে পড়ে যায়। তখনই সেটিকে বাঁচাতে এগিয়ে আসে বন্ধু আরেক বানর।
আজ মঙ্গলবার এনডিটিভি অনলাইনের এক খবরে জানানো হয়, ইউটিউব চ্যানেলে একটি ভিডিও পোস্ট করা হয়। এতে দেখা যায়, বন্ধু বানরটির জ্ঞান ফেরাতে বানরটি আপ্রাণ চেষ্টা চালিয়ে যায়। দীর্ঘক্ষণ কামড়ানো, আঁচড়ানোর ও ঝাঁকাঝাঁকির পরও জ্ঞান না ফেরায় অচেতন বানরটিকে নর্দমার পানিতে ফেলে দেয়। শেষমেশ অচেতন বানরটি জ্ঞান ফিরে পায়। ভিডিও চিত্রে দেখা যায়, জ্ঞান না ফেরা পর্যন্ত বানরটি তাঁর পাশে ছিল। এমন সাহায্যকারী বন্ধুকে নিশ্চয় পাশে চাইবেন সবাই!
ভিডিওটি দেখতে এই লিংকে ক্লিক করুন।
