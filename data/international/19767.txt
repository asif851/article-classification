
সৌদি আরবে আজ বৃহস্পতিবার শুরু হচ্ছে পবিত্র মাহে রমজান। দেশটির সুপ্রিম কোর্ট গতকাল বুধবার এই ঘোষণা দেন। খবর আল অ্যারাবিয়ার।সৌদি আরবের সর্বোচ্চ এই আদালত গত মঙ্গলবার দেশের কোথাও চাঁদ দেখা গেলে তা জানাতে দেশটির নাগরিকদের প্রতি আহ্বান জানিয়েছিলেন। ওই দিন চাঁদ দেখা গেলে গতকালই রাখা হতো প্রথম রোজা। কিন্তু মঙ্গলবার দেশটির কোথাও চাঁদ দেখার খবর পাওয়া যায়নি। তাই আজ পবিত্র রমজান শুরু হবে বলে ঘোষণা দেন সুপ্রিম কোর্ট। এ ছাড়া বাহরাইন, সংযুক্ত আরব আমিরাত, কাতার, জর্ডানেও আজ প্রথম রোজা রাখবেন ধর্মপ্রাণ মুসলমানরা। দেশগুলোর কর্তৃপক্ষ গতকাল এই তথ্য জানিয়েছে।
