
ইসরায়েলি পুলিশ এক দুর্নীতি তদন্তের অংশ হিসেবে ২৪ জনের বেশি বর্তমান ও সাবেক সরকারি কর্মকর্তাকে গ্রেপ্তার করেছে। এর মধ্যে কয়েকজন পররাষ্ট্রমন্ত্রী আভিগদর লিয়েবারমানের দলের সদস্য। গতকাল বৃহস্পতিবার পুলিশের এক মুখপাত্র এ কথা জানিয়েছেন। স্থানীয় প্রচারমাধ্যম বলছে, চলমান তদন্তটি ইসরায়েলের ইতিহাসেই সবচেয়ে গুরুত্বপূর্ণ দুর্নীতিবিরোধী তদন্তগুলোর একটি। সাধারণ নির্বাচনের মাত্র তিন মাস আগে এ তদন্ত ও ধরপাকড়কে পররাষ্ট্রমন্ত্রী লিয়েবারমানের ইসরায়েল বেইতেনু দলের জন্য বড় ধাক্কা হিসেবে বিবেচনা করা হচ্ছে। পুলিশ বলছে, দলটির সঙ্গে ঘনিষ্ঠ বিভিন্ন সংগঠনকে সরকারি কোষাগার থেকে লাখ লাখ শেকেল বরাদ্দ করা হয়েছে বলে অভিযোগ আছে।এএফপি
