
পশ্চিমবঙ্গের লোকসভা নির্বাচনে দার্জিলিং আসনে বিজেপির টিকিটে প্রার্থী হতে যাচ্ছেন প্রখ্যাত সংগীতশিল্পী বাপ্পী লাহিড়ী। বিজেপির পক্ষ থেকে বিষয়টি স্পষ্ট করা না হলেও দিল্লির বিভিন্ন সূত্র থেকে এমনটাই আভাস পাওয়া গেছে।দিল্লির বিভিন্ন সূত্র থেকে পাওয়া খবরে জানানো হয়, এ আসনে প্রার্থী হতে পারেন প্রখ্যাত সংগীতশিল্পী বাপ্পী লাহিড়ী। যদিও এই আসনে তৃণমূল প্রার্থী করেছে ভারতের সাবেক ফুটবল অধিনায়ক বাইচুং ভুটিয়াকে। গোর্খা জনমুক্তি মোর্চাকে এড়িয়ে একতরফাভাবে দার্জিলিং আসনের প্রার্থী ঘোষণা করায় ক্ষুব্ধ হয় জনমুক্তি মোর্চা। এর পরই জনমুক্তির মোর্চার নেতারা ছুটে যান দিল্লিতে। আজ সোমবার সকালে বৈঠক করেন বিজেপির সঙ্গে। সভা শেষে জনমুক্তি মোর্চার সভাপতি বিমল গুরুংকে পাশে নিয়ে এক সংবাদ সম্মেলনে বিজেপির সর্বভারতীয় সভাপতি রাজনাথ সিং জানান, দার্জিলিং আসনে বিজেপির প্রার্থীকে সমর্থন জানাবে গোর্খা জনমুক্তি মোর্চা।বাইচুং ভুটিয়া ফোন করে বিমল গুরুংয়ের সমর্থন চাইলেও বিমল তা প্রত্যাখ্যান করেন।২০০৯ সালের সর্বশেষ লোকসভা নির্বাচনেও জনমুক্তি মোর্চা দার্জিলিং কেন্দ্রে সমর্থন জানিয়েছিল বিজেপির প্রার্থী যশোবন্ত সিনহাকে। সিনহা বিপুল ভোটে জয়ী হয়েছিলেন।
