
আল-কায়েদার সাবেক প্রধান ওসামা বিন লাদেনের অনুরূপ নকল একটি পুতুল প্রায় ১২ হাজার ডলারে বিক্রি হয়েছে। এটি একসময় ব্যবহার করেছে যুক্তরাষ্ট্রের কেন্দ্রীয় তদন্ত সংস্থা সিআইএ। অনলাইনভিত্তিক এই নিলামে নির্ধারিত বিক্রয়মূল্যের চার গুণের বেশি দামে বিক্রি হয় এটি। জঙ্গিগোষ্ঠীগুলোর প্রতি আকৃষ্ট হওয়া থেকে আফগান শিশুদের ফেরানোর কাজে বিশেষ ধরনের যে তিনটি পুতুল তৈরি করা হয়, ১২ ইঞ্চি লম্বা পুতুলটি সেসবের একটি। টেলিগ্রাফ
