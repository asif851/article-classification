
পাকিস্তানের রাজনৈতিক দল তেহরিক-ই-ইনসাফ পাকিস্তানের (পিটিঅাই) প্রধান ইমরান খান নিষিদ্ধঘোষিত জঙ্গি সংগঠন তেহরিক-ই-তালেবান পাকিস্তানের (টিটিপি) পক্ষে শান্তি অালোচনায় অংশ নিতে রাজি হননি৷ তিনি বলেছেন, অালোচনার জন্য টিটিপির নিজস্ব প্রতিনিধি থাকা উচিত৷তালেবানের সঙ্গে শান্তি অালোচনার জন্য টিটিপির পক্ষ থেকে ইমরানকে মনোনীত করা হয়েছে বলে বিভিন্ন সংবাদমাধ্যমে খবর প্রকাশিত হয়৷ এর পরিপ্রেক্ষিতে তিনি গত শনিবার একটি বিবৃতি দেন৷ওই বিবৃতিতে ইমরান খান বলেন, শান্তি অালোচনার জন্য সরকার চার সদস্যের যে কমিটি গঠন করেছে, তার প্রতি পিটিঅাইয়ের পূর্ণ অাস্থা রয়েছে৷ তবে অালোচনা এগিয়ে নিতে পিটিঅাই কী ধরনের সহায়তা দিতে পারে, সে ব্যাপারে দলীয় বৈঠকে অালোচনা করে সিদ্ধান্ত নেওয়া হবে৷পিটিঅাইয়ের তথ্যসচিব শিরিন মাজারি বলেন, ইমরানকে সরকারের সঙ্গে শান্তি অালোচনায় অংশগ্রহণের প্রস্তাব দিয়ে তাঁর দলের সঙ্গে তালেবান কোনো ধরনের যোগাযোগ করেনি৷ ডন৷
