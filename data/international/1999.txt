
৫৩ বছর বয়সের আগ পর্যন্ত নিজেকে স্বাধীন ভাবতে পারেননি হিলারি ক্লিনটন! যুক্তরাষ্ট্রের সাবেক পররাষ্ট্রমন্ত্রী এবং দুই মেয়াদের ফার্স্ট লেডি হলেও এ ধরনের অনুভূতির অভিজ্ঞতা হয়েছে তাঁর। এ কথা জানিয়েছেন নামী মার্কিন সাংবাদিক ও লেখিকা গেইল শিহি। খবর এবিসি নিউজের।বিখ্যাত ব্যক্তিদের জীবনের কাহিনি নিয়ে বই লিখে খ্যাতি অর্জন করেছেন গেইল শিহি। তিনি সাবেক ফার্স্ট লেডিকে ‘মোহনীয় মানুষ’ আখ্যা দিয়েছেন।হোয়াইট হাউসের শিক্ষানবিশ কর্মী মনিকা লিউনস্কির সঙ্গে প্রেমের ব্যাপারে মিথ্যা সাক্ষ্য দেওয়ায় ১৯৯৯ সালে ক্লিনটনকে অভিশংসনের উদ্যোগ নিয়েছিল মার্কিন সিনেট। আর তখন হোয়াইট হাউসেরই এক প্রান্তে বসে হিলারি সিনেট নির্বাচনের প্রতিদ্বন্দ্বিতা নিয়ে পরিকল্পনা করছিলেন। পরে এ ব্যাপারে হিলারি সাংবাদিক শিহিকে বলেছিলেন, তখনই ৫৩ বছর বয়সে এসে প্রথমবারের মতো নিজেকে স্বাধীন বলে মনে হয়েছিল তাঁর। কারণ, নিজের ব্যাপারে সিদ্ধান্ত নিতে পারছিলেন। ব্যাপারটা তাঁর কাছে ছিল খুব বড়।
