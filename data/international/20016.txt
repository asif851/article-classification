
সরকারবিরোধী বিক্ষোভকারীরা আজ সোমবার সকাল থেকে পাকিস্তানের ইসলামাবাদের ‘রেড জোন’ এলাকায় নতুন করে পুলিশের সঙ্গে সংঘর্ষে জড়িয়ে পড়েছে।ইট-পাটকেল আর লাঠিসোঁটা নিয়ে বিক্ষোভকারীরা পুলিশের ওপর হামলা চালাচ্ছে। পুলিশও কাঁদানে গ্যাস ছুড়ে পরিস্থিতি সামাল দেওয়ার চেষ্টা করছে।পাকিস্তানের সেনাবাহিনী মধ্যস্থতাকারী হিসেবে গতকাল সরকার ও বিক্ষোভকারীদের প্রতি আলোচনার মাধ্যমে সমস্যা সমাধানের আহ্বান জানানোর পর আজ এ সংঘর্ষের শুরু।ঘটনাস্থল থেকে বার্তা সংস্থা এএফপির এক সাংবাদিক জানান, বর্তমানে তিন হাজারেরও বেশি বিক্ষোভকারী সেখানে অবস্থান করছে।পাকিস্তানের প্রধানমন্ত্রী নওয়াজ শরিফের পদত্যাগের দাবিতে সাবেক ক্রিকেট তারকা ইমরান খানের দল তেহরিক-ই-ইনসাফ (পিটিআই) ও তাহির উল কাদরির দল পাকিস্তান আওয়ামী তেহরিকের (পিএটি) নেতা-কর্মীরা গত কয়েক দিন ধরে আন্দোলন করে আসছেন। গত শনিবার রাতে রেড জোন এলাকায় সংঘর্ষে তিনজন নিহত ও শতাধিক আহত হন।
আজ ইসলামাবাদে আজাদি মার্চের অংশগ্রহণকারীদের উদ্দেশে পিটিআইয়ের প্রধান ইমরান খান বলেন, ওই রাতের সংঘর্ষে পিটিআইয়ের নেতা-কর্মীরা জড়িত ছিলেন না। সে সময় পুলিশের সঙ্গে পিএটির নেতা-কর্মীদের সংঘর্ষ হয়।
 
ইমরান ও কাদরির বিরুদ্ধে মামলা হচ্ছে
লড়েই যাবেন ইমরান
