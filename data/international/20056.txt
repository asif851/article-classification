
কবিগুরু রবীন্দ্রনাথ ঠাকুরের প্রায় সব পাণ্ডুলিপি এবার চলে এসেছে ওয়েবসাইটে। ওয়েবসাইটটি তৈরি করেছে কলকাতার যাদবপুর বিশ্ববিদ্যালয়ের স্কুল অব কালচারাল টেক্সটস অ্যান্ড রেকর্ডস বিভাগ। নাম দেওয়া হয়েছে বিচিত্রা।গতকাল রোববার এই ওয়েবসাইটের আনুষ্ঠানিক উদ্বোধন করেন ভারতের রাষ্ট্রপতি প্রণব মুখার্জি। এই ওয়েবসাইটে ৪৭ হাজার ৫২০ পাতার বাংলা ও ইংরেজি পাণ্ডুলিপির ছবি ও প্রতিলিপি রয়েছে।এই বিচিত্রা ইংরেজি ও বাংলা উভয় ভাষাতেই দেখা যাবে। এই ওয়েবসাইটে ক্লিক করলেই মিলবে রবীন্দ্র রচনাসম্ভার বিচিত্রা। ওয়েবসাইটের ঠিকানা হলো: http//bichitra.jdvu.ac.inওয়েবসাইটির উদ্বোধন করে প্রণব মুখার্জি বলেছেন, সমাজকে গভীরভাবে উপলব্ধি করে রবীন্দ্রনাথ ঠাকুর এর প্রকাশ ঘটিয়েছেন তাঁর সাহিত্যে। তিনি বাংলা ও ইংরেজি উভয় সাহিত্যকে সমৃদ্ধ করেছেন নতুন নতুন ভাবনার মধ্য দিয়ে। রবীন্দ্র রচনাসম্ভারকে যেভাবে ইন্টারনেটের মাধ্যমে আনা হয়েছে, তার জন্য যাদবপুর বিশ্ববিদ্যালয়কে ধন্যবাদ জানান রাষ্ট্রপতি।:
