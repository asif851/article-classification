
ভারতের দক্ষিণাঞ্চলীয় রাজ্য তামিলনাড়ুতে ষাঁড়ের লড়াইয়ের ওপর নিষেধাজ্ঞা প্রত্যাহারের বিষয়ে সরকারের সিদ্ধান্তের ওপর স্থিতাবস্থা জারি করেছেন দেশটির সুপ্রিম কোর্ট। দেশটির পশুকল্যাণ বোর্ড জাল্লিকাটু নামের জনপ্রিয় ওই উৎসবের ওপর নিষেধাজ্ঞা পুনর্বহালের আবেদন করার পর উৎসব শুরু হওয়ার মাত্র কয়েক দিন আগে সুপ্রিম কোর্ট এ স্থিতাবস্থা জারি করল। আদালত বলেছেন, ওই উৎসবের ওপর ২০১৪ সালে আরোপ করা নিষেধাজ্ঞা প্রত্যাহারের বিষয়ে সরকারের সিদ্ধান্তের ওপর অস্থায়ী স্থিতাবস্থা জারি করা হয়েছে। ওই উৎসবে ষাঁড়কে হত্যা করা না হলেও সমালোচকেরা জাল্লিকাটু উৎসবকে অত্যন্ত বর্বর বলে উল্লেখ করেন। কারণ, এ সময় ষাঁড়কে জোর করে মাদক পান করানো হয় এবং তাদের চোখে মরিচের গুঁড়া মেখে দেওয়া হয়।এএফপি
