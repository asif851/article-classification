

ইরাকের রাজধানী বাগদাদের কেন্দ্রস্থলে আজ সোমবার দুটি আত্মঘাতী হামলায় অন্তত ২৫ জন নিহত হয়েছে। আহত হয়েছে ৬৩ জন। দেশটির স্বাস্থ্য মন্ত্রণালয় তাদের ফেসবুক পেজে এ তথ্য জানায়।
স্বরাষ্ট্র মন্ত্রণালয় এক বিবৃতিতে জানায়, বাগদাদের বাণিজ্যিক এলাকা অ্যাভিয়েশন স্কয়ার ছিল এ হামলার লক্ষ্য। দুজন ব্যক্তির ভেস্টে এই বিস্ফোরক দ্রব্য ছিল।
গত মাসে ইরাক আইএসের বিরুদ্ধে বিজয় ঘোষণা করে। কিন্তু দেশটির বিভিন্ন প্রান্তে জঙ্গিরা হামলা চালিয়েই যাচ্ছে। তিন বছর আগে দেশটির এক-তৃতীয়াংশ দখল করে নিয়েছিল সংগঠনটি।
