
কবিতা ও ছড়া পছন্দ করেন পশ্চিমবঙ্গের মুখ্যমন্ত্রী মমতা ব্যানার্জি। নিজেও লেখেন কবিতা ও ছড়া। এই ভালোবাসা থেকেই আবার ক্ষমতায় আসার পর তিনি কবিতা একাডেমি নির্মাণ করেছেন।
সরকারিভাবে জানানো হয়েছে, কবিতা ও আবৃত্তির প্রসারের লক্ষ্যে এই একাডেমি নির্মাণ করা হয়েছে। এর প্রধান করা হয়েছে একদা বামপন্থী কবি বলে পরিচিত সুবোধ সরকারকে। তিনি এক বছর আগে তৃণমূল কংগ্রেসে যোগ দেন।
নতুন একাডেমির দায়িত্ব পাওয়ার পর সুবোধ সরকার জানান, পশ্চিমবঙ্গে কবিতা ও আবৃত্তির প্রসারে মুখ্যমন্ত্রীর প্রচেষ্টাকে তিনি সফল করার চেষ্টা করবেন।
গত মেয়াদে মুখ্যমন্ত্রী থাকাকালে মমতা নজরুল ও শিশু একাডেমি গড়ে তুলেছিলেন।
