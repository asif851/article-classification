
ভারতের ক্ষমতাসীন কংগ্রেস নেতাদের পর তৃণমূল কংগ্রেসের নেতাদের সঙ্গে বাগ্যুদ্ধে জড়িয়ে পড়েছেন বিজেপির প্রধানমন্ত্রী পদপ্রার্থী নরেন্দ্র মোদি৷ লোকসভা নির্বাচন যতই শেষের দিকে যাচ্ছে, তাঁদের মধ্যে আক্রমণ-পাল্টা আক্রমণ ততই তীব্র হচ্ছে৷ মোদি-মমতা বন্দ্যোপাধ্যায় একে অন্যকে নিয়ে ব্যঙ্গ-বিদ্রূপও করছেন৷লোকসভা নির্বাচনের প্রচারণায় মোদি বা মমতা কেউ কাউকে আক্রমণ করে আগে তেমন বক্তৃতা-বিবৃতি দেননি৷ বরং বিজেপি সব সময় বলে আসছে, নির্বাচন-পরবর্তী সরকার গঠনে মমতার তৃণমূলের সঙ্গে জোট করতে পথ খোলা রাখছে বিজেপি৷ সম্প্রতি পশ্চিমবঙ্গের শ্রীরামপুরে বিজেপির প্রার্থীর পক্ষে এক সমাবেশে যোগ দিয়ে মোদি মমতার অাঁকা একটি ছবি চড়া মূল্যে বিক্রি নিয়ে প্রশ্ন তোলেন৷ মমতার সরকারের দুর্নীতি নিয়েও বক্তৃতা করেন হিন্দুত্ববাদী এই নেতা৷ এরপরই তৃণমূল ও মমতা মোদিকে আক্রমণ করা শুরু করেন৷ তখন তাঁকে ‘গুজরাটের কসাই’ বলেও আক্রমণ করেন তৃণমূল নেতারা৷মমতা গত বুধবার মোদিকে তুলনা করেন এমন একটি হনুমানের সঙ্গে, যার লেজ রয়েছে আগুনের ওপরে৷ আরেক ভাষণে তিনি জানতে চান, মোদি একটা ‘গাধা’ কি না৷ মোদির বিরুদ্ধে পশ্চিমবঙ্গে সাম্প্রদায়িক দাঙ্গা উসকে দেওয়ার অভিযোগ এনে তাঁকে কারাগারে পাঠানোরও দাবি তোলেন মমতা৷জবাবে মমতাকে উপহাস করে একই দিন মোদি বলেন, ‘দিদি, এত রাগ করবেন না৷’ তিনি আরও বলেন, ‘বাংলার চিকিৎসকদের আমি বলব, মমতা অসুস্থ হয় কি না, আপনারা খেয়াল রাখবেন৷’পশ্চিমবঙ্গের মুখ্যমন্ত্রী মমতা বুধবার একটি নির্বাচনী সমাবেশে বলেন, তাঁর (মোদির) একটি লেজ আছে৷ তিনি সবখানে জ্বলন্ত লঙ্কার চারপাশে উড়ে বেড়াচ্ছেন৷মমতার অঁাকা একটি ছবি এক কোটি ৮০ লাখ রুপিতে পশ্চিমবঙ্গের বিতর্কিত িচটফান্ড সারদার কর্ণধারের কেনার বিষয়টি নিয়ে সম্প্রতি প্রশ্ন তোলেন মোদি৷ এর পর থেকে প্রতিটি জনসভাতেই মমতা বিজেপি নেতা মোদিকে তুলাধোনা করছেন৷ এর আগে মোদিকে ‘কাগুজে বাঘ’ আখ্যায়িত করেন মমতা৷ আর মোদি সম্প্রতি ‘বাংলাদেশ থেকে ভারতে যাওয়া সবাইকে অনুপ্রবেশকারী’ আখ্যায়িত করেন এবং তাঁদের বিতাড়িত করা হবে বলে ঘোষণা দেন৷ বিষয়টি উল্লেখ করে গতকাল আরেক সমাবেশে মমতা প্রশ্ন করেন, ‘তিনি িক একটি গাধা?’এর আগে মমতা অভিযোগ করেন, মোদি আসামে সাম্প্রদায়িকতা উসকে দিয়েছেন৷ মোদি পশ্চিমবঙ্গেও জাতিগত সহিংসতা উসকে দেওয়ার চেষ্টা করেছেন৷মোদি এসব অভিযোগের জবাব দিয়েছেন পশ্চিমবঙ্গে এসেই৷ কলকাতায় বুধবার এক নির্বাচনী সভায় তিনি বলেন, ‘বাংলাদেশি অনুপ্রবেশকারী’দের বিষয়টি তোলার কারণেই মমতা রাগ করেছেন৷ তিনি বাংলাদেিশ ‘অনুপ্রবেশকারী’দের পশ্চিমবঙ্গে স্বাগত জানান৷ আর ভারতের অন্য রাজ্যের মানুষ এলে তিনি কষ্ট পান৷ ‘বাংলাদেিশ অনুপ্রবেশ’-এর বিষয়টি ২০০৫ সালে তিনিই লোকসভায় তুলেছিলেন৷সভায় উপস্থিত সমর্থকদের উদ্দেশে মোদি বলেন, ‘আমার প্রতি আপনাদের ভােলাবাসা যতই বাড়ছে, দিদি (মমতা) ততই রেগে যাচ্ছেন৷ তিনি আমাকে দিনের মধ্যে ২০০ বার স্মরণ করছেন৷ আমি জানি না, তিনি আমাকে নিয়ে কী বলছেন৷ তবে দিদি, আপনার প্রতিটি কথাই আমার জন্য আশীর্বাদ৷’মমতার কারাগারে পাঠানোর দাবির বিষয়টি উল্লেখ করে মোদি বলেন, ‘আপনিই পার্লামেন্টে ২০০৫ সালে বাংলাদেশি অনুপ্রবেশকারীদের প্রসঙ্গ তুলেছিলেন৷ ২০০৫ সালে আপনি যা তুলেছিলেন, এখন আপনার ভাইয়েরা তা তুলছে৷ অথচ আপনি আমাকে কারাগারে পাঠানোর কথা বলছেন৷ এটা ন্যায়বিচার নয়৷’মমতাকে উপহাস করে বিজেপির প্রধানমন্ত্রী পদপ্রার্থী বলেন, ‘আপনি আমাকে দড়িতে বেঁধে কারাগারে পাঠানোর কথা বলেছেন৷ কিন্তু আপনার দড়ি কেনার কাজে দরপত্র দিয়ে টাকা অপচয় করার দরকার নেই৷ শুধু বলে দিন, কোন কারাগারে আমাকে যেতে হবে৷ আমি নিজেই সেখানে যাব৷ কারাগারে গিয়ে আমার প্রথম কাজ হবে বাংলা ভাষা শেখা৷’ পিটিআই ও এনডিটিভি৷
