
পশ্চিম আফ্রিকার দেশ বুরকিনা ফাসোর পার্লামেন্ট ও রাষ্ট্রীয় টেলিভিশন ভবনে গতকাল বৃহস্পতিবার হামলা চালিয়েছে কয়েক হাজার বিক্ষোভকারী। তারা পার্লামেন্টে ঢুকে আগুন ধরিয়ে দেয় ও লুটপাট করে। তছনছ করা হয় টেলিভিশন ভবনও। হামলায় বন্ধ হয়ে যায় সম্প্রচার। প্রেসিডেন্ট ব্লেইস কমপাওরের মেয়াদ বাড়ানোর সুযোগ দিতে গতকালের পরিকল্পিত ভোটের আগে এ সহিংসতা হলো। কমপাওর ২৭ বছর ধরে ক্ষমতাসীন। বিক্ষোভকারীরা প্রেসিডেন্টের বাসভবন অভিমুখেও এগোনোর চেষ্টা করে। তবে পুলিশ হেলিকপ্টার থেকে কাঁদানে গ্যাসের শেল ছুড়ে তাদের ছত্রভঙ্গ করে দেয়।রয়টার্স
