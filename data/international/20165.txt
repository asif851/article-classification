
ভারতের পশ্চিমবঙ্গের বর্ধমানে বোমা বিস্ফোরণের ঘটনায় অন্যতম সন্দেহভাজন জঙ্গি শাহনূর আলমকে গতকাল শুক্রবার রাতে গ্রেপ্তার করেছে দেশটির জাতীয় তদন্ত সংস্থা (এনআইএ)।আজ বার্তা সংস্থা পিটিআইয়ের খবরে জানানো হয়, কেন্দ্রীয় নিরাপত্তা সংস্থার সহায়তায় আসামের নলবাড়ি থেকে নিষিদ্ধ জঙ্গি সংগঠন জামাআতুল মুজাহিদীন বাংলাদেশের (জেএমবি) সন্দেহভাজন এই অর্থপ্রধানকে গ্রেপ্তার করা হয়। ডক্টর নামেও পরিচিত শাহনূর। তিনি আসামের বরপেটা জেলার চাতালা গ্রামে বাস করছিলেন। তাঁকে ভারতে জেএমবির আর্থিক জোগানদাতা হিসেবে সন্দেহ করা হয়। গত ২ অক্টোবর বর্ধমান বিস্ফোরণের ঘটনার পর থেকে শাহনূরের খোঁজ করছিল এনআইএ। তাঁকে ধরিয়ে দিতে পাঁচ লাখ রুপি পুরস্কারও ঘোষণা করে সংস্থাটি। গত মাসে শাহনূরের স্ত্রীকে গ্রেপ্তার করে এনআই।
