
ব্রিটেনের এক নারী শিক্ষার্থীকে হত্যার ঘটনায় গতকাল সোমবার ইতালির ফ্লোরেন্স নগরে মার্কিন তরুণী আমান্ডা নক্স ও তাঁর সাবেক প্রেমিকের পুনর্বিচার শুরু হয়েছে।ইতালির সবচেয়ে আলোচিত এই হত্যাকাণ্ডের জন্য কে দায়ী—এই পুনর্বিচার শুরুর মধ্য দিয়ে সেই বিতর্ক আবার চাঙা হয়ে উঠল। হত্যার শিকার ব্রিটিশ ছাত্রী হলেন মেরেডিথ কার্চার। তাঁকে হত্যার সঙ্গে জড়িত থাকার অভিযোগে মার্কিন ছাত্রী আমান্ডা নক্স ও তাঁর সাবেক ইতালীয় প্রেমিক রাফায়েল সোলেসিটোকে গ্রেপ্তার করা হয়। চার বছর কারাগারে কাটান তাঁরা।২০০৭ সালে নক্সের কক্ষে অর্ধনগ্ন ও রক্তাক্ত অবস্থায় কার্চারের মরদেহ পড়ে থাকতে দেখা যায়। কার্চার নক্সের সঙ্গে একই কক্ষে থাকতেন। এএফপি।
