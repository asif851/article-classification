
পাকিস্তানে এক ভয়াবহ সড়ক দুর্ঘটনায় ১৭ শিশুসহ কমপক্ষে ৫৬ জন নিহত হয়েছে। গতকাল মঙ্গলবার দক্ষিণাঞ্চলীয় সিন্ধু প্রদেশে বাস ও ট্রাকের মুখোমুখি সংঘর্ষে এই হতাহতের ঘটনা ঘটে। খবর এএফপির।স্থানীয় পুলিশের জ্যেষ্ঠ কর্মকর্তা নাসির আফতাব জানান, খায়েরপুর শহরের কাছে ঘটা ওই দুর্ঘটনায় নিহত ব্যক্তিদের মধ্যে ১৭ জন নারী ও ১৮ জন শিশু। আহত হয়েছেন আরও ১৮ জন।স্থানীয় একটি হাসপাতালের চিকিৎসক জাফির সুমরো বলেন, ‘এ রকম ভয়াবহ মাত্রার দুর্ঘটনা আমি এর আগে দেখিনি। নিহত ব্যক্তিদের মধ্যে এক শিশু ছাড়া সবাই ঘটনাস্থলেই মারা গেছেন।’উত্তর-পশ্চিমাঞ্চলের সোয়াত উপত্যকা থেকে বাসটি করাচির দিকে যাচ্ছিল। আর ট্রাকটি আসছিল করাচি থেকে।
