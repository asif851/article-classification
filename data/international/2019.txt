
যুক্তরাষ্ট্রের টেক্সাসে লকহার্ট শহরের কাছে গতকাল শনিবার একটি হট এয়ার বেলুনে আগুন ধরে অন্তত ১৬ জন মারা গেছেন। এক বিবৃতিতে কাল্ডওয়েল কাউন্টির শেরিফ ডেনিয়েল ল বলেছেন, দুর্ঘটনায় কেউ বেঁচে আছেন বলে মনে হচ্ছে না। নিহত ব্যক্তিদের পরিচয় শনাক্তের চেষ্টা করছে তাঁর কার্যালয়। কেন্দ্রীয় বেসরকারি বিমান চলাচল প্রশাসন বেলুন দুর্ঘটনার বিষয়টি নিশ্চিত করলেও হতাহত হওয়ার ব্যাপারে কিছু বলেনি। তবে টেক্সাসের গভর্নর গ্রেগ অ্যাবট এক বিবৃতিতে নিহত ব্যক্তি ও তাঁদের পরিবারের প্রতি সমবেদনা জানিয়েছেন। রয়টার্স।
