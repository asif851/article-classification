
রুশ প্রেসিডেন্ট ভ্লাদিমির পুতিন ও আর্জেন্টিনার প্রেসিডেন্ট ক্রিস্টিনা কির্চনার গত শনিবার বহুমেরুকেন্দ্রিক বিশ্বের আহ্বান জানিয়েছেন। পাশাপাশি পূর্ব-পশ্চিম উত্তেজনা প্রশমন ও লাতিন আমেরিকার সঙ্গে সম্পর্কোন্নয়নের তাগিদ দিয়েছে মস্কো। খবর এএফপির।লাতিন আমেরিকায় ছয় দিনের সফরের অংশ হিসেবে পুতিন শনিবার আর্জেন্টিনায় যান। সেখানে তাঁর সম্মানে কির্চনারের দেওয়া এক নৈশভোজে রুশ প্রেসিডেন্ট এসব কথা বলেন। তিনি বলেন, ‘আমরা মনেপ্রাণে বহুমেরুর বিশ্ব, যেখানে কোনো বৈষম্য থাকবে না।’আর্জেন্টিনা থেকে গতকালই পুতিন ব্রাজিল যান। সেখানে তিনি ব্রাজিল, রাশিয়া, ভারত, চীন ও দক্ষিণ আফ্রিকা নিয়ে গঠিত বিআরআইসিএস সম্মেলনে যোগ দেবেন। এ ছাড়া মাঠে বিশ্বকাপের ফাইনাল খেলা উপভোগ করবেন তিনি। এর আগে পুতিন কিউবা ও নিকারাগুয়া সফর করেন। কিউবায় তিনি বিপ্লবী নেতা ফিদেল কাস্ত্রোর সঙ্গে বৈঠক করেন।
