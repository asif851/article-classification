
ভারতের সর্বোচ্চ বেসামরিক পদক ‘ভারতরত্ন’-র জন্য বিজেপিদলীয় সাবেক প্রধানমন্ত্রী অটল বিহারি বাজপেয়ি এবং স্বাধীনতাসংগ্রামের নেতা ‘নেতাজি’ সুভাষচন্দ্র বসু্ মনোনয়ন পেতে পারেন বলে ধারণা করা হচ্ছে। ভারতরত্ন পদক প্রদানের জন্য স্বরাষ্ট্রমন্ত্রীর পাঁচজনের নাম প্রস্তাবের নির্দেশের পর এই গুঞ্জন আরও জোরালো হয়েছে। এত দিন বিজেপির নেতারা বাজপেয়িকে ভারতরত্ন পদক দেওয়ার জন্য দাবি জানিয়ে আসছিলেন। প্রধানমন্ত্রী নরেন্দ্র মোদি তাঁর আসন্ন স্বাধীনতা দিবসের ভাষণে এ-সংক্রান্ত ঘোষণা দিতে পারেন। তবে নেতাজির পরিবারের অধিকাংশ সদস্যই এই পদক প্রদানের বিরোধী। তাঁরা দাবি করেন নেতাজির অন্তর্ধার রহস্যের প্রথমে সুরাহা হওয়া উচিত। পিটিআই, এনডিটিভি
