
তাইওয়ানে জরুরি অবতরণে ব্যর্থ হওয়ার পর একটি বিমান বিধ্বস্ত হয়েছে। দুর্ঘটনায় ৪০ জনের বেশি মানুষ নিহত হয়েছে বলে স্থানীয় কর্মকর্তাদের বরাত দিয়ে বিবিসি অনলাইনের খবরে জানানো হয়েছে।দেশটির অভ্যন্তরীণ রুটে চলাচলকারী ট্রান্সএশিয়া এয়ারওয়েজের উড়োজাহাজটি পেংঘু দ্বীপে যাওয়ার পথে ম্যাগং বিমানবন্দরের কাছে বিধ্বস্ত হয়। তাইওয়ানের বার্তা সংস্থা সিএনএ জানিয়েছে, বিমানটিতে মোট ৫৪ জন যাত্রী এবং চারজন ক্রু ছিলেন।স্থানীয় গণমাধ্যমের খবরে বলা হয়েছে, ফ্লাইট জিই২২২ জরুরি অবতরণে ব্যর্থ হয় এবং এর পরপরই এটি বিধ্বস্ত হয়। দেশটির বেসামরিক বিমান চলাচল কর্তৃপক্ষ এ তথ্য জানিয়েছে।
