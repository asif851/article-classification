
মিসরের ক্ষমতাচ্যুত প্রেসিডেন্ট মোহাম্মদ মুরসির বিরুদ্ধে তথ্য পাচারের অভিযোগ আনা হয়েছে। গতকাল শনিবার একজন সরকারি কৌঁসুলি এ অভিযোগ আনেন। অভিযোগে বলা হয়, মুরসি ও তাঁর সহযোগী মুসলিম ব্রাদারহুডের কয়েকজন নেতা কাতারে রাষ্ট্রের গোপনীয় তথ্য পাচার করে জাতীয় নিরাপত্তাকে ঝুঁকির মুখে ফেলেছিলেন। খবর রয়টার্সের।মিসরের নিরাপত্তা বিভাগ সূত্রে জানা গেছে, গত মাসে দেশটি কাতার সরকার ও সে দেশের আল-জাজিরা টেলিভিশন চ্যানেলের কাছে মুরসির তথ্য পাচারের ব্যাপারে তদন্ত চালিয়েছে। ২০১৩ সালে তখনকার সেনাপ্রধান ও বর্তমান প্রেসিডেন্ট আবদেল ফাত্তাহ আল-সিসি মুরসিকে ক্ষমতাচ্যুত করেন।
