
যুক্তরাষ্ট্রের অ্যাটর্নি জেনারেল জেফ সেসন্স গতকাল শুক্রবার বলেছেন, উইকিলিকসের প্রতিষ্ঠাতা জুলিয়ান অ্যাসাঞ্জকে গ্রেপ্তার করাই এখন তাঁর দেশের অগ্রাধিকার। এ ব্যাপারে ইতিমধ্যে পদক্ষেপ নেওয়া হয়েছে জানিয়ে তিনি বলেন, ‘আমরা কিছু মানুষকে কারাগারে পাঠাব।’জুলিয়ান অ্যাসাঞ্জ পাঁচ বছর ধরে যুক্তরাজ্যের লন্ডনে অবস্থিত ইকুয়েডরের দূতাবাসে রাজনৈতিক আশ্রয়ে আছেন। তাঁর প্রতিষ্ঠান উইকিলিকস যুক্তরাষ্ট্রের বহু রাষ্ট্রীয় গোপন নথি ফাঁস করে বিশ্বজুড়ে আলোড়ন তুলেছিল।
 
