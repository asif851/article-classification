
চীনে হত্যা ও ধর্ষণের দায়ে এক যুবকের মৃত্যুদণ্ড কার্যকর হওয়ার প্রায় ১৮ বছর পর তাঁকে নির্দোষ ঘোষণা করা হয়েছে।বার্তা সংস্থা এএফপির খবরে জানানো হয়, আজ সোমবার দেশটির একটি আঞ্চলিক আদালত পুনর্বিচারের রায়ে ওই যুবককে নির্দোষ ঘোষণা করেন।যুবকের নাম হুজজিলতু। তাঁর বয়স ছিল ১৮ বছর। ১৯৯৬ সালে ইনার মঙ্গোলিয়ায় একটি হত্যা ও ধর্ষণের মামলায় তাঁকে দোষী সাব্যস্ত করা হয়। ২০০৫ সালে অপর এক ব্যক্তি ওই অপরাধের দায় স্বীকার করেন।আদালত বলেন, যে তথ্য-প্রমাণের ভিত্তিতে ওই যুবককে মৃত্যুদণ্ডাদেশ দেওয়া হয়েছিল, তা ছিল অসংগতিপূর্ণ ও অপর্যাপ্ত। তিনি নির্দোষ।যুবকের পিতা-মাতার কাছে ক্ষমা চেয়েছেন আদালত।
