
দল তাঁর পছন্দের আসনে মনোনয়ন না দেওয়ায় হতাশা প্রকাশ করেছেন ভারতীয় জনতা পার্টির (বিজেপি) জ্যেষ্ঠ নেতা যশোবন্ত সিং। তিনি আজ রোববার দল থেকে পদত্যাগ করতে পারেন।৭৬ বছর বয়সী যশোবন্ত রাজস্থান রাজ্যে তাঁর নিজ নির্বাচনী এলাকা বারমার থেকে শেষবারের মতো নির্বাচন করতে চেয়েছিলেন। কিন্তু তাঁর অনুরোধ উপেক্ষা করে ওই আসনে অবসরপ্রাপ্ত সামরিক কর্মকর্তা সোনারাম চৌধুরীকে মনোনয়ন দেয় দল। গতকাল তিনি এ নিয়ে এনডিটিভির কথা বলতে গিয়ে কান্নায় ভেঙে পড়েন।বিজেপির ওই সিদ্ধান্তে হতাশা ব্যক্ত করেন যশোবন্ত। তিনি সেখান থেকে স্বতন্ত্র প্রার্থী হতে পারেন। অবশ্য এ ব্যাপারে এখনো নিশ্চিত করেননি তিনি।বিজেপির সভাপতি রাজনাথ সিং বলেন, যশোবন্ত দলের একজন জ্যেষ্ঠ নেতা। একটি আসনের মনোনয়ন নিয়ে তাঁকে মূল্যায়ন করা যাবে না। এনডিটিভি।
