
দক্ষিণ কোরিয়ার নির্মিত দুটি অত্যাধুনিক এফএ-৫০ যুদ্ধবিমান গতকাল শনিবার গ্রহণ করেছে ফিলিপাইন। সমুদ্রসীমা নিয়ে শক্তিশালী প্রতিবেশী চীনের সঙ্গে উত্তেজনা বাড়ার প্রেক্ষাপটে এসব যুদ্ধবিমান সংগ্রহ করল দেশটি। এর মাধ্যমে প্রায় এক দশক পর শব্দের চেয়ে দ্রুতগতিসম্পন্ন যুদ্ধবিমান পেল ম্যানিলা। ফরমায়েশ করা ১২টি যুদ্ধবিমানের মধ্যে প্রথম দুটি গ্রহণ করল ফিলিপাইন। এ ঘটনার মধ্য দিয়ে মূলত ম্যানিলার সামরিক কর্তৃত্ব প্রদর্শনের প্রস্তুতির ইঙ্গিত মিলছে।এএফপি
