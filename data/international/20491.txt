
ভারতের ওডিশা রাজ্যে বন্ধ্যাকরণ আপাতত নিষিদ্ধ ঘোষণা করেছে সরকার। রাজ্যের আঙ্গুল জেলায় গত শুক্রবার বন্ধ্যাকরণ কর্মসূচির আওতায় নারীদের অস্ত্রোপচারকালে এক চিকিৎসক বাইসাইকেল পাম্প ব্যবহারের খবর প্রকাশিত হওয়ার পর সরকার এই সিদ্ধান্ত নেয়। খবর বিবিসির।খবরে বলা হয়, ওডিশার পাশের রাজ্য ছত্তিশগড়ে গত মাসেই চালানো বন্ধ্যাকরণ অভিযানে ১৫ নারীর মৃত্যু হয়। ওই নারীদের মৃত্যু এবং শুক্রবারের ঘটনায় আতঙ্ক ছড়িয়ে পড়ার কারণে সরকার বন্ধ্যাকরণের এ কর্মসূচি বন্ধ করে দেয়।স্ত্রীরোগ বিশেষজ্ঞ পূর্বিতা দামের। তিনি বলেন, ল্যাপারোস্কপির মাধ্যমে বন্ধ্যাকরণ করার সময় পেটের ভেতর বাতাস ঢোকানোর দরকার হয়। এতে অস্ত্রোপচারে সুবিধা হয়।ওডিশা সরকার জানায়, নিয়ন্ত্রিত পদ্ধতির বদলে ওই নারীদের শরীরে যে সাধারণ বাতাস ঢোকানো হয়েছে, তা মারাত্মক স্বাস্থ্যঝুঁকির কারণ হতে পারে। তাই সংশ্লিষ্ট ব্যক্তিদের বিরুদ্ধে ব্যবস্থা নেওয়া হচ্ছে। আর সতর্কতা হিসেবে গোটা রাজ্যে বন্ধ্যাকরণ বন্ধ রাখা হচ্ছে।
