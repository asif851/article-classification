
পাকিস্তানের প্রধানমন্ত্রী নওয়াজ শরিফ বলেছেন, ১৯৯৯ সালে আগের মেয়াদে প্রধানমন্ত্রী থাকা অবস্থায় তিনি ভারতের তৎকালীন প্রধানমন্ত্রী অটল বিহারি বাজপেয়ির সঙ্গে দুই দেশের সম্পর্ক উন্নয়নের কাজ শুরু করেছিলেন৷ কিন্তু বেশিদূর অগ্রসর হওয়ার সুযোগ পাননি৷ এবার নরেন্দ্র মোদির সঙ্গে সেখান থেকেই সেই কাজ শুরু করতে চান৷ভারতের প্রধানমন্ত্রী হিসেবে নরেন্দ্র মোদির শপথ গ্রহণ অনুষ্ঠানে যোগ দিতে গতকাল সোমবার নয়ািদল্লি পেঁৗছান নওয়াজ শরিফ৷ এরপর এনডিটিভিকে দেওয়া এক সাক্ষাৎকারে তিনি ওই কথা বলে৷নয়াদিল্লির উদ্দেশে বিমানে ওঠার আগে নওয়াজ শরিফ লাহোরে সাংবাদিকদের বলেন, ‘আমি শান্তির বার্তা নিয়ে যাচ্ছি৷ সংলাপই একমাত্র সমাধান৷’ মোদির শপথ অনুষ্ঠানে নওয়াজের যোগ দেওয়ার বিষয়টিকে চিরপ্রতিদ্বন্দ্বী দুই দেশ ভারত ও পাকিস্তানের সম্পর্কের বরফ গলানোর ক্ষেত্রে গুরুত্বপূর্ণ পদক্ষেপ বলে মনে করা হচ্ছে৷ নওয়াজের সঙ্গে তাঁর স্ত্রী কুলসুম নওয়াজ ও ছেলে হুসাইনসহ সরকারি কর্মকর্তারা ছিলেন৷ভারতে পেঁৗছার এনডিটিভিকে নওয়াজ বলেন, আগের মেয়াদে পকিস্তানের প্রধানমন্ত্রী থাকার সময় দুই দেশের সম্পর্ক উন্নয়নে ভারতের তৎকালীন প্রধানমন্ত্রী অটল বিহারি বাজপেয়ির সঙ্গে কাজ শুরু করেছিলেন৷ সেখান থেকেই আবার কাজ শুরু করতে চান৷ নওয়াজ বলেন, ‘১৯৯৯ সালে বাজপেয়ি ও আমি যেখানে শেষ করেছিলাম, সেখান থেকেই শুরু করে এগিয়ে যেতে চাই৷’ নওয়াজ বলেন, দুই দেশের সরকারই বিপুল জনসমর্থন নিয়ে সরকার পরিচালনা করবে৷ এটা পারস্পরিক সম্পর্ক উন্নয়নের ক্ষেত্রে নতুন অধ্যায় সৃষ্টি করতে সহায়তা করবে৷পাকিস্তানের প্রধানমনন্ত্রী বলেন, ‘আমাদের পরস্পরের ওপর থেকে সন্দেহ, ভয় ও অবিশ্বাস দূর করতে হবে৷ এই অঞ্চলের স্থিতিশীলতা ও নিরাপত্তা নিশ্চিত করতে উভয় দেশকে কাজ করতে হবে৷’ আজ মঙ্গলবার নরেন্দ্র মোদির সঙ্গে নওয়াজের দ্বিপক্ষীয় বৈঠক হওয়ার কথা রয়েছে৷
