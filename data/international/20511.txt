
ভারতের পশ্চিমবঙ্গের দার্জিলিংকে গোর্খাল্যান্ড রাজ্য ঘোষণার দাবিতে আন্দোলনরত গোর্খা জনমুক্তি নারী মোর্চার কর্মীরা রান্না বন্ধ করে রাজপথে নামার হুমকি দিয়েছেন। মিছিল শেষে দার্জিলিংয়ে আয়োজিত সমাবেশে গতকাল নারীনেত্রীরা এ ঘোষণা দেন। তাঁরা ঘোষণা দেন, নারীরা এই আন্দোলনকে জোরদার করার লক্ষ্যে রান্না বন্ধ করে আন্দোলনে নামবেন। মিছিলে নেতৃত্ব দেন গোর্খা জনমুক্তি মোর্চার প্রধান বিমল গুরুংয়ের সহধর্মিণী ও নারী মোর্চার সভানেত্রী আশা গুরুং।
