
যুক্তরাষ্ট্রের নিউইয়র্ক শহরের ওয়ালস্ট্রিটের আইকনিক ষাঁড়ের মূর্তির মুখোমুখি স্থাপন করা সাহসী মেয়ের ভাস্কর্যটি এখনই সরানো হচ্ছে না। সেটি আগামী বছরের মার্চ পর্যন্ত সেখানেই থাকছে। নিউইয়র্কের মেয়র বিল ডি ব্লাজিও বলেন, সংশ্লিষ্ট পৌর সংস্থাগুলো এমনটা চাইছে। গত রোববার ভাস্কর্যটি সরানোর কথা ছিল। জেন্ডার বৈষম্যের প্রতি মনোযোগ আকর্ষণ করতে ৮ মার্চ ব্রেঞ্জের তৈরি ভাস্কর্যটি ওই ষাঁড়ের মূর্তির সামনে স্থাপন করা হয়। ভাস্কর্যটি ইতিমধ্যে বিশ্বজুড়ে জনপ্রিয়তা পেয়েছে। এ প্রসঙ্গে ব্লাজিও বলেন, ‘সে (ভাস্কর্যের মেয়েটি) সবাইকে অনুপ্রাণিত করছে এমন একটা মুহূর্তে, যখন আমাদের অনুপ্রেরণার প্রয়োজন।’
 
