
ইসলামি জঙ্গিরা অস্ট্রেলিয়ার সাধারণ মানুষকে ধরে নির্বিচারে শিরশ্ছেদ করার পরিকল্পনা করেছে, এমন তথ্য পেয়ে দেশটির সিডনি শহরে তল্লাশি অভিযান শুরু করেছে পুলিশ। দেশটির প্রধানমন্ত্রী টনি অ্যাবোট জঙ্গিদের এমন নৃশংস পরিকল্পনার বিষয়টি নিশ্চিত করেছেন।কর্মকর্তারা বলেছেন, প্রায় ৮০০ পুলিশ ভারী অস্ত্রে সুসজ্জিত হয়ে ইসলামি সংগঠনগুলির বিরুদ্ধে অভিযান শুরু করেছে। ইতিমধ্যে তাঁরা ১৫ জন সন্দেহভাজন ব্যক্তিকে গ্রেপ্তারও করেছে। খবর বিবিসির।প্রধানমন্ত্রী টনি অ্যাবোট বলেছেন, ইসলামিক এস্টেটের (আইএস) একজন জ্যেষ্ঠ নেতা এখানকার নাগরিকদের প্রকাশ্যে হত্যা করার ঘোষণা দিয়েছেন। 
ওই আইএস নেতার বিরুদ্ধে হত্যা পরিকল্পনার অভিযোগ আনা হয়েছে।
রাষ্ট্রপক্ষের আইনজীবীরা জানিয়েছেন, এই গ্রুপটি কাউকে নৃশংসভাবে হত্যার জঘন্য পরিকল্পনায় জড়িত ছিল।
অস্ট্রেলিয়ার গণমাধ্যম জানিয়েছে, আটক হওয়া লোকজনের কাছ থেকে ইসলামিক স্টেটের পতাকা পাওয়া গেছে যা অস্ট্রেলিয়ায় আইএসের উপস্থিতি নিশ্চিত করে।
আজ সংবাদমাধ্যমগুলোর সঙ্গে আলাপকালে প্রধানমন্ত্রী অ্যাবোট বলেন, গোয়েন্দা প্রতিবেদনের মাধ্যমে তাঁরা নিশ্চিত হয়েছেন যে অস্ট্রেলিয়ায় মানুষ হত্যার পরিকল্পনা অনেক আগে থেকেই করে আসছিলেন দেশটিতে অবস্থানরত আইএসের শীর্ষ কিছু নেতা। 
