
মহান স্বাধীনতা ও জাতীয় দিবসে ‘লাখো কণ্ঠে সোনার বাংলা’ কর্মসূচির অংশ হিসেবে ভারতের কলকাতায়ও ধ্বনিত হয়েছে বাংলাদেশের জাতীয় সংগীত।আজ বুধবার স্থানীয় সময় সকাল সাড়ে ১০টার দিকে কলকাতার বাংলাদেশ উপহাইকমিশনের প্রধান ফটকের সামনে বঙ্গবন্ধু শেখ মুজিব সরণিতে ‘সোনার বাংলা’ গাওয়া হয়।এই কর্মসূচিতে অংশ নেন উপহাইকমিশন, বাংলাদেশ বিমান, সোনালী ব্যাংকের কর্মকর্তা-কর্মচারীসহ কলকাতার বিভিন্ন বিশ্ববিদ্যালয়, মহাবিদ্যালয় ও বিদ্যালয়ের বাংলাদেশি শিক্ষার্থী ও কলকাতায় অবস্থানরত বাংলাদেশের নাগরিকেরা।
