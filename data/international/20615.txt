
তুরস্ক ও সিরিয়ার সীমান্তবর্তী শহর সুরিজে বিস্ফোরণে অন্তত ২৮ জন নিহত ও অনেকে আহত হয়েছেন। দেশটির স্বরাষ্ট্র মন্ত্রণালয়ের বরাত দিয়ে এ খবর জানিয়েছে বার্তা সংস্থা এএফপি।
তুরস্ক কর্তৃপক্ষের দাবি, এটি জঙ্গি সংগঠন ইসলামিক স্টেটের (আইএস) কাজ।
বিবিসি অনলাইনের খবরে জানানো হয়, আমারা কালচার সেন্টারের কেন্দ্রের বাগানে এ বিস্ফোরণটি হয়।
দ্য ফেডারেশন অব সোশ্যালিস্ট ইয়ুথ অ্যাসোসিয়েশনস (এসজিডি​এফ) জানায়, সিরিয়ার কোবানি শহরের পুনর্গঠন কাজে অংশ নেওয়ার জন্য ওই ​সময় সেখানে অন্তত ৩০০ সদস্য ​ছিলেন। সংগঠনটি বিস্ফোরণের আগের ও পরের ছবি টুইটারে প্রকাশ করেছে।
এটি ঠিক কোন ধরনের বিস্ফোরণ আনুষ্ঠানিকভাবে জানা যায়নি। তবে, এটি আত্মঘাতী হামলা হতে পারে বলে ধারণা করা হচ্ছে।
সিরিয়ার কোবানি শহরের কাছেই তুরস্কের এই সীমান্তবর্তী শহর সুরিজ। গত সেপ্টেম্বর থেকে কোবানিতে জঙ্গি সংগঠন ইসলামিক স্টেটের (আইএস) সদস্য ও কুর্দি যোদ্ধাদের মধ্যে যুদ্ধ চলছে। আইএস শহরটি দখল করে নিলে সেখানকার অনেক বাসিন্দা পালিয়ে তুরস্কে আশ্রয় নেন।
