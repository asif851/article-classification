
প্রেসিডেন্ট শি জিনপিংকে দেশের নতুন যৌথ বাহিনীর ব্যাটেল কমান্ড সেন্টারের ‘কমান্ডার ইন চিফ’ ঘোষণা করা হয়েছে। দেশটির রাষ্ট্রীয় গণমাধ্যম গত বুধবার জানায়, প্রথমবারের মতো কেন্দ্রীয় সামরিক কমিশন (সিএমসি) পরিদর্শনকালে জিনপিংকে এ উপাধি দেওয়া হয়। দেশটির সামরিক বাহিনীকে পুনর্বিন্যস্ত ও শক্তিশালী করার অংশ হিসেবে সিএমসি পরিদর্শনে যান তিনি। এ সময় জিনপিং বলেন, সামরিক বাহিনীকে ‘সম্পূর্ণ অনুগত’ হতে হবে। সেই সঙ্গে যুদ্ধের ময়দানে লড়াইয়ে দক্ষ, যোগ্য আদেশদানকারী এবং যুদ্ধ জয়ের সাহসী ও যোগ্য হতে হবে।
