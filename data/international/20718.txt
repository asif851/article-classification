
কেনিয়ার প্রেসিডেন্ট উহুরু কেনিয়াত্তার বিচার পিছিয়েছেন আন্তর্জাতিক অপরাধ আদালত (আইসিসি)। গতকাল বৃহস্পতিবার আইসিসি জানিয়েছেন, কেনিয়াত্তার বিচার শুরু হবে আগামী ১২ নভেম্বর। নির্বাচন-পরবর্তী সহিংসতায় মানবতাবিরোধী অপরাধের অভিযোগে কেনিয়াত্তার বিচার শুরু হওয়ার কথা ছিল আগামী ৯ জুলাই। আইসিসির এক বিজ্ঞপ্তিতে বলা হয়, ‘কেনিয়াত্তার বিচার শুরুর জন্য নতুন তারিখ নির্ধারণ করেছেন আদালত। আগামী ১২ নভেম্বর তাঁর বিচার শুরু হবে।’ এএফপি।
