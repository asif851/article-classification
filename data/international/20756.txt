
ইন্দোনেশিয়ার রাজধানী জাকার্তায় একটি ব্যস্ত বাস টার্মিনালে সন্দেহভাজন আত্মঘাতী বোমা হামলায় পুলিশের এক সদস্যসহ দুজন নিহত হয়েছেন। শহরের পূর্বাঞ্চলের কামপুং মেলাইয়ু বাস টার্মিনালে গতকাল বুধবারের ওই বিস্ফোরণে আহত হন পুলিশের আরও পাঁচ সদস্য।
যুক্তরাজ্যে কনসার্টে হামলার দুই দিন পরই জাকার্তায় এ হামলা হলো।
জাকার্তার পুলিশ ও প্রত্যক্ষদর্শীরা জানান, তাঁরা দুটি বিস্ফোরণের শব্দ শুনেছেন। জাতীয় পুলিশের উপপ্রধান সিয়াফরুদ্দিন বলেন, ‘এখন পর্যন্ত আমরা সন্দেহ করছি, এটা একটা আত্মঘাতী বোমা হামলা। একজন পুলিশ সদস্য ছাড়াও বিস্ফোরণে হামলাকারী নিহত হয়েছেন।’
