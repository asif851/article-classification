
পরজীবীসৃষ্ট রোগ নিরাময়ে চিকিৎসাপদ্ধতি আবিষ্কার করে ২০১৫ সালে চিকিৎসাবিজ্ঞানে নোবেল জিতে নিলেন তিন বিজ্ঞানী। আজ সোমবার নোবেল জুরি বোর্ড পুরস্কারের জন্য তাঁদের নাম ঘোষণা করে।
চিকিৎসাবিজ্ঞানে এ বছর নোবেল বিজয়ীরা হলেন আইরিশ বংশোদ্ভূত উইলিয়াম ক্যাম্পবেল, জাপানের সাতোশি ওমুরা এবং চীনের ইউইউ তু।
বার্তা সংস্থা এএফপির খবরে জানানো হয়, কেঁচো ক্রিমি থেকে সৃষ্ট রোগ প্রতিকারে নতুন চিকিৎসাপদ্ধতি আবিষ্কারের জন্য ক্যাম্পবেল ও ওমুরা নোবেল পান। তাঁরা পুরস্কারের অর্ধাংশ ভাগাভাগি করে নেবেন। অন্যদিকে, ম্যালেরিয়ার নতুন চিকিৎসাপদ্ধতি আবিষ্কারের জন্য তু মোট পুরস্কারের অর্ধেক পাবেন।
