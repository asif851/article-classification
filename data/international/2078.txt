
মালির জাতিসংঘের দুটি ঘাঁটিতে গত সোমবার বন্দুকধারী ব্যক্তিদের হামলায় নয়জন নিহত হয়েছে। নিহত ব্যক্তিদের একজন শান্তিরক্ষী বাহিনীর সদস্য, একজন মালির সৈনিক, ছয়জন মালির নিরাপত্তাকর্মী ও একজন ঠিকাদার। মালির জাতিসংঘ মিশন থেকে এক বিবৃতিতে বলা হয়, দেশটির মধ্যাঞ্চলীয় মোপতির দৌয়েন্তজায় সোমবার ভোরে এ হামলার ঘটনা ঘটে। হামলায় শান্তিরক্ষী বাহিনীর ওই সদস্য ও মালির একজন সৈন্য নিহত হয়েছে। এর কয়েক ঘণ্ট পর বন্দুক ও গ্রেনেড নিয়ে ছয় ব্যক্তি মালির উত্তর-পশ্চিমাঞ্চলে অবস্থিত তিম্বুকতুর জাতিসংঘ মিশনের প্রবেশপথে হামলা চালায়। তারা জাতিসংঘের নিরাপত্তারক্ষীদের লক্ষ্য করে গুলি করে।
এএফপি 
