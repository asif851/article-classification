
সাহিত্যে বিশেষ অবদানের জন্য এ বছর নোবেল পুরস্কার পেয়েছেন ৬৯ বছর বয়সী ফরাসি সাহিত্যিক পাত্রিক মোদিয়ানো। আজ বৃহস্পতিবার এ শাখায় তাঁকে বিজয়ী ঘোষণা করে সুইডিশ একাডেমি।বিবিসির অনলাইন ও রয়টার্সের খবরে জানানো হয়, পুরস্কারস্বরূপ সুইডিশ একাডেমি মাদিয়োনোকে ১১ লাখ মার্কিন ডলার (৮ কোটি ৫২ লাখ ৩৯ হাজার বাংলাদেশি টাকা) দেবে।পাত্রিক মোদিয়ানো এ পর্যন্ত ৩০টি উপন্যাস লিখেছেন। এর মধ্যে উল্লেখযোগ্য আ ট্রেস অব ম্যালিস, হানিমুন, মিসিং পারসন, লাকম্ব, লুসিয়েন ইত্যাদি। তাঁর লেখা উপন্যাস নিয়ে বেশ কিছু চলচ্চিত্রও তৈরি হয়েছে।
গত বছর সাহিত্যে নোবেল পুরস্কার পান কানাডার সাহিত্যিক এলিস মুনরো।
