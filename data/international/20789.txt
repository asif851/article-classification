
রাস্তায় নিরাপত্তা ও ট্রাফিক ব্যবস্থার ওপর নজরদারি চালাতে ভারতের পশ্চিমবঙ্গ রাজ্যের রাজধানী কলকাতায় ৫০০ নজরদারি ক্যামেরা বসানোর উদ্যোগ নেওয়া হয়েছে। কলকাতার ৬৫টি থানা এলাকায় এসব নজরদারি ক্যামেরা বসানো হবে বলে জানিয়েছে পুলিশ। সংশ্লিষ্ট সূত্রে আরও জানা যায়, ইতিমধ্যে ৪০০ ক্যামেরা বসানোর কাজ শেষ হয়েছে। এ জন্য খরচ হয়েছে ১৩ কোটি রুপি। এই ৪০০ ক্যামেরার কাজ শুরু হয়েছে গত শনিবার কালীপূজার রাত থেকে। বাকি ১০০ ক্যামেরার বসানোর কাজ চলছে। এ জন্য প্রাথমিক পর্যায়ে বরাদ্দ করা হয়েছে আড়াই কোটি রুপি। আগামী সপ্তাহের মধ্যেই এই ১০০টি ক্যামেরা বসানোর কাজ শেষ হবে।
