
ইরানে আজ শুক্রবার পার্লামেন্ট নির্বাচনে ভোট নেওয়া হচ্ছে। একই সঙ্গে দেশটির বিশেষজ্ঞ পরিষদেরও নির্বাচন হচ্ছে। বার্তা সংস্থা রয়টার্সের প্রতিবেদনে এ তথ্য জানানো হয়।দেশটির রাষ্ট্রীয় টেলিভিশনের খবরে জানানো হয়, ইরানে ভোট নেওয়া শুরু হয়েছে। দেশব্যাপী লাখো ইরানি তাঁদের ভোট দেবেন।বিবিসি অনলাইনের প্রতিবেদনে জানানো হয়, ভোট দেওয়ার যোগ্য ভোটারের সংখ্যা প্রায় ৫৫ মিলিয়ন (সাড়ে পাঁচ কোটি)। স্থানীয় সময় সকাল আটটায় ভোটগ্রহণ শুরু হয়েছে। সন্ধ্যা ছয়টায় ভোট নেওয়া শেষ হবে।পার্লামেন্টের আসনসংখ্যা ২৯০। মেয়াদ চার বছর।অন্যদিকে বিশেষজ্ঞ পরিষদের আসন ৮৮। ধর্মীয় নেতাদের প্রভাবশালী এই কমিটির মেয়াদ আট বছর। তাঁরাই দেশটির পরবর্তী সর্বোচ্চ নেতা নির্বাচিত করবেন।পার্লামেন্ট ও বিশেষজ্ঞ পরিষদ—দুটিতেই বর্তমানে রক্ষণশীলদের আধিপত্য রয়েছে। এই নির্বাচনকে উদারপন্থী প্রেসিডেন্ট হাসান রুহানির রাজনৈতিক ও সামাজিক সংস্কারের প্রচেষ্টার ক্ষেত্রে একটি বড় পরীক্ষা হিসেবে দেখা হচ্ছে।ইরানের রাজনীতি মূলত বিভিন্ন রাজনৈতিক দলের পরিবর্তে উদারপন্থী ও রক্ষণশীল এই দুই ধারায় বিভক্ত। আজকের নির্বাচনেও এই দুই পক্ষের মধ্যে প্রতিদ্বন্দ্বিতা হচ্ছে।
আরও পড়ুন..ইরানে পার্লামেন্ট নির্বাচন আজ
