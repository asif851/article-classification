
প্রবীণ কংগ্রেস নেতা ও ভারতের গ্রাম উন্নয়নমন্ত্রী জয়রাম রমেশ বলেছেন, তৃণমূল কংগ্রেস বিজেপির সঙ্গী। তাই তৃণমূলের সঙ্গে আসন্ন লোকসভা নির্বাচনে কোনো জোট হবে না। লোকসভা নির্বাচনে কংগ্রেস একা লড়বে।
গতকাল মঙ্গলবার রাজ্য কংগ্রেসের কার্যালয়ে সাংবাদিকদের এসব কথা বলেন জয়রাম রমেশ। তিনি বলেন, সম্প্রতি অনুষ্ঠিত হাওড়ার লোকসভা উপনির্বাচনে বিজেপি কোনো প্রার্থী না দিয়ে বরং পরোক্ষভাবে সমর্থন দিয়েছিল তৃণমূলের প্রার্থীকে। এর ফলে ওই ঘটনায় প্রমাণিত হয়ে গেছে, বিজেপির সঙ্গে তৃণমূলের গোপন আঁতাত রয়েছে। মমতা বিজেপির দোসর বলেও দাবি করেন তিনি।
জয়রাম রমেশ মমতার ঘনিষ্ঠ বলেই পরিচিত। ২০০৯ সালের লোকসভা নির্বাচন এবং ২০১১ সালের রাজ্য বিধানসভা নির্বাচনে জয়রাম রমেশই কংগ্রেস-তৃণমূল জোট গঠনের মূল কারিগর ছিলেন।
