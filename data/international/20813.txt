
‘দ্য ব্লু’ বলে পরিচিত সেই নীল হীরাটি গতকাল বুধবার দুই কোটি ৩৭ লাখ ৯০ হাজার ডলারে বিক্রি হয়েছে। বাংলাদেশি মুদ্রায় ১৩ দশমিক ২২ ক্যারেটের এই হীরার দাম প্রায় ১৮৫ কোটি তিন লাখ ৮৬ হাজার ২০০ টাকা।
সুইজারল্যান্ডের জেনেভায় নিলামকারী প্রতিষ্ঠান ক্রিস্টিজ এ নিলামের আয়োজন করে। এ ধরনের নীল হীরার ক্ষেত্রে এটিই বিশ্বের সবচেয়ে বড় বলে দাবি করা হয়।
ক্রিস্টিজ জানায়, যুক্তরাষ্ট্রের জহুরি হ্যারি উইন্সটন নাম প্রকাশ না করা এক ব্যক্তির কাছ থেকে ওই নীল হীরা কিনে নেন। এখন ওই হীরার নাম ‘উইন্সটন ব্লু’ রাখার সিদ্ধান্ত নেওয়া হয়েছে। এএফপি।
 
