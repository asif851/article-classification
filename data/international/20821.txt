
অতিবর্ষণের কারণে মধ্য ইন্দোনেশিয়ায় পাহাড়ধসে অন্তত ১৮ জনের মৃত্যু হয়েছে। আহত হয়েছে আরও অনেকে। গতকাল পর্যন্ত নিখোঁজ ছিল ৯০ জন। গত শুক্রবার গভীর রাতে জাভা প্রদেশের জেমব্লাং গ্রামে এ দুর্ঘটনা ঘটে। ভূমিধসে গ্রামটির অন্তত ১০৫টি বাড়ি কাদার স্রোতে ভেসে যায়। তবে এর আগেই ৪২০ জন বাসিন্দাকে আশ্রয়কেন্দ্রে নেওয়া হয়েছিল। কয়েক শ সেনা ও পুলিশ উদ্ধার তৎপরতা শুরু করে। স্থানীয় বাসিন্দারাও এতে অংশ নেয়।এপি
