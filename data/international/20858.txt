
এ বছর অর্থনীতিতে নোবেল পুরস্কার পেয়েছেন ফরাসি অর্থনীতিবিদ জ্যাঁ তিরল। আজ সোমবার রয়্যাল একাডেমি অব সায়েন্সেস অর্থনীতিতে নোবেল জয়ীর নাম ঘোষণা করে। বার্তা সংস্থা এএফপি এ তথ্য জানিয়েছে।
‘বড় কোম্পানি, বাজার সক্ষমতা ও নিয়ন্ত্রণ’ নিয়ে গবেষণার জন্য জ্যাঁ তিরল এ পুরস্কার পান।
নোবেল কমিটি জানিয়েছে, ‘বর্তমান সময়ে সবচেয়ে প্রভাবশালী অর্থনীতিবিদ হিসেবে তিনি এ পুরস্কার লাভ করেন। তিনি এ বছর নোবেল পুরস্কার পাওয়া দ্বিতীয় ফরাসি নাগরিক।’ এ বছর সাহিত্যে বিশেষ অবদানের জন্য নোবেল পুরস্কার পান আরেক ফরাসি নাগরিক প্যাত্রিক মোদিয়ানো।
গবেষণা, উদ্ভাবন ও মানবতার কল্যাণে অসামান্য অবদানের স্বীকৃতিস্বরূপ মোট ছয়টি শাখায় নোবেল দেওয়া হয়। এগুলো হলো পদার্থবিজ্ঞান, রসায়ন, চিকিৎসাশাস্ত্র, অর্থনীতি, সাহিত্য ও শান্তি।
