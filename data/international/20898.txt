
পশ্চিমবঙ্গ রাজ্য সচিবালয়সহ সব সরকারি অফিসে গতকাল মঙ্গলবার থেকে সব ধরনের সভা-সমাবেশ, মিছিল ও অবস্থান ধর্মঘট নিষিদ্ধ ঘোষণা করেছে রাজ্য সরকার।
জানা গেছে, সরকারি দপ্তরে কাজের পরিবেশ ফিরিয়ে আনার জন্য এ পদক্ষেপ নিয়েছে রাজ্য সরকার। এ নির্দেশ অমান্য করা হলে আইন অনুসারে যথাযথ ব্যবস্থা নেবে সরকার।
এদিকে কর্মী-সংগঠন রাজ্য কো-অর্ডিনেশন কমিটির সাধারণ সম্পাদক অনন্ত বন্দ্যোপাধ্যায় বলেছেন, রাজ্য সরকারের এ নির্দেশ সরকারের স্বৈরতান্ত্রিক মনোভাবের প্রকাশ। এতে কর্মীদের আন্দোলন-সংগ্রাম বাধা আসবে। কো-অর্ডিনেশন কমিটির উদ্যোগে আগামীকাল রানি রাসমনি রোডে জমায়েত অনুষ্ঠিত করার সিদ্ধান্ত নেওয়া হয়েছে।
