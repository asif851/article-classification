
পেরুতে খাড়া পাহাড়ি সড়ক থেকে একটি বাস ১০০ ফুট নিচে সৈকতে পড়ে ৪০ জনেরও বেশি লোকের মৃত্যু হয়েছে। স্থানীয় গণমাধ্যমের প্রতিবেদনে এ কথা বলা হয়েছে। খবর বিবিসির।    রাজধানী লিমার উত্তরে ‘কুরভা দেল দিয়াবলো’ নামে পরিচিত ঝুঁকিপূর্ণ এক পাহাড়ি সড়কে মঙ্গলবার এ দুর্ঘটনা ঘটে। দেশটির কর্মকর্তারা জানিয়েছেন, বাসটি ৫০ জন যাত্রী বহন করছিল। এর মধ্যে মাত্র পাঁচজন যাত্রী বেঁচে রয়েছেন বলে তাঁরা জানতে পেরেছেন।   পেরুতে প্রশান্ত মহাসাগরীয় ওই সড়কটি সবচেয়ে ঝুঁকিপূর্ণ বলে বিবেচনা করা হয়ে থাকে।
