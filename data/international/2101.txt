
ইসরায়েলের একটি মনুষ্যবিহীন বিমান (ড্রোন) ক্ষেপণাস্ত্রের সাহায্যে ভূপাতিত করার দাবি করেছে ইরানের অভিজাত বিপ্লবী গার্ড। ড্রোনটি ইরানের কেন্দ্রস্থলে অবস্থিত ইউরেনিয়াম সমৃদ্ধকরণ কেন্দ্র নাতাঞ্জ সীমানায় ঢোকার চেষ্টা করছিল। বিপ্লবী গার্ডের নিজস্ব ওয়েবসাইটে এক বিবৃতিতে বলা হয়, ইসরায়েলের এ ধরনের কর্মকাণ্ডের জবাব দিতে ইরানের বিপ্লবী গার্ড এবং অন্যান্য সামরিক বাহিনী প্রস্তুত। নাতাঞ্জ ইরানের প্রধান ইউরেনিয়াম সমৃদ্ধকরণ কেন্দ্র। এই কেন্দ্রে প্রায় এক হাজার ৬০০-এর বেশি সেন্ট্রিফিউজ রয়েছে। ইসরায়েল প্রকাশ্যেই ইরানের পরমাণু স্থাপনাগুলো ধ্বংসের হুমকি দিয়ে আসছে। এএফপি
