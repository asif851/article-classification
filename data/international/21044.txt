
উড়োজাহাজের আসনে বসে আছে খেলনা ভালুক (টেডি বিয়ার)। ওয়েফারও হাতে রয়েছে তার। চার বছরের সামারের খেলার সঙ্গী এই টেডি। তার কাছে যেতে ৩০০ কিলোমিটার পথ পাড়ি দিয়ে যাচ্ছে সে।
স্কটল্যান্ডের এডিনবরা থেকে ওখনে যাওয়ার পথে সামার ভুল করে ফ্লাইটে টেডি বিয়ারটি ফেলে রেখে গিয়েছিল। গত সোমবার ফ্লাইট থেকে নামার পর সামার ও তার মা ডনা বিষয়টি টের পান।
মা ডোনা এবিসি নিউজকে বলেন, ফ্লাইট থেকে নামার পর তিনি সবার কাছে টেডি বিয়ারটির খোঁজ করেন। কিন্তু বিমানবন্দরের কোথাও সেটি খুঁজে পাননি। এরপর ফেসবুকে টেডি বিয়ারটি ফিরিয়ে দেওয়ার জন্য অনুরোধ জানান ডোনা। লগান এয়ার কেবিনের ক্রু ক্রিস্টি ওয়াল্টার ফেসবুকে দেওয়া ডনার স্ট্যাটাস দেখতে পান। এরপরই তিনি টেডি বিয়ারটি সামারের কাছে পৌঁছে দেওয়ার সিদ্ধান্ত নেন।
উড়োজাহাজে টেডিকে আলাদা আসন দেওয়া হয়। একটি ওয়েফারও দেওয়া হয়। টেডির সঙ্গে সেলটি তোলেন উড়োজাহাজের চালক ও ক্রু। টেডি এখন সামারের সঙ্গে তার বাড়িতে নিরাপদেই রয়েছে।
