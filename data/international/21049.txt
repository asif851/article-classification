
ইসলাম ধর্ম ত্যাগ করায় মৃত্যুদণ্ড দেওয়া হয়েছিল সুদানি নারী মরিয়ম ইয়াহিয়া ইবরাহিমকে। পরে অবশ্য তাঁর দণ্ডাদেশ রহিত করা হয়। গতকাল বৃহস্পতিবার মরিয়ম পরিবারসহ সুদান ছেড়ে ইতালি পাড়ি দিয়েছেন। মুসলিম বাবা ও খ্রিষ্টান মায়ের সন্তান মরিয়ম ইসলাম ত্যাগ করায় সুদানের আইন অনুযায়ী তাঁকে মৃত্যুদণ্ড দেওয়া হয়। পরে বিশ্বজুড়ে নিন্দা শুরু হলে মৃত্যুদণ্ড বাতিল করে সুদান সরকার। মরিয়মের স্বামীও খ্রিষ্ট ধর্মের অনুসারী ও মার্কিন নাগরিক। সুদানের একজন সরকারি কর্মকর্তা মরিয়মের দেশ ছাড়ার বিষয়টি নিশ্চিত করেছেন।বিবিসি
