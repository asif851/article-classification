
পাকিস্তানের রক্ষণশীল এলাকা বলে পরিচিত উত্তরাঞ্চলে নিষিদ্ধ যৌন উত্তেজক বড়ির (ভায়াগ্রা) প্যাকটে মার্কিন প্রেসিডেন্ট বারাক ওবামার মুখচ্ছবি ব্যবহার করা হচ্ছে।যুক্তরাজ্যের দ্য ইনডিপেনডেন্ট পত্রিকায় গতকাল বুধবার প্রকাশিত প্রতিবেদনে জানানো হয়, পেশোয়ারের একটি বাজারে এই নিষিদ্ধ বড়ি সহজলভ্য হয়ে উঠেছে। তরুণদের মধ্যে কাটতিও বেশ। তবে অনেকে এই ভুয়া যৌন উত্তেজক বড়ি ব্যবহার করে মারাত্মক পার্শ্বপ্রতিক্রিয়ার সম্মুখীন হচ্ছেন। ওবামার মুখচ্ছবি ব্যবহার করা নিষিদ্ধ এই বড়িতে ব্যবহারকারীর যৌন উত্তেজনা বাড়ার নিশ্চয়তা দেওয়া হয়েছে।পাকিস্তানে নিষিদ্ধ এ ধরনের চারটি নকল বড়ির দাম এক ডলারের মতো। তাই কাটতিও ভালো। এগুলো চোরাপথে আফগানিস্তান থেকে আসে।
