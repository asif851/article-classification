
আদতে তা শূকরের মাংস। তবে তাতে রাসায়নিক মিশিয়ে এমন অবস্থায় নেওয়া হচ্ছিল, যা দেখতে অবিকল গরুর মাংসের মতো। এমন ২০ হাজার কেজির বেশি ‘ভেজাল’ মাংস উদ্ধার করেছে চীনের সাংহাই পুলিশ।চীনের সাংহাইলিস্টের খবরে বলা হয়, শূকরের মাংস গরুর মাংসে রূপ দেওয়া ছয়টি কারখানা বন্ধ করে দিয়েছে পুলিশ। প্রমাণ হিসেবে মাংসগুলো জব্দ করা হয়।খবরে বলা হয়, এরই মধ্যে কারখানাগুলো থেকে দেড় হাজার কেজির বেশি মাংস স্থানীয় বাজারে বিক্রি করা হয়েছে। প্রতি কেজি মাংসের দাম রাখা হয় ২৫ থেকে ৩৩ ইউয়ান, বাংলাদেশি মুদ্রায় যা দাঁড়ায় ৩১৮ থেকে ৪২০ টাকা।
 
