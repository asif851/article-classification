
মুম্বাইয়ের স্বনামধন্য সেন্ট জেভিয়ার্স কলেজের অধ্যক্ষ ফাদার ফ্রেজার মাসকারেনহাসের বিরুদ্ধে নির্বাচন কমিশনে অভিযোগ করেছে বিজেপি। তিনি নরেন্দ্র মোদির গুজরাট শাসনব্যবস্থার সমালোচনা করে একটি ই-মেইল পাঠিয়ে শিক্ষার্থীদের ‘সঠিকভাবে বাছাই’-এর পরামর্শ দেন। কলেজের ওয়েবসাইটে গত মঙ্গলবার প্রকাশিত ই-মেইলে তিনি লিখেন, ‘সব মানব উন্নয়ন সূচক এবং গুজরাটের জনগণের মধ্যে সাংস্কৃতিক মেরুকরণ থেকে দেখা যাচ্ছে, ওই রাজ্যে গত ১০ বছরে ভয়াবহ পরিস্থিতি ছিল।’ এনডিটিভি।
