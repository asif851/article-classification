
বিশ্বে প্রথম দেশ হিসেবে গর্ভধারণে ‘থ্রি প্যারেন্টস’ নামে পরিচিত নতুন এক বিতর্কিত পদ্ধতি ব্যবহার করতে যাচ্ছে যুক্তরাজ্য। অনাগত শিশুকে মা-বাবার দুরারোগ্য জন্মগত রোগ থেকে মুক্ত রাখাই এর উদ্দেশ্য। গত বৃহস্পতিবার ব্রিটিশ সরকারের পক্ষ থেকে এ তথ্য জানানো হয়েছে। আইভিএফভিত্তিক ‘থ্রি প্যারেন্টস’ পদ্ধতিতে ভ্রূণ গঠনের আগেই রোগের জন্য দায়ী ডিএনএ সরিয়ে নেওয়া হয়। এ পদ্ধতিতে অসুস্থ ডিএনএকে ভালো ডিএনএ দিয়ে প্রতিস্থাপিত করা হয়। আগামী বছর ব্রিটিশ পার্লামেন্টে নতুন এ চিকিৎসাপদ্ধতির প্রচলন নিয়ে আলোচনা হবে। ইংল্যান্ডের প্রধান চিকিৎসা কর্মকর্তা স্যালি ডেভিস বলেন, প্রতি ২০০ শিশুর একজনের মধ্যে মাইটোকন্ড্রিয়াভিত্তিক দুরারোগ্য ব্যাধি দেখা যায়। এএফপি।
