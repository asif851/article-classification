
ছোট শিশু পারমিন কয়েক দিন ধরে জ্বরে ভুগছিল। বুকে কফও জমে ছিল। ঠিকমতো নিঃশ্বাস নিতে পারছিল না। জ্বর বেড়ে যাওয়ায় পরিবারের লোকজন তাকে নিয়ে আসে তারা যে শরণার্থী শিবিরে থাকে তার পাশের এক ফার্মেসিতে। কিন্তু ফার্মেসির মালিক প্রাথমিক চিকিৎসাটুকুও দেননি। পারমিনের পরিবারকে পরামর্শ দেন সরকারি স্বাস্থ্যসেবা কেন্দ্র দাপায়িং ক্লিনিকে পারমিনকে নিয়ে নিয়ে যেতে। কিন্তু বিকেল চারটা না বাজতেই বন্ধ হয়ে যায় ক্লিনিকের দরজা। পাগলের মতো কিছুক্ষণ এদিকে-সেদিকে ছোটাছুটি করল পারমিনের পরিবার। ফিরে আসে আবার সেই ফার্মেসিতে৷ কিন্তু কোনো লাভ হয়নি৷ কিছুক্ষণ পর দািদর কোলে মারা যায় সে।মিয়ানমারের রাখাইন রাজ্যের রাজধানী সিতউইতে সম্প্রতি এ ঘটনা ঘটেছে। রাখাইন রাজ্যে সংখ্যালঘু মুসলিম রোহিঙ্গাদের বসবাস। সিতউইর শরণার্থী শিবিরগুলোতে প্রায় এক লাখ রোহিঙ্গা বসবাস করে। তাদের চিকিৎসার জন্য এখানে কেবল একটি সরকারি স্বাস্থ্যকেন্দ্র রয়েছে। যেখানে নেই প্রয়োজনীয় চিকিৎসক ও চিকিৎসা সরঞ্জাম।আন্তর্জাতিক চিকিৎসক সংগঠন ডক্টরস উইদাউট বর্ডারস ক্লিনিক এখানে রোহিঙ্গাদের চিকিৎসাসেবা দিয়ে আসছিল। কিন্তু মিয়ানমার সরকার গত ফেব্রুয়ারি মাসে তা-ও বন্ধ করে দেয়। শরণার্থী শিবিরে বসবাসরত রোহিঙ্গাদের জন্য সরকারি হাসপাতালের চিকিৎসা পাওয়া এখন রীতিমতো স্বপ্ন হয়ে উঠেছে । দীর্ঘদিন ধরে নির্যাতিত ও সুবিধাবঞ্চিত এসব রোহিঙ্গার জীবনযাপনের সব ধরনের সুযোগই কমছে প্রতিনিয়ত। চিকিৎসার মতো গুরুত্বপূর্ণ মৌলিক অধিকার পেতে তাদের নানা দুর্ভোগ পোহাতে হচ্ছে।আন্তর্জাতিক সাহায্যদানকারী সংস্থার কর্মীদের দাবি সিতউইর এসব শরণার্থী শিবিরের রোহিঙ্গারা মানবেতর জীবন যাপন করছে। স্থানীয় বৌদ্ধ কর্মকর্তারা শরণার্থী শিবিরগুলোতে অন্যান্য মানবিক সাহায্য দেওয়া সীমিত করে দেওয়ায় অবস্থা আরও সঙ্গিন হয়ে উঠছে। যক্ষ্মা, পানিবাহিত বিভিন্ন রোগ ও অপুষ্টিতে ভুগছে তারা। সম্প্রতি দেশটিতে গণতান্ত্রিক সংস্কার হওয়া সত্ত্বেও রোহিঙ্গাদের জন্য বাইরের দেশ থেকে আসা সহায়তাও পৌঁছাচ্ছে না। এসব কারণে এসব কারণে এসব শরণার্থী শিবিরে শিশুমৃত্যুর হার বেড়ে গেছে।মিয়ানমারের বৌদ্ধ জনগোষ্ঠী শুরু থেকেই দাবি করে আসছে, রোহিঙ্গারা এই দেশের নাগরিক নয়। তাই তাদের বাংলাদেশে পাঠিয়ে
