
ভারতের রাষ্ট্রপতি প্রণব মুখার্জি সংসদের কাজ বিঘ্নিত করার জন্য রাজনৈতিক দলগুলোর সমালোচনা করলেন। নরেন্দ্র মোদি সরকারকে একের পর এক অধ্যাদেশ জারি করতে হওয়ায় সব দলকেই তিরস্কার করেন তিনি। গতকাল মঙ্গলবার শিক্ষার্থীদের উদ্দেশে ভাষণে প্রণব মুখার্জি বলেন, সরকার ও বিরোধী দলের এক হয়ে একটি কার্যকর সমাধান বের করা উচিত। বিতণ্ডার জন্য সংসদ ঠিকমতো না চলায় মোদি সরকারকে বিমা খাতে প্রত্যক্ষ বিদেশি বিনিয়োগের সীমা বৃদ্ধি, কয়লাখনির নিলামসহ বিভিন্ন বিষয়ে ১০টি অধ্যাদেশ জারি করতে হয়েছে।রয়টার্স
