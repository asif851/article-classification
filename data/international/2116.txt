
দক্ষিণ আফ্রিকার ক্ষমতাসীন দল আফ্রিকান ন্যাশনাল কংগ্রেস (এএনসি) নেতা হিসেবে ক্রিল রামাফোসাকে নির্বাচন করেছে। এতে করে দেশটির বর্তমান প্রেসিডেন্ট জ্যাকব জুমার উত্তরসূরি হলেন রামাফোসা।
ক্রিল রামাফোসা দেশটির ডেপুটি প্রেসিডেন্ট। দীর্ঘ নির্বাচন প্রক্রিয়ায় তিনি জ্যাকব জুমার সাবেক স্ত্রী ও সাবেক মন্ত্রী এনকোসাজানা দামিনি-জুমাকে পরাজিত করে দলটির নেতা নির্বাচিত হয়েছেন।
ক্রিল রামাফোসা ২০১৯ সালের প্রেসিডেন্ট নির্বাচনে শক্ত অবস্থানে রয়েছেন। তবে রামাফোসা ও দামিনি জুমার মধ্যকার নেতৃত্বের তিক্ত লড়াই ওই নির্বাচনের আগেই এএনসিতে ভাঙন ধরাতে পারে বলে আশঙ্কা করা হচ্ছে।
