
মধ্য প্যারিসে এক ফ্ল্যাটবাড়িতে গ্যাসের প্রচণ্ড বিস্ফোরণে ওপরের তিনটি তলা বিধ্বস্ত হয়েছে। আগুনের কারণে একটি গ্যাসের স্টোভ বিস্ফোরিত হলে এ দুর্ঘটনা ঘটে বলে পুলিশ জানিয়েছে। এ ঘটনায় ৫ জন সামান্য আহত হয়। দুর্ঘটনাকবলিত ভবনের অবস্থান প্যারিসের জারদাঁ দু লুক্সেমবার্গ এলাকার কাছে। বিস্ফোরণে ভবনটির পাশের অভিজাত রন্ধনশিল্প শিক্ষাপ্রতিষ্ঠান ফেরান্দির কয়েকটি জানালার কাচও ভেঙে যায়। সেখানকার ছাত্র সামির বলেন,‘আমরা একটা প্রচণ্ড আওয়াজ শুনতে পাই আর ধোঁয়া দেখি।’ একজন কর্মচারী বলেন, ‘লোকজন ভয় পেয়ে যান। সবাই ভেবেছিলেন এটা সন্ত্রাসী হামলা।’এএফপি
