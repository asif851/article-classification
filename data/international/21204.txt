
করণ সিং স্কুলে যাবে, এ নিয়ে তার মা-বাবার চিন্তার শেষ নেই। না, ছেলে প্রথম স্কুলে যাচ্ছে বলে নয়, উদ্বেগের কারণ তাঁর উচ্চতা। সমবয়সীদের তুলনায় বেজায় লম্বা করণ। বয়স ৫ বছরের সামান্য বেশি হলেও সে পাঁচ ফুট সাত ইঞ্চি লম্বা। করণের বাড়ি ভারতের উত্তর প্রদেশের মিরাট জেলায়। বাবা সঞ্জয় সিং বলেন, স্কুলে গেলে প্রথম প্রথম সহপাঠীরা ওকে দেখে দৌড়ে পালাত, এড়িয়ে চলত। পরে অবশ্য সব ঠিক হয়ে যায়। এখন অনেক বন্ধু ওর।উচ্চতার জন্য গিনেস ওয়ার্ল্ডের রেকর্ড গড়েছে করণ। বিশ্বে ওর বয়সী কোনো শিশু এত লম্বা নয়। করণের মা শ্বেতলানা সিংও সাত ফুট দুই ইঞ্চি লম্বা। এখনো তাঁর উচ্চতা বেড়ে চলেছে। ২০১২ সাল পর্যন্ত তিনি ছিলেন ভারতের সবচেয়ে দীর্ঘাঙ্গি নারী। টাইমস অব ইন্ডিয়া।
