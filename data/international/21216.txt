

ব্রাজিলে টেলিভিশন ক্যামেরার সামনেই দিনে দুপুরে ছিনতাইয়ের কবলে পড়েছেন এক নারী। গতকাল বুধবার দেশটির রাজধানী রিও ডি জেনেরিও শহরে এ ঘটনা ঘটে।
ডেইলি মেইল-এর খবরে বলা হয়, স্থানীয় আরজে টিভিকে সাক্ষাত্কার দিচ্ছিলেন পথচারী এক নারী। সাক্ষাত্কারে রিও শহরে দিন দিন অপরাধপ্রবণতা বাড়ার বিষয়ে বলছিলেন তিনি। ঠিক ওই সময় পাশ দিয়ে হেঁটে যাওয়া এক যুবক ওই নারীর গলায় থাকা সোনার চেইনটি আচমকা টান দিয়ে ছুট দেন। এ সময় চেইনটি ছিঁড়ে গেলেও ছিনতাইকারীর হাত ফসকে যাওয়ায় ওই নারী সেটি ফেরত পান।
ঘটনার পরপরই সাক্ষাত্কার গ্রহণকারী প্রতিবেদক ছিনতাইকারীকে ধরতে তাঁর পেছন পেছন ছোটেন। তবে ছিনতাইকারীর গতির সঙ্গে তাল মেলাতে না পেরে বিফল মনোরথেই ফিরতে হয় তাঁকে।
ঘটনার পর টেলিভিশন চ্যানেলের কাছে আক্ষেপ করে ওই নারী বলেন, ছিনতাইয়ের ঘটনা যখন ঘটে, তখন আশপাশে পুলিশের কোনো সদস্যকে খুঁজে পাওয়া যায় না।
