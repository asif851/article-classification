
গুয়াতেমালার সাবেক সামরিক একনায়ক ও গণহত্যার দায়ে অভিযুক্ত ইফরাইন রায়স মন্ট (৯১) গতকাল রোববার মারা গেছেন।গত শতাব্দীর আশির দশকে মন্ট লৌহমানব হিসেবে দেশটিকে শাসন করেন। পরে তিনি দীর্ঘদিনের গৃহযুদ্ধকালে গণহত্যার জন্য অভিযুক্ত হন।মন্টের একজন আইনজীবী সাংবাদিকদের বলেন, প্রয়াত সাবেক শাসক মন্ট তাঁর বাড়িতে পরিবার-পরিজনের উপস্থিতিতে মারা গেছেন।পারিবারিক এক আনুষ্ঠানিকতার মধ্য দিয়ে তাঁকে দাফন করা হয়। সেখানে আত্মীয়স্বজন, বন্ধু-বান্ধব ও অনুসারীরা উপস্থিত ছিলেন।দাফনের সময় তাঁর শাসনামলে নিহত ব্যক্তিদের পরিবারের সদস্যরা নগরীতে প্রতিবাদ মিছিল ও সমাবেশ করে।মন্টকে ১৯৮২-৮৩ সালে ক্ষদ্র জাতিসত্তার লিক্সিল মায়া সম্প্রদায়ের প্রায় ১ হাজার ৭৭১ জনকে হত্যার হুকুমদাতা হিসেবে দায়ী করা হয়, যা দেশটির ৩৬ বছরের গৃহযুদ্ধের সময়ে সবচেয়ে বেশি আলোচিত হত্যাকাণ্ড।জাতিসংঘের হিসাবমতে, ১৯৯৬ সালে শেষ হওয়া এই গৃহযুদ্ধে দেশটিতে দুই লাখ লোক প্রাণ হারায়।
