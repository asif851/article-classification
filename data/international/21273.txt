
‘পানামা পেপার’ ফাঁসের কেন্দ্রে রয়েছে পানামার আইনি প্রতিষ্ঠান মোসাক ফনসেকা। এই প্রতিষ্ঠান থেকেই বিভিন্ন দেশের রাজনৈতিক ব্যক্তিত্ব থেকে শুরু করে ধনী ও ক্ষমতাবান ব্যক্তিরা কীভাবে কৌশলে কর ফাঁকি দিয়ে সম্পদ গোপন রাখছেন, তার প্রায় ১ কোটি ১০ লাখ গোপন নথি ফাঁস হয়েছে।মোসাক ফনসেকা মক্কেলদের পরামর্শ দেওয়ার বিনিময়ে বার্ষিক ফি নিয়ে থাকে। আইনি পরামর্শ প্রতিষ্ঠানটি প্রায় তিন দশক আগে প্রতিষ্ঠিত হয়। এর প্রতিষ্ঠাতা দুজন আইনজীবীর একজন জুর্গেন মোসাক। অপর প্রতিষ্ঠাতা রোমান ফসনেকা পানামা থেকে আইন বিষয়ে ডিগ্রি নেওয়ার পর লন্ডন স্কুল অব ইকোনমিকসে পড়াশোনা করেন। মোসাকের সঙ্গে মিলে মোসাক ফনসেকা প্রতিষ্ঠা করেন। ব্রিটিশ পত্রিকা গার্ডিয়ান জানিয়েছে, বিশ্বের ৪২টির বেশি দেশে প্রতিষ্ঠানটির শাখা রয়েছে।
