

নিজের প্রেমিকার ভালো-মন্দের ব্যাপারে মনে হয় বেশ সতর্ক দৃষ্টিই রাখেন মার্কিন যুবক মাইক জোন্স। নইলে ​কি আর বিশ্বের সবচেয়ে ক্ষমতাধর প্রেসিডেন্ট বারাক ওবামাকে লক্ষ্য করে বলেন, ‘আমার প্রেমিকাকে ছুঁইয়ো না।’
এনডিটিভি অনলাইনের খবরে বলা হয়েছে, গত সোমবার শিকাগোতে আগাম ভোট দিচ্ছিলেন প্রেসিডেন্ট বারাক ওবামা। তাঁর পাশের মেশিনেই ভোট দেওয়ার প্রস্তুতি নিচ্ছিলেন আইয়া কুপার। নিজের প্রেমিকার পাশেই প্রেসিডেন্টকে দেখে বুদ্ধিদীপ্ত রসিকতা করার ইচ্ছা জাগল মাইক জোন্সের মনে। যেমন ভাবনা, তেমন কাজই করলেন তিনি। বললেন, ‘জনাব প্রেসিডেন্ট, আমার প্রেমিকাকে ছুঁইয়ো না।
প্রেমিকের মুখে এমন কথা শুনে খানিকটা বিব্রত হন প্রেমিকা আইয়া। তিনি ‘দুঃখিত’ ‘দুঃখিত’ বলতে থাকেন। ওবামা তখন তাঁর কাছে প্রেমিকের নাম জানতে চান। তিনি বলেন, ‘মাইক’। ওবামা তখন বলেন, ‘একবার শুধু এক মেয়ের ভাই বিনা কারণে আমাকে এমন কথা বলে বিব্রত করেছিল।’
আইয়া কুপার দুঃখ প্রকাশ করেন। তাঁকে স্বস্তি দিতে প্রেসিডেন্ট ওবামা বলেন, ‘আমার মনে হয় না মাইক এতটা বোকা...।’ প্রেসিডেন্ট যে বিষয়টাকে হালকাভাবে নিয়েছেন তাতেই খুশি আইয়া। যাওয়ার সময় প্রেসিডেন্ট হাসিমুখে আলতোভাবে আদর করে আইয়াকে বরং বললেন, ‘এটা নিয়ে তাঁকে (মাইক) কিছু একটা বলার সুযোগ তো দাও।’
