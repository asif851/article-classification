
জাতিসংঘ সাধারণ পরিষদের মানবাধিকারবিষয়ক কমিটি মানবাধিকার লঙ্ঘনের জন্য গত মঙ্গলবার সিরিয়ার নিন্দা করে একটি প্রস্তাব পাস করেছে। সৌদি আরব সিরিয়ার গৃহযুদ্ধে মানবাধিকার ‘ভূলুণ্ঠিত হওয়ায়’ দেশটির প্রতি নিন্দা প্রস্তাব করে। ১২৩-১৩ ভোটে ওই প্রস্তাব পাস হয়। গত শনিবার এ প্রস্তাব নিয়ে আলোচনার সময় জাতিসংঘ নিযুক্ত সিরিয়ার ও সৌদি আরবের দূতের মধ্যে তিক্ত বিতর্ক হয়। এ ছাড়া জাতিসংঘের ওই কমিটি ইরান ও উত্তর কোরিয়ার ওপর নিন্দা প্রস্তাব আনে এবং রাজবন্দীদের মুক্তি দিতে মিয়ানমারের প্রতি আহ্বান জানায়। এএফপি।
