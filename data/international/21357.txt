
ভারতের প্রধানমন্ত্রী নরেন্দ্র মোদি মন্ত্রিসভার সদস্যদের ছুটি নেওয়া নিরুৎসাহিত করেছেন। আরও বলেছেন সরকারি ছুটির দিনেও কাজ করার জন্য তৈরি থাকতে। গত সোমবার মন্ত্রিসভার সদস্যদের উদ্দেশে দেওয়া ২০ মিনিটের এক ভাষণে এ রকম একগুচ্ছ নির্দেশনা দেন মোদি। মন্ত্রিসভায় নতুন ২১ সদস্য অন্তর্ভুক্তির পরদিনই তিনি এ ভাষণ দেন। ‘কাজপাগল’ বলে পরিচিত মোদি গত ছয় মাসে একাধিক গুরুত্বপূর্ণ কার্যক্রম ও অনুষ্ঠানের আয়োজন করেছেন সরকারি ছুটির দিন, এমনকি সাপ্তাহিক ছুটির দিনে। পার্লামেন্ট চলার সময় অপ্রয়োজনীয় বিদেশ সফর বাদ দিয়ে পার্লামেন্টে সর্বোচ্চ উপস্থিতির ওপর জোর দেন মোদি। এ ছাড়া প্রতিমন্ত্রীদের আস্থায় নেওয়ার জন্য তিনি মন্ত্রীদের আহ্বান জানান।এনডিটিভি
