
দীর্ঘ বিলম্বের পর অবশেষে ভারত ও ফ্রান্সের মধ্যে আলোচিত রাফায়েল যুদ্ধবিমানবিষয়ক চুক্তি চূড়ান্ত হয়েছে। এর আওতায় ভারত ফ্রান্সের কাছ থেকে ৮৮০ কোটি ডলারের বিনিময়ে ৩৬টি রাফায়েল যুদ্ধবিমান কিনবে।এ সপ্তাহের মধ্যেই চুক্তিটি স্বাক্ষরিত হবে। প্রথম কিস্তির বিমান সরবরাহ পেতে কমপক্ষে দেড় বছর সময় লাগবে।ভারতের প্রতিরক্ষা মন্ত্রণালয়ের একটি সূত্র জানিয়েছে, ফ্রান্স প্রথমে এই ৩৬টি বিমানের দাম চেয়েছিল ১ হাজার ২০০ কোটি ডলার। দরদাম চূড়ান্ত হতে কয়েক বছর লেগে যায়। ভারতের প্রধানমন্ত্রী নরেন্দ্র মোদি গত বছর ফ্রান্সে সফর করার সময় এই চুক্তির বিষয়ে মূল অগ্রগতি হয় বলে ধারণা করা হচ্ছে।ফ্রান্সের বিমান নির্মাণ প্রতিষ্ঠান দাসো অ্যাভিয়েশন যুদ্ধবিমানগুলো তৈরি করবে।
