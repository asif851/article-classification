
প্রখ্যাত সাহিত্যিক মহাশ্বেতা দেবীর অভিযোগ, তাঁকে ঘুমের ওষুধ খাইয়ে প্রতারিত করেছেন দীর্ঘদিনের ব্যক্তিগত সহকারী জয় ভদ্র। গত শনিবার কলকাতার গলফগ্রিনের বাড়িতে সংবাদ সম্মেলনে এ অভিযোগ করে তিনি বলেন, ওষুধ খাইয়ে তাঁর নামে মিথ্যা হলফনামা দিয়ে জমি কেনা থেকে শুরু করে বিভিন্ন অন্যায় কাজ করেছেন জয়। মিথ্যা হলফনামা দিয়ে নেওয়া সরকারি জমি ও বাড়ি ফেরত দেওয়ার দাবি জানান তিনি। তবে জয় অভিযোগ অস্বীকার করেছেন। কলকাতা প্রতিনিধি
