
জাপানের প্রধানমন্ত্রী শিনজো আবে আগামী শুক্রবার পার্লামেন্ট ভেঙে দেবেন বলে ঘোষণা দিয়েছেন। আজ মঙ্গলবার এক সংবাদ সম্মেলনে তিনি এ ঘোষণা দেন। ফলে দেশিটতে নির্ধারিত সময়ের দুই বছর আগেই নতুন নির্বাচন হতে যাচ্ছে।বার্তা সংস্থা এএফপির খবরে বলা হয়, আজ এক সংবাদ সম্মেলনে আবে বলেন, ‘আমি ২১ নভেম্বর শুক্রবার পার্লামেন্টের নিম্নকক্ষ ভেঙে দেব।’ শিনজো আবে দুই বছর আগে প্রধানমন্ত্রী নির্বাচিত হন। এ সময় তিনি দেশটির অর্থনীতি পুনরুদ্ধারের উচ্চাভিলাষী পরিকল্পনা দিলেও তা বাস্তবায়ন করতে পারেননি। উল্টো মন্দার কবলে পড়েছে বিশ্বের তৃতীয় বৃহত্তম অর্থনীতির এই দেশ। এই করণে তাঁর জনপ্রিয়তায়ও ধস নামে। এরই অংশ হিসেবে নির্ধারিত সময়ের আগেই পার্লামেন্ট ভেঙে দেওয়ার ঘোষণা দিলেন শিনজো আবে।মন্দার কবলে জাপানের অর্থনীতি
