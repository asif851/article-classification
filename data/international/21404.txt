
যুক্তরাজ্যের দ্বিতীয় বিশ্বযুদ্ধকালীন প্রধানমন্ত্রী উইনস্টন চার্চিলকে ইসলাম ধর্ম গ্রহণ না করতে অনুরোধ করেছিলেন তাঁর এক আত্মীয়া। পুরোনো এক চিঠিতে এর ইঙ্গিত পাওয়া গেছে। কেমব্রিজ বিশ্ববিদ্যালয়ের ইতিহাসের গবেষক ওয়ারেন ডকটার ১৯০৭ সালে লেখা ওই চিঠি উদ্ধার করেন। এটি লিখেছিলেন চার্চিলের ভাই জ্যাকের স্ত্রী লেডি গোয়েন্ডোলাইন বারটি। চিঠিতে ইসলাম ও প্রাচ্যের প্রতি চার্চিলের ‘অনুরাগের’ কথা উল্লেখ করে তিনি তাঁকে ইসলামে দীক্ষিত না হতে অনুরোধ করেন। তবে গবেষক ডকটার বলেন, চার্চিল ধর্মান্তরের বিষয়ে কখনো খুব তৎপর ছিলেন না। তবে ইসলামি সংস্কৃতির প্রতি তাঁর দুর্বলতা ছিল। ইনডিপেনডেন্ট
