
বাসে আগুন লেগে কাজাখস্তানে ৫২ জন নিহত হয়েছে। দেশটির উত্তর-পশ্চিমাঞ্চল এলাকায় আজ বৃহস্পতিবার সকালে এই অগ্নিকাণ্ডের ঘটনা ঘটে বলে দেশটির স্বরাষ্ট্র মন্ত্রণালয় জানিয়েছে।
স্থানীয় গণমাধ্যমের বরাত দিয়ে বিবিসির খবরে বলা হয়েছে, স্থানীয় সময় সকাল সাড়ে ১০টায় অ্যাকটোব অঞ্চলের ইরগিজ জেলায় এই ঘটনা ঘটে। কাজাখস্তানে জরুরি সেবা মন্ত্রণালয় বার্তা সংস্থা এএফপিকে জানিয়েছে, বাসটিতে ৫৫ জন যাত্রী ও দুজন চালক ছিল।
বিবৃতিতে মন্ত্রণালয় আরও জানায়, বাসে থাকা পাঁচজন যাত্রী বেরিয়ে আসতে সক্ষম হয়। তাদের প্রাথমিক চিকিৎসা দেওয়া হয়েছে। বাকি যাত্রীরা বাসেই মারা যান।
স্থানীয় গণমাধ্যমের খবর বলা হয়, বাসটি সামারা-শ্যামকেন্ট রুট হয়ে রাশিয়ায় যাচ্ছিল কিংবা ফিরছিল বলে ধারণা করা হচ্ছে। ২ হাজার দুইশ কিলোমিটার দীর্ঘ এ পথ ব্যবহার করে সাধারণত উজবেক শ্রমিকদের রাশিয়ার বিভিন্ন নির্মাণস্থলে নিয়ে যাওয়া হয়।
কী কারণে বাসটিতে আগুন লেগে যায়, তা এখনো জানা যায়নি। দেশটির জরুরি সেবা বিভাগ হতাহতদের উদ্বিগ্ন আত্মীয়-স্বজনদের জন্য একটি বিশেষ নম্বর খোলা হয়েছে।
চালকদের একজন বলেন, যাত্রীরা ছিলেন উজবেকের বাসিন্দা। তবে গাড়িটি কাজাখস্তানে নিবন্ধিত। মন্ত্রণালয়ের কর্মকর্তা রুসলান ইমানকুলভ এএফপিকে বলেন
 

