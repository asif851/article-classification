
বিজেপির কেন্দ্রীয় নেতৃত্ব এবার পশ্চিমবঙ্গের সাংগঠনিক দায়িত্ব দিয়েছেন বিজেপির কেন্দ্রীয় সাধারণ সম্পাদক বরুণ গান্ধীকে। তিনি ইন্দিরা গান্ধীর ছোট ছেলে সঞ্জয় গান্ধীর একমাত্র ছেলে। বিজেপি সূত্র বলেছে, পশ্চিমবঙ্গের পঞ্চায়েত ও লোকসভা নির্বাচনের কথা মাথায় রেখে বিজেপি বরুণ গান্ধীকে এই দায়িত্বে বসিয়েছে। বিজেপির লক্ষ্য মমতাকে বাগিয়ে আনা। সম্প্রতি মমতার সঙ্গে কংগ্রেসের সম্পর্ক তলানিতে ঠেকায় তিনিও চাইছেন কংগ্রেসবিরোধী কোনো শক্তির সঙ্গে আঁতাত করতে। সেই লক্ষ্য নিয়ে তিনি এগোচ্ছেন। মমতাবিরোধীরা অভিযোগ তুলেছে, লোকসভা নির্বাচনে বিজেপি ভালো ফল করলে মমতা শেষ পর্যন্ত আঁতাত গড়তে পারেন বিজেপির সঙ্গে।
