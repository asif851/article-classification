
পাকিস্তানে ইবোলা রোগী সন্দেহে এক ব্যক্তিকে হাসপাতালে ভর্তি করা হয়েছে। গতকাল সোমবার সকালে তাঁকে করাচির জিন্নাহ ইন্টারন্যাশনাল এয়ারপোর্ট থেকে জিন্নাহ পোস্টগ্র্যাজুয়েট মেডিকেল সেন্টারে (জেপিএমসি) সংক্রামক রোগীদের জন্য নির্ধারিত পৃথক ওয়ার্ডে নেওয়া হয়েছে। খবর ডনের।খবরে বলা হয়, পাকিস্তানি বংশোদ্ভূত ৪৫ বছর বয়সী ওই ব্যক্তি লাইবেরিয়ায় ব্যবসা করেন। তীব্র জ্বর নিয়ে তিনি করাচি আসেন। বিমানে যাত্রা করার জন্য নিজের স্বাস্থ্যসেবা কার্ডে তিনি বিস্তারিত উল্লেখ করেছেন। অবস্থা যাচাই করে কর্তৃপক্ষ গতকাল তাঁকে জেপিএমসিতে পাঠানোর নির্দেশ দেয়।জেপিএমসির নির্বাহী পরিচালক ও জ্যেষ্ঠ চিকিৎসক তাসনীম আহসান ওই ব্যক্তিকে ভালোভাবে পরীক্ষা করেছেন। এর আগে জ্বর ১০২ ডিগ্রি থাকলেও পরীক্ষা করার সময় তাঁর শরীরের তাপমাত্রা স্বাভাবিক ছিল। তবে তিনি তাঁকে ওই পৃথক ওয়ার্ডেই রাখার কথা বলেছেন।
