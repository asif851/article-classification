
ভয়াবহ তুষারঝড়ে অচল হয়ে পড়েছে যুক্তরাষ্ট্রের নিউইয়র্ক। জরুরি প্রয়োজন ছাড়া ভ্রমণের ওপর নিষেধাজ্ঞা জারি করা হয়েছে। যানবাহনের চলাচল ও সেতুগুলো বন্ধ করে দেওয়া হয়েছে।
বিবিসির খবরে জানা যায়, যুক্তরাষ্ট্রের পূর্বাঞ্চলে ৪০ ইঞ্চি তুষারপাত হয়েছে। প্রবল তুষারঝড়ে ঢাকা পড়েছে সবকিছু। আট কোটিরও বেশি লোক তুষার কবলিত হয়ে পড়েছে।
নিউইয়র্কের মেয়র বিল ডে ব্লাসিও বলেন, ২৮ ইঞ্চি তুষারপাত হতে পারে বলে তারা আশঙ্কা করছেন। শহরটিতে আঘাত হানা পাঁচটি ভয়াবহ তুষারঝড়ের মধ্যে এবারের তুষারঝড়টি অন্যতম বলে তিনি জানান।
এর আগে ২০০৬ সালের ফেব্রুয়ারি মাসে ২৬.৯ ইঞ্চি তুষারপাত রেকর্ড করা হয় নিউইয়র্কে।
এ পর্যন্ত যুক্তরাষ্ট্রের ১১টি অঙ্গরাজ্যে জরুরি অবস্থা জারি করা হয়েছে।
আরও পড়ুন ... 
তুষার তাণ্ডবের কবলে যুক্তরাষ্ট্র
