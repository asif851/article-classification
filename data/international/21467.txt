
ইরানের ১৯৭৯ সালের ইসলামি বিপ্লবের প্রশংসা করেছেন দক্ষিণ আফ্রিকার প্রেসিডেন্ট জ্যাকব জুমা। ইরান সফরকালে গতকাল রোববার দেশটির প্রেসিডেন্ট হাসান রুহানির সঙ্গে এক যৌথ সংবাদ সম্মেলনে তিনি এ প্রশংসা করেন। বর্ণবাদী শ্বেতাঙ্গ শাসনের সময় দক্ষিণ আফ্রিকার সঙ্গে ইরানের সম্পর্কছেদ ও ১৯৯৪ সালে নেলসন ম্যান্ডেলার প্রেসিডেন্ট নির্বাচিত হওয়ার পর সম্পর্ক পুনঃস্থাপনের কথা স্মরণ করে সংবাদ সম্মেলনে জুমা বলেন, ‘বর্ণবাদের বিরুদ্ধে আমাদের লড়াইয়ে ইরানের এক বিশেষ স্থান রয়েছে।’এএফপি
