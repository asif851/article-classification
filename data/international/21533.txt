
ভারতের পশ্চিমবঙ্গের সুন্দরবন অঞ্চলের গভীর সমুদ্রে গত রোববার ঝড়ে মাছ ধরার দুটি ট্রলার ডুবে গেছে। ট্রলারের ৩২ যাত্রীর ২৫ জনকে উদ্ধার করা হলেও বাকিরা নিখোঁজ রয়েছেন। অন্যদিকে আরও প্রায় ৪০টি ট্রলারের কোনো খোঁজ মিলছে না। সংবাদমাধ্যমের খবরে বলা হয়, নিখোঁজ ট্রলারগুলোতে ৬৪০ জন মৎস্যজীবী রয়েছেন। জানা গেছে, কিছুদিন আগে কাকদ্বীপ থেকে ৪০টির মতো ট্রলার মাছ ধরতে গভীর সমুদ্রে যায়। রোববার রাতে ঝড়ের কবলে পড়ে দুটি সুন্দরবনের জম্বুদ্বীপের কাছে ডুবে যায়। এগুলো হলো, এফবি সূর্যনারায়ণ ও মহারুদ্র।তিনটি ট্রলার ইঞ্জিন বিকল হয়ে ভেসে যায় গভীর সমুদ্রে।
