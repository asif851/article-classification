
বলিউডের বহুল আলোচিত অভিনেত্রী সানি লিওন। অভিনেত্রী ও নাচিয়ে ছাড়াও দর্শকদের কাছে তাঁর অনেকগুলো পরিচয়। এবার সেখানে যুক্ত হচ্ছে আরও একটি পরিচয়। ভক্ত-দর্শকদের জন্যই এবার স্কুলে ভর্তি হতে যাচ্ছেন সানি।আজ বুধবার ইন্ডিয়ান এক্সপ্রেসের প্রতিবেদনে বলা হয়, যুক্তরাষ্ট্রের লস অ্যাঞ্জেলেসের একটি স্কুলে শিগগিরই ভর্তি হতে যাচ্ছেন সানি লিওন।প্রতিবেদনে বলা হয়, স্ক্রিপ্ট রাইটিং ও সম্পাদনার প্রশিক্ষণ নিতেই লস অ্যাঞ্জেলসের একটি স্কুলে ভর্তি হতে যাচ্ছেন ‘জিসম-টু’ অভিনেত্রী সানি। অনেক দিন থেকেই এ বিষয়ে প্রশিক্ষণ নিতে স্কুলে ভর্তি হতে চেয়েছিলেন তিনি। কিন্তু কাজের চাপে সময় করতে পারেননি। বর্তমানে কাজ থেকে একটু অবসর পেয়ে এ সিদ্ধান্ত নিয়েছেন সানি।গণমাধ্যমকে সানি লিওন বলেন, ‘নতুন কিছু শিখতে স্কুলে ফিরে যাচ্ছি ভেবে আমি বেশ উত্তেজিত।’স্কুলে ভর্তি হওয়ার আগে এই অবসর সময়ে স্বামী ড্যানিয়েল বেবারের সঙ্গে দুবাই গিয়েছিলেন সানি। সেখানে একটি মোবাইল ফোনের উদ্বোধনী অনুষ্ঠানে যোগ দিয়ে সেই ছবিও নিজের ইনস্টাগ্রামে পোস্ট করেছেন তিনি।সম্প্রতি নিজের মোবাইল অ্যাপ উদ্বোধনের সময় সানি বলেছিলেন, ‘ছবি ভালো হচ্ছে নাকি খারাপ হচ্ছে—তাতে আমার করার কিছুই নেই। আমি শুধু নিজের সেরাটুকু দেওয়ার চেষ্টা করতে পারি। প্রতিটি ছবিতে আগের চেয়ে আরও ভালো কিছু করার চেষ্টা করি।’সম্প্রতি মুক্তিপ্রতীক্ষিত ‘তেরা ইন্তেজার’ ছবিতে আরবাজ খানের সঙ্গে সানি লিওনকে দেখা যাবে। ছবিটি প্রসঙ্গে সানি বলেন, ‘এটি রোমান্টিক থ্রিলার ছবি। আমার বিশ্বাস, দর্শকের ছবিটি ভালো লাগবে।’সম্প্রতি শাহরুখ খান অভিনীত ‘রইস’ সিনেমায় ‘লায়লা ও লায়লা’ গানটির রিমেকে সানি লিওনকে দেখা গেছে।
