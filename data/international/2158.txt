
গভীর সমুদ্রে মাছ ধরতে গিয়ে ভুল করে ভারতীয় জলসীমানায় ঢুকে পড়ায় বাংলাদেশের আট জেলেকে গ্রেপ্তার করেছে পশ্চিমবঙ্গের সুন্দরবন অঞ্চলের উপকূল রক্ষীবাহিনীর সদস্যরা।
গত বুধবার সকালে সুন্দরবন ব্যাঘ্র প্রকল্পের কর্মীরা বাঘমারি এলাকার সমুদ্রে টহল দেওয়ার সময় ভারতীয় জলসীমায় বাংলাদেশের মাছ ধরার একটি ট্রলার ঢুকে যেতে দেখে। 
গ্রেপ্তার হওয়া জেলেদের সুন্দরবন উপকূল থানার পুলিশের হাতে সোপর্দ করা হয়েছে। এ খবর পাওয়ার পর উপকূল রক্ষীবাহিনীর সদস্যরা বাংলাদেশি জেলেদের গ্রেপ্তার করে। গ্রেপ্তার হওয়া ব্যক্তিদের ভাষ্য, তাঁদের বাড়ি চট্টগ্রামে। ভুল করে তাঁরা ভারতীয় সমুদ্রসীমানায় ঢুকে পড়েন।
