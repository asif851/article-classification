
বিয়ের দিন পোশাক ভিজে গেলে অধিকাংশ দম্পতিই নিশ্চিত বিরক্ত হবেন৷ কিন্তু বর ও কনে যখন দুঃসাহসিক কোনো অভিযানে নামবেন, তখন ব্যাপারটা ভিন্ন হতেই পারে৷ জাপানের হিরোয়ুকি ইয়োশিদা এবং যুক্তরাষ্ট্রের স্যান্ড্রা স্মিথ নিজেদের বিয়ের শপথ নিয়েছেন থাইল্যান্ডের সং হং লেকের তলে একটি গুহায়৷ জায়গাটির অবস্থান ভূপৃষ্ঠ থেকে ১৩০ মিটার নিচে৷ ঘটনাটি ঠাঁই করে নিয়েছে গিনেস কর্তৃপক্ষের রেকর্ড তালিকায়৷অভিনব ওই বিয়ের জন্য অনেক আগে থেকেই প্রস্তুতি শুরু করেন ইয়োশিদা ও স্মিথ৷ তাঁরা নিজেরাও পেশাদার ডুবুরি৷ তবে বিয়ে বলে কথা৷ পানির নিচে থাকতে হবে দীর্ঘ সময়৷ এ জন্য তাঁরা পেশাদার প্রশিক্ষকের কাছে ছয় মাস ধরে নিবিড় প্রশিক্ষণ নিয়েছেন৷ তিন ঘণ্টা ১০ মিনিট স্থায়ী তাঁদের বিয়ের অনুষ্ঠান সম্পন্ন হয় গত সেপ্টেম্বরে৷ তাঁদের বন্ধু এবং ডুবুরি প্রশিক্ষক বেন রেমেনেন্টস পালন করেন বিয়ের শপথ পড়ানোর অানুষ্ঠানিক দায়িত্ব৷সবচেয়ে কঠিন পর্বটি ছিল অাংটি বিনিময়ের৷ অাংটি যাতে পিছলে পড়ে হারিয়ে না যায়, সে জন্য বিশেষ সুতার সাহায্যে বাঁধা ছিল অাগে থেকেই৷ অার শ্বাসকার্য চালানোর জন্য যন্ত্রনির্ভরতার কারণে বর আলিঙ্গন করতে পারেননি কনেকে৷ পিটিঅাই৷
