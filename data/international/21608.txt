
ভারতের সাবেক রাষ্ট্রপতি এ পি জে আবদুল কালাম পুরোপুরি সুস্থ রয়েছেন৷ ৮২ বছর বয়সী সাবেক এই রাষ্ট্রপতির অসুস্থতা নিয়ে প্রকাশিত বিভিন্ন খবর নাকচ করে দিয়ে গত সোমবার তাঁর কার্যালয় থেকে এ দাবি করা হয়েছে৷ খবর জি নিউজের৷আবদুল কালামের ব্যক্তিগত সচিবের বরাত দিয়ে ওই কার্যালয় থেকে বলা হয়, পরমাণুবিজ্ঞানীর অসুস্থতা নিয়ে গুজব ছড়ানো হচ্ছে৷ কেউ হয়তো এর মাধ্যমে মজা লুটছেন৷ইতিমধ্যে বিজ্ঞান ও প্রযুক্তিতে বিশেষ অবদানের জন্য স্কটল্যান্ডের খ্যাতনামা ইউনিভার্সিটি অব এডিনবরা আবদুল কালামকে সম্মানসূচক একটি ডিগ্রি দিয়েছে৷বিশ্ববিদ্যালয় কর্তৃপক্ষ বলেছে, ‘বিজ্ঞান ও প্রযুক্তিতে অসাধারণ অবদান এবং ২০২০ সালের মধ্যে ভারতকে একটি উন্নত দেশে রূপান্তরের সহায়তার ক্ষেত্রে প্রতিশ্রুতির জন্য ড. কালামকে এ ডিগ্রি দেওয়া হয়৷’ ১৫ মে কর্তৃপক্ষের কাছ থেকে তিনি এ ডিগ্রির সনদ গ্রহণ করেন৷
