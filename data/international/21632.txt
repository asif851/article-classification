
রাশিয়ার সীমান্তের কাছে ইউক্রেনে ২৯৫ জন যাত্রী নিয়ে মালয়েশিয়ান এয়ারলাইন্সের একটি বিমান বিধ্বস্ত হয়েছে। আজ বৃহস্পতিবার রাশিয়ার বার্তা সংস্থা ইন্টারফ্যাক্সের বরাত দিয়ে রয়টার্সের খবরে এ তথ্য জানানো হয়।
রয়টার্স জানায়, বিমানটি নেদারল্যান্ডের রাজধানী আমস্টারডাম থেকে কুয়ালালামপুরের উদ্দেশে রওয়ানা হয়েছিল। তবে তাত্ক্ষণিকভাবে বিমানটি বিধ্বস্ত হওয়ার ব্যাপারে মালয়েশীয় সরকারের পক্ষ থেকে কিছু জানানো হয়নি।ইন্টারফ্যাক্সের খবরে বলা হয়, বিমানটি ইউক্রেন সরকারের সামরিক এলাকায় পড়েছে বলে মনে হচ্ছে। এলাকাটিতে ইউক্রেনীয় সরকারি বাহিনী রুশপন্থী বিচ্ছিন্নতাবাদীদের সঙ্গে লড়ছে।নাম প্রকাশে অনিচ্ছুক ইউক্রেনের এক নিরপত্তা কর্মকর্তার বরাত দিয়ে ইন্টারফ্যাক্স জানায়, বিমানটি ১০ হাজার মিটার উঁচুতে রাডার থেকে অদৃশ্য হয়ে যায়।
