
খেলা ও সিনেমা জগতের বিখ্যাত মা-বাবার সন্তান ও যমজ সন্তান পৃথিবীতে আসার আগেই খবরের শিরোনামও হয়েছে। গত বছরে তারকা খ্যাতি পাওয়া অনেকেরই সন্তান পৃথিবীর মুখ দেখেছে। এঁদের অনেকেই তাঁদের সন্তান পৃথিবীতে আসার খবর বেশ ভালোভাবেই গোপন করে রেখেছিলেন। যদিও ভক্ত-সমর্থকেরা তারকাদের সব খবরই পেতে চান।
মা হতে যাওয়ার খবরে উচ্ছ্বসিত ছিলেন জনপ্রিয় মার্কিন পপ তারকা বিয়ন্স। রিয়াল মাদ্রিদ তারকা ও পর্তুগালের অধিনায়ক রোনালদোও যমজ সন্তানের খবর ভক্তদের কাছে কিছুটা গোপনই ছিল। কিন্তু গোপন থাকলে কী হবে, সন্তান আসার খবর প্রকাশমাত্রই তারকাদের চেয়ে সন্তানেরা খবরের শিরোনাম হয়েছে। এমন আরও অনেক তারকাই আছেন।
 কুর্নিকোভা-এনরিক
একসময়ের জনপ্রিয় টেনিস তারকা আনা কুর্নিকোভা। গত বছরের ১৬ ডিসেম্বরে যমজ সন্তানের জন্ম দেন সাবেক এই রুশ তারকা। নিকোলাস ও লুসি নামের দুই ভাইবোনের বাবা গানের তারকা এনরিক ইজলেসিয়াস।
তবে এই দম্পতি তাঁদের সন্তান আসছে—এ খবর চাউর হতে দেননি। এখন পর্যন্ত সন্তান আসার খবর যেসব তারকা লুকিয়ে রাখতে পেরেছেন, তাঁদের মধ্য অন্যতম এনরিক-কুর্নিকোভা দম্পতি। নিয়মিত ইনস্টাগ্রামে কুর্নিকোভা ছবি পোস্ট করলেও অনুসারী ও ভক্তরা একসময়ের জন্য বুঝতে পারেননি যে তিনি মা হতে চলেছেন। গর্ভধারণের ব্যাপারটি বেশ ভালোভাবে লুকিয়ে রেখেই ছবিগুলো শেয়ার করেছেন একসময়ে খেলার চেয়ে সৌন্দর্যের কারণে আলোচনায় থাকা এই রাশিয়ান।রোনালদো-জর্জিনা
গত বছরে যমজ সন্তানের মুখ দেখেছেন রিয়াল মাদ্রিদ তারকা পর্তুগালের অধিনায়ক ক্রিস্টিয়ানো রোনালদো। গত বছরে ইভা মারিয়া দস সান্তোস এবং মাতেও নামের যমজ সন্তানের জন্ম দেন জর্জিনা রড্রিগেজ। জর্জিনা-রোনালদো তাঁদের সন্তানদের খবর জানা যায় গত বছরের জুনে। এই দম্পতির ক্রিস্টিয়ানো জুনিয়র নামের সাত বছরের এক ছেলে রয়েছে।সেরেনা-ওহানিয়ান
অ্যালেক্সিস অলিম্পিয়ার জন্ম গত বছরের ১ সেপ্টেম্বর। হয়তো মনে হতে পারে এটা তো হতেই পারে। কিন্তু এই কন্যার মা যদি টেনিস তারকা সেরেনা উইলিয়ামস হন, তবে বোধ হয় তা খবর। ২০১৬ সালের নভেম্বরে সেরেনার সঙ্গে বিয়ে হয় অ্যালেক্সিস ওহানিয়ানের।জাকারবার্গ-চেন
মার্ক জাকারবার্গ যেহেতু ফেসবুকের সহপ্রতিষ্ঠাতা, তাই তাঁর দ্বিতীয় মেয়ে পৃথিবীতে আসার পর খবর তিনি ফেসবুকে শেয়ার দিয়েই জানিয়েছেন। গত বছরের ২৮ আগস্ট জাকারবার্গ ও প্রিসিলা চ্যান দম্পতির কোলজুড়ে আসে দ্বিতীয় সন্তান আগস্ট। তাঁদের প্রথম সন্তান ম্যাক্সিমার বয়স দুই বছর।বিয়ন্স-জে জি
জনপ্রিয় মার্কিন পপ তারকা বিয়ন্স তাঁর যমজ সন্তান জন্মের আগেই বেশ ঘটা করে সে ঘোষণা দিয়েছিলেন। এরপর স্যার কার্টার এবং রুমি দুই যমজ ভাইবোনকে দুই হাতে নিয়ে ছবি পোস্ট দেন সামাজিক যোগাযোগমাধ্যমে। এ দুজনের জন্ম ১৩ জুন, ২০১৭।জর্জ ক্লুনি-আমাল আলামুদ্দিন
২০১৪ সালে বেশ ঢাকঢোল পিটিয়ে বিয়ে হয় হলিউড তারকা জর্জ ক্লুনি ও মানবাধিকার আইনজীবী আমাল আলামুদ্দিনের। এঁদের বিয়ে নিয়ে যেমন মাতামাতি হয়, ঠিক তেমনই তাঁদের যমজ সন্তান আসার খবর নিয়েও। গত বছরের ৬ জুন জন্ম অ্যালেক্সজান্ডার ও ইলার। এই যমজ ভাইবোনের ছবি তোলার জন্য পাপারাজ্জিদের ঘুম হারাম হয়েছিল। ইতালির কমো শহরে ছুটিতে গেলে ফ্রান্সের ‘ভয়সি’ নামের একটি ম্যাগাজিন অ্যালেক্সজান্ডার ও ইলার ছবি ছাপে। আর এ জন্য ওই ম্যাগাজিনের বিরুদ্ধে মামলা ঠুকে দেন জর্জ ক্লুনি।জ্যানেট ও মানা
গায়িকা জ্যানেট জ্যাকশন ও ইউসাম আল মানা দম্পতির কন্যাসন্তান ইসার জন্ম ২০১৭ সালের ৩ জানুয়ারি। জ্যানেটের এ সন্তান জন্মের খবর তখন বেশ চাউর হয়। কারণ, ইসার জন্মের সময় মাইকেল জ্যাকসনের বোন জ্যানেটের বয়স ছিল ৫০। তথ্যসূত্র: বিবিসি, রয়টার্স,  ইকোনমিক টাইমস
