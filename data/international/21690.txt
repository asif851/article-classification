
লিবিয়ার প্রয়াত নেতা মুয়াম্মার গাদ্দাফির ছেলে হানিবালকে ছেড়ে দিয়েছে অপহরণকারীরা। লেবাননের পুলিশ বলছে, আজ শনিবার দেশটির বালবেক শহরে তাঁকে ছেড়ে দেওয়া হয়।বিবিসি অনলাইনের খবরে জানানো হয়, লেবাননের টিভিতে প্রচারিত এক ভিডিওতে অপহরণকারী ব্যবসায়ীকে ১৯৭৮ সালে নিখোঁজ লেবাননের শিয়া নেতা মুসা আল সদরের ব্যাপারে তথ্য চাইতে দেখা গেছে। পুলিশ বলছে, হানিবালকে বালবেক শহরে ছেড়ে দিয়েছে অপহরণকারীরা। সেখান থেকে তাঁকে বৈরুতের দিকে পাঠানো হবে।২০১১ সালে লিবিয়ার নেতা মোয়াম্মার গাদ্দাফির পতনের পর ২০১২ সালে হানিবাল ওমান চলে যান। সেখানে তিনি মা সাফিয়া ও বোন আয়েশার সঙ্গে গৃহবন্দী ছিলেন। তবে ওমান থেকে হানিবাল কীভাবে লেবাননে গেলেন বা সেখানে কতদিন তাঁকে আটকে রাখা হয়, এ ব্যাপারে নিশ্চিত কিছু জানা যায়নি।১৯৭৮ সালে লেবাননের শিয়া নেতা মুসা আল সদর নিখোঁজ হন। সে সময় তিনি দুজন সঙ্গীকে নিয়ে লিবিয়া সফরে যানন। তাঁর নিখোঁজ হওয়ার ঘটনায় গাদ্দাফি জড়িত বলে অভিযোগ রয়েছে। গাদ্দাফি বরাবর এ অভিযোগ অস্বীকার করেছেন।
