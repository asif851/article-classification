
দ্বিতীয় বিশ্বযুদ্ধে যুক্তরাষ্ট্রের পার্ল হারবারে জাপানি হামলার শিকার যুদ্ধজাহাজ ইউএসএস অ্যারিজোনার জীবিত শেষ কর্মীও চলে গেলেন। জোসেফ ল্যাংডেল নামের ওই কর্মকর্তা ৪ ফেব্রুয়ারি ১০০ বছর বয়সে মৃত্যুবরণ করেন। ১৯৪১ সালের ৭ ডিসেম্বর জাহাজটিতে জাপানি বিমান গোলাবর্ষণ করার সময় ২৭ বছর বয়সী জোসেফ তীরে কোয়ার্টারে ঘুমিয়ে ছিলেন। শব্দ শুনে বাইরে ছুটে এসে তিনি উদ্ধারকাজে যোগ দেন। ওই হামলায় জাহাজটির ১ হাজার ১৭৭ সেনা ও কর্মীর মৃত্যু হয়। পার্ল হারবারে আক্রান্ত হওয়ার পরই যুক্তরাষ্ট্র দ্বিতীয় বিশ্বযুদ্ধে মিত্রবাহিনীর পক্ষে সরাসরি যোগ দেয়।রয়টার্স
