
বলিভিয়ার প্রেসিডেন্ট ইভো মোরালেস গত শনিবার বলেছেন, তাঁর দেশ পানি নিয়ে এক বিরোধের বিষয়ে চিলির বিরুদ্ধে আন্তর্জাতিক বিচারালয়ে মামলা করবে। বলিভিয়ার যুক্তি, তারাই দেশটির দক্ষিণ-পশ্চিমের পোতোসি এলাকায় সৃষ্টি হওয়া সিলালা ঝরনার পানির মালিক। এ জলধারাটি সীমান্ত পার হয়ে চিলির ভূখণ্ডে প্রবেশ করেছে। চিলির দাবি, এটি একটি আন্তর্জাতিক নদী। এক অনুষ্ঠানে ইভো মোরালেস বলেন, ‘শান্তিকামী দেশ হিসেবে আমরা দি হেগের আদালতে যাওয়ার সিদ্ধান্ত নিয়েছি।’এএফপি
