
যুক্তরাষ্ট্রের স্বাধীনতা দিবস উপলক্ষে গতকাল শনিবার দেশটির প্রেসিডেন্ট বারাক ওবামাকে শুভেচ্ছা জানিয়েছেন রাশিয়ার প্রেসিডেন্ট ভ্লাদিমির পুতিন। টেলিগ্রামে ওবামাকে পাঠানো শুভেচ্ছা বার্তায় পুতিন বলেন, তিনি যুক্তরাষ্ট্রের সঙ্গে সংলাপ চান। তবে সেই সংলাপ হতে হবে সাম্য ও পরস্পরের প্রতি সম্মান প্রদর্শনের ওপর ভিত্তি করে। রাশিয়ার প্রেসিডেন্ট আরও বলেন, দুই দেশের মধ্যে চলমান বিরোধ সত্ত্বেও বৈশ্বিক স্থিতিশীলতা ও নিরাপত্তাসহ নানা সংকট নিরসনে রাশিয়া ও যুক্তরাষ্ট্রের মধ্যে সম্পর্ক থাকা জরুরি। ওয়াশিংটন ও মস্কো বিশ্বের সবচেয়ে কঠিন সমস্যা সমাধান করতে সমর্থ।রয়টার্স
