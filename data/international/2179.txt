

কিউবার মহান বিপ্লবী নেতা ও সাবেক প্রেসিডেন্ট ফিদেল কাস্ত্রো আর নেই। স্থানীয় সময় গতকাল শুক্রবার রাতে হাভানায় তিনি মারা যান।
এএফপির খবরে জানানো হয়, কিউবার বর্তমান প্রেসিডেন্ট ও ফিদেল কাস্ত্রোর ভাই রাউল কাস্ত্রো রাষ্ট্রীয় টেলিভিশনে ঘোষণা করেন, স্থানীয় সময় গতকাল রাত ১০টা ২৯ মিনিটে কাস্ত্রো মারা যান। মৃত্যুকালে তাঁর বয়স হয়েছিল ৯০ বছর। স্থানীয় সময় শনিবার তাঁকে সমাহিত করা হবে।
কিউবার সমাজতান্ত্রিক বিপ্লবে নেতৃত্ব দেওয়ার পর ফিদেল কাস্ত্রো দেশটির ক্ষমতা গ্রহণ করেন। যুক্তরাষ্ট্রের নাকের ডগায় বামপন্থী নেতৃত্বের উত্থান ভালোভাবে নেয়নি দেশটি। কাস্ত্রোকে বহুবার হত্যাচেষ্টা করা হয়। সৌভাগ্যক্রমে তিনি বেঁচে যান। স্বাস্থ্যগত কারণে ২০০৬ সাল থেকে কাস্ত্রোর জনসমক্ষে আসা কমতে থাকে। ২০০৮ সালে ভাই রাউল কাস্ত্রোর কাছে ক্ষমতা হস্তান্তর করেন তিনি। অনেক দিন ধরেই ফিদেলকে জনসমক্ষে কম দেখা যেত।
গত ১৩ আগস্ট মহাসমারোহে ফিদেল কাস্ত্রোর ৯০ তম জন্মদিন উদযাপন করে কিউবার জনগণ। ওই অনুষ্ঠানেও সবার সামনে আসেননি তিনি।
আরও পড়ুন:  
বহু দশকের সাধনায় গড়ে ওঠা বন্ধুত্বপ্রাণঘাতী রোগের কারণে পদত্যাগ করেন কাস্ত্রো!নয় মাসে প্রথম জনসমক্ষে ফিদেল কাস্ত্রোকাস্ত্রো পেলেন কনফুসিয়াস পুরস্কারনেতার জন্মদিনে উচ্ছ্বসিত কিউবান্যাটোকে নাৎসিদের সঙ্গে তুলনা কাস্ত্রোরম্যারাডোনা-মেসিকেওবামাকে ‘সৎ মানুষ’ বললেন কাস্ত্রো
