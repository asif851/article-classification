
মধ্যপ্রাচ্য–বিষয়ক শীর্ষ মার্কিন সেনা কমান্ডার গতকাল শনিবার সিরিয়ার উত্তরাঞ্চলে আকস্মিক সফর করেছেন। আইএস জঙ্গিদের বিরুদ্ধে লড়াইয়ে স্থানীয় বাহিনীকে শক্তিশালী করতেই তিনি সেখানে সফর করেছেন বলে ধারণা করা হচ্ছে।যুক্তরাষ্ট্রের সেন্ট্রাল কমান্ডের প্রধান জেনারেল জোসেফ ভটেল সিরিয়ায় নিযুক্ত মার্কিন সামরিক উপদেষ্টাদের সঙ্গে দেখা করেছেন। তিনি সিরিয়ার ডেমোক্রেটিক ফোর্সের নেতাদের সঙ্গেও দেখা করেছেন।কয়েক ঘণ্টার ওই সফরে ভটেল বেশ কয়েকটি গুরুত্বপূর্ণ এলাকায় গেছেন।সিরিয়ায় যুক্তরাষ্ট্রের ২০০ সেনা উপদেষ্টা রয়েছে। গত পাঁচ বছর ধরে দেশটিতে চলা গৃহযুদ্ধে দুই লাখ ৭০ হাজার মানুষ নিহত হয়েছে।
