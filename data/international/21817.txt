
জাতিসংঘ নিরাপত্তা পরিষদের অস্থায়ী সদস্য হিসেবে নতুন পাঁচটি দেশ নির্বাচিত হয়েছে। দেশগুলো হলো মালয়েশিয়া, নিউজিল্যান্ড, অ্যাঙ্গোলা, ভেনেজুয়েলা ও স্পেন। জাতিসংঘ সাধারণ পরিষদ গত বৃহস্পতিবার তাদের নির্বাচিত করে। দুই বছরের জন্য নির্বাচিত এই দেশগুলোর মেয়াদ শুরু হবে আগামী বছরের ১ জানুয়ারি থেকে। বাদ পড়বে আর্জেন্টিনা, লুক্সেমবার্গ, অস্ট্রেলিয়া, দক্ষিণ কোরিয়া ও রুয়ান্ডা। নিরাপত্তা পরিষদের স্থায়ী সদস্যদেশ পাঁচটি। প্রতিবছর নতুন পাঁচটি দেশ অস্থায়ী সদস্য হিসেবে নিরাপত্তা পরিষদে যোগ দেয়।আইএএনএস
