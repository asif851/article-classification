
ফিলিস্তিনের গাজা উপত্যকায় ইসরায়েলি বিমান হামলায় গতকাল শনিবার ৫২ জন নিহত হয়েছে। এ নিয়ে গত পাঁচ দিনে নিহতের সংখ্যা বেড়ে ১৫৭ জনে দাঁড়িয়েছে।আজ রোববার বার্তা সংস্থা এএফপি প্রকাশিত প্রতিবেদনে জানানো হয়, গাজায় গত মঙ্গলবার থেকে শুরু হওয়া ইসরায়েলি হামলার মধ্যে গতকালই সবচেয়ে রক্তক্ষয়ী দিন।গতকাল গাজা সিটিতে একটি বাড়ি ও একটি মসজিদ লক্ষ্য করে হামলা চালিয়েছে ইসরায়েল। এ হামলায় ১৮ জন নিহত হয়েছে। এ ছাড়া গাজার অন্যান্য এলাকায় চালানো হামলায় হতাহতের বাকি ঘটনাগুলো ঘটেছে।হামলার জবাবে ইসরায়েলের অভ্যন্তরে রকেট নিক্ষেপ অব্যাহত রেখেছে হামাস। তবে গত পাঁচ দিনে কোনো ইসরায়েলি নিহত হয়নি।গত শুক্রবার জাতিসংঘ বলেছে, গাজায় নিহত ব্যক্তিদের ৭৭ শতাংশ বেসামরিক নাগরিক।গাজা ভূখণ্ডে যুদ্ধবিরতির আহ্বান জানিয়েছে জাতিসংঘের নিরাপত্তা পরিষদ।ইসরায়েলি কর্তৃপক্ষ গতকাল জানায়, বিমান হামলা অব্যাহত রাখার পাশাপাশি এবার সম্ভাব্য স্থল হামলার প্রস্তুতি নিচ্ছে তারা। এর অংশ হিসেবে সীমান্তে ট্যাংক ও গোলন্দাজ বাহিনীর সমাবেশ করা হয়েছে। ইতিমধ্যে মন্ত্রিসভা অনুমোদিত ৪০ হাজার সংরক্ষিত সেনার ৩৩ হাজার সদস্য পাঠানো হয়েছে।
