
রুশ প্রেসিডেন্ট ভ্লাদিমির পুতিন গতকাল রোববার প্রচারিত এক সাক্ষাৎকারে যুক্তরাষ্ট্রের হবু প্রেসিডেন্ট ডোনাল্ড ট্রাম্পকে ‘বুদ্ধিমান’ আখ্যা দিয়ে বলেছেন, শিগগিরই ট্রাম্প নিজের নতুন দায়িত্ব বুঝে নিয়ে ঠিকমতো কাজ শুরু করবেন।তাস বার্তা সংস্থা জানায়, এনটিভির দূরপ্রাচ্য অঞ্চলে ইতিমধ্যে ওই সাক্ষাৎকার প্রচারিত হয়েছে। এতে রুশ নেতা বলেছেন, ব্যবসায় ট্রাম্পের অর্জিত সাফল্য প্রমাণ করে তিনি বুদ্ধিমান লোক। যদি তা-ই হয়, মানে তিনি খুব তাড়াতাড়িই ভিন্ন ধরনের একটা দায়িত্ব বুঝে নিয়ে কাজ করতে পারবেন। ক্রেমলিন গত মাসে বলেছে, গত নভেম্বরে অনুষ্ঠিত মার্কিন প্রেসিডেন্ট নির্বাচনের পর প্রথম ফোনালাপে ট্রাম্প-পুতিন পরস্পরের দেশের মধ্যে সম্পর্ক স্বাভাবিক করার প্রয়োজনীয়তা সম্পর্কে একমত হয়েছেন।পুতিন গত বৃহস্পতিবার বলেছেন, ট্রাম্প দায়িত্ব নেওয়ার সঙ্গে সঙ্গেই মার্কিন প্রশাসনের সঙ্গে কাজ করতে মস্কো প্রস্তুত রয়েছে।
