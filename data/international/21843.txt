
ব্রাজিলের সিনেট প্রেসিডেন্ট পদ থেকে দিলমা রুসেফকে স্থায়ীভাবে সরিয়ে দিল। বুধবার রুসেফকে ৬১-২০ ভোটে অভিশংসনের পক্ষে রায় দেয় সিনেট। ফলে ব্রাজিলে ১৩ বছরের বামপন্থী শাসনের অবসান ঘটল বলে মনে করা হচ্ছে।দিলমা রুসেফ ২০১৪ সালে নির্বাচনের প্রাক্কালে আগের মেয়াদের আর্থিক তথ্য-উপাত্তে কারসাজি করে প্রবৃদ্ধির হিসাব বাড়িয়ে দেখিয়েছেন-এমন অভিযোগের পরিপ্রেক্ষিতে তাঁকে অভিশংসন করল সিনেট।রুসেফ অবশ্য বরাবরই অভিযোগ অস্বীকার করে এই প্রক্রিয়াকে তাঁর বিরুদ্ধে ‘রাজনৈতিক অভ্যুত্থান’ আখ্যায়িত করেছেন।
