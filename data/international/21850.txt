
স্পেনের রাজা হুয়ান কার্লোসের ছোট মেয়ে রাজকুমারী ইনফানতা ক্রিস্টিনাকে (৪৮) প্রতারণা ও অর্থ পাচারের অভিযোগে দেশটির এক আদালত তলব করেছেন। ক্রিস্টিনা তাঁর স্বামী ইনাকি উরদানগারিনের ব্যবসায়িক কর্মকাণ্ডে সম্পৃক্ত। অর্থ আত্মসাতের অভিযোগে স্বামী ইনাকির বিরুদ্ধে তদন্ত চলছে। আদালতের এই তলবের ফলে রাজকুমারী ক্রিস্টিনা আনুষ্ঠানিকভাবে এখন একজন সন্দেহভাজন ব্যক্তি হিসেবে বিবেচিত হবেন। আগামী ৮ মার্চ তাঁকে এ ব্যাপারে শুনানির জন্য আদালতে হাজির হতে হবে। কোনো অপরাধের অভিযোগে স্পেনের রাজার সঙ্গে প্রত্যক্ষভাবে ঘনিষ্ঠ কারো আদালতের মুখোমুখি হওয়ার এটিই প্রথম। বিবিসি।
