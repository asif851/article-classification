
থাইল্যান্ড সীমান্তের কাছে একটি প্রাচীন মন্দির এলাকা কম্বোডিয়ার অন্তর্ভুক্ত বলে গতকাল সোমবার রায় দিয়েছেন জাতিসংঘের শীর্ষ আদালত। ওই এলাকা থেকে থাইল্যান্ডের নিরাপত্তা বাহিনী প্রত্যাহারের নির্দেশ দেওয়া হয়েছে।নেদারল্যান্ডসের দ্য হেগে অবস্থিত আন্তর্জাতিক আদালতের বিচারক পিটার টোমকা বলেন, ওই এলাকার ওপর কম্বোডিয়ার সার্বভৌমত্ব রয়েছে। তাই সেখান থেকে থাইল্যান্ডের নিরাপত্তা বাহিনীকে সরিয়ে নিতে হবে। মন্দিরটি কম্বোডিয়ার সীমানার অন্তর্ভুক্ত বলে আন্তর্জাতিক আদালত ১৯৬২ সালেই রায় দিয়েছিলেন। এএফপি।
