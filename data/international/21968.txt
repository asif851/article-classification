
জঙ্গি সংগঠন ইসলামিক স্টেটের (আইএস) বিরুদ্ধে পদক্ষেপে সহায়তার প্রস্তাব দিয়ে গত অক্টোবরে মার্কিন প্রেসিডেন্ট বারাক ওবামার পাঠানো চিঠির জবাবে ইরানের সর্বোচ্চ ধর্মীয় নেতা আয়াতুল্লাহ আলী খোমেনি তাঁকে চিঠি দেন বলে যে খবর প্রকাশিত হয়েছে ইরান তা অস্বীকার করেছে। গত শুক্রবার ওয়াল স্ট্রিট জার্নাল-এর প্রতিবেদনে বলা হয়, ওবামার চিঠির জবাবে তাঁকে গোপন একটি চিঠি পাঠান খোমেনি। তবে গত রোববার ইরানের পররাষ্ট্র মন্ত্রণালয়ের মুখপাত্র বলেন, মার্কিন প্রেসিডেন্টের আগের লেখা চিঠি রয়েছে। কোনো কোনো ক্ষেত্রে জবাব দেওয়া হয়েছে। তবে কোনো নতুন চিঠি পাঠানো হয়নি।এএফপি
