
দক্ষিণ আফ্রিকার বর্ণবাদবিরোধী আন্দোলনের প্রবাদপুরুষ নেলসন ম্যান্ডেলার মৃত্যুর এক বছর হতে চলল। ম্যান্ডেলার স্ত্রী গ্রাসা ম্যাশেল জানিয়েছেন, দিনটি যতই ঘনিয়ে আসছে, তাঁর মনেও তত বিষাদ ভর করছে। খবর এএফপির।ফুসফুসের অসুখের সঙ্গে দীর্ঘ লড়াইয়ের পর গত বছর ৫ ডিসেম্বর ৯৫ বছর বয়সে মৃত্যুবরণ করেন নেলসন ম্যান্ডেলা।গ্রাসা গতকাল মঙ্গলবার বলেন, ‘ডিসেম্বর যত নিকটবর্তী হচ্ছে, আমার মন ততই ভারাক্রান্ত হয়ে উঠছে।’ ম্যান্ডেলার আদুরে নাম ধরে তিনি বলেন, ‘মাদিবা যে নেই, তা এখনো বিশ্বাস করতে ইচ্ছে করে না।’উইনি ম্যান্ডেলার সঙ্গে বিবাহবিচ্ছেদের পর মোজাম্বিকের সাবেক ফার্স্ট লেডি গ্রাসাকে বিয়ে করেছিলেন দক্ষিণ আফ্রিকার প্রথম কৃষ্ণাঙ্গ প্রেসিডেন্ট।
