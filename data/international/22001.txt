
কিউবার বিপ্লবী নেতা ফিদেল কাস্ত্রোকে গত নয় মাসের মধ্যে গতকাল বৃহস্পতিবার প্রথম জনসমক্ষে দেখা গেছে। আজ শুক্রবার বার্তা সংস্থা এএফপির প্রতিবেদনে এ তথ্য জানানো হয়।৮৯ বছর বয়সী ফিদেল কাস্ত্রোকে রাষ্ট্রীয় টিভিতে দেখা যায়। তিনি স্কুলের শিশু শিক্ষার্থীদের সঙ্গে কথা বলেন।ফিদেল কাস্ত্রো শিশুদের প্রয়াত বিপ্লবী নেতা ভিলমা এসপিন সম্পর্কে বলেছেন।মার্কিন প্রেসিডেন্ট বারাক ওবামার সাম্প্রতিক কিউবা সফরের সমালোচনা করেছেন কাস্ত্রো।শেষবার নয় মাস আগে কাস্ত্রো জনসমক্ষে এসেছিলেন।কিউবার সমাজতান্ত্রিক বিপ্লবে নেতৃত্ব দেওয়া ফিদেল কাস্ত্রো স্বাস্থ্যগত কারণে ২০০৬ সালে তাঁর ভাই রাউল কাস্ত্রোর হাতে ক্ষমতা ছেড়ে দেন।আগামী ১৬ এপ্রিল সম্মেলন করার প্রস্তুতি নিচ্ছে দেশটির ক্ষমতাসীন কমিউনিস্ট পার্টি। এর প্রাক্কালে জনসমক্ষে এলেন ফিদেল কাস্ত্রো। ওই সম্মেলনে কিউবার আগামী পাঁচ বছরের অর্থনৈতিক ও রাজনৈতিক গতিপথ নির্ধারণ করা হতে পারে।
