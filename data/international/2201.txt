
ভারতের পশ্চিমবঙ্গের খ্রিষ্টান সন্ন্যাসিনী ধর্ষণ ও ডাকাতি মামলার কথিত প্রধান অভিযুক্ত নজু ঘটনার তিন মাস পর গ্রেপ্তার হয়েছে। সিআইডি পুলিশ গত বুধবার বিকেলে কলকাতার শিয়ালদহ রেলস্টেশন থেকে নজুকে গ্রেপ্তার করে।পুলিশ গোপন সূত্রে নজুর আসার খবর পেয়ে শিয়ালদহ স্টেশনে তাকে ধরার জন্য ওত পেতে ছিল। এর আগে গ্রেপ্তার হওয়া পাঁচজনেরই দাবি, নজুই প্রবীণ সন্ন্যাসিনীকে ধর্ষণ করেছিল।গত ১৩ মার্চ গভীর রাতে একদল দুষ্কৃতকারী নদীয়া জেলার রানাঘাটের গাঙনাপুরে কনভেন্ট অব জেসাস অ্যান্ড মেরি স্কুলে ঢুকে বিদ্যালয়ের ১২ লাখ রুপি লুট করে। তারা বিদ্যালয়ের ৭১ বছর বয়সী সন্ন্যাসিনীকে ধর্ষণও করে।
