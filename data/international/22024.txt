
সিরিয়ার প্রেসিডেন্ট বাশার আল-আসাদবিরোধী লড়াই এগিয়ে নিতে প্রধান বিরোধী জোট গত শনিবার আহমাদ আসি জারবাকে তাঁদের প্রেসিডেন্ট নির্বাচিত করেছে। বিরোধীদের মুখপাত্র খালেদ সালেহ এসব তথ্য জানিয়েছেন। তুরস্কের ইস্তাম্বুলভিত্তিক সিরিয়ান ন্যাশনাল কোয়ালিশনে (এসএনসি) গত শনিবার ভোট হয়। এতে জারবা ৫৫ ভোট পেয়ে জয়ী হন। তাঁর নিকটতম প্রতিদ্বন্দ্বী মুস্তফা আল সাব্বাঘ পেয়েছেন ৫২ ভোট। জারবা সৌদি আরবের ঘনিষ্ঠ বলে পরিচিতি রয়েছে। সিরিয়ায় চলমান গৃহযুদ্ধ থামাতে আন্তর্জাতিক সম্প্রদায়ের নিষ্ক্রিয়তার প্রতিবাদে গত মে মাসে বিরোধী জোটের প্রধানের পদ ছাড়েন আহমদ আল-খতিব। এএফপি।
