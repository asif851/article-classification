
ইন্দোনেশিয়ার দুর্গম পাপুয়া অঞ্চলে দেশটির অভ্যন্তরীণ যাত্রীবাহী একটি বিমান আজ রোববার নিখোঁজ হয়েছে। বিমানটিতে ৫৪ জন আরোহী ছিল। বার্তা সংস্থা রয়টার্সের প্রতিবেদনে এ তথ্য জানানো হয়েছে।
দেশটির জাতীয় অনুসন্ধান ও উদ্ধার সংস্থা জানিয়েছে, পূর্বাঞ্চলীয় পাপুয়া অঞ্চলে নিয়ন্ত্রণ কক্ষের সঙ্গে বিমানটির যোগাযোগ বিচ্ছিন্ন হয়েছে।সংস্থার প্রধান বামবাং সোইলিস্তয়ো বার্তা সংস্থা রয়টার্সকে ফোনে বলেন, ‘বিমানের সঙ্গে যোগাযোগ হারিয়েছি।’কর্তৃপক্ষের ভাষ্য, বিমানটিতে পাঁচ শিশুসহ ৪৯ যাত্রী ও পাঁচজন ক্রু ছিল।
