
ইয়েমেনের উত্তরাঞ্চলে একটি হাসপাতালে ক্ষেপণাস্ত্র হামলায় চারজন নিহত হয়েছেন। হাসপাতালটি আন্তর্জাতিক মেডিকেল দাতব্য সংস্থা মেদসঁ স্যঁ ফন্তিয়াঁর (এমএসএফ) পরিচালিত।বিবিসি ও এএফপির খবরে জানানো হয়, সৌদি নেতৃত্বাধীন আরব দেশগুলোর জোটের যুদ্ধবিমান থেকে ক্ষেপণাস্ত্রটি ছোড়া হতে পারে বলে ধারণা করছে এমএসএফ। ক্ষেপণাস্ত্রটি তাদের সামরিক ঘাঁটি থেকেও ছোড়া হতে পারে।এমএসএফের একটি সূত্র বলছে, হামলার সময় হাসপাতালের আশপাশে বিমান যাচ্ছিল। একটি বিমান খুব কাছেই অবতরণ করে।হামলায় এমএসএফের তিনজন আহত হয়েছেন। তাঁদের মধ্যে দুজনের অবস্থা আশঙ্কাজনক। হামলার নিন্দা জানিয়েছে এমএসএফ।গত বছরের অক্টোবর মাসে সাদা এলাকায় এমএসএফের আরেকটি হাসপাতালে হামলা হয়। গত মাসে তায়িজ এলাকায় একটি ক্লিনিকেও হামলা হয়।
সৌদি নেতৃত্বাধীন আরব দেশগুলোর জোট গত বছরের মার্চ থেকে ইয়েমেনে হুতি বিদ্রোহীদের দমনে অভিযান চালাচ্ছে। এতে নিহত হয়েছেন দুই হাজার ৭৯৫ জন নাগরিক।
