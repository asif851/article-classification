
বিয়ে ঠিকঠাক। শুধু গাঁটছড়া বাঁধা বাকি। এ সময় বাদ সাধল হবু কনের পোষা কুকুর। হবু বর বললেন, কুকুর হতে পারে তাঁদের দাম্পত্য জীবনের সা​ময়িক একটা পর্ব। কিন্তু কনের এক গোঁ, কারও জন্য কুকুরকে তিনি বিসর্জন দিতে পারবেন না। এই তো লে​গে গেল কাট্টি। বিয়েটাই হয়ে গেল ভণ্ডুল।
সম্প্রতি এমন ঘটনা ঘটেছে ভারতের বেঙ্গালুরুতে।
হবু কনের নাম কারিশমা ওয়ালিয়া। তাঁর একটি পোষা কুকুর আছে। বিয়ের কথা শুরু হওয়ার পরই হবু বরের সঙ্গে কুকুরটি নিয়ে কথা ওঠে। বর সাফ সাফ তাঁর মতামত জানিয়ে দেন। কুকুর তাঁদের সারা জীবনের সঙ্গী হতে পারবে না।
প্রত্যুত্তরে কারিশমা খুদে বার্তায় লেখেন, ‘একটি পোষা কুকুর থাকা জীবনের সাময়িক কোনো ঘটনা নয়। আমি কারও জন্য আমার পোষা কুকুরকে ত্যাগ করতে পারব না।’
এর জবাবে খুদে বার্তায় হবু বর লেখেন, ‘দুঃখের সঙ্গে বলছি যে কুকুরটাকেই বিয়ে করে নাও না।’
কারিশমা ও তাঁর হবু বরের এসব খুদে বার্তা বিনিময় এর মধ্যে ইন্টারনেট ও সামাজিক যোগাযোগের মাধ্যমে ছড়িয়ে পড়েছে। এ নিয়ে শুরু হয়েছে বাদানুবাদ। ফেসবুক ও টুইটারে নানা জনে নানা মন্তব্য করছেন।
