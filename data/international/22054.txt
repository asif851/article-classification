
জঙ্গি সংগঠন আল-কায়েদাকে নিষ্ক্রিয় করতে যতটুকু সময় লেগেছে, তার চেয়ে দ্রুততম সময়ে ইসলামিক স্টেটকে (আইএস) নিষ্ক্রিয় করতে সক্ষম যুক্তরাষ্ট্র। দেশটির পররাষ্ট্রমন্ত্রী জন কেরি এই দাবি করেছেন।বার্তা সংস্থা রয়টার্সের প্রতিবেদনে জানানো হয়, গতকাল বৃহস্পতিবার ওয়াশিংটনে সাংবাদিকদের কাছে ওই দাবি করেন কেরি।কেরি বলেন, ‘আমরা আইএসকে পরাজিত করতে যাচ্ছি। আমরা সব সময় বলে এসেছি, একটু সময় লাগবে।’আল-কায়েদার বিরুদ্ধে সন্ত্রাসবিরোধী লড়াইয়ের কথা উল্লেখ করে মার্কিন পররাষ্ট্রমন্ত্রী বলেন, ওই জঙ্গিগোষ্ঠীটিকে নিষ্ক্রিয় করতে যে সময় লেগেছে, তার চেয়ে দ্রুততম সময়ের মধ্যে আইএসকে নিষ্ক্রিয় করতে আশাবাদী তারা। আর তা করার সক্ষমতা যুক্তরাষ্ট্রের আছে।এদিকে গতকালই এক ভিডিওতে হোয়াইট হাউসে হামলা চালানোর হুমকি দিয়েছে আইএস।
