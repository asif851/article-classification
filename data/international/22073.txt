
মিসরের এক ব্যক্তি তিন বছর ধরে ৭০০ মিটার (২২৯৬ ফুট) দীর্ঘ এক কাগজের রোলে পবিত্র কোরআন হাতে লিখেছেন। ছোটবেলায় স্কুল থেকে ঝরে পড়া সাদ মোহাম্মদ এ কঠিন কাজটি নৈপুণ্যের সঙ্গে করেছেন। রাজধানী কায়রোর উত্তরের শহর বেলকিনার বাসিন্দা সাদ। তাঁর আশা, এটি দীর্ঘতম হাতে লেখা কোরআন হিসেবে গিনেস বুক অব ওয়ার্ল্ড রেকর্ডে স্থান করে নেবে। সাদের মতে, এটি রেকর্ড হওয়ার জন্য যথেষ্ট। তিনি বলেন, ‘তিন বছর ধরে নিজের পয়সায় এ কাজ করেছি। আমি সাধারণ এক লোক। আমার সহায়সম্পদ বলতে কিছুই নেই।’
বিবিসি
