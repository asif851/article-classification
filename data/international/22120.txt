
মার্কিন প্রেসিডেন্ট বারাক ওবামার দৈনন্দিন জীবনকে রংতুলিতে ফুটিয়ে তুলেছেন এক শিল্পী। ওবামার আট বছরের দায়িত্ব পালনকালে তাঁর জীবনের ছোট ছোট মুহূর্ত ক্যানভাসে বন্দী করেছেন তিনি।
বিবিসি অনলাইনের খবরে জানানো হয়, মার্কিন এই শিল্পীর নাম রব প্রুয়েট। ওবামার প্রতিদিনের কর্মব্যস্ত বিভিন্ন ছবি এঁকেছেন তিনি। টানা আট বছর ধরে চলেছে তাঁর এই শিল্পকর্ম। এর সংখ্যা তিন হাজার।
নিউইয়র্কের গেভিন ব্রাউন গ্যালারিতে তাঁর শিল্পকর্মগুলো রাখা হয়েছে।
১০ জানুয়ারি আবেগঘন বিদায়ী ভাষণ দিয়েছেন মার্কিন প্রেসিডেন্ট বারাক ওবামা। তিনি যুক্তরাষ্ট্রের জনগণকে ধন্যবাদ জানিয়েছেন। একই সঙ্গে গণতন্ত্রের সংকট নিয়ে দেশবাসীকে সতর্ক করেছেন। দেশের মানুষকে গণতন্ত্র রক্ষার আহ্বান জানিয়েছেন। নবনির্বাচিত প্রেসিডেন্ট ডোনাল্ড ট্রাম্প দায়িত্ব গ্রহণ করবেন ২০ জানুয়ারি।
