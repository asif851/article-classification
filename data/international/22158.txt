
শরণার্থী সমস্যা মোকাবিলা করা ইউরোপের দেশগুলোকে অবশ্যই শরণার্থীবিষয়ক আন্তর্জাতিক রীতিনীতি ও মানবিক সহায়তার বিধান মেনে চলতে হবে। জেনেভায় গতকাল মঙ্গলবার অনুষ্ঠিত ইন্টার পার্লামেন্টারি ইউনিয়নের (আইপিইউ) সম্মেলনে এ অভিমত দেওয়া হয়েছে। বিশ্বের পার্লামেন্টগুলোর এ সংগঠনের ১৩৩তম সভায় ১৩৫টি দেশের প্রায় ৮০০ এমপি অংশ নেন। তাঁরা সভায় গৃহীত জরুরি সিদ্ধান্তে সংশ্লিষ্ট দেশগুলোর পক্ষ থেকে শরণার্থীদের প্রাণ বাঁচানো এবং প্রয়োজনীয় সাহায্য-সহযোগিতা দেওয়ার প্রয়োজনীয়তা পুনর্ব্যক্ত করেন। এতে সরকার ও পার্লামেন্টগুলোকে নারী–শিশু শরণার্থীদের সুনির্দিষ্ট প্রয়োজন মেটাতে বিশেষ ব্যবস্থা গ্রহণ এবং মানব পাচারকারীদের হাত থেকে তাদের রক্ষার আহ্বান জানানো হয়। কোনো শরণার্থীর জীবন বিপন্ন হয়, এমন কিছু করা থেকে বিরত থাকতে সংশ্লিষ্ট দেশগুলোকে আহ্বান জানানো হয়। বিজ্ঞপ্তি।
