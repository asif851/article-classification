
ভুটানের প্রধানমন্ত্রী শেরিং তোবগে তিন দিনের সফরে আজ শনিবার সকালে বাংলাদেশে এসেছেন। তিনি প্রধানমন্ত্রী শেখ হাসিনার আমন্ত্রণে এই সফর করছেন।ভুটানের প্রধানমন্ত্রী ও তাঁর সফরসঙ্গীদের বহনকারী একটি বিশেষ বিমান আজ সকাল নয়টার দিকে ঢাকার হজরত শাহজালাল আন্তর্জাতিক বিমানবন্দরে অবতরণ করে। বিমানবন্দরে তাঁকে অভ্যর্থনা জানান শেখ হাসিনা।গত জুলাই মাসে দায়িত্ব নেওয়ার পর ভুটানের প্রধানমন্ত্রীর এটাই প্রথম বাংলাদেশ সফর। এ সফরে তিনি ১০ সদস্যের উচ্চপর্যায়ের প্রতিনিধিদলের নেতৃত্ব দিচ্ছেন। সফরকালে শেরিং তোবগে বাংলাদেশের প্রধানমন্ত্রীর সঙ্গে দ্বিপক্ষীয় বৈঠক করবেন। তাঁদের আলোচনায় বিদ্যুৎ ও জলবিদ্যুৎ ব্যবস্থাপনা, কৃষি, ব্যবসা-বাণিজ্য, স্বাস্থ্য, শিক্ষাসহ বিভিন্ন বিষয় স্থান পাবে।রাষ্ট্রপতি আবদুল হামিদের সঙ্গেও সাক্ষাৎ করবেন ভুটানের প্রধানমন্ত্রী। সফর শেষে ৮ ডিসেম্বর ঢাকা ছাড়বেন শেরিং তোবগে।
