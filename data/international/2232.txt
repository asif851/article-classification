
৪ জুলাই সেনা হস্তক্ষেপে প্রেসিডেন্ট মোহাম্মদ মুরসির অপসারণের পর মিসরের অন্তর্বর্তী প্রেসিডেন্ট হিসেবে শপথ নেন সর্বোচ্চ আদালতের প্রধান বিচারপতি আদলি মানসুর। আফগানিস্তানে শীর্ষস্থানীয় এক নারী পুলিশ কর্মকর্তাকে গুলি করে হত্যা করে বন্দুকধারীরা।
৫ জুলাই মিসরের সদস্যপদ স্থগিত করে আফ্রিকান ইউনিয়ন (এইউ)। সেনা অভ্যুত্থানের মাধ্যমে নির্বাচিত সরকারকে উৎখাত করায় এই ব্যবস্থা নেওয়া হয়।
৬ জুলাই  মিসরজুড়ে ক্ষমতাচ্যুত প্রেসিডেন্ট মোহাম্মদ মুরসির সমর্থক ও বিরোধীদের মধ্যে সংঘর্ষ, নিহত অন্তত ৩৭ জন। নাইজেরিয়ার একটি সরকারি বিদ্যালয়ে সন্দেহভাজন জঙ্গি ইসলামি বন্দুকধারীদের হামলায় ৪২ জন নিহত হয়। পাকিস্তানে ট্রেন দুর্ঘটনায় শিশুসহ নিহত অন্তত ১৪ জন।
৭ জুলাই ভারতের বিহার রাজ্যের বুদ্ধগয়া শহরের মহাবোধি মন্দিরের পর পর নয়টি বোমার বিস্ফোরণ। দুই বৌদ্ধ সন্ন্যাসী আহত। যুক্তরাজ্য থেকে বহিষ্কার করে জর্ডানে পাঠানো হয় আলোচিত কট্টরপন্থী ধর্মীয় নেতা আবু কাতাদাকে। কানাডায় তেলবাহী ট্রেনে ভয়াবহ বিস্ফোরণে পাঁচজন নিহত।
৮ জুলাই মিসরের কায়রোতে ক্ষমতাচ্যুত প্রেসিডেন্ট মোহাম্মদ মুসরির সমর্থকদের অবস্থান কর্মসূচিতে সেনা অভিযান। অন্তত ৫১ জন নিহত।
৯ জুলাই বিশ্বব্যাপী দুর্নীতি আরও বেড়েছে বলে ট্রান্সপারেন্সি ইন্টারন্যাশনালের এক জরিপে তথ্য প্রকাশ।:n:তিনি বললেন:h:যুক্তরাষ্ট্রকে আমাদের প্রয়োজন নেই। আমাদের মর্যাদা আছে, সার্বভৌমত্ব আছে। যুক্তরাষ্ট্রকে ছাড়াই আমরা রাজনৈতিক ও অর্থনৈতিকভাবে অনেক ভালো আছি।
—বলিভিয়ার প্রেসিডেন্ট ইভো মোরালেস, তাঁর বিমানকে ইউরোপীয় দেশগুলোর বাধা দেওয়ার ঘটনায় যুক্তরাষ্ট্রের ইন্ধন ছিল, এ অভিযোগ তুলে।
