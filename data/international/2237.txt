
পশ্চিমবঙ্গের মুখ্যমন্ত্রী মমতা বন্দ্যোপাধ্যায় বাংলাদেশের সঙ্গে তিস্তার পানি বণ্টন চুক্তির আবারও বিরোধিতা করেছেন।
গতকাল বুধবার পশ্চিমবঙ্গের নতুন রাজ্য সচিবালয় নবান্নে সাংবাদিকদের কাছে চুক্তির বিরোধিতা করে নিজ অবস্থান ব্যক্ত করেন তিনি।
মমতা বলেন, ‘তিস্তা ও গঙ্গার পানি অনেক বেশি চলে যাচ্ছে বাংলাদেশে। রাজ্যের স্বার্থ বিকিয়ে আমরা তিস্তা চুক্তি করতে পারি না। পশ্চিমবঙ্গের হলদিয়া বন্দরও এ কারণে ভুগছে। এ ব্যাপারে আমি দিল্লিতে চিঠি দিচ্ছি।’                          
এদিকে গতকাল বিকেলে সাংবাদিকদের সঙ্গে আলাপের সময় ভারতের স্বরাষ্ট্রমন্ত্রী সুশীল কুমার সিন্ধেও তিস্তার পানি বণ্টন চুক্তির ব্যাপারে তেমন কিছু বলেননি। ভারত-বাংলাদেশের বেনাপোল-পেট্রাপোল সীমান্তে বিএসএফ এবং বিজিবির রিট্রিট প্যারেড অনুষ্ঠান উদ্বোধনের জন্য গতকাল সীমান্ত এলাকায় আসেন তিনি। গতকাল চুক্তির ব্যাপারে সাংবাদিকদের প্রশ্নের জবাবে তিনি বলেন, ‘লেট আস হোপ।’   
