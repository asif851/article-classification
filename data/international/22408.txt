
নতুন করে পোলিওর বিস্তার দেখা দেওয়ায় বিশ্ব স্বাস্থ্য সংস্থা (ডব্লিউএইচও) গত সোমবার এক নজিরবিহীন আন্তর্জাতিক সতর্কতা জারি করেছে৷ পোলিওর কারণে পাকিস্তান, সিরিয়া ও ক্যামেরুন ভ্রমণে সতর্কতা জারি করেছে সংস্থাটি৷পাকিস্তানের স্বাস্থ্য মন্ত্রণালয় গতকাল মঙ্গলবার জানায়, ডব্লিউএইচওর সুপারিশে তারা দেশের সব আন্তর্জাতিক বিমানবন্দরে পোলিও টিকাদানের কেন্দ্র খুলবে৷ডব্লিউএইচও গত সোমবার সতর্কতা জারি করে বলেছে, ভয়াবহ এই ব্যাধি জনস্বাস্থ্যের হুমকি হয়ে ফের আবির্ভূত হয়েছে৷ সম্প্রতি বিশ্বের ১০টি দেশে এই রোগের ভাইরাসের বিস্তার ঘটেছে৷ অধিক ছড়িয়ে পড়া দেশের মধ্যে পাকিস্তানসহ তিনটি দেশ রয়েছে৷বিশ্ব স্বাস্থ্য সংস্থার লাল সতর্কতায় ওই তিনটি দেশ ভ্রমণে বিধিনিষেধ আরোপ করা হয়৷ এ অবস্থায় যেকোনো দেশে ভিসার আবেদন করার আগে পাকিস্তানিদের পোলিও টিকা গ্রহণের প্রমাণ দেখাতে হবে৷ টাইমস অব ইন্ডিয়া৷
