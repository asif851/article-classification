
কাশ্মীর সীমান্তে ভারতীয় সেনারা গুলি করে একজন পাকিস্তানি সেনাকে হত্যা করেছে বলে দাবি করেছে পাকিস্তানের সেনা কর্তৃপক্ষ। আজ বুধবার রয়টার্সের খবরে এ কথা জানানো হয়।
পাকিস্তানি সেনাবাহিনীর একজন কর্মকর্তা জানান, গুলিতে আরেকজন আহত হয়েছেন।
এ মাসেই ভারত-পাকিস্তানের কাশ্মীরে নিয়ন্ত্রণ রেখার কাছে পাঁচজন ভারতীয় সেনা নিহত হওয়ার ঘটনার পর এটি ঘটল। এ ঘটনার জন্য ভারতীয় সামরিক বাহিনী পাকিস্তানের সেনাদের দায়ী করেছে। পাকিস্তান এ ঘটনার সঙ্গে জড়িত থাকার কথা অস্বীকার করেছে।
