
সৌদি আরবের শিয়া নিয়ন্ত্রিত ​ইস্টার্ন প্রভিন্সের কাতিফ এলাকায় হামলায় এক পুলিশ সদস্য নিহত ও আরও দুজন আহত হয়েছে। আজ বুধবার দেশটির স্বরাষ্ট্র মন্ত্রণালয় এ খবর জানিয়েছে।
বার্তা সংস্থা এএফপির খবরে জানানো হয়, স্বরাষ্ট্র মন্ত্রণালয়ের এক মুখপাত্র বলেন, ‘এক পুলিশ সদস্য নিহত ও দুজন আহত হয়েছে।’
পুলিশের এক বিবৃতিতে জানানো হয়, গতকাল মঙ্গলবারের গভীর রাতের ওই ঘটনার পর সন্দেহভাজন দুই ব্যক্তিকে আটক করা হয়েছে।
