
শিকে ছিঁড়তে চলেছে ডোনাল্ড ট্রাম্পের ভাগ্যেই। না, নির্বাচন অনুষ্ঠানের আগেই কোনো মহাজাগতিক ঘটনায় ট্রাম্প আর হিলারি ক্লিনটনের ভাগ্য নির্ধারিত হয়ে যায়নি। চীনের এক জ্যোতিষী বানরের ভবিষ্যদ্বাণী এটি।‘জ্যোতিষরাজ’খ্যাত বানরটির নাম ‘গেতা’। চীনা এই শব্দের অর্থ ‘গিঁট’ বা ‘গেরো’। হিলারি ও ট্রাম্পের বিশাল দুটি ছবির পাশে দুটি কলা রেখে বেছে নিতে বলা হয় বানরটিকে। হলুদ শার্ট পরা গেতা ট্রাম্পের ছবির পাশের কলাটাই শুধু বেছে নেয়নি, তার ছবিতে চুমুও খেয়েছে।এই বানরের ‘কথা’ কিন্তু মোটেই ফেলনা নয়। চলতি বছরের শুরুর দিকে ইউরোপীয় ফুটবল চ্যাম্পিয়নশিপে কে বিজয়ী হতে চলেছে, তা ঠিকঠাক বলে দিয়েছিল এটি। ২০১০ সালে অনুষ্ঠিত বিশ্বকাপ ফুটবলে বেশ কয়েকবার ঠিকঠাক ভবিষ্যদ্বাণী করে রাতারাতি তারকা বনে যায় অক্টোপাস পল। তারপর ভবিষ্যদ্বাণী করায় বিশ্বজুড়ে সবচেয়ে নাম ছড়িয়েছে গেতারই।
