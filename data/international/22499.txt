
মধ্য এশিয়ার দেশ উজবেকিস্তানের প্রেসিডেন্টের মেয়ে গুলনারা কারিমভ। ওই অঞ্চলের ক্ষমতাধর ব্যক্তিদের একজন বলে পরিচিত। কিন্তু নিজের ভাষ্য অনুযায়ী, তিনি এখন এক দুর্বিষহ গৃহবন্দী জীবনযাপন করছেন। পাচ্ছেন না ন্যূনতম চিকিৎসা-সুবিধাও। এসব জানিয়ে বহির্বিশ্বের কাছে সাহায্যের আর্তি জানিয়েছেন গুলনারা। খবর বিবিসির।রেকর্ড করে পাঠানো গোপন বার্তায় সাহায্যের আবেদন জানিয়েছেন রূপসী হিসেবে সুপরিচিত গুলনারা। ওই বার্তায় প্রেসিডেন্টের মেয়ে বলেন, তিনি ও তাঁর কিশোরী মেয়ে ‘কুকুরের চেয়েও খারাপ’ অবস্থায় দিনযাপন করছেন। বিবিসির একজন সংবাদদাতা ওই রেকর্ড হাতে পেয়েছেন।বার্তায় গুলনারার তীব্র আকুতি, ‘আমাদের দ্রুত চিকিৎসার দরকার...যোগাযোগের সব পথ আটকাতে বাড়ির সবখানে লাগানো হয়েছে শত শত ক্যামেরা ও বিশেষ যন্ত্র। ভীষণ চাপ ও যন্ত্রণায় আছি আমরা।’উজবেকিস্তানের মানবাধিকার রেকর্ড অনেক দিন ধরেই খারাপ।
