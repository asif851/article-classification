
নেপালের সাম্প্রতিক ভূমিকম্পে ক্ষতিগ্রস্ত লোকজনের সহযোগিতায় এগিয়ে এসেছে যুক্তরাষ্ট্রের বাংলাদেশ কনস্যুলেট। নেপালের জনগণকে সহযোগিতার লক্ষ্যে আয়োজন করা হয়েছে চ্যারিটি মেলা ও কনসার্ট। নিউইয়র্কের লং আইল্যান্ড সিটির নর্দার্ন বুলভার্ডে বাংলাদেশ কনস্যুলেট কার্যালয়ে আগামী রোববার এ কনসার্ট হবে। কনসার্ট ও চ্যারিটি মেলায় মার্কিন কংগ্রেসে বাংলাদেশ ককাসের সদস্য কংগ্রেসওম্যান গ্রেস ম্যাঙ উপস্থিত থাকবেন বলে জানিয়েছেন কনসাল জেনারেল শামীম আহসান। যুক্তরাষ্ট্রে নিয়োজিত বাংলাদেশের রাষ্ট্রদূত জিয়া উদ্দিন, জাতিসংঘে বাংলাদেশের স্থায়ী প্রতিনিধি এ কে আবদুল মোমেনসহ গুরুত্বপূর্ণ ব্যক্তিরা এ কনসার্টে উপস্থিত থাকবেন। কনসার্ট ও চ্যারিটি মেলা সফল করতে কনসাল জেনারেলের পক্ষÿথেকে প্রবাসী বাংলাদেশিদের প্রতি আহ্বান জানানো হয়েছে।
