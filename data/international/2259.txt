
কলকাতার যাদবপুর বিশ্ববিদ্যালয়ের ছাত্রী শ্লীলতাহানির ঘটনায় জড়িত অভিযোগে গোয়েন্দা পুলিশ গত শুক্রবার দুই ছাত্রকে গ্রেপ্তার করেছে। এঁরা হলেন পুরকৌশল বিভাগের ছাত্র নিখিল দাস ও যন্ত্রপ্রকৌশল বিভাগের ছাত্র সোনু কুমার। কলকাতার গোয়েন্দা পুলিশ প্রধান পল্লব কান্তি ঘোষ বলেছেন, ডেকে পাঠানোর পর ওই দুই ছাত্র লালবাজারে এলে তাঁদের গ্রেপ্তার করা হয়। নিখিল ও সোনু তাঁদের বিরুদ্ধে ওঠা অভিযোগ স্বীকার করেছেন। গত ২৮ আগস্ট যাদবপুর বিশ্ববিদ্যালয়ের নবীনবরণ উৎসবে এক ছাত্রী যৌন হয়রানির শিকার হন। এ ঘটনার জেরে বিশ্ববিদ্যালয়ে শিক্ষার্থীদের ব্যাপক আন্দোলন শুরু হয়।
