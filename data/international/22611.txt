
ভারতের আসাম রাজ্যের বিরোধী দল অসম গণপরিষদ (অগপ) নিয়ে ‘বিরূপ’ মন্তব্য করায় ক্ষমতাসীন দল কংগ্র্রেসের সহসভাপতি রাহুল গান্ধীকে ৫০০ কোটির রুপির আইনি নোটিশ দেওয়া হয়েছে। গত বুধবার অগপর যুব শাখার সভাপতি কিশোর উপাধ্যায় ওই নোটিশ দিয়েছেন।
কিছুদিন আগে রাহুল গান্ধী বলেছিলেন, অগপ দ্বিতীয় দফায় আসামের ক্ষমতায় এসেছিল জঙ্গি গোষ্ঠীর হাত ধরে।
নোটিশে বলা হয়, ওই মন্তব্যের জন্য রাহুল গান্ধীকে ক্ষমা চাইতে হবে। নয়তো ক্ষতিপূরণ হিসাবে ৫০০ কোটি রুপি দিতে হবে। এ জন্য রাহুলকে ১৫ দিন সময় দেওয়া হয়েছে।
