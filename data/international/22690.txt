
যুক্তরাষ্ট্রের ডালাসে মহানবী হজরত মুহাম্মদ (সা.)-কে নিয়ে ব্যঙ্গচিত্রের প্রতিযোগিতামূলক অনুষ্ঠানে ইসলামিক এস্টেটের (আইএস) জঙ্গিরা হামলা চালিয়েছে বলে সংগঠনটি দাবি করেছে। নিজেদের পরিচালিত আল-বায়ান রেডিওর মাধ্যমে আইএস এই দাবি করেছে বলে আজ মঙ্গলবার বিবিসির খবরে জানানো হয়। খবরে বলা হয়েছে, আইএস রেডিও ঘোষণায় বলেছে, ‘খেলাফতের দুই মুজাহিদ’ ওই হামলা চালায়। আইএসের পক্ষ থেকে বলা হয়, ব্যঙ্গচিত্রের ওই প্রতিযোগিতামূলক অনুষ্ঠানে মহানবী হজরত মুহাম্মদ (সা.)-এর ব্যাপারে নেতিবাচক ধারণা দেওয়া হচ্ছিল। ওই বেতার ঘোষণায় আইএস বলেছে, ‘আমরা মার্কিন যুক্তরাষ্ট্রকে বলে দিতে চাই সামনে আরও বড় হামলা ও কষ্টকর সময় আসছে। আইএস যোদ্ধারা যুক্তরাষ্ট্রের জন্য আরও ভয়ংকর ঘটনা নিয়ে হাজির হবে।’ গত রোববার রাতে যুক্তরাষ্ট্রের ডালাসে মহানবী হজরত মুহাম্মদ (সা.)-কে নিয়ে ব্যঙ্গচিত্রের প্রতিযোগিতামূলক অনুষ্ঠানস্থলের কাছে পুলিশের গুলিতে দুই বন্দুকধারী নিহত হন। গারল্যান্ডের কার্টিস কুলওয়েল সেন্টারে মহানবী (সা.)-এর ব্যঙ্গচিত্র বা কার্টুনের প্রতিযোগিতার শেষ দিনে প্রদর্শিত কার্টুনের ওপর আলোচনামূলক সম্মেলন চলার সময় এ ঘটনা ঘটে। 
পুলিশ জানিয়েছে, তাৎক্ষণিক তদন্তে তাঁরা নিশ্চিত হয়েছেন, নিহত দুজনের মধ্যে একজনের নাম এলটন সিম্পসন। অপরজনের নাম নাদির সুফি। তাঁরা অ্যারিজোনার ফিনিক্স এলাকা একটি অ্যাপার্টমেন্টে থাকতেন।
আর পডুন :..
মহানবী (সা.)-এর ব্যঙ্গচিত্র প্রদর্শনী স্থলের কাছে গুলিতে দুই বন্দুকধারী নিহত
