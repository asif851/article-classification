
আবারও বিকল হলো বিশ্বজুড়ে চরকির মতো ঘুরে বেড়ানো মার্কিন পররাষ্ট্রমন্ত্রী জন কেরির উড়োজাহাজ। এ বছরই চতুর্থবারের মতো এমন পরিস্থিতিতে পড়ল কেরির আকাশযান। গতকাল বৃহস্পতিবার অস্ট্রিয়ার ভিয়েনায় ইরানের পরমাণু কর্মসূচি নিয়ে আলোচনার পর সদলে হোটেল ছাড়ার প্রস্তুতি নিচ্ছিলেন কেরি। তখনই জানতে পারলেন বিমানবাহিনীর পুরোনো বোয়িং-৭৫৭ উড়োজাহাজটির কিছু জরুরি মেরামত প্রয়োজন। বাধ্য হয়ে আরেকটি বাণিজ্যিক ফ্লাইটে ভিয়েনা ত্যাগ করেন কেরি। ২০১৩ সালে দায়িত্ব নেওয়ার পর থেকে তিনি ৫৫টি দেশ সফর করতে নয় লাখ ১১ হাজার কিলোমিটার বিমান ভ্রমণ করেছেন।এএফপি
