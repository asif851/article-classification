
চীনের কর্তৃপক্ষ গতকাল বুধবার জানিয়েছে, তারা তাইওয়ানের একজন মানবাধিকারকর্মীকে আটক করেছে। তিনি ‘জাতীয় নিরাপত্তার ক্ষতি’ করছেন কি না, খতিয়ে দেখা হচ্ছে। ৪২ বছর বয়সী ওই ব্যক্তির নাম লি মিং-চেহ। তিনি একটি বেসরকারি সংস্থায় (এনজিও) কাজ করেন। চীনের দক্ষিণ-পূর্বাঞ্চলীয় শহর ঝুহাই থেকে ১৯ মার্চ নিখোঁজ হয়েছিলেন তিনি। চীনের তাইওয়ানবিষয়ক দপ্তরের মুখপাত্র মা সিয়াওগুয়াং বলেন, বিচারিক প্রক্রিয়ায় মিং-চেহকে জিজ্ঞাসাবাদ করা হচ্ছে। তিনি শারীরিকভাবে সুস্থ আছেন। তাঁকে একজন সন্দেহভাজন ব্যক্তি হিসেবে আটক করা হয়েছে। 
