
২০১৬ সালের মার্কিন প্রেসিডেন্ট নির্বাচনে রিপাবলিকান পার্টির পক্ষ থেকে প্রার্থী হওয়ার ঘোষণা দিয়েছেন ধনাঢ্য ব্যবসায়ী ডোনাল্ড ট্রাম্প।আজ বুধবার বিবিসি অনলাইনের প্রতিবেদনে জানানো হয়, দলের মনোনয়ন পাওয়ার লড়াইয়ে অতীতে কখনো মাঠে নামেননি ট্রাম্প। তবে তাঁর প্রার্থী হওয়া নিয়ে বিভিন্ন সময় কথা উঠেছে।নিউইয়র্কে সমর্থকদের উদ্দেশে ট্রাম্প বলেন, ‘আমি আনুষ্ঠানিকভাবে মার্কিন প্রেসিডেন্ট নির্বাচনে নামছি। আমরা আমাদের দেশকে আবার মহান করতে যাচ্ছি।’ট্রাম্প দাবি করেন, তাঁর ভাগ্য তাঁকে একজন কার্যকর প্রেসিডেন্ট হতে সহায়তা করবে।২০১৬ সালের মার্কিন প্রেসিডেন্ট নির্বাচনে রিপাবলিকান পার্টির মনোনয়নের দৌড়ে ১২ জন রয়েছেন। তাঁদের মধ্যে ফ্লোরিডার সাবেক গভর্নর জেব বুশ সবচেয়ে এগিয়ে।
