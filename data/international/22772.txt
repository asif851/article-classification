
দায়িত্ব নিয়েই ফেব্রুয়ারিতে ইসরায়েলের প্রেসিডেন্ট বেনিয়ামিন নেতানিয়াহুকে আমন্ত্রণ জানিয়েছেন মার্কিন প্রেসিডেন্ট ডোনাল্ড ট্রাম্প।
গতকাল রোববার ইসরায়েলের প্রধানমন্ত্রীর কার্যালয় থেকে এক বিবৃতিতে জানানো হয়, আগামী মাসে ওয়াশিংটন সফরের জন্য নেতানিয়াহুকে আমন্ত্রণ জানিয়েছেন প্রেসিডেন্ট ট্রাম্প। দায়িত্ব নেওয়ার পর ফোনে প্রথম আলাপে ট্রাম্পের পক্ষ থেকে এমন প্রস্তাব পান নেতানিয়াহু।
বিবৃতিতে বলা হয়, ফোনে আলাপ চলাকালে দুই নেতা খুবই উষ্ণ মতবিনিময় করেন। তাঁরা আঞ্চলিক ইস্যু ও নিরাপত্তা নিয়ে আলাপ-আলোচনা করতে সম্মত হয়েছেন। এ সময় ইসরায়েলে শান্তি ও নিরাপত্তা বজায় রাখতে ট্রাম্পের সঙ্গে কাজ করতে আগ্রহ প্রকাশ করেন নেতানিয়াহু।
এ ছাড়া তাঁরা ইরানের পরমাণু চুক্তি নিয়েও আলোচনা করেন। পরবর্তী আলোচনায় সফরের তারিখ নির্ধারণ করা হবে বলে বিবৃতিতে জানানো হয়।
গত শুক্রবার যুক্তরাষ্ট্রের ৪৫তম প্রেসিডেন্ট হিসেবে শপথ নেন ডোনাল্ড ট্রাম্প। সূত্র: রয়টার্স।
