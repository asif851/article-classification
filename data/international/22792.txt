
যুক্তরাষ্ট্রে প্রেসিডেন্ট নির্বাচনে দুই প্রার্থী হিলারি ক্লিনটন ও ডোনাল্ড ট্রাম্প প্রথম মুখোমুখি বিতর্কে বাক্যবাণে পরস্পরকে ঘায়েল করার চেষ্টা চালিয়েছেন। একজন আরেকজনের দুর্বলতা লক্ষ্য করে তীক্ষ্ম কটাক্ষ করেন। একজন অনর্গল বলে যেতে থাকলে আরেকজন তাঁকে থামিয়ে বিব্রত করার চেষ্টা চালান। সিএনএন, বিবিসি ও রয়টার্সের প্রতিবেদনে এই তথ্য জানানো হয়।
বাংলাদেশ সময় আজ মঙ্গলবার সকাল সাতটার দিকে হিলারি ও ট্রাম্পের মধ্যে প্রথম বিতর্ক শুরু হয়। ৯০ মিনিটের বিতর্কে সঞ্চালকের দায়িত্ব পালন করেন এনবিসি টিভির লেস্টর হল্ট।
প্রেসিডেন্ট হওয়ার যোগ্য নয় বলে উভয় প্রার্থীই বিতর্কে একে অন্যের দিকে কাদা ছোড়েন। তাঁদের বিতর্কে কর্মসংস্থান, আয়কর, পররাষ্ট্রনীতি, সন্ত্রাসবাদ, বর্ণবাদ প্রভৃতি প্রসঙ্গ উঠে আসে।
হিলারি ও ট্রাম্প আরও দুটি বিতর্কে মিলিত হবেন। নিজেদের যোগ্যতা প্রমাণে দুই প্রার্থী ইতিমধ্যে প্রায় দেড় বছর কাটিয়েছেন। তাঁরা অসংখ্য বিতর্ক ও নির্বাচনী সভায় অংশ নিয়েছেন। পত্রিকা-টিভিতে সাক্ষাৎকার দিয়েছেন। এসব ছাপিয়ে দুজনের জন্যই মুখোমুখি বিতর্ক গুরুত্বপূর্ণ।
প্রেসিডেন্ট হওয়ার জন্য হিলারি ও ট্রাম্প আজ কার্যত ভোটারদের সামনে ‘সাক্ষাৎকার’ দিলেন। তাঁদের এই বিতর্কের ভিত্তিতে ভোটাররা ঠিক করবেন, কে বেশি যোগ্য।
দুই প্রার্থীর মধ্যে বিতর্কের ওপর নির্ভর করছে যুক্তরাষ্ট্রের অর্ধেক ভোটারের সিদ্ধান্ত। তিন পর্বের বিতর্ক দেখেই দেশটির ভোটারদের প্রায় ৫০ শতাংশ সিদ্ধান্ত নেবেন, কাকে ভোট দেওয়া যায়।
আরও পড়ুন:
হিলারি-ট্রাম্প মুখোমুখি বিতর্কে অংশ নিলেনহিলারি-ট্রাম্প প্রথম বিতর্ক শুরুযোগ্যতা প্রমাণের পরীক্ষায় হিলারি ও ট্রাম্পবিতর্ক দেখে সিদ্ধান্ত নেবেন অর্ধেক ভোটার
