
ছয় বছরব্যাপী আইনি লড়াইয়ের পর ডিএনএ পরীক্ষার ভিত্তিতে রোহিত শেখরকে ছেলে হিসেবে মেনে নিয়েছেন ভারতের ক্ষমতাসীন দল কংগ্রেসের প্রবীণ নেতা নারায়ণ দত্ত তিওয়ারি।৩৪ বছর বয়সী রোহিত এবং তাঁর মা উজ্জ্বলা শর্মাকে প্রথমবারের মতো জনসমক্ষে স্বীকৃতি দিয়ে তিওয়ারি বলেন, ‘ডিএনএ পরীক্ষায় প্রমাণিত হয়েছে, আমি রোহিত শেখরের জন্মদাতা।’দিল্লিতে নিজের অতিথিশালায় গত রোববার রাতে রোহিতকে আমন্ত্রণ জানিয়ে নিয়ে কথা বলেন তিওয়ারি। বাবা-ছেলের মধ্যে গত কয়েক বছরে এটিই ছিল প্রথম আলাপচারিতা। এর আগে তিওয়ারি ওই আইনি লড়াইয়ের ব্যাপারে নিজের ক্লান্তি প্রকাশ করেছিলেন।অন্ধ্র প্রদেশের গভর্নর, উত্তর প্রদেশ ও উত্তরাখন্ড রাজ্যের মুখ্যমন্ত্রী হিসেবে দায়িত্ব পালনের বর্ণময় অভিজ্ঞতা রয়েছে ৮৯ বছর বয়সী তিওয়ারির। এনডিটিভি।
