
যুক্তরাজ্যের প্রায় ৫৭ শতাংশ প্রাপ্তবয়স্ক নাগরিক দেশটিতে বোরকা নিষিদ্ধের জন্য আইন করার পক্ষে। আন্তর্জাতিক জরিপ সংস্থা ইউগোভের জরিপে এ তথ্য উঠে এসেছে। গতকাল বৃহস্পতিবার এ জরিপ প্রকাশিত হয়। মোট ১ হাজার ৬৬৮ নাগরিক জরিপে অংশ নেন। জরিপে দেখা যায়, বোরকা নিষিদ্ধের পক্ষে কঠোর অবস্থানে আছেন ৩৬ শতাংশ মানুষ। তবে ১০ শতাংশ ভোটার এর বিপক্ষে। জার্মানিতে পরিচালিত ইউগোভে জরিপে দেখা গেছে, সেখানে ৬ শতাংশ মানুষ বোরকা নিষিদ্ধের পক্ষে। তবে যুক্তরাষ্ট্রের ৫৯ শতাংশ মানুষ মনে করেন, পোশাক নির্বাচনের বিষয়টি ব্যক্তির ওপরই ছেড়ে দেওয়া উচিত।
