
হংকংয়ে গণতন্ত্রপন্থী বিক্ষোভকারীদের সঙ্গে সরকারের প্রথম বৈঠক হয়েছে। গতকাল মঙ্গলবার সন্ধ্যায় ওই বৈঠক অনুষ্ঠিত হয়। এতে বিক্ষোভকারী ছাত্রনেতারা ২০১৭ সালে হংকংয়ের নেতা নির্বাচনের প্রক্রিয়া আরও গণতান্ত্রিক করা জন্য তাঁদের দাবি পুনর্ব্যক্ত করেন। কিন্তু সরকারের প্রতিনিধিদলের প্রধান কেরি ল্যাম তা প্রত্যাখ্যান করেন। দুই পক্ষের মধ্যে কোনো ঐকমত্য ছাড়াই বৈঠক শেষ। তবে উভয় পক্ষই আলোচনা চালিয়ে যেতে আগ্রহ প্রকাশ করে। হংকংয়ে গত তিন সপ্তাহ ধরে বিক্ষোভ করছেন গণতন্ত্রপন্থীরা।বিবিসি
