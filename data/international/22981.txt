
ইসরায়েলের প্রধানমন্ত্রী বেনিয়ামিন নেতানিয়াহুকে দুর্নীতির মামলায় অভিযুক্ত করার দাবিতে শনিবার রাতে কয়েক শ লোক দেশটির অ্যাটর্নি জেনারেলের বাড়ির সামনে বিক্ষোভ করেছে। প্রধানমন্ত্রীর বিরুদ্ধে অর্থনৈতিক অনিয়ম, বিভিন্ন গণমাধ্যমের কর্মকর্তা এবং হলিউডে অনৈতিক যোগাযোগের অভিযোগ রয়েছে। নেতানিয়াহু অবশ্য এসব অভিযোগ অস্বীকার করেছেন। অভিযোগের কারণে তাঁর জনপ্রিয়তায়ও ভাটা পড়েছে। প্রতি সপ্তাহে এ ধরনের বিক্ষোভ হচ্ছে। ইসরায়েলের সুপ্রিম কোর্ট আদেশ দিয়েছে, বিক্ষোভকারীর সংখ্যা ৫০০ অতিক্রম না করলে এবং আবাসিক এলাকায় লাউড স্পিকার ব্যবহার না করলে এ ধরনের সমবেত হওয়া এবং বিক্ষোভে বাধা নেই। 
এপি
