
ইয়েমেনে চলমান যুদ্ধে প্রাণহানি বেড়েই চলছে। ত্রাণকর্মীদের ভাষ্য, গত তিন সপ্তাহের যুদ্ধে নারী ও শিশুসহ অন্তত ৫৬০ জন নিহত হয়েছে। আজ বুধবার বিবিসিসহ বিভিন্ন আন্তর্জাতিক গণমাধ্যমের প্রতিবেদনে জানানো হয়, দেশটিতে সৌদি নেতৃত্বাধীন জোটের হামলা ও শিয়াপন্থী হুতি বিদ্রোহীদের সঙ্গে প্রেসিডেন্ট আবেদরাব্বো মানসুর হাদির সমর্থক সেনাদের লড়াইয়ে এই প্রাণহানি ঘটেছে। বিশ্ব স্বাস্থ্য সংস্থা (ডব্লিউএইচও) গতকাল মঙ্গলবার জানিয়েছে, ১৯ মার্চ থেকে চলা যুদ্ধে ইয়েমেনে আহত হয়েছে এক হাজার ৭০০ জন। ঘরবাড়ি ছেড়ে পালিয়েছে লাখো মানুষ।
