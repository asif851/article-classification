
Bana Alabed ‏@AlabedBana  17h17 hours ago
More
my video to Trump. " Mr @realdonaldtrump have u ever had no food & water for 24 hrs? Just think of refugees & the children of Syria."
‘জনাব ডোনাল্ড ট্রাম্প, তোমাকে কি কখনো ২৪ ঘণ্টা খাবার বা পানি না পেয়ে ক্ষুধার্ত পেটে থাকতে হয়েছে? একবার শুধু সিরিয়ার শরণার্থী ও শিশুদের কথা ভেবে দেখ।’ মার্কিন প্রেসিডেন্ট ডোনাল্ড ট্রাম্পের কাছে এই প্রশ্ন ‘আলেপ্পোর টুইট কন্যা’ বানা আলাবেদের।আজ বৃহস্পতিবার (২ ফেব্রুয়ারি রাত ১২টা ৫২ মিনিটে) সে টুইটারে ট্রাম্পকে উদ্দেশ করে নতুন এই টুইট করে। আজ এনডিটিভি এ নিয়ে একটি প্রতিবেদন প্রকাশ করে। এর আগে সে ট্রাম্পকে খোলা চিঠি লিখেছিল।সিরিয়ার আলেপ্পোয় মা-বাবার সঙ্গে যখন আটকা পড়া অবস্থায় দিন কাটছিল, তখনই বিশ্ববাসীর কাছে পরিচিত হয়ে উঠেছিল বানা আলাবেদ। মায়ের সহায়তায় টুইটারে নিয়মিত ধ্বংসস্তূপের ছবি পোস্ট করে ‘আলেপ্পোর টুইটার কন্যা’ হিসেবে খ্যাতি পায় সে। ডিসেম্বরে যুদ্ধবিরতির সুযোগে পূর্ব আলেপ্পো থেকে বেরিয়ে তুরস্কে আশ্রয় নেয় বানা আলাবেদ ও তার পরিবার।
ট্রাম্প সিরিয়াসহ সাতটি মুসলিম দেশের নাগরিকদের যুক্তরাষ্ট্রে প্রবেশের ওপর নিষেধাজ্ঞা আরোপ করে যে নির্বাহী আদেশ দিয়েছেন, তার প্রতিক্রিয়ায় বানা আলাবেদ লিখেছে, ‘প্রিয় ট্রাম্প শরণার্থীদের ওপর নিষেধাজ্ঞা খুবই দুঃখজনক। আর এটি যদি ভালো সিদ্ধান্ত হয়ে থাকে, তাহলে তোমার জন্য আমার একটি মত আছে। তুমি অন্য দেশগুলোতে শান্তি দাও।’
এর আগেও ট্রাম্প শরণার্থীদের ওপর নিষেধাজ্ঞা আরোপের কারণ হিসেবে যখন বলেছিলেন, ‘খারাপ লোকজনকে (উদ্দেশ্য খারাপ) নিজের দেশের বাইরে রাখা’ই উদ্দেশ্য, তখনো প্রতিক্রিয়া জানিয়েছিল আলাবেদ। সে লিখেছিল ‘আমি কি সন্ত্রাসী’।
