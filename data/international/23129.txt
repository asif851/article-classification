
দক্ষিণ-পূর্ব আফ্রিকার দেশ মোজাম্বিকের উপকূলে পাওয়া বিমানের ধ্বংসাবশেষটি মালয়েশিয়ান এয়ারলাইনসের নিখোঁজ হওয়া এমএইচ-৩৭০-এর বলে ‘প্রায় নিশ্চিত’ হয়েছে অস্ট্রেলিয়া ও মালয়েশিয়া। ধ্বংসাবশেষের দুটি খণ্ড বিশ্লেষণ করে এ সিদ্ধান্তে পৌঁছেছে দেশ দুটি।গত ফেব্রুয়ারি মাসের শেষ দিকে মোজাম্বিকের উপকূলের পৃথক দুটি স্থানে বিমানের ওই দুটি খণ্ড পাওয়া গিয়েছিল। টুকরোগুলো পরে বিশ্লেষণের জন্য অস্ট্রেলিয়ায় পাঠানো হয়।অস্ট্রেলিয়ার পরিবহনমন্ত্রী ড্যারেন চেস্টার বলেন, উদ্ধার হওয়া ধ্বংসাবশেষের সঙ্গে নিখোঁজ হওয়া উড়োজাহাজ বোয়িং ৭৭৭ উড়োজাহাজের প্যানেলের মিল আছে। এ ছাড়া মহাসাগরের স্রোতের গতিও বিমানের ধ্বংসাবশেষ সেখানে ভেসে আসার ধারণাটিকে সমর্থন করে।
