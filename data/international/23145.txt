
ইরাকের উত্তর পূর্বাঞ্চলে বাগদাদের মুকদাদিয়াহ শহরে গতকাল সোমবার একটি রেস্তোরাঁয় বোমা হামলায় ২০ জন নিহত হয়েছে। আজ মঙ্গলবার জঙ্গি দল ইসলামিক স্টেট (আইএস) এ হামলার দায় স্বীকার করেছে।এএফপির খবরে জানানো হয়, রেস্তোরাঁর ভেতরে একটি বোমার বিস্ফোরণ ঘটে। একই সময় রেস্তোরাঁর বাইরে বিস্ফোরক দ্রব্য বোঝাই একটি গাড়িতে আত্মঘাতী হামলাকারী বিস্ফোরণ ঘটায়। পুলিশ ও সেনাবাহিনীর দুজন কর্মকর্তা বলেন, বিস্ফোরণের সময় রেস্তোরাঁর বাইরে লোকজনের ভিড় ছিল। বিবিসি অনলাইনের খবরে জানানো হয়, জঙ্গি দল আইএস হামলার দায় স্বীকার করেছে। আইএস বলছে, বাগদাদের শিয়া মুসলিম অধ্যুষিত বাজারটি লক্ষ্য করে তারা হামলা চালায়।
