
প্রেমিকার কাছ থেকে দূরে থাকতে ফ্রান্সের ৫০ বছর বয়সী এক পুরুষ তাঁর প্যারোলের বিধি ভেঙেছেন। এতে দণ্ডের অতিরিক্ত আরও দুই মাস কারাগারে থাকতে পারবেন তিনি।আন্তর্জাতিক সংবাদ সংস্থার বরাতে আজ বৃহস্পতিবার টাইমস অব ইন্ডিয়া অনলাইনের প্রতিবেদনে জানানো হয়, অ্যালকোহল পান করে ট্রাফিক আইন ভঙ্গের দায়ে ফ্রান্সের পাস দি ক্যালিস এলাকার ওই ব্যক্তি কারাভোগ করছিলেন। সম্প্রতি ওই ব্যক্তি প্যারোলে মুক্তি পান। কিন্তু প্রেমিকার সঙ্গে বিবাদের পর তিনি তাঁর ইলেকট্রনিক ট্যাগ কেটে ফেলেন।ইলেকট্রনিক ট্যাগ কাটার মাধ্যমে ওই ব্যক্তি তাঁর প্যারোলের শর্ত ভেঙেছেন। এই কাজ করার পেছনে উদ্দেশ্য—প্রেমিকার কাছ থেকে দূরে থাকতে আরও কিছু সময় কারাগারে কাটানো।আইনজীবীরা জানান, কারাভোগের শেষ পর্যায়ে ছিলেন ওই ব্যক্তি। কিন্তু প্যারোলের শর্ত ভাঙায় তাঁকে আরও দুই মাস বেশি কারাভোগ করতে হবে।
