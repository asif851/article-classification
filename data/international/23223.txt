
ভারতের প্রধানমন্ত্রী নরেন্দ্র মোদি প্রথমবারের মতো তাঁর মন্ত্রিসভা সম্প্রসারণ করেছেন। এতে যুক্ত হয়েছেন ২১ জন নতুন মন্ত্রী। আজ রোববার দেশটির রাজধানী নয়াদিল্লির রাষ্ট্রপতি ভবনের দরবার হলে নতুন মন্ত্রীদের শপথ গ্রহণ অনুষ্ঠান শুরু হয়।
এনডিটিভি ও টাইমস অব ইন্ডিয়ার খবরে জানানো হয়, নতুন এ মন্ত্রিসভার ২১ জনের মধ্যে চারজন পূর্ণ মন্ত্রী, তিনজন স্বাধীন দায়িত্বপ্রাপ্ত প্রতিমন্ত্রী ও ১৪ জন প্রতিমন্ত্রী।
চার পূর্ণ মন্ত্রী হলেন—মনোহর পারিক্কর, সুরেশ প্রভাকর প্রভু, জে পি নাড্ডা ও চৌধুরী বিরেন্দ্র সিং। স্বাধীন দায়িত্বপ্রাপ্ত প্রতিমন্ত্রী বন্দারু দত্তাত্রেয়, রাজীব প্রতাপ রুডি ও মহেশ শর্মা। প্রতিমন্ত্রী হিসেবে শপথ নিয়েছেন আব্বাস নাকভি, রামকৃপাল জাদভ, হরিভাই চৌধুরী, সাওঁরলাল জাঠ, মোহন কুন্দরিয়া, গিরিরাজ সিং, হংসরাজ আহির, রামশঙ্কর কাথেরিয়া, ওয়াই এস চৌধুরী, জয়ন্ত সিংহ, রাজ্যবর্ধন সিংহ রাঠোর, বাবুল সুপ্রিয়, সাধ্বী নিরঞ্জন জ্যোতি ও বিজয় সাম্পলা।
মন্ত্রিসভার প্রস্তাবিত পদ পছন্দ না হওয়ায় শপথ গ্রহণ অনুষ্ঠান বয়কট করেছে শিবসেনা।
