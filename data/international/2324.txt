
ভারতের অন্ধ্র প্রদেশে একটি স্বর্ণের দোকান থেকে ১০ হাজার রুপি লুট করেছে একটি বানর। গত ২৩ মে এ ঘটনা ঘটে। গত সপ্তাহে সিসিটিভি ফুটেজে ধারণকৃত ওই ভিডিও ইউটিউবে প্রকাশিত হলে সামাজিক যোগাযোগমাধ্যমে এটি ছড়িয়ে পড়ে। খবর এনডিটিভি অনলাইনের।ওই ভিডিওতে দেখা গেছে, বানরটি তার হাতে থাকা পেয়ারা দোকানের কর্মচারীর দিকে ছুড়ে দিচ্ছে। দোকানি আবার পেয়ারাটি বানরকে দিচ্ছে। একপর্যায়ে বানরটি দোকানের দরজা খুলে ভেতরে ঢোকে। পরে সে দোকানের ড্রয়ার খুলে এক বান্ডিল রুপি মুখে নিয়ে দোকানের দরজা খুলে দৌড়ে পালিয়ে যায়।দোকানের কর্মচারী প্রথমে কিছু বুঝেই উঠতে পারেননি। বানরটিকে টাকা নিয়ে পালাতে দেখে পরে ওই কর্মচারীও বানরটি ধরার জন্য পেছনে দৌড় দেয়। কিন্তু শেষ পর্যন্ত বানরটিকে আর ধরতে পারেননি তিনি। কিন্তু ওই অর্থ দিয়ে শেষ পর্যন্ত বানরটি কী করেছে, তা আর জানা যায়নি।
