
চিকিৎসকের ব্যবস্থাপত্রে অনেক সময় এমনভাবে ওষুধের নাম লেখা হয়, যার পাঠোদ্ধার বেশ কষ্টসাধ্য৷ অস্পষ্টতার কারণে অনেক সময় বোঝাও যায় না৷ তাই ভারতীয় চিকিত্সকদের রোগীর ব্যবস্থাপত্রে এখন থেকে অবশ্যই বড় হাতের অক্ষরে লিখতে হবে৷ভারতের চিকিত্সাব্যবস্থা নিয়ন্ত্রণকারী সংস্থা দ্য মেডিকেল কাউন্সিল অব ইন্ডিয়া (এমসিআই) এ নির্দেশ দিয়ে একটি খসড়া প্রজ্ঞাপন অনুমোদন করেছে৷ এ প্রজ্ঞাপন বাস্তবায়ন করতে এখন দেশটির কেন্দ্রীয় স্বাস্থ্য মন্ত্রণালয়ের অনুমোদন লাগবে৷এমসিআইয়ের প্রেসিডেন্ট জয়িশ্রবিন মেহতা বলেন, ‘চিকিত্সকদের হাতের লেখা নিয়ে দীর্ঘদিন ধরে নানা কথাবার্তা রয়েছে৷ আমরা চাই স্পষ্ট করে ব্যবস্থাপত্র লেখা হোক৷’ভারতের চিকিত্সাব্যবস্থার সঙ্গে জড়িতদের একটি বড় অংশ দীর্ঘদিন ধরে বলে আসছে, অস্পষ্ট হাতের লেখা এবং বিিভন্ন কোম্পানির বেশ কিছু রোগের ওষুধের নাম প্রায় একই রকম হওয়ার কারণে রোগীর জীবন বিপন্ন হওয়ার যথেষ্ট শঙ্কা রয়েছে৷ভারতের গোয়া মেডিকেল কলেজের অধ্যাপক পদ্মানভ রাতাবলি বলেন, বেশ কিছু রোগের ওষুধের নাম প্রায় কাছাকাছি৷ এ ধরনের বেশ কিছু ওষুধ দেশে বিক্রি হচ্ছে৷ ফলে ব্যবস্থাপত্রে চিকিৎসকের হাতের লেখা খারাপ হলে এবং তা না বুঝতে পেরে রোগীকে ভুল ওষুধ দেওয়া হলে বড় ধরনের বিপর্যয় হয়ে যেতে পারে৷ভারতের মধ্যপ্রদেশের উজ্জয়ন জেলার এক হাজার ৪৬ জন চিকিত্সকের করা ব্যবস্থাপত্র নিয়ে দুই বছর আগে একটি গবেষণা হয়৷ এর মধ্যে ৬১৪ জন ছিলেন হাসপাতালের চিকিত্সক এবং ৪৩২ জন বাইরে রোগী দেখতেন৷ গবেষণায় দেখা গেছে, হাসপাতালের চিকিত্সকদের মধ্যে ১২ শতাংশের এবং বাইরের ২৪ শতাংশ চিকিত্সকের ব্যবস্থাপত্র পড়ে বোঝা যায় না৷ দ্য টেিলগ্রাফ৷
