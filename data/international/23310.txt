
চলে গেছেন প্রিয় নেতা ফিদেল কাস্ত্রো। কিউবার বিপ্লবী এই নেতার বিদায়ে অশ্রুসিক্ত বিশ্বের কোটি মানুষ। শোকাহত মানুষ শ্রদ্ধাভরে স্মরণ করছেন প্রিয় নেতাকে। তাঁদের চোখে জল, হাতে ফুল। হাতে রাখা প্ল্যাকার্ডে লেখা ‘ধন্যবাদ ফিদেল’। ছবিতে তুলে ধরা হলো এসব মুহূর্তের একাংশ।
কিউবার স্থানীয় সময় গত শুক্রবার রাতে রাষ্ট্রীয় টেলিভিশনে সরাসরি সম্প্রচার করা এক বার্তায় ছোট ভাই বর্তমান প্রেসিডেন্ট রাউল কাস্ত্রো ঘোষণা করেন ফিদেল কাস্ত্রোর মৃত্যুসংবাদ। তিনি জানান, স্থানীয় সময় রাত সাড়ে ১০টায় (বাংলাদেশ সময় শনিবার সকাল সাড়ে নয়টা) জীবনাবসান হয়েছে এই বিপ্লবী নেতার। শনিবার আরও পরে কোনো এক সময় তাঁর দাহ হওয়ার কথা।

ভেনেজুয়েলার কারাকাসে সামরিক শিবিরে প্রিয় নেতা ফিদেল কাস্ত্রোর উদ্দেশে শ্রদ্ধা জানাতে আসা অশ্রুসিক্ত এক নারী। ছবিটি গতকাল শনিবারের। ছবি: রয়টার্স

বিপ্লবী নেতা ফিদেল কাস্ত্রোর স্মরণ অনুষ্ঠানে ভেনেজুয়েলার প্রেসিডেন্ট নিকোলাস মাদুরো। ভেনেজুয়েলার কারাকাসে সামরিক শিবিরে গতকাল শনিবার ফিদেল কাস্ত্রোর স্মরণে শোকানুষ্ঠান হয়। ছবি: রয়টার্স 

‘ধন্যবাদ ফিদেল’। এই প্ল্যাকার্ড হাতে মেক্সিকোতে কিউবান দূতাবাসের বাইরে ফিদেল কাস্ত্রোকে শ্রদ্ধা জানাতে এসেছেন এই নারী। ছবিটি গতকাল শনিবারের। ছবি: রয়টার্স 

কিউবার হাভানায় সরকারি টিভিতে বিপ্লবী নেতা ফিদেল কাস্ত্রোর মৃত্যুসংবাদ জানাচ্ছেন কিউবার প্রেসিডেন্ট রাউল কাস্ত্রো। কিউবান টেলিভিশন থেকে নেওয়া ছবিটি গতকাল শনিবার প্রকাশ করেছে রয়টার্স।

ভারতের সংবাদপত্রে ফিদেল কাস্ত্রোর মৃত্যুসংবাদ। নয়াদিল্লির এই ছবিটি আজ রোববার এএফপিতে প্রকাশিত। ছবি: এএফপি 

ভেনেজুয়েলার কারাকাসে ফিদেল কাস্ত্রোর স্মরণানুষ্ঠানে শোকাহত মানুষ। ছবিটি গতকাল শনিবারের। ছবি: এএফপি 

স্মরণানুষ্ঠানে হাততালি দিয়ে কিউবার বিপ্লবী নেতা ফিদেল কাস্ত্রোকে সমর্থন জানান ভেনেজুয়েলার প্রেসিডেন্ট নিকোলাস মাদুরো। ভেনেজুয়েলার কারাকাসে সামরিক শিবিরে কাস্ত্রোর মৃত্যুর একদিন পর ওই স্মরণানুষ্ঠান হয়। ছবি: এএফপি

জাপানের টোকিওতে কিউবান দূতাবাসে ফিদেল কাস্ত্রোর স্মরণে পতাকা অর্ধনমিত রাখা হয়। ছবি: এএফপি

বিপ্লবী নেতা ফিদেল কাস্ত্রোকে শ্রদ্ধা জানাচ্ছেন হন্ডুরাসের তরুণেরা। ছবিটি গতকাল শনিবারের। ছবি: এএফপি 

প্রিয় নেতার উদ্দেশে হাভানা বিশ্ববিদ্যালয়ের শিক্ষার্থীদের শ্রদ্ধা। ছবিটি গতকাল শনিবারের। ছবি: এএফপি 

বিপ্লবী নেতা ফিদেল কাস্ত্রোর উদ্দেশে হন্ডুরাসের সাবেক প্রেসিডেন্ট ম্যানুয়েল জোলায়া গতকাল শনিবার শ্রদ্ধা জানান। ছবি: এএফপি 

প্রিয় নেতার জন্য শ্রদ্ধার ফুল। ছবিটি হন্ডুরাস থেকে গতকাল শনিবার তোলা।  ছবি: এএফপি 
