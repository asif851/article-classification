
একটি রেস্তোরাঁয় গ্রীষ্মকালীন চাকরি নিয়েছে যুক্তরাষ্ট্রের প্রেসিডেন্ট বারাক ওবামার ছোট মেয়ে সাশা ওবামা। রেস্তোরাঁটি ওবামা পরিবারের পছন্দের অবকাশ যাপনের স্থান ম্যাসাচুসেটস অঙ্গরাজ্যের মার্থাস ভিনিয়ার্ড দ্বীপে। কর্মীদের জন্য নির্ধারিত নীল টি-শার্ট ও ক্যাপ পরা সাশার ক্যাশ কাউন্টারে কাজ করার ছবি ছাপা হয়েছে পত্রিকায়। এক সহকর্মী বলেন, ‘একটি মেয়ে নিচের তলায় টেক আউটে কাজ করছিল। তাকে সাহায্য করছিল ছয়জন লোক। এ দৃশ্য দেখে আমরা অবাক হই। পরে বুঝতে পারি মেয়েটি কে।’ আর ওই ছয় ব্যক্তি ছিলেন প্রেসিডেন্ট ও তাঁর পরিবারের নিরাপত্তায় নিয়োজিত সিক্রেট সার্ভিসের এজেন্ট। এ খবর নিয়ে হোয়াইট হাউস কোনো মন্তব্য করেনি।
