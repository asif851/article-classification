
নাইজেরিয়ার জঙ্গি সংগঠন বোকো হারামের হাতে অপহৃত দুই শতাধিক স্কুলছাত্রী গতকাল মঙ্গলবারের মধ্যে মুক্তি পাওয়ার কথা থাকলেও তা বাস্তবে হয়নি। তবে দেশটির পররাষ্ট্রমন্ত্রী বলেছেন, বোকো হারামের সঙ্গে সংঘাতের শিগগিরই অবসান ঘটবে এবং ২১৯স্কুলছাত্রীর সবাই মুক্তি পাবে বলে আশা করছে সরকার। জার্মানির বার্লিনে গতকাল এক সংবাদ সম্মেলনে পররাষ্ট্রমন্ত্রী আমিনু ওয়ালি তাঁর এ আশাবাদের কথা বলেন। নাইজেরিয়ার বিমানবাহিনী ও প্রতিরক্ষাবিষয়ক প্রধান গত শুক্রবার বোকো হারামের সঙ্গে যুদ্ধবিরতি নিয়ে সমঝোতার কথা ঘোষণা করে জানিয়েছিলেন, মঙ্গলবারের মধ্যে স্কুলছাত্রীরা মুক্তি পেতে পারে।এএফপি
