
পাকিস্তানে সন্ত্রাসবাদের জন্য ফাঁসির সাজা পাওয়া ছয় অপরাধীর প্রাণভিক্ষার আবেদন গত শুক্রবার নাকচ করে দিয়েছেন প্রেসিডেন্ট মামনুন হুসেইন। সিন্ধু অঞ্চলের ওই কয়েদিদের ফাঁসির দণ্ড আগামী কয়েক দিনের মধ্যেই কার্যকর হওয়ার কথা। প্রেসিডেন্টের দপ্তরের একটি সূত্র এ খবর জানিয়েছে। সূত্র জানায়, প্রেসিডেন্টের সিদ্ধান্ত কারা কর্তৃপক্ষকে জানিয়ে দেওয়া হয়েছে। গত বছরের ডিসেম্বর থেকে গত শুক্রবার পর্যন্ত মোট ১৭ কয়েদির প্রাণভিক্ষার আবেদন নাকচ করে দিলেন প্রেসিডেন্ট মামনুন। তিনি বলেছেন, আর কোনো মৃত্যুদণ্ডপ্রাপ্ত অপরাধীর প্রাণভিক্ষার আবেদন অনুমোদন করা হবে না।
ডন
