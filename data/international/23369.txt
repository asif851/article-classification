
সৌদি আরব, কাতার, সংযুক্ত আরব আমিরাত, বাহরাইন, কুয়েতসহ মধ্যপ্রাচ্যের বিভিন্ন দেশে আজ বুধবার পবিত্র ঈদুল ফিতর উদ্‌যাপিত হচ্ছে।
ইয়েমেন, ইন্দোনেশিয়া ও ফিলিপাইনেও ঈদ উদ্‌যাপিত হচ্ছে।
বাংলাদেশের মতো এসব দেশেও তিন দিন ধরে ঈদের আনন্দ উদ্‌যাপন চলে।
বাংলাদেশের কোথাও গতকাল মঙ্গলবার পবিত্র শাওয়াল মাসের চাঁদ দেখা যায়নি। তাই এবার ৩০ রোজা পূর্ণ করে আগামীকাল বৃহস্পতিবার পবিত্র ঈদুল ফিতর উদ্‌যাপিত হবে।
