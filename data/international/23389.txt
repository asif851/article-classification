
ভারতীয় বিমানবাহিনীর (আইএএফ) একটি বিমান আজ শুক্রবার সকালে ২৯ জন আরোহী নিয়ে বঙ্গোপসাগরে নিখোঁজ হয়েছে। টাইমস অব ইন্ডিয়া অনলাইনের প্রতিবেদনে এ তথ্য জানানো হয়।  এএন-৩২ বিমানটি চেন্নাইয়ের একটি ঘাঁটি থেকে উড্ডয়ন করে। বিমানটির গন্তব্য ছিল আন্দামান ও নিকোবার দ্বীপপুঞ্জের পোর্ট ব্লেয়ার।
স্থানীয় সময় সকাল পৌনে নয়টার দিকে বিমানটির সঙ্গে যোগাযোগ বিচ্ছিন্ন হয়। বেলা সাড়ে ১১টার দিকে বিমানটির পোর্ট ব্লেয়ারে পৌঁছানোর কথা ছিল।
বিমানে থাকা ২৯ আরোহীর মধ্যে ছয়জন ক্রু।
বিমান নিখোঁজ হওয়ার পর বিমানবাহিনী, নৌবাহিনী ও কোস্টগার্ড বঙ্গোপসাগরে যৌথ তল্লাশি ও উদ্ধার অভিযান শুরু করেছে।
