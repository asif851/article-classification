
মিসরের ক্ষমতাচ্যুত প্রেসিডেন্ট মোহাম্মদ মুরসি কারাগারের খাবার খেতে অস্বীকৃতি জানিয়েছেন। মুরসি বলেছেন, প্রাণহানির আশঙ্কা থাকায় তিনি খাওয়া বন্ধ করে দিয়েছেন। সেনা অভ্যুত্থানে ২০১৩ সালে ক্ষমতাচ্যুত হওয়ার পর থেকে ইসলামপন্থী এ নেতা কারাগারে রয়েছেন। গুপ্তচরবৃত্তি ও গুরুত্বপূর্ণ রাষ্ট্রীয় তথ্য ফাঁসের অভিযোগে গত শনিবার নতুন করে তাঁর বিচারকাজ শুরু হয়। আদালতকে মুরসি বলেন, গত ২১ ও ২২ জুলাই কারা কর্তৃপক্ষ তাঁকে যে খাবার দিয়েছিল, তাতে বড় কোনো দুর্ঘটনা ঘটতে পারত। তাঁর রক্তে শর্করার পরিমাণ অনেক কমে গেছে। এতে মুরসির স্বাস্থ্য পরীক্ষার নির্দেশ দিয়েছেন আদালত।আল-জাজিরা 
