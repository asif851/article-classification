
ঢাকার গুলশানের রেস্তোরাঁয় সন্ত্রাসী হামলার ঘটনায় তীব্র নিন্দা জানিয়েছেন ভারতের কংগ্রেস সভানেত্রী সোনিয়া গান্ধী। আজ শনিবার সকালে এক বিবৃতিতে তিনি বলেন, ‘এই আক্রমণ মানবজীবনের যাবতীয় নীতি ও মূল্যবোধের পরিপন্থী।’গভীর শোক প্রকাশ করে সোনিয়া গান্ধী বলেন, ‘এ ধরনের ঘটনা যারা ঘটিয়েছে, যারা এর পেছনে রয়েছে, তাদের বিরুদ্ধে অবিলম্বে সংঘবদ্ধ হয়ে চূড়ান্ত ব্যবস্থা গ্রহণ করতে হবে।’ এই কঠিন সময়ে বাংলাদেশের জনগণের পাশে কংগ্রেস দৃঢ়ভাবে সমর্থন নিয়ে আছে বলে বিবৃতিতে তিনি উল্লেখ করেন।
