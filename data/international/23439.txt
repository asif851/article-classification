
যুক্তরাজ্যের সুপ্রিম কোর্ট রায় দিয়েছেন, লিবিয়ার সাবেক এক জঙ্গি তাঁকে জেরা করতে হস্তান্তরের জন্য সাবেক ব্রিটিশ পররাষ্ট্রমন্ত্রী জ্যাক স্ট্র এবং দেশটির সরকারের বিরুদ্ধে অপহরণ ও নির্যাতনের অভিযোগে মামলা করতে পারবেন। এ বিষয়ে সরকারের আপিল গতকাল মঙ্গলবার নাকচ করে দিয়েছেন আদালত।
সুপ্রিম কোর্ট তাঁর রায়ে বলেছেন, জ্যাক স্ট্র এবং যুক্তরাজ্যের অভ্যন্তরীণ ও বৈদেশিক গোয়েন্দা সংস্থা এমআই ফাইভ ও এমআই সিক্সের বিরুদ্ধে ক্ষতিপূরণ চেয়ে মামলা করতে পারবেন সাবেক লিবীয় জঙ্গি আবদেল হাকিম বেলহাজ। সাতজন বিচারপতি সর্বসম্মতিক্রমে এ রায় দেন।
আবদেল হাকিম বেলহাজ একজন বিদ্রোহী নেতা হিসেবে লিবিয়ার দীর্ঘদিনের একনায়ক মুয়াম্মার গাদ্দাফিকে ক্ষমতাচ্যুত করতে সহায়তা করেছিলেন। তিনি বলেছেন, ২০০৪ সালে তিনি ও তাঁর অন্তঃসত্ত্বা স্ত্রীকে যুক্তরাষ্ট্রের সিআইএ এজেন্টরা থাইল্যান্ড থেকে অপহরণ করে ব্রিটিশ গোয়েন্দাদের সহায়তায় অবৈধভাবে লিবিয়ায় পাঠিয়েছিল। গাদ্দাফির দীর্ঘদিনের শত্রু হিসেবে তাঁকে বন্দী করে নির্যাতন করা হয়।
