
রাশিয়ার প্রেসিডেন্ট ভ্লাদিমির পুতিন দেশটির নাগরিকদের কঠিন সময়ের জন্য প্রস্তুত থাকার আহ্বান জানিয়েছেন। গতকাল বৃহস্পতিবার ক্রেমলিনে পার্লামেন্টের উভয় কক্ষে বার্ষিক স্টেট অব দ্য ইউনিয়ন ভাষণে তিনি এই আহ্বান জানান। ইউক্রেন ইস্যুতে পশ্চিমাদের অর্থনৈতিক নিষেধাজ্ঞা এবং তেলের দাম পড়ে যাওয়ায় রাশিয়ার অর্থনীতি মন্দার মধ্যে পড়তে যাচ্ছে বলেও তিনি সতর্ক করে দেন। পুতিন বলেন, রাশিয়ার ওপর পশ্চিমাদের নিষেধাজ্ঞা আরোপের জন্য ইউক্রেনের ইস্যুটি একটি অজুহাত মাত্র। পশ্চিমারা রাশিয়াকে ভাঙতে চায়। বিবিসি
