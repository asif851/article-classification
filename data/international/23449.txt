
পাকিম্তানের পেশোয়ারের স্কুলে নৃশংস তালেবান হামলায় বর্ষপূর্তির আগে আরও আটজনের মৃত্যুদণ্ড কার্যকর করা হয়েছে। পাঞ্জাব প্রদেশের বিভিন্ন কারাগারে এসব আসামির মৃত্যুদণ্ড কার্যকর করা হয়।
এএফপির খবরে জানানো হয়, গত বছর ১৬ ডিসেম্বর পেশোয়ারে ওই হামলায় নিহত হয় দেড় শতাধিক মানুষ। এর বেশির ভাগই স্কুলের শিক্ষার্থী। এর পর দেশটির সরকার ছয় বছর ধরে মৃত্যুদণ্ডের ওপর থাকা স্থগিতাদেশ প্রত্যাহার করে নেয়। পাঞ্জাবের মুখ্যমন্ত্রীর কারা-বিষয়ক উপদেষ্টা চৌধুরী আরশাদ সাঈদ এএফপিকে বলেন, মুলতান, বাহাওয়ালপুর ও গুজরাটে দুজন করে এবং আট্টক ও দেরা গাজি খানে একজন করে দণ্ডিত আসামির মৃত্যুদণ্ড কার্যকর করা হয়।
