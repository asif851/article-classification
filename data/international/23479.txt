
আফ্রিকার সমস্যার মূল হিসেবে যৌনতাকে দায়ী করেছেন উগান্ডার প্রেসিডেন্ট ইউওয়েরি মুসেভেনি। গতকাল রোববার প্রেসিডেন্টের উদ্ধৃতির বরাতে বার্তা সংস্থা এএনআই প্রকাশিত প্রতিবেদনে এ তথ্য জানানো হয়।মুসেভেনির মতে, আফ্রিকার মানুষ অলস আর অতিমাত্রায় যৌনকাতর। একই সঙ্গে বংশবৃদ্ধি ঘটিয়ে দুনিয়া ভরিয়ে ফেলার তালে থাকে। এ কারণে তারা গরিব।পূর্ব আফ্রিকার এই দেশটির আয়তন ৯১ হাজার ১৩৫ বর্গমাইল। জনসংখ্যা ৩ কোটি ৯২ লাখ। দেশটি মূলত বৈদেশিক সহায়তা ও অনুদানের ওপর নির্ভরশীল। উগান্ডার দাতব্য খাতে যুক্তরাজ্য আট কোটি ৩০ লাখ পাউন্ড দিতে যাচ্ছে।মুসেভেনি বলেন, সমকামীদের সমঅধিকারের বিষয়ে কোনো দাতা দেশ যদি অটল থাকে, তাহলে তাদের সহায়তা নেওয়াটা পাপ হবে।
