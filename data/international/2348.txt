
ভারতী জনতা পার্টি (বিজেপি) ক্ষমতায় এলে পশ্চিমবঙ্গের হুগলি জেলার সিঙ্গুরে টাটা গোষ্ঠীকে ফিরিয়ে আনতে উদ্যোগ নেবে দলটি। দলের জাতীয় কমিটির সদস্য তুলসীরাম আগরওয়াল এমন ইঙ্গিত দিয়েছেন।২০০৬ সালে পশ্চিমবঙ্গে তত্কালীন বামফ্রন্ট সরকারের আমলে সিঙ্গুরে টাটা কোম্পানি স্বল্পমূল্যের ন্যানো গাড়ি তৈরির জন্য একটি কারখানা প্রতিষ্ঠার উদ্যোগ নেয়। এ জন্য রাজ্য সরকার ৯৯৭ একর জমি অধিগ্রহণ করে লিজ দেয় টাটাকে।প্রায় ৪০০ একর জমির মালিকেরা তাঁদের জমি দিতে অনাগ্রহ প্রকাশ করেন। এর পরিপ্রেক্ষিতে সিঙ্গুরে জমি অধিগ্রহণ-বিরোধী আন্দোলন শুরু করেন তৃণমূল কংগ্রেস নেত্রী মমতা বন্দ্যোপাধ্যায়।আন্দোলনের জেরে টাটা গোষ্ঠী ২০০৮ সালে সিঙ্গুর থেকে কারখানা গুটিয়ে গুজরাটের সানন্দে চলে যায়। সেখানেই গড়ে ওঠে কারখানা।৪০০ একর জমি বাদ দিয়ে সিঙ্গুরে কারখানা গড়ে তোলার জন্য টাটাকে আহ্বান জানান মমতা। কিন্তু তাতে সায় দেয়নি টাটা গোষ্ঠী।বিজেপির জাতীয় কমিটির সদস্য তুলসীরাম আগরওয়াল সম্প্রতি পশ্চিমবঙ্গে নির্বাচনী প্রচারে এসে বলেন, দল ক্ষমতায় এলে সিঙ্গুরে টাটার ফিরে আসা নিয়ে কথা বলা হবে। টাটার কর্ণধাররা সিঙ্গুরের বাস্তব অবস্থা বিবেচনা করে সেখানে একটা কিছু করার উদ্যোগ নেবেন বলেও আশাবাদ ব্যক্ত করেন তিনি।আগরওয়ালের কথার সূত্র ধরে হুগলি আসনের বিজেপি প্রার্থী চন্দন মিত্রও বলেছেন, সিঙ্গুরে শিল্প স্থাপনে টাটা যাতে উদ্যোগ নেয়, সে ব্যাপারে তাঁরা পদক্ষেপ নেবেন।
