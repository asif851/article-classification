
ঘূর্ণিঝড় ন্যাটের আঘাতে কোস্টারিকা, নিকারাগুয়া ও হন্ডুরাসে কমপক্ষে ২২ জনের মৃত্যু হয়েছে বলে জানিয়েছে বিবিসি। এর মধ্যে নিকারাগুয়ায় ১১ জন, কোস্টারিকায় ৮ জন ও হন্ডুরাসে ৩ জন নিহত হয়েছে। মধ্য আমেরিকার এই দেশগুলোতে জরুরি অবস্থা জারি করা হয়েছে। এখনো নিখোঁজ রয়েছে অন্তত ২০ জন। অতিবৃষ্টিতে ভূমিধস ও বন্যা দেখা দিয়েছে। ভেঙে গেছে সেতু, অনেক সড়কও ব্যবহারের অনুপযোগী হয়ে পড়েছে। কোস্টারিকায় বিশুদ্ধ পানির অভাবে রয়েছে প্রায় চার লাখ বাসিন্দা। আশ্রয়হীন হয়ে পড়েছে অসংখ্য মানুষ। ছবিগুলো শুক্রবার তোলা।

