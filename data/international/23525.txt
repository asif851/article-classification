
ব্রাজিলের দক্ষিণ-পূর্বাঞ্চলীয় শহর সান্তোসে দেশটির আসন্ন নির্বাচনের প্রেসিডেন্ট পদপ্রার্থী এদোয়ার্দো কাম্পোস ও তাঁর পরিবারের সদস্যদের বহনকারী একটি বিমান বিধ্বস্ত হয়েছে। স্থানীয় টেলিভিশন গ্লোবো নিউজ-এর বরাত দিয়ে রয়টার্স বলেছে, দুর্ঘটনায় কম্পোস নিহত হয়েছেন।রয়টার্স বলেছে, গ্লোবো নিউজ কাম্পোস নিহত হয়েছেন বলে খবর প্রচার করলেও কোন সূত্র থেকে তারা সংবাদটি জেনেছে তা তারা বলেনি।কাম্পোসের রাজনৈতিক দল ব্রাজিলের সোশ্যালিস্ট পার্টির একটি সূত্র রয়টার্সকে নিশ্চিত করেছে, দুর্ঘটনার শিকার বিমান ‘সেসনা ৫৬০এক্সএল’-এ কাম্পোসসহ মোট ১০ জন ছিলেন। এদের মধ্যে কম্পোসের স্ত্রী রেনাটা এবং পুত্র মিগুয়েলও ছিলেন। নির্বাপনকর্মীদের বরাত দিয়ে স্থানীয় সংবাদ মাধ্যম বলছে, আরোহীদের সবাই মারা গেছেন।
৪৯ বছর বয়সী কাম্পোস ব্রাজিলের উত্তর-পূর্বাঞ্চলীয় পারনামবুকো প্রদেশের সাবেক গভর্নর ছিলেন। সম্প্রতি নির্বাচনী এক জরিপে তিনি ১০ শতাংশ ভোটারের সমর্থন পান।কাম্পোস নিজেকে ব্যবসাবান্ধব বামপন্থী হিসেবে পরিচিত করেন। তিনি ব্রাজিলের বর্তমান প্রেসিডেন্ট দিলমা রৌসেফের সাবেক মিত্র ছিলেন।
