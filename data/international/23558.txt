
নোবেল বিজয়ী অর্থনীতিবিদ অমর্ত্য সেনকে নিয়ে তথ্যচিত্র বানাচ্ছেন পরিচালক সুমন ঘোষ।তথ্যচিত্রে অমর্ত্য সেনের বেড়ে ওঠা, নোবেল জয়সহ তাঁর জীবনের নানা কাহিনি ফুটে উঠবে।তথ্যচিত্রের শুটিং ইতিমধ্যে শুরু হয়েছে। এখন শুটিং হচ্ছে শান্তিনিকেতনে।দেশ-বিদেশের যেসব স্থানে অমর্ত্য সেনের পদচারণ ছিল বা আছে, সেখানে তথ্যচিত্রের শুটিং হবে।অমর্ত্য সেনের পূর্বপুরুষের বাড়ি বাংলাদেশে। তাঁর জন্ম ১৯৩৩ সালের ৩ নভেম্বর। ১৯৯৮ সালে অর্থনীতিতে নোবেল পান তিনি।
