
থাইল্যান্ডের রাজধানী ব্যাংককে একটি মন্দিরের কাছে আজ সোমবার বোমা বিস্ফোরণে অন্তত ১৬ জন নিহত এবং ৮০ জন আহত হয়েছে। এর কাছাকাছি জায়গা থেকে আরেকটি অবিস্ফোরিত বোমা উদ্ধার করা হয়েছে। এখনো কেউ হামলার দায় স্বীকার করেনি। খবর বিবিসির।
বিবিসি জানিয়েছে, ব্যাংককের চিলড্রম জেলায় ইরাওয়ান মন্দিরের কাছে বোমাটি বিস্ফোরিত হয়। মন্দিরটি ব্যাংককের একটি প্রধান পর্যটন স্থান। থাই সরকারের মতে বিদেশিদের লক্ষ্যে করেই এই বোমা হামলা করা হয়েছে। স্থানীয় মিডিয়ার ভাষ্য, হতাহতরা বিদেশি পর্যটক।প্রতিরক্ষা মন্ত্রী প্রাউইত ওংসং বলেন, পর্যটন শিল্প ধ্বংসের জন্য বিদেশিদের লক্ষ্য করেই এই হামলা চালানো হয়।
