
মার্কিন প্রেসিডেন্ট বারাক ওবামা ছোটবেলায় গাঁজা সেবন করতেন বলে স্বীকার করেছেন। ওবামার ওপর নিউ ইয়র্কার সাময়িকীতে প্রকাশিত এক দীর্ঘ নিবন্ধে এই স্বীকারোক্তির কথা উদ্ধৃত করা হয়েছে। গতকাল রোববার নিবন্ধটি প্রকাশিত হয়েছে। আজ সোমবার বার্তা সংস্থা রয়টার্সের প্রতিবেদনে এ কথা জানানো হয়।ওবামা বলেছেন, ‘ছোটবেলায় আমি গাঁজা সেবন করতাম। আমার মতে, এটা একটা বদভ্যাস। সিগারেটের থেকে এটা খুব একটা ভিন্ন নয়, তরুণ ও পরিণত বয়সের একটা বড় সময়জুড়ে যা আমি পান করেছি।’অ্যালকোহলের চেয়ে গাঁজা টানা খুব একটা ভয়ংকর নয় বলে মত দিয়েছেন মার্কিন প্রেসিডেন্ট। একই সঙ্গে তিনি তাঁর মেয়েদের বলেছেন, গাঁজা টানা একটি খারাপ অভ্যাস। এটা সময়ের অপচয় এবং স্বাস্থ্যকর নয়।
