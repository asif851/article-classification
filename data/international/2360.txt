
দেশ-বিদেশে সমালোচনার পরও নাগরিকের টেলিফোন ও অনলাইন তৎপরতায় বেশি করে আড়িপাতার অনুমোদন দিয়েছেন মার্কিন আদালত। গত শুক্রবার জাতীয় গোয়েন্দা সংস্থার পরিচালকের দপ্তর বিষয়টি নিশ্চিত করে।এনএসএ পরিচালক জেমস ক্ল্যাপারের দপ্তরের এক বিবৃতিতে জানানো হয়, মার্কিন সরকার টেলিফোনে আড়ি পেতে আরও তথ্য সংগ্রহ করতে পররাষ্ট্র গোয়েন্দা নজরদারিবিষয়ক আদালতে একটি আবেদন করে। আদালত সেই আবেদন মঞ্জুর করেছেন। বিবৃতিতে আরও জানানো হয়, ‘জনগণের স্বার্থ নিশ্চিত করতে’ আদালতের অনুমোদনের বিষয়টি সর্বসমক্ষে প্রকাশ করার সিদ্ধান্ত নিয়েছেন এনএসএ পরিচালক। এএফপি।
