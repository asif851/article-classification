
উত্তর কোরিয়ার রাজধানী পিয়ংইয়ংয়ের নতুন আন্তর্জাতিক বিমানবন্দরের নকশা পরিবর্তনের নির্দেশ দিয়েছেন দেশটির নেতা কিম জং-উন। বিমানবন্দরের দ্বিতীয় টার্মিনাল পরিদর্শনের সময় এর নির্মাণকাজ বন্ধের নির্দেশ দেন তিনি। জং-উন বলেন, ‘নির্মাণকাজ সম্পন্ন হলে তা বিদেশি স্থাপনার নকলের মতো দেখাবে। তা পাল্টে এমন কিছু করতে হবে, যাতে দেশের সমাজতান্ত্রিক আদর্শের প্রতিফলন ঘটে। যেকোনো স্থাপনায় আমাদের বৈশিষ্ট্য ও ধরন ধারণ করতে হবে। তা হতে হবে দেশের পরিচয়সূচক।’ গতকাল শনিবার রাষ্ট্রীয় সংবাদ সংস্থা কেসিএনএর এক খবরে এ কথা বলা হয়।এএফপি
