
যুক্তরাজ্যের ফ্লিন্টশায়ারের কৃষক ক্রিস উইলিয়ামসের একটি ভেড়া বাচ্চা প্রসব করতে পারছিল না। উপায় না দেখে বিপদাপন্ন ভেড়াটিকে উদ্ধারের জন্য তিনি পুলিশে খবর দেন।
গতকাল শনিবার বিবিসি অনলাইনের এক খবরে জানানো হয়, ক্রিসের ডাকে সাড়া দিয়ে পল ডেভিস ও ডেভ অ্যালেন নামের দুই পুলিশ কর্মকর্তা এগিয়ে আসেন। ভেড়াটির বাচ্চা প্রসবের ক্ষেত্রে প্রয়োজনীয় পদক্ষেপ নিয়ে সহযোগিতা করেন ওই দুই পুলিশ কর্মকর্তা।
এরপর পুলিশ কর্মকর্তাদের প্রতি কৃতজ্ঞতা জানাতে মালিক এক পুলিশ কর্মকর্তার নাম অনুসারে শাবকটির নাম রেখেছেন ‘পল’।
