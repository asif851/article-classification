
যে সফটওয়্যারের সহায়তায় বিশ্ববিখ্যাত পদার্থবিজ্ঞানী স্টিফেন হকিং কথা বলেন, সেটি নির্মাতা প্রতিষ্ঠান ইন্টেল করপোরেশন তা সবার জন্য অনলাইনে উন্মুক্ত করে দিয়েছে। এর ফলে এ সফটওয়্যারটি এখন থেকে যে কেউ ব্যবহার করতে পারবেন। এ সফটওয়্যার দ্বারা মানুষের সংকেতকে শব্দে রূপান্তর করা যায়, যা পরে মেশিনের মাধ্যমে প্রকাশ করা যায়।বিবিসির খবরে বলা হয়েছে, কম্পিউটার প্রযুক্তি নির্মাতা প্রতিষ্ঠান ইন্টেল এ সফটওয়্যারটি শুধুমাত্র স্টিফেন হকিংয়ের জন্যই বানিয়েছিল। তবে মটর নিউরন রোগে অনেক আক্রান্তেরাও এর ব্যবহার করে থাকেন। তবে এখন যে কেউ এটিকে অনলাইন থেকে ডাউনলোড করে ব্যবহার করতে পারবেন।ইন্টেলের পক্ষ থেকে বিবিসিকে বলা হয়েছে, তবে এ ধরনের কাজ ছাড়াও সফটওয়্যারটি অন্য অনেক কাজেও ব্যবহার করা যাবে। ইন্টেলের প্রধান প্রকৌশলী লামা ন্যাচম্যান বলেন, ‘আপনি কোনো শব্দ ব্যবহার করতে চাইলে ইন্টারনেট খুঁজে পাওয়ার ক্ষেত্রে এ সফটওয়্যারের সাহায্য নেওয়া যাবে’। তিনি আরও বলেন, এ সফটওয়্যারকে আরও উন্নত করার কাজ চলছে।এদিকে মটর নিউরন ডিজিজ অ্যাসোসিয়েশন এ উদ্যোগকে স্বাগত জানিয়েছে। অ্যাসোসিয়েশনের পরিচালক কারেন পিয়ার্স বলেন, এ প্রযুক্তির ব্যবহার কলম কিংবা কাগজ ব্যবহারের মতোই সহজ। তিনি বলেন, উন্মুক্ত এ প্রযুক্তিটি কেমন কাজ করে, তা দেখার মতো একটি বিষয় হবে।
