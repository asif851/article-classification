
ভারতের নাগরিকেরা সরকার এবং দেশের ওপর সবচেয়ে বেশি আস্থা বা ভরসা রাখেন। অর্থনৈতিক সহযোগিতা ও উন্নয়ন সংগঠন (ওইসিডি) তাদের সাম্প্রতিকতম প্রতিবেদনে এ তথ্য দিয়েছে।
আন্তর্জাতিক সংগঠন ওইসিডি বিভিন্ন দেশের সরকারের সঙ্গে কাজ করে তাদের অর্থনৈতিক, সামাজিক ও পরিবেশগত পরিবর্তনগুলো বোঝার চেষ্টা করে। তাদের নতুন প্রতিবেদন অনুযায়ী ভারতের ৭৩ শতাংশ নাগরিক প্রধানমন্ত্রী নরেন্দ্র মোদির সরকারের ওপর আস্থা রাখেন। আস্থার এই মাত্রা বিশ্বের যেকোনো দেশের মধ্যে সর্বোচ্চ। ওইসিডির তালিকায় ভারতের পরপরই রয়েছে কানাডা ও তুরস্কের স্থান।
