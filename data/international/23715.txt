
ইরানের উদারপন্থী প্রেসিডেন্ট হাসান রুহানির সাঁজোয়া যান লক্ষ্য করে জুতা ও ডিম নিক্ষেপ করেছে দেশটির একদল রক্ষণশীল বিক্ষোভকারী।বিবিসি অনলাইনে প্রকাশিত প্রতিবেদনে জানানো হয়, নিউইয়র্কে জাতিসংঘের সাধারণ অধিবেশনে অংশ নিয়ে দেশে ফেরার পর আজ শনিবার এ ঘটনা ঘটে।তেহরানের উদ্দেশে নিউইয়র্ক ছাড়ার আগে গতকাল শুক্রবার মার্কিন প্রেসিডেন্ট বারাক ওবামার সঙ্গে ফোনে কথা বলেছেন রুহানি। ১৯৭৯ সালের পর ইরানের কোনো প্রেসিডেন্টের সঙ্গে কোনো মার্কিন প্রেসিডেন্টের এটাই প্রথম সরাসরি আলোচনা।তেহরানে ফিরে গুরুত্বপূর্ণ রাজনৈতিক ব্যক্তিবর্গের সঙ্গে দেখা করেন রুহানি। তিনি তাঁর সমর্থক ও বিরোধী লোকজনের সঙ্গেও মিলিত হন।
নিউইয়র্ক টাইমসের তেহরানের ব্যুরোর প্রধান থমাস আর্ডবিঙ্ক টুইটারে লিখেছেন, রাজধানী তেহরানে সাক্ষাত্স্থলে বিশৃঙ্খল পরিস্থিতির সৃষ্টি হয়। একদল রক্ষণশীল বিক্ষোভকারী প্রেসিডেন্টকে লক্ষ্য করে জুতা ও ডিম ছুড়েছেন।
