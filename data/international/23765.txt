
চার দশকের বেশি সময় পর চুরি হওয়া মোটরসাইকেল পেলেন যুক্তরাষ্ট্রের এক ব্যক্তি। গতকাল বৃহস্পতিবার যুক্তরাষ্ট্রের নেবরাস্কা অঙ্গরাজ্যের ওমাহা শহরের বাসিন্দা ডোনাল্ড ডো ভল্ট (৭৩) তাঁর ৪৬ বছর আগে চুরি হয়ে যাওয়া টাইয়াম্ফ টাইগার ১০০ মোটরসাইকেলটি ফিরে পান। ১৯৫৩ সালের মোটরসাইকেল এটি।এনডিটিভির খবরে জানানো হয়, যুক্তরাষ্ট্রের ক্যালিফোর্নিয়া অঙ্গরাজ্যের কর্তৃপক্ষ দুই সপ্তাহ আগে ডো ভল্টকে জানান, তাঁর মোটরসাইকেলটি পোর্ট অব লস অ্যাঞ্জেলেস থেকে উদ্ধার করা হয়েছে।মোটরসাইকেলটি জাহাজযোগে জাপানে পাঠানোর প্রক্রিয়া চলছিল। এ সময় পোর্ট অব লস অ্যাঞ্জেলেসের শুল্ক কর্মকর্তারা মোটরসাইকেলটির শনাক্তকরণ নম্বর দেখে জানতে পারেন, ১৯৬৭ সালের ফেব্রুয়ারি মাসে এটি চুরি হয়েছে বলে অভিযোগ রয়েছে। তখন মোটরসাইকেলটির দাম ছিল ৩০০ মার্কিন ডলার। বর্তমানে এটির দাম বেড়ে দাঁড়িয়েছে নয় হাজার মার্কিন ডলার।১৯৬৭ সালে ডো ভল্টের এ মোটরযানটি ওমাহা শহরে অবস্থিত তাঁর বাড়ির পেছনের উঠান থেকে চুরি হয়ে যায়। ওই সময় তিনি থানায় অভিযোগ করলেও মোটরসাইকেলটি খুঁজে পাননি। তিনি কখনো আশা করেননি, ৪৬ বছর পর আবার তাঁর মোটরসাইকেলটির দেখা
