
ভারতের লোকসভা নির্বাচনে বিজেপির প্রধানমন্ত্রী পদপ্রার্থী নরেন্দ্র মোদির বিরুদ্ধে এক সতর্কতামূলক খোলা চিঠি লিখেছেন দেশটির কয়েকজন প্রবীণ লেখক, শিল্পী ও শিক্ষাবিদ।ব্রিটিশ পত্রিকা গার্ডিয়ান-এ প্রকাশিত এই চিঠিতে অন্যান্যের মধ্যে সই করেছেন লেখক সালমান রুশদি ও ভাস্কর অনিশ কাপুর।চিঠিতে বলা হয়েছে, গুজরাট দাঙ্গায় মোদির নৈতিক চরিত্র ও রাজনৈতিক নীতি-আদর্শের ব্যর্থতা ভারতের ধর্মনিরপেক্ষ সংবিধানের সঙ্গে সংগতিপূর্ণ নয়। তবে এ চিঠি প্রত্যাখ্যান করে বিজেপির মুখপাত্র নির্মলা সীতারমন বলেন, এটি বিদ্বেষমূলক অপপ্রচার।আন্তর্জাতিক পরিমণ্ডলে পরিচিত এক ডজনের বেশি ভারতীয় শিল্পী-সাহিত্যিক ওই খোলা চিঠিতে স্বাক্ষর করেছেন। এঁদের বেশির ভাগ যুক্তরাষ্ট্র বা যুক্তরাজ্যে থাকেন। বিবিসি।
