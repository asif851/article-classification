
নেপালে আজ শুক্রবার রাতে ভূমিকম্প হয়েছে। স্থানীয় সময় রাত ১০টা পাঁচ মিনিটে রিখটার স্কেলে পাঁচ দশমিক দুই মাত্রার এই ভূমিকম্প নেপালে আঘাত হানে। এতে তাৎ​ক্ষণিকভাবে ক্ষয়ক্ষতির কোনো খবর পাওয়া যায়নি। 
আন্তর্জাতিক গণমাধ্যমগুলো ভূমিকম্প পর্যবেক্ষণকারী মার্কিন সংস্থা ইউএস জিওলজিক্যাল সার্ভের বরাত দিয়ে জানিয়েছে, এই ভূমিকম্পের উৎপত্তিস্থল ছিল নেপালের রাজধানী কাঠমাণ্ডু থেকে মাত্র ১৬ কিলোমিটার দূরেই। ভূমিকম্পে কাঠমাণ্ডু কেঁপে উঠে। এ ছাড়া ভারতের বিহারের উত্তরাঞ্চলের বিভিন্ন এলাকায় এই কম্পন অনুভূত হয়। তবে আজকের ভূমিকম্পে কোনো ক্ষয়ক্ষতির খবর পাওয়া যায়নি। এই ভূমিকম্পের কারণে স্থানীয় লোকজন ভীত হয়ে ঘর থেকে বাইরে বের হয়ে আসে। অনেকেই চিৎ​কার-চেঁচামেচি করতে শোনা যায়। গত বছরের ২৫ এপ্রিল নেপালে ৭ দশমিক ৯ মাত্রার ভূমিকম্প আঘাত হানে। এতে প্রায় আট হাজার মানুষের প্রাণহানি ঘটে। ওই ভূমিকম্পের পরও কয়েকবার ছোট ছোট আকারের ভূমিকম্প হয়েছে দেশটিতে।
