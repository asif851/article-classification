
যুক্তরাষ্ট্রের কর্তৃপক্ষ তুরস্কের রাষ্ট্রীয় ব্যাংকের জ্যেষ্ঠ কর্মকর্তা মেহমেত হাকান আতিলাকে গত মঙ্গলবার গ্রেপ্তার করেছে। যুক্তরাষ্ট্রের অভিযোগ, তিনি ইরানকে মার্কিন নিষেধাজ্ঞা লঙ্ঘনে সাহায্য করেছেন। যুক্তরাষ্ট্রের একাধিক ব্যাংকের মাধ্যমে বেআইনিভাবে বিপুল পরিমাণ অর্থ ইরানে স্থানান্তরের প্রক্রিয়ায় তিনি অংশ নেন। পাশাপাশি তুর্কি-ইরানি সোনা ব্যবসায়ী রেজা জারাবের সঙ্গে ষড়যন্ত্রে আতিলা জড়িত ছিলেন। আতিলাকে গ্রেপ্তারের ঘটনায় আঙ্কারার সঙ্গে ওয়াশিংটনের সম্পর্কে উত্তেজনা বাড়তে পারে। মার্কিন পররাষ্ট্রমন্ত্রী রেক্স টিলারসনের গতকাল বৃহস্পতিবারই তুরস্কে যাওয়ার কথা।রয়টার্স
