
দক্ষিণ আফ্রিকার বর্ণবাদবিরোধী আন্দোলনের অবিসংবাদিত নেতা প্রয়াত নেলসন ম্যান্ডেলার শৈশবের বাড়িটি দাবি করেছেন তাঁর সাবেক স্ত্রী উইনি ম্যান্ডেলা। উইনির আইনজীবীরা বলেন, কুনু গ্রামের বাড়িটি দাবি করার মাধ্যমে উইনি নিজের ‘প্রথাসিদ্ধ অধিকার’ জানান দিয়েছেন। উইনিকে প্রতিনিধিত্বকারী আইনবিষয়ক প্রতিষ্ঠান এমভুজো নোটেসি ইনকরপোরেটেড দক্ষিণ আফ্রিকার ডেপুটি প্রধান বিচারপতি ডিকগ্যাং মোসেনেকিকে এ-সংক্রান্ত একটি চিঠি দিয়েছে। চিঠিতে বলা হয়, ম্যান্ডেলা শ্বেতাঙ্গদের শাসনের বিরুদ্ধে লড়াই করতে গিয়ে যখন কারাগারে যান, তখন ওই বাড়িটি উইনির নিয়ন্ত্রণে ছিল। নিয়মানুযায়ী এখন উইনির সন্তানসন্ততি ও নাতি-নাতনিদেরই বাড়িটি দিতে হবে।বিবিসি
