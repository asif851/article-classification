
মার্কিন প্রেসিডেন্ট বারাক ওবামার বড় মেয়ে মালিয়ার (১৬) রহস্যঘেরা একটি ছবি ইন্টারনেটে প্রকাশ হয়েছে। এ নিয়ে অনলাইনে হইচই চলছে।আজ বুধবার বার্তা সংস্থা এএফপির প্রতিবেদনে জানানো হয়, জনসমক্ষে ওবামার দুই মেয়ের উপস্থিতি এবং তাদের ব্যক্তিগত গোপনীয়তা রক্ষার ব্যাপারে হোয়াইট হাউসের এত দিনের কড়াকড়ির মধ্যেই ওই ছবিটি অনলাইনে এসেছে।ছবিতে দেখা যায়, মালিয়া একটি টি-শার্ট পরে আছে। তার টি-শার্টে ব্রুকলিনের (র‍্যাপ গ্রুপ ‘প্রোগ্রেসিভ এরার (প্রো এরা) নাম লেখা।ছবির মেয়েটি দেখতে অবিকল মালিয়ার মতো। ছবিতে বিস্ময় বিহ্বল চেহারা, মুখটা হাঁ করা। চোখের দৃষ্টি সরাসরি ক্যামেরার দিকে। দুই হাত পেছন দিকে নিয়ে মাথার লম্বা কেশ বিন্যাস করছে সে।ছবিটি কে বা কারা তুলেছে, তা জানা যায়নি। এ ছাড়া ছবিটি কীভাবে অনলাইনে এল, তা-ও পরিষ্কার নয়।আলোচিত এই ছবির বিষয়ে কোনো মন্তব্য করেনি হোয়াইট হাউস।
