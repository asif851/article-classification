
ইরাকের সাবেক প্রেসিডেন্ট সাদ্দাম হোসেনের লুণ্ঠিত তরবারিটি দেশটির কাছে হস্তান্তর করেছে যুক্তরাষ্ট্র। একটি আন্তর্জাতিক বার্তা সংস্থার বরাত দিয়ে ফক্স নিউজ জানায়, গতকাল সোমবার যুক্তরাষ্ট্রের হোমল্যান্ড সিকিউরিটি বিভাগ ওই তরবারি ইরাকের রাষ্ট্রদূতের কাছে ফেরত দেয়।ইরাকে মার্কিন আগ্রাসনে সাদ্দাম হোসেনের পতনের পর তাঁর ব্যক্তিগত দপ্তর থেকে তরবারিটি লুট হয়।৪৩ ইঞ্চি দীর্ঘ তরবারিটির ব্লেড অলংকৃত। খাপটি সোনার। খাপের ওপর আরবি হরফ খোদাই করা। নিউ হ্যাম্পশায়ারের ম্যানচেস্টারে বিক্রির জন্য নিলামে তোলা হয়েছিল তরবারিটি। ১৫ হাজার মার্কিন ডলারে এটি বিক্রি হয়। এরপর ২০১২ সালের জানুয়ারিতে মার্কিন সরকার এটি জব্দ করে।নিলামকারী প্রতিষ্ঠানটি দাবি করেছে, একজন মার্কিন যুদ্ধবিষয়ক ইতিহাসবেত্তা ইরাক থেকে তরবারিটি নিয়ে যান।
