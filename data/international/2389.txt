
তুরস্কে দেশজুড়ে অভিযানে ইসলামিক স্টেটের (আইএস) সন্দেহভাজন ৪০০ সদস্যকে গ্রেপ্তার করা হয়েছে। বেশ কয়েকটি সমন্বিত অভিযানে তাঁদের গ্রেপ্তার করা হয়। কর্তৃপক্ষ গতকাল রোববার এ তথ্য প্রকাশ করেছে।রাজধানী আঙ্কারা থেকে গ্রেপ্তার করা হয়েছে অন্তত ৬০ জনকে। সিরিয়া সীমান্তের কাছে সানলিউরফা প্রদেশে পাকড়াও হয়েছে ১৫০ জন। কয়েক দিন মিলিয়ে গ্রেপ্তারের সংখ্যা ৪০০।ইস্তাম্বুলের নাইটক্লাবে রক্তক্ষয়ী বন্দুক হামলার এক মাস পর এ গ্রেপ্তার অভিযান চালানো হলো। ওই ঘটনায় ৩৯ জন নিহত হয়। আইএস এর দায় স্বীকার করেছিল। এর আগে মূল সন্দেহভাজন হামলাকারীসহ বেশ কয়েকজনকে গ্রেপ্তার করা হয়েছিল।
