
পবিত্র রমজানে ফিলিস্তিনের গাজায় ইসরায়েলি বর্বর হামলার প্রতিবাদে ফুঁসে উঠেছে বিশ্ববাসী। বিশ্বের বিভিন্ন দেশে হাজারো মানুষ প্রতিবাদী বিক্ষোভ করেছে।আন্তর্জাতিক গণমাধ্যমের বরাতে দ্য ডন পত্রিকার অনলাইনে প্রকাশিত প্রতিবেদনে জানানো হয়েছে, গতকাল শুক্রবার মধ্যপ্রাচ্য, এশিয়া, ইউরোপ ও পশ্চিমা বিভিন্ন দেশে এসব বিক্ষোভ হয়।তিউনিসিয়া, লেবানন, ইয়েমেন, মিসর, ইন্দোনেশিয়া, মরক্কো, জর্ডান, ভারত, যুক্তরাজ্য, যুক্তরাষ্ট্র, ফ্রান্স প্রভৃতি দেশে বিক্ষোভের খবর পাওয়া গেছে।গত কয়েক দিন ধরে গাজায় চলা ইসরায়েলি হামলায় ১২১ জন মানুষ নিহত হয়েছে। গাজায় হামলা অব্যাহত রাখার ঘোষণা দিয়েছেন ইসরায়েলের প্রধানমন্ত্রী বেনিয়ামিন নেতানিয়াহু।ইসরায়েলি হামলার প্রতিবাদে লন্ডনে অবস্থিত ইসরায়েলি দূতাবাসের সামনে বড় ধরনের বিক্ষোভ হয়েছে। সেখানে শত শত বিক্ষোভকারী জড়ো হয়। তাদের হাতে ছিল নানা প্ল্যাকার্ড, ব্যানার। বিক্ষোভের সময় পশ্চিম লন্ডনের কেনসিংটন হাই স্ট্রিটে যানজট সৃষ্টি হয়। একদল বিক্ষোভকারী একটি দ্বিতল বাসের ছাদে উঠে পড়েন। বিক্ষোভকারীরা গাজায় চলমান হামলার অবসান এবং ফিলিস্তিনির স্বাধীনতা দাবি করেন। বিক্ষোভ থেকে কোনো ধরনের অপ্রীতিকর ঘটনার খবর পাওয়া যায়নি।গাজায় অব্যাহত হামলা ও হত্যাযজ্ঞের প্রতিবাদে যুক্তরাষ্ট্রের ওয়াশিংটনে অবস্থিত ইসরায়েল দূতাবাসের সামনে বিক্ষোভ হয়েছে।ইন্দোনেশিয়ার রাজধানী জাকার্তায় বিক্ষোভকারী ইসরায়েলবিরোধী বিক্ষোভে অংশ নেন।মরক্কোতে বিক্ষোভকারীরা ফিলিস্তিনের পতাকা বিক্ষোভে অংশ নেয়। তারা ইসরায়েলের বিপক্ষে ও ফিলিস্তিনের সমর্থনে নানা স্লোগান দেয়।জর্ডানের রাজধানী আম্মানে ইসরায়েলবিরোধী বিক্ষোভ হয়েছে। বিক্ষোভকারীরা ইসরায়েলের বিরুদ্ধে স্লোগান দেয়।তুরস্কের রাজধানী আঙ্কারায় অবস্থিত ইসরায়েলের দূতাবাসের বাইরে বিক্ষোভ-সমাবেশ করেছে বিক্ষোভকারীরা।ইন্দোনেশিয়ার রাজধানী জাকার্তায় ইসরায়েলবিরোধী বড় ধরনের বিক্ষোভ হয়েছে।গাজায় ইসরায়েলের হামলার প্রতিবাদে ইতালির রোম, গ্রিসে এথেন্স, ফিলিপাইনের ম্যানিলায় বিক্ষোভের খবর পাওয়া গেছে।এ ছাড়া এই হামলার প্রতিবাদে বিক্ষোভ হয়েছে ভারত ও পাকিস্তানে।
মধ্যস্থতা করতে চান ওবামা গাজায় নিহতের সংখ্যা ১০০ ছাড়িয়েছে
