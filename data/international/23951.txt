
ক্যাথলিক ধর্মগুরু পোপ ফ্রান্সিস বলেছেন, যারা অস্ত্র উৎপাদন এবং এতে বিনিয়োগ করে তারা নিজেদের খ্রিষ্টান বলে পরিচয় দিলে সেটা হবে ভণ্ডামি। গত রোববার ইতালির তুরিন সফরের প্রথম দিনে কয়েক হাজার তরুণের সমাবেশে তিনি এমন কঠোর মন্তব্য করেন। খবর গার্ডিয়ানের।তরুণদের সামনে লিখিত বক্তব্যের বাইরে তিনি যুদ্ধ, বিশ্বাস ও রাজনীতি নিয়ে খোলামেলা কথা বলেন।পোপ বলেন, ‘আমি তাদের নিয়ে ভাবি—যারা অস্ত্রের ব্যবসা, উৎপাদন বা এসব ক্ষেত্রে কাজ করে এবং নিজেদের খ্রিষ্টান হিসেবে পরিচয় দেয়। এর মাধ্যমে এক ধরনের অবিশ্বাস তৈরি হয়। তাই না?’অস্ত্রের ব্যবসায় বিনিয়োগকারীদের সমালোচনা করে পোপ বলেন, ‘দ্বৈত আচরণই বেশি প্রচলিত। তারা মুখে এক কথা বলে, কাজ করে অন্য রকম।’পোপ ফ্রান্সিস প্রথম ও দ্বিতীয় বিশ্বযুদ্ধ নিয়েও কিছু তির্যক মন্তব্য করেন তরুণদের ওই সমাবেশে।
