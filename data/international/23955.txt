
পাকিস্তানের করাচির জিন্নাহ আন্তর্জাতিক বিমানবন্দরে গতকাল রোববার রাতে জঙ্গি হামলা হয়েছে৷ এতে অন্তত চারজন নিরাপত্তাকর্মী নিহত হন৷ ৮ থেকে ১০ জন সশস্ত্র জঙ্গি এ হামলায় অংশ নেয়৷ খবর এএফপির৷
করাচির জ্যেষ্ঠ পুলিশ কর্মকর্তা রাও মোহাম্মদ আনোয়ার বলেন, জঙ্গিরা স্বয়ংক্রিয় অস্ত্র ও গ্রেনেড নিয়ে হামলা চালায়৷ ​িতনি আরও বলেন, আইনশৃঙ্খলা রক্ষাকারী বাহিনীর সদস্যরা তাৎক্ষণিকভাবে বিমানবন্দরটি ঘিরে ফেলেন৷ পরে দুই পক্ষের মধ্যে অনেকক্ষণ ধরে গুলিবিনিময় চলে৷ এ সময় সাময়িকভাবে বিমান ওঠানামা বন্ধ রাখা হয়েছে৷ এ ছাড়া বিমানবন্দরের কর্মীদের নিরাপদ স্থানে সরিয়ে নেওয়া হয়৷ হামলাকারীরা বিমানবন্দরের নিরাপত্তাকর্মীদের ভুয়া পরিচয়পত্র ব্যবহার করে ওই এলাকায় ঢোকেন বলে ধারণা করা হচ্ছে৷
