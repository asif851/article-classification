
জাপানি আবাসন ব্যবসাপ্রতিষ্ঠান শিমিজু করপোরেশন সাগরের মধ্যে আস্ত শহর গড়ে তোলার কথা ভাবছে। সেটি হবে স্বয়ংসম্পূর্ণ জনবসতি। একে বলা হচ্ছে এ যুগের আটলান্টিস-গ্রিক দার্শনিক প্লেটোর কিছু লেখায় উল্লেখ থাকা ‘কল্পিত’ সেই দ্বীপ। খবর ইনডিপেনডেন্টের।শিমিজু জানিয়েছে, ওশান স্পাইরাল নামের ওই প্রকল্পে থাকবে পানিনিরোধক একেকটি আবাসিক এলাকা। বিশাল সর্পিল আকৃতির পথ দিয়ে একটি অপরটির সঙ্গে সংযুক্ত থাকবে।স্বচ্ছ বলের মতো দেখতে প্রতিটি আবাসিক এলাকায় কমবেশি পাঁচ হাজার লোক বাস করতে পারবে। সূর্যের আলোর সুবিধা নিতে এগুলো সাগরপৃষ্ঠের ওপরে রাখা যাবে। তবে আবহাওয়া খারাপ হলে সেগুলোকে স্রোতের নিচে গুটিয়ে নেওয়ার সুযোগ থাকবে।শিমিজু বলছে, পাঁচ বছরেই বানিয়ে ফেলা সম্ভব এ রকম শহর। আর প্রথমটির জন্য খরচ পড়তে পারে এক হাজার ৬০০ কোটি ডলার। পরেরগুলোর জন্য খরচ অনেক কমে যাবে।
