
১৯৬০ সাল। ঘটনাটা আজ থেকে ৫৫ বছর আগের। সে বছর শ্রীলঙ্কায় সাধারণ নির্বাচনে জয়ের পর প্রধানমন্ত্রী হিসেবে শপথ নেন শ্রীমাভো বন্দরনায়েকে। ঘটনাটি গুরুত্বপূর্ণ। কারণ পুরো বিশ্বের প্রথম নারী প্রধানমন্ত্রী তিনি। এর ঠিক ১৪ বছর পরে লাতিন আমেরিকার একটি দেশে প্রেসিডেন্ট হিসেবে দায়িত্ব নেন আরেক নারী। তিনি ইসাবেলা পেরন, ১৯৭৪ থেকে ১৯৭৬ পর্যন্ত প্রেসিডেন্ট ছিলেন। তিনি বিশ্বের প্রথম নারী প্রেসিডেন্ট।এই দুই নারীর পর এ বছর পর্যন্ত বিশ্বের অনেক দেশেই নারীরা প্রধানমন্ত্রী ও প্রেসিডেন্ট হয়েছেন। এর আগে থেকে নারীরা রাজনীতিতে সক্রিয়। শ্রীমাভো বন্দরনায়েকে ও ইসাবেলা পেরনের দেখানো পথে হাঁটছেন অনেকে। এ দুজনের কারণেই যে অন্য নারীরা রাজনীতির পথে এসেছেন ব্যাপারটি এমন নয়। কারণ নেতৃত্ব বা নেতা তো আর একদিনে হয় না। এই দুজন নারী প্রধানমন্ত্রী ও প্রেসিডেন্ট হওয়ার পরই অন্যদের ওই পথে যাওয়া যে সম্ভব, সেই আত্মবিশ্বাসটা নারীদের এগিয়ে যাওয়ার প্রেরণা হিসেবে কাজ করেছে—এটা বলা যায়। এ বছর বেশ কয়েকটি দেশে প্রধানমন্ত্রী ও প্রেসিডেন্ট পদে নির্বাচিত হয়েছেন নারীরা।শ্রীলঙ্কাশ্রীমাভো বন্দরনায়েকে ১৯৬০ সালে বিশ্বের প্রথম নারী প্রধানমন্ত্রী হিসেবে দায়িত্ব নেন। পাঁচ বছর ক্ষমতায় থেকে ১৯৬৫ সালে বিদায় নেন। এর পরও তিনি দুবার প্রধানমন্ত্রী ছিলেন।আর্জেন্টিনাপ্রেসিডেন্ট স্বামীর অসুস্থতার কারণে ১৯৭৪ থেকে ১৯৭৬ পর্যন্ত আর্জেন্টিনার প্রেসিডেন্ট ছিলেন ইসাবেলা পেরন। তাঁর পর দেশটিতে প্রেসিডেন্ট নির্বাচিত হন ক্রিস্টিনা কার্শনার। এ বছর ভোটে কার্শনার হেরে যাওয়ার ফলে দেশটিতে ১২ বছর ধরে চলা বামপন্থী প্রেসিডেন্টের শাসন শেষ হলো।বাংলাদেশশেখ হাসিনা তৃতীয়বারের মতো প্রধানমন্ত্রীর দায়িত্ব পালন করছেন। এর আগে তাঁর নেতৃত্বে ১৯৯৬ সালে ক্ষমতায় আসে আওয়ামী লীগ। ২০০৮ সালের ডিসেম্বরে নির্বাচনে জয়ী হয়ে ১৯৭১ সালে মানবতাবিরোধী অপরাধের জন্য যুদ্ধাপরাধের বিচার শুরু হয়। এরপর ২০১৪ সালের জানুয়ারির নির্বাচনেও জয় পায় তাঁর নেতৃত্বাধীন জোট।জার্মানি ২০১৫ সালে জার্মান চ্যান্সেলর অ্যাঙ্গেলা ম্যার্কেল টাইম ম্যাগাজিনের বর্ষসেরা ব্যক্তিত্ব হয়েছেন। সীমান্ত উন্মুক্ত করে তিনি অভিবাসী ও শরণার্থী-সংকট মোকাবিলায় সাহস দেখিয়েছেন। প্যারিসে হামলার পর ফ্রান্সের প্রতি বন্ধুত্বের হাত বাড়িয়ে দেন তিনি। আইএসের বিরুদ্ধে লড়াইয়ে তিনি সেনা মোতায়েন করেছেন।ডেনমার্কডেনমার্কের প্রথম নারী প্রধানমন্ত্রী হেলে-থর্নিং-স্মিডট। নামটি অনেকের কাছে পরিচিত হতে পারে। কারণ ২০১৩ সালে বর্ণবাদবিরোধী আন্দোলনের নন্দিত নেতা নেলসন ম্যান্ডেলার স্মরণসভায় মার্কিন প্রেসিডেন্ট বারাক ওবামা, যুক্তরাজ্যের ডেভিড ক্যামেরন ও হেলে-থর্নিং-স্মিডটের হাস্যোজ্জ্বল ‘সেলফি’ তোলার পর বেশ সমালোচনায় পড়েন তাঁরা। ১৯৬৬ সালে জন্ম নেওয়া দেশটির সোশ্যাল ডেমোক্রেটিক পার্টির এই নেতা ২০১১ থেকে ২০১৫ পর্যন্ত প্রধানমন্ত্রী ছিলেন। দলের প্রধান ছিলেন ২০০৫ থেকে ২০১৫ পর্যন্ত। এরপরই এ বছরের মাঝামাঝি ১৮ জুনের নির্বাচনে পরাজয়ের পরই দলের দায়িত্ব ছেড়ে দেন।নেপালএ বছরের অক্টোবরে নেপালের প্রথম নারী প্রেসিডেন্ট নির্বাচিত হয়েছেন বিদ্যা ভান্ডারি। ক্ষমতাসীন কমিউনিস্ট পার্টি অব নেপালের ভাইস চেয়ারপারসন বিদ্যা। তিনি রাজতন্ত্র থেকে দেশটিকে মুক্ত করার আন্দোলনে ছিলেন। ৫৪ বছর বয়সী বিদ্যার আগে দেশটির প্রথম নারী স্পিকার নির্বাচিত হন অনসারি ঘারতি মাগার।ক্রোয়েশিয়াএ বছরের জানুয়ারিতে অনুষ্ঠিত ভোটে কলিন্দা গ্রাবার-কিতোরভিক মাত্র ১ শতাংশ ভোটের ব্যবধানে নির্বাচিত হন। তিনি ক্রোয়েশিয়ার প্রথম নির্বাচিত নারী প্রেসিডেন্ট। কলিন্দা ৫০ দশমিক ৫ শতাংশ এবং তার প্রতিদ্বন্দ্বী ৪৯ দশমিক ৫ শতাংশ ভোট পান।মরিশাসভারত মহাসাগরের দ্বীপরাষ্ট্র মরিশাসের প্রথম নারী প্রেসিডেন্ট হিসেবে শপথ নিয়েছেন আমিনাহ গুরিব-ফাকিম। তিনি বিজ্ঞানী হিসেবে পরিচিত। ৫৬ বছর বয়সী আমিনাহ দেশটির প্রথম নারী ও মুসলিম প্রেসিডেন্ট।জ্যামাইকাদেশটির প্রথম নারী প্রধানমন্ত্রী পোর্শিয়া সিম্পসন মিলার। পিপলস ন্যাশনাল পার্টি জয়ের পর ২০১২ সালের ৫ জানুয়ারি শপথ নেন পোর্শিয়া সিম্পসন মিলার। এর আগে ২০০৬ সালের ৩০ মার্চ থেকে ২০০৭ সালের ১১ সেপ্টেম্বর পর্যন্ত প্রধানমন্ত্রীর দায়িত্ব পালন করেন মিলার। দেশের মানুষের নানা সমস্যার বিষয়ে জানানোর জন্য তাঁর টুইটারে রয়েছে ‘আস্ক ইয়োর প্রাইম মিনিস্টার’। সেখানে তিনি বিভিন্ন সমস্যার সমাধানের কথাও জানান।ত্রিনিদাদ অ্যান্ড টোবাগো কামলা পারসেদ-বিসেসার ২০১০ সালের ২৬ মে থেকে ২০১৫ সালের ৯ সেপ্টেম্বর পর্যন্ত ক্যারিবিয়ান এই দেশটি প্রধানমন্ত্রী ছিলেন। তিনি দেশটির প্রথম প্রধানমন্ত্রী। তিনি দেশটির প্রথম নারী অ্যাটর্নি জেনারেল ছিলেন।ব্রাজিলদক্ষিণ আমেরিকা মহাদেশের প্রধান অর্থনীতির দেশ ব্রাজিলের প্রথম নারী প্রেসিডেন্ট দিলমা রুসেফ। ১৯৬৫-৮৫ সালে সামরিক শাসন চলাকালে কারাবন্দী ছিলেন। ওয়ার্কার্স পার্টির এই নেতা মার্কিন চরবৃত্তির প্রতিবাদে সরব ছিলেন। এ বছরের অক্টোবরে অনুষ্ঠিত নির্বাচনে পুনর্নির্বাচিত হন সাবেক বামপন্থী গেরিলা যোদ্ধা রুসেফ।
চিলিবামপন্থী নেতা মিশেল বাসিলেতকে ২০০৬ সালে চার বছরের জন্য প্রেসিডেন্ট নির্বাচিত করেছিল চিলির জনগণ। ২০১০ সালে ক্ষমতা ছাড়ার সময়েও বেশ জনপ্রিয় ছিলেন বাসিলেত। তবে পর পর দুবার প্রেসিডেন্ট হওয়ার ক্ষেত্রে সাংবিধানিক বিধিনিষেধ থাকায় তখন নির্বাচন করতে পারেননি। ২০১৩ সালে তিনি আবার নির্বাচিত হন।লাইবেরিয়া এলেন জনসন সারলিফ লাইবেরিয়ায় ২৪তম প্রেসিডেন্ট। ২০০৬ সালে প্রথমবারের মতো নির্বাচিত হন। ২০১১ সালে আবার নির্বাচিত হন। তিনি শুধু লাইবেরিয়ারই নন, পুরো আফ্রিকা মহাদেশেই নির্বাচিত প্রথম নারী। ২০১১ সালে যৌথভাবে লাইবেরিয়ার লেম্যাথ গিবোউ এবং ইয়েমেনের কারমানের সঙ্গে শান্তিতে নোবেল পান এই জনসন সারলিফ।কসোভো আতিফাতে জাহাজাগা দেশটির চতুর্থ প্রেসিডেন্ট। তিনি কসোভো পুলিশের ডেপুটি পরিচালক ছিলেন। ২০১১ সালের ৭ এপ্রিল থেকে তিনি প্রেসিডেন্ট।লিথুয়ানিয়াডালিয়া গ্রেবাউসকেইট ২০০৯ সালে নির্বাচনে জয়ী হয়ে দেশটির প্রথম নারী প্রেসিডেন্ট নির্বাচিত হন। ইউরোপীয় কমিশনে কাজ করা এই নারীকে যুক্তরাজ্যের সাবেক প্রধানমন্ত্রী মার্গারেট থ্যাচারের মতো দেশটিতে ‘আয়রন লেডি’ বলা হয়।দক্ষিণ কোরিয়া
প্রেসিডেন্ট পার্ক জিউন-হাইয়ের বাবাও ১৯৬২ থেকে ১৯৭৯ পর্যন্ত প্রেসিডেন্ট ছিলেন। দেশটির ১১তম এই প্রেসিডেন্ট দেশটির প্রথম নারী প্রেসিডেন্ট। দুই দশক বাবা ক্ষমতায় থাকার সময় প্রেসিডেন্ট বাসভবনে (ব্লু হাউস) তাঁর রাজনীতিতে হাতেখড়ি। ২০১৩ সালের ২৫ ফেব্রুয়ারি তিনি প্রেসিডেন্ট হিসেবে দায়িত্ব নেন।উত্তর সাইপ্রাসউত্তর সাইপ্রাসের প্রধানমন্ত্রী সিবাল সিবার। তিনি প্রথম প্রধানমন্ত্রী হিসেবে ২০১৩ সালে নিয়োগ পান।নরওয়েনরওয়ের দ্বিতীয় নারী প্রধানমন্ত্রী এরনা সলবার্গ। ২০১৩ সেপ্টেম্বর মাসের নির্বাচনে জয়ী হন তিনি। এ বছর সিরিয়া ও অন্য দেশ থেকে আসা শরণার্থীদের ইউরোপে জায়গা দেওয়ার ব্যাপারে সবাইকে একসঙ্গে কাজ করার আহ্বান জানিয়ে সবার দৃষ্টি কাড়েন তিনি।লাটভিয়ালাইমডোটা স্ট্রজুমা ২০১৪ সালের ১ জানুয়ারি থেকে প্রধানমন্ত্রীর দায়িত্ব পালন করেছেন। এ বছরের নভেম্বরে পদত্যাগ করেন। এর মধ্য দিয়ে রাশিয়ার পাশে বাল্টিক এই দেশটি জোট সরকার থেকে পদত্যাগ করে।পোল্যান্ডইওয়া কোপ্যাক ২০১৪ সালে পোল্যান্ডের দ্বিতীয় নারী প্রধানমন্ত্রী নির্বাচিত হন। পেশায় চিকিৎসক এই নারী ১৯৯০ সালে রাজনীতিতে প্রবেশ করেন।সুইজারল্যান্ডসুইজারল্যান্ডে এ বছরই প্রেসিডেন্ট হিসেবে মনোনীত হন সিমোনেট্টা সোমারুগা।হিলারি ক্লিনটন: সাবেক মার্কিন পররাষ্ট্রমন্ত্রী যুক্তরাষ্ট্রে ২০১৬ সালের প্রেসিডেন্ট নির্বাচনে ডেমোক্রেটিক পার্টির মনোনয়নপ্রত্যাশী। ‘রেডি ফর হিলারি’ ক্যাম্পেইন বেশ সাড়া ফেলেছে দেশটিতে। তিনি দলের মনোনয়ন পেয়ে নির্বাচিত হলে দেশটির প্রথম নারী প্রেসিডেন্ট হবেন তিনি। 
এ ছাড়া এ বছরই অক্সফোর্ড বিশ্ববিদ্যালয়ের ইতিহাসে প্রথম নারী উপাচার্য হিসেবে মনোনীত হয়েছেন অধ্যাপক লুইস রিচার্ডসন। আয়ারল্যান্ডে জন্মগ্রহণকারী ৫৬ বছর বয়সী লুইস আগামী বছরের ১ জানুয়ারি থেকে সাত বছর মেয়াদে উপাচার্যের দায়িত্ব শুরু করবেন।
