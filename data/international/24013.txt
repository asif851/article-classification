
পোপ ফ্রান্সিসের অভিযোগ, মধ্যপ্রাচ্য থেকে সংখ্যালঘু খ্রিষ্টান সম্প্রদায়কে বিতাড়িত করা হচ্ছে। ইসলামিক স্টেট (আইএস) জঙ্গিদের হামলার মুখে পালানো খ্রিষ্টানদের উদ্দেশে পাঠানো এক ভিডিও বার্তায় তিনি এ কথা বলেন। গত শনিবার ফ্রান্সের এক কার্ডিনাল ইরাকের ইরবিল শহরে আশ্রয় নেওয়া খ্রিষ্টান সম্প্রদায়ের কাছে পোপের এ ভিডিও বার্তা নিয়ে যান। বিশ্বের ক্যাথলিক খ্রিষ্টান সম্প্রদায়ের সর্বোচ্চ ধর্মীয় নেতা পোপ তাঁর বার্তায় বলেন, ইরাকে বিশেষ করে খ্রিষ্টান ও ইয়াজিদি সম্প্রদায় সহিংসতার শিকার হচ্ছে।এএফপি
