
ইবোলা ভাইরাসে আক্রান্ত কয়েকটি বানরকে সারিয়ে তুলেছে পরীক্ষামূলক একটি প্রতিষেধক। যুক্তরাষ্ট্রের বিজ্ঞানীরা এই দাবি করেছেন। খবর বিবিসির।বানরকে সারিয়ে তোলা প্রতিষেধকটির নাম টিকেএম-ইবোলা-গিনি। ২৮ দিন ধরে এই প্রতিষেধক প্রয়োগের পর তিনটি বানরই সুস্থ আছে। একই সময় প্রতিষেধক প্রয়োগ করা হয়নি এমন তিনটি বানর নয় দিনের মধ্যেই মারা যায়।নতুন এই প্রতিষেধকের ওপর একটি নিবন্ধ প্রকাশিত হয়েছে নেচার সাময়িকীতে। যুক্তরাষ্ট্রের টেক্সাস বিশ্ববিদ্যালয়ের বিজ্ঞানী টমাস গাইসবার্ট নতুন প্রতিষেধক আবিষ্কারক বিজ্ঞানী দলের প্রধান। তিনি বলেন, ‘এই প্রথমবারের মতো ইবোলা আক্রান্ত হওয়ার পরবর্তী সময়ে সুরক্ষার প্রতিষেধক পাওয়া গেল।’বিজ্ঞানীরা জানান, প্রতিষেধকটির কার্যকারিতা এখনো পর্যন্ত কোনো মানুষের ওপর প্রয়োগ করা হয়নি। এখন পর্যন্ত ইবোলার কোনো চিকিৎসা বা প্রতিষেধক মানুষের ওপর কাজ করছে, এর প্রমাণ পাওয়া যায়নি।এ বছরের মাঝামাঝি সময়ে মানুষের ওপর ইবোলার প্রতিষেধকের পরীক্ষার ফলাফল পাওয়া যাবে বলে আশা করা হচ্ছে।
