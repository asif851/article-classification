
ভারতের মুম্বাইয়ে ভেন্ডিবাজার এলাকায় একটি পাঁচতলা ভবন ধসে পড়েছে। আজ বৃহস্পতিবার স্থানীয় সময় সকাল ৮টা ৪০ মিনিটের দিকে ভবনধসের এ ঘটনা ঘটে। ভবনটিতে কমপক্ষে ৪০ জন আটকে পড়েছে বলে আশঙ্কা করছে প্রশাসন। খবর এএফিপর।
ঘটনাস্থলে পুলিশের সঙ্গে ৪৩ সদস্যের একটি দল উদ্ধার কাজ চালাচ্ছে।
গত মঙ্গলবার থেকে ভারী বৃষ্টিতে ভেসে যাচ্ছে ভারতের মুম্বাই নগর। রেকর্ড পরিমাণ বৃষ্টিপাতে শহরের অধিকাংশ রাস্তা ডুবে গেছে পানিতে। বৃষ্টির কারণে কার্যত অচল হয়ে পড়ে দেশটির এই বাণিজ্যিক রাজধানী। এখন পর্যন্ত মারা গেছে ১০ জন।
এর আগে গত ২৫ জুলাই মুম্বাইয়ের ঘাটকোপারে একটি চারতলা বাড়ি ভেঙে পড়ে তিনজন নিহত হয়।
