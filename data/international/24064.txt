
দক্ষিণ আফ্রিকার বর্ণবাদবিরোধী আন্দোলনের অবিসংবাদিত নেতা ও প্রথম কৃষ্ণাঙ্গ প্রেসিডেন্ট নেলসন ম্যান্ডেলার শারীরিক অবস্থা এখনো আশঙ্কাজনক, তবে স্থিতিশীল রয়েছে। গতকাল মঙ্গলবার দেশটির বর্তমান প্রেসিডেন্ট জ্যাকব জুমার দপ্তর থেকে পাঠানো এক বিবৃতিতে এ তথ্য জানানো হয়।প্রেসিডেন্টের দপ্তর থেকে পাঠানো ওই বিবৃতিতে জানানো হয়েছে, ম্যান্ডেলার প্রতি সমর্থন জানিয়ে যাঁরা দেশ ও দেশের বাইরে থেকে বার্তা পাঠিয়েছেন, সহমর্মিতা প্রকাশ করেছেন, প্রেসিডেন্ট জুমা তাঁদের প্রতি ধন্যবাদ জ্ঞাপন করেছেন।ম্যান্ডেলাকে হাসপাতালে লাইফ সাপোর্ট দিয়ে বাঁচিয়ে রাখা হয়েছে। তবে তিনি জীবন-মৃত্যুর সন্ধিক্ষণে রয়েছেন—এমন খবর নাকচ করে দিয়েছেন জুমা।গতকাল হাসপাতালের বাইরে প্রেসিডেন্ট জুমার বিবৃতি পড়ে পড়ে শোনানো হয়। এ সময় গত পাঁচ দিনে ম্যান্ডেলার শারীরিক অবস্থা সম্পর্কে বিভিন্ন তথ্য তুলে ধরা হয়। বিবিসি।
