
নরওয়ের সাবেক প্রধানমন্ত্রী কজেল মাগ্নে বনদেভিক জানিয়েছেন, ইরানে সফরের কারণে কয়েক দিন আগে তাঁকে যুক্তরাষ্ট্রের এক বিমানবন্দরে কিছু সময় আটকে রাখা হয়েছিল। তিনি ২০১৪ সালে ইরানে গিয়েছিলেন।সাবেক প্রধানমন্ত্রী বনদেভিক এক সাক্ষাৎকারে বলেন, গত সপ্তাহে তিনি কূটনৈতিক পাসপোর্টে যুক্তরাষ্ট্রে ভ্রমণ করছিলেন। পাসপোর্টে লেখাও ছিল তিনি নরওয়ের সাবেক প্রধানমন্ত্রী। এরপরও তাঁকে এক ঘণ্টা আটকে রাখেন বিমানবন্দরের অভিবাসন কর্মকর্তারা।বনদেভিক বলেন, এর আগে তিনি একই পাসপোর্ট বা ভ্রমণসংক্রান্ত কাগজপত্র নিয়ে যুক্তরাষ্ট্রে অনেকবার ভ্রমণ করেছেন। তখন কোনো সমস্যা হয়নি। ট্রাম্পের নিষেধাজ্ঞার পরই এবার ভ্রমণ নিয়ে এই সমস্যা হলো। এতে তিনি বেশ অবাক হয়েছেন।ওয়াশিংটনে ন্যাশনাল প্রেয়ার ব্রেকফাস্টের অনুষ্ঠানে যোগ দিতে যুক্তরাষ্ট্র গিয়েছিলেন বনদেভিক। বিমানবন্দরে আটকের ঘটনা নিয়ে তিনি বলেন, ‘তাঁরা যখন আমাকে ইরান সফরের প্রসঙ্গটি জিজ্ঞাসা করলেন, তখন আমি বেশ অবাক ও ক্ষুব্ধ হয়েছিলাম।
