
চীনের এক দম্পতির বিরুদ্ধে আইফোন ও বিলাসী পণ্য কিনতে নিজেদের কন্যাশিশুকে বিক্রির অভিযোগ আনা হয়েছে। অভিযোগ প্রমাণিত হলে এই দম্পতি দীর্ঘমেয়াদে কারাদণ্ডিত হতে পারে।চীনের গণমাধ্যমে প্রকাশিত প্রতিবেদনের বরাত দিয়ে গতকাল শুক্রবার ‘ডেইলি মেইল’ জানায়, দেশটির সরকারি কৌঁসুলিরা অভিযোগ করেছেন, ঝাং ও তেং দম্পতি প্রায় ছয় লাখ টাকার বিনিময়ে তাদের কন্যাশিশুকে বিক্রির জন্য পত্রিকায় বিজ্ঞাপন দিয়েছে। ইন্টারনেট, আইফোন ও অন্যান্য বিলাসী পণ্য কিনতে তারা এই টাকার সিংহভাগ খরচ করেছে। ওই দম্পতির ব্যাংক হিসাব ও ক্রেডিট কার্ডের লেনদেনেও এর প্রমাণ রয়েছে।শিশু বিক্রির বিনিময়ে অর্থ গ্রহণের অভিযোগ অস্বীকার করেছে ওই বেকার দম্পতি। তাদের দাবি, উজ্জ্বল ভবিষ্যতের জন্যই শিশুটিকে অন্যের কাছে হস্তান্তর করেছে তারা।গত বছর চীনে আইফোন ও আইপ্যাড কিনতে এক কিশোর তার কিডনি বিক্রি করে। এ কাজে জড়িত থাকার দায়ে সাতজনের কারাদণ্ড হয়।
