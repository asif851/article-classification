
যুক্তরাজ্যের সরকারি নজরদারি সংস্থা জিসিএইচকিউর ইন্টারনেটে গণ আড়ি পাতার ঘটনা ছিল বেআইনি। গতকাল শুক্রবার দেশটির একটি বিশেষ আদালত এ রায় দেন। খবর গার্ডিয়ানের।ইনভেস্টিগেটিভ পাওয়ার্স ট্রাইব্যুনালের (আইপিটি) রায়ে বলা হয়, মার্কিন জাতীয় নিরাপত্তা সংস্থা আড়ি পেতে যেসব তথ্য সংগ্রহ করেছিল, সেসব তথ্য ব্যবহারের মধ্য দিয়ে জিসিএইচকিউ মানবাধিকারবিষয়ক আইন লঙ্ঘন করেছে।এ রায়ের মাধ্যমে ২০০০ সালে প্রতিষ্ঠিত হওয়ার পর থেকে এবারই প্রথম আইপিটি কোনো ব্রিটিশ গোয়েন্দা সংস্থার বিরুদ্ধে রায় দিল।মানবাধিকার সংগঠনগুলো যুক্তরাষ্ট্র ও যুক্তরাজ্যের মধ্যে গোয়েন্দা তথ্য আদান-প্রদানের আইনি বৈধতার বিষয়ে প্রশ্ন তুলে আসছিল।
