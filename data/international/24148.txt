
চালুর মাত্র ১৩ দিনের মাথায় চীনে নির্মিত বিশ্বের সবচেয়ে উঁচু ও লম্বা কাচের সেতুটি গতকাল শনিবার বন্ধ করে দেওয়া হয়েছে। দেশটির কর্মকর্তারা বলছেন, সরকার সেখানে জরুরি ভিত্তিতে রক্ষণাবেক্ষণ কাজের পরিকল্পনা করেছে। সিএনএনের প্রতিবেদনে বলা হয়েছে, এক মুখপাত্র তাদের জানিয়েছেন, দর্শনার্থীর চাপে সেতুটি ক্ষতিগ্রস্ত হওয়ার আশঙ্কা করা হচ্ছিল। তবে সেখানে কোনো দুর্ঘটনা ঘটেনি। হুনান প্রদেশের ঝাং জিয়াজিতে দুটি পাহাড়কে সংযুক্তকারী ৪৩০ মিটার দীর্ঘ ওই সেতুটি নির্মাণে ব্যয় হয় ৩৪ লাখ মার্কিন ডলার।বিবিসি
