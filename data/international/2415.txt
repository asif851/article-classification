
ইয়েমেনে ক্ষমতা দখলকারী হুতি বিদ্রোহীদের প্রতি ক্ষমতা ছাড়ার আহ্বান জানিয়েছে জাতিসংঘ। একই সঙ্গে গৃহবন্দী প্রেসিডেন্ট আবিদরাব্বো মনসুর হাদির মুক্তি এবং সংকট সমাধানে সমঝোতারও আহ্বান জানিয়েছে সংস্থাটি। খবর এএফপির।গত রোববার জাতিসংঘের ১৫ সদস্যের নিরাপত্তা পরিষদে সর্বসম্মতিক্রমে গৃহীত একটি প্রস্তাবে এ আহ্বান জানানো হয়। যুক্তরাজ্য ও জর্ডান এ খসড়া প্রস্তাবটি উত্থাপন করে।যুক্তরাজ্যের রাষ্ট্রদূত মার্ক লয়াল গ্রান্ট বলেন, ‘নিরাপত্তা পরিষদ একই বাক্যে কথা বলেছে এবং একটি শক্তিশালী ও ঐক্যবদ্ধ বার্তা দিয়েছে।’ আর জর্ডানের রাষ্ট্রদূত দিনা কাওয়ার জোর দিয়ে বলেন, ‘ইয়েমেনকে রসাতলে যাওয়ার হাত থেকে রক্ষা করা আমাদের জন্য জরুরি।’পাস হওয়া প্রস্তাবে বলা হয়, পরিষদ চায়, হুতিরা বিশ্বস্ততার সঙ্গে জাতিসংঘের মধ্যস্থতায় আলোচনায় যোগ দেবে, সরকারি কার্যালয় থেকে তাদের বাহিনী প্রত্যাহার করবে এবং সরকার ও নিরাপত্তা প্রতিষ্ঠানগুলো ত্যাগ করবে। এ ছাড়া প্রেসিডেন্ট হাদি, প্রধানমন্ত্রী খালেদ বাহাহ এবং তাঁর মিন্ত্রসভার সদস্যদের গৃহবিন্দত্ব থেকে মুক্তি দিতে প্রস্তাবে আহ্বান জানানো হয়।
