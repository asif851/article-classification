

ইরানের উপসাগরীয় উপকূল অঞ্চলে একমাত্র পারমাণবিক স্থাপনার কাছে গতকাল বৃহস্পতিবার একটি শক্তিশালী ভূমিকম্পের আঘাতে সাতজন নিহত হয়েছে। আহত হয়েছে ৩০ জন।
ইরানের রাষ্ট্রীয় সংবাদমাধ্যমে জরুরি সহায়তাবিষয়ক প্রধান হাসান কাদামির বিবৃতির বরাত দিয়ে টাইমস অব ইন্ডিয়ার খবরে জানানো হয়, রিখটার স্কেলে ভূমিকম্পের তীব্রতা ছিল ৫ দশমিক ৭।
ভূমিকম্পটির কেন্দ্রস্থল বুশেহর শহর থেকে ৬০ কিলোমিটার দূরে বোরাজ্জান শহরের কাছে। বুশেহরে রাশিয়ার সহায়তায় নির্মিত একটি পারমাণবিক চুল্লি রয়েছে।
