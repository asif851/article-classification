
কেবল রাজনীতি আর আন্তর্জাতিক কূটনীতিতেই সব সময় ব্যয় করেননি ‘লৌহমানবী’ মার্গারেট থ্যাচার। মাথার আকর্ষণীয় কেশরাজির জন্যও যথেষ্ট পরিশ্রম করেছেন তিনি। নতুন প্রকাশিত তথ্যে জানা গেল,ব্যাপক যত্নের কারণেই তাঁর চুল হয়ে উঠেছিল ও রকম আকর্ষণীয়।যুক্তরাজ্যের জাতীয় মহাফেজখানা (ন্যাশনাল আর্কাইভ) গতকাল শুক্রবার সাবেক প্রধানমন্ত্রী থ্যাচারের ১৯৮৪ সালের সাক্ষা ৎসূচি প্রকাশ করেছে। সেখানেই তাঁর চুলের প্রতি বাড়তি যত্নের বিষয়টি প্রকাশ পেয়েছে। এতে দেখা গেছে, ওই বছর থ্যাচার ১১৮ বার চুল ছাঁটেন। গড়ে প্রায় প্রতি তিন দিনে একবার!১৯৮৪ সালের জুনে লন্ডনে উন্নত দেশগুলোর (জি-৭) সম্মেলন অনুষ্ঠিত হয়। ওই সম্মেলন উপলক্ষে টানা পাঁচ দিন চুল ছাঁটান লৌহমানবী। অথচ কাজের প্রতি ভালোবাসার জন্য পরিচিতি ছিল তাঁর।অবসরের ফুরসত ছিল না বললেই চলে। গ্রীষ্মকালে মাত্র আড়াই সপ্তাহ ছুটি কাটাতেন। থ্যাচার এতটাই কর্মব্যস্ত থাকতেন যে অনেক সময় সরকার বা রাষ্ট্রপ্রধানের সঙ্গেও সাক্ষাতের জন্য আলাদা সময় বের করতেপারতেন না।যুক্তরাজ্যের একমাত্র নারী প্রধানমন্ত্রী মার্গারেট থ্যাচার গত এপ্রিলে ৮৭ বছর বয়সে মারা যান। ১৯৭৯ থেকে ১৯৯০ সাল পর্যন্ত ক্ষমতায় ছিলেন তিনি। দৃঢ়চেতা ও অনমনীয় শাসনের জন্য তাঁর পরিচিতি হয়েছিল‘আয়রন লেডি’ বা লৌহমানবী হিসেবে। এএফপি।
