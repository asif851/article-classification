
খ্রিষ্টীয় নববর্ষের প্রথম দিনই মাদক পাচারের দায়ে সৌদির দুই নাগরিকের শিরশ্ছেদ করা হয়েছে। আজ শুক্রবার এএফপির খবরে এ কথা জানানো হয়।দেশটির স্বরাষ্ট্র মন্ত্রণালয় সূত্রে জানা যায়, গতকাল বৃহস্পতিবার পূর্বাঞ্চলীয় প্রদেশের আল-হাসা এলাকার মালিক বিন সাইদ আল সায়ারি নামের এক ব্যক্তির শিরশ্ছেদ করা হয়। তিনি হাশিশ চোরাচালানের অপরাধে দোষী সাব্যস্ত হয়েছিলেন। এ ছাড়া রিয়াদ এলাকায় হুসাইন আল-দুসারি নামের আরেক ব্যক্তিকে রিয়াদে শিরশ্ছেদ করা হয়। তাঁর বিরুদ্ধে হত্যার অভিযোগও রয়েছে। পুলিশের মাদকবিরোধী অভিযান চলাকালে তাঁকে গ্রেপ্তার করতে যাওয়া এক পুলিশকে তিনি গুলি করে হত্যা করেন।জাতিসংঘ ও অন্যান্য মানবাধিকার সংগঠনগুলোর অনুরোধ উপেক্ষা করে সৌদি আরব শাস্তি হিসেবে শিরশ্ছেদ ব্যবস্থা চালু রেখেছে। গত বছর দেশটিতে ৮৭ জনের শিরশ্ছেদ করা হয়। এর আগে ২০১৩ সালে ৭৮ ব্যক্তির শিরশ্ছেদ করা হয়েছিল।
