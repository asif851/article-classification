
রাজনৈতিক আশ্রয়ের অনুরোধ বিবেচনার করার জন্য ইকুয়েডরের প্রেসিডেন্ট রাফায়েল কোরেয়াকে একটি আবেগঘন চিঠি লিখেছেন স্নোডেন। চিঠিটি একটু সংক্ষিপ্ত আকারে তুলে ধরা হলো:বিশ্বে খুব কমসংখ্যক নেতাই আছেন, যাঁরা কিনা একজন মানুষের মানবাধিকারের জন্য বিশ্বের সবচেয়ে ক্ষমতাধর সরকারের বিরুদ্ধে অবস্থান নেওয়ার ঝুঁকি নিতে পারেন। ইকুয়েডর ও তার জনগণের সাহসিকতা বিশ্ববাসীর কাছে দৃষ্টান্ত হয়ে থাকবে।যুক্তরাষ্ট্র সরকার বিশ্বের সবচেয়ে বড় নজরদারিব্যবস্থা তৈরি করেছে। নিরপরাধ মানুষের বিরুদ্ধে একটি রাজনৈতিক ব্যবস্থার স্বয়ংক্রিয় ও ব্যাপক নজরদারি আমাদের বিশ্বজনীন মানবাধিকারের গুরুতর লঙ্ঘন। আমি এই বিশ্বাস থেকেই আমার দেশ ও বিশ্ববাসীর কাছে তথ্য ফাঁস করেছি।যুক্তরাষ্ট্র সরকার ও তাদের হুমকিতে তটস্থ বিশ্বের অন্যান্য সরকার। তবে ইকুয়েডর মাথা উঁচু করে দাঁড়িয়েছে। আমার রাজনৈতিক আশ্রয়ের অনুরোধ বিবেচনায় নিয়ে মানবাধিকারের পক্ষে অবস্থান নিয়েছে তারা। আমি আর কত দিন বেঁচে থাকব, সেটা কোনো ব্যাপার নয়। কিন্তু আমি এই বৈষম্যের পৃথিবীতে ন্যায়বিচার প্রতিষ্ঠার লড়াই চালিয়ে যেতে প্রস্তুত।—এডওয়ার্ড জোসেফ স্নোডেন
