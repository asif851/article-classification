
মার্কিন পরিবেশ সুরক্ষা সংস্থার (ইপিএ) কড়া সমালোচক বলে পরিচিত ওকলাহোমার অ্যাটর্নি জেনারেল স্কট প্রুইটই এ সংস্থার প্রধান হলেন। সিনেটের অনুমোদনের পর গত শুক্রবার শপথ নেন তিনি।এদিকে ওকলাহোমার এক বিচারক প্রুইটকে আগামী মঙ্গলবারের মধ্যে তেল-গ্যাস কোম্পানিগুলোর নির্বাহী কর্মকর্তাদের সঙ্গে আদান-প্রদান করা তাঁর ই-মেইল প্রকাশের নির্দেশ দিয়েছেন। বিরোধী ডেমোক্র্যাটরা ওই ই-মেইল প্রকাশের দাবি জানিয়ে ছিল।ডেমোক্রেটিক পার্টির অভিযোগ, পরিবেশ বিষয়টি দেখভালের দায়িত্বে থাকা ইপিএর প্রধান প্রুইট তেল-গ্যাস উৎপাদনকারী কোম্পানিগুলোর সঙ্গে ঘনিষ্ঠ। বিচারকের নির্দেশ অনুযায়ী তাঁর আদান-প্রদান করা ই-মেইলগুলো প্রকাশ না করা পর্যন্ত চূড়ান্ত সিদ্ধান্ত নেওয়া থেকে সিনেটকে বিরত রাখতে চেলেছিলেন ডেমোক্রেটিক পাির্টর নেতারা। কিন্তু রিপাবলিকান-নিয়ন্ত্রিত সিনেটে ৫২-৪৬ ভোটে অনুমোদন পেয়ে যান প্রুইট।পরিবেশবাদী সংগঠনগুলোর আশঙ্কা, ৪৮ বছর বয়সী প্রুইট হয়তো তেল-গ্যাস কোম্পানিগুলোর জন্য তাঁর সংস্থার বিধিনিষেধ শিথিল করে দেবেন।পরিবেশবাদী সংগঠন ‘প্রাকৃতিক সম্পদ সুরক্ষা কাউন্সিল’ প্রেসিডেন্ট রিয়া সুহ বলেন, ইপিএকে নেতৃত্ব দিতে স্কট প্রুইট হলেন সবচেয়ে খারাপ পছন্দ। তিনি বলেন, ‘আমাদের আকাশ ও পানির ক্ষতি করা, আমাদের সমাজ ও শিশুদের জলবায়ু পরিবর্তনজনিত বিপর্যয়ে ফেলা থেকে প্রুইটকে ঠেকাতে সর্বাত্মক চেষ্টা করব আমরা।’
