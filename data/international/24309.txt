
ভারতের সাবেক সেনাপ্রধান জেনারেল ভিকে সিংকে গতকাল মঙ্গলবার আদালত অবমাননার নোটিশ দিয়েছেন দেশটির সুপ্রিম কোর্ট। বয়স বিতর্ক নিয়ে আদালতে নিজের দায়ের করা একটি আবেদন যে পন্থায় নিষ্পত্তি করা হয়েছে, তার বিরুদ্ধে মন্তব্য করায় সর্বোচ্চ আদালত তাঁকে এ নোটিশ দিলেন। আদালত বলেছেন, ভিকে সিংয়ের মন্তব্য অবমাননাকর। তাঁর বিবৃতি আদালতের কর্তৃত্বকে খাটো এবং কার্যক্রমকে প্রশ্নবিদ্ধ করে। পিটিআই।
