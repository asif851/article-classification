
সাইবার গুপ্তচরবৃত্তির মাধ্যমে নেতাদের কথায় আড়ি পেতে পশ্চিমা দেশগুলো ‘ভণ্ডামি’ করছে বলে মন্তব্য করেছেন প্রেসিডেন্ট ভ্লাদিমির পুতিন। পশ্চিমাদের এই অপকর্মের নিন্দা জানিয়ে এর বিরুদ্ধে আন্তর্জাতিক প্রচারাভিযানের আহ্বান জানিয়েছেন তিনি। গুপ্তচরবৃত্তির অভিযোগে গত বৃহস্পতিবার বার্লিনে সিআইএ দপ্তরের প্রধানকে অপসারণের পর তিনি এসব কথা বলেন। রাশিয়ার ইতার-তাস বার্তা সংস্থা ও কিউবার প্রেনসা লাতিনা পত্রিকাকে দেওয়া সাক্ষাৎকারে পুতিন বলেন, এ ধরনের গুপ্তচরবৃত্তি একটি দেশের সার্বভৌমত্ব ও মানবাধিকারের সুস্পষ্ট লঙ্ঘন।একটি দেশের নিজস্বতার ওপর হামলা। তিনি আরও বলেন, ‘যৌথ উদ্যোগে একটি আন্তর্জাতিক তথ্য নিরাপত্তাব্যবস্থা গড়ে তুলতে আমরা প্রস্তুত।’
