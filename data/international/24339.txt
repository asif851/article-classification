
ইংল্যান্ডের রথারহ্যাম শহরে ১৯৯৭ থেকে ২০১৩ সাল পর্যন্ত কমপক্ষে এক হাজার চার শ শিশু যৌন নিপীড়নের শিকার হয়েছে। রথারহ্যাম নগর কাউন্সিল গঠিত একটি তদন্ত কমিটির প্রতিবেদনে এ তথ্য উল্লেখ করা হয়েছে। প্রতিবেদনে বলা হয়, শিশুদের ধর্ষণ, অপহরণ, অন্য শহরে পাচার এবং মারধর ও ভীতি প্রদর্শনের ঘটনা ঘটেছে। প্রতিবেদনটির লেখক অধ্যাপক অ্যালেক্সিস জে বলেন, ‘শিশুরা যে ভয়ানক নির্যাতনের শিকার হয়েছে, তা বর্ণনা করা কঠিন।’ শিশুদের সুরক্ষা দিতে না পারার দায় নিয়ে এরই মধ্যে পদত্যাগ করেছেন নগর কাউন্সিলের প্রধান রজার স্টোন। তিনি ২০০৩ সাল থেকে ওই দায়িত্বে ছিলেন। বিবিসি
