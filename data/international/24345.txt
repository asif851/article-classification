
পুলিৎজার পুরস্কারজয়ী প্রখ্যাত মার্কিন নাট্যকার এডওয়ার্ড অ্যালবি (৮৮) গত শুক্রবার শেষ নিঃশ্বাস ত্যাগ করেছেন। হু ইজ অ্যাফরেইড অব ভার্জিনিয়া উলফ নামে নাটকটি তাঁর লেখা একটি বিখ্যাত সাহিত্যকর্ম। অ্যালবির দীর্ঘদিনের ব্যক্তিগত সহকারী জ্যাকব হোল্ডার বলেন, লেখক অসুস্থ ছিলেন। নিউইয়র্কের মোনটকে অবস্থিত বাড়িতেই তাঁর মৃত্যু হয়। এডওয়ার্ড অ্যালবির জন্ম ১৯২৮ সালের ১২ মার্চ। সমকালীন সবচেয়ে গুরুত্বপূর্ণ মার্কিন নাট্যকারদের একজন হিসেবে স্বীকৃতি পেয়েছেন তিনি। প্রধানত হাস্যরসাত্মক নাটক লিখলেও তিনি বিয়ে, ধর্ম, সন্তান লালন ও মার্কিন জীবনযাত্রার নানা অন্ধকার দিক তুলে ধরতে চেষ্টা করেন। ১৯৫৮ সালে ৩০ বছর বয়সে দ্য জু স্টোরি নাটক লিখে মঞ্চ জগতে আলোচনায় আসেন অ্যালবি। তিনি তিনবার পুলিৎজার পুরস্কার পেয়েছেন।
