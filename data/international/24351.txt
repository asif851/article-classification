
পবিত্র দ্বার উন্মোচনের মধ্য দিয়ে ‘ক্ষমার পবিত্র বছরের’ উদ্বোধন করেছেন ক্যাথলিক ধর্মগুরু পোপ ফ্রান্সিস। গতকাল মঙ্গলবার রোমে সেন্ট পিটার্স ব্যাসিলিকার ব্রোঞ্জ নির্মিত দ্বার খুলে পোপ এতে প্রবেশ করেন। খবর এএফপির।মানুষ যেন ঈশ্বরের অন্তরে প্রবেশ করতে পারে, এ জন্যই এই দ্বার খোলার রীতি পালন করা হয় ক্যাথলিকদের মধ্যে। ৭০০ বছরের পুরোনো রীতি এটি। গতকাল এই দ্বার উন্মোচনের সময় সেন্ট পিটার্সবার্গ স্কয়ারে অন্তত ৫০ হাজার মানুষ জড়ো হন। ছিলেন কার্ডিনাল, বিশপসহ নানা শ্রেণি-পেশার মানুষ। পোপ ধর্মদেশনা শুরু করলে উপস্থিত অনেকেরই গাল বেয়ে পড়ে চোখের পানি। প্রার্থনায় নিমগ্ন হন অনেকেই।ক্যাথলিক রীতি অনুযায়ী, পোপরা একটি নির্দিষ্ট সময় পর এমন জুবিলি বর্ষ ঘোষণা করেন। আগামী বছরের ২০ নভেম্বর পর্যন্ত এই বছর চলবে।
