
যুক্তরাজ্যে গত পাঁচ বছরে লাখপতির (মিলিয়নিয়ার) সংখ্যা ৪১ শতাংশ বেড়েছে। এখন দেশটির প্রাপ্তবয়স্ক ব্যক্তিদের মধ্যে প্রতি ৬৫ জনে একজন লাখপতি। খবর গার্ডিয়ানের।বাড়ি ও শেয়ারবাজারে দরবৃদ্ধির ফলে গত পাঁচ বছরে যুক্তরাজ্যে নতুন করে দুই লাখের বেশি মানুষের সম্পদ ১০ লাখ পাউন্ড ছাড়িয়ে গেছে। ২০১০ সালে মিলিয়নিয়ারের সংখ্যা ছিল পাঁচ লাখ আট হাজার। এখন সেটা ৭ লাখ ১৫ হাজার।নতুন করে যারা মিলিয়নিয়ার হয়েছে, তাদের প্রায় অর্ধেকের (৪৮ শতাংশ) বসবাস লন্ডনের বাইরে এবং দেশের দক্ষিণ-পূর্বাঞ্চলে। লন্ডনের বাইরে সম্পদশালীদের বসবাস বেশি কেমব্রিজ ও বার্মিংহামে। এরপর তৃতীয় সম্পদশালী এলাকা ইংল্যান্ডের পূর্বাঞ্চল।বাড়ি ও শেয়ারবাজারে দরবৃদ্ধির পাশাপাশি বেতন-ভাতা ও কর্মসংস্থানের সুযোগ বৃদ্ধি যুক্তরাজ্যে সম্পদশালীর সংখ্যা বাড়ার পেছনে বড় অবদান রেখেছে।
