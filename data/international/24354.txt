
বৈশ্বিক উষ্ণতা নিরাপত্তা ও অর্থনীতির জন্য আগুয়ান ঝুঁকি সৃষ্টি করেছে বলে সতর্ক করেছেন মার্কিন প্রেসিডেন্ট বারাক ওবামা।বার্তা সংস্থা এএফপির প্রতিবেদনে জানানো হয়, গতকাল মঙ্গলবার এই সতর্কতার কথা বলেন মার্কিন প্রেসিডেন্ট।প্যারিসে ঐতিহাসিক জলবায়ু সম্মেলনে যোগ দিয়েছেন ওবামা। সেখানে তিনি এ মন্তব্য করেন।বৈশ্বিক তাপমাত্রা কমাতে মানুষ প্রয়োজনীয় কঠোর সিদ্ধান্ত নেবে বলে বিশ্বাস ওবামার। তিনি সতর্ক করেছেন, তাপমাত্রা কমানো না গেলে অদূর ভবিষ্যতে ভয়াবহ বিপদ হতে পারে। ওবামা বলেন, জলবায়ু পরিবর্তনের কারণে উদ্ভূত অর্থনৈতিক ও নিরাপত্তা ঝুঁকি এখন সামাল দিতে হবে।বৈশ্বিক তাপমাত্রা কমাতে কোন দেশ কী করবে, কে কত কার্বন নিঃসরণ কমাবে, কোন ধনী দেশ পরিবেশবান্ধব জলবায়ু তহবিলে কত অর্থ দেবে, তা নিয়ে প্যারিসে চলছে দর-কষাকষি আর চুলচেরা বিশ্লেষণ। কার্বন নিঃসরণ কমাতে একটি চুক্তিতে পৌঁছাতে প্যারিসে রাষ্ট্রগুলোর সমঝোতার আলোচনা শুরু হয়েছে।
