
দ্বিপক্ষীয় বৈঠকে অংশ নিতে ভারত সফরে এসেছেন কানাডার প্রধানমন্ত্রী জাস্টিন ট্রুডো। এক সপ্তাহের এই সফরে তিনি গতকাল শনিবার ভারতের রাজধানী দিল্লি পৌঁছান। আজ রোববার ৪৬ বছর বয়সী এই প্রধানমন্ত্রী আগ্রায় তাজমহল পরিদর্শনে যান। সে সময় তাঁর সঙ্গে ছিলেন স্ত্রী সোফি গ্রেগরি, মেয়ে এলা গ্রেস এবং দুই ছেলে হ্যাড্রিয়েন ও জেভিয়ার। ভারত ও কানাডার দ্বিপক্ষীয় সম্পর্ককে আরও জোরদার ও কর্মসংস্থানের সুযোগ সৃষ্টি করা এই সফরে প্রাধান্য পাবে বলে জানিয়েছেন জাস্টিন ট্রুডো।

