
‘ভবিষ্যৎ ব্রিটিশ রাজা’র আগমন ও তাকে শুভেচ্ছা জানাতে গিয়ে আটলান্টিকের অন্য পারের ‘জ্ঞাতি ভাইয়েরা’ ভুল করে বসেছে। মার্কিন কয়েকটি গণমাধ্যম প্রতিষ্ঠান ভবিষ্যৎ ব্রিটিশ রাজাকে ভুল করে ‘ইংল্যান্ডের ভবিষ্যৎ রাজা’ হিসেবে অভিহিত করেছে। ইংল্যান্ড, ওয়েলস, স্কটল্যান্ড ও উত্তর আয়ারল্যান্ড মিলেই যুক্তরাজ্য বা ইউনাইটেড কিংডম। ‘ব্রিটিশ রাজা’ বলতে ‘যুক্তরাজ্যের রাজা’ বোঝানো হয়। ‘ইংল্যান্ডের রাজা’ বললে ভুলই করা হয়।এই ভুল করা গণমাধ্যম প্রতিষ্ঠানের তালিকায় আছে সিবিএস নিউজ ও এবিসি নিউজের মতো স্বনামধন্য গণমাধ্যম। এই দুটি প্রতিষ্ঠানের উপস্থাপকেরা প্রিন্স উইলিয়াম ও কেট মিডলটনের নবজাতক সন্তানকে ‘ইংল্যান্ডের ভবিষ্যৎ রাজা’ বলে অভিহিত করেন। এ ছাড়া টক শো উপস্থাপক এলেন ডিজেনার্স সামাজিক যোগাযোগের ওয়েবসাইট টুইটারে বার্তা দিয়েছেন, ‘ছেলে হয়েছে! কেট ও ইংল্যান্ডের ভবিষ্যৎ রাজাকে শুভেচ্ছা।’কিন্তু আঠারশ শতকের গোড়ার দিকের তৃতীয়উইলিয়ামের পর থেকে ইংল্যান্ডের কোনো রাজা নেই। যুক্তরাজ্যসম্পূর্ণভেঙে না গেলে তা আর হবেও না। লন্ডনের কিংস কলেজের সাংবিধানিক আইন বিষয়ের অধ্যাপক রবার্ট ব্ল্যাকবার্ন বিষয়টি ব্যাখ্যা করে বলেন, ‘রানির নিজ দেশের রাজনৈতিক মর্যাদা হচ্ছে, ইউনাইটেড কিংডম, ইংল্যান্ড নয়। ইংল্যান্ড হলো ইউনাইটেড কিংডমের অধীন স্কটল্যান্ড, ওয়েলস ও উত্তর আয়ারল্যান্ডের মতোই একটি অঞ্চল মাত্র। “ইউনাইটেড কিংডম” হলো “ইউনাইটেড কিংডম অব গ্রেট ব্রিটেন অ্যান্ড নর্দান আয়ারল্যান্ড”-এরই সংক্ষিপ্ত রূপ।’ মার্কিনরা এই ভুলটি প্রায়ই করে। স্কটিশ টেনিস তারকা অ্যান্ডি মারে ৭ জুলাই ৭৭ বছর পর প্রথম ব্রিটিশ হিসেবে উইম্বলডন চ্যাম্পিয়ন হলে নিউইয়র্ক টাইমস লিখেছিল, ‘৭৭ বছর পর মারে ও ইংল্যান্ডের যুগ’। নিজেদের স্বাতন্ত্র্যের ব্যাপারে খুব সচেতন স্কটিশরা এতে বেজায় খেপে যান। বিবিসি।
