
ডায়ানা, প্রিন্সেস অব ওয়েলস। রাজবধূ হিসেবে নয়, বরং ব্যক্তি হিসেবে তাঁর স্বভাব, আচরণ, হাসি, মানুষের প্রতি ভালোবাসা, স্টাইল, রূপ—সবকিছু মিলিয়ে তিনি ছিলেন বিশ্বতারকা। মারা যাওয়ার পর সেই রেশ তো কমেইনি, উল্টো বেড়েছে গত ২০ বছরে। ব্রিটেনের রাজপরিবারে আজও কেউ তাঁর মতো সম্মান ও খ্যাতি অর্জন করতে পারেননি। ডায়ানা যে ফ্যাশনেবল ছিলেন সন্দেহ নেই তাতে। পুত্রবধূ কেট মিডলটন পিছিয়ে নেই। দুজনের স্টাইল ছিল আলাদা। মজার বিষয় হচ্ছে, আজ থেকে ২০-৩০ বছর আগে ডায়ানা যে পোশাকগুলো পরতেন, সেসব পোশাকের সঙ্গে কেট মিডলটনের পোশাকের প্রায়ই মিল দেখা যায়। কখনো রঙে, কখনো নকশায়। সেটারই এক ঝলক এখানে।
সাদা পোশাকে কালো বুটা
১৯৮৭ সালে প্রিন্স চার্লসের পোলো ম্যানেজারকে পুরস্কার দেওয়ার সময় ডায়ানা পরেছিলেন সাদার ওপর কালো বুটি দেওয়া ভিকটর অ্যাডালস্টিনের পোশাকটি। ২০১৩ সালে লন্ডনে ওয়ারনার বস স্টুডিও ঘুরে দেখার সময় প্রায় একই রকম পোশাক পরেছেন কেট মিডলটন।
নতুন মায়ের পোশাকে
১৯৮২ সালে জন্ম নেওয়ার পর প্রথম যখন প্রিন্স উইলিয়ামকে সবার সামনে আনা হলো ডায়ানার পরনে ছিল ক্যাথরিন উইলিয়ামের বানানো সবুজ পলকা ডট ড্রেস। ২০১৩ সালে নীল পলকা ডটের ড্রেস পরেছিলেন কেট মিডলটন। তাঁর ড্রেসটি বানিয়েছিলেন জেনি পেকহাম।
কালো রঙের গাউন১৯৮১ সালে প্রিন্স চার্লসের সঙ্গে বাগদান অনুষ্ঠানের পর প্রথম পাবলিক ইভেন্টে ডায়ানা বেছে নিয়েছিলেন কালো রঙের টপলেস গাউনটি। ডায়ানা বেশ কয়েকবারই কালো রঙের টপলেস গাউন বেছে নিয়েছিলেন। প্রায় কাছাকাছি নকশার কালো রঙের গাউনে কেট নিজেকে সাজিয়েছিলেন ২০১১ সালে।
নীল রঙে বাগদান১৯৮১ সালের ফেব্রুয়ারি মাসে নিজেদের বাগদান ঘোষণা করার সময় ডায়ানা পরেছিলেন নীল রঙের কোজানা ব্র্যান্ডের স্যুট। শাশুড়ির প্রতি সম্মান জানাতেই ২০১০ সালে কেট নিজের বাগদান ঘোষণার দিন পরেছিলেন একই রঙের ইসা ব্র্যান্ডের র‍্যাপ ড্রেস।
গোলাপি বধূ১৯৯০ সালে ওয়েস্ট মিনস্টারে সামাজিক বার্ষিক সাধারণ মিটিঙে ডায়ানা পরেছিলেন গোলাপি রঙের এই পোশাকটি। কেট মিডলটন প্রিন্স অব ওয়েলস ২০১৫ সালে একই রঙের মালবেরি ব্র্যান্ডের কোট বেছে নিয়েছিলেন স্টিফেন লরেন্স সেন্টারে যাওয়ার সময়।
স্মরণ দিনে১৯৯৩ সালে ব্রিটেনের স্মরণ দিনে ডায়ানা পরেছিলেন কালো রঙের পিকোট এবং হ্যাট পরেছিলেন। কোটের ওপরে ছিল লাল রঙের অ্যাকসেসরি। ঠিক একই রকম স্টাইলে কেট মিডলটনকে দেখা গেছে ২০১৬ সালের ব্রিটেনের স্মরণ দিনে।
বেগুনি রঙেভারসাচের এই পোশাকটি ডায়ানা পরেছিলেন ১৯৯৬ সালের জুন মাসে। একই রঙের ইসা ব্র্যান্ডের পোশাকটি কেট মিডলটন পরেছেন ২০১১ সালে নর্থ আমেরিকার রাজকীয় ভ্রমণের সময়।
সবুজ চেকে১৯৮৫ সালে ভেনিস ভ্রমণের সময় ইমানুয়েলস ব্র্যান্ডের পোশাকে ডায়ানা। প্রায় একই রকম চেকের পোশাক পরে কেট গিয়েছিলেন এসটি অ্যানড্রু স্কুলে, ২০১২ সালের নভেম্বরে।
সূত্র: হারপারস বাজার
 
 
