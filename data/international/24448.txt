
বিভিন্ন দেশের গোপন নথি ফাঁস করে হইচই ফেলে দেওয়া ওয়েবসাইট উইকিলিকসের প্রতিষ্ঠাতা জুলিয়ান অ্যাসাঞ্জকে লন্ডনে গিয়েই জিজ্ঞাসাবাদ করবেন সুইডেনের কৌঁসুলিরা। এর আগে তাঁরা অ্যাসাঞ্জকে সুইডেনে নিয়ে গিয়ে জিজ্ঞাসাবাদ করার ব্যাপারে অনড় ছিলেন। সুইডেনে যৌন হয়রানির অভিযোগে হওয়া মামলায় ২০১০ সালে অ্যাসাঞ্জের বিরুদ্ধে গ্রেপ্তারি পরোয়ানা জারি হয়। অভিযোগ অস্বীকার করে সুইডেনে প্রত্যর্পণ এড়াতে ২০১২ সাল থেকে লন্ডনে ইকুয়েডরের দূতাবাসে অবস্থান করছেন তিনি।বিবিসি
