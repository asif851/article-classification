
প্রেমের মরা জলে ডোবে না—গানের এ কথাটিই যেন আবার প্রত্যক্ষ করলেন যুক্তরাজ্যের একদল প্রত্নতাত্ত্বিক। ইউনিভার্সিটি অব লিচেস্টারের প্রত্নতাত্ত্বিকেরা লিচেস্টারশায়ারের হ্যালটনের একটি সমাধিস্থলে ১১টি কঙ্কাল আবিষ্কার করেন। প্রত্নতাত্ত্বিকেরা বিস্ময়ভরে লক্ষ করেন, এসব কঙ্কালের মধ্যে দুটি কঙ্কালের দুই হাত জোড়া লেগে আছে। পরে পরীক্ষার মাধ্যমে তাঁরা বুঝতে পারেন, এই জোড়া কঙ্কাল চতুর্দশ শতকে সমাধিস্থ করা কোনো প্রায় সমবয়সী জুটির। ডেইলি মেইল অনলাইন
