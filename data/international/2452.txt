
যুক্তরাষ্ট্রের সঙ্গে পুরোপুরি কূটনৈতিক সম্পর্ক স্থাপন করতে আগ্রহী ভেনেজুয়েলা। দেশটির পররাষ্ট্রমন্ত্রী এলিয়াস জওয়া গত রোববার একটি টিভি চ্যানেলে প্রচারিত সাক্ষাৎকারে এ কথা বলেছেন। এলিয়াস জওয়া জানান, ওয়াশিংটনে অবস্থিত ভেনেজুয়েলার কূটনৈতিক মিশনে ক্যালিক্সতো ওরতেগাকে ভারপ্রাপ্ত প্রধান হিসেবে নিয়োগ দেওয়ার সিদ্ধান্ত হয়েছে। তিনি বলেন, এটি যুক্তরাষ্ট্রের রাজনীতিকদের জন্য একটি বার্তা। এর মাধ্যমে তাঁরা বুঝতে পারবেন, সর্বোচ্চ কূটনৈতিক কর্তৃপক্ষের প্রতিনিধির মাধ্যমে ভেনেজুয়েলা তাঁদের সঙ্গে সম্পর্ক স্বাভাবিক করতে চায়। যুক্তরাষ্ট্রের সঙ্গে সম্পর্ক স্বাভাবিক করতে চাওয়া প্রসঙ্গে জওয়া বলেন, ‘যুক্তরাষ্ট্র আমাদের শীর্ষ বাণিজ্যিক অংশীদার রয়ে গেছে।’ রয়টার্স।
