
সাধারণ মানুষ যোগব্যায়াম করলে দেশে ধর্ষণের ঘটনা কমে আসবে বলে দাবি করেছেন ভারতের ক্ষমতাসীন দল ভারতীয় জনতা পার্টির (বিজেপি) নেতা মুরলি মনোহার জোশি।আজ সোমবার এনডিটিভির খবরে জানানো হয়, এক সেমিনারের বক্তৃতায় জোশি ওই মন্তব্য করেন। বক্তব্যে জোশি বলেন, ‘আমি বিশ্বাস করি সাধারণ মানুষ নিয়মিত যোগব্যায়াম করলে ধর্ষণের ঘটনা কমবে। আমি বলছি না যে তা একেবারে থেমে যাবে, তবে অবশ্যই কমবে।’জোশি বলেন, ‘যোগব্যায়াম মানুষের শরীর সম্পর্কে নারী-পুরুষের চিন্তায় পরিবর্তন আনবে। আমাদের শরীর প্রকৃতিপ্রদত্ত একটি মেশিন, যেটি বড় কাজ করার জন্য দেওয়া হয়েছে। যোগব্যায়ামে মানুষের মনোযোগ সেদিকে যাবে।’জেলখানায় অপরাধীদের আচরণগত পরিবর্তন আনার মাধ্যমে নিউইয়র্কে অপরাধের হার কমানো সম্ভব হয়েছে। গবেষণায় এমনটা দেখা গেছে বলে দাবি করেন জোশি। দেশের নিরাপত্তারক্ষীদের যোগব্যায়ামের শিক্ষা দেওয়া উচিত বলেও মন্তব্য করেন বিজেপির ওই নেতা।
