
গণহত্যা ও মানবতার বিরুদ্ধে অপরাধের জন্য গুয়েতেমালার সাবেক সেনাশাসক এফরেইন রিওস মন্টকে (৮৬) দেওয়া শাস্তি পুনর্বিবেচনা করার নির্দেশ দিয়েছেন দেশটির সাংবিধানিক আদালত। গত সোমবার দেওয়া এ নির্দেশে গত ১৯ এপ্রিল পর্যন্ত বিচার কার্যক্রম ঠিক রেখে সেখান থেকে বিচার নতুন করে শুরু করতে বলা হয়েছে। সাবেক জেনারেল রিওস মন্টের বিরুদ্ধে তাঁর শাসনকালে (১৯৮২-৮৩) এক হাজার ৭৭১ ইক্সিল মায়া আদিবাসী হত্যার অভিযোগ ছিল। চলতি মাসের ১০ তারিখে একটি আদালত অভিযোগ প্রমাণিত হওয়ায় তাঁকে ৮০ বছর কারাদণ্ড দেন। কিন্তু মন্টের আইনজীবী এই রায়ের বিরুদ্ধে আপিল করেন। বিবিসি।
