
একটি নদীতে আত্মহত্যার জন্য ঝাঁপ দেন এক তরুণী। আর তাঁকে বাঁচাতে গিয়ে প্রাণ যায় আরও পাঁচজনের। গতকাল রোববার চীনের হেনসা প্রদেশে ডানহুয়াং শহরে এ ঘটনা ঘটে।
ডানহুয়াং শহর কর্তৃপক্ষ সামাজিক যোগাযোগমাধ্যমে জানায়, গতকাল রোববার ১৯ বছর বয়সী ওই তরুণী নদীতে ঝাঁপ দেন। এরপর তাঁকে বাঁচাতে পানিতে ঝাঁপ দেন তাঁর চার সহকর্মী এবং সফল হন। তবে সেই সফলতা বেশিক্ষণ স্থায়ী হয়নি। ওই তরুণী আবার নদীতে ঝাঁপ দেন। এরপর তাঁর চার সহকর্মী তাঁকে বাঁচাতে আবারও নদীতে ঝাঁপ দেন। কিন্তু এবার তাঁরা উদ্ধার করতে পারেননি। ওই তরুণীর সঙ্গে নিজেরাও ডুবে মারা যান। এ সময় তাঁদের বাঁচাতে এক পথচারীও নদীতে ঝাঁপ দেন। কিন্তু তিনি নিজেও বাঁচতে পারেননি।
