
যুক্তরাষ্ট্রের ইন্ডিয়ানা অঙ্গরাজ্য থেকে এক সপ্তাহের মধ্যে সাত নারীর মৃতদেহ উদ্ধার করেছে পুলিশ। যৌন অপরাধে সাজাপ্রাপ্ত টেক্সাসের এক ব্যক্তির (৪৩) সাম্প্রতিক একটি হত্যাকাণ্ডের স্বীকারোক্তির সূত্র ধরে পুলিশ এসব মৃতদেহ উদ্ধার করে। তাঁর স্বীকারোক্তি অনুযায়ী পুলিশ শুক্রবার একটি মোটেল থেকে আফ্রিকা হার্ডি (১৯) নামের এক তরুণীর লাশ উদ্ধার করে। ওই ব্যক্তি হার্ডিকে গলাটিপে হত্যার কথা স্বীকার করেন। তাঁর কথার সূত্র ধরে সন্ধান চালিয়ে সপ্তাহজুড়ে আরও ছয় নারীর মৃতদেহ উদ্ধার করে পুলিশ। বিবিসি
