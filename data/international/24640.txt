
ভারতের পশ্চিমবঙ্গের বীরভূম জেলার লাভপুরে গতকাল শুক্রবার বালুমহালের দখল নিয়ে রাজ্যের শাসক দল তৃণমূল কংগ্রেসের দুই পক্ষে ব্যাপক সংঘর্ষ হয়। সংঘর্ষ চলার সময় একটি বাড়িতে বোমা বানাতে গিয়ে বিস্ফোরণে আটজন নিহত হয়েছেন।
পুলিশ এবং স্থানীয় সূত্রের খবর, ময়ূরাক্ষী নদীর বালুমহাল দখলকে কেন্দ্র করে স্থানীয় দুই তৃণমূল নেতা, দরবারপুরের শোয়েব আলী এবং মীরবাঁধের আহাদুর শেখের মধ্যে বিরোধ চলছিল। এ নিয়ে গতকাল সকালে দরবারপুর গ্রামে সংঘর্ষ শুরু হয়। সহিংসতায় ব্যবহারের জন্য জনা ২০ মানুষ একটি বাড়িতে বোমা তৈরি করছিলেন। তখন হঠাৎ বিস্ফোরণ ঘটলে ঘটনাস্থলে চারজন এবং পরে হাসপাতালে মারা যান আরও চারজন।
