
ঘুষ গ্রহণের অভিযোগে চীনের দ্রুতগতির রেল যোগাযোগ নেটওয়ার্কের জনক বলে পরিচিত সাবেক রেলমন্ত্রী লিউ ঝিজুনের বিচার শুরু হয়েছে। গতকাল রোববার বেইজিংয়ের একটি আদালতে এ বিচারকাজ শুরু হয়। লিউ ঝিজুনের বিরুদ্ধে অভিযোগটি হচ্ছে, তিনি ১১ জনকে সরকারি কাজ দিতে ছয় কোটি ৪৬ লাখ ইউয়ান (এক কোটি পাঁচ লাখ মার্কিন ডলার) ঘুষ নিয়েছেন।  চীনের আইন অনুযায়ী এক লাখ ইউয়ান ঘুষ গ্রহণের অভিযোগ প্রমাণিত হলে মৃত্যুদণ্ড হতে পারে। এএফপি।
