
নিজস্ব নেভিগেশন নেটওয়ার্ক তৈরির উদ্দেশ্যে ভারত স্যাটেলাইট (কৃত্রিম উপগ্রহ) উৎক্ষেপণ করছে। দেশটি সাতটি স্যাটেলাইটের সমন্বয়ে নিজস্ব স্যাটেলাইটভিত্তিক নেভিগেশন-ব্যবস্থা (আরআরএনএসএস) তৈরি করবে। প্রথম স্যাটেলাইটটি গতকাল সোমবারই অন্ধ্রপ্রদেশ থেকে উৎক্ষেপণ করার কথা।ভারতের নেভিগেশন-ব্যবস্থাটি যুক্তরাষ্ট্রের গ্লোবাল পজিশনিং সিস্টেমের (জিপিএস) মতোই কাজ করবে। তবে এটি শুধু ভারতের মধ্যেই সীমাবদ্ধ থাকবে। সামরিক ও বেসামরিক উভয় কাজে এটি ব্যবহার করা হবে। চীন নিজস্ব নেভিগেশন-ব্যবস্থা তৈরির ঘোষণা দেওয়ার মাত্র এক মাস পরই ভারত এই পদক্ষেপ নিল। ভারত বলেছে, তাদের ব্যবস্থাটি ২০১৫ সালে কার্যকর হবে। এই নেভিগেশন-ব্যবস্থা দেশজুড়ে এবং দেশের সীমান্তের এক হাজার ৫০০ কিলোমিটার পর্যন্ত কাজ করবে। এএফপি।
