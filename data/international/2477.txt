
মানবতাবিরোধী অপরাধের অভিযোগে গতকাল বুধবার দ্য হেগের আন্তর্জাতিক অপরাধ আদালতে (আইসিসি) হাজির হলেন কেনিয়ার প্রেসিডেন্ট উহুরু কেনিয়াত্তা। বিশ্বে এই প্রথম ক্ষমতায় থাকা অবস্থায়ই কোনো দেশের প্রেসিডেন্ট আইসিসিতে হাজিরা দিলেন। ২০০৭-০৮ সালে কেনিয়ায় নির্বাচন-পরবর্তী সহিংসতার পরিকল্পনায় সংশ্লিষ্টতার অভিযোগে তাঁর বিরুদ্ধে সমন জারি করে আইসিসি। দ্য হেগের আদালতে আইসিসির প্রধান প্রসিকিউটর ফাতু বেনসুদা উপস্থিত ছিলেন। তিনি আগে অভিযোগ তুলেছিলেন যে কেনিয়ার সরকার সহিংসতায় অভিযুক্তদের বিচারের ক্ষেত্রে সাক্ষীদের ভীতি প্রদর্শন করছে। এ ছাড়া সহিংসতার চিহ্ন মুছে ফেলা হচ্ছে। এএফপি
