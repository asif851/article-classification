
বিশ্বের সবচেয়ে ক্ষমতাধর মানুষটি বড় ধরনের কিছুই করতে পারছেন না। এমন হতাশায় ভুগছেন মার্কিন প্রেসিডেন্ট বারাক ওবামা। আজ শনিবার বার্তা সংস্থা এএফপির খবরে এ কথা জানানো হয়। দেশ ও বিদেশে উল্লেখযোগ্য কোনো সাফল্য আসেনি বলে ওবামা নিজেই স্বীকার করেছেন।গতকাল শুক্রবার নিউইয়র্কের বিত্তবান ডেমোক্র্যাটদের উদ্দেশে ওবামা এসব কথা বলেন।সারা বিশ্বে এত ক্ষমতা থাকার পরও বেশ চাপ অনুভব করছেন ওবামা। এদিকে আবার ওয়াশিংটনে মধ্যবর্তী নির্বাচন নিয়েও চাপের মুখে তিনি। ওবামা আশা করছেন, এবারও অধিকাংশ আইনপ্রণেতাই জয়ী হবেন।২০১৬ সালের প্রেসিডেন্ট নির্বাচনের আগাম প্রচার নিয়ে বিচ্ছিন্ন প্রতিযোগিতা ও গণমাধ্যমও ওবামাকে নিজের রাজনৈতিক চাপ প্রকাশ করতে বাধ্য করছে।ওবামা বলেন, ‘আমি একটি ড্রয়ার-ভর্তি জিনিস পেয়েছি। জানি কীভাবে কর্মসংস্থান সৃষ্টি করতে হবে, মধ্যবিত্তদের সহায়তা করতে হবে, অর্থনীতির গতি বাড়াতে হবে, প্রতিযোগিতায় অংশ নেওয়ার উপযোগী হতে হবে। কিন্তু আমি যে দল করি, এর আরেকটি দিক হলো সবকিছুকে  “না” বলা।’
চিকিত্সাধীন অবস্থায় সেনাবাহিনীর ৪০ জন কর্মকর্তা মারা যাওয়ার ঘটনায় এখন বেশ চাপ সামলাতে হচ্ছে ওবামা প্রশাসনকে।
ক্ষমতা গ্রহণের আড়াই বছর পর নিজেকে ক্ষমতাহীন ভাবছেন ওবামা। এসব বুঝেও ২০১৪ সালকে ‘ইয়ার অব অ্যাকশন’ হিসেবে ঘোষণা করেছেন তিনি। জলবায়ু পরিবর্তন, মধ্যবিত্তদের সহায়তা করা ও মার্কিন অবকাঠামো সংস্কারের জন্য লড়াই করে যাচ্ছেন ওবামা। 
