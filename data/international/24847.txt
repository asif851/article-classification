
ভারতের লোকসভা নির্বাচনের ষষ্ঠ পর্যায়ে ১২ রাজ্যের ১১৭টি আসনে ভোট মোটামুটি নির্বিঘ্নেই সম্পন্ন হলো গতকাল বৃহস্পতিবার। বিক্ষিপ্ত কয়েকটি হিংসাত্মক ঘটনা ঘটলেও প্রচণ্ড দাবদাহের মধ্যেই ব্যাপক উৎসাহ-উদ্দীপনায় ভোট দেন ভারতীয়রা। একমাত্র ব্যতিক্রম ছিল মুম্বাই, যেখানে ভোটের পরিবেশ ছিল নিষপ্রভ।তবে ভোটপর্বকে ছাপিয়ে বড় হয়ে ওঠে ভোটের দিন নরেন্দ্র মোদির মনোনয়নপত্র জমা দেওয়া নিয়ে বিতর্ক। নির্বাচনবিধি লঙ্ঘন করার অভিযোগে বিজেপির প্রধানমন্ত্রী প্রার্থী মোদির বিরুদ্ধে নির্বাচন কমিশনে এফআইআর দাখিল করার দাবি জানায় কংগ্রেস।ষষ্ঠ পর্যায়ের ভোট যেসব আসনে অনুষ্ঠিত হলো, সেগুলোর মধ্যে মধ্যপ্রদেশ (১০টি আসন), ছত্তিশগড় (সাতটি), রাজস্থান (পাঁচটি) ও বিহারে (৭) বিজেপির শক্তি বেশি। ২০০৯ সালের ভোটে এই ১১৭ আসনের মধ্যে বিজেপি পেয়েছিল মাত্র ২৬টি। কংগ্রেস পেয়েছিল ৩৬টি। এ পর্বের ভোটে তামিলনাড়ুর ৩৯ ও পদুচেরির একটি, মোট ৪০টি আসন রয়েছে, যেখানে বিজেপির ভাগে একটিও গতবার আসেনি, এবারও আসার সম্ভাবনা ক্ষীণ। দিল্লি দখল করতে হলে এই পর্বে ঝাড়খন্ড, মহারাষ্ট্র, আসাম, উত্তর প্রদেশ ও বিহারে বিজেপিকে আগের তুলনায় ভালো ফল করতে হবে। উত্তর প্রদেশের যে আসনগুলোতে ভোট হলো, সেগুলো সমাজবাদী পার্টির দুর্গ বলা যায়। খোদ মুলায়ম সিং, তাঁর পুত্রবধূ ডিম্পল ও তাঁর ভাইয়ের ছেলে ধর্মেন্দ্র যাদবের ভোটভাগ্য গতকাল নির্ধারিত হয়ে গেল। মথুরায় জোর লড়াই হলো বিজেপির রাজ্যসভার সদস্য সাবেক তারকা অভিনেত্রী হেমা মালিনী ও কেন্দ্রীয় মন্ত্রী অজিত সিংয়ের ছেলে জয়ন্ত চৌধুরীর মধ্যে। এঁরা ছাড়া উল্লেখযোগ্য প্রার্থীরা হলেন বিজেপির সুষমা স্বরাজ (মধ্যপ্রদেশের বিদিশা), পররাষ্ট্রমন্ত্রী কংগ্রেস নেতা সালমান খুরশিদ (উত্তর প্রদেশের ফারুক্কাবাদ), মিলিন্দ দেওরা (মুম্বাই দক্ষিণ), প্রিয়া দত্ত (মুম্বাই উত্তর-মধ্য), রাষ্ট্রীয় লোকদলের অমর সিং (ফতেপুর সিক্রি), আম আদমি পার্টির মেধা পাটেকর (মুম্বাই উত্তর-পূর্ব), সাবেক ক্রিকেটার মোহাম্মদ আজহারউদ্দিন (রাজস্থানের টঙ্ক) প্রমুখ। পশ্চিমবঙ্গের যে ছয়টি আসনে ভোট হলো, সেগুলো কংগ্রেসের ঘাঁটি। এই ছয় আসনের মধ্যে পাঁচটি ছিল কংগ্রেসের দখলে, একটি (বালুরঘাট) আরএসপির। তৃণমূল কংগ্রেস এই কেন্দ্রগুলোতে কতটা প্রভাব ফেলতে পারে, সেটাই দেখার বিষয়।দেশজোড়া ভোটের এই উন্মাদনাকে ছাপিয়ে শেষবেলায় বড় হয়ে ওঠে পবিত্রগণ্য নগর বারানসিতে নরেন্দ্র মোদির
