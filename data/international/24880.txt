
ফিলিপাইনে ‘সুপার টাইফুন’ হাইয়ানের আঘাত থেকে বেঁচে যাওয়া প্রায় ছয় লাখ দুর্গত লোকের কাছে এখনো বিশ্ব খাদ্য কর্মসূচির (ডব্লিউএফপি) সহায়তা পৌঁছায়নি। ভয়াবহ এ ঘূর্ণিঝড় আঘাত হানার ১১ দিন পর গতকাল মঙ্গলবার আন্তর্জাতিক সংস্থাটি এ কথা জানিয়েছে। ডব্লিউএফপির নির্বাহী পরিচালক আর্থারিন কসিন ম্যানিলায় সাংবাদিকদের বলেন, সংস্থাটি এখন পর্যন্ত ১৯ লাখ ক্ষতিগ্রস্ত মানুষের কাছে চাল ও উচ্চ পুষ্টিমানসম্পন্ন বিস্কুটের জরুরি সরবরাহ পৌঁছাতে পেরেছে। প্রাথমিক অনুসন্ধানে দেখা গেছে, আনুমানিক ২৫ লাখ মানুষের খাদ্যের প্রয়োজন। এএফপি।
