
রাশিয়ার রাজধানী মস্কোর ট্রাফিক পুলিশ ফাঁড়িতে গত বুধবার হামলা চালানোর  দায় স্বীকার করেছে ইসলামিক স্টেট (আইএস)। আইএসের খবর প্রচারের কাজে ব্যবহৃত আমাক নিউজ এজেন্সির ওয়েবসাইটে গতকাল শুক্রবার পোস্ট করা একটি ভিডিও চিত্রে এই দাবি করা হয়। বুধবারের ওই হামলায় দুজন হামলাকারীই নিরাপত্তাকর্মীদের গুলিতে নিহত হয়। আমাকের পোস্ট করা একটি ভিডিও চিত্রে দুই ব্যক্তিকে কথা বলতে দেখা যায়। ধারণা করা হয়, এরাই বুধবারের হামলাকারী। 
এএফপি
