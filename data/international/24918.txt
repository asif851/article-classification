
হংকংয়ের গণতন্ত্রকামী বিক্ষোভ-কারীদের ওপর গতকাল সোমবার হামলা করেছে কয়েক শ অজ্ঞাত ব্যক্তি। হামলাকারীদের অনেকেই মুখোশ পরা ছিল। তারা হংকংয়ের কেন্দ্রস্থলে গণতন্ত্রপন্থীদের তৈরি করা প্রতিবন্ধকতা ভেঙে ফেলার চেষ্টা করে। একপর্যায়ে বিক্ষোভকারীদের সঙ্গে তাদের সংঘর্ষ বেধে যায়। পুলিশ এসে মুখোশধারীদের ছত্রভঙ্গ করে দেয়। খবর এএফপির।প্রধান নির্বাহী নির্বাচনের ব্যবস্থায় পরিবর্তন এনে চীনা প্রস্তাবের বিরুদ্ধে হংকংয়ের কেন্দ্রস্থলে বিক্ষোভ চলছে টানা দুই সপ্তাহ ধরে। আগে হংকংয়ের মানুষ নিজেদের মতো করে প্রধান নির্বাহী নির্বাচন করতে পারতেন। কিন্তু চীনের নতুন প্রস্তাব কার্যকর হলে চীনা কর্তৃপক্ষের ঠিক করে দেওয়া দু-তিনজন প্রার্থীর মধ্য থেকে প্রধান নির্বাহী নির্বাচন করতে হবে।কিন্তু টানা এই বিক্ষোভে প্রায় অচল হয়ে আছে হংকংয়ের কেন্দ্রস্থল। প্রধান প্রধান সড়কগুলো বন্ধ করে রেখেছেন বিক্ষোভকারীরা। এতে রুটি রুজি নিয়ে মারাত্মক সমস্যায় পড়েছেন ট্যাক্সিচালকেরা।গতকাল আন্দোলনকারীদের ওপর হামলাকারীদের মধ্যে অনেকেই ছিলেন ট্যাক্সি ও ট্রাকের চালক। তাঁরা প্রথমে সড়কে আন্দোলনকারীদের নির্মিত প্রতিবন্ধকতা তুলে ফেলার দাবি জানিয়ে িচৎকার করতে থাকেন।এর আগে গত বুধবারের মধ্যে রাস্তা থেকে প্রতিবন্ধকতা তুলে নেওয়ার জন্য বিক্ষোভকারীদের সময় বেঁধে দিয়েছিলেন চালকেরা। এর আগে পুলিশ শহরের বেশ কয়েকটি জায়গা থেকে প্রতিবন্ধকতা সরিয়ে ফেলে।গণতন্ত্রকামী বিক্ষোভকারীদের একজন উইনি লক বলেন, ‘ষণ্ডামার্কা চেহারার কয়েকজন লোক আমাদের দিকে ধেয়ে আসে। এদের মধ্যে একজন এক বৃদ্ধের মাথায় আঘাত করে।’
