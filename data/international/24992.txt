
ভারতের লোকসভার সাবেক স্পিকার পূর্ণ অ্যাজিটক সাংমার উত্তরসূরি খুঁজতে মেঘালয়ের তুরার ভোটাররা গতকাল সোমবার শান্তিপূর্ণভাবেই উপনির্বাচনে ভোট দিলেন। ১৯৭৭ সাল থেকে এ আসনের সাংসদ ছিলেন সাংমা। সর্বশেষ ২০১৪ সালে নিজের গড়া এনপিপির হয়েও জয়ী হন সাংমা। গত ৪ মার্চ তিনি মারা গেলে আসনটি শূন্য হয়। উত্তর-পূর্ব ভারতের মেঘালয়ের পাঁচ জেলার ২৪টি বিধানসভা কেন্দ্র নিয়ে গঠিত তুরা লোকসভা আসন। সর্বশেষ খবর অনুযায়ী, ৬ লাখ ২২ হাজার ভোটারের মধ্যে গতকাল প্রায় ৮০ শতাংশই ভোট দেন। মূল লড়াই সাংমার ছেলে কনরাড কে সাংমার সঙ্গে মুখ্যমন্ত্রী মুকুল সাংমার স্ত্রী ডিকাঞ্চি ডি শিরার।
