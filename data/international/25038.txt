
যুক্তরাষ্ট্রের ৪৫তম প্রেসিডেন্ট হিসেবে নির্বাচিত হলেন রিপাবলিকান ডোনাল্ড ট্রাম্প। তাঁকে ফোন করে অভিনন্দন জানিয়ে পরাজয় স্বীকার করে নিয়েছেন ডেমোক্র্যাট প্রেসিডেন্ট প্রার্থী হিলারি ক্লিনটন। খবর সিএনএনের
জয়ের পর নিউইয়র্কে নিজের নির্বাচনী সদরদপ্তরে সমর্থকদের উদ্দেশে দেওয়া ভাষণের শুরুতে ডোনাল্ড ট্রাম্প ফোন করে অভিনন্দন জানানোয় হিলারিকে ধন্যবাদ জানান। তিনি বিভেদ ভুলে ঐক্যের ডাক দেন। বলেন, তিনি সব মার্কিনির প্রেসিডেন্ট।
এদিকে, স্থানীয় সময় মঙ্গলবার রাতে হিলারি ক্লিনটন কিছু বলবেন না বলে ডেমোক্রেটিক দলের প্রচার শিবিরের প্রধান জন পোদেস্তা জানিয়েছেন। তবে বুধবার নিজের প্রতিক্রিয়া জানাবেন হিলারি।
