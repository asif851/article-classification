
মিসরীয় কর্মকর্তারা বলছেন, প্রাচীন মিসরের সম্রাট তুতানখামেনের সমাধিসৌধের পাশে একটি গোপন কুঠুরি আছে বলে এখন তারা ‘৯০ শতাংশ নিশ্চিত’। রাডারে পরীক্ষা চালিয়ে পাওয়া তথ্যই এ বিশ্বাসের ভিত্তি। মিসরের পুরাকীর্তি-বিষয়ক মন্ত্রী মামদু আল-দামাতি এ দাবি করেন। খবর বিবিসির।তিন হাজার বছর আগে মাত্র ১৯ বছর বয়সে মারা যান সম্রাট তুতানখামেন। ১৯২২ সালে এক অভিযানে তাঁর মমি করা মরদেহ আবিষ্কৃত হয়। প্রত্নতাত্ত্বিক নিকোলাস রিভসের জোরালো ধারণা, তুতানখামেনের দেহাবশেষ যেখানে রাখা হয়েছিল, তা আসলে রানি নেফারতিতির সমাধির বাইরের একটি সম্প্রসারিত অংশ। প্রত্নতাত্ত্বিক নিকোলাস রিভস বলেন, সমাধির গঠনপ্রণালি দেখে মনে হয়, রানির মরদেহ সংরক্ষণের জন্য এটি তৈরি করা করা হয়েছিল, কোনো সম্রাটের নয়। মিসরের পুরাকীর্তি-বিষয়ক মন্ত্রণালয় জানিয়েছে, এ বিষয়ে আরও তথ্য পেতে সমধিক কক্ষ স্ক্যান করে পরীক্ষা করা হয়েছে।
