
বিমান পরিচালনার ক্ষেত্রে মালয়েশিয়ানরা ‘নির্বোধ’ বলে মন্তব্য করেছেন দেশটির সাবেক প্রধানমন্ত্রী মাহাথির মোহাম্মদ।গতকাল শনিবার বার্তা সংস্থা পিটিআই জানায়, সংকটে থাকা দেশটির জাতীয় বিমান সংস্থার প্রধান হিসেবে একজন জার্মানকে নিয়োগ দেওয়ার খবরে মাহাথির এমন প্রতিক্রিয়া জানিয়েছেন।চলতি বছরের ৮ মার্চ ২৩৯ জন যাত্রী নিয়ে মালয়েশিয়ান এয়ারলাইনসের ফ্লাইট এমএইচ৩৭০ নিখোঁজ হয়। ১৭ জুলাই ২৯৮ জন আরোহী নিয়ে ইউক্রেনে ভূপতিত হয় ফ্লাইট এমএইচ১৭। অল্প সময়ের ব্যবধানে এই দুই দুর্ঘটনায় চরম সংকটে পড়েছে মালয়েশিয়ান এয়ারলাইনস।দেশটির রাষ্ট্রীয় বিনিয়োগ প্রতিষ্ঠান খাজানা ন্যাশনাল বারহাদ ঘোষণা দিয়েছে, আগামী বছর মালয়েশিয়ান এয়ারলাইনসের প্রধান নির্বাহী কর্মকর্তা হিসেবে জার্মান এক নাগরিক দায়িত্ব নিতে যাচ্ছেন।মালয়েশিয়ার একটি নিউজ পোর্টাল জানিয়েছে, এই সংবাদের পরিপ্রেক্ষিতে মাহাথির বলেছেন, ‘মালয়েশিয়ানরা নির্বোধ। কীভাবে বিমান পরিচালনা করতে হয়, তা তাঁরা জানেন না।’মালয়েশিয়ান এয়ারলাইনসে খাজানার প্রায় ৭০ শতাংশ শেয়ার আছে।
