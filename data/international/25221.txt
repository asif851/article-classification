
রাশিয়ায় থাকার মেয়াদ বাড়াতে আনুষ্ঠানিকভাবে আবেদন করেছেন মার্কিন জাতীয় নিরাপত্তা সংস্থার (এনএসএ) সাবেক চুক্তিভিত্তিক কর্মী এডওয়ার্ড স্নোডেন। তাঁর আইনজীবী আনাতোলি কুচেনারা জানান, এ বিষয়ে রাশিয়ার কেন্দ্রীয় অভিবাসন বিভাগের কাছে কাগজপত্র জমা দেওয়া হয়েছে। বিভিন্ন দেশের টেলিফোন ও ইন্টারনেটে যুক্তরাষ্ট্রের গোয়েন্দাদের আড়িপাতার খবর ফাঁস করে গত বছর বিশ্বব্যাপী আলোড়ন সৃষ্টি করেন স্নোডেন। পরে তিনি এ-সংক্রান্ত বিপুলসংখ্যক মার্কিন গোপন নথিপত্র গণমাধ্যমের কাছে ফাঁস করেন। দেশ ছেড়ে পালিয়ে গত বছরের মে মাস থেকে রাশিয়ায় অস্থায়ীভাবে আশ্রয় নেন স্নোডেন। এর মেয়াদ ৩১ জুলাই শেষ হচ্ছে। বিবিসি
