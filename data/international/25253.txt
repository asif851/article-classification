
নেলসন ম্যান্ডেলার শারীরিক অবস্থা সংকটাপন্ন হওয়ায় শনিবার ইউরোপ সফর স্থগিত করেছেন দক্ষিণ আফ্রিকার বর্ণবাদী আমলের শেষ প্রেসিডেন্ট ফ্রেডারিক ডি ক্লার্ক। ১৯৯৩ সালে ম্যান্ডেলার সঙ্গে যৌথভাবে শান্তিতে নোবেল পুরস্কারে ভূষিত হন ক্লার্ক। স্ত্রী এলিটাসহ তাঁর ইউরোপ সফরে যাওয়ার কথা ছিল। ক্লার্ক ফাউন্ডেশনের বিবৃতিতে বলা হয়, সাবেক প্রেসিডেন্ট ক্লার্ক ও তাঁর স্ত্রী এলিটার বিশেষ কাজে ইউরোপ সফরে যাওয়ার কথা ছিল। কিন্তু নেলসন ম্যান্ডেলার শারীরিক অবস্থা সংকটাপন্ন হওয়ায় তা স্থগিত করা হয়েছে।ফুসফুসে সংক্রমণের কারণে গত ৮ জুন থেকে হাসপাতালে চিকিৎসাধীন কিংবদন্তিপ্রতিম বর্ণবাদবিরোধী নেতা ম্যান্ডেলা। বিবিসি।
