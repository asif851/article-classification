
যুক্তরাষ্ট্রের গোয়েন্দা ও সামরিক সদস্যদের স্পর্শকাতর তথ্যে হ্যাকাররা হানা দিয়েছে বলে ধারণা করা হচ্ছে। ওই হ্যাকাররা চীনের সঙ্গে জড়িত বলে সন্দেহ করা হচ্ছে। মার্কিন কর্মকর্তাদের বরাত দিয়ে আজ শনিবার বিবিসি অনলাইনের প্রতিবেদনে এসব তথ্য জানানো হয়েছে।বড় ধরনের একটি হ্যাকিংয়ের তথ্য গত সপ্তাহে প্রকাশিত হয়। কিন্তু মার্কিন কর্মকর্তারা এখন দ্বিতীয়বার হ্যাকিংয়ের তথ্য জানাচ্ছেন।সবশেষ এই হ্যাকিংয়ের ফলে মার্কিন নিরাপত্তা কর্মকর্তা ও তাঁদের পরিবারের সদস্যরা ভয় দেখিয়ে সুবিধা বাগানোর মতো পরিস্থিতিতে পড়তে পারেন বলে আশঙ্কা করা হচ্ছে।
