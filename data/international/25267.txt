
মিসর সরকার গতকাল রোববার নিষিদ্ধ সংগঠন মুসলিম ব্রাদারহুডের ২১৫ জন সমর্থককে একটি জঙ্গি সংগঠন গঠনের দায়ে অভিযুক্ত করেছে। দেশটির প্রধান অভিযোক্তা হেলওয়ান ব্রিগেডস নামের ওই সংগঠনটির বিরুদ্ধে ছয় পুলিশ সদস্যকে হত্যা করা এবং অস্ত্র ও গুলি রাখার অভিযোগ তুলেছে। অভিযুক্ত ব্যক্তিদের অর্ধেকের বেশি ইতিমধ্যেই আটক রয়েছেন। অভিযোক্তা হেশাম বারাকাত এক বিবৃতিতে বলেন হেলওয়ান ব্রিগেডস রাজধানী কায়রোতে হামলা চালিয়ে ওই ছয় পুলিশকে হত্যা ও বেশ কয়েকজন সাধারণ মানুষকে আহত করেছে। বিবিসি
