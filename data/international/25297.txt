
আফগানিস্তানের জালালাবাদ শহরে আন্তর্জাতিক দাতা সংস্থা সেভ দ্য চিলড্রেন কার্যালয়ে একদল সশস্ত্র বন্দুকধারী হামলা চালিয়েছে। এতে অন্তত ১১ জন আহত হয়। হামলাকারীরা প্রথমে গাড়িবোমার বিস্ফোরণ ঘটনায় বলে ধারণা করা হচ্ছে। এরপর মেশিনগান থেকে গুলি ও রকেটচালিত গ্রেনেড ছোড়ে। হামলা এখনো চলছে বলে বিবিসি অনলাইনের খবরে জানানো হয়।
স্থানীয় গণমাধ্যমের খবরে জানানো হয়, গুলির শব্দ হওয়ার পর কাছের একটি স্কুলে শিশুদের ছুটোছুটি করতে দেখা যায়।
হামলাকারীরা কারা, তা এখনো জানা যায়নি। তবে পাকিস্তানের সীমান্তবর্তী নানগড়হার প্রদেশের রাজধানী জালালাবাদে প্রায়ই তালেবান জঙ্গিরা হামলা চালায়। কাবুলে বিলাসবহুল একটি হোটেলে হামলার ঘটনার কয়েক দিনের মধ্যে আজ এ হামলা হলো। হোটেলের হামলার ঘটনায় ২২ জন নিহত হয়েছিল, যাদের বেশির ভাগই ছিল বিদেশি।
নারগড়হারের গভর্নরের মুখপাত্র আতুল্লাহ খোগয়ানি এএফপিকে বলেন, কর্মকর্তা-কর্মচারীরা অফিসে আসার কিছুক্ষণের মধ্যেই (স্থানীয় সময় সকাল ৯ টা ১০ মিনিটে) এ হামলার ঘটনা ঘটে।
খোগয়ানি বলেন, একদল সশস্ত্র লোক চত্বরে ঢুকে পড়ে। আহত ১১ জনকে হাসপাতালে নেওয়া হয়।
