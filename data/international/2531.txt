
পাকিস্তান চার লাখেরও বেশি পর্নো সাইট বন্ধ করে দিয়েছে। পাকিস্তানের একটি পত্রিকার বরাত দিয়ে টাইমস অব ইন্ডিয়া আজ বুধবার এ খবর জানিয়েছে।
এক্সপ্রেস ট্রিবিউনের খবরে বলা হয়েছে, ​দেশটির টেলিকমিউনিকেশন কর্তৃপক্ষ ইন্টারনেট সেবাদাতা প্রতিষ্ঠানগুলোকে চার লাখেরও বেশি ‘পর্নোগ্রাফিক ওয়েবসাইট’ বন্ধ করে দেওয়ার নির্দেশ দিয়েছে।
দেশের তরুণ সম্প্রদায়কে পর্নোগ্রাফির আসক্তি থেকে দূরে রাখতে যথাযথ ব্যবস্থা নিতে টেলিকম নিয়ন্ত্রক সংস্থাকে সুপ্রিম কোর্ট নির্দেশ দেওয়ার পর এ পদক্ষেপ নেওয়া হলো।
কর্মকর্তারা বলছেন, এ ধরনের ওয়েবসাইট ডোমেইন পর্যায়ে বন্ধ করা বেশ ব্যয়সাপেক্ষ। তাই প্রয়োজন ব্যবস্থাপনায় পরিবর্তন আনা এবং বিশেষ যন্ত্রপাতি স্থাপন করে এসব ওয়েবসাইট বন্ধ করা।
