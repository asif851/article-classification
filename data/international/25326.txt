
লেওনার্দো দ্য ভিঞ্চির আঁকা বিখ্যাত ছবি মোনালিসার মডেলের খোঁজে ইতালির ফ্লোরেন্স শহরে একটি সমাধিক্ষেত্র খুঁড়েছেন বিজ্ঞানীরা। সেখান থেকে তাঁরা ডিএনএ সংগ্রহ করবেন।গতকাল শনিবার বিবিসি অনলাইনে প্রকাশিত প্রতিবেদনে জানানো হয়, ওই সমাধিক্ষেত্রটি সিল্ক ব্যবসায়ীর স্ত্রী লিসা ঘেরারদিনি পরিবারের লোকজনের। লিসা ঘেরারদিনিই ভিঞ্চির আঁকা ছবির মডেল ছিলেন বলে ধারণা করা হয়।গত বছর ওই সমাধিক্ষেত্রটির কাছাকাছি এলাকা থেকে তিনটি কঙ্কাল উদ্ধার করা হয়। ওই কঙ্কালগুলোর সঙ্গে সর্বশেষ তোলা কঙ্কালের ডিএনএ মেলালে মোনালিসাকে শনাক্ত করা যাবে বলে মনে করছেন বিজ্ঞানীরা।মোনালিসা ছবির মডেল অনুসন্ধানের এই চেষ্টা নতুন নয়। বিজ্ঞানীরা  কয়েক শতাব্দী ধরেই মোনালিসা ছবির মডেলকে খুঁজছেন।১৫৪২ সালে লিসা ঘিরারদিনি মারা যান। উদ্দিষ্ট ডিএনএ সংগ্রহ করার জন্য সমাধিক্ষেত্রটির ওপরের দিকে গোল গর্ত করেছেন বিজ্ঞানীরা। সেখানে বিশেষত ঘেরারদিনির ছেলের দেহাবশেষ থাকতে পারে বলে ধারণা করা হচ্ছে। সংশ্লিষ্ট বিজ্ঞানীরা জানিয়েছেন, আগে উদ্ধার করা তিনটি কঙ্কালের সঙ্গে সর্বশেষ কঙ্কালের ডিএনএ মিলে গেলে মোনালিসা ছবির মডেলকে খুঁজে পাওয়া যাবে।লেওনার্দো দ্য ভিঞ্চি মোনালিসা আঁকার কাজ শেষ করতে ১৫ বছর সময় নিয়েছিলেন। প্যারিসের ল্যুভর জাদুঘরে মোনালিসার চিত্রকর্মটি সংরক্ষিত আছে। 
