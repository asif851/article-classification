
বুলগেরিয়ার রাজধানী সোফিয়াতে বেতন বৃদ্ধি ও চাকরির নিশ্চয়তার দাবিতে আজ বুধবার চার হাজার মানুষ প্রতিবাদ মিছিল করেছে। বার্তা সংস্থা রয়টার্স জানায়, প্রতিবাদে অংশগ্রহণকারীরা ১০ শতাংশ বেতন বৃদ্ধি এবং স্বাস্থ্য ও বিদ্যুত্ খাতের দুর্নীতি রোধের জন্য দাবি করে।ট্রেড ইউনিয়ন নেতা প্লামেন ডিমিত্রভের বরাত দিয়ে রয়টার্স জানায়, ‘আমরা চাই সরকার শ্রমিকদের সমস্যাগুলোকে চিহ্নিত করুক। আমরা গ্রহণযোগ্য বেতন ও চাকরি চাই। সরকার এই বিষয়ে গুরুত্ব না দিলে, আমরা হরতালের মতো কর্মসূচি দিতে বাধ্য হব।’গত মে মাস থেকে বেতন বৃদ্ধি ও চাকরির দাবিতে সরকারবিরোধী প্রতিবাদ শুরু হয়েছে। তবে এই প্রতিবাদীদের বেশির অংশগ্রহণকারী ছাত্র এবং শহুরে কর্মজীবী। বুলগেরিয়ায় গড় মাসিক আয় ৫৫০ ডলারের নিচে। এই কারণে দেশটির নাগরিকদের একটি অংশ দারিদ্র্যসীমার নিচে অবস্থান করছে। যাদের শীতকালে বিদ্যুত্ ও গ্যাসের বিল পরিশোধ করা কঠিন হয়ে পড়েছে।
