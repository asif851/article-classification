
হাঙরের কামড়ে মারাত্মকভাবে আহত হয়ে গতকাল শনিবার ফ্রান্সে ভারত মহাসগারের রিইউনিয়ন দ্বীপে এক তরুণীর মৃত্যু হয়েছে। গতকাল শনিবার সৈকতের কাছাকাছি সাঁতার কাটার সময় ২০ বছর বয়সী ওই তরুণীর পায়ে কামড়ে দেয় হাঙর।
বার্তা সংস্থা এএফপির খবরে বলা হয়েছে, এই জায়গাতে এবং এর আশপাশের এলাকায় গত দুই থেকে তিন বছরে হাঙরের আক্রমণের বেশ কয়েকটি ঘটনা ঘটে। একই জায়গায় গত অক্টোবরে হাঙরের কামড়ে ২৩ বছর বয়সী এক ব্যক্তি তাঁর ডান পা হারান। এর কয়েক মাস আগে ২০১৪ সালের জুলাইয়ে ৫১ বছর বয়সী এক সার্ফার মাদাগাস্কারের ২০০ কিলোমিটার দূরের একটি দ্বীপের দক্ষিণ-পশ্চিমে সেন্ট-লু এলাকায় একাধিক আক্রমণের শিকার হন। এরও আগে দুই বছরের মধ্যে ১১টি আক্রমণ হয়, যার মধ্যে পাঁচটিই ছিল মারাত্মক।
