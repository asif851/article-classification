
কুকুর পছন্দ করেন রাশিয়ার প্রেসিডেন্ট ভ্লাদিমির পুতিন। কয়েক প্রজাতির কুকুর রয়েছে তাঁর কাছে। সেগুলো বেশির ভাগই উপহার হিসেবে পাওয়া। তবে গতকাল শনিবার জাপান সরকারের পক্ষ থেকে কুকুর উপহারের প্রস্তাব ফিরিয়ে দিয়েছেন পুতিন।বিবিসির খবরে জাপানের এমপি কোইচি হাগুইদা বলেন, পুতিন এই উপহার কেন প্রত্যাখ্যান করলেন তা তিনি জানেন না। ২০১২ সালে জাপান পুতিনকে সে দেশের পাহাড়ি কুকুর আকিতা উপহার দেয়। সেটি ছিল একটি মেয়ে কুকুর। তার নাম ছিল ইউমে। সেটি এখনো রয়েছে পুতিনের কাছে। ইউমের সঙ্গী হিসেবেই আরেকটি আকিতা উপহার দেওয়ার প্রস্তাব করে জাপান।হাগুইতা ব্লগে লেখেন, আমরা আশা করেছিলাম ইউমের সঙ্গী হিসেবে আরেকটি আকিতা নেবেন পুতিন। কিন্তু তাঁরা হতাশ হয়েছেন। রাজি হলে আগামী সপ্তাহে এক সম্মেলনে পুতিনকে আকিতাটি উপহার দিতেন জাপানের প্রধানমন্ত্রী সিনজো আবে।পুতিনের বুলগেরিয়ান একটি শেপার্ড আছে। সেটি ছেলে কুকুর। পুতিন সেটিকে ডাকেন বাফি নামে। ২০১০ সালে বুলগেরিয়ার প্রধানমন্ত্রী পুতিনকে ওই কুকুরটি উপহার দিয়েছিলেন।যুক্তরাজ্য ও যুক্তরাষ্ট্রের বিশেষ প্রজাতির কুকুর লেব্রাডরও ছিল পুতিনের। তার নাম ছিল কনি। রাশিয়ার প্রতিরক্ষামন্ত্রী সের্গেই সইগু পুতিনকে ওই লেব্রাডর উপহার দেন। ২০১৪ সালে সেটি মারা যায়।
জার্মান চ্যান্সেলর অ্যাঙ্গেলা মেরকেলের সঙ্গে এক বৈঠকে কনিকে একবার সঙ্গে এনেছিলেন পুতিন। মেরকেল কুকুর ভয় পান। সে সময় গণমাধ্যমের কয়েকটি খবরে বলা হয়েছিল, মেরকেলকে ভয় দেখাতেই কুকুর নিয়ে গিয়েছিলেন পুতিন। তবে এ বছরের শুরুতে জার্মান এক পত্রিকাকে দেওয়া সাক্ষাৎকারে পুতিন বলেন, তিনি মেরকেলের কুকুর ভীতির কথা জানতেন না। এ ঘটনার জন্য তিনি মেরকেলের কাছে দুঃখপ্রকাশ করেছিলেন।
