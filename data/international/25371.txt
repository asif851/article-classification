
নেপালে স্থানীয় সরকার নির্বাচনে দ্বিতীয় দফার ভোট গ্রহণ গতকাল বুধবার শুরু হয়েছে। এই নির্বাচনকে গৃহযুদ্ধের অবসানের পর গণতন্ত্রের পথে এগিয়ে যাওয়ার প্রথম পথচলা হিসেবে দেখা হচ্ছে। দুই দফায় শেষ হওয়া নির্বাচন অনুষ্ঠানের প্রথম ধাপ সম্পন্ন হয় ১৪ মে। দ্বিতীয় দফার ভোট গ্রহণ সামনে রেখে ভারতের দক্ষিণাঞ্চলীয় সীমান্তবর্তী প্রত্যন্ত অঞ্চলে কিছুটা অস্থিরতা দেখা দিয়েছে। সেখানে সংখ্যালঘু মদেশি জাতিগোষ্ঠী সংবিধানের সংশোধনী না হওয়া পর্যন্ত নির্বাচন প্রত্যাখ্যান করেছে। মদেশিদের সংগঠন রাষ্ট্রীয় জনতা পার্টি নেপালের (আরজেপিএন) নেতা হৃদয়েশ ত্রিপাঠি বলেন, ‘আমাদের দাবি পূরণ না হওয়া পর্যন্ত নির্বাচন অনুষ্ঠিত হতে পারে না।’ সর্বশেষ ১৯৯৭ সালে দেশটিতে স্থানীয় সরকার নির্বাচন অনুষ্ঠিত হয়। রয়টার্স
