
যুক্তরাজ্যের বিখ্যাত প্রত্নক্ষেত্র স্টোনহেঞ্জের কাছে মাটি খুঁড়ে পাওয়া গেছে প্রায় এক শটি একশিলা স্তম্ভ। প্রত্নতাত্ত্বিকেরা বলছেন, এটি সম্ভবত দেশটির সবচেয়ে বড় নব্য প্রস্তরযুগের স্মৃতিস্তম্ভ। সাড়ে চার হাজার বছরের পুরোনো এ শিলাস্তম্ভগুলোর কোনো কোনোটি ১৫ ফুট দীর্ঘ। মাটির ৩ ফুট নিচে পাওয়া এ কাঠামোকে ডাকা হচ্ছে ‘সুপারহেঞ্জ’, কারণ এর এলাকা স্টোনহেঞ্জের চেয়ে পাঁচ গুণ বড়। রিমোট সেন্সিং ও জিওফিজিক্যাল ইমেজিং প্রযুক্তি ব্যবহার করে ওই এলাকার ভূগর্ভস্থ মানচিত্র তৈরি করা হচ্ছে। এতে মাটি খুঁড়তে হয় না। এ কাজের সময়ই স্টোনহেঞ্জের মাইল দুয়েক দূরে ওই নতুন কাঠামোটির সন্ধান মেলে।বিবিসি
