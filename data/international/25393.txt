
মরক্কো কর্তৃপক্ষ দুই কিশোর-কিশোরীকে গ্রেপ্তার করেছে। ফেসবুকে নিজেদের চুম্বনের ছবি পোস্ট করার অভিযোগে তাদের গ্রেপ্তার করা হয়েছে বলে স্থানীয় গণমাধ্যমে বলা হচ্ছে।
দেশটির গণমাধ্যমে প্রকাশিত প্রতিবেদনের বরাত দিয়ে বিবিসি অনলাইন জানায়, ওই কিশোর-কিশোরীর বয়স ১৪-১৫ বছর। মরক্কোর উত্তর-পূর্বাঞ্চলীয় শহর নাদোরের একটি স্কুলের শিক্ষার্থী তারা। স্কুলের বাইরে এক বন্ধু তাদের এই ছবি তুলে দেয়। পরে তারা ছবিটি ফেসবুকে পোস্ট করে।স্থানীয় পত্রিকায় এই ছবি ছাপা হওয়ার পর শালীনতা ভঙ্গের অভিযোগে ওই কিশোর-কিশোরীকে গ্রেপ্তার করে দেশটির কর্তৃপক্ষ। আগামী সপ্তাহে সংশ্লিষ্ট আদালতে উপস্থিত করা হবে তাদের।এ ঘটনার প্রতিবাদে একই ধরনের লাখ লাখ ছবি ফেসবুকে পোস্ট দেওয়ার কর্মসূচি ঘোষণা করেছে একদল প্রতিবাদী।
