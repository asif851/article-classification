
কারও প্রতি নির্যাতনকে একেবারেই প্রশ্রয় দেয় না যুক্তরাষ্ট্র। তবে ‘নাইন ইলেভেন’ হামলার পর দেশটি ‘সীমা অতিক্রম’ করেছে। জাতিসংঘের নির্যাতনবিরোধী কমিটির কাছে গত বুধবার যুক্তরাষ্ট্রের আইনি পরামর্শক ম্যারি ম্যাকলিওড বলেন, ‘দেশে ও বহির্বিশ্বে মানবাধিকার সমুন্নত রাখা এবং আইনের শাসন প্রতিষ্ঠায় যুক্তরাষ্ট্র নেতৃত্বদানকারী। এ জন্য আমরা গর্ব বোধ করি। তবে নাইন ইলেভেনের সন্ত্রাসী হামলার পর আমরা সব সময় নিজেদের অনুসৃত মূল্যবোধের প্রতি শ্রদ্ধাশীল থাকতে পারিনি। আমরা সীমা লঙ্ঘন করেছি। আমরা এর দায় নিচ্ছি।’ এএফপি
