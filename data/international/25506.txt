
পোপ নির্বাচিত হওয়ার পর প্রথম এশিয়া সফরে গতকাল বৃহস্পতিবার দক্ষিণ কোরিয়া গেছেন পোপ ফ্রান্সিস। পাঁচ দিনের সফরের শুরুতেই বিবদমান দুই কোরিয়াকে ‘শক্তি প্রদর্শনের’ বদলে সংলাপে বসার আহ্বান জানিয়েছেন রোমান ক্যাথলিক খ্রিষ্টান সম্প্রদায়ের এ ধর্মীয় নেতা। বিবিসি।উত্তর কোরিয়া স্বল্পপাল্লার রকেট উৎক্ষেপণের কয়েক ঘণ্টা পর পোপ ফ্রান্সিস সংলাপের এ আহ্বান জানান। সফরের প্রথম দিন গতকাল দক্ষিণ কোরিয়ার প্রেসিডেন্ট পার্ক জিয়ুন-হাই ও তাঁর জ্যেষ্ঠ কর্মকর্তাদের উদ্দেশে এক বক্তৃতায় পোপ ফ্রান্সিস বলেন, দুই কোরিয়ার পুনর্মিত্রতা গোটা অঞ্চল ও যুদ্ধক্লান্ত পুরো বিশ্বের স্থিতিশীলতা প্রতিষ্ঠায় প্রভাব ফেলবে। কোরীয় জনগণের প্রতি ভবিষ্যৎ প্রজন্মের জন্য দৃষ্টান্ত স্থাপন করারও আহ্বান জানান পোপ।
