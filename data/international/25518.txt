
জাপানের একদল গবেষক গতকাল মঙ্গলবার দাবি করেছেন, তাঁরা নতুন এমন একটি পদ্ধতি বের করেছেন—যা শরীরে ইবোলা ভাইরাসের সংক্রমণ হয়েছে কি না তা মাত্র ৩০ মিনিটেই শনাক্ত করতে পারবে। তাঁরা বলছেন, চিকিৎসকেরা নতুন এই পদ্ধতি ব্যবহার করলে আগের চেয়ে অনেক কম সময়ে এই প্রাণঘাতী রোগ নির্ণয় করা যাবে। খবর এএফপির।অধ্যাপক জিরো ইয়াসুদার নেতৃত্বে নাগাসাকি বিশ্ববিদ্যালয়ের গবেষকদলটি বলছে, ইবোলা পরীক্ষায় পশ্চিম আফ্রিকায় বর্তমানে যে পদ্ধতি ব্যবহার করা হচ্ছে নতুন এই পদ্ধতি তার চেয়ে ব্যয় সাশ্রয়ীও।বার্তা সংস্থা এএফপিকে টেলিফোনে অধ্যাপক ইয়াসুদা বলেছেন, এখন যে প্রক্রিয়ায় ইবোলা পরীক্ষা করা হয়, নতুন পদ্ধতি তার চেয়ে সহজ।অধ্যাপক ইয়াসুদা বলেন, নতুন যে পদ্ধতি বের করা হয়েছে এটিকে তিনি ‘প্রাথমিক পদ্ধতি’ বলছেন। এটি শুধু রক্তের নমুনা ও শরীরের অন্য কোনো তরল পরীক্ষা করে ইবোলা ভাইরাস সংক্রমণের বিষয়টি শনাক্ত করতে পারে।
