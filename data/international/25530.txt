
ইউক্রেনের পূর্বাঞ্চলে ২৯৮ জন আরোহী নিয়ে বিধ্বস্ত হওয়া মালয়েশিয়ার বিমানে দেশটির প্রধানমন্ত্রী নাজিব রাজাকের সৎ নানি ছিলেন।বার্তা সংস্থা এএফপি প্রকাশিত প্রতিবেদনে জানানো হয়, মালয়েশিয়ার প্রতিরক্ষামন্ত্রী হিশামুদ্দিন হুসেন আজ শনিবার এই তথ্যের সত্যতা নিশ্চিত করেছেন।নাজিব রাজাকের খালাতো ভাই হিশামুদ্দিন হুসেন জানান, বিমানটিতে ৮৪ বছর বয়সী সিতি আমিরাহ ছিলেন।ছবিসহ এক টুইটার বার্তায় হিশামুদ্দিন লিখেছেন, ‘আমার সৎ নানি ওই ফ্লাইটে ছিলেন। তাঁর জন্য দোয়া করবেন।’মালয়েশিয়ার প্রতিরক্ষা মন্ত্রণালয় জানিয়েছে, ইন্দোনেশিয়ার জাকার্তা যাওয়ার উদ্দেশে আমস্টারডাম থেকে একাই বিমানে ওঠেন আমিরাহ। তাঁর বাড়ি জাকার্তায়। সেখানে তিনি ঈদ উদযাপনে যাচ্ছিলেন।গত বৃহস্পতিবার মালয়েশিয়া এয়ারলাইনসের বোয়িং ৭৭৭ উড়োজাহাজটি নেদারল্যান্ডসের রাজধানী আমস্টারডাম থেকে মালয়েশিয়ার রাজধানী কুয়ালালামপুর যাওয়ার পথে ক্ষেপণাস্ত্র হামলার শিকার হয়। বিমানটি রাশিয়ার সীমান্তবর্তী পূর্ব ইউক্রেনে ভূপাতিত হলে ২৯৮ আরোহীর সবাই নিহত হন।
