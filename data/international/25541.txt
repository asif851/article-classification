
যুক্তরাষ্ট্রসহ ছয় বিশ্বশক্তির সঙ্গে তেহরানের ঐতিহাসিক পারমাণবিক চুক্তি আজ মঙ্গলবার অনুমোদন করেছে ইরানের পার্লামেন্ট।
বার্তা সংস্থা এএফপির প্রতিবেদনে জানানো হয়, এর মধ্য দিয়ে চুক্তিটি নিয়ে ইরানের আইনপ্রণেতাদের মধ্যে থাকা বিতর্কের অবসান হলো। চুক্তিটি আনুষ্ঠানিকভাবে বাস্তবায়নের পথ সুগম হলো।
ইরানের রাষ্ট্রীয় সংবাদ সংস্থা জানিয়েছে, চুক্তিটির পক্ষে ১৬১ ভোট ও বিপক্ষে ৫৯ ভোট পড়ে। ভোট দেওয়া থেকে বিরত ছিলেন ১৩ জন।
দীর্ঘ ও জটিল আলোচনা-প্রক্রিয়ার পর গত ১৪ জুলাই ইরানের সঙ্গে ছয় বিশ্বশক্তির পরমাণু চুক্তি হয়।
চুক্তির আওতায় পরমাণু কর্মসূচি সীমিত করার বিনিময়ে ইরানের ওপর থেকে বিভিন্ন আন্তর্জাতিক নিষেধাজ্ঞা তুলে নেওয়ার কথা।
যুক্তরাষ্ট্র ও ইরানে চুক্তিটি বিরোধিতার মুখে পড়ে। চুক্তির বিপক্ষে উভয় দেশে সরব হয় কট্টরপন্থীরা।
আরও পড়ুন : 
ইরানের সঙ্গে স্বাক্ষরিত পরমাণু চুক্তি
