
মিসরের আগামী প্রেসিডেন্ট নির্বাচনে প্রার্থী হওয়ার সিদ্ধান্ত নিয়েছেন সেনাপ্রধান ও প্রতিরক্ষামন্ত্রী ফিল্ড মার্শাল আবদেল ফাত্তাহ আল-সিসি। কুয়েতের আল-সিয়াসাহ পত্রিকাকে দেওয়া সাক্ষাৎকারে এ কথা জানিয়েছেন তিনি।তবে সেনাবাহিনী দাবি করেছে, কুয়েতের ওই পত্রিকা সেনাপ্রধান সিসির বক্তব্যের ভুল ব্যাখ্যা করেছে।আগামী এপ্রিলের মাঝামাঝি মিসরের প্রেসিডেন্ট নির্বাচন হওয়ার সম্ভাবনা রয়েছে। গত বছরের ৩ জুলাই প্রেসিডেন্ট মোহাম্মদ মুরসিকে ক্ষমতাচ্যুত করতে সিসিই মূল ভূমিকা পালন করেন বলে মনে করা হয়।পত্রিকাটির প্রশ্নের জবাবে সিসি বলেন, ‘হ্যাঁ, নির্বাচনে প্রতিদ্বন্দ্বিতার সিদ্ধান্ত নিয়েছি।’ এএফপি।
