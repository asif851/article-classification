
ইন্দোনেশিয়ার এক গৃহকর্মীকে শারীরিক নির্যাতন, ভয় দেখানো এবং পারিশ্রমিক না দেওয়াসহ বিভিন্ন অভিযোগে হংকংয়ের এক নারী দোষী সাব্যস্ত হয়েছেন। গৃহকর্মী এরউয়ানা সুলিস্তিয়ানিংসিহ গত বছর ইন্দোনেশিয়ায় ফিরে গিয়ে হাসপাতালে ভর্তি হলে তাঁর নির্যাতনের শিকার হওয়ার বিষয়টি প্রকাশ পায়। গত ডিসেম্বরে এরউয়ানা হংকংয়ের ল ওয়ান-তুংয়ের বাড়িতে কাজ করার সময় কয়েক মাস ধরে নির্যাতনের শিকার হওয়ার বিষয়ে আদালতে সাক্ষ্য দেন। চীনের বিশেষ প্রশাসনিক অঞ্চল হংকংয়ের বিপুলসংখ্যক পরিবার গৃহকর্মীর ওপর নির্ভরশীল। এশিয়ার বিভিন্ন দেশের প্রায় তিন লাখ গৃহকর্মী শহরটিতে কাজ করেন। রয়টার্স
