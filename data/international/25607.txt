
নারীদের নিরাপত্তায় এবার ভারতের বাজারে ছাড়া হয়েছে রিভলবার ‘নির্ভীক’। গতকাল সোমবার আনুষ্ঠানিকভাবে এটি বাজারে ছাড়া হয়। নারীদের নিরাপত্তার কথা বিবেচনা করে ভারতের উত্তর প্রদেশের কানপুরের ইন্ডিয়ান অর্ডন্যান্স ফ্যাক্টরিতে এটি তৈরি করা হয়।
২০১২ সালের ডিসেম্বরে দিল্লিতে চলন্ত বাসে গণধর্ষণের শিকার ‘নির্ভয়া’র স্মরণে এই রিভলবারের নাম রাখা হয় ‘নির্ভীক’।
এ.৩২ বোরের মাত্র ৫০০ গ্রাম ওজনের এ রিভলভারটি প্রথম কেনেন বরাবানকির বাসিন্দা কল্পনা পান্ডে। রিভলবারটির দাম নির্ধারণ করা হয়েছে এক লাখ ২২ হাজার ৩৬০ রুপি।
ইন্ডিয়ান অর্ডন্যান্স ফ্যাক্টরির চেয়ারম্যান মহেশ চন্দ্র বনসাল বলেছেন, সমাজে নারীদের নিরাপত্তার কথা মাথায় রেখে তৈরি করা হয়েছে এ রিভলবারটি। এটি নারীদের আত্মরক্ষা করতে সাহায্য করবে। নারীরা এটি সহজেই তাঁদের ব্যাগে বহণ করতে পারবেন।
