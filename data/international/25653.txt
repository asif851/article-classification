
এ বছর চিকিৎসাশাস্ত্রে নোবেল পেয়েছেন জাপানের ইউশিনোরি ওসুমি। প্রাণিকোষ কীভাবে নিজের উপাদানকে পুনঃপ্রক্রিয়াজাত করে, তা আবিষ্কারের স্বীকৃতি হিসেবে তাঁকে এ পুরস্কার দেওয়া হয়। খবর এএফপি, রয়টার্স ও বিবিসি অনলাইনের।ইউশিনোরি ওসুমি দেখিয়েছেন, পুনঃপ্রক্রিয়াজাত করার মাধ্যমে কোষ কীভাবে সুস্থ থাকে।সুইডেনের নোবেল কমিটি আজ সোমবার ইউশিনোরির নাম ঘোষণা করে বলে, ক‌্যানসার থেকে শুরু করে পারকিনসনসের মতো জটিল রোগ কেন হয়, তা বুঝতে এই গবেষণা গুরুত্বপূর্ণ ভূমিকা রাখবে। পুরস্কার হিসেবে তিনি ৮০ লাখ সুইডিশ ক্রোনার পাবেন।আগামী ১০ ডিসেম্বর সুইডেনের রাজধানী স্টকহোমে আনুষ্ঠানিকভাবে তাঁর হাতে পুরস্কারটি তুলে দেওয়া হবে।
