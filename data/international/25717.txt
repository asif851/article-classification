
ব্রাজিলে ব্রিকস সম্মেলনে অংশগ্রহণ শেষে ভারতের প্রধানমন্ত্রী নরেন্দ্র মোদিকে বহনকারী এয়ার ইন্ডিয়া-ওয়ানের উড়োজাহাজটি নির্ধারিত গমনপথের বদলে অন্য পথ দিয়ে দেশে ফিরেছে। গত বৃহস্পতিবার ইউক্রেনের পূর্বাঞ্চলে মালয়েশিয়া এয়ারলাইনসের একটি উড়োজাহাজ বিধ্বস্ত হওয়ার পর মোদির উড়োজাহাজের পথ পরিবর্তন করা হয়।গতকাল শুক্রবার এক টুইটার বার্তায় মোদি বলেন, ‘মালয়েশিয়ার এমএইচ-১৭ উড়োজাহাজের নিহত যাত্রীদের পরিবারগুলোর প্রতি সমবেদনা জ্ঞাপন করছি। এই ভীষণ শোকের মুহূর্তে আমরা তাদের পাশে আছি।’এনডিটিভি। 
