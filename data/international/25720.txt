
কালবৈশাখীর মৌসুমে ভারতে লোকসভা নির্বাচনে ঝড় বয়ে দিয়ে বিজয়ী হয়েছে ভারতীয় জনতা পার্টি (বিজেপি)৷ এ মোদি-ঝড়ে উড়ে গেলেন প্রধান বিরোধী দল কংগ্রেসসহ আরও কয়েকটি দলের বাঘা বাঘা সব নেতা৷ তবে পরাজিত প্রার্থীদের মধ্যে সবচেয়ে মন্দ কপাল অরুণ জেটলির৷ ইতিহাস সৃষ্টি করে জিতল তাঁর দল, আর তিনিই কি না হেরে বসলেন৷মন্দকপালি বিজেপির অরুণ জেটলি হেরেছেন পাঞ্জাবের অমৃতসরে৷ ২০০৯ সালে রাজ্যসভায় বিরোধীদলীয় নেতা হওয়ার পর তিনি দলের সাধারণ সম্পাদকের পদ ছেড়ে দেন৷ জেটলি কুপোকাত হয়েছেন ক্যাপ্টেন অমরিন্দ্রর সিংয়ের কাছে৷ তিনি ২০০২ থেকে পাঁচ বছর রাজ্যের মুখ্যমন্ত্রী ছিলেন৷বিজেপি থেকে বহিষ্কৃত জ্যেষ্ঠ নেতা যশোবন্ত সিং রাজস্থানের বারমার আসন থেকে স্বতন্ত্র প্রার্থী হিসেবে লড়েও জিততে পারেননি৷সারা েদশে আলোচিত প্রার্থীদের অন্যতম অরবিন্দ কেজরিওয়াল হেরেছেন উত্তর প্রদেশের বারানসিতে৷ সম্ভবত এই এক আসনে মুখোমুখি হলেন জাতীয় পর্যায়ের দুটি দলের প্রধান দুই নেতা৷ এ লড়াইয়ে আম আদমি পার্টির (এএপি) প্রধান কেজরিওয়ালকে হারিয়ে জিতেছেন বিজেপির প্রধানমন্ত্রী পদপ্রার্থী নরেন্দ্র মোদি৷কংগ্রেস নেতা মনিশঙ্কর আয়ার হেরেছেন তামিলনাড়ুর মায়িলাদুথুরাই আসনে৷ ইউপিএ সরকারে প্রথম মেয়াদে তিনি খনিজ ও প্রাকৃতিক গ্যাসমন্ত্রী এবং পরের মেয়াদে যুব ও ক্রীড়ামন্ত্রী ছিলেন৷ একই রাজ্যের নিলগিরিজ আসনে হেরেছেন ইউপিএ সরকারের সাবেক েটলিকম মন্ত্রী এ রাজা৷ টুজি টেলিকম কেলেঙ্কারিতে জড়িয়ে সরকারকে বিপদে ফেলে সরে যেতে হয় দ্রাবিড় মুনেত্রা কাজাগাম (ডিএমকে) দলের এই নেতাকে৷ইউপিএ সরকারের পররাষ্ট্রমন্ত্রী সালমান খুরশিদ বিশাল ব্যবধানে হেরেছেন উত্তর প্রদেশের ফর্রুখাবাদে৷ এ আসনে জিতেছেন বিজেপির মুকেশ রাজপুত৷ কংগ্রেস সরকারের আইন ও বিচারমন্ত্রী কপিল সিবাল হেরেছেন দিল্লির চাঁদনি চক আসনে৷ বিজেপির হর্ষবর্ধন পরাজিত করেছেন তাঁকে৷ পাঞ্জাবের চণ্ডীগড় আসনে বিজেপির প্রার্থী অভিনেত্রী কিরণ খেরের কাছে হেরেছেন কংগ্রেস নেতা সাবেক রেলমন্ত্রী পবন বানসাল৷ একই রাজ্যের আনন্দপুর সাহাব আসনে কংগ্রেস নেতা সাবেক মন্ত্রী আম্বিকা সোনি৷লোকসভার বিদায়ী স্পিকার কংগ্রেসের মীরা কুমার হেরেছেন বিহারের সাসারাম আসনে৷ জম্মু ও কাশ্মীরের উধমপুরে েহরেছেন কেন্দ্রীয় মন্ত্রী গুলাম নবী আজাদ৷ এ রাজ্যের সাবেক মুখ্যমন্ত্রী ন্যাশনাল কনফারেন্স দলের নেতা ফারুক আবদুল্লাহও জিততে পারেননি৷ তিনি নির্বাচন করেন শ্রীনগর আসনে৷উত্তর প্রদেশের বাগপাতে হেরেছেন রাষ্ট্রীয় লোকদলের নেতা কেন্দ্রীয় বেসামরিক বিমান চলাচলমন্ত্রী অজিৎ সিং৷ বিহারে রাষ্ট্রীয় জনতা দলের প্রধান সাবেক মুখ্যমন্ত্রী লালুপ্রসাদ যাদবের স্ত্রী রাবড়ি দেবী এবং মেয়ে মিশা ভারতী দুজনই হেরেছেন৷ জি নিউজ ও এনডিটিভি৷
