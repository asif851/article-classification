
শেষে হয়েছে কমনওয়েলথভুক্ত দেশের নেতাদের বৈঠক। শুক্রবার নেতাদের সম্মানে লন্ডনের বাকিংহাম প্যালেসে রানি দ্বিতীয় এলিজাবেথের পক্ষ থেকে রাজকীয় নৈশভোজের আয়োজন করা হয়। বাংলাদেশের প্রধানমন্ত্রী শেখ হাসিনা, যুক্তরাজ্যের প্রধানমন্ত্রী থেরেসা মে, কানাডার প্রধানমন্ত্রী জাস্টিন ট্রুডো, ভারতের প্রধানমন্ত্রী নরেন্দ্র মোদিসহ অনেকই যোগ দেন সেই আয়োজনে। তাঁদের স্বাগত জানাতে উপস্থিত ছিলেন রানি এলিজাবেথ, সিংহাসনের উত্তরসূরি প্রিন্স চার্লস এবং রাজপরিবারের অন্য সদস্যরা।

