
ষোড়শ লোকসভা নির্বাচনে দলের ভরাডুবির দায় মেনে নিয়েছেন কংগ্রেস সভানেত্রী সোনিয়া গান্ধী ও তাঁর ছেলে কংগ্রেসের সহসভাপতি রাহুল গান্ধী। আজ শুক্রবার পরপর দেওয়া বক্তব্যে দুজন হারের দায় স্বীকার করে নিয়েছেন।রাহুলকে উদ্ধৃত করে এনডিটিভির খবরে বলা হয়, ‘কংগ্রেস খুব বাজে ফল করেছে। এটি নিয়ে আমাদের অনেককেই ভাবতে হবে। সহসভাপতি হিসেবে আমি নিজে এর দায় নিচ্ছি।’হিন্দিতে দেওয়া বক্তব্যে রাহুলের মা সোনিয়া গান্ধী বলেন, ‘কংগ্রেসের সভাপতি হিসেবে এ হারের দায় আমি নিচ্ছি।’ এবারের নির্বাচনে সর্বশেষ পাওয়া ফলাফলে কংগ্রেস জোট মাত্র ৫৯টি আসন পেয়েছে। বিপরীতে বিজেপি জোট পেয়েছে ৩৩৫টি আসন। অন্য দলগুলো ১৪৯ আসন পেয়েছে।
নির্বাচনে কংগ্রেসের এ ব্যাপক ফলধসের ফলে দলটির কেউ বিরোধী দলের নেতা হিসেবে পার্লামেন্টে স্থান না-ও পেতে পারেন।
