
‘যেকোনো সময়’ পারমাণবিক অস্ত্র ব্যবহারে উত্তর কোরিয়া প্রস্তুত থাকবে বলে জানিয়েছেন দেশটির নেতা কিম জং-উন। এ ব্যাপারে সেনাবাহিনীকে তিনি নির্দেশ দিয়েছেন বলে আজ শুক্রবার দেশটির রাষ্ট্রীয় গণমাধ্যমে এ তথ্য জানানো হয়।বার্তা সংস্থা রয়টার্সের প্রতিবেদনে জানানো হয়, সাম্প্রতিক পারমাণবিক পরীক্ষা ও ক্ষেপণাস্ত্র ছোড়ার জন্য জাতিসংঘ নিরাপত্তা পরিষদ উত্তর কোরিয়ার বিরুদ্ধে কঠোর নিষেধাজ্ঞা আরোপ করার পর দেশটির নেতার কাছ থেকে সবশেষ এই বক্তব্য এল।উত্তর কোরিয়ার বিরুদ্ধে জাতিসংঘ নিরাপত্তা পরিষদের কঠোর নিষেধাজ্ঞা আরোপের কয়েক ঘণ্টার মাথায় গতকাল দেশটি সাগরে ছয়-ছয়টি স্বল্পপাল্লার ক্ষেপণাস্ত্র ছুড়েছে। এই ঘটনাকে দৃশ্যত একটা জবাব হিসেবে বিবেচনা করা হচ্ছে।সামরিক মহড়া পরিদর্শনের সময় কিম জং-উন বলেন, ‘যেকোনো মুহূর্তে পারমাণবিক যুদ্ধাস্ত্র নিক্ষেপের জন্য আমাদের অবশ্যই সব সময় প্রস্তুত থাকা উচিত।’কিম জং-উন বলেন, উত্তর কোরিয়ার অস্তিত্ব নিয়ে শত্রুরা হুমকি দিয়ে চলেছে।  নিজেদের সার্বভৌমত্ব ও বাঁচার অধিকার রক্ষার একমাত্র উপায় পারমাণবিক সক্ষমতা বাড়ানো।আরও পড়ুন:সাগরে ক্ষেপণাস্ত্র ছুড়ল উত্তর কোরিয়া
