
শিশুশ্রম বন্ধে দীর্ঘদিন ঝুলে থাকা একটি বিল পাস করতে ভারতের পার্লামেন্ট সদস্যদের প্রতি আহ্বান জানিয়েছেন শান্তিতে নোবেল পুরস্কারজয়ী ভারতীয় কৈলাস সত্যার্থী। গতকাল সোমবার নয়াদিল্লিতে এক সংবাদ সম্মেলনে এ বছরের নোবেলজয়ী কৈলাস এ আহ্বান জানান। তিনি বলেন, এ বিল পাস না করলে পার্লামেন্ট সদস্য ও সংশ্লিষ্ট নেতাদের ইতিহাস ক্ষমা করবে না। ভারতীয় শিশুদের কাছেও তাঁরা ক্ষমা পাবেন না। কৈলাস আরও বলেন, তিনি শিশুশ্রমকে ‘ইতিহাসের পাতায়’ পাঠাতে চান। এনডিটিভি
