
নদী পার হতে গিয়েছিলেন মধ্যবয়সী এক ব্যক্তি। ১১ ফুট লম্বা একটি কুমির তাঁকে টেনে নিয়ে যায়। সেখান থেকে দুই কিলোমিটার দূরে তাঁর লাশ মিলেছে।
বিবিসির খবরে জানা যায়, ঘটনাটি ঘটেছে অস্ট্রেলিয়ার উত্তরাঞ্চলে কাকাডু ন্যাশনাল পার্কের কাছে চ্যাহিল ক্রসিংয়ে।
পুলিশ বলছে, গতকাল বৃহস্পতিবার রাতে ওই স্থান থেকে দুই কিলোমিটার দূরে ওই ব্যক্তির লাশ খুঁজে পাওয়া যায়। পরে কুমিরটিকে গুলি করে মেরে ফেলা হয়।
স্থানীয় গণমাধ্যমের খবরে বলা হয়েছে, ওই লোকটি পাশের এলাকার বাসিন্দা।
নর্দান টেরিটরি পুলিশ সুপার বব হ্যারিসন বলেন, বৃষ্টির কারণে ওই জায়গায় পানির স্রোত ছিল। সে কারণে জায়গাটি ঝুঁকিপূর্ণ ছিল। পার্কের নদী পারের ওই জায়গায় সতর্কবার্তা রয়েছে। তারপরও সেখানে মানুষ গিয়ে বিপদে পড়ে।
