
চীনে নির্মাণাধীন একটি বিদ্যুৎকেন্দ্র ধসে কমপক্ষে ৬৭ জন মারা গেছেন। গতকাল বৃহস্পতিবার চীনের বার্তা সংস্থা সিনহুয়া এক খবরে এ কথা জানিয়েছে। দেশটির চিয়াংশি প্রদেশে নির্মাণাধীন ওই বিদ্যুৎকেন্দ্রের শীতলীকরণ টাওয়ারের একটি প্ল্যাটফরম ধসে পড়লে হতাহতের ওই ঘটনা ঘটে। এ ঘটনায় ধ্বংসস্তূপের নিচে আরও অনেকের আটকা পড়ার আশঙ্কা করা হচ্ছে। চিয়াংশি প্রদেশের অগ্নিনির্বাপণ বিভাগ জানিয়েছে, তাদের ৩২টি ট্রাক কাজ করছে ঘটনাস্থলে। ২১২ জন সেনাসদস্য মোতায়েন করেছে সরকার।
এএফপি
