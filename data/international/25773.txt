
যুক্তরাষ্ট্রের প্রেসিডেন্ট বারাক ওবামার দুই মেয়ে মালিয়া ও সাশা সম্পর্কে আপত্তিকর মন্তব্য করে আবার ক্ষমা চেয়েছেন রিপাবলিকান কংগ্রেসম্যান স্টিফেন ফিঞ্চারের মুখপাত্র এলিজাবেথ লটেন। তিনি বলেছেন, ‘অনলাইনে আমি আমার মন্তব্য পড়ে বুঝেছি, আমি কতটা আহত করে কথাগুলো বলেছি।’ ‘থ্যাংকস গিভিং ডে’ উপলক্ষে গত বুধবার হোয়াইট হাউসে এক অনুষ্ঠানের আয়োজন করা হয়। সেখানে ওবামার পাশে তাঁর দুই মেয়েকে খাটো স্কার্ট পরে থাকতে দেখা গেছে। এটা দেখে লটেন ওবামার দুই মেয়ের উদ্দেশে বলেন, ‘তোমরা যে সম্মানের, অন্তত সে রকম পোশাক পরো।’ লটেনের এ মন্তব্যের পর সামাজিক যোগাযোগের মাধ্যমগুলোতে সমালোচনার ঝড় ওঠে। পরে তিনি তাঁর পোস্টটি সরিয়ে ফেলেন ও ক্ষমা চান। বিবিসি
