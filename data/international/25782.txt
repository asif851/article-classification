
দ্বিতীয় দিনের মতো গতকাল বুধবারও ইন্টারনেট সংযোগ থেকে বিচ্ছিন্ন ছিল সিরিয়া। সেই সঙ্গে দেশটির বিভিন্ন রাজ্যের মধ্যে টেলিফোন সংযোগ অচল হয়ে পড়েছে। এ জন্য অপটিক্যাল ফাইবার কেবেলর ত্রুটিকে দায়ী করেছে দেশটির সরকারি বার্তা সংস্থা সানা।
যুক্তরাষ্ট্রের পররাষ্ট্র দপ্তর ও প্রযুক্তি ব্যবসাপ্রতিষ্ঠানগুলো জানিয়েছে, গত নভেম্বরেও সিরিয়ায় একই ধরনের অবস্থার সৃষ্টি হয়েছিল।
যোগাযোগ মন্ত্রণালয়ের এক কর্মকর্তার উদ্ধৃতি দিয়ে সানা বলেছে, অপটিক্যাল ফাইবার কেব্লসের ত্রুটির কারণে গত মঙ্গলবার ইন্টারনেট-সেবা ও রাজ্যগুলোর ভেতরে টেলিফোনের সংযোগ বিচ্ছিন্ন হয়ে পড়ে। যত দ্রুত সম্ভব ত্রুটি শনাক্ত করে সংযোগ পুনঃস্থাপনের চেষ্টা চলছে। এএফপি।
