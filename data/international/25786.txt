
আগামীকাল বুধবার আন্তর্জাতিক যোগ (ইয়োগা) দিবস। এ দিবসকে কেন্দ্র করে আজ মঙ্গলবার আহমেদাবাদে একটি ক্যাম্প চলছে। সেখানে যোগগুরু রামদেব জানান, বিজেপির সভাপতি অমিত শাহ ইয়োগার মাধ্যমে ২০ কেজি ওজন কমিয়েছেন। যোগব্যায়াম চর্চার জন্য তাঁকে ধন্যবাদ। আজ টাইমস অব ইন্ডিয়ার খবরে এ তথ্য জানানো হয়।
শরীর ও মনের সুস্থতার জন্য বিশ্বব্যাপী, বিশেষ করে ভারতীয় উপমহাদেশে প্রাচীনকাল থেকে যোগব্যায়ামের চর্চা চলছে। মুনিঋষিরা শরীর ও মনের ওপর নিয়ন্ত্রণ আনতে এই ব্যায়াম শুরু করেন। তাঁদের ধ্যানের অন্যতম একটি বিষয় হয়ে দাঁড়ায় যোগব্যায়াম। প্রাচীনকাল থেকে চলে আসা এই ব্যায়াম এখন সারা বিশ্বে ছড়িয়ে পড়েছে।
রামদেব বলেন, ‘লোকজন যারা বলে যে ইয়োগা কোনো খেলা নয়, তাদের এড়িয়ে যাবেন এবং তাদের মতামতাকে পাত্তা দেবেন না। ইয়োগা একটি খেলা এবং এটিকে খেলার তালিকায় লিপিবদ্ধ করা উচিত। এমনকি অলিম্পিকেও খেলা তালিকায় ইয়োগা রাখা উচিত।’
