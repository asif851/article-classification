
ভারত-নিয়ন্ত্রিত কাশ্মীরের কুপওয়ারায় সন্ত্রাসীদের সঙ্গে বন্দুকযুদ্ধে দুই সেনাসহ চারজন নিহত হয়েছেন। কুপওয়ারা জেলায় নিয়ন্ত্রণরেখা-সংলগ্ন নওগাম সেক্টরে গত শুক্রবার রাতে এ বন্দুকযুদ্ধের ঘটনা ঘটে বলে ভারতীয় সেনাবাহিনীর এক কর্মকর্তা বলেছেন। তিনি বলেন, সীমান্তে কয়েকজন অনুপ্রবেশকারীকে চ্যালেঞ্জ করলে তারা সেনাদের ওপর গুলি চালায়। সেনারা পাল্টা গুলি চালায়। এ ঘটনায় দুই সেনাসদস্য ও দুই সন্ত্রাসী নিহত হয়েছেন। এ ছাড়া আহত হয়েছেন এক সেনাসদস্য। সেনা কর্তৃপক্ষ জানায়, সন্ত্রাসীদের কাছ থেকে দুটি একে-৪৭ ও একটি গ্রেনেড লাঞ্চার উদ্ধার করা হয়েছে। এনডিটিভি।
