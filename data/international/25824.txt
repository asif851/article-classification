
এমিরেটস এয়ারলাইনসের একটি উড়োজাহাজ থেকে কেবিন ক্রু নিচে পড়ে গেছেন। উড়োজাহাজটি তখন পার্ক করা ছিল বলে রক্ষা। আহত ওই ক্রুকে হাসপাতালে নেওয়া হয়েছে।
গতকাল বুধবার উগান্ডার এনতেবে বিমানবন্দরে এ ঘটনা ঘটে বলে গালফ নিউজের খবরে জানানো হয়।  এমিরেটস এয়ারলাইনসের মুখপাত্র বলেন, ‘দুর্ভাগ্যবশত আমাদের এক কেবিন ক্রু উড়োজাহাজের খোলা দরজা দিয়ে নিচে পড়ে গেছেন। এটি তখন যাত্রীদের জন্য তৈরি করা হচ্ছিল। আহত কেবিন ক্রুকে হাসপাতালে নিয়ে যাওয়া হয়েছে। তাঁকে সব ধরনের সহায়তা দেওয়া হচ্ছে। একই সঙ্গে এ ঘটনায় কর্তৃপক্ষকে তদন্তে সব ধরনের সহায়তা দেওয়া হবে।’
