
বাংলাদেশের আলোকচিত্রী শামসুন্নাহার লাভলীর ‘ক্যামেরায় রবীন্দ্রনাথকে খোঁজা’ শীর্ষক একক আলোকচিত্র প্রদর্শনীর শুরু হয়েছে কলকাতায়। আজ শুক্রবার বিকেলে কলকাতার বাংলাদেশ উপহাইকমিশনের আর্ট গ্যালারিতে প্রদর্শনীর উদ্বোধন করেন চিত্রপরিচালক গৌতম ঘোষ, বাংলাদেশের সংস্কৃতিসচিব রণজিত্ কুমার বিশ্বাস এবং নজরুলসংগীতের শিল্পী সুস্মিতা গোস্বামী। এ সময় উপস্থিত ছিলেন কলকাতায় নিযুক্ত বাংলাদেশের উপহাইকমিশনার আবিদা ইসলাম এবং আলোকচিত্রী শামসুন্নাহার লাভলী। প্রদর্শনীতে স্থান পেয়েছে পেয়েছে ৪৪টি আলোকচিত্র। প্রদর্শনী চলবে আগামী রোববার পর্যন্ত।
