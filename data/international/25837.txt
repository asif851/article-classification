
ভারতের ক্ষমতাসীন দল কংগ্রেসের সহসভাপতি রাহুল গান্ধী বলেছেন, ভারতীয় জনতা পার্টিই (বিজেপি) দুর্নীতিতে বিশ্ব চ্যাম্পিয়ন। গতকাল শুক্রবার ছত্তিশগড়ে এক জনসভায় তিনি এ কথা বলেন।জনসভায় রাহুল গান্ধী বলেন, ছত্তিশগড়ে অনেক প্রাকৃতিক সম্পদ রয়েছে। কিন্তু এখানকার মানুষ গরিব। অথচ বিজেপি সরকার বলছে, এ রাজ্যে উন্নয়ন হয়েছে।খাদ্যনিরাপত্তা আইনের উল্লেখ করে রাহুল গান্ধী বলেন, ‘সমগ্র দেশের স্বার্থে আমরা এটি করেছি। এই ছত্তিশগড়ে গরিবদের ভূমি কেড়ে নিয়ে শিল্পপতিদের দেওয়া হয়েছে। কংগ্রেস ভূমি বিল এনেছে।’ইসির নোটিশের জবাব: এদিকে, উত্তর প্রদেশের মুজাফফরনগরে দাঙ্গা নিয়ে বিতর্কিত মন্তব্যের ব্যাপারে নির্বাচনের কমিশনের কারণ দর্শানো নোটিশের জবাব দিয়েছেন রাহুল। তিনি বলেছেন, তাঁর বক্তব্য সাম্প্রদায়িক ছিল না এবং এতে আচরণবিধি লঙ্ঘিত হয়নি। এনডিটিভি।
