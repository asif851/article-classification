
যুক্তরাষ্ট্রের জাতীয় নিরাপত্তা সংস্থার (এনএসএ) সংস্কারের জন্য আনা একটি বিল আটকে দিয়েছে সিনেট। বিলটি পাস হলে এনএসএ যেভাবে মার্কিন নাগরিকদের টেলিফোন রেকর্ড জোগাড় করে, তা বন্ধ হয়ে যেত। সিনেটে বিলটি ৫৭-৪২ ভোটে হেরে যায়। খবর বিবিসি ও এএফপির।সিনেট ব্যক্তির ওপর গোয়েন্দাগিরির বিধানসংবলিত ইউএসএ প্যাট্রিয়ট অ্যাক্টের মেয়াদ বাড়ানোর প্রচেষ্টাও বন্ধ করে দিয়েছে।এনএসএর সংস্কার-সংক্রান্ত ফ্রিডম অ্যাক্ট নামে বিলটি মার্কিন কংগ্রেসের নিম্নকক্ষ প্রতিনিধি পরিষদে ১৩ মে পাস হয়। প্রতিনিধি পরিষদে ডেমোক্র্যাট এবং রিপাবলিকান উভয় দলেরই সমর্থন পায় বিলটি। তবে সিনেটে গিয়ে মাত্র তিন ভোটের জন্য আটকে গেল। সিনেটে পাস হতে হলে ৬০ ভোট দরকার হয়।সন্ত্রাসবিরোধী কর্মকাণ্ডের অংশ হিসেবে এনএসএ লাখ লাখ মার্কিন নাগরিকের টেলিফোন রেকর্ড সংগ্রহ করত।মানবাধিকারকর্মীদের দাবি, এর মাধ্যমে জাতীয় নিরাপত্তার পাশাপাশি ব্যক্তির স্বাধীনতা রক্ষা হতো।
