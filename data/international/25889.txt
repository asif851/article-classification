
আফ্রিকা সফরে অন্যান্য বিষয়ের পাশাপাশি সমকামীদের অধিকারের পক্ষে জোর দিয়েছেন মার্কিন প্রেসিডেন্ট বারাক ওবামা। তিনি গত বৃহস্পতিবার সেনেগালের রাজধানী ডাকারে পৌঁছান। সেনেগাল সফরে ওবামা সমকামীদের জন্য সম-অধিকার নিশ্চিত করার তাগিদ দিয়েছেন। আফ্রিকার বেশির ভাগ অংশেই সমকামিতাকে অপরাধ হিসেবে গণ্য করা হয়। তবে সেনেগালের প্রেসিডেন্ট ম্যাকি সাল জবাবে বলেছেন, তাঁর দেশ সবার প্রতি সহানুভূতিশীল হলেও তাঁরা ‘সমকামিতা অপরাধ নয়’ এটা ঘোষণা করতে এখনো প্রস্তুত নন। দক্ষিণ আফ্রিকা হয়ে তানজানিয়া সফরের মাধ্যমে ত্রিদেশীয় আফ্রিকা সফর শেষ করবেন মার্কিন প্রেসিডেন্ট। এএফপি ও রয়টার্স।
