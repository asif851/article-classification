
ভারতের সাবেক প্রতিরক্ষামন্ত্রী বিজেপির বিতাড়িত নেতা যশোবন্ত সিং সংকটজনক অবস্থায় হাসপাতালে ভর্তি হয়েছেন। মাথায় গুরুতর আঘাত নিয়ে তাঁকে গতকাল শুক্রবার দিল্লিতে সামরিক বাহিনীর রিসার্চ অ্যান্ড রেফারেল হাসপাতালে ভর্তি করা হয়। প্রতিরক্ষা মন্ত্রণালয় সূত্রে জানানো হয়েছে, ৭৬ বছরের এই প্রবীণ রাজনীতিকের শারীরিক অবস্থা গুরুতর। আপাতত তিনি কোমায়। যশোবন্ত পড়ে গিয়ে মাথায় আঘাত পেয়েছেন। তবে কীভাবে পড়ে গেলেন সে বিষয়ে কিছু জানানো হয়নি। যশোবন্ত সিং উচ্চ রক্তচাপের রোগী।
