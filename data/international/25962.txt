
যুক্তরাষ্ট্রের গোয়েন্দা সংস্থার সাবেক ঠিকাদার এডওয়ার্ড স্নোডেন বলেছেন, বিভিন্ন সরকারি গোয়েন্দা সংস্থার কাজকর্ম তদারক করার দাবি যেভাবে জোরালো হয়ে উঠছে, তাতে এটা প্রমাণিত হয় যে, তিনি গোপন নথিপত্র ফাঁস করে কোনো অন্যায় করেননি।রয়টার্স আজ রোববার বলছে, স্নোডেন যুক্তরাষ্ট্রের জাতীয় নিরাপত্তা সংস্থার গোপন কর্মকাণ্ডের তথ্য ফাঁস করে দেশটির মিত্রদের খ্যাপিয়ে তুলেছেন এবং ওয়াশিংটনকে কোণঠাসা করে ফেলেছেন।প্রভাবশালী জার্মান সাময়িকী ‘ডের স্পিগেলে’প্রকাশিত ‘অ্যা ম্যানিফেস্টো ফর দ্য ট্রুথ’নিবন্ধে স্নোডেন বলেন, গণগুপ্তচরবৃত্তি নিয়ে যে বিতর্ক সৃষ্টি হয়েছে, তাতে এটা প্রমাণিত হয় যে তিনি তথ্য ফাঁস করে পরিবর্তনের সূচনা করেছেন।
নিবন্ধনটিতে স্নোডেন লেখেন, সর্বসাধারণ সম্পর্কে পাওয়া তথ্য সমাজের জন্য ক্ষতিকর নয় বরং উপকারী। এ তথ্যগুলো রাজনীতি, তত্ত্বাবধান ও আইনের সংস্কারের ধারণা দেয়।  
