
এ এক মর্মান্তিক ঘটনা! এক কন্যাশিশুর লাশ উদ্ধার করা হয়েছে বেসরকারি একটি ক্লিনিকের শৌচাগারের পাইপের ভেতর থেকে। ভারতের কেরালা রাজ্যের পেরিন্থালমান্না শহরে এ ঘটনা ঘটে।গত বৃহস্পতিবার ওই শৌচাগার পরিষ্কার করতে যান চিকিৎসকের পরিচারিকা। ফ্লাশ না হওয়ায় তিনি বিষয়টি চিকিৎসককে জানান। গতকাল শুক্রবার বিকেলে মিস্ত্রি চিকিৎসকের চেম্বারে এসে পাইপ পরিষ্কার করতে গিয়ে শিশুটির লাশ দেখেন।খবর পেয়ে পুলিশ গিয়ে লাশটি উদ্ধার করে। চিকিৎসক বলেন, কোনো রোগী এসে হয়তো কমোডে ওই শিশুকে ফেলে রেখে গেছে। অথবা শিশুটির মা সেখানেই সন্তানের জন্ম দিতে পারেন।
ওই চিকিৎসক পুলিশের কাছে অভিযোগ করেছেন। এ ঘটনায় অস্বাভাবিক মৃত্যুর মামলা হয়েছে।
