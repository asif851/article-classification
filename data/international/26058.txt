
লোকসভা নির্বাচনকে কেন্দ্র করে পশ্চিমবঙ্গের মুখ্যমন্ত্রী ও তৃণমূল কংগ্রেসের নেত্রী মমতা বন্দ্যোপাধ্যায়কে নিয়ে ছড়া লিখে গ্রেপ্তার হয়েছেন পশ্চিমবঙ্গের উত্তর ২৪ গরগনা জেলার মছলন্দপুরের দুই যুবক। তাঁরা নির্বাচনী প্রচারের লক্ষ্যে একটি বাড়ির দেয়ালে মুখ্যমন্ত্রীকে নিয়ে ১৬ লাইনের একটি ছড়া লেখেন। এ ঘটনায় তৃণমূলের নেতারা স্থানীয় প্রশাসনে অভিযোগ দিলে সিপিএম-সমর্থক সমীর দাস ও অভিজিৎ হালদারকে গ্রেপ্তার করা হয়।
