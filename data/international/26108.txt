
কলকাতার কুখ্যাত ‘সিন্ডিকেট রাজ’-এর সদস্যরা নেতাজি সুভাষচন্দ্র বোসের পরিবারকে হুমকি দিয়েছে। গত সোমবার দুপুরে কলকাতার বাড়িতে গিয়ে সিন্ডিকেটের সদস্যরা নেতাজির নাতি শিশির বোসকে এ হুমকি দেন। এ ঘটনায় ছয় ব্যক্তিকে গ্রেপ্তার করা হয়েছে।
পরিবারের সদস্যরা জানান, বাড়িটির সংস্কারকাজ শুরু করা হয়েছে। তা দেখে ওই সিন্ডিকেটের আট সদস্য দুপুরে চারটি মোটরসাইকেল নিয়ে আসে।
পরিবারের সদস্যদের উদ্ধৃতি দিয়ে খবরে বলা হয়, শিশির বোস, তৃণমূলের সাবেক সাংসদ, তাঁর স্ত্রী কৃষ্ণা বোস এবং তাঁদের ছেলে তৃণমূলের বর্তমান সাংসদ সুগত বোস এ সময় বাড়িতে ছিলেন।
সুগত বোস বলেন, ওই ব্যক্তিরা বাড়ির নিচতলায় ঢুকে চিৎকার করছিল। তিনি দোতলা থেকে নেমে এসে চিৎকারের কারণ জানতে চাইলে তারা বলে, সংস্কারকাজের জন্য প্রয়োজনীয় সরঞ্জাম যেন তাদের কাছ থেকে কেনা হয়, না হলে সমস্যা হবে—এ কথা বলে তারা পরিবারের সদস্যদের হুমকি দেয়।
 
