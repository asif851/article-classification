
ইরাকের মসুল শহরেজঙ্গিগোষ্ঠী ইসলামিক স্টেটের (আইএস) হামলায় ১৪০ জন বেসামরিক লোক নিহত হয়েছে। কুর্দিস্তান অঞ্চলের নিরাপত্তা কাউন্সিল জানায়, গত সোম ও মঙ্গলবার মসুলের বিভিন্ন এলাকায় এসব হত্যাকাণ্ড চালানো হয়। মসুলের তেনেক এলাকার এক ব্যক্তি টেলিফোনে জানান, সেখানকার বেশ কয়েকজন বাসিন্দাকে পালানোর চেষ্টার সময় হত্যা করা হয়। ফারুক এলাকার এক বাসিন্দা জানান, সেখানে ৪০ জনের বেশি বেসামরিক লোককে হত্যা করেছে জঙ্গিরা। এ ছাড়া ইয়ারমুকসহ আরও কয়েকটি এলাকায় হত্যাযজ্ঞ চালায় আইএস।
