
ইরানের সামরিক কমান্ডার ব্রিগেডিয়ার জেনারেল হোসেইন হামেদানি সিরিয়ার আলেপ্পো শহরের কাছে নিহত হয়েছেন। ইসলামিক স্টেটের (আইএস) জঙ্গিরা তাঁকে হত্যা করেছে।ইরানের সেনাবাহিনী এই তথ্য জানিয়েছে বলে আজ শুক্রবার আল জাজিরা টেলিভিশনের অনলাইনের প্রতিবেদনে বলা হয়েছে।ইরানের সেনাবাহিনীর অভিজাত শাখা ইসলামিক রেভল্যুশন গার্ডস কোরের (আইআরজিসি) এক বিবৃতিতে বলা হয়েছে, গতকাল বৃহস্পতিবার রাতে হামেদানিকে হত্যা করা হয়।ইরানের প্রেস টিভি জানিয়েছে, সিরিয়ার সেনাবাহিনীকে সামরিক বিষয়ে পরামর্শ দেওয়ার কাজ করছিলেন হামেদানি।সিরিয়ার প্রেসিডেন্ট বাশার আল-আসাদের ঘনিষ্ঠ মিত্র ইরান।বার্তা সংস্থা রয়টার্সের প্রতিবেদনে বলা হয়, বাশারকে টিকিয়ে রাখতে সহায়তা করছে ইরান। তারা গোয়েন্দা তথ্য সংগ্রহে এবং সেনাদের প্রশিক্ষণ দিতে সিরিয়ায় অভিজাত দল পাঠিয়েছে।আরও পড়ুন:বাশারকে টিকিয়ে রাখতে সহায়তা বাড়িয়েছে ইরান
