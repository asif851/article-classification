
মেক্সিকোর ইদালগো রাজ্যের তিজাইউকা এলাকায় শিশুদের জন্মদিনের উৎসবে মুখোশ পরা এক লোক ঢুকে হামলা চালিয়েছে। এতে নিহত হয়েছে ১১ জন।
বিবিসির খবরে জানা যায়, পুলিশ বলছে, ঘটনাস্থলে তাঁরা তিনজন শিশুকে জীবন্ত অবস্থায় পেয়েছেন। তবে ১১ জনকে গুলি করে হত্যা করা হয়েছে।
তিজাইউকার আবাসিক এলাকার বাইরে একটি তাঁবুর মধ্যে ওই জন্মদিনের উৎসবের আয়োজন করা হয়।
মেক্সিকোতে মাদক ব্যবসায়ী চক্রের বিরোধিতার জের ধরে সহিংসতার ঘটনা বেড়েছে। জরিপ বলছে, মে মাসে এ ধরনের সহিংসতায় নিহত হয়েছেন দুই হাজার ১৮৬ জন।
সম্প্রতি দেখা যাচ্ছে, এ ধরনের সহিংস হামলার শিকার শিশুসহ পরিবারের অন্য সদস্যরাও হচ্ছেন।
