
ইউরোপে ইহুদিবিদ্বেষ ও জাতিগত বিদ্বেষের বিরুদ্ধে লড়াই করতে গঠিত একটি সংস্থার প্রধান হচ্ছেন সাবেক ব্রিটিশ প্রধানমন্ত্রী টনি ব্লেয়ার। ২০০৮ সালে প্রতিষ্ঠিত এই সংস্থার নাম ইউরোপিয়ান কাউন্সিল অন টলারেন্স অ্যান্ড রিকনসিলিয়েশন (ইসিটিআর)। খবর বিবিসির।এ মাসেই যুক্তরাষ্ট্র, রাশিয়া, জাতিসংঘ ও ইউরোপীয় ইউনিয়নের মধ্যপ্রাচ্যবিষয়ক দূতের পদ ছেড়ে দিচ্ছেন ব্লেয়ার। ইসিটিআর ইউরোপে জাতি ও সম্প্রদায়গত সহনশীলতা বিষয়ে ‘মতামত গঠন ও পরামর্শক সংস্থা’ হিসেবে কাজ করে। সংস্থাটি জাতিবিদ্বেষ ও ইহুদিবিদ্বেষের সংজ্ঞা নির্ধারণ করতে আইন করার জন্য ইউরোপের দেশগুলোর প্রতি আহ্বান জানিয়েছে। ইসিটিআর চায়, বিশেষ করে ইউরোপে ক্রমবর্ধমান ঝুঁকির মুখে পড়া ইহুদিদের উপাসনার স্থান সিনাগগ ও তাদের স্কুলগুলোর নিরাপত্তায় সরকার বিশেষ ব্যবস্থা নিক।
