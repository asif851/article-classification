
মালয়েশিয়ান এয়ারলাইনসের একটি বিমানের চিফ স্টুয়ার্ডের বিরুদ্ধে যৌন হয়রানির গুরুতর অভিযোগ তুলেছেন একজন নারী যাত্রী।আজ সোমবার বার্তা সংস্থা এএফপির প্রতিবেদনে জানানো হয়, মালয়েশিয়ার কুয়ালালামপুর থেকে ফ্রান্সের প্যারিসে যাওয়ার পথে যৌন হয়রানির ঘটনাটি ঘটে বলে ওই নারী অভিযোগ করেন।গতকাল রোববার অস্ট্রেলিয়ার চ্যানেল সেভেনের কাছে ২৬ বছর বয়সী লরা বুশনি অভিযোগ করেন, দুর্ঘটনাপ্রবণ মালয়েশিয়ান এয়ারলাইনসের বিমানে চড়ে উদ্বিগ্ন ছিলেন তিনি। এই দুর্বলতার সুযোগ নিয়ে বিমানটির চিফ স্টুয়ার্ড (প্রধান পরিচারক) তাঁর পাশে বসেন। একপর্যায়ে তাঁর পায়ে হাত বোলাতে থাকেন। পরে তিনি তাঁর প্যান্টের ভেতরে হাত ঢুকিয়ে দেন।ঘটনার পর ওই বিমানকর্মী দাবি করেন, তাঁর উদ্দেশ্য ভালো ছিল। বিষয়টি কর্তৃপক্ষকে না জানাতে বুশনির কাছে অনুরোধ করেন এবং ক্ষমাও চান তিনি।অভিযোগের বিষয়ে তদন্ত চলছে। তদন্তে ফ্রান্সের কর্তৃপক্ষকে সহযোগিতার আশ্বাস দিয়েছে মালয়েশিয়ান এয়ারলাইনস।
