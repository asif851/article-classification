
ইসলামের নীতির সঙ্গে সমন্বয় রেখে উৎপাদিত যৌনসামগ্রী অনলাইনে বিক্রির জন্য একটি দোকান খোলা হয়েছে তুরস্কে। মুসলিম প্রধান দেশে এ ধরনের দোকান এটিই প্রথম।‘হালাল সেক্স শপ’ নামের ওয়েবসাইটে দেওয়া পণ্য ‘সম্পূর্ণ নিরাপদ’ বলেও তারা দাবি করেছে। আজ মঙ্গলবার টাইমস অব ইন্ডিয়ার খবরে এ কথা জানানো হয়।ইন্টারনেট ব্যবহারকারীরা এই ওয়েবসাইটে ঢুকলে নারী ও পুরুষদের জন্য আলাদা দুটি শাখায় পণ্য দেখতে পাবেন। অন্য শাখাগুলোতে ইসলামসম্মত যৌনজীবন নিয়ে নানা কথা বলা হয়েছে।নাম প্রকাশ না করার শর্তে ওয়েবসাইটটির প্রতিষ্ঠাতারা বলেছেন, ইসলাম অনুসারে যৌনজীবনের বিরুদ্ধে প্রচলিত ভ্রান্ত ধারণা সংশোধনে এ শপটি সহায়তা করবে।
