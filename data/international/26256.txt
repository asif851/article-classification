
বিজেপির প্রধানমন্ত্রী পদপ্রার্থী নরেন্দ্র মোদির মানসিক চিকিৎসা দরকার বলে মন্তব্য করেছেন ভারতের কেন্দ্রীয় কৃষিমন্ত্রী ও ন্যাশনালিস্ট কংগ্রেস পার্টির (এনসিপি) প্রধান শারদ পাওয়ার।বার্তা সংস্থা পিটিআইয়ের প্রতিবেদনে জানানো হয়, আজ সোমবার মহারাষ্ট্রে নিজ দলের প্রার্থীর পক্ষে এক নির্বাচনী সমাবেশে এমন মন্তব্য করেন পাওয়ার।এনসিপি প্রধান বলেন, ‘মনোবৈকল্যের কারণে আজেবাজে কথা বলছেন মোদি। মানসিক হাসপাতালে তাঁর চিকিৎসা নেওয়া দরকার।’শারদ পাওয়ার বলেন, ‘মোদি কংগ্রেসমুক্ত ভারতের কথা বলছেন। স্বাধীনতা সংগ্রামে কংগ্রেসের ত্যাগ ও অবদানের কথা কি মোদি জানেন? কংগ্রেসের আদর্শের জন্যই আমার স্বাধীনতা পেয়েছি।’ভারতের জন্য মোদিকে ভয়ংকর বলেও আখ্যায়িত করেন পাওয়ার।
 
 
