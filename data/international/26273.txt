
যুক্তরাজ্যের লিস্টারশায়ারের শহরে একটি দোকানে বিস্ফোরণে চানজন নিহত হয়েছে। স্থানীয় সময় রোববার সন্ধ্যা সাতটার দিকে এ ঘটনা ঘটে। আহত চারজনকে হাসপাতালে নেওয়া হয়েছে। লিস্টারশায়ার পুলিশ ঘটনাটিকে বড় দুর্ঘটনা বলে উল্লেখ করেছে।
লিস্টারশায়ার পুলিশের সুপার সাপ্ট শেন ও’নেইল বলেন, এখন পর্যন্ত এটি কোনো সন্ত্রাসী কর্মকাণ্ড বলে মনে হচ্ছে না।
এ ভবনের নিচতলায় দোকান। ওপরে দুটি তলায় ফ্ল্যাট রয়েছে। দোকানটিতে আগে চেইন সুপারশপ লনডিসের শাখা ছিল। সম্প্রতি এটি পোলিশ সুপারমার্কেটে রূপান্তরিত হয়।
একজন জ্যেষ্ঠ দমকল কর্মকর্তা বিবিসি রেডিও ৫লাইভকে বলেন, ভবনের ভেতর চারজনের লাশ পাওয়া গেছে। আরও কেউ জীবিত আছে কি না, তা খুঁজে দেখা হচ্ছে।
ও’নেইল বলেন, ‘কী কারণে এ দুর্ঘটনা ঘটেছে, তা এখনই বলা যাচ্ছে না। ফায়ার সার্ভিস ও পুলিশ যৌথভাবে তদন্ত করছে। আমাদের প্রথম কাজ হলো ওই এলাকাকে নিরাপদ ঘোষণা করা।’
এ ঘটনায় কয়েকটি বাড়ি বিদ্যুৎ-বিচ্ছিন্ন হয়ে পড়েছে। পুলিশ জায়গাটি ঘিরে রেখেছে।
