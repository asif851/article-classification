

পাকিস্তানের বিশিষ্ট মানবাধিকারকর্মী ও সুপ্রিম কোর্ট বার অ্যাসোসিয়েশনের সাবেক সভাপতি আসমা জাহাঙ্গীর গত শুক্রবার অভিযোগ করেছেন, তাঁর ভাবমূর্তি ক্ষুণ্ন²করতে ‘নোংরা, উসকানিমূলক ও সম্পূর্ণ বানোয়াট অপপ্রচার’ চলছে।আসমা জাহাঙ্গীর এক বিবৃতিতে বলেন, তাঁর বিরুদ্ধে অপপ্রচার অভিযানে একটি প্রভাবশালী গোষ্ঠী ও তাদের মদদপুষ্ট দুবৃর্ত্তরা অংশ নিচ্ছে। সম্পূর্ণ ভিত্তিহীন এই প্রচারের একটা অসৎ উদ্দেশ্য রয়েছে—এটা স্পষ্ট।বিশিষ্ট এ আইনজীবী আরও বলেন, ‘একজন জ্যেষ্ঠ আইনজীবীর ওপর আমি হামলা করেছিলাম বলে যে অভিযোগ উঠেছে, তা সম্পূর্ণ মিথ্যা। তারা সংবাদমাধ্যমের একটি অংশকে ব্যবহার করে যে প্রচারণা চালাচ্ছে, সেটাও একই রকম বিদ্বেষপূর্ণ। কারণ, তারা একটা বানোয়াট খবরের সঙ্গে আমার ২০০৭ সালের একটা ছবি উদ্দেশ্যমূলকভাবে প্রকাশ করে দেখাতে চেয়েছে, আমি কারও উদ্দেশে চিৎকার করছিলাম। কিন্তু বাস্তবতা হলো, আমি আইনজীবীদের এক আন্দোলনের সময় পুলিশি হামলার প্রতিবাদ জানাচ্ছিলাম। ছবিটা ২০০৭ সালে ব্যাপকভাবে প্রচার পেয়েছিল।’আসমা জাহাঙ্গীর অভিযোগ করেন, তাঁর বিবৃতিগুলোও বিভিন্ন সময়ে বিকৃত করা হয়েছে। তিনি বলেন, সামাজিক যোগাযোগের অনলাইন মাধ্যমে উসকানি ছড়ানোটা একধরনের অপরাধ এবং এ বিষয়ে সরকারকেই ব্যবস্থা নিতে হবে।
 
