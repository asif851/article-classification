
সৌদি আরবে ভারতীয় এক গৃহকর্মীর হাত কেটে দেওয়া হয়েছে। এ ঘটনার কঠোর নিন্দা জানিয়েছে ভারত। রিয়াদ কর্তৃপক্ষকে ‘নৃশংস’ এ কর্মকাণ্ডের বিষয়ে অভিযোগ করে সুবিচার দাবি করেছে নয়াদিল্লি। ঘটনার শিকার ওই নারীর নাম কস্তূরী মুনিরাথিনাম (৫৮)। বর্তমানে রিয়াদের একটি হাসপাতালে চিকিৎসাধীন তিনি।তিন মাস আগে রিয়াদের একটি বাড়িতে কাজ নিয়েছিলেন কস্তূরী। তাঁর পরিবারের অভিযোগ, সেখানে তিনি নির্যাতনের শিকার হতেন। গত সপ্তাহে সেখান তিনি থেকে পালানোর চেষ্টা করলে বাড়ির গৃহকর্ত্রী তাঁর ডান হাত কেটে ফেলেন।বিবিসি
