
ভারতে নারী নির্যাতনে শীর্ষে রয়েছে পশ্চিমবঙ্গ রাজ্য। সম্প্রতি ভারতের ন্যাশনাল ক্রাইম রেকর্ডস ব্যুরোর এক প্রতিবেদনে এ তথ্য জানানো হয়েছে।
প্রতিবেদনে বলা হয়েছে, ২০১৩ সালে পশ্চিমবঙ্গে নারী নির্যাতনের ঘটনা ঘটেছে ১৮ হাজার ১১৬টি। দ্বিতীয় ও তৃতীয় অবস্থানে রয়েছে রাজস্থান ও অন্ধ্র প্রদেশ। রাজস্থানে নারী নির্যাতনের ঘটনা ঘটেছে ১৫ হাজার ৯৪টি আর অন্ধ্র প্রদেশে ঘটেছে ১৫ হাজার ৮৪টি।
এ ছাড়া নারী অপহরণের দিক থেকে পশ্চিমবঙ্গের স্থান চতুর্থ। গত বছর এ রাজ্যে অপহরণের ঘটনা ঘটেছে তিন হাজার ৮৩০টি। অপহরণের ঘটনায় প্রথম, দ্বিতীয় ও তৃতীয় স্থানে রয়েছে যথাক্রমে বিহার, আসাম ও রাজস্থান।
অন্যদিকে, যৌতুকের দাবিতে হত্যার দিকে থেকেও পশ্চিমবঙ্গ রয়েছে চতুর্থ স্থানে। গত বছর পশ্চিমবঙ্গে যৌতুকের কারণে হত্যার শিকার হয়েছেন হয়েছে ৪৮১ জন নারী। এ ঘটনায় প্রথম, দ্বিতীয় ও তৃতীয় স্থানে রয়েছে যথাক্রমে বিহার, মধ্যপ্রদেশ ও অন্ধ্র্র প্রদেশ।
