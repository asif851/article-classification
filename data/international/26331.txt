
ভারতের প্রধানমন্ত্রী নরেন্দ্র মোদি দেশটির পরিকল্পনা কমিশন ভেঙে তার পরিবর্তে ‘টিম ইন্ডিয়া’ নামে নতুন নীতিনির্ধারণী প্রতিষ্ঠান গঠনের প্রস্তাব করেছেন। গতকাল রোববার নয়াদিল্লিতে এই উদ্দেশ্যে রাজ্য মুখ্যমন্ত্রীদের রাজি করাতে একটি বৈঠকের আয়োজন করেন। মোদি বলেন, রাজ্যের উন্নয়ন ছাড়া জাতীয় উন্নয়ন সম্ভব নয়। নীতি প্রণয়নের ক্ষেত্রেও পরিবর্তন আনতে হবে। ওপর থেকে নিচ পদ্ধতির পরিবর্তে নিচ থেকে ওপর প্রক্রিয়াতে নীতি প্রণয়ন করতে হবে। ১৯৫০ সালে ভারতের প্রথম প্রধানমন্ত্রী জওহরলাল নেহরু সোভিয়েত অনুকরণে পরিকল্পনা কমিশন প্রতিষ্ঠা করেন। কংগ্রেস এটিকে বিলোপ করার পরিকল্পনাকে অন্যায্য বলেছে। রয়টার্স
