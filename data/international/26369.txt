
সিরিয়া-বিষয়ক জাতিসংঘের দূত আগামী মাসে দেশটির বর্তমান পরিস্থিতি নিয়ে আরেকটি শান্তি আলোচনার পরিকল্পনা করেছেন। আজ বৃহস্পতিবার জাতিসংঘের নিরাপত্তা পরিষদের বৈঠকের পর দূত স্তাফান দ্য মিসতুরা এ কথা জানান। তবে এর আগে যুদ্ধবিরতি চুক্তি কার্যকর করার আহ্বান জানান তিনি।গতকাল বুধবারও সিরিয়ার আলেপ্পোয় বোমা হামলায় কমপক্ষে ২০ জন নিহত হয়। স্তাফান সিরিয়া সংকট নিয়ে আলোচনার জন্য যুক্তরাষ্ট্র ও রাশিয়ার প্রতি আহ্বান জানান।মে মাসের মধ্যেই দুই দেশের আলোচনা হওয়া দরকার বলে তিনি মন্তব্য করেন। তবে ওই আলোচনার আগে যুদ্ধবিরতি চুক্তি কার্যকর করা একান্ত জরুরি বলে তিনি মন্তব্য করেন। স্তাফান প্রশ্ন তোলেন, হরদম যেখানে বোমা ও শেলের খবর আসছে, সেখানে সিরিয়া সংকট নিয়ে তাৎপর্যপূর্ণ আলোচনা কীভাবে সম্ভব?
