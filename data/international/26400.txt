
ভারতের ঝাড়খন্ড এবং জম্মু ও কাশ্মীর রাজ্যে বিধানসভা নির্বাচনের ভোট গণনা আজ মঙ্গলবার শুরু হয়েছে।টাইমস অব ইন্ডিয়া অনলাইনের প্রতিবেদনে জানানো হয়, ফলাফলের প্রাথমিক প্রবণতায় উভয় রাজ্যে ভারতীয় জনতা পার্টি (বিজেপি) এগিয়ে আছে।দুই রাজ্যে এক মাসেরও বেশি সময় ধরে পাঁচ ধাপে এ নির্বাচন হয়েছে। ঝাড়খন্ড রাজ্য বিধানসভার আসনসংখ্যা ৮১। জম্মু-কাশ্মীর রাজ্য বিধানসভার আসন ৮৭।প্রাথমিকভাবে পাওয়া ফলাফলের প্রবণতায় দেখা গেছে, ঝাড়খন্ডে ১২ আসনের মধ্যে আটটিতে এগিয়ে বিজেপি। ঝাড়খন্ড মুক্তি মোর্চা এগিয়ে তিনটিতে।জম্মু-কাশ্মীরে ছয়টিতে এগিয়ে বিজেপি, তিনটিতে কংগ্রেস।বুথফেরত জরিপে দেখা গেছে, ঝাড়খন্ডে সরকার গঠন করতে পারে বিজেপি। জম্মু ও কাশ্মীরে সংখ্যাগরিষ্ঠ দল হতে পারে পিপলস ডেমোক্রেটিক পার্টি (পিডিপি)।
