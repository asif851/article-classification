
লন্ডনে ইকুয়েডরের দূতাবাসে অবস্থানরত উইকিলিকসের প্রতিষ্ঠাতা জুলিয়ান অ্যাসাঞ্জ ইন্টারনেট সংযোগ পাচ্ছেন না বলে অভিযোগ উঠেছে। উইকিলিকস বলেছে, ইকুয়েডর সরকার অ্যাসাঞ্জের ইন্টারনেট সংযোগ বিচ্ছিন্ন করে দিয়েছে। ধর্ষণের মামলায় গ্রেপ্তার এড়াতে জুলিয়ান অ্যাসাঞ্জ ২০১২ সাল থেকে যুক্তরাজ্যে ইকুয়েডরের দূতাবাসে অবস্থান করছেন। আলোচিত ওয়েবসাইট উইকিলিকসের পক্ষ থেকে অভিযোগ করে বলা হয়, ‘রাষ্ট্রীয় শক্তি’ অ্যাসাঞ্জের ব্যবহার করা ইন্টারনেট সংযোগ বিচ্ছিন্ন করে দিয়েছে। নিরপেক্ষ সূত্র থেকে এ বিষয়ে নিশ্চিত হওয়ার জন্য লন্ডনের পুলিশ ও ইকুয়েডরের দূতাবাসে যোগাযোগ করে কিছু জানা যায়নি। ইকুয়েডরের পররাষ্ট্রমন্ত্রী গিলম্ লংও এ বিষয়ে মন্তব্য করতে রাজি হননি।বিবিসি
