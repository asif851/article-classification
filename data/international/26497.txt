
ইরাকের রাজধানী বাগদাদের উত্তরে গতকাল সোমবার আত্মঘাতী বোমা হামলায় অন্তত ১৭ জন নিহত হয়েছেন। আহত হয়েছেন কমপক্ষে ৩৬ জন। দিয়ালা প্রদেশের স্বাস্থ্য বিভাগের মুখপাত্র ফারিস আল আজাউই ও দুর্ঘটনাস্থলটির স্থানীয় কর্মকর্তা হাসান আল-মামুরি বলেন, খালিসি শহরের প্রবেশমুখে একটি তল্লাশিচৌকির কাছে আত্মঘাতী হামলাকারী গাড়ি বোমার বিস্ফোরণ ঘটান। এ হামলার দায় তাৎক্ষণিকভাবে স্বীকার করেনি কেউ। কিন্তু সন্দেহের তীর দেশটিতে সক্রিয় জঙ্গিগোষ্ঠী ইসলামিক স্টেটের (আইএস) দিকেই। এএফপি
