
চীনের হুনান প্রদেশে আজ শনিবার তরল দাহ্য পদার্থবাহী গাড়ি ও দূরপাল্লার দোতলা একটি বাসের সংঘর্ষে অগ্নিকাণ্ডের ঘটনায় কমপক্ষে ৩৮ জন নিহত হয়েছে। আহত হয়েছে পাঁচজন। এ ঘটনায় আরও পাঁচটি গাড়ি আগুনে পুড়ে গেছে বলে দেশটির রাষ্ট্রীয় গণমাধ্যম সিনহুয়ার খবরে জানানো হয়।এএফপির খবরে বলা হয়, স্থানীয় সময় ভোর তিনটার দিকে দাহ্য পদার্থবাহী গাড়িটি যাত্রীবাহী দোতলা বাসটিকে ধাক্কা দেয়। এতে ওই গাড়িতে আগুন ধরে তা ছড়িয়ে পড়ে। এতে কমপক্ষে ৩৮ জন নিহত ও পাঁচজন আহত হয়। পাশে থাকা আরও পাঁচটি গাড়ি আগুনে পুড়ে যায়। সকাল আটটার দিকে ওই আগুন নিভিয়ে ফেলা হয়। দোতলা বাসটিতে ৫৩ জন যাত্রী ছিল।এ ঘটনার পর যোগাযোগ মন্ত্রণালয়ের কর্তকর্তা ও পুলিশ ঘটনাস্থল পরিদর্শনে গেছেন।গত বছর জুন মাসে চীনের ফুজিয়ান প্রদেশের জিয়ামেনে যাত্রীবাহী একটি বাসে অগ্নিকাণ্ডের ঘটনায় অন্তত ৪২ জন নিহত হয়েছিল।
