
ভারতীয় বিমান সংস্থা এয়ার ইন্ডিয়ার একজন কারিগরি কর্মী উড়োজাহাজের ইঞ্জিনের ভেতরে ঢুকে গিয়ে প্রাণ হারিয়েছেন। সম্ভবত চালু থাকা ইঞ্জিনটিই তাঁকে টেনে নিয়েছিল। মুম্বাইয়ের ছত্রপতি শিবাজি বিমানবন্দরে গত বুধবার রাতে এ ‘দুর্ঘটনার’ সময় রবি সুব্রামানিয়াম নামে ওই কর্মী ইঞ্জিনের কাছাকাছি দাঁড়িয়ে ছিলেন। দুর্ঘটনার কারণ এখনো নিশ্চিতভাবে জানা যায়নি। স্থানীয় সংবাদমাধ্যম জানায়, এয়ার ইন্ডিয়ার বিমানটি হায়দরাবাদের উদ্দেশে যাত্রা করার মাত্র কয়েক মিনিট আগে এ ঘটনা ঘটে। উড্ডয়নের ঠিক আগে কর্মীটি কীভাবে বিমানটির এত কাছাকাছি গেলেন, তা স্পষ্ট নয়। এনডিটিভি
