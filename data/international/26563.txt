
আফ্রিকার দেশ লেসোথোয় সেনা অভ্যুত্থানের পর প্রধানমন্ত্রী টমাস থাবানে গতকাল শনিবার দক্ষিণ আফ্রিকায় পালিয়ে গেছেন। তিনি বলেছেন, তাঁর জীবন বিপন্ন। জীবনের নিশ্চয়তা পেলে তিনি আবার দেশে ফিরে আসবেন। দেশে একটি জোট সরকারের নেতৃত্ব দিয়েছেন থাবানে। জোটের মধ্যে দ্বন্দ্বের জের ধরে গত জুনে তিনি পার্লামেন্ট অধিবেশন স্থগিত করেন। সেই থেকেই সংকটের শুরু। ১৯৬৬ সালে স্বাধীন হওয়ার পর এ পর্যন্ত বেশ কয়েকবার সেনা অভ্যুত্থান হয়েছে দেশটিতে। বিবিসি
