
মালয়েশিয়ায় একটি মস্ত অজগর ধরা পড়েছে। প্রাথমিক তথ্য অনুযায়ী, অজগরটির দৈর্ঘ্য আট মিটার। এযাবৎ ধরা পড়া সবচেয়ে দীর্ঘ সাপের রেকর্ড গড়তে পারে এটি। আজ সোমবার দ্য গার্ডিয়ান অনলাইনের প্রতিবেদনে এই তথ্য জানানো হয়।খবরে বলা হচ্ছে, অজগরটি দেশটির পেনাং দ্বীপের পেয়া তেরুবং শহরে নির্মাণাধীন একটি উড়ালসেতুর স্থানে পাওয়া যায়। মালয়েশিয়ার বেসামরিক প্রতিরক্ষা বাহিনীর সদস্যরা এটি ধরেন। সংস্থার কর্মকর্তা হারমি হেরিসিয়াম বলেন, অজগরটির ব্যাপারে গত বৃহস্পতিবার শ্রমিকেরা তাঁদের অবহিত করেন। এরপর আধা ঘণ্টার মধ্যে এটিকে ধরে ফেলা হয়। হারমি বলেন, সাপটির দৈর্ঘ্য আট মিটার। ওজন প্রায় ২৫০ কেজি।দক্ষিণ-পূর্ব এশিয়ায় এই ধরনের সাপ দেখা যায়।গিনেস বুক অব ওয়ার্ল্ড রেকর্ডসের তথ্য অনুযায়ী, এ পর্যন্ত ধরা পড়া সবচেয়ে দীর্ঘ সাপের দৈর্ঘ্য ৭ দশমিক ৬৭ মিটার। ওজন ১৫৮ দশমিক ৮ কেজি। এটা ২০১১ সালের তথ্য। সাপটি যুক্তরাষ্ট্রে আছে। ওই সাপের রেকর্ড এখনো বহাল আছে।
