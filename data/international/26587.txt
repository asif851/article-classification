
মিসরে তিনটি মিনিবাসের মধ্যে সংঘর্ষ হয়েছে। এতে অন্তত ৩০ জন নিহত হয়েছে। আহত হয়েছে বেশ কয়েকজন।আজ সোমবার সকালে দেশটির দক্ষিণাঞ্চলীয় আসওয়ান প্রদেশে এই সড়ক দুর্ঘটনা ঘটে।হাসপাতাল ও নিরাপত্তা সূত্রের বরাত দিয়ে বার্তা সংস্থা এএফপির খবরে জানানো হয়, মিনিবাসগুলো বেপরোয়া গতিতে ছোটার কারণে এ দুর্ঘটনা ঘটেছে বলে ধারণা করা হচ্ছে।একই দিন রাজধানী কায়রোর দক্ষিণে পৃথক একটি সড়ক দুর্ঘটনায় অন্তত ১৫ জন আহত হয়েছে।দুর্বল যোগাযোগব্যবস্থা ও আইনি দুর্বলতার কারণে দেশটিতে সচরাচর সড়ক দুর্ঘটনা ঘটে।গত আগস্টে সিনাই উপত্যকার কাছে এমনই একটি সড়ক দুর্ঘটনায় ৩১ জন নিহত ও ৪১ জন আহত হয়।বিশ্ব স্বাস্থ্য সংস্থার (ডব্লিউএইচও) প্রতিবেদন অনুযায়ী, দেশটিতে প্রতিবছর সড়ক দুর্ঘটনায় ১২ হাজার মানুষের প্রাণহানি ঘটে।
