
অনাকাঙ্ক্ষিত গর্ভধারণ ও যৌনবাহিত রোগের প্রকোপ ঠেকাতে পুরুষদের কনডমের মান আরও কত নিখুঁত করা যায়, তা নিয়ে প্রতিযোগিতা অনুষ্ঠিত হয়েছে। আয়োজকেরা বলছেন, দীর্ঘদিন ধরে কনডম তৈরি করছে এমন খ্যাতিমান কোম্পানিগুলো ছাড়াও অনেক বিজ্ঞানী ওই প্রতিযোগিতায় অংশ নেন।নতুন ধরনের কনডম তৈরির জন্য অনেক অদ্ভুত ও কার্যকর ধারণা মিলেছে ওই প্রতিযোগিতা থেকে। কয়েকটি নমুনায় দেখানো হয়েছে কীভাবে গরুর পায়ের গোড়ালির শিরা বা মাছের চামড়া থেকে কলা (টিস্যু) নিয়ে টেকসই কনডম তৈরি করা যায়।ওই প্রতিযোগিতায় ৮১২টি ধারণা জমা পড়েছে। এর মধ্যে ১১টি ধারণাকে পুরস্কৃত করা হয়েছে।আজ বৃহস্পতিবার টাইমস অব ইন্ডিয়া অনলাইনে প্রকাশিত প্রতিবেদনে জানানো হয়, মার্কিন দাতব্যপ্রতিষ্ঠান বিল ও মেলিনডা গেটস ফাউন্ডেশন এই প্রতিযোগিতার আয়োজন করে। গতকাল বুধবার পুরস্কার বিজয়ীদের নাম ঘোষণা করা হয়।ফাউন্ডেশন জানিয়েছে, প্রতিযোগিতায় ৮১২টি আবেদন জমা পড়েছে। এর মধ্য থেকে ১১টি পুরস্কারের জন্য নির্বাচিত করা হয়েছে।পুরস্কার হিসেবে প্রত্যেক বিজয়ীকে এক লাখ মার্কিন ডলার করে দেওয়া হয়েছে। ভবিষ্যতে এই ধারণাগুলোর মধ্য থেকে যেগুলো বাস্তবায়ন করা হবে, তাদের ১০ লাখ ডলার করে পুরস্কার দেওয়া হবে।
