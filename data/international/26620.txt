
ভেনেজুয়েলার সাবেক মিস ইউনিভার্স মনিকা স্পেয়ার (২৯) ও তাঁর সাবেক স্বামী টমাস বেরি (৩৯) দুর্বৃত্তদের গুলিতে নিহত হয়েছেন।‘দ্য ডেইলি নিউজ’-এর এক খবরে বলা হয়, গত সোমবার রাতে তাঁদের ছোট মেয়ে মায়ার (৫) সামনেই এ ঘটনা ঘটে।এ সময় দুর্বৃত্তদের ছোড়া একটি গুলি মায়ার পায়ে বিদ্ধ হয়।এ ঘটনায় পাঁচজনকে আটক করেছে পুলিশ।জানা গেছে, গত সোমবার রাতে মনিকা স্পেয়ার তাঁর মেয়েকে নিয়ে সাবেক স্বামীর সঙ্গে ঘুরতে বেরিয়েছিলেন।ফেরার পথে পুয়ের্তো ক্যাবেলো ও ভ্যালেনসিয়ার মধ্যবর্তী একটি স্থানে তাঁদের গাড়িটি নষ্ট হয়।তাঁরা রাস্তার পাশে দাঁড়িয়ে গাড়ি ঠিক করছিলেন।এ সময় দুর্বৃত্তরা তাঁদেরকে লক্ষ্য করে গুলি ছুড়লে মনিকা স্পেয়ার ও টমাস বেরির মৃত্যু হয়।পায়ে গুলিবিদ্ধ অবস্থায় মায়াকে পুলিশ পাহারায় হাসপাতালে নিয়ে যাওয়া হয়।পুয়ের্তো ক্যাবেলোর পুলিশ জানিয়েছে, ঘটনার সঙ্গে জড়িত সন্দেহে পাঁচজনকে আটক করা হয়েছে।তাদের সবার বয়স ১৮ বছরের নিচে।তবে ঠিক কী কারণে এই হত্যাকাণ্ড এবং এর সঙ্গে তাঁদের চালক জড়িত কি না, তা এখনো পরিষ্কার নয়।এদিকে তাঁদের মৃত্যুতে দেশটির প্রেসিডেন্ট নিকোলা মাদুরো শোক প্রকাশ করেছেন।তিনি বলেন, ‘মনিকা স্পেয়ারের মৃত্যু আমাদের জন্য অনেক বড় ক্ষতি।’২০০৪ সালে মনিকা স্পেয়ার মিস ইউনিভার্স খ্যাতি লাভ করেন।তিনি বিভিন্ন রকম মানবসেবামূলক কাজের সঙ্গে যুক্ত ছিলেন।এ ছাড়া মানসিকভাবে প্রতিবন্ধী টিনএজারদের কাজের ব্যবস্থাও করতেন তিনি।
