
হংকংয়ের পর্বতারোহী লাই চি ওয়াই। ৩৫ বছর বয়সী লাইয়ের নেশা পর্বতের চূড়া ছোঁয়ার। কিন্তু সাত বছর আগে এক সড়ক দুর্ঘটনায় দুই পায়ে হাঁটার শক্তি হারিয়ে ফেলেন তিনি। এরপর চলাফেরায় তাঁর একমাত্র সম্বল হয় হুইলচেয়ার। এতেও পাহাড়ে ওঠার নেশা থেকে একটু পিছ পা হননি লাই। হুইলচেয়ার নিয়েই পাহাড়ে ওঠার প্রশিক্ষণ শুরু করেন তিনি। অতঃপর হুইলচেয়ার নিয়েই বন্ধুর পথ পেরিয়ে ১ হাজার ৬২৪ ফুট উচ্চতার লায়ন রক জয় করেন তিনি। আর এর মাধ্যমেই চীনের প্রথম অ্যাথলেট হিসেবে লরেস ওয়ার্ল্ডস বেস্ট স্পোর্টিং মোমেন্টের জন্য মনোনীত হয়েছেন। চলতি মাসে তোলা লাই চি ওয়াইয়ের এই ছবিগুলো রয়টার্স থেকে নেওয়া।






