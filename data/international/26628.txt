
সামাজিক যোগাযোগের মাধ্যম টুইটারে সম্প্রতি কয়েকটি ছবি নিয়ে চলছে জল্পনা-কল্পনা। ছবিগুলোতে দেখা যাচ্ছে, যুক্তরাজ্যের লন্ডনের ফারিংডন এলাকায় একজন নারী এক পুরুষের গলায় দড়ি লাগিয়ে পোষা কুকুরের মতো হিড় হিড় করে টেনে নিয়ে যাচ্ছেন। লোকটি চার পেয়ে প্রাণীর মতোই হাঁটু মুড়ে ও দুহাত দিয়ে হেঁটে ওই নারীর পিছু পিছু যাচ্ছেন।ডেইলি মেইল-এর খবরে বলা হয়, পুরুষটি রীতিমতো কেতাদুরস্ত পোশাক পরা। নারীটির এক হাতে কফির পেয়ালা, অন্য হাতে পুরুষের গলায় বাঁধা দড়ি।এ দৃশ্য দেখে পথচারী অনেকেই থমকে যান কিছু মুহূর্তের জন্য। তবে এটা কি কোনো রিয়ালিটি শোর স্টান্ট, নাকি অন্য কোনো ব্যাপার, তা জানা যায়নি।
পথচারী কেউ একজন এ ঘটনার ছবি তুলে টুইটারে পোস্ট করেন।আর তা দেখে টুইটারে কেউ কেউ মন্তব্য করেছেন, ওই ব্যক্তি নিশ্চয় বাজিতে হেরে গেছেন। আবার কারও ধারণা, এটি হয়তো কোনো বিজ্ঞাপন।
