
নাইজেরিয়ার দক্ষিণ-পূর্বাঞ্চলে এক রহস্যময় রোগে গত কয়েক দিনে অন্তত ১৮ জনের মৃত্যু হয়েছে বলে স্থানীয় সরকারি কর্মকর্তারা জানিয়েছেন। ওন্দো রাজ্যের একটি শহরে রোগটির প্রকোপ শুরু হওয়ার পর তা দ্রুত ছড়িয়ে পড়ে। এ রোগে আক্রান্ত ব্যক্তি ঝাপসা দেখা, মাথা ধরা ও জ্ঞান হারিয়ে ফেলার সমস্যায় ভোগে। আক্রান্ত হওয়ার ২৪ ঘণ্টার মধ্যেই রোগীর মৃত্যু হয়। স্বাস্থ্য কর্মকর্তারা বিষয়টি খতিয়ে দেখতে ওন্দোর শহরটিতে গিয়েছেন। রাজ্য সরকারের একজন মুখপাত্র বলেন, এ পর্যন্ত পরীক্ষা করে ইবোলা বা অন্য কোনো ভাইরাসের উপস্থিতি পাওয়া যায়নি। বিবিসি
