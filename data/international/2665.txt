
নেদারল্যান্ডসের মন্ত্রিসভায় নারীদের মুখাবয়ব ঢেকে রাখার ইসলামি পোশাক নেকাবকে আংশিকভাবে নিষিদ্ধ করার বিল গতকাল শুক্রবার অনুমোদন হয়েছে। স্বরাষ্ট্রমন্ত্রী রোনাল্ড প্লাস্টার্কের উত্থাপিত বিলটি মন্ত্রিসভায় অনুমোদন হওয়ার পর সরকারি এক বিবৃতিতে বলা হয়, ‘শিক্ষা ও স্বাস্থ্যসেবা প্রতিষ্ঠান, সরকারি ভবন ও গণপরিবহনের ক্ষেত্রে ভবিষ্যতে মুখ-ঢাকা কাপড় পরিধান করে চলাচল গ্রহণযোগ্য নয়।’ প্রধানমন্ত্রী মার্ক রুট্টে সাংবাদিকদের বলেন, রাস্তাঘাটে বোরকা পরিধানের ব্যাপারে এই নিষেধাজ্ঞা প্রযোজ্য নয়। তবে শুধু ‘সুনির্দিষ্ট পরিস্থিতি যেখানে মানুষদের মুখাবয়ব দেখানো প্রয়োজন’ অথবা যেখানে নিরাপত্তাজনিত কারণ রয়েছে সেখানেই ওই নিষেধাজ্ঞা প্রযোজ্য।এএফপি।
