
জার্মানির দক্ষিণাঞ্চলের একটি শহরে ১৬ বছর বয়সী এক কিশোর খেলনা বন্দুক নিয়ে ব্যাংকে ডাকাতি করেছে। পরে দেশ ছেড়ে পালানোর সময় পুলিশ তাকে গ্রেপ্তার করেছে।গতকাল সোমবার বার্তা সংস্থা পিটিআইয়ে প্রকাশিত প্রতিবেদনে জানানো হয়, অজ্ঞাতনামা ওই কিশোর গত সপ্তাহে জার্মানির দক্ষিণাঞ্চল শহরের একটি ব্যাংকে ডাকাতি করে। খেলনা বন্দুক নিয়ে ব্যাংকে হাজির হয়ে সে কর্মীদের ভয় দেখায়। অস্ত্রের মুখে ভীত-সন্ত্রস্ত ব্যাংকের কর্মীরা ওই কিশোরকে চার অঙ্কের অর্থ দিয়ে দেন। এরপর সে বাইসাইকেলে করে পালিয়ে যায়।পুলিশ জানিয়েছে, ওই কিশোর সীমান্ত পার হয়ে অস্ট্রিয়ায় পালিয়ে যাওয়ার চেষ্টা করছিল। কিন্তু সীমান্তে পৌঁছার আগেই তাকে গ্রেপ্তার করা হয়। খেলনা বন্দুক নিয়ে ব্যাংক ডাকাতির কথা স্বীকার করেছে ওই কিশোর।
