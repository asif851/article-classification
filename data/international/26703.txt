
ভারতের সাবেক প্রধানমন্ত্রী রাজীব গান্ধীর হত্যাকাণ্ডে জড়িত ব্যক্তিদের সাজা মওকুফ করে তাঁদের মুক্তি দেওয়ার ব্যাপারে তামিলনাড়ু রাজ্য সরকার যে সিদ্ধান্ত নিয়েছিল, দেশটির সুপ্রিম কোর্ট তা বাতিল করে দিয়েছেন। সর্বোচ্চ আদালতের এ রায়ের ফলে রাজীব হত্যায় দোষী সাব্যস্ত হওয়া ব্যক্তিদের আর মুক্তি পাওয়ার সুযোগ রইল না। তাঁদের আমৃত্যু কারাগারে থাকতে হবে। সুপ্রিম কোর্ট বলেছেন, কেন্দ্রীয় সরকারের সঙ্গে আলোচনা না করে এ বিষয়ে এককভাবে সিদ্ধান্ত নেওয়ার এখতিয়ার তামিলনাড়ু সরকারের নেই। গত বছরের ১৮ ফেব্রুয়ারি সুপ্রিম কোর্ট মৃত্যুদণ্ডপ্রাপ্ত তিন আসামি পেরারিভালান, মুরুগান ও শান্তর সাজা মওকুফ করে যাবজ্জীবন কারাদণ্ডের আদেশ দিয়েছিলেন। টাইমস অব ইন্ডিয়া
