
চীনের তিয়ানআনমেন স্কয়ারের ঘটনার ব্যাপারে ‘হস্তক্ষেপ’ বন্ধের জন্য যুক্তরাষ্ট্রের প্রতি আহ্বান জানিয়েছে বেইজিং। গণতন্ত্রকামী আন্দোলনকারীদের বিরুদ্ধে ওই রক্তক্ষয়ী দমন অভিযানের ২৪তম বর্ষপূর্তির প্রাক্কালে শুক্রবার যুক্তরাষ্ট্র ঘটনাটির পূর্ণাঙ্গ বিবরণ প্রকাশের আহ্বান জানিয়েছিল।
চীনের পররাষ্ট্র মন্ত্রণালয়ের মুখপাত্র হং লেই বলেন, যুক্তরাষ্ট্রকে রাজনৈতিক উদ্দেশ্যমূলক ধারণা পরিহার করার আহ্বান জানাচ্ছি। যুক্তরাষ্ট্রের উচিত চীনের অভ্যন্তরীণ বিষয়ে হস্তক্ষেপসহ অন্যান্য অন্যায্য পদক্ষেপ অবিলম্বে বন্ধ করা। এ ছাড়া দ্বিপক্ষীয় সম্পর্কে বাধা সৃষ্টিকারী যেকোনো পদক্ষেপ থেকে তাদের বিরত থাকা উচিত। এএফপি ও বিবিসি।
