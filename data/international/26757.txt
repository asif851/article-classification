
হরিয়ানার কুরুক্ষেত্র জেলার এক গ্রামে কিশোরীকে গণধর্ষণের পর হত্যার অভিযোগ ছিল কিশোরের বিরুদ্ধে। সেই কিশোরের লাশ উদ্ধার করেছে পুলিশ। গত মঙ্গলবার গ্রামের এক খাল থেকে ওই কিশোরের লাশ উদ্ধার করা হয়।
বিবিসি অনলাইনের প্রতিবেদনে বলা হয়, পুলিশ জানিয়েছে, ওই কিশোরের মরদেহ এতটাই বিকৃত হয়েছিল যে প্রথমে কেউ শনাক্ত করতেই পারেনি। পরে পরিবারের লোকজন শনাক্ত করে তাকে।
৯ জানুয়ারি ওই কিশোরী প্রাইভেট পড়তে গিয়ে নিখোঁজ হয়। তিন দিন পর জিন্দ জেলায় একটি খালের পাশ থেকে তার ক্ষতবিক্ষত লাশ পাওয়া যায়। এ হত্যাকাণ্ড এতটাই বীভৎস ছিল যে একে দিল্লির ‘নির্ভয়া কাণ্ডের’ সঙ্গে তুলনা করে পুলিশ। দিল্লিতে ২০১২ সালের ডিসেম্বরে চলন্ত বাসে ধর্ষণ ও নির্যাতনের পর ২৩ বছর বয়সী মেডিকেলের ছাত্রী ‘নির্ভয়া’কে ছুড়ে ফেলা হয়। পরে চিকিৎসাধীন অবস্থায় মারা যান নির্ভয়া।
ময়নাতদন্তে জানা যায়, হরিয়ানার এই কিশোরীকে গণধর্ষণের পর খুন করা হয়। তার শরীরের বিভিন্ন জায়গায় ১৯টি গভীর ক্ষত ছিল।
