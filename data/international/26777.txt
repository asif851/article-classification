
মার্কিন প্রেসিডেন্ট নির্বাচনে সরাসরি ভোটকেন্দ্রের প্রথম ফলাফলে হিলারি ক্লিনটন জয়ী হয়েছেন। ভোটকেন্দ্রটি হলো নিউ হ্যাম্পশায়ারের উত্তরে ছোট্ট শহর ডিক্সভিল নচে। সেখান ভোটার আটজন।
যুক্তরাষ্ট্রের স্থানীয় সময় রাত ১২টা ১ মিনিটে ডিক্সভিল নচে ভোটকেন্দ্রে আটজন নাগরিক ভোটাধিকার প্রয়োগ করেন। এর মধ্যে হিলারি ক্লিনটন পেয়েছেন ৪ ভোট, ডোনাল্ড ট্রাম্প পেয়েছেন ২ এবং গের জনসন পেয়েছেন ১ ভোট। অবশিষ্ট ভোটটি দেওয়া হয়েছে গতবারের রিপাবলিকান প্রেসিডেন্ট প্রার্থী মিট রমনিকে।
কানাডা সীমান্ত থেকে ১০ মাইল দক্ষিণে ডিক্সভিল নচে ১৯৪৮ সাল থেকে অন্যান্য রাজ্য থেকে আলাদা সময়ে ভোট দেওয়ার ইতিহাস রয়েছে। ১৯৫২ সালে তাদের ভোট দেওয়ার সময়টি একবার পরিবর্তন করা হয়। ১৯৬৪ সাল থেকে তাঁরা আবার নির্বাচনের দিন রাত ১২টা ১ মিনেটে ভোট দিয়ে আসছেন। অনেকটা মধ্যরাতের প্রথম প্রহরে করা কোনো অনুষ্ঠানের মতো ডিক্সভিল নচের এই ভোটদান প্রক্রিয়া আন্তর্জাতিক গণমাধ্যম সরাসরি সম্প্রচার করে। ভোটার আটজন হলেও গণমাধ্যমকর্মীর ছিলেন শতাধিক।
আরও পড়ুন : 
এবার পালা ভোটেরহিলারি-ট্রাম্প নিয়ে শেষ মুহূর্তের হিসাব-কিতাবহিলারির জয় নিয়ে ওবামার বাজি
