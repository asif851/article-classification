
২০৮ জন অভিবাসীসহ সাগরে ভাসমান একটি নৌযান উদ্ধার করেছে মিয়ানমারের নৌবাহিনী। এতে প্রায় ২০০ জন ‘বাঙালি’ রয়েছেন বলে একজন জ্যেষ্ঠ কর্মকর্তা দাবি করেছেন। এটাই মিয়ানমার সরকারের সাগর থেকে অভিবাসন-প্রত্যাশীদের উদ্ধারে প্রথম অভিযান। মিয়ানমানের পশ্চিমাঞ্চলীয় রাখাইন রাজ্যের জ্যেষ্ঠ কর্মকর্তা তিং মুয়াং সোয়ে আজ শুক্রবার বার্তা সংস্থা এএফপিকে বলেন, ‘গতকাল ২১ মে নৌ-বাহিনীর জাহাজ সাগরে পরিদর্শনের সময় তারা দুটি নৌযান দেখতে পায়। এর একটিতে প্রায় ২০০ জন বাঙালি ছিল।’ আঞ্চলিক অভিবাসী সংকট নিরসনে আন্তর্জাতিক চাপের পর মিয়ানমার অভিবাসী উদ্ধারে নেমেছে।
