
এবারের লোকসভা নির্বাচনে বিপুলভাবে বিজয়ী বিজেপির তারকা প্রার্থীদেরও অনেকেই জয়ের মালা পরেছেন৷ অন্যদিকে পশ্চিমবঙ্গে বিজয়ী তৃণমূল কংগ্রেসের তারকা প্রার্থীদের জয়জয়কার। তবে দলের শোচনীয় পরাজয়ের শিকার হয়েছেন কংগ্রেসের তারকারাও৷বিজেপির প্রার্থী অভিনেত্রী কিরণ খের চণ্ডীগড় থেকে কংগ্রেসের শক্তিশালী প্রার্থী পবন বনশালকে হারিয়েছেন। পাঞ্জাবের গুরুদাসপুর আসনে বিজেপির প্রার্থী অভিনেতা বিনোদ খান্না কংগ্রেসের প্রতাপ সিং বাজুয়াকে হারিয়েছেন। পশ্চিমবঙ্গের বাঁকুড়ায় তৃণমূল কংগ্রেসের মুনমুন সেন সিপিএমের বাসুদেব আচার্যকে হারিয়েছেন। বীরভূমে অভিনেত্রী শতাব্দী রায় হারিয়েছেন সিপিএমের এলাহী কামার মাহমুদকে৷ অভিনেতা তাপস পাল কৃষ্ণনগর আসনে হারিয়েছেন সিপিএমের শান্তনু ঝাকে৷মেদিনীপুরে তৃণমূল কংগ্রেস প্রার্থী অভিনেত্রী সন্ধ্যা রায় হারালেন সিপিএমের প্রবোধ পান্ডাকে৷ ঘাটাল আসেন জিতেছেন তৃণমূলের প্রার্থী নায়ক দেব৷ বহরমপুর আসনে কংগ্রেসের বর্তমান সাংসদ ও মন্ত্রী অধীর রঞ্জন চৌধুরীর কাছে হেরেছেন তৃণমূল প্রার্থী গায়ক ইন্দ্রনীল সেন৷ দার্জিলিং আসনে জিততে পারেননি তৃণমূল প্রার্থী ফুটবলার বাইচুং ভুটিয়া৷ হেরেছেন বিজেপির এস এস আহলুওয়ালের কাছে৷ আসানসোল আসনেও বিজেপির প্রার্থী গায়ক বাবুল সুপ্রিয় তৃণমূলের দোলা সেনকে হারিয়েছেন।শ্রীরামপুর আসন থেকে বিজেপির প্রার্থী গায়ক বাপ্পী লাহিড়ী হেরেছেন৷ বিজেপির আরেক তারকা প্রার্থী জাদুকর পিসি সরকার বিপুল ব্যবধানে হেরে গেছেন রাজ্যের বারাসাত আসন থেকে। বিহারের পাটনা সাহেব আসনে বিজেপির বর্তমান সাংসদ অভিনেতা শত্রুঘ্ন সিনহা বিপুল ভোটে বিজয়ী হয়েছেন৷ উত্তর প্রদেশের মথুরায় বিজেপির প্রার্থী অভিনেত্রী হেমা মালিনী জয় পেলেন৷ভারতজুড়ে কেবল হারের সংবাদই আছে কংগ্রেসের তারকাদের। উত্তর প্রদেশের মিরাট আসনে মাত্র ১৩ হাজার ভোট পেয়ে চতুর্থ হয়েছেন কংগ্রেস প্রার্থী অভিনেত্রী নাগমা। গািজয়াবাদ আসন থেকে কংগ্রেস প্রার্থী অভিনেতা রাজ বব্বর বিজেপির প্রার্থী সাবেক সেনাপ্রধান বিজয় কুমার সিংয়ের কাছে বড় ব্যবধানে হেরেছেন৷ অভিনেত্রী রাষ্ট্রীয় লোকদলের প্রার্থী জয়াপ্রদা হেরে গেছেন উত্তর প্রদেশের বিজনোর আসন থেকে। পিটিআই, এনডিটিভি৷
