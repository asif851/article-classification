
হামলার ঘটনার ২৪ ঘণ্টা পর দর্শনার্থীদের জন্য ফ্রান্সের প্যারিসের ল্যুভ জাদুঘর ফের খুলেছে।
বার্তা সংস্থা এএফপির প্রতিবেদনে জানানো হয়, স্থানীয় সময় গতকাল শনিবার সকাল সাড়ে নয়টায় ল্যুভ জাদুঘর দর্শনার্থীদের জন্য ফের খোলে।
সকালে জাদুঘরের প্রধান ফটকের সামনে বেশ কিছু দর্শনার্থীকে জড়ো হতে দেখা গেছে। হামলার পর জাদুঘর এলাকায় নিরাপত্তা জোরদার করা হয়েছে।
গত শুক্রবার ল্যুভ জাদুঘরের বাইরে টহল সেনার ওপর ছুরি নিয়ে হামলা চালান এক ব্যক্তি। এ সময় হামলাকারীকে গুলি করে আহত করা হয়।
দেশটির কর্তৃপক্ষ এই হামলাকে ‘সন্ত্রাসবাদী’ কাজ বলে অভিহিত করেছে।
ফ্রান্সের তদন্ত কর্মকর্তারা বলছেন, হামলাকারী মিসরের নাগরিক। তাঁর নাম আবদুল্লাহ রেদা আল-হাম্মামি। বয়স ২৯ বছর। তিনি ভ্রমণ ভিসা নিয়ে এক সপ্তাহ আগে প্যারিসে যান।
আরও পড়ুন: 
ল্যুভ জাদুঘরে ছুরি নিয়ে সেনার ওপর হামলাপ্যারিসের জাদুঘরে হামলাকারী যুবক মিসরের নাগরিক
