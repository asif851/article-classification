
ইসরায়েলকে জার্মানির নাৎসি নেতা অ্যাডলফ হিটলারের চেয়েও বর্বর বলে উল্লেখ করেছেন তুরস্কের প্রধানমন্ত্রী রিসেপ তাইপে এরদোয়ান।এবিসি নিউজে প্রকাশিত প্রতিবেদনে জানানো হয়, গাজায় চালানো ইসরায়েলের স্থল অভিযানের প্রসঙ্গ টেনে গতকাল শনিবার তুরস্কে এক নির্বাচনী সমাবেশে এ মন্তব্য করেন দেশটির প্রধানমন্ত্রী।আগামী মাসে তুরস্কে প্রেসিডেন্ট নির্বাচন অনুষ্ঠিত হবে। ওই নির্বাচন উপলক্ষে কৃষ্ণসাগর পাড়ের একটি বন্দর শহরে সমাবেশ করেন এরদোয়ান।এরদোয়ান অভিযোগ করেন, ফিলিস্তিন-শাসিত গাজায় অসমশক্তি প্রয়োগ করছে ইসরায়েল।গাজায় ইসরায়েলি বর্বর অভিযানের কারণে তুরস্ক-ইসরায়েল সম্পর্ক স্বাভাবিক করার চেষ্টা ব্যাহত হয়েছে বলেও উল্লেখ করেন এরদোয়ান।এদিকে তুরস্কে ইসরায়েলবিরোধী বিক্ষোভ হয়েছে।৮ জুলাই থেকে গাজায় শুরু হওয়া ইসরায়েলের অভিযান আজ রোববার ত্রয়োদশ দিনে পড়েছে। এই সময়ে গাজায় নিহতের সংখ্যা বেড়ে ৩৪৫ জনে দাঁড়িয়েছে। আহত হয়েছে দুই সহস্রাধিক। হতাহতদের মধ্যে অধিকাংশই বেসামরিক নাগরিক। তাদের মধ্যে নারী ও শিশুও রয়েছে।
