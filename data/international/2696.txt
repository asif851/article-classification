
আপনি কি অফিসে ‘ডেস্ক জব’ অর্থাৎ চেয়ারে টানা বসে থেকে কাজ করেন? দিনভর লম্বা সময় চেয়ারে বসে কাজ করতে করতে আপনি ক্লান্ত? কোমরে, ঘাড়ে কিংবা হাতের ব্যথায় আক্রান্ত? তাহলে ফিলিপাইনে চালু হওয়া নতুন এক নিয়ম থেকে অনুপ্রেরণা নিতে পারেন আপনিও। দেশটিতে ডেস্কের কাজ করা চাকুরেদের জন্য কাজের মধ্যে নিয়মিত ব্যবধানের চেয়ার-টেবিল থেকে উঠে দাঁড়িয়ে হেঁটে আসার নিয়ম করা হয়েছে।ফিলিপাইনের শ্রম ও কর্মসংস্থান মন্ত্রণালয় ১৮ অক্টোবর নতুন নিয়মটি চালু করেছে। দুই সপ্তাহের মধ্যে নিয়মটি চালু হবে। স্থানীয় গণমাধ্যমের প্রতিবেদনে বলা হয়েছে, নতুন নিয়ম অনুযায়ী প্রতি দুই ঘণ্টায় ডেস্কের কর্মীকে অবশ্যই পাঁচ মিনিটের বিরতি নিতে হবে।মন্ত্রণালয়ের পক্ষ থেকে বলা হয়, যেসব কর্মীকে লম্বা সময় বসে কাজ করতে হয় তাঁদের পেশাগত নিরাপত্তা ও স্বাস্থ্যগত সমস্যার বিষয় নিয়ে তাঁদের সঙ্গে আলোচনার ভিত্তিতে নিয়োগদানকারী কর্তৃপক্ষের অন্যান্য দরকারি পদক্ষেপ নিতে হবে।আরেক গবেষণায় বলা হয়, মাঝারি ধরনের ব্যায়াম যেমন প্রতিদিন সাইক্লিং করলে অথবা এক ঘণ্টা হাঁটলে দূর হতে পারে আট ঘণ্টা অথবা আরও বেশি সময় ধরে বসে থাকার কারণে সৃষ্ট স্বাস্থ্যঝুঁকি। তো, আপনি কিসের অপেক্ষায় আছেন? চেয়ার থেকে উঠুন, হাঁটুন!
