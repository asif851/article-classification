
রাশিয়ার যুদ্ধবিমানগুলো সিরিয়ার আইএসের অবস্থানে বোমাবর্ষণ অব্যাহত রেখেছে। সিরিয়ার সেনাবাহিনী ও সহযোগী মিলিশিয়ারা রুশ যুদ্ধবিমানের সহায়তায় দেশের পশ্চিমাঞ্চল পুনর্দখলের লক্ষ্যে বিদ্রোহীদের ওপর গতকাল বৃহস্পতিবার হামলা চালিয়েছে। বিদ্রোহীরা চলতি বছরের শুরুর দিকে ওই এলাকার নিয়ন্ত্রণ নিয়েছিল। কাস্পিয়ান সাগর থেকে গতকালও সিরিয়ায় ক্রুজ ক্ষেপণাস্ত্র নিক্ষেপ করেছে রাশিয়া। খবর রয়টার্সের।সিরিয়ার সেনাবাহিনী ও সহযোগী মিলিশিয়ারা রুশ যুদ্ধবিমানের সহায়তায় দেশের পশ্চিমাঞ্চল পুনর্দখলের লক্ষ্যে বিদ্রোহীদের ওপর গতকাল বৃহস্পতিবার হামলা চালিয়েছে। বিদ্রোহীরা চলতি বছরের শুরুর দিকে ওই এলাকার নিয়ন্ত্রণ নিয়েছিল। কাস্পিয়ান সাগর থেকে গতকালও সিরিয়ায় ক্রুজ ক্ষেপণাস্ত্র নিক্ষেপ করেছে রাশিয়া। খবর রয়টার্সের।রাশিয়ার পররাষ্ট্র মন্ত্রণালয় বলেছে, কাস্পিয়ান সাগরে তাদের যুদ্ধজাহাজ থেকে ছোড়া ক্ষেপণাস্ত্রের আঘাতে সিরিয়ায় জঙ্গি সংগঠন ইসলামিক স্টেটের (আইএস) নিয়ন্ত্রণাধীন বিভিন্ন কলকারখানা, গোলাবারুদ রাখার জায়গা, প্রশিক্ষণ ও নির্দেশনা কেন্দ্র ধ্বংস হয়েছে। যুক্তরাজ্যভিত্তিক মানবাধিকার সংগঠন সিরিয়ান অবজারভেটরি ফর হিউম্যান রাইটস গতকাল জানায়, সিরিয়ার সরকারি বাহিনী ও মিলিশিয়ারা রাশিয়ার বিমানবাহিনীর সহায়তায় পশ্চিমাঞ্চলীয় হামা প্রদেশ ও গাব প্লেইন এলাকায় জঙ্গিদের বিরুদ্ধে বড় ধরনের অভিযান চালিয়েছে। হামা প্রদেশে বিদ্রোহীরা গুলি করে একটি হেলিকপ্টার ভূপাতিত করেছে। তবে এটি সিরিয়ার নাকি রাশিয়ার, তা জানা যায়নি।অবজারভেটরির প্রধান রামি আবদুল রহমান বলেন, হামা প্রদেশের কাছে সেনাবাহিনী ও বিদেশি সহযোগীদের জোট বুধবার হামলা চালিয়ে বড় কোনো সাফল্য পায়নি। ওই হামলায় সরকারি বাহিনীর ১৩ জন সেনাসদস্য নিহত হয়েছেন। সংঘর্ষে ১১ জন বিদ্রোহীও নিহত হয়েছেন। হতাহতের সংখ্যা বাড়তে পারে। বিদ্রোহীরা এ সময় সেনাবাহিনীর অন্তত ১৫টি কামান ও সাঁজোয়া যান ধ্বংস করেছেন।সিরিয়ার সশস্ত্র বাহিনীর চিফ অব স্টাফ জেনারেল আলী আবদুল্লাহ আইয়ুব গতকাল বৃহস্পতিবার বলেন, রুশ বিমান হামলায় তাঁর দেশে আইএস ও অন্য সশস্ত্র জঙ্গিরা দুর্বল হয়েছে। সিরিয়ার সশস্ত্র বাহিনীও অভিযান অব্যাহত রেখেছে। সিরিয়ার সরকারি বাহিনী ও মিলিশিয়ারা রাশিয়ার বিমানবাহিনীর সহায়তায় হামা প্রদেশ ও গাব প্লেইন এলাকায় জঙ্গিদের বিরুদ্ধে বড় ধরনের অভিযান চালিয়েছে। সিরিয়ান অবজারভেটরি ফর হিউম্যান রাইটস গতকাল এ কথা জানিয়েছে। এদিকে, মার্কিন পররাষ্ট্র দপ্তর গত বুধবার বলেছে, সিরিয়ায় রুশ বিমান হামলার অন্তত ৯০ শতাংশের লক্ষ্য আইএস নয়।
