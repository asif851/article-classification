
ভারতের ক্ষমতাসীন সংযুক্ত প্রগতিশীল মোর্চা (ইউপিএ) সরকার দেশটির পাঁচ রাজ্যের সংখ্যালঘু অধ্যুষিত এলাকায় পাঁচটি বিশ্ববিদ্যালয় প্রতিষ্ঠার উদ্যোগ নিয়েছে। রাজ্যগুলো হলো উত্তর প্রদেশ, পশ্চিমবঙ্গ, বিহার, কর্ণাটক ও মহারাষ্ট্র।
আজ শনিবার ভারতের সংখ্যালঘু উন্নয়নমন্ত্রী কে রহমান খান গণমাধ্যমকে এ কথা বলেছেন।
সংশ্লিষ্ট সূত্র জানায়, ওই পাঁচটি বিশ্ববিদ্যালয়ে অর্থনৈতিকভাবে অনগ্রসর সংখ্যালঘু শিক্ষার্থীদের জন্য কমপক্ষে ৫০ শতাংশ আসন সংরক্ষিত থাকবে।
