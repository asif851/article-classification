
ভারতের মুম্বাইয়ে সন্ত্রাসী হামলায় অভিযুক্ত জাকিউর রহমান লাখভিকে নতুন করে এক মাসের আটকাদেশ দিয়েছে পাকিস্তান। দেশটির একটি আদালত তাঁর আটকাদেশ অবৈধ ঘোষণা করে শুক্রবার মুক্তির আদেশ দেওয়ার পরদিন গতকাল শনিবার আবারও এই আদেশ দেন। সরকারি আইনজীবী রিজওয়ান আব্বাসী গতকাল এ তথ্য জানিয়েছেন। তাঁর মুক্তির আদেশে এর আগে ক্ষুব্ধ প্রতিক্রিয়া দেখায় ভারত। ভারতে নিযুক্ত পাকিস্তানের হাইকমিশনারকে তলব করা হয়। ভারতের সংসদবিষয়ক মন্ত্রী বেঙ্কইয়া নাইডু ক্ষোভ প্রকাশ করে বলেন, ‘পাকিস্তান সন্ত্রাসবাদের বিরুদ্ধে লড়াই করতে চাইলে লাখভিকে ভারতের হাতে তুলে দিতে হবে।’টাইমস অব ইন্ডিয়া।
