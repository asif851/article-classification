
রুশ হ্যাকার ইয়েভগেনি বোগাচেভের ব্যাপারে তথ্যের জন্য ৩০ লাখ মার্কিন ডলার পুরস্কার ঘোষণা করেছে যুক্তরাষ্ট্র। সাইবার অপরাধের কোনো ঘটনায় দেশটিতে ঘোষিত এটিই সবচেয়ে বড় অঙ্কের পুরস্কার। হ্যাকিংয়ের মাধ্যমে অন্তত ১০ কোটি ডলার আত্মসাতের ঘটনায় রাশিয়ার নাগরিক বোগাচেভের বিরুদ্ধে গত বছর অভিযোগ আনা হয়েছিল। তাঁকে সর্বশেষ রাশিয়াতেই দেখা যায়। রাশিয়ার সঙ্গে যুক্তরাষ্ট্রের বন্দিবিনিময় চুক্তি না থাকায় বোগাচেভকে বিচারের জন্য পাওয়া কঠিন হবে। গেমওভার জিউস নামের একটি সাইবার যোগাযোগব্যবস্থা নিয়ন্ত্রণ করেন বোগাচেভ। ওই ব্যবস্থার সাহায্যে অনলাইনে বিভিন্ন হামলা চালানো হয় বলে অভিযোগ রয়েছে। বিবিসি
