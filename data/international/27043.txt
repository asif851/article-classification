
ভারতের কেরালায় জমা পড়া বাতিল নোট কাগজের মণ্ড তৈরির কারখানায় বিক্রি করার সিদ্ধান্ত নিয়েছে রিজার্ভ ব্যাংকের কেরালা শাখা। কেরালার উত্তরে কন্নুর জেলায় ওয়েস্টার্ন ইন্ডিয়া প্লাইউডস লিমিটেড নামের কারখানায় অচল নোট থেকে প্যাকিং বাক্স তৈরি করা হয় এবং কাগজের মণ্ড তৈরির পাশাপাশি তৈরি হয় হাডবোর্ডও। কারখানার অধিকর্তা পিকে মায়ান মহম্মদ বলেছেন, নোট বাতিলের সিদ্ধান্তের পর এই কারখানায় ৮০ মেট্রিক টন অচল নোট এসেছে। দেশটির ৫০০ ও ১০০০ রুপির নোট বাতিলে প্রায় ৮ লাখ কোটি রুপির অচল নোট রিজার্ভ ব্যাংকে জমা পড়ে। কলকাতা প্রতিনিধি
