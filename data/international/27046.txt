
ডিজিটাল ক্যামেরা নিয়ে ফুটফুটে দুই শিশুকে ক্যামেরাবন্দী করতে ব্যস্ত ভারতের প্রধানমন্ত্রী নরেন্দ্র মোদি। পাশে বসে আছেন অস্ট্রেলিয়ার প্রধানমন্ত্রী টনি অ্যাবোট। তিনিও ব্যস্ত ছবি তোলায়।অস্ট্রেলিয়ার ক্যানবেরায় তোলা হয়েছে সুন্দর এই ছবিটি। অনলাইন ফটো অ্যান্ড ভিডিও শেয়ারিং সাইট ইনস্টাগ্রামে মোদি তাঁর ছবিটি শেয়ার করেছেন। কয়েক মুহূর্তের মধ্যেই ছবিটিতে পড়েছে আট হাজার লাইক।ছবির বর্ণনা দিতে গিয়ে মোদি তাঁর অ্যাকাউন্টে লেখেন, ‘প্রধানমন্ত্রী অ্যাবোট ও আমি যখন আলোকচিত্রী।’ শুধু ছবিই নয়, ক্যানবেরায় ওই শিশুদের সঙ্গে মোদি ও অ্যাবোট খেলাধুলা করেন। তাঁদের সঙ্গে বেশ কিছুটা সময় কাটান তাঁরা।আলোকচিত্রী মোদি ও অ্যাবোটের ছবিটি সামাজিক যোগাযোগের মাধ্যম টুইটারে পোস্ট করেন ভারতের পররাষ্ট্র মন্ত্রণালয়ের মুখপাত্র সৈয়দ আকবরউদ্দিন। সেখানে তিনি বলেন, এই শিশুরা ভাগ্যবান। কারণ তারা দুই দেশের প্রধানমন্ত্রীর সঙ্গে খেলাধুলার সুযোগ পেয়েছে। গত ১২ নভেম্বর ইনস্টাগ্রামে মোদি প্রথম ছবিটির পোস্ট দেন। সেখানে তিনি ইনস্টাগ্রামে যুক্ত হওয়ার জন্য বিশ্ববাসীর প্রতি আহ্বান জানান। ইনস্টাগ্রামে মোদির এক লাখ ১৭ হাজার ২৪৬ জন বন্ধু রয়েছেন। সামাজিক যোগাযোগের মাধ্যম টুইটারে তাঁর বন্ধু ৮০ লাখ। 
নিরাপত্তা ও বাণিজ্য ইস্যুতে একসঙ্গে কাজ করবে ভারত-অস্ট্রেলিয়ানিরাপত্তা ও বাণিজ্য বিষয়ে সহযোগিতার ভিত্তিতে কাজ করতে সম্মত হয়েছে ভারত ও অস্ট্রেলিয়া। অস্ট্রেলিয়ার প্রধানমন্ত্রী টনি অ্যাবোটের সঙ্গে দ্বিপক্ষীয় বৈঠকের পর মোদি পার্লামেন্টে ভাষণ দেন। দুই দেশের মধ্যে সামাজিক নিরাপত্তা, বন্দিবিনিময়, মাদকপাচার রোধ, সন্ত্রাস ও সাহিত্য-সংস্কৃতির ব্যাপারে পাঁচটি চুক্তি সই হয়েছে।
অস্ট্রেলিয়ার পার্লামেন্টে আজ মঙ্গলবার এক ভাষণে ভারতের প্রধানমন্ত্রী নরেন্দ্র মোদি বলেন, ২৮ বছরের মধ্যে প্রথমবারের মতো একজন ভারতীয় প্রধানমন্ত্রী অস্ট্রেলিয়ার পার্লামেন্টে আসার সুযোগ পেলেন। এটাই পরিবর্তনের ইঙ্গিত দেয়। অস্ট্রেলিয়া ভারতের দৃষ্টির সীমার চেয়ে অনেক দূরে থাকলেও চিন্তাচেতনার কেন্দ্রে রয়েছে।
