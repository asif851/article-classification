
ব্রুনাইয়ের সুলতান হাসান আল বলকিয়াহ গতকাল মঙ্গলবার ঘোষণা দিয়েছেন, তাঁর দেশে আগামী বছরের এপ্রিল মাস থেকে শরিয়াহ আইন কার্যকর হবে।দক্ষিণ-পূর্ব এশিয়ার ক্ষুদ্র কিন্তু খনিজ তেলসমৃদ্ধ দেশ ব্রুনাইয়ে রাজতন্ত্র প্রচলিত। দেশটিতে কোনো নির্বাচন অনুষ্ঠিত হয় না।৬৭ বছর বয়সী সুলতান বলকিয়াহ বলেন, শরিয়াহ আইনের ফলে সরকারের নীতির কোনো পরিবর্তন হবে না।পর্যবেক্ষকেরা মনে করেন, নতুন এই আইনের আওতায় এমন কিছু অপরাধ আছে, যেগুলো প্রমাণ করা খুবই কঠিন হয়ে পড়বে।ব্রুনাই বেশ কয়েক বছর ধরেই শরিয়াহ আইন চালু করার প্রচেষ্টা চালিয়ে আসছে। সুলতান বলকিয়াহ বলে আসছিলেন, সাধারণ আইনের পাশাপাশি শরিয়াহ আইনও বাস্তবায়ন করতে হবে।প্রতিবেশী মুসলিম-অধ্যুষিত দেশ মালয়েশিয়া ও ইন্দোনেশিয়ার চেয়ে ব্রুনাইয়ে ইসলামি অনুশাসনের প্রয়োগ বেশি। রয়টার্স।
