
যুক্তরাজ্যের ক্ষমতাসীন রক্ষণশীল দলের প্রধানমন্ত্রী ডেভিড ক্যামেরন সমস্যার দিকে না তাকিয়ে পেছনে ফেলে তাঁর দলের অর্থনৈতিক পরিকল্পনার দিকে নজর দিতে ভোটারদের প্রতি আহ্বান জানিয়েছেন। রক্ষণশীল দল সম্প্রতি কেলেঙ্কারি এবং দলত্যাগের ঘটনায় সংকটে পড়েছে। গতকাল রোববার বার্মিংহাম শহরে অনুষ্ঠিত আগামী বছরের নির্বাচনের আগে সর্বশেষ দলীয় সম্মেলনে ক্যামেরন এই আহ্বান জানান। রক্ষণশীল দলের সভাপতি গ্র্যান্ট স্যাপস দলের সাম্প্রতিক সমস্যাকে ‘সাময়িক এবং গুরুত্বহীন’ আখ্যা দেন। গত শনিবার দলটির এক আইনপ্রণেতা ‘ইউনাইটেড কিংডম ইনডিপেনডেন্স পার্টি’তে যোগ দেন। এ ছাড়া এক মন্ত্রী যৌন কেলেঙ্কারির ঘটনায় পদত্যাগ করতে বাধ্য হন।রয়টার্স
