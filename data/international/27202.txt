
আফ্রিকার দেশ লাইবেরিয়ায় নতুন করে আরও দুটি এলাকায় ইবোলা ছড়িয়ে পড়ায় আজ বুধবার থেকে রাত্রিকালীন কারফিউ জারি করা হয়েছে। গতকাল মঙ্গলবার দেশটির প্রেসিডেন্ট এলেন জনসন সারলিফ বেতার ভাষণে এ আদেশ জারি করেন।
বার্তা সংস্থা এএফপির খবরে বলা হয়েছে, প্রেসিডেন্ট সারলিফ রাত নয়টা থেকে ভোর ছয়টা পর্যন্ত কারফিউ বলবৎ থাকার কথা ঘোষণা দেন। একই সঙ্গে সব বিনোদন ও ভিডিও কেন্দ্রগুলো সন্ধ্যা ছয়টার মধ্যে বন্ধ করার নির্দেশও দেন তিনি।  
বিশ্ব স্বাস্থ্য সংস্থা জানিয়েছে, এই ভাইরাসে মাত্র তিন দিনেই ৮৪ জনের প্রাণহানি ঘটে। পশ্চিম আফ্রিকার দেশগুলোতে ইবোলায় আক্রান্ত হয়ে মৃতের সংখ্যা বেড়ে এক হাজার ২২৯ জনে পৌঁছেছে। এর মধ্যে সবচেয়ে বেশি লোক মারা গেছে লাইবেরিয়ায়। এখানে ইবোলায় মৃতের সংখ্যা ৪৬৬ জন। এ ছাড়া গিনিতে ৩৯৪ ও সিয়েরা লিওনে ৩৬৫ জন ইবোলায় মারা গেছে। ইবোলা যেভাবে মানবদেহে আক্রমণ করে
ইবোলা বাতাসে ছড়ায় না
