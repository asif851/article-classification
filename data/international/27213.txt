
ভারতের আসন্ন লোকসভা নির্বাচনে বারানসি আসনে বিজেপির প্রধানমন্ত্রী পদপ্রার্থী নরেন্দ্র মোদির সঙ্গে প্রতিন্দ্বন্দ্বিতা করার জন্য তারকা প্রার্থী খুঁজছে কংগ্রেস। কিংবদন্তির ক্রিকেট তারকা শচীন টেন্ডুলকারকে ওই আসনে প্রার্থী হওয়ার টোপ দিয়েছিল কংগ্রেস। কিন্তু শচীন টেন্ডুলকার তা গেলেননি।শচীন কংগ্রেসের রাজ্যসভার সদস্য, কিন্তু তিনি মোদির প্রতিপক্ষ হতে অস্বীকৃতি জানান। অন্যদের সঙ্গে জ্যেষ্ঠ কংগ্রেস সদস্য রাজিব শুক্লা শচীনের সঙ্গে সাক্ষাৎ করে তাঁকে মোদির বিরুদ্ধে লড়াইয়ের অনুরোধ করেছিলেন। কিন্তু ভারতরত্ন শচীন তাঁদের অনুরোধ প্রত্যাখ্যান করেন।শেষমেশ বারানসি আসনে স্থানীয় অজয় রায়কে প্রার্থী করার সিদ্ধান্ত নেয় কংগ্রেস। তাঁর এক লাখের বেশি ভোট ব্যাংক রয়েছে বলে ধারণা করা হয়।বারানসিতে কংগ্রেস সর্বশেষ ২০০৪ সালে জয়ী হয়েছিল। তখন রাজেশ কুমার মিশ্র জয়ী হন। কিন্তু ২০০৯ সালে একই আসনে চতুর্থ হয় দলটি। টিএনএন।
