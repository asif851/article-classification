
যৌন নির্যাতনের অভিযোগ এনে প্রয়াত পপ তারকা মাইকেল জ্যাকসনের বিরুদ্ধে মামলা করেছেন লস অ্যাঞ্জেলেসের এক যুবক। জেমস সেফচাক (৩৬) নামের ওই যুবক অভিযোগ করেন, ১৯৮৮ সালে জ্যাকসনের ‘ব্যাড’ শিরোনামে সংগীতসফরের সময় তাঁকে জ্যাকসনের সঙ্গে একই বিছানায় শুতে হতো। তখন জ্যাকসন তাঁর ওপর যৌন নির্যাতন চালাতেন। তিনি বলেন, বয়োঃসন্ধিপ্রাপ্তির আগ পর্যন্ত তাঁকে ওই নির্যাতন সহ্য করতে হয়েছে। আগামী ৪ সেপ্টেম্বর লস অ্যাঞ্জেলেসের একটি আদালতে এই মামলার শুনানির দিন ধার্য করা হয়েছে। মাইকেল জ্যাকসন ২০০৯ সালের ২৫ জুন মৃত্যুবরণ করেন। এএফপি
