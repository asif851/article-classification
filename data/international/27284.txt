
দ্বিতীয়বারের মতো মহাকাশে বানর পাঠিয়েছে ইরান। গতকাল শনিবার মহাকাশে পাঠানো বানরটিকে সুস্থ অবস্থায় পৃথিবীতে ফিরিয়েও আনা হয়েছে। এর মাধ্যমে দেশটির ক্ষেপণাস্ত্র সক্ষমতার একটি সফল পরীক্ষাও হয়েছে। ইরানের বার্তা সংস্থা ইরনা এ তথ্য জানিয়েছে। এ সাফল্যের জন্য দেশের বিজ্ঞানীদের অভিনন্দন জানিয়েছেন প্রেসিডেন্ট হাসান রুহানি। তবে ক্ষেপণাস্ত্র পরীক্ষায় ইরানের এই সাফল্য পশ্চিমা ও উপসাগরীয় অঞ্চলের দেশগুলোতে ইরানের পরমাণু অস্ত্র তৈরির আশঙ্কা আরও বাড়িয়ে দিতে পারে। রয়টার্স।
