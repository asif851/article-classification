
ভারতবিরোধী কার্যক্রমে মিয়ানমারের ভূখণ্ড ব্যবহার করতে হবে না বলে দেশটির সরকার নয়াদিল্লিকে আশ্বাস দিয়েছে। ভারতীয় প্রতিরক্ষামন্ত্রী মনোহর পারিকার গত শুক্রবার লোকসভায় এক প্রশ্নের জবাবে এ কথা জানান। মিয়ানমারের সরকারের সঙ্গে দেশটিতে ভারতের বিদ্রোহী সংগঠনগুলোর উপস্থিতি ও তৎপরতার বিষয়টি নিয়ে নিয়মিত আলোচনা হচ্ছে বলেও জানান পারিকার। তিনি বলেন, সন্ত্রাসী হামলার পরিকল্পনা বানচাল করতেই ভারতীয় বাহিনী দুই দেশের সীমান্ত এলাকায় সামরিক অভিযান চালায়। ভারতের মনিপুর রাজ্যে গত ৪ জুন সেনাদের ওপর রক্তক্ষয়ী চোরাগোপ্তা হামলার পাল্টা জবাব হিসেবে ওই অভিযান চালানো হয়।পিটিআই
