
তুরস্কের দক্ষিণাঞ্চলে একটি বাস ছিটকে খালে পড়েছে। এতে শিশুসহ অন্তত ১৪ জন নিহত হয়েছে। আহত হয়েছে কমপক্ষে ২৪ জন। গতকাল রোববার এ দুর্ঘটনা ঘটে। বার্তা সংস্থা এএফপি এই তথ্য জানিয়েছে।
স্থানীয় গণমাধ্যমের খবরে জানানো হয়, বাসটিতে মাধ্যমিক পর্যায়ের শিক্ষার্থী ছিল। সঙ্গে ছিলেন অভিভাবক ও শিক্ষক। দক্ষিণাঞ্চলীয় ওসমানিয়া শহরে দুর্ঘটনাটি ঘটে।
বাসের আরোহীরা ভ্রমণ শেষে ফিরছিল। পথে চালক নিয়ন্ত্রণ হারালে বাসটি খালে পড়ে যায়।
দুর্ঘটনার কারণ জানা যায়নি। ঘটনার তদন্ত চলছে।
