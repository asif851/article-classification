
২০১১ সালে লিবিয়ায় ন্যাটোর সামরিক অভিযানের সময় যুক্তরাজ্যের প্রধানমন্ত্রী ডেভিড ক্যামেরন ‘বিভ্রান্ত’ হয়ে পড়েছিলেন। আর ফ্রান্সের প্রেসিডেন্ট নিকোলা সারকোজি চেয়েছিলেন নিজ দেশের প্রচার। দ্য আটলান্টিক সাময়িকীর সঙ্গে এক সাক্ষাৎকারে মার্কিন প্রেসিডেন্ট বারাক ওবামা গত বৃহস্পতিবার এসব মন্তব্য করেন। মার্কিন প্রেসিডেন্টের এমন সমালোচনায় ফ্রান্স ও যুক্তরাজ্যে আলোচনার ঝড়। এর পরিপ্রেক্ষিতে হোয়াইট হাউস বলেছে, যুক্তরাজ্য এখনো ওয়াশিংটনের ‘ঘনিষ্ঠ সহযোগী’।
