
রাশিয়ার প্রেসিডেন্ট ভ্লাদিমির পুতিন ইউক্রেন নিয়ে তার দেশের সঙ্গে সম্পর্ক খারাপ হওয়ার জন্য পাশ্চাত্যকেই দোষ দিয়েছেন। গতকাল রোববার রাষ্ট্রীয় বার্তা সংস্থা ‘তাস’-এর প্রকাশ করা এক সাক্ষাৎকারে এ অভিমত দেন পুতিন। তিনি এতে বলেন, রাশিয়া নিজেদের আরেক দফা ‘লৌহ যবনিকার’ আড়ালে ঠেলে দিয়ে আন্তর্জাতিকভাবে বিচ্ছিন্ন হবে না। রুশ প্রেসিডেন্ট আরও দাবি করেন, ইউক্রেনকে কেন্দ্র করে পাশ্চাত্যের আরোপিত অবরোধে রাশিয়ার অর্থনীতিতে কোনো ‘বিপর্যয়কর পরিণতি’ হবে না। পুতিন বলেন, ‘সম্ভাব্য লৌহ যবনিকার মারাত্মক প্রভাব সম্পর্কে আমরা সচেতন। যত যা-ই হোক আমরা সে পথে যাব না।’ রয়টার্স
