
ভারতের হিমাচল প্রদেশে গতকাল বৃহস্পতিবার রাতে একটি যাত্রীবাহী বাস খাদে পড়ে ২৩ জন নিহত হয়েছেন। আহত হয়েছেন ২০ জন।
নিহত ব্যক্তিদের মধ্যে বাসের চালক ও চালকের সহকারীও রয়েছেন। হিমাচল প্রদেশের রাজধানী সিমলা থেকে ২৫০ কিলোমিটার দূরে কিন্নর জেলার রোটাং গ্রামে এ দুর্ঘটনা ঘটে।
কিন্নরের ডেপুটি কমিশনার ডি ডি শর্মা জানান, ৪৫ জন যাত্রী নিয়ে বাসটি সাংলা ভ্যালি থেকে কল্পা যাচ্ছিল। রোটাং গ্রামের কাছে বাঁক ঘোরার সময় বাসের চালক নিয়ন্ত্রণ হারিয়ে ফেলেন। বাসটি ৪০০ মিটার নিচে গভীর খাদে পড়ে যায়। ঘটনাস্থলে ১৬ জন নিহত হন। এর মধ্যে ছয়জন নারী।
গুরুতর আহত ১১ জনকে সিমলার আইজিএমসি হাসপাতালে হেলিকপ্টারে করে নিয়ে যাওয়া হয়েছে। নয়জনকে ভর্তি করা হয়েছে রেকং পিও হাসপাতালে। হিমাচল প্রদেশের মুখ্যমন্ত্রী বীর বাহাদুর সিং আহত ব্যক্তিদের অবস্থা দেখতে হাসপাতালে যান। 
