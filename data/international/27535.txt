
ভারতের প্রধানমন্ত্রী নরেন্দ্র মোদি আজ মঙ্গলবার ঐতিহাসিক সফরে কাশ্মীরের বিতর্কিত এলাকায় গেছেন।কর্মকর্তাদের বরাতে বার্তা সংস্থা এএফপির প্রতিবেদনে জানানো হয়, দেড় দশকের মধ্যে এই প্রথম ভারতের কোনো প্রধানমন্ত্রী বিশ্বের উচ্চতম যুদ্ধক্ষেত্র বলে পরিচিত সিয়াচেন হিমবাহে যাবেন।কাশ্মীরের বিতর্কিত এলাকাটিতে উত্তেজনা চলছে। ভারত ও পাকিস্তান পরস্পর গতকাল সোমবার সেখানে যুদ্ধবিরতি ভঙ্গ করার অভিযোগ এনেছে।ভারতের প্রধানমন্ত্রীর অফিশিয়াল টুইটারে বলা হয়, আজ সকালে হিমালয়ের শহর লেহ যান মোদি। সেখান থেকে যাবেন কারগিল জেলায়। ১৯৯৯ সালের পর এই প্রথম ভারতের কোনো প্রধানমন্ত্রী স্পর্শকাতর ওই এলাকায় যাচ্ছেন। সেখানে তিনি ভারতীয় সেনাদের সঙ্গে সাক্ষাত্ করবেন। এ ছাড়া দুটি জলবিদ্যুত্ কেন্দ্র চালু করবেন।
