
ইরাকের রাজধানী বাগদাদে ব্যস্ত শপিং এলাকায় আত্মঘাতী বোমা হামলায় নিহতের সংখ্যা বেড়ে ৭৫ জনে পৌঁছেছে। জঙ্গি গোষ্ঠী আইএস এই হামলার দায় স্বীকার করেছে। আজ রোববার ভোরে এ হামলার ঘটনা ঘটে।
সরকারি সূত্র বলছে, হামলায় ১৩০ জনের বেশি আহত হয়েছে।
কারাদা এলাকার একটি রাস্তায় এই আত্মঘাতী বোমা হামলা হয়। এ সময় অনেকে বাজারে কেনাকাটা করতে যাচ্ছিলেন। পবিত্র রমজান মাসে শপিং এলাকায় ভিড়ও ছিল বেশি।
এর আগে বার্তা সংস্থা রয়টার্সের খবরে জানা যায়, কারাদা শপিং এলাকায় আত্মঘাতী গাড়িবোমা হামলা হয়েছে। ইরাকের স্থানীয় আল সুমারিয়া চ্যানেল পুলিশের বরাত দিয়ে বলছে, কারাদায় একটি রেস্তোরাঁর কাছে গাড়িবোমার বিস্ফোরণ ঘটে। হামলার দায় স্বীকার করেছে আইএস জঙ্গিরা।
দ্বিতীয় বোমা হামলাটি হয় আল শাবাব এলাকায়। এই হামলাতেও বেশ কয়েকজন হতাহত হওয়ার ঘটনা ঘটেছে।
আরও জানতে পড়ুন: 
বাগদাদে বাজারে বোমা হামলা
