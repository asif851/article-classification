
যৌন কেলেঙ্কারির অভিযোগ ওঠায় যুক্তরাজ্যের স্বরাষ্ট্রবিষয়ক সিলেক্ট কমিটির চেয়ারম্যানের পদ থেকে কিথ ভাজ (৫৯) সরে দাঁড়াচ্ছেন বলে দেশটির কয়েকটি সংবাদপত্রে খবর প্রকাশিত হয়েছে। সানডে মিরর পত্রিকার এক খবরে বলা হয়, ভারতীয় বংশোদ্ভূত প্রভাবশালী লেবারদলীয় এই এমপি গত মাসের কোনো এক সন্ধ্যায় লন্ডনে নিজের ফ্ল্যাটে এক পুরুষ যৌনকর্মীকে ডেকে পাঠিয়েছিলেন। লেইস্টার আসনে ১৯৮৭ সাল থেকে লেবার পার্টির এমপি নির্বাচিত হয়ে আসছেন কিথ ভাজ। যৌন কেলেঙ্কারির অভিযোগ বা চেয়ারম্যানের পদ থেকে সরে দাঁড়ানোর খবরের ব্যাপারে কোনো মন্তব্য না করলেও এক বিবৃতিতে কিথ ভাজ বলেন, ‘জাতীয় একটি সংবাদপত্রের এভাবে কাউকে দিয়ে অর্থের বিনিময়ে কাজ করানোর ঘটনাটি অত্যন্ত পীড়াদায়ক।’বিবিসি
