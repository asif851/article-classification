
জাপানে ৩১ জানুয়ারি স্ত্রীকে ভালোবাসা জানানোর দিন। রাত আটটা বাজতেই পুরুষেরা সেজেগুজে চলে যান টোকিওর পার্কে। মঞ্চে দাঁড়িয়ে সবার সামনে চিৎকার করে স্ত্রীকে ভালোবাসার কথা বলেন।হাফিংটন পোস্টের খবরে জানা যায় ‘প্রিয় স্ত্রী দিবস’ প্রতিবছর জাপানে বেশ ঘটা করেই পালন হয়। স্বামীরা বেশ মজা করেই ওই দিন চিরচেনা স্ত্রীকে নতুন করে ভালোবাসা জানান।একজন পুরুষ স্ত্রীকে বলেন, ‘সাত বছর ধরে তোমার রান্না করা সুস্বাদু খাবার খেয়ে আমার ওজন অনেক বেড়েছে।’আরেক পুরুষ মঞ্চে উঠে স্ত্রীকে বলেন, ‘এসো আমরা একে অন্যকে আলিঙ্গন করি। ধন্যবাদ।’কিয়োটাকা ইয়ামানা নামে এক ব্যক্তি রয়টার্সকে বলেন, প্রিয় স্ত্রী দিবসে রাত আটটা বাজতেই স্বামীরা ভালোবাসার কথা জানান। এরপর বাড়ি ফেরেন। স্বামী-স্ত্রী একসঙ্গে সময় কাটান।
তবে ভালোবাসা প্রকাশে সবাই একরকম নয়। অনেকে স্ত্রীকে ভালোবাসা জানাতে লজ্জাবোধ করেন।
