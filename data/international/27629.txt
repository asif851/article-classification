
পাকিস্তানের পররাষ্ট্র মন্ত্রণালয় গতকাল শুক্রবার দাবি করেছে, ভারতীয় কর্মকর্তারা পাকিস্তানি নৌকা বিস্ফোরণের ব্যাপারে একটি নাটক করেছেন। সে দেশের উপকূলে পাকিস্তানের কোনো নৌকাই নিখোঁজ হয়নি। খবর ডন ও এনডিটিভির।গত ১ জানুয়ারি গভীর রাতে ইংরেজি নববর্ষের প্রথম প্রহরে পাকিস্তানি নৌকাটি বিস্ফোরিত হয়েছিল বলে ভারতীয় কোস্টগার্ডের দাবি। তারা বলেছে, থামার নির্দেশ দিলেও পালিয়ে যাচ্ছিল নৌকাটি। ধাওয়া করা হলে একপর্যায়ে এর আরোহীরা বিস্ফোরণ ঘটায়। তবে কোস্টগার্ডের একজন শীর্ষ কর্মকর্তা ঘরোয়া এক অনুষ্ঠানে দাবি করেন, তিনিই নাকি নৌকাটিকে উড়িয়ে দেওয়ার নির্দেশ দিয়েছিলেন।পাকিস্তানের পররাষ্ট্র মন্ত্রণালয় গতকাল বলেছে, ভারতীয়দের পরস্পরবিরোধী বক্তব্যই প্রমাণ করে এটা একটা নাটক।অন্যদিকে ভারত গতকালই ওই ঘটনার একটি ভিডিও প্রকাশ করেছেন। এতে সাগরে একটি নৌকা দাউ দাউ করে জ্বলতে দেখা যায়।
