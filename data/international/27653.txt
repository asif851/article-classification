
ভারতের পার্লামেন্ট ভবন চত্বরে গতকাল রোববার বিকেলে অগ্নিকাণ্ডের ঘটনা ঘটেছে। তবে এতে কেউ হতাহত হয়নি। আগুনের কারণে পার্লামেন্টের মূল ভবনের কোনো ক্ষতি হয়নি। সংশ্লিষ্ট কর্মকর্তারা জানান, শীতাতপনিয়ন্ত্রণযন্ত্র রক্ষণাবেক্ষণের কাজ করতে গিয়ে ওই অগ্নিকাণ্ডের ঘটনা ঘটে। দিল্লি ফায়ার সার্ভিসের প্রধান এ কে শর্মা জানান, আগুন লাগার পর ১৯ মিনিটের মধ্যে পরিস্থিতি নিয়ন্ত্রণে আনা হয়। এ ঘটনায় উদ্বেগ প্রকাশ করেছেন রাষ্ট্রপতি প্রণব মুখার্জি। তিনি ভবিষ্যতে এ ধরনের দুর্ঘটনা এড়াতে প্রয়োজনীয় পদক্ষেপ নিতে এবং জরুরি ভিত্তিতে অগ্নিকাণ্ডের বিষয়টি তদন্ত করতে সংশ্লিষ্টদের নির্দেশ দেন।এনডিটিভি
