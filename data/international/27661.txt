
জরুরি অবতরণ করতে গিয়ে হালকা একটি ছোট বিমান ভূমধ্যসাগরে নেমে গেছে। গতকাল রোববার বিকেলে ইসরায়েলের তেল-আবিব উপকূলের অদূরে এ ঘটনা ঘটে। সৌভাগ্যক্রমে বিমানে থাকা দুই বৈমানিক বেঁচে আছেন। তাঁরা সামান্য আহত হয়েছেন।
এ ঘটনার ছবি ও ভিডিওতে বিমানটিকে সাগরে ডুবে গেলেও পেছনের অংশ ভেসে থাকতে দেখা যায়।
চ্যানেল-টু-এর খবরে জানানো হয়, তেল-আবিরের এসডিই বিমানবন্দর থেকে উড়ার পরপরই বিমানের দুটি ইঞ্জিনের একটি বিকল হয়ে পড়ে। এ সময় পাইলট বিমানটি ঘুড়িয়ে একই বিমানবন্দরে অবতরণ করাতে চান। কিন্তু তিনি নিয়ন্ত্রণ হারালে বিমানটি বিমানবন্দরের কূল ঘেঁষে থাকা সাগরে গিয়ে পড়ে। দুর্ঘটনাস্থলের কাছেই তেল-আবিবের জনপ্রিয় মেতজিজিম সৈকত।
কোস্ট গার্ড সদস্যরা ডুবন্ত বিমান থেকে পাইলটদের উদ্ধার করে। বিমানটি কোথায় যাচ্ছিল, তা জানা যায়নি।

