
ভারতের মহারাষ্ট্র রাজ্যে গতকাল সোমবার গভীর রাতে পর্যটক বহনকারী একটি বাস পাহাড়ের খাদে পড়ে ১০ জনের মৃত্যু হয়েছে। আহত হয়েছে ৩০ জন। বাসটি মহারাষ্ট্রের কোলাপুর থেকে পুনে যাচ্ছিল।পুলিশ সূত্রে জানা গেছে, বাসটি পুনে-সাতারা মহাসড়ক দিয়ে যাওয়ার সময় খামবাতকি ঘাট এলাকায় পৌঁছালে বিপরীত দিক থেকে আসা মালবাহী একটি গাড়ি একে সজোরে আঘাত করে। এতে বাসটি সড়কের পাশে ৭০০ মিটার গভীর খাদে পড়ে যায়।পুলিশ জানায়, আহত ব্যক্তিদের ঘটনাস্থল থেকে উদ্ধার করে আশপাশের বিভিন্ন হাসপাতালে ভর্তি করা হয়েছে।পুলিশের পরিদর্শক শ্রীধর যাদব জানান, নিহতের সংখ্যা আরও বাড়তে পারে। তিনি জানান, বাসের যাত্রীরা গুজরাটের বাসিন্দা। মহারাষ্ট্রের কোলাপুর থেকে পুনে যাচ্ছিলেন তাঁরা।
