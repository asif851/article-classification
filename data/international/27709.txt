
শরীরচর্চার চিন্তা করলেও কিছু উপকার মেলে। নতুন এক গবেষণার ভিত্তিতে এই দাবি করেছেন যুক্তরাষ্ট্রের একদল গবেষক। চার সপ্তাহ ধরে চলা গবেষণায় দুটি দলের অংশগ্রহণকারীদের শরীরের পেশি যেন নড়াচড়া না হয় এমন ব্যবস্থা নেওয়া হয়। এর মধ্যে একটি দলকে শরীরচর্চার কথা কল্পনা করতে বলা হয়। সপ্তাহে পাঁচ দিন ১১ মিনিট করে তাঁরা এমন কল্পনা করেন। চার সপ্তাহ পরে দেখা যায় অপর দলের অংশগ্রহণকারীদের চেয়ে কল্পনাকারী দলটির শরীরের পেশি দ্বিগুণ শক্তিশালী। খালিজ টাইমস
