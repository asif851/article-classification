
যুক্তরাজ্যে ভবিষ্যতে লেবার পার্টি ক্ষমতায় এলে পিতৃত্বকালীন ছুটির মেয়াদ দ্বিগুণ করে চার সপ্তাহ করার ঘোষণা দিয়েছেন দলটির নেতা এডওয়ার্ড মিলিব্যান্ড। সেই সঙ্গে তিনি পিতৃত্বকালীন ভাতা সপ্তাহে ১২০ পাউন্ড থেকে বাড়িয়ে ২৬০ পাউন্ড (প্রায় ৩১ হাজার টাকা) করারও প্রতিশ্রুতি দেন। যুক্তরাজ্যে সমন্বিত পিতৃত্ব ও মাতৃত্বকালীন ছুটির একটি নতুন নিয়ম আগামী এপ্রিল থেকে কার্যকর হবে। এ ছাড়া সন্তান জন্মের পর পিতৃত্বকালীন ছুটির সঙ্গে ভবিষ্যতে এক মাসের বেতন দেওয়ার কথাও ভাবছে সরকার। বিবিসি
