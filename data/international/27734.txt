
সৌদি আরব জঙ্গি সন্দেহে ৪৬ জনকে গ্রেপ্তার করেছে। গ্রেপ্তারকৃত ব্যক্তিরা গত বছরের জুলাইতে মদিনা শহরের পবিত্র মসজিদে নববির পাশে পুলিশের তল্লাশিচৌকির কাছে আত্মঘাতী হামলার সঙ্গে জড়িত ছিল বলে জানিয়েছে কর্তৃপক্ষ।স্বরাষ্ট্র মন্ত্রণালয়ের বরাতে সৌদি বার্তা সংস্থা এসপিএ জানিয়েছে, পশ্চিমাঞ্চলীয় বন্দরনগরী জেদ্দা থেকে ৪৬ জনকে গ্রেপ্তার করা হয়। এদের মধ্যে বিদেশি নাগরিকও রয়েছে।গত বছরের ৪ জুলাইয়ের ওই হামলার ঘটনায় তখন কেউ দায় স্বীকার করেনি। তবে কর্তৃপক্ষ ওই হামলার জন্য ইরাক ও সিরিয়াভিত্তিক জঙ্গিগোষ্ঠী ইসলামিক স্টেটকে (আইএস) দায়ী করে।আইএস ২০১৪ সালের মাঝামাঝি থেকে এ পর্যন্ত সৌদি আরবে অনেকগুলো হামলা চালিয়েছে। এসব হামলায় বহু লোক হতাহত হয়।
