
আর্জেন্টিনার উত্তর-পশ্চিমাঞ্চলের আকাশে দুটি হেলিকপ্টারের মধ্যে সংঘর্ষ হয়েছে। এতে হেলিকপ্টার দুটি বিধ্বস্ত হয়ে ১০ জন আরোহীর সবাই নিহত হয়েছেন।আজ মঙ্গলবার বিবিসি অনলাইনের প্রতিবেদনে জানানো হয়, গতকাল সোমবার দেশটির একটি দুর্গম এলাকায় টেলিভিশনের জনপ্রিয় একটি রিয়্যালিটি শোর ভিডিওচিত্র ধারণের সময় এ দুর্ঘটনা ঘটে।নিহত ব্যক্তিদের মধ্যে আটজন ফ্রান্সের ও বাকি দুজন আর্জেন্টিনার নাগরিক। আর্জেন্টিনার দুজন হেলিকপ্টারের চালক ছিলেন।স্থানীয় কর্মকর্তাদের ভাষ্য, বুয়েনস এইরেস থেকে এক হাজার ১৭০ কিলোমিটার দূরে ভিলা কাসতেলি শহরের কাছে এ দুর্ঘটনা ঘটে।ঊর্ধ্বতন এক নিরাপত্তা কর্মকর্তার ভাষ্য, ‘আকাশে একটি বিস্ফোরণ ঘটেছে। হেলিকপ্টার দুটির মধ্যে নিশ্চয়ই সংঘর্ষ হয়েছে বলে ধারণা করছি। এ দুর্ঘটনায় আরোহীদের কেউ বেঁচে নেই।’হেলিকপ্টার দুর্ঘটনার কারণ অস্পষ্ট। দুর্ঘটনার সময় পাহাড়ি এলাকাটির আবহাওয়াও ভালো ছিল।
