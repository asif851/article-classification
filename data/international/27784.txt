
ভারতের কমিউনিস্ট পার্টির (সিপিএম-মার্ক্সবাদী) সাধারণ সম্পাদক হিসেবে পুনর্নির্বাচিত হয়েছেন সীতারাম ইয়েচুরি। আজ রোববার হায়দরাবাদে দলটির ত্রিবার্ষিক সম্মেলনে তিনি পুনর্নির্বাচিত হন।
এনডিটিভির প্রতিবেদনে বলা হয়, ভারতের বিজেপির বিরুদ্ধে কংগ্রেসের সঙ্গে জোট গঠনের পক্ষে বরাবরই অবস্থান ছিল সীতারাম ইয়েচুরির। কিন্তু গত বছর দলের চাপে এই অবস্থান থেকে সরে আসতে বাধ্য হন এই কমিউনিস্ট নেতা। তবে গতকাল সিপিএমের অধিবেশনে আবার ইয়েচুরির অবস্থানে ফিরে আসতে দল সম্মতি দেয়। এখন কংগ্রেসের সঙ্গে সিপিএমের জোট গঠনে আর কোনো বাধা রইল না।
কংগ্রেসের সঙ্গে জোট গঠন নিয়ে দলের নেতা প্রকাশ কারাতের বিরোধ ছিল। তবে দলের সাংগঠনিক প্রতিবেদনে এই বিরোধ মেটানোর তাগিদ দেয়।
