
বিশ্বের সবচেয়ে দীর্ঘদেহী মানুষটি ঘাড় ঝুঁকিয়ে তাকালেন সবচেয়ে খাটো মানুষটির মুখের দিকে। বললেন, ‘আমি একজন ভালো মানুষকে দেখছি।’তুরস্কের ৩১ বছর বয়সী তরুণ সুলতান কোসেনের উচ্চতা ৮ ফুট ৩ ইঞ্চি। আর ৭৫ বছর বয়সী নেপালি বৃদ্ধ চন্দ্র বাহাদুর দাঙ্গির উচ্চতা মাত্র ১ ফুট ৭ ইঞ্চি। গিনেজ ওয়ার্ল্ড রেকর্ডস দিবস উপলক্ষে যুক্তরাজ্যের রাজধানী লন্ডনে গত বৃহস্পতিবার আয়োজিত এক অনুষ্ঠানে তাঁদের দেখা হয়। সূত্র: টেলিগ্রাফ
