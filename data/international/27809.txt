
ফেসবুকে প্রচারিত ভুয়া খবর মার্কিন নির্বাচনের ফলকে প্রভাবিত করেছে—এটা আজগুবি ধারণা
 
ট্রাম্পের জয়ের জন্য ফেসবুকের দিকে ইঙ্গিত করা যাবে না মন্তব্য করে প্রতিষ্ঠানটির কর্ণধার মার্ক জাকারবার্গ
 
ইউরোপ কী এবং কীভাবে এটি চলে সে বিষয়ে সদ্য নির্বাচিত এই প্রেসিডেন্টকে (ট্রাম্প) আমাদের শিক্ষা দেওয়া উচিত
ট্রাম্পের জয় যুক্তরাষ্ট্র-ইইউ সম্পর্ককে ঝুঁকিতে ফেলেছে মন্তব্য করে ইউরোপীয় কমিশনের প্রেসিডেন্ট জ্যঁক্লদজাঙ্কার
 
তিনি (ট্রাম্প) যে অভিজ্ঞতা কিংবা ধারণা নিয়েই প্রেসিডেন্টের দায়িত্বে আসেন না কেন, এই পদ তাঁকে সতর্ক করে দেবে
ট্রাম্প বিতর্কিত প্রতিশ্রুতিগুলো বাস্তবায়ন করবেন না, ইউরোপকে এ আশ্বাস দিয়ে বিদায়ী মার্কিন প্রেসিডেন্ট বারাক ওবামা
 
আপনাদের আতঙ্কিত হওয়ার কিছু নেই। এসব বন্ধ করুন
নির্বাচনের পর থেকে রাস্তায় বিক্ষোভ করা লোকজনকে শান্ত হওয়ার আহ্বান জানিয়ে ডোনাল্ড ট্রাম্প
 
আমি নিশ্চিত যে তিনি জলবায়ু চুক্তির গুরুত্ব উপলব্ধি করতে পারবেন
জলবায়ু চুক্তি থেকে সরে যাওয়ার বিষয়ে ট্রাম্পের আগের হুমকি প্রসঙ্গে বান কি মুন
 
নিয়ন্ত্রণরেখায় ভারতীয় বাহিনীর উত্তেজনা বৃদ্ধি করা আঞ্চলিক শান্তি ও নিরাপত্তার প্রতি হুমকি
ভারতের বিরুদ্ধে যুদ্ধবিরতি লঙ্ঘনের অভিযোগ করে পাকিস্তানের প্রধানমন্ত্রী নওয়াজ শরিফ
 
