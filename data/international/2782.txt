
ইরানের সাবেক প্রেসিডেন্ট মাহমুদ আহমাদিনেজাদের প্রথম ভাইস প্রেসিডেন্ট মোহাম্মদ রেজা রাহিমিকে কারাদণ্ড ও জরিমানা করা হয়েছে। অর্থ আত্মসাতের দায়ে তাঁকে এই দণ্ড দেওয়া হয়েছে। গতকাল সোমবার দেশটির বিচার বিভাগের সদস্য গোলাম হোসেইন মোহসেনি এজাজের বরাত দিয়ে রাষ্ট্রীয় গণমাধ্যমে এ খবর প্রকাশ করা হয়। তবে এ ব্যাপারে বিস্তারিত কিছু বলতে অস্বীকৃতি জানিয়ে তিনি বলেন, এই দণ্ডাদেশ চূড়ান্ত নয়। রাহিমির বিরুদ্ধে দুর্নীতির মামলা চলছে বলে ইরানের গণমাধ্যমে এর আগে খবর বেরিয়েছিল।এএফপি
