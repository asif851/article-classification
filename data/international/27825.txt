
মার্কিন সেনাবাহিনীর প্রায় এক শ সদস্যকে অনলাইনে জঙ্গিসংগঠন ইসলামিক স্টেট (আইএস) হুমকি দিয়েছে বলে অভিযোগ পাওয়া গেছে।আজ রোববার বিবিসি অনলাইনের প্রতিবেদনে জানানো হয়, মার্কিন প্রতিরক্ষা দপ্তর এই অভিযোগ তদন্ত করছে।আইএসের সঙ্গে সংশ্লিষ্ট একটি ওয়েবসাইটে মার্কিন সেনাবাহিনীর ওই সদস্যদের নাম ও ঠিকানাসহ একটি তালিকা পোস্ট করা হয়েছে। এতে একই সঙ্গে তালিকায় থাকা সেনাসদস্যদের হত্যা করতে আহ্বান জানানো হয়েছে।গোষ্ঠীটি নিজেদের ইসলামিক স্টেটের হ্যাকিং বিভাগ বলে দাবি করেছে। তাদের ভাষ্য, তথ্যভান্ডার হ্যাক করে তারা মার্কিন সেনাবাহিনীর ওই সদস্যদের তথ্য পেয়েছে।তালিকায় থাকা মার্কিন সেনাসদস্যদের বিরুদ্ধে চূড়ান্ত পদক্ষেপ নেওয়ার জন্য যুক্তরাষ্ট্রে অবস্থানরত আইএসের সমর্থকদের উদ্দেশে আহ্বান জানিয়েছে গোষ্ঠীটি।নাম প্রকাশ না করে মার্কিন প্রতিরক্ষা দপ্তরের এক কর্মকর্তা জানিয়েছেন, হুমকির অভিযোগটি খতিয়ে দেখা হচ্ছে।
