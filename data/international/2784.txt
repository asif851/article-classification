
নাইজেরিয়ার সাবেক স্বৈরশাসক সানি আবাচার সঙ্গে সংশ্লিষ্ট প্রায় ৩৮ কোটি ডলার দেশটির কাছে ফেরত পাঠাবে সুইজারল্যান্ড। জেনেভার সরকারি কৌঁসুলিরা গতকাল মঙ্গলবার এ তথ্য জানিয়ে বলেন, এর মধ্য দিয়ে এ তহবিল নিয়ে ১৬ বছরের পুরোনো একটি মামলার নিষ্পত্তি করতে যাচ্ছেন তাঁরা। ১৯৯৩ থেকে ১৯৯৮ সালে মৃত্যুর আগ পর্যন্ত কঠোর হাতে নাইজেরিয়া শাসনকালে এ তহবিলসহ
আরও অর্থ সানি আবাচাবিদেশে পাচার করেছিলেন বলে অভিযোগ ওঠে। ২০১৪ সালে নাইজেরিয়া ও আবাচা পরিবারের মধ্যে এক চুক্তির আওতায় এ তহবিল ফেরত পাঠানোর সিদ্ধান্ত নেওয়া হয়েছে।এএফপি
