
ব্রিটিশ প্রধানমন্ত্রী ডেভিড ক্যামেরন গতকাল বুধবার ফ্রান্সের সঙ্গে তাঁদের সীমান্তে নিরাপত্তাব্যবস্থা জোরদার করার ঘোষণা দিয়েছেন। ওই সীমান্ত হয়ে শত শত অভিবাসী যুক্তরাজ্যে প্রবেশের চেষ্টা করার পরদিন তিনি এ ঘোষণা দিলেন। খবর এএফপি ও রয়টার্সের।টেলিভিশনে সম্প্রচারিত ভিডিওচিত্রে দেখা যায়, ফ্রান্সের ক্যালে বন্দর এলাকায় হুড়োহুড়ি করে ট্রাকে উঠছে বহু অভিবাসী। স্থানীয় ফেরিকর্মীদের ধর্মঘটের কারণে যুক্তরাজ্য ও ফ্রান্সকে সংযুক্তকারী চ্যানেল টানেল হয়ে যান চলাচল বন্ধ হয়ে যায়। এ সময় যানজটে পড়া ট্রাকগুলোতে চড়ে ইংলিশ চ্যানেলের তলা দিয়ে নির্মিত ওই টানেল হয়ে যুক্তরাজ্যের ডোভারে পৌঁছানোর চেষ্টা করে অভিবাসীরা। এ নিয়ে সেখানে তুলকালাম বেধে যায়।
