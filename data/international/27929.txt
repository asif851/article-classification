
বঙ্গোপসাগরের উপকূলের দিকে ধেয়ে আসা ঘূর্ণিঝড় মহাসেন নিয়ে যখন বাংলাদেশ ও মিয়ানমারে চলছে আতঙ্ক আর উত্কণ্ঠা, তখন ঝড়ের নাম নিয়ে শ্রীলঙ্কায় শুরু হয়েছে মহাবিতর্ক।২৭৫ থেকে ৩০১ খ্রিষ্টাব্দ পর্যন্ত সিংহল দ্বীপ (বর্তমান শ্রীলঙ্কা) শাসন করা বৌদ্ধ রাজা মহাসেনের নামে এই ঝড়ের নামকরণ করায় এই বিতর্কের সৃষ্টি হয়েছে। ্বিশেষ করে সিংহলি জাতীয়তাবাদী সংগঠন ও বৌদ্ধ সংগঠনগুলো সম্ভাব্য বিধ্বংসী একটি ঝড়ের নাম তাদের ‘মহান’ রাজার নামে রাখাকে অপমানজনক হিসেবে আখ্যায়িত করেছে।বৌদ্ধ সংগঠনগুলো অভিযোগ করেছে, রাজা মহাসেনের নামে ঝড়ের নাম রাখা একটি ‘অন্যায় ও বোকামিপূর্ণ সিদ্ধান্ত’। তারা মহাসেন রাজাকে সমৃদ্ধ শ্রীলঙ্কা গড়ার কারিগর হিসেবে উল্লেখ করেছে।
বিতর্ক উত্তপ্ত হয়ে ওঠায় শ্রীলঙ্কার আবহাওয়া বিভাগ এ ব্যাপারে বৌদ্ধ সংগঠনগুলোর কাছে ক্ষমা পর্যন্ত চেয়েছে। দেশটির গণমাধ্যম ও আবহাওয়া বিভাগ এখন নাম উল্লেখ না করে একে একটি মারাত্মক ঝড় হিসেবে উল্লেখ করছে।
শ্রীলঙ্কার দুর্যোগ ব্যবস্থাপনামন্ত্রী মহীন্দ্র আমারাওয়ারা ইতিমধ্যে মহাসেনের নামে ঝড়ের নামকরণ করার প্রস্তাব কে করেছেন সে ব্যাপারে খোঁজখবর নিচ্ছেন বলে সে দেশের গণমাধ্যমের কাছে জানিয়েছেন।
মূলত বিশ্ব আবহাওয়া সংস্থার (ডব্লিউইউএমও) আওতায় এসকেপ নামের আবহাওয়াবিদদের একটি কমিটি বিশ্বের বড় ঝড়গুলোর নাম দিয়ে থাকে। তারা এ পর্যন্ত বঙ্গোপসাগরে সৃষ্টি হতে পারে এমন ঝড়গুলোর আগাম নাম প্রস্তাব করে রেখেছে।
ষ আন্তর্জাতিক গণমাধ্যম অবলম্বনে ইফতেখার মাহমুদ
