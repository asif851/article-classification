
দক্ষিণ কোরিয়ার র৵াপ গায়ক সাইয়ের ‘গ্যাংনাম স্টাইলের’ ভিডিওটি িনয়ে প্রথমে হইচই শুরু হয় ২০১২ সালের জুলাইয়ে৷ এরপর দ্রুত তা ছড়িয়ে পড়ে সারা বিশ্বে৷ ভিডিও আদান-প্রদানের মাধ্যম ইউটিউবে রেকর্ড গড়ে ফেলেছে সাইয়ের সেই িভডিওটি৷সর্বাধিক ২০০ কোটিবার মানুষ সাইয়ের ভিডিওটি দেখেছে ইউটিউবে৷ এর আগে সবচেয়ে বেশিবার দেখা ভিটিওটি ছিল মার্কিন গায়ক জাস্টিন বিবারের৷ তাঁর ‘বেবি’ শিরোনামের গানটি ইউটিবে মানুষ দেখে ১০০ কোটিবার৷ খবর বিবিসির৷সাইয়ের ‘ঘোড়া-নৃত্য’ জাতিসংঘের মহাসচিব বান কি মুন থেকে শুরু করে ফিলিপাইনের কারাগারের কয়েদি পর্যন্ত সবার কাছে বিপুলভাবে প্রশংসিত হয়৷ গ্যাংনাম স্টাইলের ওই নাচের পরে তাঁর প্রকাশিত ‘জেন্টেলম্যান’ নামে একটি গানও ইউটিউবে প্রায় ৭০ কোটিবার দেখা হয়৷ ইউটিউবে এই গানটি এক দিনে রেকর্ডসংখ্যক তিন কোটি আশি লাখবার দেখা হয়৷সাইয়ের জন্ম দক্ষিণ কোরিয়ার রাজধানী সউলের গ্যাংনাম শহরে৷ রেকর্ডের অধিকারী গ্যাংনাম স্টাইলের গানটি তাঁর ষষ্ঠ অ্যালবামের৷ ইউটিউবে সবচেয়ে বেশিবার দেখা ১৫টি ভিডিওর তিনটিই তাঁর৷ ইউটিউবে জাস্টিন বিবারের পর ‘চার্লি বিট মাই ফিঙ্গার’ নামে একটি ভিডিও দেখা হয় ৭১ কোটি ১০ লাখবার৷নিজের ভিডিওগুলোর আকাশচুম্বী জনপ্রিয়তা সম্পর্কে ৩৬ বছর বয়সী সাই বলেন, ‘সমস্যা হলো যে, আমার চেয়ে আমার মিউজিক ভিডিওগুলো বেশি জনপ্রিয়৷’ গানের জগতে তাঁর বিচরণ শুরু হয় ১৩ বছর আগে৷ ২০১২ সালে ওংওয়ান অর্ডার অব কালচারাল মেরিট নামে দক্ষিণ কোরিয়ার অন্যতম সর্বোচ্চ সাংস্কৃতিক সম্মাননা অনুষ্ঠানে অংশ নেন সাই৷ তিনি প্রেসিডেন্ট পার্ক জিউন-হাইয়ের অভিষেক অনুষ্ঠানেও গান করেন৷
