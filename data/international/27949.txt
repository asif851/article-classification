
যুক্তরাজ্যের লন্ডনে অবস্থানরত বিএনপির সিনিয়র ভাইস চেয়ারম্যান তারেক রহমানের সদ্যনিযুক্ত মানবাধিকারবিষয়ক উপদেষ্টা এম এ সায়েমকে গ্রেপ্তার করা হয়েছে।সায়েমের পার্শ্ববর্তী আইনি প্রতিষ্ঠানের নামপ্রকাশে অনিচ্ছুক এক কর্মকর্তা বলেন, ভুয়া কাগজপত্র তৈরি করে একজন মক্কেলকে সহায়তার অভিযোগে এম এ সায়েমকে গতকাল মঙ্গলবার দুপুরে ইস্ট লন্ডনে তাঁর আইনি সহায়তা প্রতিষ্ঠান উজমা ল সেন্টার থেকে গ্রেপ্তার করা হয়েছে।তারেক রহমান সম্প্রতি এম এ সায়েমসহ বেশ কয়েকজন আইনজীবীকে তাঁর মানবাধিকারবিষয়ক উপদেষ্টা পদে নিয়োগ দেন। উপদেষ্টা হিসেবে নিয়োগ পাওয়ার ১০ দিন পার না হতেই সায়েমের গ্রেপ্তারের খবর যুক্তরাজ্যের রাজনৈতিক অঙ্গন ও বাঙালি কমিউনিটিতে নানা আলোচনার জন্ম দিয়েছে।
