
সিরিয়ায় গত ৩৬ ঘণ্টায় সরকারি বাহিনীর বিমান ও গোলা হামলায় ৪২টি শিশু নিহত হয়েছে। দেশটির মানবাধিকার পর্যবেক্ষণ সংগঠন সিরিয়ান অবজারভেটরি ফর হিউম্যান রাইটস গতকাল রোববার এ কথা জানিয়েছে। হত্যাকাণ্ডগুলোর অধিকাংশই উত্তরাঞ্চলীয় প্রদেশ আলেপ্পো ও উত্তর-পশ্চিমাঞ্চলীয় ইদলিবে সংঘটিত হয়। কেবল বিদ্রোহী-অধ্যুষিত পূর্বাঞ্চলীয় জুবার শহরেই গতকাল ১৫ বার বিমান হামলা চালানো হয়। তবে সেখানে হতাহতের বিস্তারিত খবর মেলেনি। জাতিসংঘ বলছে, ২০১১ সালের মার্চে সিরিয়ায় সংঘাত শুরুর পর থেকে এ পর্যন্ত প্রায় দুই লাখ মানুষ নিহত হয়েছে। এএফপি।
