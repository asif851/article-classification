
মিসরে অনুষ্ঠেয় প্রেসিডেন্ট নির্বাচনে মনোনয়নপত্র জমা দিয়েছেন বামপন্থী রাজনীতিবিদ হামদিন সাবাহি। গতকাল শনিবার তিনি মনোনয়নপত্র জমা দেন। আগামী মে মাসের ২৬ ও ২৭ তারিখ মিসরে প্রেসিডেন্ট নির্বাচন হওয়ার কথা। সাবাহিকে নিয়ে প্রেসিডেন্ট নির্বাচনে প্রার্থী হলেন দুজন। অন্যজন হলেন মিসরের সাবেক সেনাপ্রধান আবদেল ফাত্তাহ আল সিসি। গত সপ্তাহে তিনি মনোনয়নপত্র জমা দিয়েছেন। হামদিন পপুলার কারেন্ট দলের প্রধান। রয়টার্স।
