
বিশ্বায়ন ও ইসলামি উগ্রবাদের বিরুদ্ধে চড়াও হওয়ার মধ্য দিয়ে নির্বাচনী ইশতেহার ঘোষণা করলেন ফ্রান্সের কট্টর ডানপন্থী নেতা মারিন লো পেন। ন্যাশনাল ফ্রন্টের এই প্রার্থী গত রোববার পূর্বাঞ্চলীয় শহর লিওঁতে সমর্থকদের উদ্দেশে বলেন, বিশ্বায়ন ধীরে ধীরে বিভিন্ন অঞ্চলের মানুষকে গ্রাস করে মৃত্যুর দিকে ঠেলে দিচ্ছে। আগামী ২৩ এপ্রিল ফ্রান্সের প্রেসিডেন্ট নির্বাচনের প্রথম দফা ভোট নেওয়া হবে। ক্ষমতাসীন সমাজতান্ত্রিক প্রেসিডেন্ট ফ্রাঁসোয়া ওলাঁদ দ্বিতীয় মেয়াদের জন্য লড়ছেন না।
