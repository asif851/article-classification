
২৩৬ বছরের পুরোনো কলকাতার ঐতিহাসিক রাইটার্স বিল্ডিং বা মহাকরণ  থেকে এবার রাজ্যের মুখ্যমন্ত্রীর সচিবালয় সরিয়ে নেওয়া হয়েছে হাওড়ার মন্দিরতলার এইচআরবিসি ভবনে।এই ভবনের নাম নবান্ন।
আজ শনিবার দুপুরে ১৫ তলার এই ভবনে রাজ্যের নতুন সচিবালয়ের উদ্বোধন করেন মুখ্যমন্ত্রী মমতা বন্দ্যোপাধ্যায়।এ সময় রাজ্যের মন্ত্রী, সাংসদ, বিধায়কসহ শীর্ষস্থানীয় সরকারি কর্মকর্তারা উপস্থিত ছিলেন।বিউগল বাজিয়ে জাতীয় পতাকা উত্তোলনের মাধ্যমে উদ্বোধন করা হয় এই এই নতুন রাজ্য সচিবালয়ের।                                             
ওই ভবনে স্থানান্তর করা হয়েছে রাজ্যের ১১টি দপ্তর। মুখ্যমন্ত্রী মমতা বন্দ্যোপাধ্যায় বসছেন এই ভবনের ১৫ তলায়। যদিও এই ভবনটি বামফ্রন্ট সরকারের আমলে তৈরি করা হয়েছিল। তবে পুরোনো রাইটার্স বিল্ডিংয়ে কয়েকটি দপ্তর এখনও থাকছে। এখন রাইটার্স বিল্ডিংয়ের সংস্কারের কাজ করা হবে।        
