

‘আমি ভাষা হারিয়ে ফেলেছি’—ম্যানচেস্টারে কনসার্টে বিস্ফোরণের হামলার পর টুইট বার্তায় এই প্রতিক্রিয়া জানিয়েছেন মার্কিন সংগীতশিল্পী অ্যারিয়ানা গ্রান্ডে। তাঁর কনসার্টেই গতকাল সোমবার রাতে ভয়াবহ বিস্ফোরণে ১৯ জন প্রাণ হারিয়েছে। আহত হয়েছে অর্ধশতাধিক।২৩ বছর বয়সী অ্যারিয়ানা টুইট বার্তায় বলেন, ‘আমি গভীরভাবে দুঃখিত। ভাষা হারিয়ে ফেলেছি।’ ঘটনার প্রায় পাঁচ ঘণ্টা পর এই টুইট করেন তিনি।
কোনো কোনো গণমাধ্যমে বলা হচ্ছে, এই ঘটনার পর অ্যারিয়ানা তাঁর ওয়ার্ল্ড ট্যুর স্থগিত করেছেন। যুক্তরাজ্যের পর আরও কয়েকটি দেশে কনসার্ট করার কথা ছিল অ্যারিয়ানার।
সূত্র: এএফপি ও দ্য টেলিগ্রাফ।
