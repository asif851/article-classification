
দক্ষিণ আফ্রিকার বর্ণবাদবিরোধী নেতা নেলসন ম্যান্ডেলার শারীরিক অবস্থার উন্নতি হয়েছে। প্রেসিডেন্ট জ্যাকব জুমা গতকাল মঙ্গলবার এ কথা জানিয়েছেন।গতকাল এক সংবাদ সম্মেলনে জুমা বলেন, দক্ষিণ আফ্রিকার ৯৫ বছর বয়সী সাবেক এই প্রেসিডেন্টের অবস্থা এখনো জটিল হলেও অপরিবর্তিত আছে। হাসপাতাল ছাড়ার অর্থ হলো, তাঁর অবস্থার ‘উন্নতি’ হচ্ছে। চিকিৎসায় কাজ হচ্ছে।ফুসফুসের ক্যানসারে আক্রান্ত হয়ে প্রিটোরিয়ার একটি হাসপাতালে ভর্তি হন দক্ষিণ আফ্রিকার এই অবিসংবাদিত নেতা। প্রায় তিন মাস হাসপাতালে চিকিৎসা নেওয়ার পর গত রোববার জোহানেসবার্গের উপকণ্ঠে তাঁর বাসায় ফিরে যান তিনি। রয়টার্স ও এএফপি।
