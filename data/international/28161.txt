
হিলারি ক্লিনটন তাঁর প্রতিদ্বন্দ্বী ডোনাল্ড ট্রাম্পকে যুক্তরাষ্ট্রের গণতন্ত্রের জন্য হুমকি বলে উল্লেখ করেছেন। আসন্ন প্রেসিডেন্ট নির্বাচনে জয়ী না হলে ফলাফল মেনে না নেওয়ার বিষয়ে সংশয় সৃষ্টি করেছেন ট্রাম্প। তাঁর এমন মন্তব্যকে ইঙ্গিত করেই হিলারি এ ব্যাপারে হুঁশিয়ার করেছেন।গত বৃহস্পতিবার ওহাইও অঙ্গরাজ্যে এক নির্বাচনী প্রচারে রিপাবলিকান পার্টির প্রেসিডেন্ট প্রার্থী ট্রাম্প বলেন, নির্বাচনের ফলাফল তিনি অবশ্যই মেনে নেবেন, যদি তিনি জয়ী হন। পরে অবশ্য সুর পাল্টে বলেন, কোনো ধরনের কারচুপি ছাড়া যদি নির্বাচনে তিনি হারেন, তাহলে তিনি তা মেনে নেবেন।স্থানীয় সময় গতকাল শুক্রবার ওহাইওর ক্লিভল্যান্ডে এক সমাবেশে হিলারি বলেন, ‘আমরা নেতৃত্ব ও একনায়কত্বের পার্থক্য বুঝি। আর শান্তিপূর্ণভাবে ক্ষমতা হস্তান্তরের বিষয়টি আমাদের আলাদা বৈশিষ্ট্যমণ্ডিত করার বিষয়গুলোর মধ্যে একটি।’
হিলারি আরও বলেন, ‘নির্বাচনের ফলাফলের প্রতি শ্রদ্ধা জানানোর বিষয়কে প্রত্যাখ্যান করেছেন ট্রাম্প। এর মধ্য দিয়ে আমাদের গণতন্ত্রকে তিনি হুমকি দিচ্ছেন।’
আরও পড়ুন: 
তোপের মুখে ট্রাম্প
