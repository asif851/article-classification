
১৬ বছর পর অনশন ভাঙার ঘোষণা দিলেন ভারতের উত্তর-পূর্বাঞ্চলীয় রাজ্য মণিপুরের মানবাধিকারকর্মী ইরম শর্মিলা। নিজ রাজ্যে ভারতীয় সশস্ত্র বাহিনীর বিতর্কিত বিশেষ ক্ষমতা আইনের বিরোধিতা করে টানা ১৬ বছর পর অনশন ভাঙার পর বলেছেন, মণিপুর রাজ্যের মুখ্যমন্ত্রী হতে চান তিনি।
এদিকে ২০০০ সালের ১ নভেম্বরে থেকে অনশন শুরুর আগে শক্ত খাবার হিসেবে সর্বশেষ মিষ্টি খেয়েছেন শর্মিলা। এরপর আর কোনো শক্ত খাবার খাননি তিনি।
এনডিটিভির খবরে বলা হয়েছে, আজ মঙ্গলবার সকালে হাসপাতালে থেকে বেরিয়ে কয়েক মুহূর্তের জন্য কান্নায় ভেঙে পড়েন ইরম শর্মিলা। কান্নায় ভেঙে পড়ে হাতের তালুতে মধু নিয়ে তা খেয়ে অনশন ভাঙেন তিনি। নতুন জীবনে রাজনীতি ও বৈবাহিক সম্পর্ক স্থাপনে আগ্রহী হওয়ার কথা জানিয়ে শর্মিলা সাংবাদিকদের বলেন, ‘আমি দেবী নই, আমি একজন মানুষ হতে চাই। আমি মণিপুরের মুখ্যমন্ত্রী হয়ে রাজনীতির ইতিবাচক পরিবর্তন আনতে চাই।’
ইরম শর্মিলা বলেন, ‘সবাই ভাবে, আমি একজন আশ্চর্য মানুষ। আমি অন্য সবার থেকে বিচ্ছিন্ন হয়ে পড়েছি।’ রাজনীতিতে যোগ দেওয়ার প্রসঙ্গে তিনি বলেন, ‘সবাই বলে রাজনীতি নোংরা, কিন্তু তাহলে সমাজও তো তা-ই।’
১৬ বছর আগে সর্বশেষ মিষ্টি খেয়েছেন শর্মিলা। ১৬ বছর আগে সেদিনের কথা বর্ণনা করে ইন্ডিয়ান এক্সপ্রেসকে দেওয়া সাক্ষাৎকারে ইরম শর্মিলা বলেন, ‘দুই প্যাকেট মিষ্টি কিনে একটি গাছের নিচে বসে একাই খেয়েছি মিষ্টিগুলো।’ সেই মিষ্টির কথা এত বছর পরেও মনে আছে তাঁর। ওই মিষ্টির প্যাকেটের কথা আজও মনে রাখার কারণও হলো, সেটাই এখন পর্যন্ত তাঁর শেষ শক্ত খাবার।
মণিপুরের লৌহমানবী হিসেবে পরিচিত ৪৪ বছর বয়সী শর্মিলা ২০০০ সালে অনশন শুরু করেছিলেন। এই অহিংস আন্দোলনের শুরু থেকেই তিনি বিচারিক হেফাজতে আছেন। টানা ১৬ বছর ধরে অনশনের সময় এই নারী কোনো খাবার খাননি। মণিপুরের রাজধানী ইম্ফলের একটি কারা হাসপাতালে তাঁর নাকে পাইপ দিয়ে জোর করে খাওয়ানো হয়। অনশনের নামে শর্মিলা আত্মহত্যার চেষ্টা করেন বলে তাঁর বিরুদ্ধে অভিযোগ আনা হয়।
২০০০ সালে ভারতীয় নিরাপত্তা বাহিনীর গুলিতে মণিপুরের ১০ নিবাসী নিহত হয়েছিলেন। এ ঘটনার প্রতিবাদে সশস্ত্র বাহিনীর বিশেষ ক্ষমতা আইন বা এএফএসপিএ (আফসপা) বাতিলের দাবিতে অনশন শুরু করেন ইরম শর্মিলা। ২৬ জুলাই তিনি অনশন ভাঙার ঘোষণা দেন। ইরম শর্মিলা একজন লেখক ও কবি। ১২টি কবিতা নিয়ে তাঁর একটি বইও আছে।সরকারি পশু চিকিৎসা বিভাগের কর্মী ইরম নন্দ আর ইরম শখির নয় সন্তানের মধ্যে সবার ছোট ইরম শর্মিলা।
আরও পড়ুন১৬ বছরের অনশন ভেঙে মুখ্যমন্ত্রী হতে চাইলেন শর্মিলা১৬ বছর পর
