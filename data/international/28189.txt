
উত্তর আফ্রিকায় স্পেনের ছিটমহল সিউটার সীমান্তে ২০ ফুট উঁচু কাঁটাতারের বেড়া ভেঙে ইউরোপে ঢোকার চেষ্টা করেছে কয়েক শ অভিবাসী। পুলিশ বলেছে, নিরাপত্তা ক্যামেরাগুলোর ভিডিও থেকে জানা গেছে, প্রায় ৬০০ অভিবাসী লাঠিসোঁটা ও কাঁচি নিয়ে বেড়া ভেঙে শহরটিতে প্রবেশের চেষ্টা করেছে। এর মধ্যে তিন শতাধিক মানুষ ঢুকতেও পেরেছে। উত্তর আফ্রিকায় স্পেনের সিউটা ও মেলিলা ছিটমহলই আফ্রিকার সঙ্গে ইউরোপীয় ইউনিয়নের একমাত্র স্থলসীমান্ত।
