
ভারতের মুম্বাইয়ের লোকাল ট্রেনগুলো প্রতিদিন পৃথিবীকে প্রায় তিনবার ঘুরে আসার মতো দূরত্ব পাড়ি দেয়। গত সপ্তাহে এক সভায় মুম্বাইয়ের দুটি রেলওয়ে জোন সেন্ট্রাল রেলওয়ে (সিডব্লিউ) ও ওয়েস্টার্ন রেলওয়ের (ডব্লিউআর) কর্মকর্তারা এ তথ্য দেন। তাঁরা জানান, সিডব্লিউর ১২১টি ট্রেন প্রতিদিন ৬৯ হাজার ৫১৬ কিলোমিটার দূরত্ব পাড়ি দেয়। আর ডব্লিউআরের ৮৪টি ট্রেন পাড়ি দেয় ৪৪ হাজার ৫৬৮ কিলোমিটার। এতে মোট অতিক্রান্ত দূরত্ব দাঁড়ায় এক লাখ ১৪ হাজার ৮৪ কিলোমিটার, যা পৃথিবীর পরিধির (৪০ হাজার ৭৫ কিলোমিটার) প্রায় তিন গুণ।এনডিটিভি
