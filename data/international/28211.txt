
মার্কিন প্রেসিডেন্ট নির্বাচনে পেনসিলভানিয়া অঙ্গরাজ্যে ভোট পুনর্গণনার জন্য জোর প্রচারণা চালিয়েই যাচ্ছেন গ্রিন পার্টির প্রেসিডেন্ট প্রার্থী জিল স্টেইন। তিনি এবার কৌশল বদল করেছেন। পেনসিলভানিয়ার একটি আদালতে আবেদনের কয়েক ঘণ্টা পর তাঁর দলের পক্ষ থেকে জানানো হয়, প্রয়োজনে তাঁরা ফেডারেল কোর্টে যাবেন। এর আগে গ্রিন পার্টি জানায়, অঙ্গরাজ্যের আদালত ১০ লাখ মার্কিন ডলারের বন্ড চেয়েছেন, যা ভোটারদের সামর্থ্যের বাইরে। ভোট পুনর্গণনার বিষয়ে পেনসিলভানিয়ায় হওয়া মামলার শুনানির দুদিন আগে গ্রিন পার্টির এই সিদ্ধান্ত এল। এএফপি
