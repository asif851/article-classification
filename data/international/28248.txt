
গণহত্যা ও যুদ্ধাপরাধের সাবেক সার্বীয় নেতা রাদোভান কারাদচিজকে ৪০ বছর কারাদণ্ড দেওয়া হয়েছে। ১৯৯৫ সালে সংঘটিত সেব্রেনিৎ​সা গণহত্যাসহ বিভিন্ন অপরাধের দায়ে তাঁকে এই দণ্ডাদেশ দেন জাতিসংঘের একটি আদালত। আজ দ্য হেগে এই রায় ঘোষণা করা হয়। খবর বিবিসির।সেব্রেনিৎ​সা গণহত্যাসহ ​কয়েকটি অপরাধে জড়িত থাকায় কারাদচিজের বিরুদ্ধে ১১টি অভিযোগ আনা হয়েছিল। এর মধ্যে ১০টিই দোষী সাব্যস্ত হন সাবেক সার্বীয় এই নেতা। যদিও বর্তমানে ৭০ বছর বয়সী কারাদচিজ তাঁর বিরুদ্ধে আনা সব অভিযোগ শুরু থেকেই অস্বীকার করে আসছেন। তিনি দাবি করেন, ব্যক্তিগতভাবে এই অপরাধ করা হয়েছিল, তাঁর অধীনে থাকা সেনারা এতে জড়িত নয়।দ্বিতীয় বিশ্বযুদ্ধের পর কারাদচিজের এই মামলাটিকে যুদ্ধাপরাধের মামলাগুলোর মধ্যে অন্যতম গুরুত্বপূর্ণ হিসেবে দেখা হচ্ছিল।কারাদচিজের আইনজীবীরা জানিয়েছেন, এই মামলার বিরুদ্ধে তাঁরা আপিল করবেন।আরও পড়ুন: সার্বীয় নেতা কারাদজিচ বসনীয় গণহত্যার মূল হোতা: আন্তর্জাতিক আদালত
