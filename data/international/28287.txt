
ভারতবর্ষের স্বাধীনতা আন্দোলনের নেতা সুভাষ চন্দ্র বসুর একজন ঘনিষ্ঠ সহযোগীর সঙ্গে দেখা করেছেন মোদি। সাইচির মিসুমি (৯৯) নামের ওই ব্যক্তি জাপানে নেতাজির এখন পর্যন্ত জীবিত থাকা সবচেয়ে বয়স্ক সহযোগী। ইন্ডিয়া-জাপান অ্যাসোসিয়েশন ও জাপান-ইন্ডিয়ান পার্লামেন্টারি ফ্রেন্ডশিপ লিগের উদ্যোগে টোকিওতে আয়োজিত এক অনুষ্ঠানে তাঁদের দেখা হয়। নেতাজি সুভাষ চন্দ্র বসু দ্বিতীয় বিশ্বযুদ্ধের সময় ব্রিটিশ বাহিনীর বিরুদ্ধে লড়তে জাপানের সহায়তায় ইন্ডিয়ান ন্যাশনাল আর্মি (আইএনএ) গড়ে তুলেছিলেন। পরে জাপানের দখল করা ফরমোজা (বর্তমানে তাইওয়ান) এলাকায় রহস্যজনক এক বিমান দুর্ঘটনায় তিনি নিহত হন। তাঁর দেহাবশেষ কখনোই পাওয়া যায়নি। জাপানে মিসুমিসহ নেতাজির অনেক সহযোগী ছিলেন। পিটিআই।
