
পাকিস্তানের প্রধানমন্ত্রী নওয়াজ শরিফের বিরুদ্ধে সুপ্রিম কোর্টে আদালতের আদেশ উপেক্ষা করার অভিযোগ দায়ের করা হয়েছে। সাবেক সেনাশাসক পারভেজ মোশাররফের চরম বিশ্বাসঘাতকতার মামলা প্রসঙ্গে আদালতের নির্দেশনা অনুসরণ করা হয়নি—এ অভিযোগ তুলে আহসানুল দীন শেখ নামে এক আইনজীবী গতকাল মঙ্গলবার এই অভিযোগ করেন।অভিযোগে সুপ্রিম কোর্টের ৩ জুলাইয়ের আদেশ লঙ্ঘনকারী সব পক্ষের বিরুদ্ধে আইন অনুযায়ী ব্যবস্থা নেওয়ার কথা বলা হয়।আইনজীবী আহসানুলের দায়ের করা অভিযোগে আদালতের প্রতি এ বিষয়ে এর আগের আদেশ মান্য করতে সংশ্লিষ্ট পক্ষগুলোর প্রতি নির্দেশ দেওয়ার আবেদন করা হয়।অভিযোগে বলা হয়, মোশাররফের বিশ্বাসঘাতকতা মামলায় সংশ্লিষ্ট পক্ষগুলোর কেউই তাদের দায়িত্ব পালন করেনি। এটি আদালতের নির্দেশ লঙ্ঘনের শামিল। গত ৩ জুলাই সুপ্রিম কোর্ট মোশাররফের বিরুদ্ধে বিশ্বাসঘাতকতার মামলা দায়েরের আবেদন নিষ্পত্তি করে দিয়ে সরকারকে বলেন, আদালতে তাঁদের উপস্থাপিত বিবৃতির আলোকে অগ্রসর হতে। সরকারের উপস্থাপিত ওই বিবৃতিতে বলা হয়েছিল যে তারা আইন অনুযায়ী পদক্ষেপ নেবে। ডন।
