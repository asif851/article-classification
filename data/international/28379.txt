
মালয়েশিয়ার রাজধানী কুয়ালালামপুরে অন্যতম আকর্ষণীয় পর্যটনকেন্দ্র বাতু গুহাসমূহ বা বাতু কেভস। এখানকার বিশাল আকৃতির পাহাড়ে রয়েছে একাধিক প্রাগৈতিহাসিক গুহা। গুহাগুলোতেই স্থাপন করা হয়েছে হিন্দু দেবতাদের মন্দির। পাহাড়ের সামনে স্থাপন করা হয়েছে বিশ্বের দ্বিতীয় সর্বোচ্চ হিন্দু দেবতার মূর্তি। স্থানীয় লোকজনের কাছে এটি মুরুগান নামে পরিচিত। গণেশের ভাই কার্তিকেরই আরেক নাম মরুগান। বাতু কেভস মালয়েশিয়ার হিন্দুদের ধর্মীয় তীর্থস্থান। ছবিগুলো সম্প্রতি তোলা।

