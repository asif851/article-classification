
আফগান তালেবানের নতুন নেতা মোল্লা মনসুর বলেছেন, আফগান সরকার যুক্তরাষ্ট্র তথা পাশ্চাত্যের সঙ্গে চুক্তির অবসান না করা পর্যন্ত দেশটিতে শান্তি আসবে না। আসন্ন পবিত্র ঈদুল আজহা উপলক্ষে গতকাল মঙ্গলবার প্রকাশিত এক বার্তায় তিনি এ কথা বলেন। তবে বার্তায় মোল্লা মনসুর ঐক্যের আহ্বান জানান এবং সরকারের সঙ্গে শান্তি আলোচনার সম্ভাবনার ইঙ্গিত দেন। একদল ভিন্নমতাবলম্বী তালেবান কমান্ডার মোল্লা ওমরের উত্তরাধিকারী হিসেবে মনসুরের মনোনয়নের বিরোধিতা করার কিছুদিন পর এই বিবৃতি এল।  
রয়টার্স
