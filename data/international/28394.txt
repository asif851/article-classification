
আলংকারিক রাষ্ট্রপ্রধান কিম ইয়ং-নামকে দক্ষিণ কোরিয়ায় পাঠাচ্ছে উত্তর কোরিয়া। কিম ইয়ং দক্ষিণ কোরিয়ায় অনুষ্ঠেয় শীতকালীন অলিম্পিকে নিজ দেশের ২২ সদস্যের প্রতিনিধিদলের নেতৃত্বে দেবেন।
দুই দেশের মধ্যে উত্তেজনা কমাতে উত্তর কোরিয়ার সর্বোচ্চ পদধারী কিম ইয়ংকে সেখানে পাঠানো হচ্ছে।আগামী শুক্রবার দক্ষিণ কোরিয়ায় এ অলিম্পিক শুরু হচ্ছে।
দক্ষিণ কোরিয়া ইউনিফিকেশন মন্ত্রণালয়ের বরাতে বিবিসি এ সফরের কথা জানায়। শীতকালীন অলিম্পিকের উদ্বোধনী দিনে দুই কোরিয়ার অ্যাথলেটরা একসঙ্গে মার্চ করবেন।
অলিম্পিকে উত্তর কোরিয়ার অংশগ্রহণকে কূটনৈতিক কৌশল হিসেবে দেখছে পিয়ংইয়ং। পরমাণু কর্মসূচি নিয়ে আন্তর্জাতিক চাপের মুখে রয়েছে দেশটি।উত্তর কোরিয়ার আইনসভা সুপ্রিম পিপলস অ্যাসেম্বলির প্রধান কিম ইয়ং-নাম। গত চার বছরের মধ্যে উত্তর কোরিয়া থেকে দক্ষিণ কোরিয়া সফর করা ব্যক্তিদের মধ্যে তিনিই সর্বোচ্চ পদের অধিকারী। তাঁর সঙ্গে আরও তিনজন কর্মকর্তা ও ১৮ জন কর্মী থাকবেন।
