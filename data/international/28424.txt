
তুরস্কের বৃহত্তম শহর ইস্তাম্বুলে পার্কের গাছ কাটাকে কেন্দ্র করে গতকাল শনিবার দ্বিতীয় দিনের মতো বিক্ষোভ হয়েছে। এদিকে প্রেসিডেন্ট রেসেপ তাইয়িপ এরদোয়ান বলেছেন, সরকার গেজি পার্ক পুনর্বিন্যাসের পরিকল্পনা অব্যাহত রাখবে।
ইস্তাম্বুলের তাকসিম স্কয়ারের গেজি পার্কে অবস্থান ধর্মঘট পালনের কর্মসূচিকে কেন্দ্র করে অস্থিরতা শুরু হয়। গত শুক্রবার বিক্ষোভকারীদের লক্ষ্য করে পুলিশ কাঁদানে গ্যাসের শেল ছুড়লে সংঘর্ষ বেধে যায়। গতকাল তাকসিম স্কয়ারে এবং বসফরাস সেতুর কাছে বিক্ষোভকারীদের লক্ষ্য করে আবারও কাঁদানে গ্যাসের শেল নিক্ষেপ করে পুলিশ। ফলে দ্বিতীয় দিনের সংঘর্ষ শুরু হয়। আঙ্কারায় বিক্ষোভকারীরা মিছিল নিয়ে পার্লামেন্টের দিকে যাওয়ার চেষ্টা করে।   
 প্রেসিডেন্ট এরদোয়ান গতকাল শনিবার বলেছেন, বিরোধীরা এটাকে আন্দোলনের অজুহাত হিসেবে ব্যবহার করছে। 
গেজি পার্কের গাছ কাটাকে কেন্দ্র করে শুক্রবার আন্দোলনরত জনতার সঙ্গে পুলিশের সংঘর্ষে ১২ জন আহত হয়। এএফপি। বিবিসি।
