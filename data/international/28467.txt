
ফেসবুকে লাইক পাওয়ার জন্য অনেকে অনেক কিছুই করেন। কিন্তু তাই বলে নিজের ছেলেকে জানালা থেকে ছুড়ে ফেলার হুমকি দিয়ে লাইক আদায়ের কথা বোধ হয় শোনেন কি কেউ। সেই কাজ করতে গিয়ে ওই ব্যক্তিকে কারাগারে যেতে হয়েছে এক ব্যক্তিকে। 
ফেসবুকে এক হাজার লাইক পাওয়ার আশায় আলজেরিয়ার এক ব্যক্তি তার ছেলেকে ১৫ তলার অ্যাপার্টমেন্টের জানালা থেকে ছুড়ে ফেলার হুমকি দিয়ে পোস্ট দেন। সন্তানকে ঝুঁকিতে ফেলে লাইক পাওয়ার এ চেষ্টার অভিযোগে দেশটির একটি আদালত ওই বাবাকে দুই বছরের কারাদণ্ড দিয়েছেন। ব্যাপক সমালোচনা হওয়ার পরই ফেসবুক কর্তৃপক্ষ ওই ছবি সরিয়ে নিয়েছে।
সামাজিক যোগাযোগ মাধ্যমে দেখা যায়, ওই ব্যক্তি বহুতল ভবনের জানালায় সন্তানকে ঝুলিয়ে ছবি তোলার পর ফেসবুকে পোস্ট দেন। ছবিতে ক্যাপশন জুড়ে দেন, ‘এক হাজার লাইক না হলে আমি তাকে ফেলে দেব।’ তবে ফেসবুকের বন্ধুরা ব্যাপারটি ভালোভাবে নেননি। বরং ছোট শিশুটির ওই অবস্থার ছবি দেখে অনেকে আতঙ্কিত হন। ফেসবুক ব্যবহারকারীরা সন্তানকে এমনভাবে নিপীড়নের অভিযোগে ওই বাবাকে গ্রেপ্তারের দাবি জানান। অভিযোগ পেয়ে গত রোববার লাইকের জন্য ‘পাগল’ ওই বাবাকে গ্রেপ্তার করে দেশটির আইনশৃঙ্খলা রক্ষাকারী বাহিনীর সদস্যরা। এরপর আদালতের তোলা হয় ওই বাবাকে। তিনি আদালতে ক্ষমা চেয়ে বলেন, খেলার ছলে তিনি এ কাজ করতে গিয়েছিলেন। তবে আদালতের বিচারক বলেন, ওই ব্যক্তি তার ছেলেকে বিপদে ফেলেছেন। ওই বাবাকে দুই বছরের কারাদণ্ড দিয়েছেন আদালত। তথ্যসূত্র: দ্য ইনডিপেনডেন্ট।
