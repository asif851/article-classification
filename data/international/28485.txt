
পবিত্র রমজান ও ঈদ উপলক্ষে খুদে ব্লগ লেখার সাইট টুইটার নতুন ধরনের চিহ্ন বা প্রতীক (হ্যাশট্যাগ) ব্যবহারের সুযোগ করে দিয়েছে৷ পবিত্র রমজান মাসে মুসলমান টুইটার ব্যবহারকারীরা এখানে সেহ্রি ও ইফতারের সময় জানতে পারবেন৷ খবর দ্য গার্ডিয়ান-এর৷বিশ্বকাপ ফুটবলে ব্যবহারকারীদের নির্দিষ্ট দেশের পতাকা প্রতীক হিসেবে ব্যবহারের সুযোগ দেয় টুইটার৷ ব্যবহারকারীরা তাঁদের ব্যবহৃত বার্তার মধ্যে পছন্দমতো দেশের পতাকা ব্যবহার করেন৷ একইভাবে রমজান মাস ও ঈদের জন্যও এভাবে প্রতীক ব্যবহার করা যাবে৷টুইটার কর্তৃপক্ষ সূত্রে জানা গেছে, রমজানের বা ঈদের ‘হ্যাশট্যাগ’ ব্যবহারের জন্য ব্যবহারকারীকে যথাক্রমে ‘#’ (হ্যাশ) চিহ্নের পর ইংরেজি বা আরবিতে রমজান বা ঈদ লিখতে হবে৷ ইংরেজিতে ‘#Ramadan’ বা ‘#Eid’ লেখার পর রমজান বা ঈদের প্রতীক হিসেবে বাঁকা চাঁদ ও আরবি ক্যালিগ্রাফি দেখা যাবে৷ আর ইফতার বা সেহ্রির সময় জানতে হলে ইংরেজিতে #iftar অথবা #imsak লিখে তারপর স্থানের নাম লিখে (#london অথবা #newyork) পরে @alarabiya লিখতে হবে৷ এতে ওই নির্দিষ্ট স্থানে ইফতার অথবা সেহ্রির সময় দেখা যাবে৷
