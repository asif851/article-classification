
ফরচুনা নামে নিজে দুই কোটি ৭০ লাখ ডলার মূল্যের প্রমোদতরীটি ছেড়ে দেওয়ার সিদ্ধান্ত নিয়েছেন স্পেনের রাজা হুয়ান কার্লোস। দেশের ব্যাপক অর্থনৈতিক মন্দা ও বেকারত্বের প্রেক্ষাপটে তিনি এ সিদ্ধান্ত নেন।
একটি ব্যবসায়ী গ্রুপ ২০০০ সালে রাজাকে ৪১.৫ মিটার (১৩৬) ফুট দৈর্ঘ্যের প্রমোদতরীটি উপহার দেয়। কিন্ত সাম্প্রতিক অর্থনৈতিক মন্দার কারণে প্রমোদতরীটি নিয়ে সমালোচনার মুখে পড়তে হয় রাজাকে। কারণ এতে একবার তেল ভরতেই খরচ হয় ২০ হাজার ইউরোর বেশি।
১৯৭৫ সালে স্বৈরশাসক ফ্রান্সিসকো ফ্রাংকোর মৃত্যুর পর স্পেনের রাজনৈতিক উত্তরণে গুরুত্বপূর্ণ ভূমিকা রাখায় দেশে শ্রদ্ধার পাত্রে পরিণত হন রাজা হুয়ান কার্লোস। এএফপি।
