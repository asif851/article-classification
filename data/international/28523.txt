
ভারতের কেন্দ্রীয় সংখ্যালঘুবিষয়ক প্রতিমন্ত্রী মুখতার আব্বাস নাকভিকে এক বছরের কারাদণ্ড দিয়েছেন সে দেশের আদালত। ২০০৯ সালের লোকসভা নির্বাচনের সময় নির্বাচনী আচরণবিধি ভঙ্গ করায় উত্তর প্রদেশের রামপুরের আদালত গতকাল বুধবার তাঁকে এই সাজা দেন। রায় ঘোষণার পর পুলিশি হেফাজতে নেওয়া হয় নাকভিকে। পরে অবশ্য আদালত থেকে তিনি জামিন পেয়েছেন। এক বছরের কারাদণ্ডের পাশাপাশি তাঁর চার হাজার রুপি জরিমানাও হয়। আদালত নাকভির পাশাপাশি তাঁর ১৯ সহযোগীকেও অভিযুক্ত করেছেন। রায় ঘোষণার পর নাকভির সমর্থকেরা আদালত প্রাঙ্গণে বিক্ষোভ করেন। হিন্দুস্তান টাইমস
