
যুক্তরাজ্যের গত প্রায় দেড় শ বছরের ৪ কোটি ১০ লাখ মানুষের উইল অনলাইনে দেওয়া হয়েছে। এই বিপুলসংখ্যক মানুষের মধ্যে আছেন দ্বিতীয় বিশ্বযুদ্ধকালীন ব্রিটেনের প্রধানমন্ত্রী উইনস্টন চার্চিল, ঔপন্যাসিক চার্লস ডিকেন্স, প্রিন্সেস ডায়ানা, কম্পিউটারবিজ্ঞানী অ্যালান টুরিং, লেখক জর্জ অরওয়েল। উইল অনলাইনে প্রকাশের উদ্দেশ্য হলো বিশিষ্ট ও সাধারণ যেসব মানুষ দেশ ও বিশ্বকে এই পর্যায়ে নিয়ে এসেছেন, তাঁদের সম্পর্কে সবাইকে জানানো। এএফপি
