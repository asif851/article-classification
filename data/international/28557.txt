
ভারতের প্রধানমন্ত্রী নরেন্দ্র মোদির নামে নির্মিত মন্দিরের উদ্বোধন পরিকল্পনা বাতিল করেছেন তাঁর ভক্তরা। নিজের নামে মন্দির করার খবর উল্লেখ করে গতকাল বৃহস্পতিবার এক টুইটার বার্তায় নরেন্দ্র মোদি লেখেন, ‘আমার নামে একটি মন্দির নির্মাণের খবর গণমাধ্যমে দেখেছি। এতে আমি বিরক্ত ও বিব্রত হয়েছি। এটি আমার মনের ওপর আঘাত এবং ভারতের ঐতিহ্যের বিরোধী। এটি উদ্বোধন না করার আহ্বান জানাচ্ছি।’ প্রধানমন্ত্রীর এই আহ্বানে সাড়া দিয়ে ভক্তরা গতকালই মন্দিরটির উদ্বোধন পরিকল্পনা বাতিলের সিদ্ধান্ত নেন। বিবিসিভোট দিতে পারবে না রোহিঙ্গারামিয়ানমারের সংখ্যালঘু মুসলিম রোহিঙ্গারা ভোটের অধিকার হারাচ্ছে। রোহিঙ্গাদের ভোট দেওয়ার অধিকার কেড়ে নেওয়ার দাবিতে গত বুধবার বড় ধরনের বিক্ষোভের পর রোহিঙ্গাসহ অন্য সংখ্যালঘুদের সাময়িক পরিচয়পত্র প্রত্যাহারের সিদ্ধান্ত নেয় সরকার। বৌদ্ধ ভিক্ষুরাই ওই বিক্ষোভে নেতৃত্ব দেন। মিয়ানমারের সাবেক সামরিক জান্তা ২০১০ সালে দেশটির সাধারণ নির্বাচনে রোহিঙ্গা ও অন্যান্য সংখ্যালঘু সম্প্রদায়ের ভোটাধিকার নিশ্চিতের জন্য ‘সাময়িক পরিচয়পত্র’ দেয়। এই পরিচয়পত্র ‘সাদা কাগজ’ হিসেবে পরিচিতি পায়। বিবিসি
