
আলোচনার প্রস্তাবে রাজি হওয়ার পরদিনই গতকাল শুক্রবার দক্ষিণ কোরিয়ার সঙ্গে যোগাযোগের ‘হটলাইন’ আবার চালু করেছে উত্তর কোরিয়া। গতকাল পিয়ংইয়ং জানায়, গত মার্চে বন্ধ করে দেওয়া ‘রেড ক্রস’ লাইন স্থানীয় সময় বেলা দুইটার দিকে আবারও খুলে দেওয়া হয়েছে। গত ফেব্রুয়ারিতে তৃতীয় দফা পারমাণবিক পরীক্ষা চালায় পিয়ংইয়ং। এর জেরে দুই দেশের মধ্যে উত্তেজনা ছড়িয়ে পড়ে। মার্চে সরকারি পর্যায়ে যোগাযোগের রেড ক্রস লাইন বন্ধ করে দেয় পিয়ংইয়ং। এএফপি ও বিবিসি।
