
যুক্তরাষ্ট্রের ফ্লোরিডায় জোর করে যৌন পরীক্ষার অভিযোগে সেখানকার একটি মেডিকেল কলেজের বিরুদ্ধে মামলা করেছেন প্রতিষ্ঠানটির সাবেক দুই ছাত্রী।গতকাল বুধবার বার্তা সংস্থা এএফপির প্রতিবেদনে এ তথ্য জানানো হয়।ওই দুই ছাত্রীর অভিযোগ, পড়াশোনার অংশ হিসেবে শ্রেণিকক্ষে প্রশিক্ষণের সময় তাঁদের বারবার প্রজনন-বিষয়ক অঙ্গ পরীক্ষায় যেতে বাধ্য করা হয়েছে।অভিযোগের বিষয়ে অরল্যান্ডোতে একটি মামলা হয়েছে। মামলায় ভ্যালেন্সিয়া কলেজের কয়েকজন কর্মকর্তার বিরুদ্ধে আনা অভিযোগে বলা হয়েছে, তাঁরা ওই পরীক্ষার আদেশ দিয়েছেন। মামলায় তিনজন বিবাদীর নাম রয়েছে। তাঁরা হলেন সোনোগ্রাফি প্রোগ্রামের চেয়ারম্যান বারবারা বল, ক্লিনিক্যাল ল্যাবরেটরি কো-অর্ডিনেটর লিনডা শাহিন এবং ল্যাব টেকনিশিয়ান মুরিন বুগনাকি।মামলার বিষয়ে কোনো মন্তব্য করতে অস্বীকৃতি জানিয়েছে কর্তৃপক্ষ। তবে তারা বলছে, মেডিকেল সোনোগ্রাফি প্রশিক্ষণে শিক্ষার্থীসহ স্বেচ্ছাসেবক ব্যবহার করার চর্চাটি জাতীয়ভাবে গ্রহণযোগ্য।
