
ফ্রান্সের রাজধানী প্যারিসে টহলরত সেনা সদস্যদের ওপর গাড়ি নিয়ে হামলা হয়েছে। এতে ছয় সেনাসদস্য আহত হয়েছেন। পুলিশ বলেছে, ‘এ হামলা দৃশ্যত উদ্দেশ্যমূলক বলে মনে হচ্ছে।’
আজ বুধবার স্থানীয় সময় সকাল আটটায় প্যারিসের উপকণ্ঠে লেভালুহা ত্রেহেতে এ ঘটনা ঘটে। হামলায় আহত ছয়জনের মধ্যে দুজনের অবস্থা আশঙ্কাজনক।
২০১৫ সালের ভয়াবহ সন্ত্রাসী হামলার পর থেকে ফ্রান্সে জরুরি অবস্থা জারি আছে। হামলার বেশির ভাগই হয়েছে নিরাপত্তা বাহিনীর ওপর। বিশেষ করে পর্যটনকেন্দ্রগুলোর নিরাপত্তার দায়িত্বে থাকা সদস্যদের ওপর এ হামলা হয়েছে।
গত শনিবার ১৮ বছরের এক যুবককে আইফেল টাওয়ারের কাছে থেকে গ্রেপ্তার করা হয়। হাতে ছুরি নিয়ে তিনি ‘আল্লাহ আকবর’ ধ্বনি দিচ্ছিলেন। পরে তদন্তকারী কর্মকর্তাদের ওই যুবক বলেন, তিনি এক সৈন্যকে হত্যা করতে চান।
আজকের ঘটনার পর লেভালুহা ত্রেহেতের মেয়র প্যাট্রিক বলেন, এটা নিঃসন্দেহে উদ্দেশ্যমূলক হামলা। বিএমডব্লিউ গাড়ি তুলে দেওয়া হয় সেনাদের ওপর।
 
