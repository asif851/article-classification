
দক্ষিণ আফ্রিকার নেতা সাবেক প্রেসিডেন্ট নেলসন ম্যান্ডেলা শ্বেতাঙ্গদের প্রতি অতিরিক্ত সদয় বলে মন্তব্য করেছেন জিম্বাবুয়ের প্রেসিডেন্ট রবার্ট মুগাবে। এক প্রামাণ্যচিত্রে তিনি এ কথা বলেন। এতে মুগাবে তাঁর ক্ষমতায় টিকে থাকা এবং টনি ব্লেয়ার ও ব্রিটিশ নেতাদের সঙ্গে ঘনিষ্ঠ সম্পর্ক বজায় রাখাসহ নানা বিষয়ে কথা বলেন। আগামী রোববার দক্ষিণ আফ্রিকার রাষ্ট্রীয় টেলিভিশনে এটি সম্প্রচারিত হবে। প্রতিবেশী দক্ষিণ আফ্রিকায় এখনো শ্বেতাঙ্গ-মালিকানাধীন প্রতিষ্ঠান থাকার জন্য ম্যান্ডেলার সমালোচনা করে মুগাবে বলেন, তিনি কঠোর হতে পারেননি বলেই এমনটি হয়েছে। এএফপি
