
হোয়াইট হাউসে আজ সোমবার মার্কিন প্রেসিডেন্ট বারাক ওবামার ব্যক্তিগত খাওয়ার ঘরে তাঁর সঙ্গে দুপুরের খাবার খাবেন দেশটির সাবেক পররাষ্ট্রমন্ত্রী হিলারি ক্লিনটন। খবর রয়টার্সের।খবরে বলা হয়, হোয়াইট হাউস সূত্র থেকে এ দুই নেতার বিশেষ ‘ভোজের’ বিষয়ে জানানো হয়েছে। এ সময় তাঁদের মধ্যে কী নিয়ে আলোচনা হতে পারে, এ ব্যাপারে হোয়াইট হাউস থেকে কিছু জানানো হয়নি।আজ থেকে শুরু হওয়া মধ্যপ্রাচ্য শান্তি আলোচনা ও যুক্তরাষ্ট্রের ২০১৬ সালের প্রেসিডেন্ট নির্বাচনে হিলারির প্রতিদ্বন্দ্বিতা করার বিষয়টি নিয়ে এ দুই নেতার মধ্যে আলোচনা হতে পারে বলে ধারণা করা হচ্ছে।
