
ভারতের লোকসভা নির্বাচনের ফল মিলবে ১৬ মে। দেশটির পরবর্তী প্রধানমন্ত্রী কে হচ্ছেন—তা নিয়ে মানুষের মধ্যে চলছে চুলচেরা হিসাব-নিকাশ। বাজিকরেরাও বসে নেই। শেষ মুহূর্তেও প্রধানমন্ত্রী প্রার্থীদের পক্ষে-বিপক্ষে বাজি ধরছেন তাঁরা। তবে বাজিতে এখন আর কংগ্রেসের ভাইস প্রেসিডেন্ট রাহুল গান্ধীর নাম নেই। তাঁর পক্ষে বাজি ধরা বন্ধ করে দিয়েছেন দেশটির শীর্ষস্থানীয় বাজিকরেরা।আজ মঙ্গলবার টাইমস অব ইন্ডিয়া অনলাইনে প্রকাশিত প্রতিবেদনে জানানো হয়, বাজির এই প্রবণতা এমন ইঙ্গিতই দিচ্ছে যে, বাজিকরদের হিসাবে প্রধানমন্ত্রিত্বের দৌড়ে নেই রাহুল।এ প্রসঙ্গে বাজির খবর রাখেন এমন একজনের মন্তব্য, ‘রাহুল আর হিসাবের খাতায় নেই।’বাজিকরদের বাজিতে দেখা গেছে, লোকসভা নির্বাচনে কংগ্রেস ১০০টিরও কম আসন পাবে।বিভিন্ন জনমত জরিপে বলা হচ্ছে, ভারতের পরবর্তী প্রধানমন্ত্রী হওয়ার দৌড়ে সুস্পষ্টভাবে এগিয়ে আছেন ভারতীয় জনতা পার্টির (বিজেপি) নরেন্দ্র মোদি।
