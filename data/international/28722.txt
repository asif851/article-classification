
জনপ্রিয় মার্কিন পপতারকা বিয়ন্স নোয়েলস আর প্রেসিডেন্ট বারাক ওবামা কি প্রেমে হাবুডুবু খাচ্ছেন? ওবামা-মিশেল দম্পতির সম্পর্কে তবে কি ভাঙনের সুর? এ রকমই নানা প্রশ্নের জন্ম দিয়ে গুঞ্জনে মেতে উঠেছে ফরাসি গণমাধ্যম।গুঞ্জন এতটাই জোরাল যে ফ্রান্সের গণমাধ্যম ওবামা ও ফার্স্টলেডি মিশেলের বৈবাহিক জীবনের খুঁটিনাটি সমস্যাগুলোকে গুরুত্বের সঙ্গে তুলে ধরে দাবি করেছে, বিয়ন্সের জালে জড়িয়ে ওবামা শেষ পর্যন্ত স্ত্রী মিশেলকে সম্ভবত ছাড়তেই চলেছেন।বিয়ন্স-ওবামার কথিত প্রেম নিয়ে প্রথম রসালো মন্তব্য ছড়ায় বেতার চ্যানেল ইউরোপ ওয়ান গত সোমবার সকালে। খবরে বলা হয়, ফরাসি আলোকচিত্রী পাসকেল রোস্টাইন ওবামা-বিয়ন্সের সম্পর্কের কথা ফাঁস করেছেন। সম্প্রতি ফরাসি প্রেসিডেন্ট ফ্রাঁসোয়া ওলাঁদ ও অভিনেত্রী জুলি গায়েতের গোপন অভিসারের ছবি তুলে পাপারাজ্জি পাসকেল আলোচনায় আসেন। জুলির সঙ্গে মেলামেশার জের ধরে ওলাঁদ-ত্রিয়াবেলার দম্পতির সম্প্রতি বিবাহবিচ্ছেদ ঘটেছে।পাসকেল ইউরোপ ওয়ান বেতারকে সোমবার এক সাক্ষাৎকারে বলেন, ‘আপনারা জানেন, এ মুহূর্তে যুক্তরাষ্ট্রে বিশাল কিছু ঘটতে চলেছে। আমরা একে বিকৃত রুচির এমনটা বলতে পারি না—এটি, প্রেসিডেন্ট বারাক ওবামা ও বিয়ন্সের সম্পর্কের খবর। আমি বলতে পারি, এ নিয়ে গোটা বিশ্ব কথা বলবে।’পাসকেল বলেন,ওয়াশিংটন পোস্ট এমন একটি প্রতিবেদন ছাপতে পারে বলে তাঁর কাছে তথ্য রয়েছে। তবে পত্রিকাটি এ রকম খবর তাদের কাছে থাকার কথা নাকচ করে দিয়েছে। বিয়ন্সের একজন মুখপাত্রও ওবামার সঙ্গে তাঁর প্রেমের সম্পর্কের খবর হাস্যকর বলে উড়িয়ে দিয়েছেন। টাইম, হাফিংটন পোস্ট।
