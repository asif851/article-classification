
ভারতে এক বিদেশি পর্যটককে ধর্ষণের দায়ে আজ শুক্রবার পাঁচজনের যাবজ্জীবন কারাদণ্ডের আদেশ দিয়েছেন দিল্লির একটি আদালত। ২০১৪ সালের জানুয়ারিতে ভারতে বেড়াতে আসা ডেনমার্কের ওই নারী পর্যটক দিল্লিতে ধর্ষণের শিকার হন। তবে দণ্ডাদেশ পাওয়া ওই পাঁচজনের উচ্চ আদালতে আপিল করার সুযোগ রয়েছে। খবর বিবিসি অনলাইনের।
ধর্ষণকারীরা ৫২ বছর বয়সী ওই নারীর কাছে থাকা জিনিসপত্রও লুট করে নিয়ে যায়। ওই ঘটনার পর ধর্ষণের অভিযোগে তিন উপজাতিসহ নয়জনকে গ্রেপ্তার করে পুলিশ। মামলা চলাকালীন একজন মারা যায়। আর তিন উপজাতির বিচার কিশোর আদালতে চলছে।
২০১২ সালে দিল্লিতে বাসে এক মেডিকেল শিক্ষার্থী গণধর্ষণের শিকার হওয়ার পর থেকে ভারতে ধর্ষণের হার বেড়েই চলেছে।
ওই নারী পর্যটক দিল্লিতে যে হোটেলে উঠেছিলেন, সেখানে যাওয়ার পথ হারিয়ে ফেলেছিলেন। পরে রাস্তায় তিনি এক ব্যক্তির সাহায্য চেয়েছিলেন। পরে ওই লোক তাঁকে নির্জন স্থানে নিয়ে গিয়ে তাঁর সহযোগীদের নিয়ে ওই পর্যটককে ধর্ষণ করেন। ঘটনার পরের দিনই তিনি ভারত ছেড়ে ডেনমার্কে চলে যান। যাওয়ার আগে ভারতে নিযুক্ত ডেনমার্কের রাষ্ট্রদূতের উপস্থিতিতে পুলিশকে ঘটনার পুরো বিবরণ দিয়ে যান।
