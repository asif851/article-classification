
বর্তমান বৃদ্ধির হার অব্যাহত থাকলে ২০৭০ সাল নাগাদ ইসলাম ধর্মাবলম্বীরা বিশ্বে সংখ্যাগরিষ্ঠ হবে। সম্প্রতি যুক্তরাষ্ট্রের ওয়াশিংটন ডিসিভিত্তিক গবেষণা প্রতিষ্ঠান পিউ রিসার্চ সেন্টার এ তথ্য জানিয়েছে।জনসংখ্যা বৃদ্ধির চিত্র তুলে ধরে পিউ রিসার্চ সেন্টার বলেছে, বিশ্বে ২০১০ সালে মুসলিমদের সংখ্যা ছিল ১৬০ কোটি, যা মোট জনসংখ্যার প্রায় ২৩ শতাংশ। ২০৫০ সাল নাগাদ এ ধর্মের মানুষের সংখ্যা ৭৩ শতাংশ বাড়বে। অন্যদিকে বর্তমানে সংখ্যাগরিষ্ঠ খ্রিষ্টধর্মাবলম্বীদের সংখ্যা ৩৫ শতাংশ বাড়বে।একই সময়ে সারা বিশ্বের জনসংখ্যা বাড়বে ২০১০ সালের তুলনায় ৩৭ শতাংশ। ফলে ২০৫০ সালে এ দুই ধর্মাবলম্বীর সংখ্যা প্রায় সমান হয়ে যাবে।আর ২০৭০ সাল নাগাদ মুসলিমদের সংখ্যা বর্তমানে শীর্ষে থাকা খ্রিষ্টানদের ছাড়িয়ে যাবে। পক্ষান্তরে হিন্দুধর্মাবলম্বীর সংখ্যা ৩৪ শতাংশ, ইহুদির সংখ্যা ১৬ শতাংশ, লোকজ ধর্মানুসারীদের সংখ্যা ১১ শতাংশ এবং অন্যান্য ধর্মাবলম্বীর সংখ্যা ৯ থেকে ৬ শতাংশ বাড়বে। তবে বৌদ্ধধর্মাবলম্বীর সংখ্যা শূন্য দশমিক ৩ শতাংশ কমে যাবে।
 
