
দক্ষিণ আফ্রিকার বর্ণবাদবিরোধী আন্দোলনের নেতা নেলসন ম্যান্ডেলার প্রথম মৃত্যুবার্ষিকী আগামী ৫ ডিসেম্বর শুক্রবার। ‘কোলাহল ও নীরবতা’র মাধ্যমে দিনটি পালনের এক বিশেষ উদ্যোগ নিয়েছে দক্ষিণ আফ্রিকার সরকার। খবর এএফপি।নেলসন ম্যান্ডেলা ফাউন্ডেশন গতকাল শনিবার জানায়, অনুষ্ঠানের শুরুতে প্রথমে তিন মিনিট সাত সেকেন্ড কোলাহল করা হবে। এ জন্য ঘণ্টি, সাইরেন, বিভিন্ন বাদ্যযন্ত্র, ভুভুজেলা ও ধ্বণিবর্ধক যন্ত্র ব্যবহার করা হবে। এরপর নীরবতা পালন করা হবে তিন মিনিট।ফাউন্ডেশনের এক বিবৃতিতে বলা হয়, ম্যান্ডেলা তাঁর জীবনকালে মোট ৬৭ বছর কাটিয়েছিলেন মানবতার কল্যাণে বিভিন্ন কাজে। সেই বিষয়টি উদ্যাপনের জন্য প্রতীকীভাবে ছয় মিনিট সাত সেকেন্ড ‘নীরবতা ও কোলাহলের’ এই আয়োজন।
