
ভারতের প্রধানমন্ত্রী নরেন্দ্র মোদি এই প্রথম ভারতের প্রধানমন্ত্রী হিসেবে সৃষ্টি করতে যাচ্ছেন নতুন এক ইতিহাস। তিনিই ভারতের প্রথম প্রধানমন্ত্রী, যিনি নিরাপত্তার স্বার্থে তাঁর সরকারি বাসভবন থেকে বিমানবন্দর পর্যন্ত ব্যবহার করবেন একটি সুড়ঙ্গপথ।
ভারতের এই প্রধানমন্ত্রীর বাসভবন নতুন দিল্লির ৭ রেসকোর্স রোডে।
রেসকোর্স থেকে সফদরজং বিমানবন্দরের হেলিপ্যাড পর্যন্ত তৈরি হচ্ছে একটি সুড়ঙ্গ বা ভূগর্ভস্থ পথ।
২০১০ সাল থেকে এই সুড়ঙ্গপথটি নির্মাণ করছে দিল্লির গণপূর্ত বিভাগ। এই সুড়ঙ্গপথ নির্মাণে সাহায্য নেওয়া হচ্ছে দিল্লির মেট্রো রেল কর্তৃপক্ষেরও। আগামী দুই মাসের মধ্যে এর কাজ শেষ হবে।
দেড় কিলোমিটার দীর্ঘ এ সুড়ঙ্গপথটি কামাল আতাতুর্ক মার্গ, গলফ কোর্স  ও সফদার জং সমাধিক্ষেত্র হয়ে বিমানবন্দর পর্যন্ত যাবে।
