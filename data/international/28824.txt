
তিউনিসিয়ার জাতীয় পরিষদ গত রোববার দেশটির নতুন সংবিধান অনুমোদন দিয়েছে। স্বৈরশাসক জয়নুল আবেদিন বেন আলীকে উৎখাতের তিন বছর পর নতুন সংবিধান অনুমোদন পেল। এটি ছিল দেশটিতে গণতন্ত্র প্রতিষ্ঠার শেষ পদক্ষেপের একটি। চলতি বছর নির্বাচন হওয়ার কথা রয়েছে। সংবিধান অনুমোদনের জন্য ভোটের আগে আগে প্রধানমন্ত্রী মেহদি জোমা অন্তর্বর্তী মন্ত্রিসভার অনুমোদন দেন। নতুন নির্বাচনের আগে ক্ষমতাসীন ইসলামপন্থী ও উদারপন্থী বিরোধী দলের মধ্যে সংঘাত এড়াতে চুক্তি অনুযায়ী মন্ত্রিসভার অনুমোদন দেওয়া হয়। রয়টার্স।
