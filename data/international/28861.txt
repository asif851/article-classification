
ব্রাজিলের আমাজন জঙ্গলে জলবায়ু পর্যবেক্ষণ টাওয়ার নির্মাণ করা হচ্ছে। ৩২৫ মিটার উঁচু টাওয়ারটিতে উচ্চ প্রযুক্তির যন্ত্রপাতি থাকবে। এসব যন্ত্র ওই অঞ্চলের তাপমাত্রা, পানি, মেঘ সৃষ্টি, কার্বন শোষণ ও আবহাওয়া-সংক্রান্ত নানা তথ্য সংগ্রহ করবে। টাওয়ারটির নাম দি আমাজন টল টাওয়ার অবজারবেটরি। এটি ব্রাজিলের ন্যাশনাল ইনস্টিটিউট অব আমাজনিয়ান রিসার্চ এবং জার্মানির মার্ক্স প্ল্যাঙ্ক ইনস্টিটিউটের যৌথ একটি প্রকল্প। গতকাল সোমবার ব্রাজিলের একটি পত্রিকার খবরে এ তথ্য জানানো হয়। এনডিটিভি।
