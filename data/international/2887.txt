
অস্ট্রেলিয়ার উপকূলে দুটি শক্তিশালী ঘূর্ণিঝড় আজ শুক্রবার ভোররাতে আঘাত হেনেছে। ঘূর্ণিঝড়ে বিভিন্ন ঘরবাড়ির ব্যাপক ক্ষয়ক্ষতি হয়েছে। গাছপালা উপড়ে বিদ্যুৎ লাইনে পড়ে সংযোগ বিচ্ছিন্ন হয়েছে।আজ বার্তা সংস্থা এএফপির খবরে জানানো হয়, স্থানীয় সময় ভোররাতে কুইন্সল্যান্ড উপকূলে গ্রীষ্মমণ্ডলীয় ঘূর্ণিঝড় মার্সিয়া আঘাত হানে। এর কয়েক ঘণ্টা পরই আরেক শক্তিশালী ঘূর্ণিঝড় ল্যাম উপকূলে আছড়ে পড়ে।ঘূর্ণিঝড় ল্যামে এলচো দ্বীপের কাছে আদিবাসী-অধ্যুষিত এলাকায় ব্যাপক ক্ষয়ক্ষতি করেছে।
