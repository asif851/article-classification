
বিশ্বের সবচেয়ে বেশি পর্ন বিষয়ে খোঁজ-খবর করা হয় এমন শীর্ষ ১০ টির মধ্যে ছয়টি শহরই ভারতের। গুগলের সার্চ ইঞ্জিন ব্যবহার করে সবচেয়ে বেশি পর্ন বিষয়ে খোঁজা হয় দেশটির রাজধানী নয়া দিল্লি থেকে। এর পরেই ভারতের অপর শহরগুলো হলো পুনে, মুম্বাই, হাওড়া, উনাও এবং বেঙ্গালুরু।
গুগল ট্রেন্ডসের সর্বশেষ তথ্যের ভিত্তিতে ডিএনএন ইন্ডিয়া ও টাইমস অব ইন্ডিয়ার এক খবরে এসব কথা বলা হয়েছে।গুগলের এই সার্চ ট্রেন্ডের তথ্য অনুযায়ী, কামনা ও বিকৃত মানসিকতার বিষয়টিও বোঝা যায়। তথ্য অনুযায়ী, অ্যানিমেল পর্ন খোঁজার দিক থেকে এগিয়ে আছে পুনে। এরপর নয়া দিল্লি, মুম্বাই ও বেঙ্গালুরু। ‘রেপ পর্ন’ খোঁজার দিক থেকে সবার আগে পশ্চিমবঙ্গের কলকাতা শহর। এরপর হাওড়া, নয়াদিল্লি, আহমেদাবাদ ও পুনে। চাইল্ড পর্ন বেশি খোঁজা হয় উত্তর প্রদেশের উনাও শহর থেকে।ভারতের নিরাপত্তা গবেষক অজিত হাত্তি বলেন, ‘এ তথ্য সঠিক হলেও সম্পূর্ণ নয়। চীন, রাশিয়া ও উত্তর কোরিয়ার মতো দেশগুলো গুগল ব্যবহার করে না বা গুগল ব্যবহারে তাদের সীমাবদ্ধতা আছে। এ ছাড়া যুক্তরাষ্ট্র ও যুক্তরাজ্যের মতো দেশে গুগল ছাড়াও অনেকে অন্য সার্চ ইঞ্জিন ব্যবহার করে।’অজিত হাত্তি বলেন, আমাদের দেশে অনেকে ভালো ইংরেজি জানে না। উন্নত দেশগুলোতে পর্ন শব্দটির পরিবর্তে অন্য কিছু দিয়ে সার্চ করা হয়। কিন্তু ভারতের লোকজন এ ধরনের শব্দ লিখে সার্চ দেয় বলে তা গুগল ট্রেন্ডসে উঠে আসে।
