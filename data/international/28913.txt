
ভারতের আসন্ন লোকসভা নির্বাচনে গতকাল বৃহস্পতিবার দলের ইশতেহার ঘোষণা করেছেন আম আদমি পার্টির (এএপি) নেতা ও বিশিষ্ট সমাজকর্মী অরবিন্দ কেজরিওয়াল। ইশতেহারে তিনি পুলিশ বাহিনীর সংস্কারের অঙ্গীকার করেন।ইশতেহারে দিল্লির সাবেক এই মুখ্যমন্ত্রী রাজনৈতিক ক্ষমতার বিকেন্দ্রীকরণ এবং শিক্ষা ও স্বাস্থ্য খাতের সংস্কারেরও অঙ্গীকার করেন। এ ছাড়া প্রশাসনিক সংস্কারের বিষয়কে গুরুত্বের সঙ্গে তুলে ধরে তিনি বলেন, দুর্নীতিবিরোধী জন লোকপাল বিলের আওতায় একজন অফিস সহকারী (পিয়ন) থেকে শুরু করে প্রধানমন্ত্রীকেও আনা হবে। দুর্নীতি ইস্যুতে কোনো ধরনের সমঝোতা করা হবে না।পুলিশ বাহিনীর সংস্কারের প্রতিশ্রুতি দিয়ে কেজরিওয়াল আরও বলেন, ‘আমাদের সরকার পুলিশ স্টেশনগুলোতে সিসিটিভি স্থাপন করবে। পুলিশের জিজ্ঞাসাবাদের কক্ষেও এই ক্যামেরা বসাব। তথ্য পাওয়ার অধিকার প্রয়োগ করে যে কেউ ধারণকৃত এসব দৃশ্য সম্পর্কে প্রশ্ন করতে পারবেন।’ এনডিটিভি।
