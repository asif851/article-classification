
সৌদি আরবে স্বেচ্ছানির্বাসন থেকে গতকাল মঙ্গলবার আরেক দফা দেশে ফিরলেন ইয়েমেনের প্রেসিডেন্ট আবেদ রাব্বো মানসুর হাদি। গুরুত্বপূর্ণ শহর এডেনে ইরান-সমর্থিত বিদ্রোহীদের বিরুদ্ধে সৌদি নেতৃত্বাধীন জোটের সহায়তায় এক নতুন আক্রমণের এক দিন পরই আবার দেশে এলেন তিনি। খবর এএফপির।প্রেসিডেন্টের একটি সূত্র জানিয়েছে, দেশে ফেরার পর মানসুর হাদি সরাসরি তায়েজের প্রাদেশিক রাজধানী এডেনে তাঁর প্রাসাদে চলে যান। হুতি শিয়া বিদ্রোহী নিয়ন্ত্রিত প্রদেশটির পুনর্দখল নেওয়ার জন্য পরিচালিত নতুন অভিযান তত্ত্বাবধান করতেই সরাসরি শহরটিতে যান তিনি। সৌদিতে ছয় মাস নির্বাসনে থাকার পর গত সেপ্টেম্বরে হাদি ও বাহাহ এডেন ফিরেছিলেন।
