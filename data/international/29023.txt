
উড়োজাহাজে উড়তে উড়তে অনেক যাত্রীর মন উড়ু উড়ু হয়ে যায়। তাই তো নামার সময় মনে থাকে না, কী ফেলে গেলেন। তা হতে পারে পোষা তোতা বা হীরার মতো দামি জিনিস। ভ্রমণবিষয়ক ওয়েবসাইট স্কাইস্ক্যানার ডটকমের এক জরিপের ফলাফলের বরাত দিয়ে ‘টাইমস অব ইন্ডিয়া’র খবরে এ কথা জানানো হয়।বিমানে যাত্রীদের ফেলে যাওয়া জিনিসের তালিকায় রয়েছে বই, ব্যবহূত হাতকড়া, পোষা তোতা পাখি, হীরা ভর্তি ব্যাগ, এমনকি অন্তর্বাসও। বিমান থেকে নামার সময় যাত্রীরা তাঁদের কলম, পোষা ব্যাঙ, পোষা বাজপাখি এমনকি পোষা কচ্ছপও সঙ্গে নিতে ভুলে যান। আরও অদ্ভুত জিনিস আছে এর তালিকায়।বিমানের যাত্রীরা ফেলে গেছেন নকল দাঁতের পাটি, বালুভর্তি ব্যাগ, চশমা, শুকনো খাবার, পরচুলা, এমনকি কৃত্রিম পা। রয়েছে আরও অদ্ভুত সব জিনিসপত্র। নামার সময় যাত্রীরা বিমানে ফেলে রেখে গেছেন ব্যাগ ভর্তি পেঁয়াজ, এক পাটি জুতা, সামুদ্রিক মাছ।সাক্ষাত্কারে কয়েকজন বিমানকর্মী জানান, যাত্রীদের একাংশ পাসপোর্টও ফেলে গেছেন। ব্যবহূত মুঠোফোন অথবা বইপত্রও বাদ নেই ফেলে যাওয়ার তালিকায়।
