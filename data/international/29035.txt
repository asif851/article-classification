
ব্রিটেনের প্রধানমন্ত্রী থেরেসা মে দেশটিতে মধ্যবর্তী নির্বাচনের ঘোষণা দিয়েছেন। ৮ জুন নির্বাচনের জন্য তিনি সংসদে প্রস্তাব আনবেন। আজ মঙ্গলবার বিবিসি অনলাইনের এক প্রতিবেদনে এ কথা বলা হয়েছে।
থেরেসা মে বলেছেন, ব্রেক্সিট–পরবর্তী ব্রিটেনে দরকার নিশ্চয়তা, সেই সঙ্গে স্থায়িত্ব এবং শক্তিশালী নেতৃত্ব। ইউরোপীয় ইউনিয়ন (ইইউ) থেকে বেরিয়ে এখন ব্রিটেন পরিচালনার জন্য এই নেতৃত্ব খুব জরুরি বলেও মত থেরেসার।
ব্রিটেনে বর্তমান সংসদের মেয়াদ ২০২০ সাল পর্যন্ত। আগাম নির্বাচনের বিষয়টিকে ‘সারপ্রাইজ’ হিসেবে দেখছে দেশটির সংবাদমাধ্যমগুলো।
মধ্যবর্তী নির্বাচনের এই ঘোষণার আগে একাধিকবার প্রধানমন্ত্রী বিষয়টিকে নাকচ করে দেন। ফলে তাঁর এই ঘোষণা অনেককেই অবাক করেছে।
