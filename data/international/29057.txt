
তুরস্কের সুপরিচিত লেখক ইয়াসার কেমাল (৯২) আর নেই। ইস্তাম্বুলের একটি হাসপাতালে চিকিৎসাধীন অবস্থায় তিনি মারা গেছেন বলে রাষ্ট্রীয় সংবাদমাধ্যমে গত শনিবার জানানো হয়। মার্ক্সবাদী কেমাল নোবেল সাহিত্য পুরস্কারের জন্য মনোনয়ন পেয়েছিলেন। সাহিত্য ও মানবাধিকার আন্দোলনে অবদানের জন্য তিনি ফ্রান্সের সর্বোচ্চ সম্মান লেজিয়ঁ দ’নারসহ বেশ কয়েকটি পুরস্কার পেয়েছেন। তাঁর প্রথম বই প্রকাশিত হয় ১৯৫৫ সালে। কুর্দি সম্প্রদায়ের এই লেখক নিজের লেখা এবং রাজনৈতিক কর্মকাণ্ডের কারণে বহুবার বিচারের মুখোমুখি হন এবং কারাভোগও করেন।এএফপি
