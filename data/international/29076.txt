
পাকিস্তানের নির্বাচন কমিশন (ইসিপি) গতকাল শনিবার আসন্ন প্রেসিডেন্ট নির্বাচনের জন্য প্রার্থী তালিকা চূড়ান্ত করেছে। চূড়ান্ত প্রার্থীরা হচ্ছেন প্রধানমন্ত্রী নওয়াজ শরিফের ক্ষমতাসীন দল পাকিস্তান মুসলিম লীগের (পিএমএল-এন) মামনুন হুসাইন ও ইমরান খানের দল তেহরিক-ই-ইনসাফের (পিটিআই) অবসরপ্রাপ্ত বিচারপতি ওয়াজিহউদ্দিন আহমেদ।৩০ জুলাই পাকিস্তানের প্রেসিডেন্ট নির্বাচন অনুষ্ঠিত হবে। এতে প্রতিদ্বন্দ্বিতা করার জন্য নির্বাচন কমিশনে মোট ২৪ জন প্রার্থী ৩৩টি মনোনয়নপত্র জমা দিয়েছিলেন। কমিশন গত শুক্রবার তিনজনের মনোনয়নপত্র অনুমোদন করে। তাঁরা হলেন পিএমএল-এনের মামনুন হুসাইন ও ইকবাল জাফর এবং পিটিআইয়ের ওয়াজিহউদ্দিন আহমেদ।এর আগে শুক্রবার বর্তমান প্রেসিডেন্ট আসিফ আলী জারদারির দল পিপিপিসহ তিনটি রাজনৈতিক দল নির্বাচন বর্জনের ঘোষণা দেয়। কোনো প্রকার ‘পরামর্শ করা ছাড়াই’ তারিখ পরিবর্তনের প্রতিবাদে নির্বাচন বর্জনের ঘোষণা দেওয়া হয়। এ নির্বাচনের পূর্বনির্ধারিত তারিখ ছিল ৬ আগস্ট।এদিকে পিপিপি পরাজয়ের ভয়েই নির্বাচন বর্জনের ঘোষণা দিয়েছে বলে মন্তব্য করেছেন পিএমএল-এন মনোনীত প্রার্থী মামনুন হুসাইন।পিটিআই শুক্রবার সংবাদ সম্মেলন করে নির্বাচনে অংশ নেওয়ার সিদ্ধান্তের কথা জানায়। সংবাদ সম্মেলনে ইমরান খান বলেন, ক্ষমতাসীন দল পিএমএল-এনের প্রার্থীকে বিনা প্রতিদ্বন্দ্বিতায় নির্বাচিত হওয়ার সুযোগ দেওয়া হবে না। ডন। �L���� 8� >। টাইমস অব ইন্ডিয়া ও এনডিটিভি।
