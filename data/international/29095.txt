
সারদা, নারদ, রোজভ্যালি—সর্বশেষ আলকেমিস্ট আর্থিক দুর্নীতি মামলায় জেরবার পশ্চিমবঙ্গের শাসক দল তৃণমূল। এবার দলটির নেতা-কর্মীরা আরেক মামলায় জড়ালেন। রাজ্যের ১৯ জন মন্ত্রী, বিধায়ক ও নেতার বিরুদ্ধে একটি জনস্বার্থ মামলা হয়েছে। এতে অবিলম্বে তাঁদের সম্পদের বিষয়ে অনুসন্ধানের জন্য কেন্দ্রীয় তদন্ত ব্যুরোর (সিবিআই) তদন্তের দাবি করা হয়েছে। শুক্রবার কলকাতা হাইকোর্টের ডিভিশন বেঞ্চ শুনানি শেষে বিবাদীদের চার সপ্তাহের মধ্যে হাইকোর্টে হলফনামার মাধ্যমে বক্তব্য পেশের নির্দেশ দিয়েছেন। মামলার আবেদনে আইনজীবী বিপ্লব চৌধুরী ও অনিন্দ্যসুন্দর দাস বলেন, মন্ত্রী ও নেতারা নিজেদের সমাজকর্মী হিসেবে পরিচয় দেন। একজন সমাজকর্মীর আয় কত হতে পারে? কলকাতা প্রতিনিধি
