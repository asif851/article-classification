
তৃণমূল কংগ্রেসের সাংসদ হয়েও ভারতের পশ্চিমবঙ্গের মুখ্যমন্ত্রী মমতা ব্যানার্জি ও দলের বিরুদ্ধাচরণ করে পদ হারালেন অভিনেত্রী ও সাংসদ শতাব্দী রায়।  তাঁকে শান্তিনিকেতন-শ্রী নিকেতন উন্নয়ন পর্ষদের চেয়ারম্যানের পদ থেকে সরিয়ে দেওয়া হয়েছে। তাঁর স্থলাভিষিক্ত হয়েছেন রাজ্যের মত্স্যমন্ত্রী চন্দ্রনাথ সিং।কিছুদিন আগে বীরভূমের সিউরি সদর হাসপাতালের রোগীকল্যাণ সমিতির চেয়ারম্যানের পদ থেকেও সরিয়ে দেওয়া হয় শতাব্দী রায়কে। শতাব্দী বীরভূম জেলার সাংসদ।রাজনৈতিক পর্যবেক্ষকেরা মনে করছেন, বীরভূমের তৃণমূলের গোষ্ঠী দ্বন্দ্বের শিকার হয়েছেন শতাব্দী রায়। জানা গেছে, মমতা ব্যানার্জির তৃণমূল কংগ্রেসের সাংসদ হয়েও দলের বিদ্রোহী সাংসদ সোমেন মিত্রের একদলীয় সভায় যোগ দিয়ে মমতার  বিরাগভাজন হয়েছিলেন শতাব্দী রায়।
