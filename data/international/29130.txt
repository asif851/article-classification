
যুক্তরাজ্যে গর্ভবতী অবস্থায় বা সন্তান জন্মদানের পর মাতৃমৃত্যুর হার কমেছে। অক্সফোর্ড বিশ্ববিদ্যালয়ের এক গবেষণায় এ তথ্য পাওয়া গেছে।বিবিসি অনলাইনের এক খবরে জানানো হয়, কেবল উন্নত সেবা প্রদান করে আর প্রতিষেধক টিকা দিয়ে এ মাতৃমৃত্যুর হার অর্ধেকে নামিয়ে আনা সম্ভব।গবেষণায় গর্ভাবস্থায় নারী স্বাস্থ্যের প্রসারণের ব্যাপারে আরও সতর্ক হতে বলা হয়েছে। প্রসবকালে মারাত্মক রোগে সংক্রমণের ঝুঁকির ব্যাপারে চিকিৎসকদের আরও মনোযোগী হওয়ার পরামর্শ দেওয়া হয়েছে।গবেষণায় দেখা যায়, ২০১২ থেকে ২০১২ সাল পর্যন্ত মাতৃমৃত্যুর সংখ্যা ৩৫৭। তাঁরা গর্ভাবস্থায় বা সন্তান জন্মদানের ছয় সপ্তাহের মধ্যে মারা যান।যুক্তরাজ্যে ২০০৬-০৮ সালে প্রতি লাখে মাতৃমৃত্যুর হার ছিল ১১ জন। ২০০৯-২০১২ সালে তা লাখে ১০ জনে নেমে এসেছে।
