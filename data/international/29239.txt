
ইরাক ও সিরিয়ার কট্টর সুন্নি সংগঠন ইসলামিক স্টেটের (আইএস) যোদ্ধারা সিরিয়ার প্রাচীন শহর পালমিরার প্রত্নতাত্ত্বিক নিদর্শনগুলোর আশপাশে স্থলমাইন ও অন্য বিস্ফোরক পেতেছে। সিরিয়ার পরিস্থিতি পর্যবেক্ষণ করা মানবাধিকার সংগঠন সিরিয়ান অবজারভেটরি ফর হিউম্যান রাইটস এ কথা বলেছে। তবে তারা বলছে, প্রাচীন নিদর্শনগুলো গুঁড়িয়ে দিতে, নাকি সরকারি সেনাদের অগ্রাভিযানে বাধা দিতে আইএস বোমা পেতেছে, তা স্পষ্ট নয়। মধ্যপ্রাচ্যের সবচেয়ে গুরুত্বপূর্ণ ঐতিহাসিক স্থানগুলোর একটি প্রাচীন পালমিরা শহর গত মে মাসে দখল করে আইএস। তখন থেকে এর নিরাপত্তা নিয়ে উদ্বেগের সৃষ্টি হয়েছে। বিবিসি
