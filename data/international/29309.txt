
পাকিস্তানের রাজনৈতিক দল মুত্তাহিদা কওমি মুভমেন্টের (এমকিউএম) প্রধান আলতাফ হুসেইনের পদত্যাগ নিয়ে গতকাল রোববার নাটকের অবতারণা হয়। ভোরে পদত্যাগের ঘোষণা দিয়ে কয়েক ঘণ্টা পরই এ সিদ্ধান্ত থেকে সরে আসেন তিনি।আলতাফ গত শনিবার রাতে যুক্তরাজ্য থেকে টেলিফোনে পাকিস্তানের গণমাধ্যমকে জানান, এমকিউএমের অন্যতম প্রতিষ্ঠাতা সদস্য ইমরান ফারুক হত্যার ঘটনা তদন্তে ব্রিটিশ পুলিশকয়েক দিন আগে তাঁর বাসায় তল্লাশি চালিয়েছে। এর পরিপ্রেক্ষিতে নৈতিক কারণে তিনি দলীয় প্রধানের পদ থেকে সরে যাওয়ার সিদ্ধান্ত নিয়েছেন।খবর শুনে এমকিউএমের শত শত কর্মী করাচির আজিজাবাদ এলাকায় সমবেত হয়ে সিদ্ধান্ত প্রত্যাহার করতে আলতাফকে অনুরোধকরেন। এর পরিপ্রেক্ষিতে সকাল ১০টার দিকে পদত্যাগের সিদ্ধান্ত প্রত্যাহার করে নেন আলতাফ।ইমরান ফারুক ছিলেন এমকিউএমের অন্যতম প্রতিষ্ঠাতা। তখন দলের নাম ছিল মোহাজির কওমি মুভমেন্ট। ১৯৮৪ সালে দলের প্রধান হন আলতাফ। ডন।
