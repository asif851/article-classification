
কলম্বিয়ার নোবেলজয়ী সাহিত্যিক গ্যাব্রিয়েল গার্সিয়া মার্কেজ অসুস্থ। তাঁকে মেক্সিকো সিটির একটি হাসপাতালে চিকিৎসা দেওয়া হচ্ছে।বিশ্বনন্দিত লেখক মার্কেজকে গত ৩১ মার্চ ওই হাসপাতালে ভর্তি করা হয়। তিনি ফুসফুস ও প্রস্রাবের সংক্রমণে ভুগছেন।গত বৃহস্পতিবার এক বিবৃতিতে মেক্সিকোর স্বাস্থ্য মন্ত্রণালয় জানায়, মার্কেজের (৮৭) অবস্থা ভালো। তাঁকে জীবাণু-প্রতিরোধী ওষুধ দেওয়া হচ্ছে। তাঁর স্বাস্থ্যের উন্নতি হচ্ছে।মার্কেজের ছেলে গনজালো গার্সিয়া বার্সা বলেন, তাঁর বাবাকে আগামী মঙ্গলবার হাসপাতাল থেকে ছাড়া হতে পারে। সিএনএন।
