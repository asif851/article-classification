
বড়দিনের উৎসবকে ঘিরে ডিসেম্বর মাসের প্রথম দিন থেকেই ইউরোপের ছোট–বড় শহরগুলোয় ক্রিসমাস বাজার একটি আকর্ষণীয় মিলনমেলা। তুষারপাত বা প্রচণ্ড ঠান্ডাকে উপেক্ষা করে ছোট–বড় সব বয়সী মানুষ বড়দিন উৎসবপূর্ব এই মেলায় হাজির হওয়ার চেষ্টা করে। বড়দিনকে ঘিরে হাতে তৈরি নানা সামগ্রী, নানা ধরনের মিষ্টান্নজাতীয় খাবার, নানা ধরনের পানীয় থেকে শুরু করে ছোটদের খেলাধুলার নানা ব্যবস্থা থাকে বড়দিনের মেলায়। উওর জার্মানির সাড়ে আট শ বছরের পুরোনো শহর হ্যানোভার এবং রূপকথাখ্যাত বংশীবাদকের শহর হ্যামিলনের ক্রিসমাস বাজারের কিছু ছবি তুলেছেন সরাফ আহমেদ।
 









