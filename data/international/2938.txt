
মার্কিন নজরদারির খবর ফাঁস করে হইচই ফেলা এডওয়ার্ড স্নোডেনকে (৩০) বিয়ের প্রস্তাব দিয়েছেন রাশিয়ার সাবেক আলোচিত গুপ্তচর আনা চ্যাপম্যান। সামাজিক যোগাযোগের ওয়েবসাইট টুইটারে দেওয়া এক বার্তায় আনা এই প্রস্তাব দেন।৩১ বছর বয়সী আনা টুইটারে লিখেছেন, ‘স্নোডেন, তুমি আমাকে বিয়ে করবে?’আনার এই প্রস্তাবে ক্ষুব্ধ হওয়ার কথা স্নোডেনের মেয়েবন্ধু নৃত্যশিল্পী লিন্ডসে মিলের। একটি সূত্র বলেছে, লিন্ডসে মনে করেন, স্নোডেনের সঙ্গে তাঁর খাঁটি ভালোবাসার সম্পর্ক। তাঁদের এই সম্পর্ক আজীবন থাকবে।স্নোডেনের ‘অপরাধের’ ব্যাপারে লিন্ডসেকেও (২৮) জিজ্ঞাসাবাদ করা হতে পারে। সংশ্লিষ্টতা পেলে তাঁর বিরুদ্ধে শাস্তিমূলক ব্যবস্থা গ্রহণ করা হতে পারে।২০১০ সালে আন্তর্জাতিক গণমাধ্যমে ঝড় তোলেন রুশ সুন্দরী আনা চ্যাপম্যান। গুপ্তচরবৃত্তির অভিযোগে আরও নয়জনের সঙ্গে যুক্তরাষ্ট্র তাঁকে সে দেশ থেকে বের করে দেয়। দেশে ফিরেই তারকাখ্যাতি পেয়ে যান চ্যাপম্যান। সাবেক সোভিয়েত ইউনিয়নের গোয়েন্দা সংস্থা কেজিবির জ্যেষ্ঠ এক এজেন্টের কন্যা আনা এরপর নিজেকে নানা কাজে জড়িয়ে ফেলেন। মস্কোয় রাশিয়ার ফ্যাশন উইকে ক্যাটওয়াক, একটি সাময়িকী সম্পাদনা, বিভিন্ন অনুষ্ঠানে বক্তৃতা দেওয়া ও সর্বশেষ একটি ফাউন্ডেশন পরিচালনা করছেন আনা। যুক্তরাষ্ট্র গুপ্তচরবৃত্তি ও সরকারি তথ্য চুরির মামলা করেছে স্নোডেনের বিরুদ্ধে। মামলার আগেই স্নোডেন যুক্তরাষ্ট্র ছেড়ে হংকং চলে যান। গত ২৩ জুন সেখান থেকে রাশিয়ার শেরেমেয়িতেভো বিমানবন্দরে পৌঁছান। ওই বিমানবন্দরের ট্র্যানজিট এলাকাতেই অবস্থান করছেন স্নোডেন। মিরর।
