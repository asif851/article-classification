
চীনের ক্ষমতাসীন কমিউনিস্ট পার্টি গতকাল মঙ্গলবার এক গুরুত্বপূর্ণ বৈঠকে দেশের আইনি ব্যবস্থার ওপর তাদের প্রাধান্যের কথা পুনর্ব্যক্ত করেছে। কেন্দ্রীয় কমিটির ওই চতুর্থ পূর্ণাঙ্গ অধিবেশনের পর দলটি ক্ষমতা কেন্দ্রীভূত করা ও দুর্নীতি মোকাবিলার বিভিন্ন ব্যবস্থার কথা ঘোষণা করে। চীনের একমাত্র এ রাজনৈতিক দল দেশের পার্লামেন্ট, সামরিক বাহিনী, পুলিশ, বিচার ও আদালতব্যবস্থা ব্যাপকভাবে নিয়ন্ত্রণ করে থাকে। কমিটি দীর্ঘ এক বিবৃতিতে বলেছে, আইনের শাসন কার্যকর করায় দলের নেতৃত্বকে শীর্ষে রাখার নীতি অবশ্যই মান্য করে যেতে হবে। তালিকায় এ নির্দেশনাকে আইনের চোখে সমতা এবং আইনের শাসন—এ দুটির ওপরে স্থান দেওয়া হয়েছে।এএফপি
