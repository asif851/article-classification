
সিরিয়ায় অপহৃত হওয়ার প্রায় দুই বছর পর গত রোববার মুক্তি পেয়েছেন মার্কিন ফ্রিল্যান্স সাংবাদিক পিটার থিও কার্টিস। কাতারের মধ্যস্থতায় মুক্তির পর কার্টিসকে জাতিসংঘের প্রতিনিধির হাতে তুলে দেওয়া হয়। খবর আল-জাজিরা।সিরিয়ায় মার্কিন সাংবাদিক জেমস ফলিওর শিরশ্ছেদের ঘটনার কয়েক দিন পরই কার্টিস মুক্তি পেলেন।সিরিয়ায় প্রবেশের চেষ্টাকালে ২০১২ সালে তুরস্কের সীমান্তবর্তী এলাকা থেকে কার্টিসকে অপহরণ করে আল-কায়েদার সঙ্গে যুক্ত জঙ্গিসংগঠন আল-নুসরা ফ্রন্ট। জাতিসংঘের শান্তিরক্ষীদের কাছে সিরিয়ার আল-রাফিদ এলাকায় কার্টিসকে হস্তান্তর করা হয় বলে জানিয়েছে জাতিসংঘ।
