
ইরাকে আরও দেড় হাজার সেনা পাঠানো হবে বলে গতকাল শুক্রবার জানিয়েছেন যুক্তরাষ্ট্রের প্রেসিডেন্ট বারাক ওবামা। ইরাকে জঙ্গি সংগঠন ইসলামিক স্টেটের (আইএস) বিরুদ্ধে লড়াইরত কুর্দি যোদ্ধাদের প্রশিক্ষণ ও পরামর্শ দেওয়ার জন্য এই সেনাদের পাঠানো হবে।
হোয়াইট হাউসের বরাত দিয়ে বার্তা সংস্থা রয়টার্সের খবরে এ কথা জানানো হয়।
হোয়াইট হাউসের ব্যবস্থাপনা ও বাজেট দপ্তর থেকে জানানো হয়, ইরাক ও সিরিয়ায় আইএসের বিরুদ্ধে যুদ্ধ চালিয়ে যেতে হোয়াইট হাউস কংগ্রেসের কাছে ৫৬০ কোটি ডলার চাইবে। এর মধ্যে ইরাকে স্থানীয় যোদ্ধাদের প্রশিক্ষণ ও তাঁদের অস্ত্র সরবরাহে ১৬০ কোটি ডলারের তহবিলটিও অন্তর্ভুক্ত।
