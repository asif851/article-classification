
মিয়ানমারের ইয়াঙ্গুন শহরে গতকাল বুধবার বৌদ্ধ ও মুসলমানদের মধ্যে সংঘর্ষের ঘটনা ঘটেছে। এ সময় ফাঁকা গুলি ছুড়ে পরিস্থিতি নিয়ন্ত্রণে আনে পুলিশ।
কিছু লোক মঙ্গলবার রাতে পুলিশের কাছে অভিযোগ করে, ইয়াঙ্গুনের মিঙ্গালার তাউঙ্গ নাউন্ট এলাকায় একটি বাড়িতে কিছুসংখ্যক রোহিঙ্গা লুকিয়ে আছে। পুলিশ ওই লোকদের গ্রেপ্তার করতে অস্বীকৃতি জানালে স্থানীয় ব্যক্তিদের মাঝে ক্ষোভ ছড়িয়ে পড়ে। কিছু ভিক্ষু এবং স্থানীয় অনেকে মিলে রোহিঙ্গাদের খোঁজে তল্লাশি শুরু করে।
পুলিশ জানায়, এর মধ্যে আরও কিছু মুসলমান সেখানে জড়ো হয়। পরে দুই পক্ষের মধ্যে হাতাহাতি বেধে যায়। পুলিশ সদস্যরা প্রথমে সবাইকে শান্ত থাকার আহ্বান জানান। কিন্তু পরিস্থিতি শান্ত না হলে ফাঁকা গুলি ছোড়া হয়।
