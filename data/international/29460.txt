
ভ্রমণের জন্য ২০১৫ সালে বিশ্বের সেরা দর্শনীয় স্থানের তালিকায় দ্বিতীয় স্থানে উঠে এসেছে ভারতের হায়দরাবাদের নাম। প্রথম স্থানে রয়েছে যুক্তরাষ্ট্রের প্রিসিডিও অব সানফ্রানসিসকো। আজ শনিবার টাইমস অব ইন্ডিয়ার প্রতিবেদনে জানানো হয়, তালিকাটি প্রকাশ করেছে ন্যাশনাল জিওগ্রাফিকের ‘ট্রাভেলার’ সাময়িকী। তালিকায় বিশ্বের সেরা ২০টি দর্শনীয় স্থানের নাম অন্তর্ভুক্ত করা হয়েছে। সময়ানুবর্তিতা, সংস্কৃতি, টেকসইয়ের বিষয়, বাস্তবতা, মান প্রভৃতির ওপর ভিত্তি করে তালিকাটি তৈরি করা হয়েছে। তালিকায় রয়েছে সুইজারল্যান্ডের জারম্যাট, যুক্তরাষ্ট্রের ন্যাশনাল মল ও ওকলাহোমা সিটি, তিউনেসিয়ার তিউনিস প্রভৃতি।
