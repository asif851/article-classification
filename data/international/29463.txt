
আবারও ছুটি বাড়িয়েছেন ভারতের প্রধান বিরোধী দল কংগ্রেসের সহসভাপতি রাহুল গান্ধী। এ নিয়ে তিন দফায় ছুটি বাড়িয়েছেন তিনি। ছুটি শেষ হলে চলতি মাসের শেষ নাগাদ তাঁর নয়াদিল্লিতে ফেরার কথা। গতকাল বৃহস্পতিবার কংগ্রেসের পক্ষ থেকে এ কথা জানানো হয়েছে। প্রথম দফায় নেওয়া ছুটি শেষে গত মঙ্গলবার রাহুলের রাজধানীতে ফিরে আসার কথা ছিল। কিন্তু পরে কংগ্রেসের সূত্রে জানানো হয়, চলতি সপ্তাহের শেষ পর্যন্ত তিনি ছুটি বাড়িয়েছেন। তার পরই আবার এই নতুন দফা ছুটি বাড়ানোর খবর জানানো হলো। দল বলেছে, শিগগিরই সভাপতি হিসেবে নতুন জীবন শুরু করার আগে ‘অন্তর্দর্শন’ করার জন্যই তাঁর এই ছুটি নেওয়া।এনডিটিভি
