
ব্লেয়ারের বয়স ছয়। ব্রুকের নয়। এই দুটি মেয়েশিশুর বাস মার্কিন মুলুকে। বয়সে তারা যতই ছোট হোক না কেন, ভবিষ্যৎ সঙ্গীর ব্যাপারে জ্ঞান তাদের বড়ই টনটনে। এই বয়সেই তারা প্রেমিকের যোগ্যতার ৩০টি শর্ত দিয়েছে।৪ ফেব্রুয়ারি হাফিংটন পোস্ট-এ প্রকাশিত ‘কিউট কিট নোট’ শীর্ষক প্রতিবেদনে এই দুই মেয়েশিশুর বুড়োমির নমুনা তুলে ধরা হয়েছে।ব্লেয়ার তার ভবিষ্যৎ প্রেমিক হিসেবে পপতারকা জাস্টিন বিবারকে পছন্দ করে। তবে বিবারকে পছন্দ নয় ব্রুকের।এই দুই শিশুর ভবিষ্যৎ প্রেমিকের যেসব গুণাবলি থাকতে হবে তার মধ্যে রয়েছে চমত্কার হাতের লেখা, সঙ্গীর প্রতি শ্রদ্ধা, অন্যের কথা শোনা, অন্য ধর্মকে শ্রদ্ধা, স্বাস্থ্যকর খাদ্যাভ্যাস, ভালো চাকরি, সঙ্গীকে হাস্যোজ্জ্বল রাখা, নিজে হাসিখুশি থাকা, সুন্দর ডাক নাম, সুন্দর চেহারা, চমত্কার পোশাক-পরিচ্ছদ, প্রথম দেখায় চুম্বন নয়, সবকিছুতে নাক না-গলানো, কোনো কিছুতে লেজ জুড়ে না দেওয়া ইত্যাদি।
 
