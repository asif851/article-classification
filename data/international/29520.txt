
ভারতের মুম্বাইয়ে এক ফটোসাংবাদিক গণধর্ষণের শিকার হওয়ার পর গত বৃহস্পতিবার রাতে মাওবাদী-অধ্যুষিত ঝাড়খণ্ড রাজ্যের লাতেহারে পুলিশের এক নারী কনস্টেবল গণধর্ষণের শিকার হয়েছেন।
গতকাল শুক্রবার ওই পুলিশ কনস্টেবল থানায় এ ব্যাপারে অভিযোগ করেছেন।তবে এখনো কাউকে গ্রেপ্তার করতে পারেনি পুলিশ।
জানা গেছে, বৃহস্পতিবার রাতে ওই নারী কনস্টেবল প্রাদেশিক রাজধানী রাঁচি থেকে গাড়ওয়া যাচ্ছিলেন।রাত দুইটার দিকে জাগালদাগা এলাকায় কয়েকজন দুষ্কৃতকারী তাঁর গাড়ি আটকে দেয়।পরে তাঁকে গাড়ি থেকে জোর করে নামিয়ে তিনজন মিলে ধর্ষণ করে।
লাতেহারের পুলিশ সুপার মাইকেল এস রাজ জানান, গতকাল (শুক্রবার) থানায় গণধর্ষণের অভিযোগ দায়ের করা হয়েছে।পুলিশ এখনো ধর্ষকদের কাউকে গ্রেপ্তার করতে পারেনি।তবে অভিযান চলছে।
ওই নারী কনস্টেবলের স্বামী বেশ কয়েক বছর আগে মাওবাদীদের হামলায় নিহত হন।পরে সরকার তাঁকে কনস্টেবল পদে নিয়োগ দেয়।
