
ফ্রান্সের সাবেক প্রেসিডেন্ট নিকোলা সারকোজিকে দেশটির প্রধান বিরোধী দল ইউএমপির নেতৃত্বে আবার দেখা যেতে পারে। রক্ষণশীল দলটির রাজনীতিকেরা তাঁদের পরবর্তী নেতা নির্বাচনে ভোট দিয়েছেন। দুই দিনের ভোট গ্রহণ গতকাল শনিবার শেষ হয়। এতে সারকোজির জয়ের জোরালো সম্ভাবনা রয়েছে। আর তা হলে তিনি ইউএমপির পক্ষে ২০১৭ সালের প্রেসিডেন্ট নির্বাচনে প্রার্থী হবেন। নতুন নেতা নির্বাচনে সারকোজির দুই প্রতিদ্বন্দ্বী হলেন বুনো লো ম্যাখ ও অ্যারভে মারিতোঁ। ২০১২ সালের প্রেসিডেন্ট নির্বাচনে সারকোজিকে পরাজিত করে ক্ষমতায় আসেন বর্তমান প্রেসিডেন্ট সমাজতন্ত্রী নেতা ফ্রাঁসোয়া ওলাঁদ।বিবিসি
