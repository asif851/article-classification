
বিশ্ব এখন নতুন এক স্নায়ুযুদ্ধের কিনারে দাঁড়িয়ে আছে বলে গত শনিবার হুঁশিয়ার করে দিয়েছেন সাবেক সোভিয়েত ইউনিয়নের প্রেসিডেন্ট মিখাইল গর্বাচেভ। বার্লিন প্রাচীর পতনের ২৫ বছর পূর্তি উপলক্ষে জার্মানির রাজধানী বার্লিনে আয়োজিত এক অনুষ্ঠানে তিনি এ মন্তব্য করেন। ৮৩ বছর বয়সী গর্বাচেভ তাঁর বক্তব্যে ইউক্রেন পরিস্থিতি নিয়ে রাশিয়া এবং পশ্চিমা বিশ্বের মধ্যে বিরাজমান উত্তেজনার প্রসঙ্গ উল্লেখ করেন। তিনি বলেন, মনে রাখতে হবে যে জার্মান-রুশ অংশীদারি ছাড়া ইউরোপের নিরাপত্তা নিশ্চিত হবে না। এএফপি
