
ব্ল্যাক ফ্রাইডে উপলক্ষে বিশ্বের বিভিন্ন দেশে নানান পণ্যে বিশাল বিশাল ছাড় দেওয়া হয়। এ ছাড়ের কারণেই অনেকেই হুমড়ি খেয়ে পড়েন। তবে ছাড়েও আবার ধোঁকা খান অনেকে। তেমনই এক ছাড়ের অফারে মারাত্মক ধোঁকা খেয়েছেন এক মার্কিন নারী। 
ব্রিটিশ অনলাইন ডেইলি মেইল ও দ্য ইনডিপেনডেন্টের প্রতিবেদনে বলা হয়েছে, ব্ল্যাক ফ্রাইডেতে ছাড়ের অফারে ট্রাকে নানা কিছু হচ্ছিল। একটি আইফোন-৬ ১০০ ডলার দাম দেখে কিনতে চান এক নারী। ওই ভ্যানওয়ালা ফোন প্যাকেট করে দেন। আনন্দে বাসায় গিয়ে তো ওই নারীর চোখ ছানাবড়া। কারণ, বাসায় গিয়ে দেখেন প্যাকেটে ফোনের বদলে আছে ১১ টুকরা আলু। ফোনের প্যাকেটে অ্যান্ড্রয়েড ফোনের একটি চার্জারও ছিল। ওই নারী জানান, একটি কালো ভ্যানে ব্ল্যাক ফ্রাইডের সেল পোস্টার লাগিয়ে জামা, জুতা, পার্স, ডিভিডি, সিডি, ফোন ও ল্যাপটপ বিক্রি হচ্ছিল। ট্রাকে থাকা বিক্রেতা তাকে আইফোন ৬ মাত্র ১০০ ডলারে অফার করেন। তিনিও কেনেন। কিন্তু বাসায় গিয়ে মিলল আলুর টুকরা।ওই নারী গণমাধ্যমকে বলেন, আমি আইফোনটি নিয়ে খেলেছি এবং চেকও করেছি। আমি তাকে ফোনটিতে কল দিতে বলি এবং বিক্রেতা সেটাও করে। তখন আমি বলি এটাতো ঠিকঠাকই মনে হচ্ছে, আমি এটা কিনব। কিন্তু ঘরে ফিরে প্যাকেট খুলে দেখেন ভেতরে কতগুলো আলুর টুকরো। ওই ব্যক্তি প্যাকেট করার সময় তাকে ধোঁকা দিয়েছেন। আলু ছাড়া বক্সের মধ্যে একটি অ্যান্ড্রয়েড ফোনের চার্জার ছিল।
মার্কিন ওই নারী তাঁর সঙ্গে হওয়া প্রতারণার খবর দিয়ে সামাজিক যোগাযোগমাধ্যমে একটি ভিডিও পোস্ট করেন। এরপরই দ্রুত তা ঝড় তোলে। পাঁচ দিন আগে আপ হওয়া ওই ভিডিও এখন পর্যন্ত দেখেছে প্রায় ৯০ হাজার বার। 
