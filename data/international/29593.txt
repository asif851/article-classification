
বিশ্ববিদ্যালয়ের ক্যাম্পাসে শিক্ষক-শিক্ষার্থীর মধ্যে প্রেম নিষিদ্ধের দাবি জানিয়েছেন চীনের একটি বিশ্ববিদ্যালয়ের একজন শিক্ষক।বার্তা সংস্থা পিটিআইয়ের খবরে বলা হয়েছে, ওই শিক্ষকের নাম ইয়ান ইমিং। তিনি বেইজিং ইনস্টিটিউট অব টেকনোলজির শিক্ষক। তিনি বলেছেন, শিক্ষক-শিক্ষার্থীর মধ্যে প্রেমের কারণ চীনে উচ্চশিক্ষার ক্ষেত্রে বড় সমস্যা হয়ে দাঁড়িয়েছে। গত সোমবার চায়না ইয়ুথ ডেইলিতে এ বিষয়ে একটি প্রতিবেদন প্রকাশিত হয়।ইয়ান ইমিং বলেন, অবিলম্বে এ ধরনের প্রেমের সম্পর্কের বিষয়ে নিষেধাজ্ঞা জারি করা উচিত। এমনকি যুক্তরাষ্ট্রেও বিশ্ববিদ্যালয়ের ক্যাম্পাসে শিক্ষক-শিক্ষার্থীরা প্রেম করতে পারেন না।এ বিষয়ে চীনের রাষ্ট্রীয় সংবাদমাধ্যম গ্লোবাল টাইমস ডেইলিতে আজ বুধবার একটি সংবাদ প্রকাশিত হয়েছে। সেখানে দেখা গেছে, যুক্তরাষ্ট্রের সঙ্গে চীনের তুলনা করলে দেখা যায়, চীনের জনগণ ক্যাম্পাসে শিক্ষক-শিক্ষার্থীদের প্রেমের ব্যাপারে অনেক সহনশীল। তবে চীনের ৯০ শতাংশ ইন্টারনেট ব্যবহারকারী মনে করেন, ক্যাম্পাসে শিক্ষক-শিক্ষার্থীদের উন্মুক্ত প্রেম নিষিদ্ধ করা উচিত হবে না।
