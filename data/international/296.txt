
নারীর প্রতি সহিংসতা রোধে বিশ্বের সব পার্লামেন্টকে অবিলম্বে পদক্ষেপ নেওয়ার জানিয়েছে ইন্টার-পার্লামেন্টারি ইউনিয়ন (আইপিইউ)। আজ ২৫ নভেম্বর নারীর প্রতি সহিংসতা বন্ধের আন্তর্জাতিক দিবস উপলক্ষে গতকাল সোমবার এক বিবৃতিতে বলা হয়, নারীর প্রতি সব ধরনের সহিংসতা রোধে নেওয়া পদক্ষেপগুলো জোরদার করতে হবে। প্রয়োজনীয় আইন প্রণয়নে বিশ্বের সব পার্লামেন্ট ও পার্লামেন্ট সদস্যকে সহায়তা করার আহ্বান জানিয়েছে আইপিইউ। সংগঠনটি জানায়, বিশ্বের সব দেশেই নারী সহিংসতার শিকার হন। যৌন হয়রানি, মানসিক ও শারীরিক নির্যাতনসহ নারীকে অপ্রাপ্ত বয়সে বিয়ে, অঙ্গহানিসহ বিভিন্ন ক্ষতিকর প্রথার শিকার হতে হয়। বিজ্ঞপ্তি
