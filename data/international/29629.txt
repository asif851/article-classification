
তুরস্কের সীমান্তের কাছে একটি সামরিক বিমান বিধ্বস্ত হয়েছে। বিমানটি সিরিয়ার বলে ধারণা করা হচ্ছে। তুরস্কের কর্মকর্তাদের বরাত দিয়ে আজ রোববার বিবিসি অনলাইনের প্রতিবেদনে এই তথ্য জানানো হয়।
সিরিয়ার একটি সামরিক সূত্র বলছ, তুর্কি সীমান্তের কাছে সিরীয় বিমানবাহিনী তাদের একটি যুদ্ধবিমানের সঙ্গে যোগাযোগ হারিয়েছে।
তুরস্কের প্রধানমন্ত্রী বেনালি ইলদিরিম বলেছেন, বিধ্বস্ত হওয়া বিমানের পাইলটের খোঁজে তল্লাশি চলছে। তিনি প্যারাস্যুট দিয়ে জরুরি অবতরণ করেছেন বলে মনে করা হচ্ছে।
সিরিয়ার সরকারবিরোধী একটি ইসলামপন্থী গোষ্ঠীর দাবি, বিমানটি গুলি করে ভূপাতিত করা হয়েছে। সরকারবিরোধীরা এ কাজ করেছে।
তুরস্কের প্রধানমন্ত্রী জানিয়েছেন, বিমানটি হাতায় প্রদেশের একটি শহরের কাছে বিধ্বস্ত হয়েছে। বিমান বিধ্বস্ত হওয়ার কারণ স্পষ্ট নয়।
 
