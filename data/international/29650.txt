
মুসলমান, খ্রিষ্টান ও ইহুদি সম্প্রদায়ের লোকজন একই ছাদের নিচে প্রার্থনা করছেন—এমন অভাবনীয় দৃশ্যের বাস্তব রূপ দিতে চান জার্মানির রাজধানী বার্লিন শহরের তিন ব্যক্তি৷ তাঁদের একজন যাজক, একজন রাব্বি এবং একজন ইমাম৷ খবর এএফপির৷বার্লিনের সেন্ট পিটার্স স্কয়ারে ভবনটি নির্মাণের জন্য নির্ধারিত জায়গাটি এখনো শূন্য৷ ২০১৮ সালের মধ্যে সেখানে যে ভবনটি তৈরি হবে, তার আনুষ্ঠানিক কোনো নাম পর্যন্ত নেই৷ না গির্জা, না সিনাগগ এবং না মসজিদ। তবে এখন এটিকে হাউস অব ওয়ান বলা হচ্ছে। উদ্যোক্তারা বলেন, এ ধরনের সমন্বিত প্রার্থনালয় সম্ভবত দুনিয়ার কোথাও নেই৷তিন ধর্মের অনুসারীদের জন্য সমন্বিত প্রার্থনালয় ভবন নির্মাণে ব্যয় হতে পারে প্রায় ছয় কোটি মার্কিন ডলার৷ এ লক্ষ্যে সম্প্রতি শুরু হয়েছে তহবিল সংগ্রহের কাজ৷ হাউস-অব-ওয়ান ডট ওআরজি নামের একটি ওয়েবসাইটের সাহায্যে সংগ্রহ করা হচ্ছে নির্মাণব্যয়ের জন্য প্রয়োজনীয় অর্থ৷প্রার্থনালয় নির্মাণ প্রকল্পে যুক্ত বোর্ড অব দি অ্যাসোিসয়েশনের প্রোটেস্ট্যান্ট প্রতিনিধি রোনাল্ড স্টল্ট বলেন, ভিন্নধর্মী মানুষদের মধ্যে তাঁরা শান্তিপূর্ণ সহাবস্থানের তীব্র ইচ্ছা দেখতে পেয়েছেন৷
