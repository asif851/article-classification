
ভারতের মহারাষ্ট্র রাজ্যের মাওবাদী-অধ্যুষিত গাদচিরোলি জেলার মেধরি গ্রামে গতকাল রোববার নিরাপত্তা বাহিনীর সঙ্গে সংঘর্ষে মাওবাদী ছয়জন নারী নিহত হয়েছেন।
পুলিশ সূত্রে জানা গেছে, গোপন সংবাদের ভিত্তিতে গতকাল সকালে মেধরি গ্রামের ঘন জঙ্গলে অভিযান চালায় কেন্দ্রীয় নিরাপত্তা বাহিনী। তারা পুরো এলাকা ঘিরে ফেলে। নিরাপত্তা বাহিনীর উপস্থিতি টের পেয়ে মাওবাদীরা তাদের লক্ষ করে গুলি ছোড়ে। নিরাপত্তা বাহিনীও পাল্টা গুলি চালায়। এতে মাওবাদীদের ছয়জন নারী সদস্য নিহত হন।
ঘটনার সত্যতা নিশ্চিত করে মহারাষ্ট্রের আইজি (নকশাল দমন) অনুপ কুমার সিং সাংবাদিকদের জানান, মাওবাদীদের ছয়জন নারী সদস্যের লাশ উদ্ধার করা হয়েছে। সংঘর্ষে আরও অনেকে হতাহত হয়ে থাকতে পারে। নিরাপত্তা বাহিনী এলাকাটিতে চিরুনি অভিযান চালাচ্ছে।
