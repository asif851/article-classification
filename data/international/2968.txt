
পাকিস্তানের রাজধানী ইসলামাবাদে একটি মাদ্রাসার গ্রন্থাগারের নামকরণ করা হয়েছে আল-কায়েদার সাবেক প্রধান ওসামা বিন লাদেনের নামে। আন্তর্জাতিক একটি বার্তা সংস্থার বরাতে গতকাল শুক্রবার টাইমস অব ইন্ডিয়া অনলাইনে প্রকাশিত প্রতিবেদনে জানানো হয়, পাকিস্তানের বিতর্কিত ধর্মীয় নেতা মৌলানা আবদুল আজিজ ওই মাদ্রাসাটির পরিচালক। আবদুল আজিজের মুখপাত্র তাহসিন উল্লাহ গতকাল জানান, আল-কায়েদার সাবেক প্রধান ওসামা বিন লাদেনের প্রতি শ্রদ্ধা দেখিয়ে মেয়েদের জন্য প্রতিষ্ঠিত ওই মাদ্রাসার গ্রন্থাগারের নাম রাখা হয়েছে। ২০১১ সালে মার্কিন বিশেষ বাহিনীর অভিযানে পাকিস্তানে নিহত হন ওসামা।
 
