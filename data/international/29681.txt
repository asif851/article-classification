
ইউক্রেনের ক্রিমিয়া সংকটকে কেন্দ্র করে রাশিয়ার বেশ কয়েকজন প্রভাবশালী ব্যক্তি ও প্রতিষ্ঠানের বিরুদ্ধে অবরোধ আরোপ করেছে ওয়াশিংটন। চুপচাপ বসে নেই ক্ষুব্ধ রুশরাও। তাঁরা মার্কিন প্রেসিডেন্ট বারাক ওবামার বিরুদ্ধে ইন্টারনেটে নানা কৌতূহলোদ্দীপক প্রচারণায় নেমেছেন। রাশিয়ার ইন্টারনেট ব্যবহারকারীরা ভদকা নিয়ে ওবামার ওপর নিষেধাজ্ঞা আরোপ করেছেন।ইনসট্যাগরাম কস৭৭ নামের একটি ওয়েবসাইটে এ রকমই এক প্রচারণায় ওবামার খুব চিন্তিত ও বিষণ্ন একটি ছবি প্রকাশ করা হয়েছে। এতে ভদকার বোতলের ছবি দিয়ে বলা হয়, ‘বারাক ওবামা এবং তাঁর পাশাপাশি মার্কিন প্রশাসন, সিনেট ও কংগ্রেস সদস্যরা আমাকে (ভদকা) জন্মদিনের শুভেচ্ছা জানানোর ব্যাপারে নিষিদ্ধ।’পোপ-ওবামা বৈঠক: ক্যাথলিক খ্রিষ্টানদের সর্বোচ্চ ধর্মগুরু পোপ ফ্রান্সিসের সঙ্গে সাক্ষাৎ করে তাঁকে হোয়াইট হাউস সফরের আমন্ত্রণ জানিয়েছেন যুক্তরাষ্ট্রের প্রেসিডেন্ট বারাক ওবামা। গতকাল বৃহস্পতিবার ভ্যাটিকানসিটিতে প্রায় এক ঘণ্টা ধরে তাঁদের মধ্যে একান্ত বৈঠক অনুষ্ঠিত হয়। রয়টার্স।
 
