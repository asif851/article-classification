
যুক্তরাষ্ট্রের বর্তমান কংগ্রেসের প্রায় অর্ধেক সদস্যের প্রত্যেকেই কমপক্ষে ১০ লাখ ডলারের মালিক। সম্পদ বিশ্লেষকেরা বলছেন, এ ঘটনা অভিনব। এর আগে কখনোই কংগ্রেসে এত ধনকুবের ছিলেন না।মার্কিন কংগ্রেসের সিনেট ও প্রতিনিধি পরিষদে মোট সদস্য ৫৩৪ জন। তাঁদের মধ্যে ২৬৮ জনের প্রত্যেকের ২০১২ সালে কমপক্ষে ১০ লাখ ডলার বা তার বেশি মূল্যের সম্পত্তি ছিল।ডেমোক্র্যাটরা ওই বছর রিপাবলিকানদের তুলনায় বেশি সম্পদের মালিক ছিলেন। ওপেনসিক্রেটস ডট অর্গের সেন্টার ফর রেসপনসিভ পলিটিক্স (সিআরপি) এই তথ্য প্রকাশ করেছে।যুক্তরাষ্ট্রে ন্যূনতম মজুরি ও বেকারদের সুযোগ-সুবিধা নিয়ে চলা তুমুল বিতর্কের মধ্যে ধনকুবের রাজনীতিবিদদের সম্পর্কে এই তথ্য বেরিয়ে এল।তথ্য অনুযায়ী, ওয়াশিংটনের রাজনীতিবিদদের গড়ে ১০ লাখ ডলার মূল্যের সম্পদ আছে। এর মধ্যে ডেমোক্র্যাটদের গড়ে ১০ লাখ ৪০ হাজার ডলার এবং রিপাবলিকানদের ১০ লাখ ডলারের সম্পদ ছিল।সিনেটররা আবার প্রতিনিধি পরিষদের সদস্যের তুলনায় বেশি সম্পদের মালিক। যার পরিমাণ যথাক্রমে ২৭ লাখ ডলার ও আট লাখ ৯৬ হাজার ডলার। সবচেয়ে বেশি সম্পদের মালিক রিপাবলিক কংগ্রেস সদস্য দারেলা ইসা। তাঁর অন্তত ৫৯ কোটি ৮০ লাখ ডলার মূল্যের সম্পদ রয়েছে।সম্পদের দিক থেকে সবচেয়ে গরিব হলেন ক্যালিফোর্নিয়ার রিপাবলিকান কংগ্রেস সদস্য ডেভিড ভালাদাও। তাঁর কাঁধে রয়েছে এক কোটি ২০ লাখ ডলারের ঋণ। বিবিসি।
