
দক্ষিণ সুদানে তেলের ট্যাংকার বিস্ফোরণের ঘটনায় নিহতের সংখ্যা বেড়ে ১৭০ জন হয়েছে। আহত হয়েছে অন্তত ৫০ জন। বিবিসি অনলাইনের প্রতিবেদনে এ তথ্য জানানো হয়। গত বুধবার ওই বিস্ফোরণের ঘটনা ঘটে। তেলের ট্যাংকারটি রাজধানী জুবা থেকে পশ্চিমাঞ্চলীয় ইকুয়াতরিয়া যাচ্ছিল। রাজধানী থেকে প্রায় ২৫০ কিলোমিটার দূরের ছোট্ট শহর মারিদিতে ওই বিস্ফোরণ ঘটে। কর্মকর্তাদের ভাষ্য, চালক নিয়ন্ত্রণ হারানোর পর ট্যাংকার থেকে স্থানীয় লোকজন তেল সংগ্রহ করছিলেন। এ সময় বিস্ফোরণে হতাহতের ঘটনা ঘটে। বিস্ফোরণের কারণ স্পষ্ট নয়। আহত ব্যক্তিদের সুচিকিৎসার জন্য রেডক্রস ও জাতিসংঘের সহায়তা চেয়েছে স্থানীয় প্রশাসন।
