
পাকিস্তানের নিষিদ্ধ সংগঠন জামায়াত-উদ-দাওয়ার প্রধান হাফিজ মোহাম্মদ সাঈদের মাধ্যমেই যুক্তরাজ্যের মুসলমানদের মধ্যে জিহাদের বীজ বপন হয়েছিল। নব্বইয়ের দশকে যুক্তরাজ্যের বিভিন্ন শহরে গিয়ে এ ব্যাপারে মুসলমান তরুণীদের উদ্বুদ্ধ করেছিলেন হাফিজ সাঈদ। সম্প্রতি বিবিসির অনুসন্ধানে এমন তথ্যই উঠে এসেছে।
২০০৮ সালে মুম্বাই হামলার মূল পরিকল্পনাকারী বলে হাফিজ সাঈদকে মনে করে ভারত সরকার। তবে সন্ত্রাসী সংগঠন লস্কর-ই-তাইয়েবার (এলইটি) প্রতিষ্ঠাতা হাফিজ সাঈদ তা অস্বীকার করে আসছেন।  ‘পবিত্র যুদ্ধে’ যাওয়ার কথা বলে যুক্তরাজ্যের উল্লেখযোগ্যসংখ্যক মুসলমানের দেশত্যাগের বিষয়ে যখন যুক্তরাজ্য সরকার ও গোয়েন্দা সংস্থা উদ্বেগে রয়েছে, তখনই এমন তথ্য বিবিসির অনুসন্ধানে উঠে এল। বিবিসি রেডিও-৪-এর ৪০ মিনিটের তথ্যচিত্রের জন্য এই অনুসন্ধান চালানো হয়।
ডন
