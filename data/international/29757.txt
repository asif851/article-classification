
রাহুল গান্ধী, ভারতের জাতীয় কংগ্রেসের সহসভাপতি। আর মাসখানেক পর তাঁর এই পরিচয় আর থাকছে না। তিনি আগামী এপ্রিলে দেশটির সবচেয়ে পুরোনো দলটির সভাপতির দায়িত্ব নিতে যাচ্ছেন। চলমান পার্লামেন্টে বাজেট অধিবেশনের মধ্যে রাহুলের ছুটি কাটানো নিয়ে আলোচনা-সমালোচনা যখন চলছে তখন এল এই খবর। কংগ্রেসের উচ্চপর্যায়ের সূত্রের বরাত দিয়ে আজ বুধবার এনডিটিভির খবরে এ কথা বলা হয়েছে।
রাহুল তাঁর মা সোনিয়া গান্ধীর পদে বসবেন। সোনিয়া ১৯৯৮ সাল থেকে কংগ্রেসের সভাপতি। দলটির ওই সূত্রের দাবি, এপ্রিল মাসে সর্বভারতীয় কংগ্রেস কমিটির অধিবেশনে রাহুলকে সভাপতি পদে দায়িত্ব দেওয়া হবে। ১৩০ বছরের পুরোনো দল কংগ্রেসের সভাপতির পদে বসার প্রস্তুতি নিচ্ছেন নেহরু-গান্ধী বংশের চতুর্থ প্রজন্মের প্রতিনিধি রাহুল।রাহুল রাজনীতিতে যোগ দেওয়ার পর ২০১৩ সালে কংগ্রেসের সহসভাপতি হন। তবে দলের দায়িত্ব নেওয়ার পর ‘ব্যর্থতা’ যেন তার পিডছু ছাrছে না। সফলতার মুখ তিনি দেখেননি। নির্বাচনী প্রচারণায় নেতৃত্ব দিয়ে পরাজয়ের ঘেরাটোপ থেকে বের হতে পারেন নি। মে মাসের লোকসভা নির্বাচনেও ভরাডুবি হয় কংগ্রেসের।গত সোমবার রাহুল দল থেকে ছুটি নেওয়ার পর কোথায় যাচ্ছেন, তা নিয়ে বেশ কৌতূহল রয়েছে। কংগ্রেসের মুখপাত্র রনদ্বিপ সিং বলেছেন,র ‘রাহুল গান্ধী ১০ মার্চ ফিরবেন।’ দলটির নেতারা বলেছেন, তিনি রাজনীতি ছাড়ছেন না।
