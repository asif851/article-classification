
যুক্তরাষ্ট্র ও যুক্তরাজ্যের গোয়েন্দা সংস্থাগুলো গোপন সাংকেতিক নম্বর চুরির উদ্দেশ্যে মুঠোফোনের সিমকার্ড উৎপাদনকারী একটি প্রতিষ্ঠানের তথ্যভান্ডারে অনুপ্রবেশ (হ্যাক) করেছিল। এসব নম্বর জানা থাকলে ফোনালাপে আড়ি পাতা সম্ভব হয়। সংবাদভিত্তিক মার্কিন ওয়েবসাইট ইন্টারসেপ্ট এ খবর জানিয়েছে। যুক্তরাষ্ট্রের জাতীয় গোয়েন্দা সংস্থার সাবেক চুক্তিভিত্তিক কর্মী এডওয়ার্ড স্নোডেনের মাধ্যমে ওই হ্যাকিংয়ের ঘটনা জানাজানি হয়। আন্তর্জাতিক ডিজিটাল নিরাপত্তা প্রতিষ্ঠান গেমালটোও ওই হ্যাকিংয়ের শিকার হয়েছিল বলে অভিযোগ রয়েছে। ৮৫টি দেশে কার্যক্রম পরিচালনাকারী প্রতিষ্ঠানটি ওই অভিযোগ ‘অত্যন্ত গুরুত্ব’ দিয়ে দেখছে।
বিবিসি
