
ফেসবুক ব্যবহার করায় সিরিয়ায় এক তরুণীকে পাথর নিক্ষেপ করে হত্যা করা হয়েছে বলে অভিযোগ উঠেছে।ইরানের সংবাদ সংস্থা ফারস নিউজ এক প্রতিবেদনে জানিয়েছে, সম্প্রতি সিরিয়ার রাক্কা শহরে এ ঘটনা ঘটে।প্রতিবেদনে জানানো হয়, ফাতোয়াম আল জাসিম নামের এক তরুণী ফেসবুকে অ্যাকাউন্ট খুলে তা ব্যবহার করছিলেন। এ খবর জানার পর আল-কায়েদাসংশ্লিষ্ট জঙ্গি সংগঠন দ্য ইসলামিক স্টেট অব ইরাক ও দ্য লেভান্টের (আইএসআইএল) সদস্যরা ওই তরুণীকে ধরে স্থানীয় শরিয়া আদালতে নিয়ে যান।আদালত আদেশে বলেন, ফেসবুকে অ্যাকাউন্ট থাকা ব্যভিচারের শামিল। এ কারণে তরুণীকে পাথর ছুড়ে মৃত্যুদণ্ড কার্যকর করার দণ্ড দেওয়া হলো। এরপর আইএসআইএলের সদস্যরা এ দণ্ড কার্যকর করেন বলে গণমাধ্যমে প্রকাশিত প্রতিবেদনে জানানো হয়েছে।আইএসআইএল ইরাকভিত্তিক আল-কায়েদাসংশ্লিষ্ট জঙ্গি সংগঠন। তবে সংগঠনটির সদস্যরা বর্তমানে সিরিয়ায় প্রেসিডেন্ট বাশার আল আসাদের বিরুদ্ধে যুদ্ধ করছে।
