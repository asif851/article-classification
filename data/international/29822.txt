
ব্রাজিলের সবচেয়ে বেশি জনবহুল তিন রাজ্য সাও পাওলো, রিও ডি জেনিরো এবং মিনাস জেরাইসে ১৯৩০ সালের পর সবচেয়ে ভয়াবহ খরা দেখা দিয়েছে। দেশটির পরিবেশমন্ত্রী ইসাবেলা তিশেইরা এ কথা জানিয়েছেন। প্রেসিডেন্ট প্রাসাদে এক জরুরি বৈঠকে তিশেইরা বলেন, ওই তিন রাজ্যে অবশ্যই পানির সাশ্রয় করতে হবে। এই পানিসংকট অত্যন্ত ‘জটিল’ এবং ‘উদ্বেগজনক’। পরিবেশমন্ত্রী তিশেইরা বলেন, দেশের দক্ষিণ-পূর্বাঞ্চলে বৃষ্টিপাতের রেকর্ড রাখার কাজ ৮৪ বছর আগে শুরু হয়েছিল। এর পর থেকে এ পর্যন্ত কখনো এত মারাত্মক খরা পরিস্থিতি দেখা যায়নি।বিবিসি
