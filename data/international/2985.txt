
স্পেনের রাজা হুয়ান কার্লোস (৭৬) সিংহাসন ত্যাগের সিদ্ধান্ত নিয়েছেন। দেশটির প্রধানমন্ত্রী মারিয়ানো রাহয় আজ সোমবার বিষয়টি নিশ্চিত করেছেন।বিবিসি অনলাইনের খবরে বলা হয়, হুয়ান কার্লোসের সরে যাওয়ার পর এখন সিংহাসনে আরোহণ করবেন তাঁর ছেলে রাজপুত্র ফেলিপে (৪৫)।প্রধানমন্ত্রী মারিয়ানো রাহয় জানান, এ বিষয় নিয়ে মন্ত্রীরা একটি বিশেষ বৈঠক করবেন।১৯৭৫ সালে স্বৈরশাসক ফ্রান্সিসকো ফ্রাঙ্কোর মৃত্যুর পর রাজ সিংহাসনের অধিকারী হন হুয়ান কার্লোস। দীর্ঘ ৪৯ বছরের শাসনামলের শুরুর দিকে রাজা হিসেবে কার্লোস জনপ্রিয় ছিলেন। তবে মেয়ে ও মেয়ের জামাইয়ের বিরুদ্ধে চলা দুর্নীতি-লুটপাটের অভিযোগে তদন্ত শুরুর পর থেকে তাঁর মর্যাদাহানি ঘটে।এ ছাড়া স্পেনের অর্থনৈতিক সংকট চলাকালে দক্ষিণ আফ্রিকার দেশ বতসোয়ানায় হাতি শিকারের মতো বিলাসী ও ব্যয়বহুল সফরে যাওয়ায় অনেক স্প্যানিশ জনগণই তাঁর ওপর আস্থা হারায়। এসব কারণে হুয়ান কার্লোস ক্ষমতা ত্যাগের সিদ্ধান্ত নিয়েছেন বলে ধারণা করা হচ্ছে। তবে প্রধানমন্ত্রী রাহয় দাবি করেছেন, শারীরিক অসুস্থতাজনিত কারণে তিনি এ সিদ্ধান্ত নিয়েছেন।
