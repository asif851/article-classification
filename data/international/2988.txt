
দক্ষিণ ভারতের তামিলনাড়ু রাজ্যের কোয়েম্বাটুর জেলায় বুনো হাতির হামলায় চারজনের মৃত্যু হয়েছে। আহত হয়েছেন আরও চারজন।
গতকাল শুক্রবার সকালে কোয়েম্বাটুরের গণেশপুরম ও ভেলালোর এলাকায় বুনো হাতি হামলা চালালে এই হতাহতের ঘটনা ঘটে।
জেলা বন কর্মকর্তা আর রাম সুব্রামনিয়াম বলেন, বৃহস্পতিবার দিবাগত রাতে ১৮ বছর বয়সী একটি বুনো হাতি জঙ্গল থেকে লোকালয়ে আসে। ভোরে হাতিটি বিভিন্ন বাড়িতে হামলা চালায়। নিহত চারজনের মধ্যে দুই নারীসহ এক কিশোরী রয়েছে। আহত ব্যক্তিদের কোয়েম্বাটুরের মেডিকেল কলেজ ও হাসপাতালে ভর্তি করা হয়েছে।
তামিলনাড়ু রাজ্যের মুখ্যমন্ত্রী নিহত ব্যক্তিদের পরিবারপ্রতি চার লাখ রুপি ও আহত ব্যক্তিদের পরিবারপ্রতি ৫৯ হাজার ১০০ রুপি করে আর্থিক সাহায্য দেওয়ার ঘোষণা দিয়েছেন। রাজ্যের বন ও পৌরমন্ত্রী হতাহত ব্যক্তিদের পরিবারের কাছে ওই অর্থমূল্যের চেক হস্তান্তর করেছেন।
