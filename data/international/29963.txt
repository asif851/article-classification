
আদিবাসী ইন্ডিয়ান গোষ্ঠীর লোকেরা গত শুক্রবার দক্ষিণ ব্রাজিলের বিতর্কিত এক গ্রামীণ সম্পত্তি আবার দখল করেছে। সেই সঙ্গে তারা সেখানকার পশুর খামারে আগুন ধরিয়ে দেয়। তেরেনা ইন্ডিয়ানরা ভূমির মালিকানা নিয়ে ক্রমবর্ধমান দ্বন্দ্বের জেরে উৎখাত হওয়ার এক দিন পর এ ঘটনা ঘটল। গত বৃহস্পতিবার দাঙ্গা পুলিশ বিরোধপূর্ণ স্থানটি থেকে তাদের উচ্ছেদ করতে গেলে এক ইন্ডিয়ান গুলিতে প্রাণ হারায়। রিকার্ডো বাচা নামের সাবেক এক কংগ্রেসম্যানের মালিকানাধীন ওই খামার থেকে বৃহস্পতিবার প্রায় ২০০ আদিবাসীকে উচ্ছেদ করে পুলিশ। রয়টার্স
