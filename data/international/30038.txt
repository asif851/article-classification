
যুক্তরাজ্যের সবচেয়ে মোটা মানুষ কার্ল থমসন গত রোববার কেন এলাকায় নিজ বাসভবনে শেষনিঃশ্বাস ত্যাগ করেন। তাঁর ওজন ছিল ৪১২ কেজি, বয়স ৩৩ বছর। তিনি প্রতিদিন প্রায় ১০ হাজার ক্যালরি গ্রহণ করতেন। চলতি বছরের শুরুতে চিকিৎসকেরা হুঁশিয়ার করে দিয়েছিলেন, খাদ্য গ্রহণে নিয়ন্ত্রণ না আনলে কার্লের জীবন হুমকির মুখে পড়তে পারে। তাঁকে যত দ্রুত সম্ভব অন্তত ২৮৫ কেজি ওজন কমানোরও পরামর্শ দিয়েছিলেন চিকিৎসকেরা। তবে ভোজনরসিক কার্ল এতে পাত্তাই দেননি। পুলিশ বলেছে, তাঁর মৃত্যুর কারণ খতিয়ে দেখা হচ্ছে। তবে সন্দেহজনক কিছু ঘটেনি।পিটিআই
