
ভারতের দক্ষিণাঞ্চলের রাজ্য কেরালার মুখ্যমন্ত্রী পিনারাই বিজয়নকে হত্যার হুমকি দিয়েছে উগ্রপন্থী হিন্দুত্ববাদী দল আরএসএস। গতকাল বৃহস্পতিবার মধ্যপ্রদেশের উজ্জয়িনীর শহীদ পার্কে আয়োজিত এক সভায় আরএসএস নেতা কুন্দন চন্দ্রাবত বলেছেন, বিজয়নকে হত্যা বা তাঁর শিরশ্ছেদ করতে পারলে এক কোটি রুপি পুরস্কার দেওয়া হবে।কেরালায় এখন বাম দল ক্ষমতায়। সেখানকার মুখ্যমন্ত্রী সিপিএম নেতা পিনারাই বিজয়ন। গত বছরের ২৫মে তিনি ক্ষমতায় আসেন।কুন্দন চন্দ্রাবত কেরালার মুখ্যমন্ত্রীকে ‘খুনি’ হিসেবে চিহ্নিত করে বলেছেন, তাঁর আমলে ৩০০ আরএসএস কর্মীকে হত্যা করা হয়েছে। এ কথা বলেই কুন্দন থেমে যাননি। হুমকির সুরে বলেছেন, ‘কমিউনিস্টরা সাবধান’।তবে মুখ্যমন্ত্রী বিজয়ন বলেছেন, তিনি তাঁর স্বাভাবিক কাজকর্ম করে যাবেন। আরএসএস দেশকে বিভাজনের চেষ্টা করছে। ওরা মুসোলিনীর সাংগঠনিক পরিকাঠামো অনুসরণ করছে। হিটলারের ভাবাদর্শে চলছে।
সিপিএমের কেন্দ্রীয় সাধারণ সম্পাদক সীতারাম ইয়েচুরি কুন্দনের গ্রেপ্তার দাবি করেছেন।
তবে মধ্যপ্রদেশের স্বরাষ্ট্রমন্ত্রী ভূপেন্দ্র সিং বলেছেন, কুন্দন আবেগের বশে এ কথা বলেছেন।
