
স্পেনের রাজা ষষ্ঠ ফিলিপের বোন রাজকুমারী ক্রিস্টিনা ডি বরবনের বিরুদ্ধে কর ফাঁকির অভিযোগে বিচার শুরুর নির্দেশ দিয়েছেন দেশটির একটি আদালত। গতকাল সোমবার ব্যালেয়ারিক দ্বীপপুঞ্জের হাইকোর্ট এই আদেশ দেন। ক্রিস্টিনার স্বামী সাবেক হ্যান্ডবল খেলোয়াড় ইনাকি উরদানগারিনের একটি ব্যবসায়িক লেনদেনের বিষয়ে তদন্তের অংশ হিসেবে এই নির্দেশ দেওয়া হয়েছে। তাঁর বিরুদ্ধে অভিযোগ, তিনি তাঁর অলাভজনক প্রতিষ্ঠান নস ফাউন্ডেশনের মাধ্যমে জনগণের অর্থ আত্মসাৎ করেছেন। ক্রিস্টিনাই হবেন স্পেনের রাজপরিবারের প্রথম সদস্য যাকে কাঠগড়ায় দাঁড়াতে হচ্ছে।রয়টার্স
