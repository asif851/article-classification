
এল নিনোর প্রভাবে চলতি বছর স্বাভাবিকের চেয়ে কম মৌসুমি বৃষ্টি হবে। ভারতের আবহাওয়া বিভাগ (আইএমডি) আজ বৃহস্পতিবার এ পূর্বাভাষ দিয়েছে। তবে এ নিয়ে আতঙ্কিত না হতে কৃষিবিদেরা সরকারকে পরামর্শ দিয়েছেন।
কমিশন ফর এগ্রিকালচারাল কস্টস অ্যান্ড প্রাইসেসের সাবেক প্রধান অশোক গুলাতি টাইমস অব ইন্ডিয়াকে বলেন, ‘আমাদের সতর্ক ও পরিস্থিতি মোকাবিলার প্রস্তুতি নেওয়া উচিত, তবে আতঙ্কিত হলে চলবে না। ১৯৯৭ সালের পর থেকে ভারতে আর কোনো এল নিনোর ঘটনা ঘটেনি।’আইএমডির বিবৃতিতে বলা হয়েছে, মৌসুমি বৃষ্টিপাতের সম্ভাবনা ৯৫ শতাংশ। ৫ শতাংশ এদিক-সেদিক হতে পারে। এল নিনোর প্রভাবে স্বাভাবিকের চেয়ে এবার কম বৃষ্টি হবে বলে ধারণা করা হচ্ছে।প্রশান্ত মহাসাগরের মধ্য ও পূর্ব ভাগের সমুদ্রপৃষ্ঠে স্বাভাবিকের চেয়ে বেশি উষ্ণ অবস্থা থাকলে সেটিকে এল নিনো বলা হয়। সাধারণত প্রতি চার থেকে ১২ বছরে একবার করে এল নিনো দেখা দেয়।অর্থনীতিবিদ ডি কে যোশী বলেন, স্বাভাবিকের চেয়ে কম বৃষ্টিপাত মানেই যে এ বছর খরা হবে, এমন নয়। ভারতের বিভিন্ন ভাগে বৃষ্টি কী পরিমাণে হবে, সেটির ওপর খরা নির্ভর করে। এ অবস্থায় আতঙ্কিত নয়, সতর্ক হওয়া প্রয়োজন।
