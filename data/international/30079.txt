
যুক্তরাষ্ট্রের আন্তর্জাতিক গোয়েন্দা সংস্থা সিআইএর পক্ষে কাজ করার অভিযোগে গত সোমবার রাশিয়ায় এক মার্কিন নাগরিককে পাকড়াও করা হয়। তবে পরে তাঁকে মার্কিন কর্মকর্তাদের হাতে তুলে দেওয়া হয়।
রাশিয়ার গোয়েন্দা সংস্থা ফেডারেল সিকিউরিটি সার্ভিস বলেছে, রায়ান ফগল নামের ওই ব্যক্তি মস্কোয় মার্কিন দূতাবাসের তৃতীয় সেক্রেটারি হিসেবে কর্মরত। তিনি রাশিয়ার একজন গোয়েন্দা কর্মকর্তাকে নিজেদের দলে ভেড়ানোর চেষ্টা করছিলেন। তাঁকে বিপুল পরিমাণ অর্থ, প্রযুক্তিগত কিছু যন্ত্র এবং ওই রুশ গোয়েন্দা কর্মকর্তাকে লেখা কিছু নির্দেশনাসহ আটক করা হয়েছে। এ ব্যাপারে মার্কিন দূতাবাসের পক্ষ থেকে কোনো মন্তব্য পাওয়া যায়নি। বিবিসি।
