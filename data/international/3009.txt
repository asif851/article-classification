
রাশিয়ার সেন্ট পিটার্সবার্গ শহরের একটি বিপণিবিতানে বিস্ফোরণের ঘটনা ঘটেছে। দেশটির বার্তা সংস্থাগুলোর খবরে বলা হয়েছে, আজ বুধবার রাতে এ বিস্ফোরণ ঘটে। এ সময় ওই বিপণিবিতানে আসা বেশ কয়েকজন ক্রেতা আহত হন।
বিস্ফোরণে কারও নিহত হওয়ার খবর পাওয়া যায়নি। তবে আহতদের মধ্যে কমপক্ষে চারজনকে হাসপাতালে ভর্তি করা হয়েছে। পাশাপাশি অসমর্থিত সূত্রের খবরে বলা হয়েছে, এ ঘটনায় আহত হন আরও ১০ জন।
বিস্ফোরণের কারণ তাৎক্ষণিকভাবে পরিষ্কার নয়। তবে রুশ বার্তা সংস্থাগুলোর প্রতিবেদনে বলা হয়েছে, এ ঘটনায় হত্যা চেষ্টার অভিযোগে একটি ফৌজদারি মামলা হয়েছে। তদন্তকারীরা ঘটনার তদন্ত করছেন।
