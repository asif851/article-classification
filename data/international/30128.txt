
পাকিস্তানের সাবেক স্বরাষ্ট্রমন্ত্রী রেহমান মালিক বলেছেন, অর্থ পাচারে মুসলিম লিগ-নওয়াজের (পিএমএল-এন) নেতা নওয়াজ শরিফ ও তাঁর ভাই শাহবাজ শরিফের সম্পৃক্ততার ব্যাপারে তাঁর দেওয়া তথ্য কেউ মিথ্যা প্রমাণ করতে পারলে তিনি রাজনীতি ছেড়ে দেবেন। গতকাল সোমবার নওয়াজ শরিফের শক্ত ঘাঁটি লাহোরে পাকিস্তান পিপলস পার্টির সংবাদ সম্মেলনে এ ঘোষণা দেন মালিক।
সম্মেলনে নওয়াজ ও শাহবাজ শরিফের তীব্র সমালোচনা করেন মালিক। তিনি বলেন, এই দুই নেতা অর্থ পাচারের সঙ্গে জড়িত। তাঁরা এসব অবৈধ অর্থ সৌদি আরব ও লন্ডনে পাচার করেছেন। সংবাদ সম্মেলনে তিনি দুর্নীতির নথিপত্র দেখান। ডন।
