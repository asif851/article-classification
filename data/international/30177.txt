
কিউবার বিপ্লবের নেতা ফিদেল কাস্ত্রো দীর্ঘ ১৪ মাস পর জনসমক্ষে এসেছেন। রাষ্ট্রপরিচালিত সংবাদপত্র গ্রানমা গতকাল লিখেছে, ৮৮ বছর বয়সী সাবেক প্রেসিডেন্ট কাস্ত্রো এ সপ্তাহে ভেনেজুয়েলার একটি প্রতিনিধিদলের সঙ্গে সাক্ষাৎ করেন। গ্রানমার ওয়েবসাইটে একটি গাড়িতে বসা কাস্ত্রোর চারটি ছবি প্রকাশ করা হয়েছে। এতে দেখা যায়, তিনি জানালা দিয়ে সমর্থকদের সঙ্গে হাত মেলাচ্ছেন। কাস্ত্রোর পরনে ছিল সাদা ও নীল রঙের ট্র্যাকস্যুট আর কালো টুপি। স্বাস্থ্যগত কারণে ২০০৬ সালে অবসর নেওয়ার পর থেকে নিভৃত জীবন কাটাচ্ছেন কিউবার বিপ্লবের জনক। এএফপি
