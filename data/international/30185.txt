
ইউক্রেনে যুদ্ধবিরতি শুরু হওয়ার পর বিদ্রোহীদের ছোড়া ক্ষেপণাস্ত্র হামলায় দুই বেসামরিক ব্যক্তি নিহত হয়েছেন বলে দাবি করেছেন কিয়েভপন্থী কর্মকর্তারা।
আজ রোববার বার্তা সংস্থা এএফপির খবরে জানানো হয়, ঘোষণা অনুযায়ী গতকাল শনিবার স্থানীয় সময় রাত ১০টার িদকে যুদ্ধবিরতি শুরু হয়। কিন্তু যুদ্ধবিরতি শুরু হওয়ার ২০ িমনিট পরই পপাসনা ও লুগানস্ক এলাকায় গ্রাড ক্ষেপণাস্ত্র হামলা চালানো হয়। এতে বয়স্ক এক পুরুষ ও এক নারী নিহত হন।
যুদ্ধবিরতি না মানার ঘোষণা দেওয়া কসাক যোদ্ধা-অধ্যুষিত এলাকা থেকে ওই হামলা চালানো হয় বলে দাবি করেছে কিয়েভ।
এদিকে ইউক্রেনের সেনাবাহিনী জানায়, তারা গত রাতে ১০ বার গুলি ছুড়েছে। তবে স্থানীয় সময় দিবাগত রাত তিনটা পর্যন্ত সেনাবাহিনীর গুলিতে কেউ হতাহত হয়নি।
