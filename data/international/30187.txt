
 
পাকিস্তানের নারীশিক্ষা আন্দোলনের কর্মী মালালা ইউসুফজাই ভবিষ্যতে রাজনীতিবিদ হতে চায়। মালালা মনে করে, রাজনীতিবিদেরা ব্যাপকভাবে সমাজে প্রভাব বিস্তার করতে পারেন।গতকাল শুক্রবার হার্ভার্ড বিশ্ববিদ্যালয়ের ‘হিউম্যানিটারিয়ান অব দ্য ইয়ার’ নির্বাচিত হওয়ার পর এক ভাষণে মালালা এ কথা বলে। মানবকল্যাণে অবদানের জন্য চলতি বছর তাকে হার্ভার্ড বিশ্ববিদ্যালয় ‘পিটার জে গমেজ হিউম্যানিটারিয়ান অ্যাওয়ার্ড’ দেয়। মালালা এ সময় তার বাড়ি পাকিস্তানের সোয়াত উপত্যকার প্রসঙ্গ উল্লেখ করে স্মৃতিকাতর হয়ে পড়ে। একদিন সে বাড়িতে ফিরতে পারবে বলেও আশা প্রকাশ করে।হার্ভার্ড বিশ্ববিদ্যালয়ের প্রেসিডেন্ট ড্রিউ গিল্পিন ফাউস্ট বলেন, ‘মালালা শিক্ষার প্রসারে আগ্রহী হওয়ায় তাকে স্বাগত জানাতে পরে আমি আনন্দিত।’পাকিস্তানি কিশোরী মালালা গত বছরের অক্টোবরে তালেবান জঙ্গিদের হামলার শিকার হয়। পরে উন্নত চিকিত্সার জন্য তাকে যুক্তরাজ্যে নেওয়া হয়। সেখানেই মালালা সুস্থ হয়ে ওঠে।
