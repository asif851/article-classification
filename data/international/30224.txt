
কংগ্রেসের সহসভাপতি রাহুল গান্ধী বলেছেন, কংগ্রেসের হাত ধরেই মমতা বন্দ্যোপাধ্যায় পশ্চিমবঙ্গেÿক্ষমতায় এসেছিলেন।ÿকিন্তু ক্ষমতায় এসে তিনি বিশ্বাসঘাতকতা করেছেন৷ গতকাল বৃহস্পতিবার বিকেলে পূর্ব মেদিনীপুরের ঘাটাল আসনের ডেবরায় এবং কলকাতার শহীদ মিনার প্রাঙ্গণে পৃথক নির্বাচনী সমাবেশে রাহুল এসব বলেন৷ ডেবরায় কংগ্রেসপ্রার্থী সাবেক রাজ্য সভাপতি মানস ভুঁইয়া এবং কলকাতায় সোমেন মিত্রের সমর্থনে এসব সমাবেশের আেয়াজন করা হয়৷রাহুল বলেন, পশ্চিমবঙ্গ থেকে লাল ঝান্ডার বিদায় হলেও রাজ্যের পরিস্থিতি বদলায়নি। রাজ্যের কোনো পরিবর্তন হয়নি। সেই তিমিরেই রয়েছে রাজ্য, বরং বেড়েছে নারী নির্যাতন, দুর্নীতির মতো ঘটনা।কংগ্রেস নেতা বলেন, মমতাজি বড় বড় কথা বললেও কাজের কাজ করেননি এই রাজ্যে। বরং সারদাকাণ্ডেÿক্ষতিগ্রস্ত হয়েছেন রাজ্যের ২০ লাখ মানুষ ও তাঁদের পরিবার। আচরণবিধি লঙ্ঘন করলেন: পিটিআই ও এনডিটিভি জানায়, কংগ্রেসের সহসভাপতি রাহুল গান্ধীর বিরুদ্ধে নির্বাচনী আচরণবিধি লঙ্ঘনের অভিযোগ তুলেছে আম আদমি পার্টি (এএপি)৷ দলটি টুইটারে রাহুলের ছবি পোস্ট করে প্রশ্ন তুলেছে, একজন প্রার্থী হিসেবে ভোট চলাকালে রাহুল ভোটকেন্দ্রে ইলেকট্রনিক ভোটিং মেশিনের (ইভিএম) কাছে যেতে পারেন কি না৷
ভারতের নির্বাচন কমিশন অবশ্য বলছে, ‘ইিভএমের কাছে যাওয়ার বিষয়টি কোনো প্রার্থীর জন্যই অনুমোদিত নয়৷’এএপি টুইটার অ্যাকাউন্টে পোস্ট করা একটি ছবিতে দেখা যায়, রাহুল গত বুধবার তাঁর নির্বাচনী আসনে ভোট চলার সময় একটি কেন্দ্রে ইভিএমের কাছে গিয়ে কিছু একটা দেখছিলেন৷ আরেকটি ছবিতে দেখা যায়, একটি ভোটকেন্দ্রের ভেতর কিছু লোকজনের সঙ্গে কথা বলছেন রাহুল৷বারানসিতে যাবেন রাহুল: রাহুল গান্ধীর নির্বাচনী আসনে নরেন্দ্র মোদি সমাবেশ করার পর এবার মোদির আসনে রোড শো করার ঘোষণা দিয়েছেন রাহুল গান্ধী৷ কাল শনিবার বারানসিতে রোড শো করবেন কংগ্রেসের সহসভাপতি৷ এর আগে ৫ মে আমেথিতে সমাবেশ করেন বিজেপির প্রধানমন্ত্রী পদপ্রার্থী৷মোদি বারানসি আসন থেকে প্রতিদ্বিন্দ্বতা করছেন৷ সেখানে রোড শো করার ব্যাপারে ইতিমধ্যে স্থানীয় প্রশাসনের সবুজসংকেত পেয়েছেন রাহুল৷
