
নাইজেরিয়ার উত্তর-পশ্চিমাঞ্চলীয় কাটসিনা প্রদেশের কয়েকটি গ্রামে সন্ত্রাসী হামলায় কমপক্ষে ৬৯ জন নিহত হয়েছে। দেশটির কর্মকর্তা ও প্রত্যক্ষদর্শীদের বরাত দিয়ে বিবিসির এক খবরে এ তথ্য জানানো হয়।
প্রত্যক্ষদর্শীরা বলেছেন, হামলাকারীরা মোটরসাইকেলে চড়ে গ্রামগুলোতে ঢুকেছে। তারা প্রকাশ্যে যাকে সামনে পেয়েছে, তাকেই হত্যা করেছে।
ওই হামলায় কে বা কারা জড়িত, তা এখনো স্পষ্ট নয়। তবে প্রত্যক্ষদর্শীদের মতে, হামলাকারীদের মধ্যে ফুলানি গোষ্ঠীর লোকজন জড়িত।
