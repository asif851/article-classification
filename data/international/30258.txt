
ভারতের তামিলনাড়ু রাজ্যের প্রয়াত মুখ্যমন্ত্রী জয়রাম জয়ললিতার দ্বিতীয় শেষকৃত্য করার দাবি করেছেন তাঁর জ্ঞাতিভাই বলে দাবি করা এক ব্যক্তি।৬ ডিসেম্বর মারা যাওয়া জয়ললিতাকে হাজারো শোকার্ত ভক্তের উপস্থিতিতে সমাহিত করা হয়েছে।জয়ললিতার শেষ ইচ্ছা অনুযায়ী তাঁর মরদেহ দাহ করার বদলে সমাহিত করা হয়। এর মধ্যে বিশ্লেষকদের অনেকে ভারতের হিন্দু সমাজে প্রচলিত ঐতিহ্যবাহী জাতপাতের সংস্কৃতিকে ছাড়িয়ে যাওয়ার ইচ্ছা বা রাজনৈতিক উদ্দেশ্য খুঁজে পেয়েছেন। জয়ললিতাকে প্রথা ভেঙে সমাহিত করায় বিবিসি হিন্দির সাংবাদিক ইমরান কোরেশিকে নিজ অসন্তোষের কথা জানিয়েছেন তাঁর জ্ঞাতিভাই দাবি করা কে ভরদারজন নামের ওই ব্যক্তি। ভরদারজন বলেন, তিনি জয়ললিতার কুশপুতুল তৈরি করে ধর্মীয় প্রথামতে তা দাহ করেছেন। আর এর মধ্য দিয়ে বিপুল জনপ্রিয় এই প্রয়াত নেত্রীর দ্বিতীয় শেষকৃত্য সম্পন্ন করেছেন তিনি।তবে জয়ললিতার ভাগনি দীপা জয়রাম প্রয়াত এই মুখ্যমন্ত্রীর জ্ঞাতিভাই হওয়া নিয়ে ভরদারজনের দাবির ব্যাপারে প্রশ্ন তুলেছেন।দীপা বলেন, ‘আমার মনে হয় না, কর্ণাটকের মহীশুরে আমাদের কোনো আত্মীয় আছেন, যিনি এ ধরনের অনুষ্ঠান আয়োজন করতে পারেন। আমাদের পরিবারের অধিকাংশ সদস্য দেশের বাইরে থাকেন।’
