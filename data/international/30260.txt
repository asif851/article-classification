
পাকিস্তানের পার্লামেন্ট থেকে পদত্যাগ করলেন ইমরান খানের রাজনৈতিক দল তেহরিক-ই-ইনসাফের (পিটিআই) সাংসদেরা। আজ শুক্রবার স্পিকারের কার্যালয়ে ইমরানসহ ৩৪ জন আইনপ্রণেতার পক্ষ থেকে পদত্যাগপত্র জমা দেন দলটির নেতা শাহ মাহমুদ কোরেশী, আরিফ আলভি ও শিরিন মাজারি। খবর ডনের।
পদত্যাগপত্র জমা দেওয়ার পর দলটির নেতা মুরাদ সাঈদ বলেন, ‘আমরা আগেই আমাদের চেয়ারম্যানের কাছে পদত্যাগপত্র দিয়েছি। এবার জাতীয় সংসদের স্পিকারের কাছে পদত্যাগপত্র জমা দেওয়ার মধ্যদিয়ে আনুষ্ঠানিকতা সম্পন্ন করলাম।’ তিনি আরও বলেন, ‘আমাদের ভবিষ্যত্ কর্মসূচি খুব পরিষ্কার। আমরা সুষ্ঠু ও নিরপেক্ষ নির্বাচন, একটি স্বাধীন নির্বাচন কমিশন, নির্বাচনে কারচুপির সঙ্গে জড়িত ব্যক্তিদের শাস্তি ও প্রধানমন্ত্রীর পদত্যাগ চাই।’
পার্লামেন্ট বা জাতীয় আইন পরিষদ ছাড়াও পাখতুনখাওয়া বাদে অন্য সব প্রাদেশিক পরিষদ থেকেও পিটিআইর সদস্যরা পদত্যাগ করবেন বলে সিদ্ধান্ত নিয়েছে দলটি। পাখতুনখাওয়া প্রদেশে তেহরিক-ই-ইনসাফ সরকার গঠন করেছে।এদিকে পিটিআইয়ের সংসদ সদস্যদের পদত্যাগপত্র পার্লামেন্টে গৃহীত হবে কি না, এ প্রসঙ্গে পাকিস্তানের নির্বাচন কমিশনের সাবেক সচিব কানওয়ার দিলশাদ বলেন, নিয়ম অনুযায়ী পদত্যাগপত্র জমা দেওয়ার পরই তাঁদের সংসদ সদস্যপদ রহিত হয়ে যাওয়ার কথা। তিনি বলেন, গণমাধ্যমের সামনেই যেহেতু তাঁরা পদত্যাগপত্র দিয়েছেন, তাই তা গৃহীত না হওয়ার কোনো কারণ নেই।
আলোচনা স্থগিত করল পিটিআই
আজাদী মার্চের পেছনে কী?
আবারও চালকের আসন পাচ্ছে পাকিস্তানের সেনাবাহিনী!
