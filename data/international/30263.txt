
সময় কমে আছে, জমে উঠছে ভারতের লোকসভা নির্বাচন। এক দল আরেক দলকে আক্রমণ করে ছুড়ছে তির। পাল্টা আক্রমণও আসছে। প্রতিপক্ষকে ঘায়েল করতে এ আক্রমণ হচ্ছে নির্বাচনী ভাষায়, স্লোগানে স্লোগানে।সমর্থকদের চাঙা রাখতে বিরোধী দল ভারতীয় জনতা পার্টি (বিজেপি) ও ক্ষমতাসীন দল কংগ্রেসের পাশাপাশি নতুন দল আম আদমি পার্টি (এএপি) যেমন নানা স্লোগান তৈরি করেছে, তেমনি পিছিয়ে নেই সমাজবাদী পার্টির (এসপি) মতো আঞ্চলিক দলগুলোও।কিছু স্লোগান ভোটারদের মন জয় করতে বেশ ভূমিকা রাখছে। আবার কিছু স্লোগানে উসকে দিচ্ছে নানা বিতর্ক। পরিস্থিতি এমন যে বিজেপির ‘হর হর মোদি’ স্লোগানের বিরুদ্ধে নির্বাচন কমিশনে নালিশ পর্যন্ত করেছে কংগ্রেস। আবার কংগ্রেসের এবারের নির্বাচনী ইশতেহারকে ‘অন্তঃসারশূন্য স্লোগান’ আখ্যা দিয়েছেন বিজেপির জ্যেষ্ঠ নেতা অরুণ জেটলি।বিভিন্ন রাজনৈতিক দলের যেসব স্লোগান বেশ আলোচিত হচ্ছে, তার কয়েকটি:বিজেপি‘এবার দরকার, মোদির সরকার’
‘কংগ্রেস হটাও, দেশ বাঁচাও’
‘কংগ্রেসমুক্ত ভারত নির্মাণ চাই’
‘মোদি বলে দুর্নীতি ঠেকাওতারা বলে মোদি ঠেকাও’
‘আমরা চাই বিকাশতারা চায় মোদির বিনাশ’
‘সময় শেষ দুর্নীতির, এখনই সময় মোদি-সরকারের’
কংগ্রেস‘পেট ভরে খাব১০০ দিন কাজ করব,বিনা মূল্যে ওষুধ নেবকংগ্রেসকে ভোট দেব’
‘আমি নয়, আমরা’
‘চরমপন্থা নয়, তারুণ্যের শক্তি’
‘সবার হাতে ক্ষমতাসবার জন্য উন্নয়ন’
‘কথা কম, কাজই বলে দেয় সব’
এএপি‘ঝাড়ু চালাও, বেইমান ভাগাও’
‘আমিও ভাই আম আদমি’
‘আমি চাই স্বশাসন’
‘শীলা দীক্ষিত হেরেছেএবার মোদিও হারবে’
‘শীলা দীক্ষিত হেরেছেএবার রাহুলও হারবে’সূত্র: হিন্দুস্তান টাইমস
 
