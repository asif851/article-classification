
ভারতের প্রধানমন্ত্রী নরেন্দ্র মোদির অরুণাচল প্রদেশ রাজ্য সফরে নাখোশ হয়েছে চীন। দেশটি বলেছে, এর ফলে দুই দেশের সীমান্তবিরোধ নিরসনের প্রচেষ্টা বাধাগ্রস্ত হবে। মোদি গত শুক্রবার রাজ্য প্রতিষ্ঠা দিবসে অরুণাচল সফর করেন। চীন ভারতের এ রাজ্যটিকে এর তিব্বত অঞ্চলের অংশ হিসেবে গণ্য করে। চীনের পররাষ্ট্র দপ্তর গত শুক্রবার দেওয়া এক বিবৃতিতে বলেছে, চীন সরকার ‘তথাকথিত অরুণাচল প্রদেশকে’ কখনোই স্বীকার করে না। তারা ওই অঞ্চলে ভারতের প্রধানমন্ত্রীর সফরের কঠোরভাবে বিরোধিতা করে।ডন
