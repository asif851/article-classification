
‘মিলিয়ন ম্যান মার্চ’ এর ২০ তম বার্ষিকী উপলক্ষে আফ্রিকান বংশোদ্ভূত হাজারো আমেরিকান গতকাল শনিবার ওয়াশিংটনে জড়ো হন। তাঁরা বিচারবিভাগীয় সংস্কার ও বৃহত্তর নাগরিক অধিকারের দাবি পুনর্ব্যক্ত করেন। বার্তা সংস্থা এএফপির প্রতিবেদনে এ তথ্য জানানো হয়।
এই জমায়েতের আয়োজক ছিলেন নেশন অব ইসলামের প্রধান লুইস ফারাখান। আয়োজনের উপজীব্য ছিল ‘বিচার বা অন্য কিছু’।
১৯৯৫ সালে প্রথম ‘মিলিয়ন ম্যান মার্চ’ আয়োজন করে নেশন অব ইসলাম।
২০ তম বার্ষিকীর এ আয়োজনে যুক্তরাষ্ট্রের বিভিন্ন অঙ্গরাজ্য থেকে হাজারো আফ্রিকান বংশোদ্ভূত আমেরিকান যোগ দেন। এতে ঐক্যের ডাক দেওয়া ছাড়াও সামাজিক ও অর্থনৈতিক বৈষম্য দূর করতে সংস্কারের দাবি জানানো হয়।
