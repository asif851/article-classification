
অস্ট্রেলিয়ার উপকূলে ৫০ লাখ বছর আগের একটি স্পার্ম তিমির দাঁতের সন্ধান মিলেছে। এতদিন মনে করা হতো, শুধু আমেরিকা মহাদেশ অঞ্চলেই প্রাচীনকালে এই তিমির বাস ছিল। কিন্তু অস্ট্রেলীয় উপকূলে এর দাঁতের ফসিল পাওয়ার পর বিজ্ঞানীদের সে ধারণা ভ্রান্ত বলে প্রমাণিত হলো। গত ফেব্রুয়ারিতে মেলবোর্নের কাছে বেউমারিস উপসাগরের উপকূলে ৩০ সেন্টিমিটার (১২ ইঞ্চি) দৈর্ঘ্যের দাঁতটি খুঁজে পান জীবাশ্ম অনুসন্ধানী মারে ওর। জীবাশ্মবিদ এরিক ফিটজেরাল্ড বলেন, এবারই প্রথম আমেরিকা মহাদেশের বাইরে কোথাও স্পার্ম তিমির জীবাশ্মের সন্ধান মিলল।বিবিসি
