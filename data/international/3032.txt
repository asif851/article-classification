
জার্মানির চ্যান্সেলর আঙ্গেলা ম্যার্কেল বলেছেন, অভিবাসনের কারণে সৃষ্ট সমস্যার সমাধান কোনো প্রাচীর নির্মাণ করে সম্ভব হবে না। মেক্সিকো সফরকালে দেশটির প্রেসিডেন্ট এনরিক পেনা নিয়েতোর সঙ্গে এক প্যানেল আলোচনায় এ কথা বলেন তিনি।
মার্কিন প্রেসিডেন্ট ট্রাম্প নির্বাচনী প্রচারণায় অবৈধ অভিবাসন ঠেকাতে প্রতিবেশী মেক্সিকোর সীমান্তজুড়ে প্রাচীর নির্মাণের অঙ্গীকার করেছেন। তবে সে কথা উল্লেখ না করে ম্যার্কেল বলেন, ইতিহাসে দেখা গেছে, কোনো সাম্রাজ্যের সঙ্গে প্রতিবেশীদের ভালো সম্পর্কের মধ্যেই অভিবাসী সমস্যার সমাধান নিহিত।
মেক্সিকো সিটিতে অনুষ্ঠিত এ প্যানেল আলোচনায় ম্যার্কেল আরও বলেন, ‘এটা পরিষ্কার যে লোকজনের দেশ ছেড়ে যাওয়ার মূল কারণগুলো আগে আলোচনায় আসা দরকার।’   
