
নির্বাচনের বেশ আগে থেকেই বিশ্বজুড়ে ডোনাল্ড ট্রাম্প পরিচিত হয়ে ওঠেন আলোচিত, বিতর্কিত বিভিন্ন মন্তব্যের জন্য। এর মধ্যে অনেক মন্তব্য ছিল বিভিন্ন দেশ নিয়ে। সেখান থেকে বাছাই করা কয়েকটি:
মেক্সিকো: ‘মেক্সিকো থেকে আসা অভিবাসীদের অনেকেই ‘ধর্ষক’ এবং ‘অপরাধী’। আমরা দক্ষিণ সীমান্তে বিশাল একটি প্রাচীর নির্মাণ করব এবং মেক্সিকোর কাছ থেকেই তা নির্মাণের খরচ আদায় করব।’
চীন: ‘আমরা যদি চীনের সঙ্গে সম্পর্ক ছেদ করি, তাহলে দেশটি দ্রুত দেউলিয়া হয়ে যাবে। তারা যুক্তরাষ্ট্রের অর্থ দিয়েই বেঁচে আছে। চীন নিজেদের মুদ্রার অবমূল্যায়ন করছে, আর আমাদের ব্যবসাগুলো নিয়ে যাচ্ছে।’
ইরান: ‘ইরান আমাদের পেছনে অনেক মন্দ কাজ চালিয়ে যাচ্ছে। তারা ১৫০ বিলিয়ন ডলার ফেরত পাচ্ছে আর বিনিময়ে আমরা কিছুই পাচ্ছি না।’
বেলজিয়াম: ‘রাজধানী ব্রাসেলসের বহুজাতিক সমাজের জীবনযাত্রা নরকে বসবাসের মতো।’
পাকিস্তান: ‘ওসামা বিন লাদেনকে ছয় বছর নিরাপদ আশ্রয় দেওয়ার জন্য পাকিস্তান কবে আমাদের কাছে ক্ষমা চাইবে?
দক্ষিণ আফ্রিকা: ‘দক্ষিণ আফ্রিকা পুরোপুরি একটি বিশৃঙ্খল এবং খুবই বিপজ্জনক দেশ।’
ইসরায়েল: ‘যুক্তরাষ্ট্র এবং ইসরায়েলকে আবার নিরাপদ করব। আমার প্রশাসনও ইসরায়েলের জনগণের পাশে দাঁড়াবে।’
ভারত: ‘আমি নির্বাচনে জিততে পারলে যুক্তরাষ্ট্র ভারতের সবচেয়ে ভালো বন্ধু হবে।’
সৌদি আরব: ‘সৌদি আরবকে আমরা যে প্রতিরক্ষা সেবা দিচ্ছি, তার জন্য দেশটির উচিত যুক্তরাষ্ট্রকে কোটি কোটি ডলার দিয়ে যাওয়া। আমাদের ছাড়া তারা টিকবে না।’
জার্মানি ও ফ্রান্স: ‘জার্মানি পুরোপুরি বিশৃঙ্খল দেশ। সন্ত্রাসী হামলা থেকে বাঁচতে জার্মানি এবং ফ্রান্সকে আরও বুদ্ধিমান হতে হবে।’
সিরিয়া: ‘যুদ্ধবিধ্বস্ত সিরিয়া থেকে যুক্তরাষ্ট্রের আর কোনো শরণার্থী নেওয়া উচিত নয়। শরণার্থীরা অনেক বড় ধরনের হুমকি।’
 
