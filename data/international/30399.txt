
পাপুয়া নিউগিনিতে ৮ মাত্রার এক শক্তিশালী ভূমিকম্প আঘাত হেনেছে। ভূমিকম্পের পরে পাপুয়া নিউগিনি ও পার্শ্ববর্তী কয়েকটি দেশে সুনামি সতর্কতা জারি করা হয়েছে। আজ রোববারের এ ভূমিকম্পে এখনো হতাহত হওয়ার খবর পাওয়া যায়নি।
এএফপির খবরে বলা হয়েছে, যুক্তরাষ্ট্রের জিওলজিক্যাল সার্ভে ইউএসজিএসের তথ্যমতে, পাপুয়া নিউগিনির বোগেনভিলি দ্বীপের পশ্চিমের আরওয়া থেকে ৪৭ কিলোমিটার দূরে ছিল ভূমিকম্পের উৎপত্তিস্থল। ভূমিকম্পের পরে পাপুয়া নিউগিনি ও পার্শ্ববর্তী সলোমন আইসল্যান্ড, নাউরু, ভানুয়াতু এবং ইন্দোনেশিয়ার আশপাশে পরবর্তী তিন ঘণ্টা সুনামি সতর্কতা জারি করা হয়েছে।
