
সোনিয়া গান্ধীর পর এবার কংগ্রেসের ভাইস প্রেসিডেন্ট রাহুল গান্ধীও বিজেপির কড়া সমালোচনা করেছেন। তিনি দাবি করেছেন, বিজেপি খুনের রাজনীতি করে।টাইমস অব ইন্ডিয়া অনলাইনে প্রকাশিত এক প্রতিবেদনে জানানো হয়, গতকাল রোববার এক জনসভায় এমন দাবি করেন রাহুল।বিজেপির উদ্দেশে রাহুল বলেন, বিজেপি খুনের রাজনীতি করে। তারা ক্ষমতা ছাড়া আর কিছুই দেখে না। তারা বিভিন্ন ধর্ম ও বর্ণের সম্প্রদায়ের মধ্যে বিষাদ ছড়িয়ে দিতে পারে, ক্ষমতার জন্য প্রয়োজনে তারা রক্তপাত ঘটাতেও কোনো ধরনের দ্বিধা করে না।বিজেপির প্রধানমন্ত্রী প্রার্থী ও গুজরাটের মুখ্যমন্ত্রী নরেন্দ্র মোদিরও সমালোচনা করেন কংগ্রেসের ভাইস প্রেসিডেন্ট।রাহুল দাবি করেন, মানুষের ক্ষমতায়নে বিশ্বাস করে কংগ্রেস। আর বিজেপি চায় কিছু মানুষের হাতে ক্ষমতা কেন্দ্রীভূত করতে।এদিকে পাঞ্জাবে এক নির্বাচনী সমাবেশে দুর্নীতির অভিযোগ তুলে কংগ্রেসের কড়া সমালোচনা করেছেন মোদি।
