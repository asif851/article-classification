
সৌদি আরবসহ বিশ্বের বেশ কয়েকটি মুসলিম দেশে আজ সোমবার পবিত্র ঈদুল ফিতর উদযাপন করা হচ্ছে। গতকাল রোববার আল আরাবিয়া অনলাইনের খবরে জানানো হয়, শাওয়াল মাসের চাঁদ দেখা যাওয়ায় সোমবার ঈদুল ফিতর উদযাপন করার কথা ঘোষণা করেছে সৌদি কর্তৃপক্ষ।এ ছাড়া কুয়েত, কাতার, মিসর সিরিয়া, জর্ডান, ইয়েমেন, সংযুক্ত আরব আমিরাত, ইন্দোনেশিয়া, ফিলিপাইন, মালয়েশিয়া—এসব দেশেও ঈদ উদযাপন করা হচ্ছে। ইরাক ও ফিলিস্তিনেও আজ ঈদ উদযাপিত হচ্ছে।আরব, ইউরোপীয়, মার্কিন ও কানাডীয় মুসলিম নাগরিকেরা সৌদি আরবকে অনুসরণ করে একই সময়ে পবিত্র রমজান ও ঈদুল ফিতর উদযাপন করেন।
