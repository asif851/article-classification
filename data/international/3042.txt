
ভারতের রাজধানী নয়াদিল্লি-সংলগ্ন নইদা এলাকায় দিল্লি মেট্রোরেলে হেনস্তার প্রতিবাদে এক অভিনব প্রতিবাদ করেছেন আফ্রিকান এক নারী। হেনস্তার প্রতিবাদে ভিড়ে ঠাসা মেট্রোরেলের মধ্যে জামা খুলে ওই প্রতিবাদ জানান আফ্রিকান নারী। প্রত্যক্ষদর্শীদের কারও কারও দাবি, মেট্রোরেলে সিট নিয়ে গোলমাল শুরু থেকেই এমনটা হয়েছিল। তবে ঠিক কী কারণে এমনটা হয়েছে, তা জানা যায়নি।ইন্ডিয়া টাইমস এবং ইন্ডিয়া টুডের খবরে বলা হয়, দিল্লির মেট্রোর ওই ঘটনা ক্যামেরায় ধারণ করা ভিডিও সামাজিক যোগাযোগের মাধ্যমে ছড়িয়ে দেন কোনো ব্যক্তি। এরপরই এই ভিডিও ভাইরালও হয়ে যায়। ভিডিওতে দেখা যায়, মেট্রোর একটি কামরায় কয়েকজন পুরুষ যাত্রীর সঙ্গে দুই আফ্রিকান নারীর তুমুল বাগ্‌বিতণ্ডা চলছে। কেউ কেউ ওই দুই নারীকে কামরা থেকে বাইরে বের করে দিতেও বলছেন। এরপর ওই দুই আফ্রিকান নারীর মধ্যে একজন টি-শার্ট খুলে ফেলে সবার উদ্দেশে বলেন, ‘মারামারি করতে চাও? এসো মারামারি করি!’তবে ঠিক কোন কারণে দিল্লির মেট্রোতে এমন ঘটনা ঘটেছে, তার সঠিক কারণ জানা যায়নি। তবে কোনো কোনো সংবাদমাধ্যমে কয়েকজন প্রত্যক্ষদর্শীর বরাত দিয়ে বলা হয়েছে, মেট্রোর কামরায় সিটের দখল নিয়ে তর্কবিতর্ক শুরু হয়। এর জেরেই এ ঘটনা ঘটে।এর আগে গত মাসে দিল্লি মেট্রোয় সিটে বসতে চাওয়া এক বয়স্ক লোককে দুই যুবক বলেছিলেন, ‘পাকিস্তানে চলে যাও’, এটা আপনার দেশ নয়। এরপর আফ্রিকান নারী হেনস্তার প্রতিবাদে এমন অভিনব প্রতিবাদ জানালেন।
