
মডেল ও প্রয়াত পপ কিং মাইকেল জ্যাকসনের মেয়ে প্যারিস জ্যাকসন বলেছেন, নগ্নতা খুবই স্বাভাবিক একটি ব্যাপার। মানুষকে মানবিক করে তোলার একটি অংশ এই নগ্নতা। এর সঙ্গে যৌনতার কোনো সম্পর্ক নেই।বিবিসি অনলাইনের প্রতিবেদনে বলা হয়, সম্প্রতি ইনস্টাগ্রামে নিজের একটি নগ্ন ছবি পোস্ট করেন ১৯ বছর বয়সী মডেল প্যারিস। ছবিটি নিয়ে ভক্ত-ফলোয়াররা বেশ সমালোচনা করেন। এ কারণেই ১৪ লাখ ফলোয়ারের উদ্দেশে নিজের নগ্ন ছবি নিয়ে এই ব্যাখ্যা দিয়েছেন মাইকেল জ্যাকসন কন্যা।প্রতিবেদনে বলা হয়, সম্প্রতি প্যারিস তাঁর ইনস্টাগ্রামে পোষা কুকুর নিয়ে নগ্ন (টপলেস) হয়ে একটি ছবি পোস্ট করেন। সমালোচিত হওয়ায় ওই ছবিটি পরে তিনি সরিয়ে নেন। পরে ধূমপানরত অবস্থায় নগ্ন হয়ে সাদাকালো আরেকটি ছবি পোস্ট করেন তিনি। এই ছবির ক্যাপশনেই সমালোচক ফলোয়ারদের উদ্দেশে তিনি নগ্ন হওয়ার ব্যাখ্যা দেন।ইনস্টাগ্রামের ওই পোস্টে প্যারিস বলেন, ‘নগ্নতাবাদ এসেছে প্রকৃতির কাছে ফিরে যাওয়ার একটা উপায় হিসেবে। এটা একটা দর্শন। এর মাধ্যমে পৃথিবীর সঙ্গে একাত্ম হওয়া যায়। যখন আমি বাগানে থাকি, তখন প্রায়ই নগ্ন হই। এ সময় অন্য রকম এক ভালো লাগার সৃষ্টি হয়। এর সঙ্গে যৌনতার কোনো সম্পর্ক নেই।’প্যারিস আরও বলেন, ‘নিজেকে নিজের মতো করে প্রকাশের সুযোগ দেয় নারীবাদ। মানবদেহ খুব সুন্দর। আপনার শরীরে কোনো খুঁত থাকলেও তাতে কিছু যায়-আসে না। শরীরে ক্ষতচিহ্ন ও অতিরিক্ত ওজন—যা-ই থাকুক না কেন, সেটা সুন্দর। যেভাবে স্বাচ্ছন্দ্য বোধ করেন, ঠিক সেভাবেই আপনার তা প্রকাশ করা উচিত।’
ইনস্টাগ্রাম পোস্টের শেষে এই মডেল বলেন, ‘আমার এই ছবি দেখে যদি হতাশ হন, তাহলে আমি বলছি, আমাকে ফলো করার আর দরকার নেই। তবে এ কারণে কোনোভাবেই আমি দুঃখ প্রকাশ করতে রাজি নই। প্রত্যেকের যেমন আলাদা মত, তেমনই আলাদা আলাদা বিশ্বাসও আছে। এটা বুঝতে হবে।’
কেলভিন ক্লেইনের সঙ্গে চুক্তিবদ্ধ হওয়ার পর থেকে আলোচনায় প্রয়াত পপ কিং কন্যা প্যারিস জ্যাকসন। সম্প্রতি তিনি নিউইয়র্কে মেট গালায় অতিথি হিসেবে অংশ নিয়েছিলেন। ‘লন্ডন ব্রিজ অ্যান্ড দ্য থ্রি কিস’ ছবিতে অভিনয় করেছেন তিনি। মাত্র ১১ বছর বয়সে ২০০৯ সালের ২৫ জুন বাবা মাইকেল জ্যাকসনকে হারান তিনি।
সম্প্রতি রোলিং স্টোন সাময়িকীতে প্যারিস বলেছেন, ২০১৩ সালে কৈশোরেই তিনি যৌন নির্যাতনের শিকার হয়েছিলেন। এই হতাশায় সে সময় আত্মহত্যার চেষ্টাও করেছিলেন তিনি।
 
