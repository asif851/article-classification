
আকাশে উড়তে থাকা একটি উড়োজাহাজ আছড়ে পড়ে বাড়ির ওপর। তবে, উড়োজাহাজ আছড়ে পড়লেও বেঁচে গেছেন পাইলটসহ সবাই। এ ঘটনা যুক্তরাষ্ট্রের অ্যারিজোনা অঙ্গরাজ্যের ফিনিক্স শহরের গিলবার্ট এলাকার।
স্থানীয় ফায়ার সার্ভিসের কর্মকর্তাদের বরাত দিয়ে বিবিসির খবরে বলা হয়েছে, যুক্তরাষ্ট্রের অ্যারিজোনা অঙ্গরাজ্যের ফিনিক্স শহরের গিলবার্ট এলাকার একটি বাড়িতে আছড়ে পড়ে একটি উড়োজাহাজ। এ ঘটনায় বেঁচে গেছেন পাইলট, চারজন স্কাইডাইভার (আকাশে ঝাঁপ দিতে যাওয়া) এবং উড়োজাহাজ আছড়ে পড়ার সময় ওই বাড়িতে থাকা দুজন।
উড়োজাহাজের পাইলটকে হাসপাতালে নেওয়া হয়েছে। তাঁর শরীরে কিছু অংশে পোড়া ক্ষত, তিনি এর চিকিৎসা নিয়েছেন। তবে আকাশে ঝাঁপ দিতে যাওয়া (স্কাইডাইভার) দুই ব্যক্তির কেউই আহত হননি। যুক্তরাষ্ট্রের সংবিধান মেলা বা কনস্টিটিউশন ফেয়ার উপলক্ষে তাঁদের দুজনকে নিয়ে উড়োজাহাজটি রওনা হয়েছিল। যুক্তরাষ্ট্রের সর্বোচ্চ আইন এই সংবিধান। দিবসটি পালনের জন্য সামরিক বিমানের নানা রকম মহড়া, স্কাইডাইভিং প্রভৃতি আয়োজনের মাধ্যমে অ্যারিজোনার বীরসেনাদের প্রতি সম্মান দেখানো হয়।
