
আফগানিস্তানের সুপ্রিম কোর্টে দেশটির ইতিহাসে প্রথম নারী বিচারপতি নিয়োগের চেষ্টা পণ্ড হয়ে গেল পার্লামেন্ট সদস্যদের বাধায়। আফগান প্রেসিডেন্ট আশরাফ গনি সর্বোচ্চ আদালতের নয় সদস্যের বেঞ্চে মনোনয়ন দিয়েছিলেন আফগান নারী বিচারক সমিতির প্রধান আনিসা রসুলকে। এ নিয়োগের জন্য পার্লামেন্টের অনুমোদন দরকার ছিল। এ জন্য ১৯৩ পার্লামেন্ট সদস্যের মধ্যে অন্তত ৯৭ জনের ভোটের প্রয়োজন ছিল। তবে রসুল পান ৮৮টি ভোট। এএফপি
