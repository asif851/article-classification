
দক্ষিণ-পশ্চিম এশিয়ার অন্তত চারটি দেশে গতকাল রোববার আঘাত হানে ৬ দশমিক ৬ মাত্রার ভূমিকম্প। এতে পাকিস্তান, আফগানিস্তান ও উত্তর ভারতের বিশাল অঞ্চলের বাড়িঘর কেঁপে ওঠে। যুক্তরাষ্ট্রের ভূতাত্ত্বিক জরিপ সংস্থা বলেছে, ভূমিকম্পের কেন্দ্র ছিল আফগান-পাকিস্তান সীমান্তের প্রত্যন্ত একটি পাহাড়ি এলাকায় হিন্দুকুশ পর্বতমালার ভূপৃষ্ঠের ২১০ কিলোমিটার গভীরে। ইসলামাবাদ ও কাবুলে বাড়িঘর দুলে উঠলে লোকজন আতঙ্কে ঘর ও অফিস-আদালত থেকে রাস্তায় বেরিয়ে আসে। ভারতের রাজধানী নয়াদিল্লি ও এর আশপাশের এলাকায়ও ভূকম্পন অনুভূত হয়। গতকাল সন্ধ্যা পর্যন্ত পাকিস্তানের গিলগিট-বালতিস্তান অঞ্চলের চিলাস শহরে শরীরের ওপর পাথর পড়ে একজনসহ দুজনের মৃত্যুর খবর পাওয়া গেছে।এএফপি
