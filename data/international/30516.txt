
হাইতির রাজধানী পোর্ট অ প্রিন্সে বার্ষিক কার্নিভালে দুর্ঘটনায় অন্তত ১৬ জন নিহত হয়েছেন। আহত হয়েছেন কমপক্ষে ৭৮ জন।আজ বুধবার বার্তা সংস্থা এএফপির প্রতিবেদনে জানানো হয়, গতকাল মঙ্গলবার এ দুর্ঘটনা ঘটে। এরপর উৎসব বাতিল করা হয়। আজ বুধবার থেকে শুরু হয়েছে তিন দিনের রাষ্ট্রীয় শোক।বিবিসি অনলাইনের প্রতিবেদনে জানানো হয়, গতকাল ছিল ওই উৎসবের তৃতীয় ও শেষ দিন। উৎসবে হাজারো মানুষ অংশ নেন। একপর্যায়ে উৎসবের একটি ফ্লোটে উচ্চক্ষমতার বৈদ্যুতিক লাইন খুলে পড়ে। এতে বিদ্যুৎস্পষ্ট হয়ে এবং আতঙ্কে হুড়োহুড়িতে হতাহতের এ ঘটনা ঘটে।
