
শ্রীলঙ্কার গৃহযুদ্ধের সময় সংঘটিত যুদ্ধাপরাধের অভিযোগ নিয়ে তদন্ত প্রতিবেদন প্রকাশ বিলম্বিত করতে জাতিসংঘের প্রতি আহ্বান জানিয়েছে কলম্বো। আগামী মার্চে জাতিসংঘ মানবাধিকার কমিশনের এ প্রতিবেদন প্রকাশের কথা রয়েছে। অভিযোগ নিয়ে শ্রীলঙ্কার নতুন সরকারের নিজস্ব তদন্ত শেষ করার সুযোগ দেওয়ার জন্য গত বুধবার দেশটির পররাষ্ট্রমন্ত্রী মঙ্গলা সামারাভিরা এ আহ্বান জানান। ওয়াশিংটনে মার্কিন পররাষ্ট্রমন্ত্রী জন কেরির সঙ্গে এক বৈঠকের আগে তিনি এ আহ্বান জানালেন। এএফপি
