
জার্মানির রাজনৈতিক দলগুলো নতুন করে সাইবার হামলার শিকার হয়েছে। বার্লিনের অভ্যন্তরীণ গোয়েন্দা সংস্থা রাশিয়ার বিরুদ্ধে একের পর এক গুপ্তচরবৃত্তি ও অন্তর্ঘাতে লিপ্ত হওয়ার অভিযোগ তোলার পর গতকাল বুধবার এ হামলার কথা জানা গেল।
সুডয়েশচে জাইটুং দৈনিক পত্রিকা ও আঞ্চলিক সম্প্রচারমাধ্যম এনডিআর ও ডব্লিউডিআরের খবরে বলা হয়, জার্মানির কয়েকটি দলের রাজনীতিবিদ ও কর্মীরা ন্যাটোর দপ্তর থেকে পাঠানো বলে সাজানো ই-মেইল পেয়েছেন। কিন্তু ওই সব ই-মেইলের মাধ্যমে গ্রাহকের কম্পিউটারে একটি স্পাইওয়্যার স্থাপিত হয়ে যায়। নিরাপত্তা বিশ্লেষকদের উদ্ধৃত করে জার্মান গণমাধ্যম জানায়, ১৫ ও ২৪ আগস্টের সাইবার হামলার সঙ্গে রুশ সরকারের মদদপুষ্ট হ্যাকাররা জড়িত বলে মনে হচ্ছে। এএফপি
