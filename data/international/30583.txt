
যুক্তরাজ্যে অভিবাসন বিল সংশোধনের মাধ্যমে সন্দেহভাজন সন্ত্রাসীদের কঠোরভাবে দমনের উদ্যোগ নেওয়া হয়েছে। এতে ওই ব্যক্তিরা যুক্তরাজ্যের নাগরিকত্ব হারিয়ে দেশহীন হলেও কোনো ছাড় দেওয়া হবে না। আর দ্বৈত নাগরিকত্বধারীরা তাঁদের ব্রিটিশ পাসপোর্ট হারাতে পারেন।রুমানিয়ার অপরাধী ও বুলগেরিয়ার অভিবাসীদের অধিকার নিয়ে যুক্তরাজ্য সরকারের মধ্যেই অনেক ভিন্নমত রয়েছে। এ পরিস্থিতিতে অভিবাসন বিলে সংস্কার আনার বিষয়টি কত দূর সফল হবে, তা নিয়ে সংশয় রয়েছে।অভিবাসনমন্ত্রী মার্ক হার্পার বলেন, সংশোধন প্রস্তাবের মধ্য দিয়ে যুক্তরাজ্য থেকে বিপজ্জনক ব্যক্তিদের বহিষ্কারের জন্য স্বরাষ্ট্রমন্ত্রী থেরেসা মে-র ক্ষমতা জোরদার করা হবে।অভিবাসন বিল সংশোধন করা হলেও যুক্তরাজ্যে জন্মগ্রহণকারী ব্যক্তিদের ক্ষেত্রে তার কোনো প্রভাব পড়বে না। বিবিসি।
