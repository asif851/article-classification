
বর্ণবাদবিরোধী অান্দোলনের নন্দিত নেতা ও দক্ষিণ অাফ্রিকার সাবেক প্রেসিডেন্ট প্রয়াত নেলসন ম্যান্ডেলা মোট ৪১ লাখ ৩০ হাজার মার্কিন ডলারের সমপরিমাণ সম্পত্তি রেখে গেছেন৷ গতকাল সোমবার প্রকাশিত তাঁর উইলের একটি সারাংশ থেকে এমন তথ্য পাওয়া গেছে৷উইল অনুযায়ী ম্যান্ডেলার সম্পত্তি ভাগ করে দেওয়া হবে স্ত্রী গ্রাসা ম্যাশেল, পরিবারের অন্যান্য সদস্য, সহযোগী কর্মী, কয়েকটি বিদ্যালয় এবং তাঁর রাজনৈতিক দল অাফ্রিকান ন্যাশনাল কংগ্রেসকে (এএনসি)৷ম্যান্ডেলার প্রয়াণের দুই মাস পর তাঁর অাইনজীবীরা বলেন, ওই সম্পত্তির অর্ধেক পাবেন গ্রাসা ম্যাশেল৷ তবে তিনি নির্দিষ্ট কয়েকটি ভূসম্পত্তির মধ্য থেকে বাছাই করে নিজের অংশ বুঝে নেবেন৷ ম্যান্ডেলার কয়েকটি বই ও অন্যান্য প্রকল্পের স্বত্ব (রয়ালটি) এবং তাঁর জোহানেসবার্গ, কুনু ও এমথাথার বাড়ি একটি পারিবারিক ট্রাস্টের কাছে ন্যস্ত করা হয়৷জোহানেসবার্গের হিউটনের যে বাড়িতে ম্যান্ডেলা গত ৫ ডিসেম্বর শেষনিঃশ্বাস ত্যাগ করেন, সেটি পাবে তাঁর প্রয়াত ছেলে ম্যাকগাথোর পরিবার৷ ম্যান্ডেলার সন্তানদের প্রত্যেকে জীবদ্দশায় তিন লাখ ডলারের ঋণ পাবেন৷ম্যান্ডেলার দীর্ঘদিনের ব্যক্তিগত সহকারী জেলদা লা গ্র্যাঞ্জসহ অন্য কর্মীদের প্রত্যেকে প্রায় সাড়ে চার হাজার ডলার করে পাবেন৷ দুটি বিশ্ববিদ্যালয় ও তিনটি বিদ্যালয়ের প্রতিটি তহবিলে যাবে প্রায় ৯০ হাজার ডলার করে৷ এএনসি পাবে ম্যান্ডেলার রয়ালটির একটি অংশ৷নেলসন ম্যান্ডেলার উইলটির ব্যাপারে তথ্যাবলি এই প্রথম জনসমক্ষে প্রকাশ করা হয়৷ উইলটি প্রথম লেখা হয় ২০০৪ সালে৷ অার ২০০৮ সালে এটি শেষবার সংশোধন করা হয়৷ এএফপি৷
