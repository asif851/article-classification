
ইসরায়েলি পথচারীদের ওপর গাড়ি চালিয়ে দিয়েছেন একজন ফিলিস্তিনি। জেরুজালেমে শুক্রবারের ওই ঘটনায় চার নারী পুলিশ সদস্যসহ কয়েকজন আহত হয়েছেন। পরে নিরাপত্তাকর্মীদের গুলিতে আহত হয়েছেন ওই ফিলিস্তিনি। খবর রয়টার্সের।পুলিশ জানায়, পূর্ব ও পশ্চিম জেরুজালেমের মাঝামাঝি ওই গাড়িচাপা দেওয়ার ঘটনা ঘটে। গত বছরও সেখানে এ ধরনের কয়েকটি ঘটনা ঘটিয়েছিলেন কয়েকজন ফিলিস্তিনি গাড়িচালক। ইসরায়েলি পুলিশের মুখপাত্র লুবা সামরি এ ঘটনাকে ‘সন্ত্রাসী হামলা’ আখ্যা দিয়েছেন।
