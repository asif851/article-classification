
যুক্তরাষ্ট্রের ডেট্রয়েটে একটি অ্যাপার্টমেন্টে ফ্রিজের ভেতর থেকে দুটি শিশুর লাশ উদ্ধার করেছে পুলিশ। এ ঘটনায় এক নারীকে গ্রেপ্তার করা হয়।আজ বুধবার বিবিসি অনলাইনের প্রতিবেদনে জানানো হয়, উদ্ধার হওয়া ছেলে শিশুটির বয়স ১১ বছর ও মেয়ে শিশুটির বয়স ১৪ বছর।গ্রেপ্তার হওয়া ৩৬ বছর বয়সী নারীর নাম প্রকাশ করেনি পুলিশ। পুলিশের ভাষ্য, গ্রেপ্তার হওয়া নারী ওই শিশু দুটির মা।পুলিশ জানায়, আদালতের নির্দেশে উচ্ছেদ-অভিযান চালাতে গিয়ে ওই অ্যাপার্টমেন্টের ফ্রিজের ভেতরে থেকে শিশু দুটির লাশ উদ্ধার করা হয়। লাশ দুটি প্লাস্টিকের ব্যাগে মোড়ানো ছিল। মৃত্যুর কারণ জানতে লাশ দুটির ময়নাতদন্ত করা হবে।গ্রেপ্তার হওয়া নারীর ১১ ও ১৭ বছর বয়সী আরও দুই সন্তান রয়েছে। এক প্রতিবেশীর বাসায় তাদের পাওয়া গেছে। তাদের সুরক্ষা-হেফাজতে নেওয়া হয়েছে।গ্রেপ্তার হওয়া ওই নারীর এক প্রতিবেশীর ভাষ্য, উদ্ধার হওয়া শিশু দুটিকে প্রায় এক বছর ধরে দেখেননি তিনি।
