
ইউক্রেনের বিরোধীদলীয় নেতারা গতকাল মঙ্গলবার পার্লামেন্টের নতুন অধিবেশন শুরুর প্রাক্কালে প্রেসিডেন্টের ক্ষমতা কমাতে আইন প্রণয়ন ও কারাবন্দী আন্দোলনকারীদের মুক্তির দাবি জানিয়েছেন৷ এদিকে ইউক্রেনের প্রেসিডেন্ট ভিক্তর ইয়ানুকোভিচ সংকট নিরসনের অন্য কোনো উপায় না দেখলে অাগাম নির্বাচন দিতে পারেন৷
পার্লামেন্টে প্রেসিডেন্টের প্রতিনিধি ইউরি মিরোশিচেঙ্কো গত সোমবার আগাম নির্বাচনের সম্ভাবনার কথা জানিয়েছেন৷ তিনি বলেন, প্রেসিডেন্ট ইয়ানুকোভিচ তাঁর দল রিজিওনস পার্টির পার্লামেন্ট সদস্যদের সঙ্গে অালোচনাকালে অাগাম নির্বাচনের সম্ভাবনার ইঙ্গিত দিয়েছেন৷
ইউক্রেনের বৃহত্তম বিরোধী দলের নেতা আর্সেনি ইয়াতসেনিয়ুক বলেন, প্রেসিডেন্টের স্বৈরতান্ত্রিক ক্ষমতা বাতিল করে ২০০৪ সালের সংবিধানে ফিরে গিয়ে দেশে আবার ‘জনগণের প্রাধান্য’ প্রতিষ্ঠা করতে হবে৷
রাশিয়ার চাপে ইউরোপীয় ইউনিয়নের সঙ্গে একটি বাণিজ্য চুক্তি সম্পাদনে অসম্মতি জানালে প্রেসিডেন্ট ইয়ানুকোভিচের বিরুদ্ধে আন্দোলন শুরু হয়৷ এএফপি ও বিবিসি।
