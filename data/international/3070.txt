
শেষ হতে চলা বছরটিতে ভারত ও পাকিস্তানিরা অনলাইনে যাঁদের খুঁজেছেন, তাঁদের একটি তালিকা করা হয়েছে। সেই সেরা দশে আছেন রাজনীতিবিদ, অভিনেত্রী, খেলোয়াড় ও ব্যবসায়ী। তবে দুই দেশের তালিকায় আছেন নবনির্বাচিত মার্কিন প্রেসিডেন্ট ডোনাল্ড ট্রাম্প, মডেল অভিনেত্রী কান্দিল বেলুচ, মার্কিন নির্বাচনে পরাজিত প্রার্থী হিলারি ক্লিনটন, ট্রাম্পের স্ত্রী মেলানিয়া ট্রাম্প, ক্রিকেটার ডোয়াইন ব্রাভো, অভিনেত্রী প্রত্যুষা বানার্জি, উর্বশী রাউটেলা, পূজা হেগড়ে, ব্যাডমিন্টন তারকা পিভি সিন্ধু। এ বছরে ভারতে সেরা ১০ ব্যক্তিত্বের মধ্যে সাতজনই নারী। সার্চ ইঞ্জিন গুগলের বরাত দিয়ে পাকিস্তানে ডন ও ভারতের লাইভমিন্ট অনলাইনের সূত্র ধরে এ প্রতিবেদন করা হয়েছে।
 
পাকিস্তানে যাঁদের খোঁজা হয়েছেকান্দিল বেলুচপুরো নাম ফাউজিয়া আজিম। পাকিস্তানের মডেল এই অভিনেত্রী নিজেকে কান্দিল বেলুচ নামেই পরিচয় দিতে স্বাচ্ছন্দ্যবোধ করতেন। সামাজিক যোগাযোগের মাধ্যম ফেসবুকে ছবি ও ভিডিও পোস্ট করে তারকাখ্যাতি পান। এ বছর পাকিস্তানিরা অনলাইনে তাঁকেই সবচেয়ে বেশি খুঁজেছে। অনলাইনে খোঁজার ক্ষেত্রে পাকিস্তানে তিনি ১ নম্বরে।পরিবারের সঙ্গে পাঞ্জাব প্রদেশে গ্রামের বাড়ি মোজাফফরবাদে ঈদের ছুটি কাটানোর সময় ২০ বছর বয়সী কান্দিল বেলুচকে ‘পরিবারের সম্মান রক্ষার্থে’ হত্যা করেন তাঁর ভাই।আমজাদ সাবরিকান্দিলের পর পাকিস্তানে গুগলে সবচেয়ে বেশি খোঁজা হয়েছে সুফি গায়ক আমজাদ সাবরিকে। এ বছরের ২২ জুন করাচিতে মোটরসাইকেল আরোহীরা গুলি করে হত্যা করেন দেশটির জনপ্রিয় এই কাওয়ালি গায়ককে।আবদুল সাত্তার ইদিপ্রবীণ মানবাধিকারকর্মী ও জনপ্রিয় ব্যক্তিত্ব আবদুল সাত্তার ইদিকে তৃতীয় সর্বচ্চোবার গুগলে খোঁজা হয়েছে। দীর্ঘদিন অসুস্থ থাকার পর এ বছরের ৮ জুলাই না-ফেরার দেশে চলে যান তিনি।ডোনাল্ড ট্রাম্পনারী, মুসলমান, শরণার্থীসহ নানান বিষয় নিয়ে মন্তব্যের কারণে বছরজুড়েই সারা বিশ্বে আলোচনা ছিল যুক্তরাষ্ট্রের নবনির্বাচিত প্রেসিডেন্ট ডোনাল্ড ট্রাম্পকে নিয়ে। রিপাবলিকান পার্টির এই নেতা দলের মনোনয়ন পাওয়া এবং প্রেসিডেন্ট হওয়ার পর পর্যন্ত গুগলে সারা বিশ্ব থেকে তাঁকে সবচেয়ে বেশি খোঁজা হয়েছে। এ ক্ষেত্রে পাকিস্তানে তিনি ৪ নম্বরে আছেন।মোমেনা মুসতেহসানকোক স্টুডিও সিজন নাইনে এ বছরেই গান গাওয়া শুরু করেন পাকিস্তানের গায়িকা মোমেনা মুসতেহসান। এরপরেই তাঁকে নিয়ে শুরু হয় আলোচনা। তবে শুধু গায়কি ভঙ্গি নয়, তাঁর হাসিও অনেকের পছন্দ। জনপ্রিয় গান ‘আফরিন আফরিন’র কারণে তিনি বেশ জনপ্রিয়তা পান। মোমেনা মুসতেহসান ৫ নম্বরে আছেন।মুমতাজ কাদরিপাঞ্জাবের গভর্নর সালমান তাসিরের হত্যার দায়ে এ বছরের ২৯ ফেব্রুয়ারি মুমতাজ কাদরির ফাঁসি কার্যকর হয়। মুমতাজ কাদরিকে পাকিস্তানিরা ৬ নম্বরে খোঁজা হয়েছে।প্রত্যুষা ব্যানার্জি
প্রত্যুষা ব্যানার্জি ভারতের টেলিভিশন তারকা। তবে তাকে খোঁজা হয়েছে পাকিস্তানে। পাকিস্তানিরা ভারতীয় এই অভিনেত্রীকেও ব্যাপক হারে খুঁজেছেন। ভারতীয় জনপ্রিয় টিভি সিরিয়াল বিগ বসের এই অভিনেত্রী মুম্বাইয়ের নিজ বাড়িতে আত্মহত্যা করেন। তিনি আছেন সাতে।
এরপর পাকিস্তানিদের খোঁজার তালিকায় উঠে এসেছে মার্কিন প্রেসিডেন্ট ডোনাল্ড ট্রাম্পের কাছে পরাজিত ডেমোক্রেটিক প্রার্থী সাবেক মার্কিন পররাষ্ট্রমন্ত্রী হিলারি ক্লিনটনের নাম। হিলারির পরেই আছেন ডোনাল্ড ট্রাম্পের তৃতীয় স্ত্রী মেলানিয়া ট্রাম্প। আর সেরা দশের শেষে আছেন ক্যারিবীয় অলরাউন্ডার ডোয়াইন ব্রাভো। টি-টোয়েন্টি বিশ্বকাপ জয়ী ওয়েস্ট ইন্ডিজ দলের এই সদস্যকে অনেকে ডিজে ব্রাভো নামেই চেনেন।
 
ভারতীয়রা যাঁদের খুঁজেছেনডোনাল্ড ট্রাম্পপাকিস্তানের ৪ নম্বরে থাকলে অনলাইনে খোঁজার ক্ষেত্রে ভারতে ডোনাল্ড ট্রাম্প ১ নম্বরে। রিপাবলিকান পার্টির এই নেতা দলের মনোনয়ন পাওয়া এবং প্রেসিডেন্ট হওয়ার পর পর্যন্ত গুগলে সারা বিশ্ব থেকে তাঁকে সবচেয়ে বেশি খোঁজা হয়েছে।
পিভি সিন্ধুপ্রথমবার অলিম্পিক খেলতে নেমেই ভারতকে রুপা এনে দেন ব্যাডমিন্টন তারকা পিভি সিন্ধু। ভারতের চতুর্থ অলিম্পিয়ান হিসেবে রুপার পদক পান সিন্ধু। এর আগে শুটার রাজ্য বর্ধন সিং, বিজয় কুমার ও কুস্তিগির সুশীল কুমার ভারতের হয়ে রুপা জিতেছিলেন অলিম্পিকে। এরপরই তাঁকে নিয়ে হইচই শুরু হয়। তাঁর ব্যাপারে জানতে সবাই ঢুঁ মারেন অনলাইনে।
সোনম গুপ্তাসোনম গুপ্তার নামটি অনেকের কাছে হয়তো অপরিচিত। কিন্তু সামাজিক যোগাযোগের মাধ্যমের কারণে ব্যাপক জনপ্রিয় তিনি। তাকে অনেকে খোঁজার কারণেই ৩ নম্বরে আছেন তিনি।
দীপা কর্মকাররিও অলিম্পিকে একটুর জন্য পদক পাননি দীপা কর্মকার। তবে পদক না পেলেও ভারতীয় জিমন্যাস্টিকসের নতুন আইকন বাঙালি মেয়ে দীপা কর্মকার আছেন চারে। দুনিয়ার তাবৎ জিমন্যাস্টিকের সঙ্গে লড়াই করে অলিম্পিকে এবারের আসরে চতুর্থ হন দীপা।
দীশা পাটানিমডেল ও অভিনেত্রী দীশা পাটানি ২০১৩ সালে মিস ফেমিনা রানার আপ হন। ভারতের ওয়ানডে অধিনায়ক এমএস ধোনিকে নিয়ে তৈরি ‘এমএস ধোনি-দ্য আনটোল্ড স্টোরি’ সিনেমায় অভিনয় করেন তিনি। দীশা আছেন ৫ নম্বরে।সাক্ষী মালিকঅলিম্পিকে এবার ব্রোঞ্জ পদক জিতেছেন মহিলা কুস্তিগির সাক্ষী মালিক। তিনি ভারতকে প্রথম পদক উপহার দেওয়ার পর থেকে এই মহিলা কুস্তিগিরকে নিয়ে গুগলে খোঁজা শুরু হয়। সাক্ষী মালিক আছেন ছয়ে।উর্বশী রাউটেলামাস্তি ছবির সিক্যুয়েল ‘গ্রেট গ্র্যান্ড মাস্তি’ নিয়ে বলিউডে আলোচনায় ছিলেন উর্বশী রাউটেলা। ‘সিং সাব দ্য গ্রেট’ ছবি দিয়ে বলিউডে অভিষেক উর্বশীর। ২০১৫ সালে মিস ইউনিভার্স প্রতিযোগিতায় ভারতের প্রতিনিধিত্ব করা উর্বশী ২০১১ সালে জিতেছেন মিস এশিয়ান সুপার মডেল পুরস্কার। তিনি আছেন সাতে। বিএমডব্লিউ সেভেন সিরিজের নতুন মডেলের গাড়ির উদ্বোধন করতে ঢাকায় আসেন বলিউড এই অভিনেত্রী।বিজয় মালিয়াব্যবসায়ী বিজয় মালিয়া ঋণে ঝামেলায় জড়িয়ে ভারত ছেড়ে ইংল্যান্ডে পাড়ি জমান।পূজা হেগড়েএ বছরের আগস্টে মুক্তি পেয়েছে হৃতিক রোশন ও নবাগত পূজা হেগড়ের ছবি ‘মহেঞ্জোদারো’। আশুতোষ গোয়ারিকরের পরিচালনায় ছবিতে বলিউডে নবাগত পূজা অভিনয়ে বেশ সাবলীল ছিলেন।অর্ণব গোস্বামীঅর্ণব গোস্বামী ভারতীয় সাংবাদিক। টাইমস নাউ-এর এডিটর ইন চিফ এবং অ্যাঙ্কর। তাঁকে সারা বছরই ভারতীয়রা খুঁজেছেন।
