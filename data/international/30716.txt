
জার্মান চ্যান্সেলর অ্যাঙ্গেলা মেরকেল টাইম ম্যাগাজিনের এবারের বর্ষসেরা ব্যক্তিত্ব হয়েছেন। ইউরোপে ঋণ সংকট এবং শরণার্থী ও অভিবাসী সমস্যা মোকাবিলা, ইউক্রেনে রাশিয়ার হস্তক্ষেপ বন্ধে নেতৃস্থানীয় ভূমিকা পালনের কারণে তাঁকে এ স্বীকৃতি দেওয়া হলো। খবর এএফপিরটাইম ম্যাগাজিনের সম্পাদক ন্যান্সি গিবস লিখেছেন, বেশির ভাগ রাজনীতিবিদ দেশের জন্য যে কাজগুলো করতে সাহস করেন না; তিনি তা করেছেন। জুলুমবাজ ও সুবিধাবাদীদের বিরুদ্ধে দাঁড়িয়ে দৃঢ় নৈতিক নেতৃত্ব দেখিয়েছেন। এ গুণগুলো এখানকার বিশ্বে বিরল। আর এ কারণেই এবার টাইমের বর্ষসেরা ব্যক্তিত্ব অ্যাঙ্গেলা মেরকেল।সম্পাদক ন্যান্সি গিবস আরও লিখেছেন, ঋণখেলাপি হয়ে ইউরোজোন থেকে গ্রিসের বেরিয়ে যাওয়া ঠেকিয়েছেন মেরকেল। সীমান্ত উন্মুক্ত করে তিনি অভিবাসী ও শরণার্থী সংকট মোকাবিলায় সাহস দেখিয়েছেন। সর্বশেষ প্যারিস হামলার পর ফ্রান্সের প্রতি বন্ধুত্বের হাত বাড়িয়ে দিয়েছেন। আইএসের বিরুদ্ধে লড়াইয়ে সেনা মোতায়েন করেছেন তিনি।অ্যাঙ্গেলা মেরকেল সম্পর্কে টাইম ম্যাগাজিন বলছে, তিনি প্রতিটি গভীর সংকটে সাহসী ভূমিকা দেখিয়েছেন।রানারআপ হিসেবে আছে জঙ্গিগোষ্ঠী ইসলামিক স্টেটের নেতা আবু বকর আল-বাগদাদী, যুক্তরাষ্ট্রে প্রেসিডেন্ট পদে রিপাবলিক দলের মনোনয়ন প্রত্যাশী ডোনাল্ড ট্রাম্প, আ​ফ্রিকান-আমেরিকানদের সঙ্গে বৈষম্যমূলক আচরণ বন্ধে সচেতনতামূলক কর্মসূচি ব্ল্যাক লাইফস ম্যাটার ও ইরানের প্রেসিডেন্ট হাসান রৌহানি।
এক ভিন্ন মতাবলম্বী যাজকের সন্তান অ্যাঙ্গেলা মেরকেল। বর্তমানে ৬১ বছর বয়সী মেরকেল গত ১০ বছর ধরে ক্ষমতায় আছেন। এই মুহূর্তে তিনি বিশ্বের সবচেয়ে ক্ষমতাশীল নারী।
