
পাকিস্তানের একটি আদালত পরিবারের সম্মান রক্ষার নামে অন্তঃসত্ত্বা এক নারীকে হত্যার দায়ে চারজনকে মৃত্যুদণ্ড দিয়েছেন। দণ্ড পাওয়া ব্যক্তিরা হচ্ছেন ওই নারীরই বাবা, ভাই, চাচাতো ভাই এবং পরিবারের পছন্দের বর। আরেক ভাইকে ১০ বছরের কারাদণ্ড দেওয়া হয়েছে। গত মে মাসে পরিবারের অমতে অন্যজনকে বিয়ে করায় ফারজানা পারভীন (৩০) নামের ওই নারীকে লাহোর হাইকোর্টের সামনে স্বজনেরা ইট এবং লাঠি দিয়ে মেরে হত্যা করেন। এ ঘটনায় দেশে-বিদেশে ব্যাপক প্রতিক্রিয়া হয়। ২০১৩ সালে পাকিস্তানে পারিবারিক সম্মান রক্ষার অজুহাতে ৮৬৯ নারীকে হত্যা করা হয়। বিবিসি।
