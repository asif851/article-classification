
সিরিয়ার হোমস প্রদেশের কেন্দ্রস্থলে আত্মঘাতী জোড়া বোমা হামলায় অন্তত ১০ জন বেসামরিক নাগরিক নিহত হয়েছেন। এ ঘটনায় আহত হয়েছেন ৪০ জন। সিরিয়ান অবজারভেটরি ফর হিউম্যান রাইটসের বরাত দিয়ে বার্তা সংস্থা এএফপির এক প্রতিবেদনে বলা হয়েছে, আজ বৃহস্পতিবার দেশটির হোমস প্রদেশের মুখাররাম আল-ফাওকানির একটি প্রাঙ্গণে আত্মঘাতী এই জোড়া বোমা হামলার ঘটনা ঘটে। প্রতিবেদনে বলা হয়, মুখাররাম আল-ফাওকানি এলাকাটি প্রেসিডেন্ট বাশার আল-আসাদের নিয়ন্ত্রণে। এটি হোমস শহর ও পালমিরার মাঝামাঝি অবস্থিত। পালমিরা জিহাদিরা দখল করেছিল। তবে গত মাসে জিহাদিদের কাছ থেকে তা পুনরুদ্ধার করে সিরিয়ার সেনাবাহিনী।
