
ফ্রান্সের কর্সিকা দ্বীপের একটি মসজিদে হামলা চালিয়েছে বিক্ষুব্ধ প্রতিবাদকারীরা। ধর্মীয় উৎসব বড়দিনকে ঘিরে কর্সিকার রাজধানী আইয়াচ্চতে আগে থেকেই উত্তেজনা ছিল। মসজিদে হামলার আগের দিন গত বৃহস্পতিবার রাতে শহরটির কাছে নিম্ন আয়ের মানুষদের এলাকায় ‘মুখোশধারী কয়েক তরুণের অতর্কিত হামলায়’ দুজন অগ্নিনির্বাপণকর্মী ও এক পুলিশ সদস্য আহত হয়েছিলেন। এর জের ধরে মসজিদে হামলা হয়ে থাকতে পারে বলে ধারণা করা হচ্ছে। হামলার শিকার পুলিশ ও অগ্নিনির্বাপকদের প্রতি সমর্থন জানাতে শুক্রবার বিকেলে রাজধানী আইয়াচ্চতে পুলিশের সদর দপ্তরের সামনে প্রায় দেড় শ লোক জড়ো হন। এএফপি
