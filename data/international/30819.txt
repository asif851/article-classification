
থাইল্যান্ডের নির্বাচন কমিশনের একজন সদস্য বলেছেন, ২ ফেব্রুয়ারি অনুষ্ঠিত বিতর্কিত নির্বাচনের সময় স্থগিত কেন্দ্রগুলোতে ভোটগ্রহণ সম্পন্ন করা হয়তো সম্ভব হবে না। আবার সারা দেশে নতুন করে ভোট নিতে হতে পারে।সরকারবিরোধী আন্দোলনের মুখে ২ ফেব্রুয়ারি প্রায় এক-পঞ্চমাংশ আসনে ভোট স্থগিত করা হয়। এ কারণে পার্লামেন্টের কোরাম পূরণ করতে প্রয়োজনীয়সংখ্যক সাংসদ পাওয়া যাবে না।নির্বাচন কমিশনার সোমচাই শ্রীসুত্থিয়াকরণ বলেন, যদি অবস্থা এমনই চলতে থাকে, তাহলে প্রয়োজনীয় ৯৫ শতাংশ সংসদীয় আসন জুটবে না। এ ক্ষেত্রে নতুন করে নির্বাচন দিতে হবে। সরকারকে নতুন নির্বাচনের তারিখ ঘোষণা করতে হবে এবং রাজার অনুমোদন নিতে হবে।কিন্তু প্রধানমন্ত্রী ইংলাক সিনাওয়াত্রার সরকার চায়, স্থগিত আসনগুলোতে নির্বাচন কমিশন শিগগিরই ভোট গ্রহণের ব্যবস্থা নিশ্চিত করুক।রাজনৈতিক ও নির্বাচন প্রক্রিয়ার সংস্কারের দাবিতে সরকারবিরোধী পিপলস ডেমোক্রেটিক রিফর্ম কমিটি (পিডিআরসি) ২ ফেব্রুয়ারি অনুষ্ঠিত ভোট বর্জন করে। রয়টার্স।
 
