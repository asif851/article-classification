
ভারতের খ্যাতনামা কার্টুনিস্ট আর কে লক্ষ্মণ (৯৪) গতকাল সোমবার সন্ধ্যায় মারা গেছেন। তিনি কিডনির জটিলতাসহ বার্ধক্যজনিত নানা অসুখে ভুগছিলেন। গুরুতর অসুস্থ অবস্থায় গত শনিবার তাঁকে পুনের দীননাথ মঙ্গেশকর হাসপাতালে ভর্তি করা হয়। সেখানে তাঁকে নিবিড় পরিচর্যা কেন্দ্রে কৃত্রিমভাবে বাঁচিয়ে রাখা হয়েছিল। গতকাল স্থানীয় সময় সন্ধ্যা সাড়ে ছয়টায় তাঁর মৃত্যু হয়। জীবদ্দশায় রাজনীতিবিদদের নিয়ে ব্যঙ্গাত্মক কার্টুনের মধ্য দিয়ে ভারতীয় সমাজের দর্পণ তুলে ধরেন তিনি। ‘দ্য কমন ম্যান’ কার্টুন তাঁকে খ্যাতির চূড়ায় পৌঁছে দেয়। এনডিটিভি
