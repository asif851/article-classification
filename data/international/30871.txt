
ভারতের উত্তর প্রদেশ রাজ্যে ট্রেনের সঙ্গে স্কুলগামী বাসের সংঘর্ষে ১৩ শিশু শিক্ষার্থী নিহত হয়েছে। টাইমস নাও-এর বরাত দিয়ে টাইমস অব ইন্ডিয়ার খবরে বলা হয়, কুশিনগর শহরের কাছে দুধি এলাকায় একটি রেলক্রসিংয়ে এ দুর্ঘটনা ঘটে।আহত হয়েছে আট শিক্ষার্থী। বাসে ২০ থেকে ৩০ জন শিক্ষার্থী ছিল।রাজ্যের মুখমন্ত্রী আদিত্যনাথ এ দুর্ঘটনায় গভীর শোক প্রকাশ করেছেন এবং হতাহত ব্যক্তিদের সহায়তায় জেলা প্রশাসনকে নির্দেশ দিয়েছেন। একই সঙ্গে মুখ্যমন্ত্রী হতাহত ব্যক্তিদের পরিবারকে দুই লাখ রুপি করে দেওয়ার ঘোষণা দেন। ঘটনা তদন্তের নির্দেশ দেন।
এ নিয়ে এই মাসে দ্বিতীয়বারের মতো স্কুলবাস দুর্ঘটনা ঘটল। ৯ এপ্রিল একটি স্কুলবাসের চালক নিয়ন্ত্রণ হারালে এটি খাদে পড়ে যায়। বাসে ২৩ শিশু শিক্ষার্থীসহ ২৭ জন ছিল। হিমাচল প্রদেশ রাজ্যের কাংরা জেলার মালকওয়াল এলাকায় এ ঘটনা ঘটে।
