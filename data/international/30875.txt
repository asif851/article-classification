
আফগানিস্তানের দক্ষিণ পূর্বাঞ্চলে একটি সামরিক ঘাঁটির কাছে আত্মঘাতী গাড়িবোমা হামলা হয়েছে। এতে কমপক্ষে ২৫ জন নিহত ও ১০ জন আহত হয়। পুলিশের বরাত দিয়ে বার্তা সংস্থা রয়টার্স জানিয়েছে, গতকাল রোববার এ হামলা হয়।
মার্কিন সেনাবাহিনীর ভাষ্য, হামলায় যুক্তরাষ্ট্র বা ন্যাটো জোট বাহিনীর কোনো সদস্য হতাহত হয়নি।বিবিসি অনলাইনের প্রতিবেদনে জানানো হয়, হামলায় নিহত বেসামরিক ব্যক্তিদের অধিকাংশই নারী ও শিশু।
ক্যাম্প চ্যাপম্যানের কাছে একটি তল্লাশিচৌকিতে গাড়িবোমাটি বিস্ফোরিত হয়। একসময় মার্কিন কেন্দ্রীয় গোয়েন্দা সংস্থা (সিআইএ) ক্যাম্পটি ব্যবহার করত। এখন পর্যন্ত কোনো পক্ষ হামলায় দায় স্বীকার করেনি।
