
সৌদি আরবের নাগরিকদের জন্য ৫০টি নাম নিষিদ্ধ করল দেশটির সরকার। দেশটির স্বরাষ্ট্র মন্ত্রণালয় বলছে, দেশটির সংস্কৃতি ও ধর্মের সঙ্গে সাংঘর্ষিক হওয়ায় এ নামগুলো নিষিদ্ধ করা হয়েছে। স্থানীয় গণমাধ্যমের বরাত দিয়ে দ্য ইনডিপেনডেন্টের খবরে এ তথ্য জানানো হয়।
এ সিদ্ধান্তের ফলে সৌদি আরবের অভিভাবকেরা আর বেশি দিন তাঁদের সন্তানদের লিনডা, আলেস, অ্যালেইন, বেনিয়ামিন এমন নামে ডাকতে পারবেন না।
ইসলামে বেনিয়ামিন হলেন নবী ইয়াকুবের ছেলের নাম। এ ছাড়া বর্তমানে ইসরায়েলের প্রধানমন্ত্রীর নামও বেনিয়ামিন নেতানিয়াহু।
গালফ নিউজ তাদের প্রতিবেদনে বলেছে, স্বরাষ্ট্র মন্ত্রণালয় কিছু কিছু নাম নিষিদ্ধ করেছে কারণ এগুলো ধর্ম বিরোধী, অন-আরবিক, অ-ইসলামি, সৌদি সংস্কৃতি ও ধর্মের সঙ্গে সাংঘর্ষিক। কিছু কিছু নাম বিদেশি ও ‘অনুপযুক্ত’ হওয়ায় নিষিদ্ধ করা হয়েছে। এ ছাড়া শুধুমাত্র রাজ পরিবারের সদস্যদের ক্ষেত্রে ব্যবহৃত হয় এমন কিছু শব্দ যেমন সিমে (মহামান্য ), মালেক (রাজা), মালিকা (রানি) এগুলো অন্য কারও ক্ষেত্রে ব্যবহার করা যাবে না।তবে এসব নিয়মের কোনোটাতেই পড়ে না এমন কিছু নামও নিষিদ্ধ করা হয়েছে।
গালফ নিউজ নিষিদ্ধ নামের তালিকা প্রকাশ করেছে। সেই নামগুলো হলো, মালাক, আবদুল আতি, আবদুল নাসের, আবদুল মুসলেহ, বেনিয়ামিন, নারিস, ইয়ারা, সিতাভ, লোল্যান্ড, তিলাজ, বারাহ, আবদুল নবি, আবদুল রাসূল, সিমে, আল মামলাকা, মালিকা, মামলাকা, তবারক, নারদিন, স্যান্ডি, রামা, মালাইন, ইলাইন, ইনার, মালিকতিনা, মায়া, লিন্ডা, রান্দা, বাসমালা, জিবরিল, আবদুল মুইন, আবরার, ইমান, বেয়ান, বাসির, ওয়াইরলাম, নবী, নবীয়া, আমির, তালাইন, আরাম, নারিজ, রিতাল, আলিস, লারিন, কিবরিয়াল, লাউরেন
