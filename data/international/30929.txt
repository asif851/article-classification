
ব্রিটেনের ভবিষ্যৎ রাজা প্রিন্স উইলিয়ামের শরীরে ‘ভারতীয় জিনের’ অস্তিত্ব পাওয়া গেছে। ইউনিভার্সিটি অব এডিনবরার গবেষকেরা এ দাবি করেছেন। গতকাল শুক্রবার টাইমস পত্রিকা এ খবর জানিয়েছে।গবেষকেরা বলেছেন, থুতুর নমুনা পরীক্ষা-নিরীক্ষা করে উইলিয়ামের দেহে ভারতীয় বংশোদ্ভূত মানুষের জিনের অস্তিত্ব পেয়েছেন। তাঁরা বলেছেন, আগে ধারণা করা হতো, উইলিয়ামের মা প্রিন্সেস ডায়ানার পূর্বসূরি (দাদির দাদির দাদির মা) এলিজা কিওয়ার্ক ছিলেন একজন আর্মেনিয়ান। কিন্তু ডিএনএ বিশ্লেষণ করে তাঁরা নিশ্চিত হয়েছেন কিওয়ার্ক ছিলেন অন্তত একজন আধা ভারতীয়। বিশ্ববিদ্যালয়টির জিন বিশেষজ্ঞ ও ওই পরীক্ষা-নিরীক্ষা পরিচালনার সঙ্গে যুক্ত জিম উইলসন বলেন, প্রিন্স উইলিয়ামের দেহে ভারতীয় জিনের অস্তিত্ব থাকার যে প্রমাণ তাঁরা পেয়েছেন তা উড়িয়ে দেওয়া সম্ভব নয়। এএফপি।
