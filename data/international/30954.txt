
পাকিস্তানের দক্ষিণাঞ্চলে তৃতীয় দিনের মতো তীব্র দাবদাহে ৪৫০ জনের বেশি লোক মারা গেছেন বলে কর্তৃপক্ষ জানিয়েছে।আজ মঙ্গলবার বার্তা সংস্থা এএফপির খবরে জানানো হয়, চিকিৎসকেরা অসুস্থ ব্যক্তিদের চিকিৎসা দিতে হিমশিম খাচ্ছে। হাসপাতালগুলোতে জরুরি অবস্থা জারি করা হয়েছে।দাবদাহে সবচেয়ে বেশি ক্ষতিগ্রস্ত করাচির ঊর্ধ্বতন স্বাস্থ্য কর্মকর্তা সাবির মোমিন বলেন, ‘গত তিন দিনের তীব্র দাবদাহে ৪৫০ জনের বেশি মানুষ প্রাণ হারিয়েছে।’ভারতের টাইমস অব ইন্ডিয়ার খবরে জানানো হয়, দেশটির জিন্নাহ হাসপাতালের ঊর্ধ্বতন কর্মকর্তা সিমি জামালি বলেন, গতকাল সন্ধ্যা পর্যন্ত সেখানে প্রায় ২০০ জন দাবদাহে মারা গেছে। নিহত ব্যক্তিরা প্রচণ্ড গরম ও পানিশূন্যতার কারণে মারা গেছে। আরও তিন হাজার লোক বিভিন্ন হাসপাতালে চিকিৎসাধীন বলেও জানান তিনি।
