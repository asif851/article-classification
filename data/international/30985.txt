
ভারতের সব গ্রামে আগামী দুই বছরের মধ্যে বিদ্যুৎ সরবরাহ নিশ্চিত করতে কাজ করবে দেশটির সরকার।আজ সোমবার দেশটির পার্লামেন্টে কেন্দ্রীয় সরকারের বাজেট উপস্থাপনকালে এ কথা বলেন অর্থমন্ত্রী অরুণ জেটলি। বার্তা সংস্থা এএফপির প্রতিবেদনে এই তথ্য জানানো হয়।ভারতের অর্থনৈতিক স্থিতিশীলতা অর্জনের বিষয়ে প্রধানমন্ত্রী নরেন্দ্র মোদির সরকারের কাছে জনগণের বিপুল প্রত্যাশার মধ্যে এই বাজেট দেওয়া হচ্ছে।বাজেট উপস্থাপনকালে অর্থমন্ত্রী অরুণ জেটলি বলেন, ২০১৮ সালের ১ মের মধ্যে ভারতের শতভাগ গ্রামে বিদ্যুৎ দিতে সরকার প্রতিশ্রুতিবদ্ধ।
