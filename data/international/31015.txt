
নারীশিক্ষা আন্দোলনের কর্মী মালালা ইউসুফজাইয়ের স্কুলসহ যুক্তরাজ্যের আটটি স্কুলে বোমা হামলা চালানোর হুমকি দেওয়া হয়েছে।আজ মঙ্গলবার বার্তা সংস্থা পিটিআই জানায়, ওই হুমকির বিষয়ে ইতিমধ্যে কর্তৃপক্ষ তদন্ত শুরু করেছে। হুমকি পাওয়া স্কুলগুলো ইংল্যান্ড ও স্কটল্যান্ডে অবস্থিত। এর মধ্যে ছয়টি বার্মিংহাম ও দুটি গ্লাসগোর স্কুল।হুমকি পাওয়া স্কুলগুলোর মধ্যে বার্মিংহাম এডবাস্টন হাইস্কুল রয়েছে। এটি মালালার স্কুল। হুমকি পাওয়ার পর সংশ্লিষ্ট স্কুলভবনগুলো খালি করে দিয়েছে কর্তৃপক্ষ।
