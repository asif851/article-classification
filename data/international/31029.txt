
বিদ্রূপাত্মক ফরাসি সাময়িকী শার্লি এবদোয় মহানবী হজরত মুহাম্মদ (সা.)-এর কার্টুন প্রকাশের প্রতিবাদে বিক্ষোভ করেছেন যুক্তরাজ্যের মুসলিম নাগরিকেরা। গত রোববার যুক্তরাজ্যের প্রধানমন্ত্রী ডেভিড ক্যামেরনের কার্যালয়ের কাছে হাজার হাজার ব্রিটিশ মুসলিম ওই বিক্ষোভে অংশ নেন। ‘শার্লি ও অপব্যবহারের কারখানা’, ‘আমরা হজরত মুহাম্মদ (সা.)-কে আমাদের জীবনের চেয়ে ভালোবাসি’, ‘অপমান করা স্বাধীনতা নয়’ প্রভৃতি লেখাসংবলিত ব্যানার নিয়ে বিক্ষুব্ধ জনতা ডাউনিং স্ট্রিটে জড়ো হয়।এএফপি
