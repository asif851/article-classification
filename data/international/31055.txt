
জাপানে পরবর্তী প্রতিরক্ষা বাজেট ২ দশমিক ২ শতাংশ বৃদ্ধি করা হবে৷ এর পরিমাণ দাঁড়াবে প্রায় চার হাজার ৫৮৬ কোটি ডলার৷ গতকাল শুক্রবার প্রতিরক্ষামন্ত্রী ইৎসুনোরি অনুদেরা এ কথা জানান৷ একটি ক্ষুদ্র দ্বীপপুঞ্জ নিয়ে প্রতিবেশী চীনের সঙ্গে বিরোধের মধ্যে সামরিক বাজেট বাড়ানোর এ খবর দিল জাপান৷ প্রতিরক্ষামন্ত্রী বলেন, ইয়েনের দাম কমে যাওয়া প্রতিরক্ষা খাতে বাজেট বৃদ্ধি পাওয়ার অন্যতম কারণ৷ রয়টার্স৷
