
চলতি বছরের শেষ কয়েক মাসে বিশ্বে উষ্ণতা কাঙ্ক্ষিত মাত্রার চেয়ে আরও বাড়তে পারে। যুক্তরাষ্ট্র সরকারের বৈজ্ঞানিক কর্মকর্তারা এ আভাস দিয়েছেন।
যুক্তরাষ্ট্রের কর্মকর্তাদের বরাত দিয়ে দ্য ইন্ডিপেনডেন্ট-এর খবরে বলা হয়, যুক্তরাষ্ট্রে শরতে কিংবা শীতের শুরুতে তাপমাত্রা বাড়ার পাঁচটি সুযোগ থাকলে চারটিই কার্যকর হতে পারে।যুক্তরাষ্ট্রের ম্যারিল্যান্ডে অবস্থিত কেন্দ্রীয় জলবায়ু পূর্বাভাসকেন্দ্র ফেডারেল ক্লাইমেট প্রেডিকশন সেন্টারের আবহাওয়া বিজ্ঞানী মিশেল এল হিউরেউক্স বলেন, ‘পূর্ব ধারণার চেয়ে এল নিনো (প্রশান্ত মহাসাগরীয় অঞ্চলে সমুদ্রপৃষ্ঠের উত্তাপ বৃদ্ধি) আরও ঊর্ধ্বমুখী।’রিয়েল ক্লাইমেট ডট অরগ নামের একটি ওয়েবসাইটে এক লেখায় হিউরেউক্স বলেন, শরতের শেষ দিকে বা শীতের শুরুতে এল নিনোর সম্ভাবনা ৮০ ভাগ বেশি। এটি না ঘটার সম্ভাবনা ১০-এ ২ ভাগ। তবে এটি ঘটলে এর বিস্তৃতি কেমন হবে, এ এখনই পরিমাপ করা যাচ্ছে না।১৯৯৭ সালে প্রশান্ত মহাসাগরে এল নিনোর ফলে সমুদ্রপৃষ্ঠে অস্বাভাবিক তাপমাত্রা বাড়ে। সে সময়ে প্রশান্ত মহাসাগরের মধ্য ও পূর্বাঞ্চলে সমুদ্রপৃষ্ঠের তাপমাত্রা ৫ ডিগ্রি ফারেনহাইট পর্যন্ত বেড়ে গিয়েছিল।
