
পাকিস্তানের পেশোয়ারে ওয়ারসাক রোডের সেই স্কুলের হত্যাযজ্ঞের পরিসমাপ্তি ঘটেছে। সেনাবাহিনী স্কুলটিতে অভিযান চালিয়ে হত্যাযজ্ঞ চালানো ছয় তালেবান জঙ্গিকে হত্যা করেছে বলে পুলিশ জানিয়েছে। এএফপির খবরে এ কথা বলা হয়েছে। তবে এরই মধ্যে জঙ্গিদের হাতে প্রাণ হারিয়েছে ১৩২ শিক্ষার্থীসহ ১৪১জন।নিহত ১৩০-এর ১০০ জনই শিক্ষার্থীতেহরিক-ই-তালেবান পাকিস্তান (টিটিপি) হামলার দায় স্বীকার করেছে। সংগঠনটি জানিয়েছে, উত্তর ওয়াজিরিস্তানে তালেবানের ঘাঁটি জার্ব-ই-আজবে চলমান সেনা অভিযানের প্রতিশোধ নিতে এ হামলা চালানো হয়েছে।এদিকে এ ঘটনায় দেশটির প্রধানমন্ত্রী নওয়াজ শরিফ তিন দিনের শোক ঘোষণা করেছেন। একই সঙ্গে তিনি আগামীকাল বুধবার বেলা সাড়ে ১১টায় পেশোয়ারে গভর্নর হাউসে সব দলের বৈঠক ডেকেছেন।
