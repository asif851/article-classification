
বিশ্বে প্রতি চারজন গর্ভবতী নারীর মধ্যে একজন গর্ভপাত করিয়ে থাকেন। সে হিসাবে বছরে সাড়ে পাঁচ কোটির বেশি গর্ভবতী নারী এ পথে হাঁটেন। যুক্তরাজ্যভিত্তিক মেডিকেল জার্নাল দ্য ল্যানসেট-এ প্রকাশিত এক প্রতিবেদনে এসব তথ্য জানিয়েছে বিশ্ব স্বাস্থ্য সংস্থা ও গুটমাচার ইনস্টিটিউট।বিশ্বে গর্ভপাতের হার পূর্ববর্তী ধারণার চেয়ে অনেক বেশি বলে জানানো হয়েছে এ প্রতিবেদনে। গবেষকেরা বলছেন, জনসংখ্যা বৃদ্ধি নিয়ন্ত্রণ ও ছোট পরিবার গড়ায় উৎসাহ বেড়ে যাওয়ায় উন্নয়নশীল দেশগুলোতেই এ হার বর্তমানে সবচেয়ে বেশি। ধনী দেশগুলোয় গর্ভপাতের হার কিছুটা কমে এসেছে। এসব দেশে প্রতি ১ হাজার গর্ভবতী নারীর মধ্যে গর্ভপাত করানোর সংখ্যা ২৫ থেকে কমে ১৪ জনে দাঁড়িয়েছে। তবে গত ১৫ বছরে দরিদ্র দেশগুলোর চিত্রে কোনো পরিবর্তন আসেনি।
