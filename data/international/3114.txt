
দায়িত্ব গ্রহণের পর প্রথম সিদ্ধান্তে কালোটাকার বিষয়টি তদন্তের জন্য বিশেষ তদন্ত দল গঠন করেছে নরেন্দ্র মোদির সরকার৷ মূলত বিদেশে পাচার করা কালোটাকার খোঁজ নেবে এ দলটি৷ খবর আইএএনএসের৷প্রধানমন্ত্রী মোদির সভাপতিত্বে গতকাল মঙ্গলবার কেন্দ্রীয় মন্ত্রিসভার প্রথম বৈঠকে এ সিদ্ধান্ত নেওয়া হয়৷মন্ত্রিসভার বৈঠকের পর সংবাদ সম্মেলনে আইন ও টেলিযোগাযোগবিষয়ক মন্ত্রী রবিশঙ্কর প্রসাদ বলেন, তদন্ত দলের প্রধান হবেন সুপ্রিম কোর্টের সাবেক বিচারক এম বি শাহ৷ মন্ত্রী রবিশঙ্কর প্রসাদ বলেন, ‘এটা খুব সন্তুষ্টির বিষয় যে, আমরা সুপ্রিম কোর্টের নির্দেশ অনুযায়ী কালোটাকা ফিরিয়ে আনতে একটি বিশেষ তদন্ত দল গঠন করতে পেরেছি৷’তদন্ত দলের সদস্যদের মধ্যে থাকবেন রাজস্ব সচিব, কেন্দ্রীয় ব্যাংকের ডেপুটি গভর্নর, ইন্টেলিজেন্স ব্যুরোর (আইবি) পরিচালক, এনফোর্সমেন্ট ডাইরেক্টরেট, সিবিআইয়ের পরিচালক এবং গোয়েন্দা সংস্থা ‘র’ পিরচালকসহ আরও কয়েকজন জ্যেষ্ঠ কর্মকর্তা৷সরকারি কোনো সুনির্দিষ্ট হিসাব না থাকলেও বিভিন্ন হিসাব থেকে ধারণা করা হয়, ভারতে প্রচলিত কালোটাকার অঙ্ক এক লাখ ৪০ হাজার কোটি ডলার পর্যন্ত হতে পারে৷
