
হংকংয়ের ইতিহাসে সবচেয়ে মারাত্মক ফেরি দুর্ঘটনায় ৩৯ জনের নিহত হওয়ার ঘটনায় ফেরির ক্যাপ্টেনকে নরহত্যার অভিযোগে অভিযুক্ত করা হয়েছে। ২০১২ সালে ‘সি স্মুথ’ নামের ওই ফেরিতে দুর্ঘটনার জন্য ক্যাপ্টেন লাই সাই-মিংকে (৫৬) অন্যদের জীবন ঝুঁকিতে ফেলার জন্য দায়ী করা হয়েছে। হংকংয়ের আদালতের নয়জনের জুরি বোর্ডের সাতজনই তাঁকে অভিযুক্ত করার পক্ষে মত দেন। সাই-মিংয়ের যাবজ্জীবন কারাদণ্ড হতে পারে বলে জানিয়েছেন তাঁর আইনজীবী। এ ছাড়া ওই দুর্ঘটনায় যুক্ত আরেক নৌযান অর্ধেক ডুবে যাওয়া লাম্মা-৪-এর ক্যাপ্টেন চো ছি ওয়াইকে (৫৮) নরহত্যার দায় থেকে অব্যাহিত দেওয়া হয়।
বিবিসি
