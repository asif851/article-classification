
মার্কিন প্রেসিডেন্ট বারাক ওবামা এখন কিউবায়। তাঁর এই সফর ঐতিহাসিক। আজ সোমবার বিবিসি অনলাইনের প্রতিবেদনে এ তথ্য জানানো হয়।১৯৫৯ সালে কিউবায় সংঘটিত বিপ্লবের পর এই প্রথম যুক্তরাষ্ট্রের কোনো ক্ষমতাসীন প্রেসিডেন্ট কমিউনিস্ট রাষ্ট্রটিতে গেলেন।এয়ার ফোর্স ওয়ান থেকে হাস্যোজ্জ্বল মুখে বেরিয়ে কিউবার মাটিতে পা রাখেন ওবামা। এ সময় তাঁর সঙ্গে স্ত্রী মিশেল ওবামা এবং দুই মেয়ে সাশা ও মালিয়াকে দেখা যায়।হাভানায় ফের চালু হওয়া মার্কিন দূতাবাসে গিয়ে ওবামা নিজেই তাঁর এই সফরকে ‘ঐতিহাসিক’ বলে বর্ণনা করেন। ওবামা তাঁর এই সফরকালে কিউবার প্রেসিডেন্ট রাউল কাস্ত্রোর সঙ্গে বৈঠক করবেন। তবে রাউলের বড় ভাই সাবেক কিউবান নেতা বিপ্লবী ফিদেল কাস্ত্রোর সঙ্গে তাঁর বৈঠক হচ্ছে না।
