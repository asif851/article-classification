
যুক্তরাষ্ট্রের আসন্ন প্রেসিডেন্ট নির্বাচনে রিপাবলিকান দলের মনোনয়নপ্রত্যাশী ডোনাল্ড ট্রাম্প (৬৯)। ছয় মাস আগেও জনমত জরিপে ছিলেন পেছনের সারিতে। সেই তিনিই এখন মনোনয়ন দৌড়ে সবার চেয়ে এগিয়ে। একের পর এক বিতর্কিত মন্তব্য করে আলোচনার কেন্দ্রবিন্দুতে ট্রাম্প। তার মধ্যে নির্বাচিত নয়টি:১. মেক্সিকো যখন লোকজন পাঠায়, তখন তারা তাদের ভালো লোকগুলো পাঠায় না।...তারা মাদকসামগ্রী নিয়ে আসছে। তারা অপরাধ নিয়ে আসছে। তারা ধর্ষক। এর বাইরে গুটি কয়েক ভালো লোক আসছে বলে আমি মনে করি।১৬ জুন, প্রচারণা শুরুর সময়, যুক্তরাষ্ট্র-মেক্সিকো সীমান্তে বেড়া নির্মাণের আহ্বান জানিয়ে২. তিনি একজন যুদ্ধবীর নন।...তিনি ধরা পড়েছিলেন বলে যুদ্ধবীর বনে গেলেন। যাঁরা ধরা পড়েন না, আমি কেবল তাঁদেরই পছন্দ করি।১৮ জুলাই, আইওয়া অঙ্গরাজ্যে ফ্যামিলি লিডারশিপ সামিটে, প্রভাবশালী রিপাবলিকান সিনেটর জন ম্যাককেইন সম্পর্কে৩. আপনারা দেখতে পারেন, তাঁর চোখ দিয়ে রক্ত বেরিয়ে আসছে। তাঁর সবখান দিয়েই রক্ত বেরিয়ে আসছে।৭ আগস্ট, রিপাবলিকান দলের মনোনয়নপ্রত্যাশীদের প্রথম বিতর্কে, নারী মনোনয়নপ্রত্যাশী মেজিন কেলির উদ্দেশে৪. দেখামাত্রই আমাকে আক্রমণ করা তাঁদের পক্ষে খুবই কঠিন। কারণ আমি খুবই সুদর্শন।৭ আগস্ট, মেজিন কেলির বিষয়ে নিজের নারীবিদ্বেষী মন্তব্য নিয়ে সমালোচনাকারীদের ব্যাপারে৫. সেই মুখের দিকে তাকাও! একে কি কেউ ভোট দেবেন? এই মুখটাকে আমাদের পরবর্তী প্রেসিডেন্ট হিসেবে কেউ ভাবতে পারেন?৯ সেপ্টেম্বর, রোলিং স্টোন সাময়িকীতে প্রকাশিত সাক্ষাৎকারে, প্রতিদ্বন্দ্বী কার্লি ফায়োরিনার চেহারার প্রতি উপহাস করে৬. এই দৌড়ে বড় ধরনের ধস নামবে, টেলিভিশনের রেটিংয়ের ক্ষেত্রেও একটি বড় ধরনের ধস নামবে।...টেলিভিশনে এটা একটা বিষাদে পরিণত হবে।৫ অক্টোবর, তিনি মনোনয়ন দৌড় থেকে সরে দাঁড়ালে টেলিভিশনগুলোর জনপ্রিয়তাও কমে যাবে মন্তব্য করে৭. আরে, বিশ্ব বাণিজ্য কেন্দ্র ধসে পড়ার দৃশ্য আমি দেখেছি। তখন আমি জার্সি সিটি ও নিউজার্সির দৃশ্যও দেখেছি। ভবনটা ধসে পড়ার সময় ওই শহরগুলোর হাজার হাজার লোক আনন্দে মেতে ছিল।২২ নভেম্বর, মুসলিমপ্রধান শহর দুটির বাসিন্দারা ৯/১১ সন্ত্রাসী হামলা উদ্যাপন করেছিল, এমন বিরূপ মন্তব্য করে৮. ডোনাল্ড জুনিয়র ট্রাম্প আহ্বান জানাচ্ছে, যুক্তরাষ্ট্রে মুসলমানদের প্রবেশ সম্পূর্ণভাবে বন্ধ করে দাও৭ ডিসেম্বর, ক্যালিফোর্নিয়ার সান বার্নাদিনোতে সন্ত্রাসী হামলার প্রেক্ষাপটে৯. (ভ্লাদিমির পুতিন) একজন শক্ত নেতা।... তিনি আমাদের প্রেসিডেন্টকে দিয়ে মাংসের কিমা বানাচ্ছেন।২০ ডিসেম্বর, ট্রাম্প একজন ‘উজ্জ্বল ও প্রতিভাবান ব্যক্তি’—পুতিনের এমন প্রশংসার জবাবে
