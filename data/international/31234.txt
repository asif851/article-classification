
গতকাল বুধবার এয়ারএশিয়ার বিধ্বস্ত উড়োজাহাজের মূল অংশের সন্ধান পেয়েছে সিঙ্গাপুরের নৌবাহিনী। আশা করা যাচ্ছে, ইন্দোনেশিয়ার জাভা সাগরে বিধ্বস্ত উড়োজাহাজটির অধিকাংশ আরোহীর মরদেহ ওই অংশ থেকে উদ্ধার করা সম্ভব হবে। খবর এএফপির।এয়ারএশিয়ার ফ্লাইট কিউজেড ৮৫০১ বিমানটি গত ২৮ ডিসেম্বর ইন্দোনেশিয়া থেকে ১৬২ জন আরোহী নিয়ে সিঙ্গাপুর যাওয়ার পথে বিধ্বস্ত হয়। খারাপ আবহাওয়ার কারণে তল্লাশি অভিযান ব্যাহত হলেও শেষমেশ জাভা সাগরের তলদেশে উড়োজাহাজটির মূল অংশের সন্ধান পায় নৌবাহিনী। এয়ারএশিয়ার প্রধান টনি ফার্নান্দেজ এক টুইটার বার্তায় নিশ্চিত করেছেন, ‘দুঃখের সঙ্গে জানাতে হচ্ছে, ছবিগুলো আমাদের বিধ্বস্ত উড়োজাহাজেরই।
