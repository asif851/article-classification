
মসজিদে হামলা চালিয়ে ৪৪ মুসলিমকে হত্যা করেছে নাইজেরিয়ার চরমপন্থী সংগঠন বোকো হারাম। রোববার ফজরের নামাজের সময় এ ঘটনা ঘটলেও জরুরি অবস্থার কারণে খবরটি দেরিতে পৌঁছেছে।বোর্নো প্রদেশের রাজধানী মাইদুগুরির ২৫ কিলোমিটার দূরে কোনদুগা শহরে এ ঘটনা ঘটে। ২০০২ সালে এখানেই বোকো হারাম প্রতিষ্ঠিত হয়। এর সাত বছর পর প্রথম হামলা করে সংগঠনটি।মাইদুগুরির কাছে এনগম গ্রামে আরেক ঘটনায় ১২ জন বেসামরিক নাগরিককে হত্যা করা হয়েছে বলে খবর পাওয়া গেছে। বোকো হারাম এ ঘটনার ব্যাপারে কোনো মন্তব্য করেনি। তবে সংগঠনটির নেতার একটি ভিডিও বার্তা প্রচারের পাশাপাশি এ ঘটনার খবর পাওয়া গেল। এতে বোকো হারামের নেতা আবুবকর শেকাও বলেছেন, তাঁর সংগঠন সম্প্রতি পুলিশ ও সেনাবাহিনীকে লক্ষ্য করে হামলা চালিয়েছে। শেকাও বলেন, এতে প্রমাণিত হয়েছে যে সেনাবাহিনী বোকো হারামকে নাস্তানাবুদ করার যে দাবি করেছে, তা মিথ্যা।যখন কিনা কোনো মসজিদকে হামলার লক্ষ্যবস্তু করা হলো, তার ব্যাখ্যা মেলেনি। একটি সম্ভাব্য কারণে এটি হতে পারে যে স্থানীয় একটি প্রহরা দলের সদস্যরা সেখানে নামাজ পড়ছিলেন। বিবিসি।
