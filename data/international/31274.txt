
১৮ জন নোবেল বিজয়ী আলোচিত সৌদি ব্লগার রায়েফ বাদাউয়ির বেত্রাঘাতের শাস্তির নিন্দা জানাতে দেশটির শিক্ষাবিদদের প্রতি আহ্বান জানিয়েছেন। গতকাল মঙ্গলবার যুক্তরাজ্যের ইনডিপেনডেন্ট পত্রিকায় প্রকাশিত এক খোলা চিঠিতে তাঁরা এ আহ্বান জানান। রসায়ন, পদার্থ, উদ্ভিদবিদ্যা, চিকিৎসাবিজ্ঞান, সাহিত্যসহ বিভিন্ন ক্ষেত্রে নোবেল বিজয়ীরা ওই চিঠিতে স্বাক্ষর করেন। বাদশাহ আবদুল্লাহ বিজ্ঞান ও প্রযুক্তি বিশ্ববিদ্যালয়ের প্রেসিডেন্টকে উদ্দেশ করে লেখা চিঠিতে ইঙ্গিত দেওয়া হয়, বাদাউয়ির শাস্তির কারণে বিশ্ববিদ্যালয়টি আন্তর্জাতিক শিক্ষাজগৎ থেকে বিচ্ছিন্ন হয়ে পড়তে পারে। ব্লগার বাদাউয়িকে ইসলাম ধর্মের অবমাননার দায়ে বেত্রাঘাত ও ১০ বছরের কারাদণ্ড দেওয়া হয়েছে। ২০ সপ্তাহ ধরে তাঁকে বেত মারা হবে।এএফপি
