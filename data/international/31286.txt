
ফরাসি প্রেসিডেন্ট ফ্রাঁসোয়া ওলাঁদ গতকাল বুধবার নতুন মন্ত্রিসভা অনুমোদন করেছেন। এতে স্থান পেয়েছেন তাঁর সাবেক সঙ্গিনী সেগোলেন রয়াল। তাঁকে পরিবেশ ও জ্বালানি মন্ত্রণালয়ের দায়িত্ব দেওয়া হয়েছে।ক্ষমতাসীন সমাজতন্ত্রী দল গত সপ্তাহে অনুষ্ঠিত পৌর নির্বাচনে বড় পরাজয়ের পর সরকারে পরিবর্তন আনা হলো। নতুন প্রধানমন্ত্রী ম্যানুয়েল ভলের সঙ্গে আলোচনার ভিত্তিতেই নতুন সরকার গঠন করেছেন প্রেসিডেন্ট ওলাঁদ। পররাষ্ট্রমন্ত্রী লরাঁ ফাবিয়া এবং প্রতিরক্ষামন্ত্রী জ্যঁ-ইভ লে দ্রিয়াঁকে নিজ নিজ পদে বহাল রাখা হয়েছে। তবে সাবেক অর্থমন্ত্রী পিয়ের মস্কোভিসিকে দায়িত্ব থেকে সরিয়ে দেওয়া হয়েছে। পদটিকে ভেঙে এখন অর্থমন্ত্রী এবং শিল্প ও অর্থনীতিবিষয়ক মন্ত্রীর দুটি আলাদা মন্ত্রণালয় করা হয়েছে।সেগোলেন রয়াল প্রয়াত প্রেসিডেন্ট ফ্রাঁসোয়া মিতেরাঁর আমলে একাধিক সরকারে শিক্ষা ও পরিবারবিষয়ক মন্ত্রীর দায়িত্বে ছিলেন। এপি ও এএফপি।
