
ফ্রান্সের রাজধানী প্যারিসের ওর্লি বিমানবন্দরে সেনাসদস্যের ওপর হামলাকারী জিয়েদ বেন বেলগাসেমের (৩৯) রক্ত পরীক্ষায় মাদকের চিহ্ন পাওয়া গেছে। দেখা গেছে, তিনি অ্যালকোহলজাতীয় পানীয় ও অন্য মাদক সেবন করেছিলেন। বিচারিক তদন্ত দলের একটি সূত্র গত রোববার এ কথা জানিয়েছে।তিউনিসীয় বংশোদ্ভূত জিয়েদ পাহারায় থাকা এক নারী সেনার অস্ত্র কেড়ে নেওয়ার চেষ্টা করেছিলেন। এ সময় আরেক সেনার গুলিতে তিনি নিহত হন।প্যারিসের প্রসিকিউটরের দপ্তর জানায়, ময়নাতদন্তে জিয়েদের রক্তে লিটারপ্রতি দশমিক ৯৩ গ্রাম অ্যালকোহল মিলেছে। এটা ফ্রান্সে গাড়ি চালানোর জন্য বৈধ সীমার প্রায় দ্বিগুণ।চরমপন্থী কর্মকাণ্ডে জড়িত থাকার সন্দেহে জিয়েদের ওপর পুলিশ আগে থেকেই নজর রাখছিল। সশস্ত্র ডাকাতি এবং মাদক আইন লঙ্ঘনের দায়ে তিনি অতীতে সাজা পেয়েছেন।জিয়েদের বাবা রোববার এক রেডিও সাক্ষাৎকারে বলেন, ‘আমার ছেলে সন্ত্রাসী ছিল না। তবে সে কখনো নামাজ পড়ত না। মদ্যপান করত।’
 
