
ভারতের আসাম রাজ্যে মৃত গরুর বিষাক্ত মাংস খেয়ে ২০টি শকুনের মৃত্যু হয়েছে গত শনিবার।বন বিভাগের চিকিৎসকেরা আরও ৪৫টি শকুন সুস্থ করে আকাশে উড়িয়ে দিয়েছেন।আসামের লখিমপুর জেলার আখৈপুটিয়া গ্রামে নদীর তীরে বেশ কয়েকটি মৃত শকুন পড়ে থাকতে দেখে গ্রামবাসী খবর দেন বন দপ্তরকে। বনকর্মীরা এসে দেখতে পান, অন্তত ২০টি শকুন মরে পড়ে আছে। অসুস্থ আরও ৫২টি। প্রাথমিক পরীক্ষার পর চিকিৎসকেরা জানান, মৃত গরুর বিষাক্ত মাংস খেয়ে ওই শকুনগুলো মারা গেছে। ২০১৫ সালে এই গ্রামেই হঠাৎ ২৮টি শকুনের মৃত্যু হয়েছিল।গরুর চিকিৎসায় ব্যবহৃত ওষুধের কারণে ভারতীয় উপমহাদেশের বিভিন্ন স্থানে এ পর্যন্ত অনেক শকুনের মৃত্যু হয়েছে।
 
