
সৌদি আরবের দক্ষিণাঞ্চলের একটি হাসপাতালে আগুনে অন্তত ২৫ জন মারা গেছে। আহত হয়েছে শতাধিক ব্যক্তি। আজ বৃহস্পতিবার এ ঘটনা ঘটে। দেশটির বেসামরিক প্রতিরক্ষা সংস্থা এক বিবৃতিতে এই তথ্য জানিয়েছে।কর্মকর্তাদের বরাত দিয়ে বার্তা সংস্থা রয়টার্স জানায়, জাজান জেনারেল হাসপাতালের দ্বিতীয় তলায় নিবিড় পরিচর্যা ও প্রসূতি বিভাগে আগুনের সূত্রপাত। আগুনে ২৫ জন নিহত ও ১০৭ জন আহত হয়েছে।আহত ব্যক্তিদের স্থানীয় বেসরকারি ও জেনারেল হাসপাতালে স্থানান্তর করা হয়েছে।বিবিসি অনলাইনের প্রতিবেদনে বলা হয়, সৌদি আরবের বেসামরিক প্রতিরক্ষা সংস্থা টুইটারে জানিয়েছে, হাসপাতালের আগুন নেভানো হয়েছে। আগুনের কারণ অনুসন্ধানে তদন্ত চলছে।
