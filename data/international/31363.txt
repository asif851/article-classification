
মেক্সিকোর মাদক ব্যবসায়ী চক্রের অন্যতম নেতা মারিও রামিরেজ ট্রেভিনোকে গত শনিবার গ্রেপ্তার করেছে দেশটির সেনাবাহিনী। এক্স-২০ সাংকেতিক নামে পরিচিত রামিরেজ দেশটির সবচেয়ে পুরোনো মাদক ও অপরাধ সংগঠন গালফ কার্টলের প্রধান বলে ধারণা করা হয়।মেক্সিকোর স্বরাষ্ট্র মন্ত্রণালয় সামাজিক যোগাযোগের ওয়েবসাইট টুইটারে দেওয়া এক বার্তায় রামিরেজকে গ্রেপ্তারের কথা নিশ্চিত করেছে। স্থানীয় গণমাধ্যম জানায়, সেনাবাহিনী ও নৌবাহিনী যৌথ অভিযান চালিয়ে উত্তর মেক্সিকোর রিও বেভারো থেকে রামিরেজকে গ্রেপ্তার করেছে।মেক্সিকোর পাশাপাশি যুক্তরাষ্ট্রের মোস্ট ওয়ান্টেড তালিকায়ও রামিরেজের নাম রয়েছে। ২০০৬ সালে তালিকায় তাঁর নাম যুক্ত করে ওয়াশিংটন। বিবিসি।
