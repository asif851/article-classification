
কলকাতাসহ গোটা পশ্চিমবঙ্গে আগামীকাল মঙ্গলবার উদযাপন করা হবে বাংলা নববর্ষ ১৪২১। কিন্তু আজ সোমবার কলকাতায় বাংলাদেশ উপ-হাইকমিশন বাংলা নববর্ষ পালন করে সাড়ম্বরে।আজ বিকেলে কলকাতার বাংলাদেশ উপ-হাইকমিশন চত্বরে আয়োজন করা হয় বর্ষবরণ-১৪২১ অনুষ্ঠানের। অনুষ্ঠান শুরু হয় মঙ্গল শোভাযাত্রার মাধ্যমে। এতে অংশ নেন বাংলাদেশ ও কলকাতার শিল্পীসহ উপস্থিত অতিথিরা। অনুষ্ঠানে কলকাতার শিল্পীদের সঙ্গে সংগীতে অংশ নেন কুষ্টিয়ার লালন একাডেমির শিল্পীরা। অনুষ্ঠানের শুরুতে কলকাতায় নিযুক্ত বাংলাদেশের উপ-হাইকমিশনার আবিদা ইসলাম নববর্ষকে স্বাগত জানিয়ে শুভেচ্ছা বক্তব্য দেন।
