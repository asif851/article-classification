
সুদানের সংঘাতপূর্ণ দারফুর এলাকায় গতকাল বৃহস্পতিবার এক হামলায় তিন শান্তিরক্ষী নিহত হয়েছেন। নিহতরা সবাই ইথিওপিয়ার সৈন্য। উত্তর দারফুরের কোর্মা এলাকায় ঘটনাস্থলে দুজন এবং আহত অবস্থায় খার্তুমে একজন মারা যান। জাতিসংঘের মহাসচিব বান কি মুন গতকাল বলেন, ‘দারফুর, মালি ও মধ্য আফ্রিকান প্রজাতন্ত্রে এই অক্টোবরে আমরা ১৫ জন শান্তিরক্ষীকে হারিয়েছি।’ জাতিসংঘ শান্তিরক্ষার জন্য অক্টোবর মাসকে তিনি ‘রক্তাক্ত অক্টোবর’ হিসেবে উল্লেখ করেন। এএফপি
