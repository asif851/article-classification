
ভারতনিয়ন্ত্রিত কাশ্মীরের বিরোধপূর্ণ সীমান্তে গুলির ঘটনায় দেশটির এক সেনা ও সন্দেহভাজন তিন বিচ্ছিন্নতাবাদী নিহত হয়েছে। আজ বৃহস্পতিবার সকালে পাকিস্তানের সঙ্গে ভারতের বিরোধপূর্ণ ওই অংশে এ গোলাগুলির ঘটনা ঘটে। খবর এএফপির।
ভারতীয় সেনাবাহিনীর পক্ষ থেকে এক বিবৃতিতে জানানো হয়, পাকিস্তাননিয়ন্ত্রিত কাশ্মীর থেকে তিন সন্দেহভাজন বিচ্ছিন্নতাবাদী সীমান্ত দিয়ে ভারতীয় অংশে প্রবেশের চেষ্টা চালালে এই গুলির ঘটনা ঘটে। এ সময় সীমান্তের নিয়ন্ত্রণরেখা (এলওসি) বরাবর ভারী অস্ত্র নিয়ে মোতায়েন থাকা ভারতীয় সেনারা গুলি ছুড়লে ওই তিনজন নিহত হয়। গুলিবিনিময়ে নিহত হয় এক ভারতীয় সেনা।এ ঘটনার এক দিন আগে ওই এলাকা অতিক্রম করার চেষ্টার সময় ভারতীয় সেনাবাহিনীর গুলিতে তিন যোদ্ধা নিহত হয়।
