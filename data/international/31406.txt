
ভারতের পশ্চিমবঙ্গের বর্ধমানের চাঞ্চল্যকর বিস্ফোরণের ঘটনার অভিযোগপত্র দেওয়া হচ্ছে ৩১ মার্চ। ঘটনার তদন্তে নিয়োজিত ভারতের জাতীয় তদন্ত সংস্থা (এনআইএ) এ অভিযোগপত্র দেবে। গতকাল এনআইএর সূত্র উদ্ধৃত করে সংবাদমাধ্যম এ খবর দিয়েছে।অভিযোগপত্র দেওয়া হচ্ছে ২৮ জনের বিরুদ্ধে। এর মধ্যে গ্রেপ্তার হয়ে কারাগারে আছেন ১৬ জন। আর ফেরার আছেন ১২ জন। আসামিদের মধ্যে মুফাজ্জল আলী ওরফে লাদেনকে রাজসাক্ষী করা হচ্ছে।গত বছরের ২ অক্টোবর বর্ধমান শহরের উপকণ্ঠে খাগড়াগড়ের একটি দোতলা বাড়িতে বিস্ফোরণ ঘটে। এতে ঘটনাস্থলেই দুজনের মৃত্যু হয়।
