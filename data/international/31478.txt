
আল-কায়েদার শীর্ষ নেতা ওসামা বিন লাদেন ‘ভয়ে মারা গেছেন’ বলে দাবি করেছেন যুক্তরাষ্ট্রের নেভি সিলের সাবেক সদস্য রবার্ট ও’নিল।২০১১ সালে পাকিস্তানের অ্যাবোটাবাদে মার্কিন বাহিনীর বিশেষ অভিযানে লাদেন নিহত হন। রবার্ট ও’নিলের দাবি, লাদেন যে গুলিতে মারা যান, সেটি তিনিই করেছিলেন। তিনি বলেন, ‘তিনি ভয়ে মারা যান। কারণ, তিনি জানতেন তাঁকে হত্যা করতেই আমরা সেখানে গিয়েছি। এটাই শেষ কথা।’কিন্তু রবার্ট ও’নিলের গুলিতেই লাদেনের মৃত্যু হয়েছে কি না, তা নিয়ে প্রশ্ন রয়েছে। এ ব্যাপারে তিনি নিজে বলেছেন, ‘গত দুই বছরে আমার সবচেয়ে গুরুত্বপূর্ণ শিক্ষা হচ্ছে, আমিই গুলি করেছি কি না তা নিয়ে যে প্রশ্নের জন্ম হয়েছে, তা আমি পরোয়া করি না। অনেকেই মনে করেন, আমি গুলি করিনি। কিন্তু তাঁদের কথায় কিছু আসে-যায় না।’ও’নিল আরও বলেন, তিনি নেভি সিলের হয়ে ১৫ বছর কাজ করার সময় অনেক অভিযানে অংশ নিয়েছেন। কিন্তু লাদেনকে ধরার অভিযানই ছিল তাঁর জন্য সবচেয়ে বেশি কঠিন। পিটিআই
