
মিসরে মুসলিম ব্রাদারহুডের নেতা মোহামেদ বাদিসহ ৬৮৩ জনের ফাঁসির আদেশ দিয়েছেন দেশটির একটি আদালত। আজ সোমবার এ আদেশ দেওয়া হয়।বার্তা সংস্থা এএফপির প্রতিবেদনে জানানো হয়, দেশটির দক্ষিণাঞ্চলীয় মিনা প্রদেশে গত বছরের ১৪ আগস্ট পুলিশ সদস্যদের হত্যা ও হত্যাচেষ্টার দায়ে মুসলিম ব্রাদারহুডের এই ৬৮৩ জনের ফাঁসির আদেশ দেওয়া হয়েছে।একই আদালত গত মার্চে মুসলিম ব্রাদারহুডের ৫২৯ জনকে ফাঁসির আদেশ দেন। তবে আজ সেই দণ্ড সংশোধন করেছেন আদালত। ৫২৯ জনের মধ্যে ৪৯২ জনের মৃত্যুদণ্ড সংশোধন করা হয়েছে। অধিকাংশেরই দণ্ড কমিয়ে যাবজ্জীবন কারাদণ্ড দেওয়া হয়েছে।
