
মার্কিন প্রেসিডেন্ট বারাক ওবামা, তাঁর স্ত্রী মিশেল ওবামা এবং দুই মেয়ে মালিয়া ও সাশা—সবাইকে ধন্যবাদ জানিয়েছেন নেলসন ম্যান্ডেলার স্ত্রী গ্রাসা ম্যাশেল।গত শনিবার এক বিবৃতিতে গ্রাসা ম্যাশেল বলেন, ‘তাঁরা আমাকে ফোন করে ম্যান্ডেলার অসুস্থতার ব্যাপারে সান্ত্বনা দিয়েছেন। আমাদের সন্তানদের সঙ্গে দেখা করেছেন। এগুলোর মধ্য দিয়ে ওবামা পরিবারের আন্তরিকতা প্রকাশ পেয়েছে, যা তাঁদের পারিবারিক বৈশিষ্ট্য। আমি তাঁদের সান্ত্বনায় সম্মানিত বোধ করছি এবং শক্তি ও অনুপ্রেরণা পাচ্ছি। ওবামা পরিবারের এই সৌজন্যবোধের কথা ইতিমধ্যে মাদিবাকে জানিয়েছি।’ টাইমস।
