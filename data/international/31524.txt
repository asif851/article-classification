
সৌদি আরবের পবিত্র মদিনা নগরে আত্মঘাতী হামলাকারীর পরিচয় প্রকাশ করা হয়েছে। দেশটির স্বরাষ্ট্র মন্ত্রণালয় জানিয়েছে, ওই হামলাকারী পাকিস্তানের নাগরিক। তিনি ১২ বছর ধরে জেদ্দায় গাড়ি চালাতেন।
এদিকে এই হামলাসহ গতকাল সোমবার সৌদি আরবে চালানো তিনটি আত্মঘাতী হামলার নিন্দা জানিয়েছে দেশটির সর্বোচ্চ ধর্মীয় সংস্থা দ্য সিনিয়র কাউন্সিল অব ওলেমা।সৌদি আরবে গতকাল মদিনায় পবিত্র মসজিদে নববির অদূরে পুলিশে​​র চৌকিতে চালানো আত্মঘাতী হামলায় নিরাপত্তা বাহিনীর চার সদস্য নিহত হন। আহত হন পাঁচজন। জেদ্দায় মার্কিন কনস্যুলেটের কাছে ও কাতিফে শিয়া মসজিদের কাছে চালানো পৃথক হামলায় দুই আত্মঘাতী হামলাকারী নিহত হন।বার্তা সংস্থা অ্যাসোসিয়েট প্রেস (এপি) সৌদি আরবের স্বরাষ্ট্র মন্ত্রণালয়ের বিবৃতির বরাত দিয়ে জানায়, মদিনায় আত্মঘাতী হামলাকারীর নাম আবদুল্লাহ কালজার খান (৩৪)। তিনি পাকিস্তানের নাগরিক। লোহিত সাগর তীরবর্তী বন্দর নগরী জেদ্দায় ‘স্ত্রী ও বাবা-মার সঙ্গে’ বসবাস করতেন আবদুল্লাহ।এদিকে সৌদি আরবের স্বরাষ্ট্র মন্ত্রণালয়ের একজন মুখপাত্রের বরাত দিয়ে বিবিসি অনলাইনে জানানো হয়, মদিনায় হামলাকারী পাকিস্তানি নাগরিক আবদুল্লাহ কালজার খান। তিনি ১২ বছর ধরে জেদ্দায় গাড়ি চালাতেন।শেষ খবর পাওয়া পর্যন্ত এ ব্যাপারে পাকিস্তানের পক্ষ থেকে কোনো মন্তব্য করা হয়নি। তিন কোটি জনসংখ্যার দেশ সৌদি আরবে ৯০ লাখের মতো প্রবাসী রয়েছে।
আরও পড়ুন: 
পবিত্র মদিনাসহ তিন সৌদি শহরে বোমা হামলা
