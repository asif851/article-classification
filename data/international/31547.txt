
প্রায় সাত দশকের মধ্যে সবচেয়ে বড় চাঁদ উঠছে আকাশে। সুপারমুন। উজ্জ্বল চাঁদ দেখার সুযোগ হাতছাড়া করতে চাইছেন না অনেকে। বিশ্বের বিভিন্ন দেশের রাতের আকাশে চাঁদের সৌন্দর্যপিপাসুরা তাই গতকাল সোমবার ভিড় জমিয়েছেন সুউচ্চ ভবনগুলোতে। ক্যামেরাবন্দী করতে ভোলেননি অসাধারণ সেই মুহূর্ত।সাধারণত এশিয়ার দেশগুলো থেকেই রাতে বড় ও উজ্জ্বল চাঁদ দেখা যায়। সুপারমুন দেখার জন্য অনেক মহাকাশপ্রেমী এশিয়ার বিভিন্ন দেশের পানে ছুটছেন। সেখানেই এটি প্রথমে দেখা যাবে। তাঁরা আশা করছেন, মেঘ বা দূষণের কারণে তাঁদের সুপারমুন দেখা বাধাগ্রস্ত হবে না।অস্ট্রেলিয়ার সিডনিতে কেউ একজন সুপারমুন দেখার আমন্ত্রণ জানিয়েছিলেন। এরপরই সেটি ভাইরাল হয়ে যায়। বহু দর্শনার্থী পিকনিকের আয়োজন নিয়ে সিডনির পূর্বাঞ্চলে হাজির হন। আকাশ ছিল মেঘাচ্ছন্ন। তবে তাঁদের হতাশ হতে হয়নি। মেঘের ফাঁক দিয়ে বড় চাঁদ ক্ষণিকের জন্য উঁকি দেয়। আর তখন সমস্বরে চিৎকার করে ওঠে হাজারো উল্লসিত মানুষ।তাইওয়ানের রাজধানী তাইপেতে শ খানেক লোক সারিতে দাঁড়িয়ে পড়ে টেলিস্কোপ দিয়ে সুপারমুন দেখতে। আরও বহু মানুষ তাইপের ১০১ তলা ভবনের চাঁদে উঠে পড়ে চাঁদ দেখতে।সুপারমুন দেখতে দেশে দেশে নানা আয়োজন করেছেন জ্যোতির্বিদেরা।
