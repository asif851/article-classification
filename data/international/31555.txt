
রাশিয়ার প্রেসিডেন্ট ভ্লাদিমির পুতিন ও মিসরের প্রেসিডেন্ট আবদেল ফাত্তাহ আল-সিসির মধ্যে একটি বৈঠক অনুষ্ঠিত হয়েছে। গতকাল মঙ্গলবার রাশিয়ায় কৃষ্ণ সাগরের তীরবর্তী একটি রিসোর্টে তাঁদের মধ্যে এ বৈঠক অনুষ্ঠিত হয়। ভূমি থেকে ক্ষেপণযোগ্য অস্ত্রসহ কয়েকটি অস্ত্র ক্রয়সংক্রান্ত চুক্তি ও রাশিয়ার নেতৃত্বাধীন মুক্ত বাণিজ্য অঞ্চল নিয়ে পুতিনের সঙ্গে সিসি আলোচনা করেন বলে জানা গেছে। মিসরের অস্ত্র বাজারে রাশিয়া প্রবেশ করতে আগ্রহী। আর ইসলামপন্থীদের দমনে সিসির পদক্ষেপের পরিপ্রেক্ষিতে যুক্তরাষ্ট্র গত বছর মিসরে কয়েকটি অস্ত্রের চালান বাতিল করেছে। তাই অস্ত্রের জন্য মিসরকে তাকাতে হচ্ছে রাশিয়ার দিকে। জানা গেছে, রাশিয়া ও মিসরের মধ্যে ৩০০ কোটি মার্কিন ডলারের অস্ত্র কেনার চুক্তি হতে পারে।এএফপি
