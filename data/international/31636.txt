
দক্ষিণ আফ্রিকার প্রধান বিরোধী দল ডেমোক্রেটিক অ্যালায়েন্স (ডিএ) দেশটির প্রেসিডেন্ট জ্যাকব জুমার বিরুদ্ধে ফৌজদারি অভিযোগ দায়ের করেছে। জোহানেসবার্গের শহরতলি রোজব্যাংকের থানায় এ অভিযোগ দায়ের করা হয়েছে বলে গতকাল মঙ্গলবার জানিয়েছে রাজনৈতিক দলটি। ডিএ-র অভিযোগে বলা হয়েছে, ধনাঢ্য গুপ্ত পরিবারের সঙ্গে ঘনিষ্ঠ সম্পর্কের সুবাদে প্রেসিডেন্ট জুমা বিভিন্ন ক্ষেত্রে তাদের প্রভাব রাখার সুযোগ দিয়েছিলেন। ডিএ জোট গুপ্ত পরিবার এবং জুমার ছেলেসহ কয়েকজন ব্যক্তির ব্যাপারে তদন্ত করতে বলেছে। দক্ষিণ আফ্রিকার দুর্নীতিবিরোধী ন্যায়পাল সম্প্রতি বলেন, প্রেসিডেন্ট জুমা গুপ্ত পরিবারকে ক্ষমতার অপব্যবহারের সুযোগ দিয়ে থাকতে পারেন বলে তদন্তে ইঙ্গিত পাওয়া গেছে। ব্লুমবার্গ
