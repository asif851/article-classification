
ভারতের লোকসভা নির্বাচনে পশ্চিমবঙ্গে আজ সোমবার পঞ্চম ও শেষ দফার নির্বাচন। রাজ্যে আজ ১৭টি আসনে ভোট হবে। এর মধ্যে কয়েকটি আসনের প্রতি দৃষ্টি থাকবে সবার৷ কারণ এসব আসনে ভাগ্য নির্ধারিত হবে কয়েকজন তারকার৷এসব তারকার মধ্যে রয়েছেন কলকাতার অভিনেতা দেব, তাপস পাল, সংগীতশিল্পী ইন্দ্রনীল সেন, জাদুকর পিসি সরকার (জুনিয়র), জাতীয় কংগ্রেসের রাজ্য সভাপতি অধীর চৌধুরী, বিজেপির রাজ্য সভাপতি রাহুল সিনহা।দেব, তাপস পাল ও ইন্দ্রনীল সেন তৃণমূলের প্রার্থী৷ ঘাটাল আসনে দেবের প্রতিদ্বন্দ্বী বামফ্রন্ট প্রার্থী সন্তোষ কুমার রানা। কৃষ্ণনগর আসনে তাপস পালের বিপক্ষে আছেন বিজেপির সত্যব্রত মুখার্জি ও বামফ্রন্টের শান্তনু ঝাঁ৷ আর বহরমপুরে ইন্দ্রনীল সেন লড়ছেন কংগ্রেসের রাজ্য সভাপতি অধীর চৌধুরীর বিপক্ষে৷বারাসাত আসনে বিজেপির প্রার্থী জাদুকর পিসি সরকারের বিপক্ষে আছেন তৃণমূল প্রার্থী কাকলি ঘোষ দস্তিদার ও বামফ্রন্টের মোর্তজা হোসেন৷ বিজেপি রাজ্য সভাপতি রাহুল সিনহা লড়ছেন কলকাতা উত্তর আসনে। তাঁর প্রতিপক্ষ তৃণমূলের সুদীপ বন্দ্যোপাধ্যায় ও কংগ্রেসের সোমেন মিত্র৷কলকাতা দক্ষিণ আসনে বিজেপির সাবেক রাজ্য সভাপতি তথাগত রায়ের বিপক্ষে প্রার্থী তৃণমূলের সুব্রত বক্সী৷ ডায়মন্ডহারবারে মমতার ভাতিজা অভিষেক বন্দ্যোপাধ্যায়ের সঙ্গে লড়াই হবে বামফ্রন্টের আবুল হাসনাতের।
