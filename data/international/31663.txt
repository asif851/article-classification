
হিমঘরে মড়া শোয়া থেকে উঠে বসে বলল, ‘এত ঠান্ডা লাগছে কেন?’ মর্গের কর্মীরা এ দৃশ্য দেখে বিস্ময়ে থ। পোল্যান্ডের ৯১ বছর বয়সী নারী জেনিনা কলভিয়েজ অসুস্থ বোধ করলে পারিবারিক চিকিৎসককে ডাকা হয়। তিনি এসে নাড়ি পরীক্ষা করে মৃত ঘোষণা করলেন বৃদ্ধাকে। ‘মৃতদেহ’ মর্গে নিয়ে রাখা হলো হিমঘরে। দুই দিন পর হবে শেষকৃত্য। কিন্তু ১১ ঘণ্টা পর নড়ে উঠল ‘লাশ’। কলভিয়েজকে পরে দ্রুত প্রাথমিক চিকিৎসা দিয়ে নেওয়া হয় নিজ বাড়িতে। গরম পানিতে স্নান সেরে ফুরফুরে কলভিয়েজ বললেন, বেশ ভালো বোধ করছেন তিনি।বিবিসি
