
কানাডার রাজধানী অটোয়ায় একজন সেনাকে গুলি করে আহত করে দেশটির পার্লামেন্ট ভবনে ঢুকে পড়ে এক বন্দুকধারী। এ ঘটনায় সন্দেহভাজন এক বন্দুকধারীকে গুলি করে হত্যা করা হয়েছে বলে জানিয়েছেন একজন কানাডীয় মন্ত্রী।রয়টার্সের খবরে বলা হয়, আজ বুধবার অটোয়ার প্রাণকেন্দ্রে নাটকীয় এ ঘটনার সময় কমপক্ষে ৩০টি গুলির শব্দ শোনা গেছে। তবে ঘটনার সময় সন্দেহভাজন একাই ছিলেন কি না তা নিশ্চিত হওয়া যায়নি।অটোয়া পুলিশ জানিয়েছে, তারা এক বা একাধিক সন্দেহভাজন বন্দুকধারীকে ধরতে জোর অভিযান চালাচ্ছে।জুলিয়ান ফ্যান্টিনো নামের কানাডীয় এক মন্ত্রী ও সাবেক পুলিশ কর্মকর্তা দ্য টরন্টো সান‌ে ক বলেন, পার্লামেন্ট ভবনে গোলাগুলির সময় প্রধানমন্ত্রী স্টিফেন হারপার একটি বৈঠকে ছিলেন। পরে তাঁকে নিরাপদে সরিয়ে নিয়ে পার্লামেন্ট ভবনের চারপাশ ঘিরে ফেলা হয়।
