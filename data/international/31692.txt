
ভারতের কংগ্রেস দলের ভাইস প্রেসিডেন্ট রাহুল গান্ধী বলেছেন, ভারত যদি একটি কম্পিউটার হয়, কংগ্রেস হলো তার ডিফল্ট প্রোগ্রাম।গত বৃহস্পতিবার নয়াদিল্লিতে সামাজিক গণমাধ্যম বিষয়ে ছাত্রসংগঠন এনএসইউআই ও যুব কংগ্রেসের কর্মীদের জন্য আয়োজিত এক কর্মশালায় রাহুল গান্ধী এ কথা বলেন।দলের মিডিয়া ম্যানেজারদের উদ্দেশে রাহুল বলেন, বিরোধীদের অপপ্রচারের জবাব দেওয়ার সময় শালীনতা বজায় রেখে কথা বলতে হবে। তিনি বলেন, ভারতের সমাজের মূল্যবোধের সঙ্গে কংগ্রেস স্বাভাবিকভাবেই যায়। এই দলের নেতা-কর্মীদের রাগ ও ক্রোধ পরিত্যাগ করতে হবে।২০ মিনিটের বক্তৃতায় রাহুল বলেন, ‘আর নীরব থাকবেন না। যুক্তি দিয়ে বিরোধীদের অপপ্রচারের জবাব দিন।’ পিটিআই।
