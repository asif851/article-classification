
আগামী মাসে কংগ্রেসপ্রধানের দায়িত্ব নিতে পারেন রাহুল গান্ধী। আজ রোববার টাইমস অব ইন্ডিয়া অনলাইনের প্রতিবেদনে এই তথ্য জানানো হয়।
অক্টোবরে অল ইন্ডিয়া কংগ্রেস কমিটির অধিবেশন হবে। এই অধিবেশনে রাহুল দলের প্রেসিডেন্ট নির্বাচিত হতে পারেন।
খবরে বলা হয়, গুজরাট ও হিমাচল প্রদেশের আসন্ন নির্বাচনে রাহুল কংগ্রেসের সভাপতি হিসেবে প্রচার চালাতে পারেন।
কংগ্রেসের জ্যেষ্ঠ নেতা বিরাপ্পা মৌলি বলেছেন, দলের সাংগঠনিক নির্বাচনে রাহুল প্রেসিডেন্ট নির্বাচিত হতে পারেন বলে আশা করা হচ্ছে।
যুক্তরাষ্ট্র সফররত রাহুল নিজেও বলেছেন, তিনি ভবিষ্যতে কংগ্রেসের প্রধানমন্ত্রী প্রার্থী হতে প্রস্তুত।
তবে এ ক্ষেত্রে রাহুল দলের সাংগঠনিক নির্বাচনের কথা উল্লেখ করে বলেছেন, ডেলিগেটরাই এ বিষয়ে সিদ্ধান্ত নেবেন।
