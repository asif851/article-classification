
মার্কিন প্রেসিডেন্ট বারাক ওবামা ভারতীয় বংশোদ্ভূত মার্কিন রিচার্ড রাহুল ভার্মাকে ভারতে যুক্তরাষ্ট্রের নতুন রাষ্ট্রদূত হিসেবে মনোনয়ন দিয়েছেন। বৃহস্পতিবার হোয়াইট হাউস এ কথা জানিয়েছে। সাবেক সহকারী পররাষ্ট্রমন্ত্রী রিচার্ড ভার্মা বর্তমানে একটি বাণিজ্যিক প্রতিষ্ঠানের জ্যেষ্ঠ পরামর্শক। ন্যান্সি পেলোসি চলে যাওয়ার পর থেকে দিল্লিতে কোনো মার্কিন রাষ্ট্রদূত ছিলেন না। তাঁর সময়ে কূটনৈতিক সুযোগ-সুবিধা ও রাষ্ট্রাচার (প্রটোকল) নিয়ে ভারত ও যুক্তরাষ্ট্রের সম্পর্ক তলানিতে ঠেকে। রিচার্ড হলেন নিশা দেশাই বিসওয়ালের পর সাম্প্রতিক সময়ে ভারতবিষয়ক পদে নিযুক্তি পাওয়া দ্বিতীয় ভারতীয় বংশোদ্ভূত মার্কিন। টাইমস অব ইন্ডিয়া
