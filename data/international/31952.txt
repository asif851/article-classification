
সিরিয়ার রাজধানী দামেস্কে গতকাল বুধবার জোড়া আত্মঘাতী বোমা হামলায় অন্তত ৩১ জন নিহত ও আরও অনেক মানুষ আহত হয়েছেন। পাঁচ দিনের ব্যবধানে দামেস্কে এটা বড় ধরনের দ্বিতীয় হামলা।সিরিয়ার বিচারমন্ত্রী নাজিম আল-আহমেদ সাংবাদিকদের বলেন, প্রথম হামলাটি হয় শহরের পুরোনো অংশে একটি আদালত ভবন প্রাঙ্গণে। এতে অন্তত ৩১ জন নিহত হন। পরের হামলাটি হয় শহরের একটি জনপ্রিয় রেস্তোরাঁয়। এখানে কেউ মারা না গেলেও অনেকে আহত হন।
