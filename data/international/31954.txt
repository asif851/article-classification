
মার্কিন সাবেক ফার্স্ট লেডি ও যুক্তরাষ্ট্রের সাবেক পররাষ্ট্রমন্ত্রী হিলারি ক্লিনটন রক্ত, হূিপণ্ড ও থাইরয়েড গ্রন্থির সমস্যাসহ গুরুতর স্বাস্থ্যঝুঁকিতে রয়েছেন। প্রকাশিতব্য একটি বইয়ে এ দাবি করা হয়েছে। চলতি সপ্তাহে বইটি প্রকাশ হতে পারে।টাইমস অব ইন্ডিয়া অনলাইনের খবরে জানানো হয়, ওই বইয়ে বলা হয়েছে, হিলারির অস্বাভাবিক হূত্স্পন্দনের পাশাপাশি থাইরয়েড গ্রন্থিতে সমস্যা আছে। হূিপণ্ডের ভালভের সমস্যার কথাও উল্লেখ রয়েছে, যা দূর করতে অস্ত্রোপচারের প্রয়োজন পড়তে পারে। রয়েছে মূর্ছা যাওয়ার প্রবণতা।বইটিতে উল্লেখ করা হয়, পররাষ্ট্রমন্ত্রী থাকার সময় তাঁর দুর্বল কিছু কাজ ছিল। এগুলো তিনি এড়িয়ে যাওয়ার চেষ্টা করেছেন।তাঁর কাজে ওই অসংলগ্নতাগুলো কিছু কিছু গণমাধ্যমে বেশ সতর্কভাবে উপস্থাপন করা হয়েছে।তবে তাঁর শারীরিক অবস্থা যদি এমনই হয়, যেমনটা এড ক্লেইন তাঁর প্রকাশিতব্য বই ব্লাড ফুয়েড-এ দাবি করেছেন, তবে এটি হবে ক্লিনটনের ২০১৬ সালের প্রেসিডেন্ট দৌড়ে এগোনোর ক্ষেত্রে বড় ধরনের ধাক্কা। চলতি বছরের অক্টোবরে ৬৭ বছরে পা দেবেন হিলারি।২০১৬ সালে তাঁর বয়স হবে ৬৯। সে সময় এই স্বাস্থ্য নিয়ে প্রেসিডেন্ট হওয়ার দৌড়ে নামলে তাঁকে অনেক বিতর্কের মুখোমুখি হতে হবে। এসব সত্ত্বেও ডেমোক্রেটিক দলের পক্ষ থেকে তাঁকে নমিনশনের অন্যতম যোগ্য দাবিদার মনে করা হচ্ছে।
