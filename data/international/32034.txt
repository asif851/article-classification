

উগান্ডার কুখ্যাত যুদ্ধবাজ নেতা ডমিনিক অংওয়েনকে হেগের আন্তর্জাতিক অপরাধ আদালতে (আইসিসি) হাজির করা হচ্ছে। তাঁর বিরুদ্ধে যুদ্ধাপরাধ এবং মানবতার বিরুদ্ধে অপরাধের অভিযোগ আনা হয়েছে। খবর বিবিসি ও এএফপির।
ডমিনিক ‘সাদা পিঁপড়া’ নামে পরিচিত। তিনি গেরিলা সংগঠন লর্ডস রেজিস্ট্যান্ট আর্মির (এলআরএ) কমান্ডার। গত সপ্তাহে ডমিনিককে আইসিসিতে পাঠানো হয়। তিনি এ মাসের প্রথম দিকে আফ্রিকান প্রজাতন্ত্রে যুক্তরাষ্ট্রের বিশেষ বাহিনীর কাছে আত্মসমর্পণ করেন। এলআরএর বিরুদ্ধে শিশুদের যুদ্ধে ও যৌনকাজে বাধ্য করার অভিযোগ রয়েছে।
