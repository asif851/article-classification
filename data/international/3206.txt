
মৃত্যুদণ্ডাদেশ বহাল রয়েছে এমন ৫৫টি দেশের মধ্যে মৃত্যুদণ্ডাদেশ দেওয়ার ক্ষেত্রে শীর্ষ দশে রয়েছে ভারত। দেশটিতে গত বছর ৬৪ ব্যক্তিকে মৃত্যুদণ্ডাদেশ দেওয়া হয়েছে।আজ বুধবার টাইমস অব ইন্ডিয়ার খবরে জানানো হয়, মানবাধিকার সংস্থা অ্যামনেস্টি ইন্টারন্যাশনাল বিশ্বব্যাপী মৃত্যুদণ্ডের ব্যাপারে এ বছর একটি প্রতিবেদন প্রকাশ করেছে। ওই প্রতিবেদনে দেখা যায়, মৃত্যুদণ্ডাদেশ কার্যকরের সংখ্যায় ২০১৩ সালে বিশ্বে ভারতের অবস্থান ছিল সপ্তম। ২০১৪ সালে ভারতে কোনো মৃত্যুদণ্ডাদেশ কার্যকর করা হয়নি।২০১৩ সালের তুলনায় ২০১৪ সালে দেশটিতে মৃত্যুদণ্ডাদেশ কার্যকরের হার শতকরা ২২ ভাগ কমলেও মৃত্যুদণ্ডাদেশ দেওয়ার হার ২৮ ভাগ বেড়েছে।ওই প্রতিবেদন থেকে জানা যায়, ২০১৪ সালে বিশ্বে কমপক্ষে ৬০৭ ব্যক্তির মৃত্যুদণ্ডাদেশ কার্যকর করা হয়েছে। এর মধ্যে ৭২ শতাংশ মৃত্যুদণ্ডাদেশ কেবল ইরান, ইরাক ও সৌদি আরব কার্যকর করেছে। গত বছর দুই হাজার ৪৬৬ জনকে মৃত্যুদণ্ডাদেশ দেওয়া হয়।
