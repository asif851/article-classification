
লিবিয়ার রাজধানী ত্রিপোলির একটি হোটেলে জঙ্গি হামলায় পাঁচ বিদেশিসহ কমপক্ষে নয়জন নিহত হয়েছেন। দেশটির কর্মকর্তারা জানান, নিহত ব্যক্তিদের মধ্যে যুক্তরাষ্ট্র ও ফ্রান্সের একজন করে নাগরিক রয়েছেন। গত মঙ্গলবার রাতে একাধিক বন্দুকধারী করিন্থিয়া হোটেলে এ হামলা চালায়। তারা অভ্যর্থনা এলাকায় গুলিবর্ষণ করে। এ সময় কাছাকাছি একটি গাড়িবোমার বিস্ফোরণও ঘটানো হয়। অসমর্থিত একটি সূত্র জানায়, হামলাকারীরা বোমা ফাটিয়ে নিজেদেরও উড়িয়ে দেয়। হামলাকারীদের সংখ্যা নিয়ে বিভ্রান্তি রয়েছে। বিবিসি
