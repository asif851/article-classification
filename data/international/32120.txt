
ভারতের আলোচিত কূটনীতিক দেবযানী খোবরাগাড়ের বিরুদ্ধে মামলা করতে পারে দেশটির কেন্দ্রীয় তদন্ত ব্যুরো (সিবিআই)। আদর্শ আবাসন কেলেঙ্কারির ঘটনায় তদন্ত সংস্থাটি এই মামলা করতে পারে বলে বিভিন্ন সূত্রে জানা গেছে।আদর্শ হাউজিং সোসাইটি কেলেঙ্কারি ভারতের আলোচিত কেলেঙ্কারিগুলোর মধ্যে অন্যতম। আবাসন প্রকল্পটি নিয়ম লঙ্ঘন করে নির্মাণ করা হয় বলে তদন্তে বেরিয়ে আসে। সিবিআই দীর্ঘদিন ধরেই ওই প্রকল্পের অনিয়ম নিয়ে তদন্ত করছে। সূত্র জানায়, আলোচিত কূটনীতিক দেবযানী ও তাঁর বাবা উত্তম খোবরাগাড়ে মিথ্যা তথ্য দাখিল করে ওই আবাসন প্রকল্প থেকে একটি ফ্ল্যাট নিয়েছেন বলে অভিযোগ উঠেছে। এনডিটিভি ও পিটিআই।
 
