
ভারতের রাজ্যসভার পশ্চিমবঙ্গের পাঁচটি শূন্য আসনের নির্বাচনে আজ শুক্রবার ভোট নেওয়া হয়েছে। এতে চারটি আসনে তৃণমূল কংগ্রেস ও একটিতে বামফ্রন্ট জিতেছে।নির্বাচনে ভোট দেন পশ্চিমবঙ্গ বিধানসভার (বিধায়ক) সদস্যরা। এই পাঁচ আসনের মধ্যে চারটিতে জয়লাভ করেন তৃণমূল প্রার্থী যথাক্রমে অভিনেতা মিঠুন চক্রবর্তী, চিত্রকর যোগেন চৌধুরী, কেডি সিং ও সাংবাদিক আহমেদ হাসান। আর অন্যটিতে বিজয়ী হন সিপিএমের ঋতব্রত বন্দ্যোপাধ্যায়।তৃণমূলের চতুর্থ প্রার্থী জয়ী হন কংগ্রেসের দুই, আরএসপির দুই ও ফরোয়ার্ড ব্লকের এক বিধায়কের ভোট পেয়ে।
