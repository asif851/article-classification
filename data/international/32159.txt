
আম আদমি পার্টির (এএপি) প্রধান অরবিন্দ কেজরিওয়ালের ওপর হামলা করেছেন এক অজ্ঞাত পরিচয় ব্যক্তি। আজ শুক্রবার সন্ধ্যায় হরিয়ানা রাজ্যে নির্বাচনী প্রচারের সময় লোকটি অতর্কিতে কেজরিওয়ালের ঘাড়ে আঘাত করেন।
এনডিটিভির খবরে বলা হয়, হরিয়ানার চরকি দাদ্রি এলাকায় ওই হামলা হয়। হামলার কিছুক্ষণের মধ্যেই হামলাকারীকে ধরে ধোলাই দেয় এএপির সমর্থকেরা।হামলার পর এক টুইটার-বার্তায় কেজরিওয়াল বলেন, ‘এই মাত্র কেউ একজন আমার ঘাড়ে আঘাত করেছে। তাদের কাছ থেকে এ ধরনের সহিংস প্রতিক্রিয়াই কাম্য ছিল। এ ধরনের সহিংসতার মাধ্যমে তাদের আসল রূপ বের হয়ে এসেছে।’পরে আরেক টুইটার-বার্তায় কেজরিওয়াল সমর্থকদের সতর্ক করে বলেন, ‘আমরা সহিংস হলে আমাদের আন্দোলন শেষ হয়ে যেত। তাই, দয়া করে ভবিষ্যতে আমিসহ আমাদের দলের ওপর হামলা হলে তাঁদের প্রতি অসহিংস আচরণ করা উচিত আমাদের।’পুলিশ জানিয়েছে, এএপির ক্ষুব্ধ এক সমর্থক কেজরিওয়ালের ওপর হামলা চালিয়েছে। ধারণা করা হচ্ছে, ওই সমর্থক আসন্ন লোকসভা নির্বাচনে এএপির টিকিট পাননি।কেজরিওয়াল উত্তর প্রদেশের বারানসিতে লড়ছেন। তাঁর প্রতিপক্ষ বিজেপির প্রধানমন্ত্রী পদপ্রার্থী নরেন্দ্র মোদি।
