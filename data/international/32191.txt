
‘গোপনীয়’ আখ্যা দিয়ে সোনিয়া গান্ধীর জামাতা রবার্ট ভদ্রের বিরুদ্ধে ভূমিসংক্রান্ত মামলার নথিপত্র প্রকাশ করতে অস্বীকৃতি জানিয়েছে ভারতের প্রধানমন্ত্রীর কার্যালয়। কংগ্রেস সভানেত্রী সোনিয়া গান্ধীর মেয়ে প্রিয়াঙ্কা গান্ধীর স্বামী রবার্ট ভদ্র রিয়েল এস্টেট কোম্পানি ডিএলএফের সঙ্গে ভূমি চুক্তিতে অনিয়ম করেছেন বলে অভিযোগ রয়েছে। গত বছর লক্ষ্মৌর তথ্য অধিকার আইনের (আরটিআই) কর্মী নূতন ঠাকুর বিষয়টি তদন্ত করতে আহমেদাবাদ হাইকোর্টের লক্ষ্মৌ বেঞ্চে একটি রিট আবেদন করেন। বেঞ্চ পরে রিটটি খারিজ করে দেন। নূতন ঠাকুর হাইকোর্টে উপস্থাপন করা প্রধানমন্ত্রীর কার্যালয়ের নথিপত্রের কপি চেয়ে তথ্য অধিকার আইনের আওতায় আবেদন করেন। জবাবে প্রধানমন্ত্রীর কার্যালয় বলেছে, বিচারাধীন থাকায় এসব তথ্য প্রকাশ করা যাবে না। নূতন ঠাকুর পাল্টা যুক্তি দেন, সুনির্দিষ্ট নিষেধাজ্ঞা থাকলেই কেবল এ যুক্তি খাটে।পরে প্রধানমন্ত্রীর কার্যালয় বলে, তাঁদের বক্তব্যআদালতের রায়ের সঙ্গে সঙ্গতিপূর্ণ। কারণ বিষয়টি গোপনীয় হিসেবে বিবেচনা করা হচ্ছে। পিটিআই।
