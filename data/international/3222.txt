
যুক্তরাষ্ট্রের জাতীয় নিরাপত্তা সংস্থার (এনএসএ) সাবেক চুক্তিভিত্তিক কর্মী এডওয়ার্ড স্নোডেন যুক্তরাজ্যবাসীর প্রতি বড়দিনের এক শুভেচ্ছা বার্তায় বলেছেন, সবাইকে একজোট হয়ে সরকারের গোপন নজরদারি বন্ধ করতে হবে এবং একটি ভারসাম্যের পথ খুঁজে বের করতে হবে। জনগণের কাছ থেকে সরকারকে কিছু জানতে হলে তাঁকে প্রশ্ন করেই জানতে হবে। চ্যানেল ফোর টিভিতে ব্যতিক্রমধর্মী বার্তায় স্নোডেন এ মন্তব্য করেন। সিএনএন।
