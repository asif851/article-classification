
ভারতের উত্তর প্রদেশের বাদাউনে দুই বোন গণধর্ষণের শিকার হওয়ার এক সপ্তাহ পর আবারও একই ধরণের ঘটনা ঘটেছে৷ এবার রাজ্যের ইতাহ জেলার সিয়াপুর গ্রামে গত বৃহস্পতিবার দুই বোন গণধর্ষণের শিকার হয়েছে৷ তাদের পরিবারের অভিযোগের ভত্তিতে পুলিশ অভিযুক্ত তিনজনকে গ্রেপ্তার করেছে৷বৃহস্পতিবার দুই বোন বাড়ি থেকে পাশের একটি ময়দা কারখানায় যাওয়ার উদ্দেশে বের হয়৷ পথে তিনজন দুর্বৃত্ত তাদের অপহরণ করে৷ ১৪ ও ১৫ বছর বয়সী কিশোরীদের মেডিকেল পরীক্ষায় ধর্ষণের আলামত পাওয়া গেছে৷উত্তর প্রদেশে নারীদের ওপর বর্বর হামলার ঘটনায় যখন অসন্তোষ বাড়ছে, তখন মুখ্যমন্ত্রী অখিলেশ যাদব ও পরিবার নির্বিকার মন্তব্য করে চলেছেন৷ গত মঙ্গলবার এক সংবাদ সম্মেলনে এই তরুণ মুখ্যমন্ত্রী গণমাধ্যমের বিরুদ্ধে পক্ষটপাতদুষ্ট সংবাদ প্রকাশের অভিযোগ আনেন৷অখিলেশ বলেন, ‘এমন ঘটনা ঘটলে অনেক কিছু লেখা হয়৷ এ ধরনের ঘটনা শুধু উত্তর প্রদেশে ঘটে না৷ আর আমি যদি আপনাদের কাছে পুরো দেশের পরিসংখ্যান তুলে ধরি, তাহলে আপনারা আবার আমাকে প্রশ্ন করবেন৷ এখন গুগলের যুগ৷ আপনারা অনলাইনে গিয়ে যাচাই করলে দেখতে পাবেন, আর কোথায় কোথায় এমন ঘটনা ঘটেছে৷’
