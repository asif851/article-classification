
পশ্চিমবঙ্গের বনগাঁ লোকসভা ও কৃষ্ণগঞ্জ বিধানসভা আসনের উপনির্বাচনে তৃণমূল প্রার্থীরাই জয়ী হয়েছেন। আজ সোমবার এই নির্বাচনের ভোট গণনা শেষে ফলাফল ঘোষণা করা হয়।
উত্তর ২৪ পরগনার বনগাঁ লোকসভা আসনে তৃণমূল প্রার্থী মমতাবালা ঠাকুর এবং নদীয়ার কৃষ্ণগঞ্জ বিধানসভা আসনে তৃণমূল প্রার্থী সত্যজিৎ বিশ্বাস জয়ী হয়েছেন।গত শুক্রবার এ দুটি আসনের ভোট গ্রহণ করা হয়। তবে বনগাঁ লোকসভা আসনে দ্বিতীয় স্থানে রয়েছেন সিপিএম প্রার্থী আর কৃষ্ণগঞ্জ বিধানসভা আসনে দ্বিতীয় স্থানে রয়েছে বিজেপি।
