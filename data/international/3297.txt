
ভারত-নিয়ন্ত্রিত জম্মু ও কাশ্মীরে আজ সোমবার সকালে আবার সন্ত্রাসী হামলা হয়েছে। এতে তিনজন নিহত হয়েছে।টাইমস অব ইন্ডিয়া অনলাইনের প্রতিবেদনে জানানো হয়, আখনুর জেলার জেনারেল রিজার্ভ ইঞ্জিনিয়ারিং ফোর্সের (জিআরইএফ) ক্যাম্পে এই সন্ত্রাসী হামলা হয়।সন্ত্রাসীরা ভারী অস্ত্রশস্ত্রে সজ্জিত হয়ে হামলা চালায়। হামলায় নিহত তিনজনের নাম-পরিচয় তাৎক্ষণিকভাবে জানা যায়নি।ভারতীয় গণমাধ্যমের খবরে বলা হয়, স্থানীয় সময় সকাল সাতটার দিকে সন্ত্রাসীরা হামলা চালায়। এ সময় গুলির শব্দ শোনা যায়।হামলার পর নিরাপত্তা বাহিনীর সদস্যরা পুরো এলাকা ঘিরে ফেলে।ভারতের সীমান্ত এলাকার সড়কপথের উন্নয়ন ও রক্ষণাবেক্ষণের দায়িত্ব পালন করে জিআরইএফ।
