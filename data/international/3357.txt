
দুর্নীতি মামলার পুনর্বিচারকাজ স্থগিত থাকায় কারাগার থেকে মুক্তি পেয়েছেন মিসরের ক্ষমতাচ্যুত স্বৈরশাসক হোসনি মোবারকের দুই ছেলে আলা ও গামাল মোবারক। বিচারপূর্ব আটকের সর্বোচ্চ সময়সীমা শেষ হওয়ায় কায়রোর একটি আদালত তাঁদের মুক্তির এই নির্দেশ দেন। এরপর গতকাল শুক্রবার দুই ভাই কারাগার থেকে ছাড়া পান। রাষ্ট্রায়ত্ত আল-আহরাম পত্রিকার এক খবরে এ তথ্য জানানো হয়েছে। দেশটির একটি আপিল আদালত চলতি মাসের শুরুর দিকে দুর্নীতি মামলায় হোসনি মোবারক এবং আলা ও গামালের পুনর্বিচারের নির্দেশ দিয়েছিলেন। এএফপি
