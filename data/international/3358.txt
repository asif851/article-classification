
ভারী বর্ষণে আন্দামান দ্বীপপুঞ্জে আটকে পড়েছেন ৮০০ পর্যটক। নৌবাহিনী আটকে পড়া পর্যটকদের উদ্ধারে কাজ করছে। পর্যটকদের হেভলক দ্বীপ থেকে পোর্ট ব্লেয়ারে সরিয়ে নেওয়া হচ্ছে। আজ বুধবার এনডিটিভি অনলাইনের খবরে এ তথ্য জানানো হয়।
ভারী বর্ষণ ও ঝড়ে আন্দামানে আটকে পড়া পর্যটকদের উদ্ধারে নৌবাহিনীর জাহাজ বিত্রা, বঙ্গরাম ও কুম্ভীর হেভলকে গেছে বলে জানিয়েছে কর্তৃপক্ষ।দৃষ্টিনন্দন সৈকতের জন্য পর্যটকদের কাছে আন্দামান অত্যন্ত জনপ্রিয়। ওই দ্বীপপুঞ্জে সবচেয়ে বড় দ্বীপ হেভলক। রাজধানী পোর্ট ব্লেয়ার থেকে এর দূরত্ব প্রায় ৪০ কিলোমিটার।
