
পাকিস্তানের অ্যাবোটাবাদের বাড়ি থেকে যুক্তরাষ্ট্রের বিশেষ বাহিনী আল-কায়েদার সাবেক প্রধান ওসামা বিন লাদেনকে হত্যার পর ৩০০ পাউন্ড লোহার শিকলভর্তি একটি কালোব্যাগে ভরে তাঁকে সমুদ্রে নিক্ষেপ করে।মার্কিন কেন্দ্রীয় গোয়েন্দা সংস্থা সিআইএর সাবেক পরিচালক ও সাবেক প্রতিরক্ষামন্ত্রী লিওন প্যানেট্টার সম্প্রতি প্রকাশিত ওয়েদি ফাইটস: আ মেমোয়ার লিডারশিপ ইন ওয়ার অ্যান্ড পিস নামক বইয়ে এ তথ্য জানিয়েছেন।প্রেস ট্রাস্ট অব ইন্ডিয়ার (পিটিআই) খবরে বলা হয়, বইতে লেখা প্যানেট্টার বক্তব্য অনুযায়ী, গুলিতে নিহত হওয়ার পর ওসামার লাশ মার্কিন মেরিন সেনারা একটি বিমানে করে সমুদ্রে নিয়ে যান। পরে মুসলিম রীতি অনুযায়ী লাশকে সাদা কাফনের কাপড় পরানো হয়, আরবিতে জানাজা পড়ানো হয়। এরপর ভারী একটি ব্যাগে লাশটি ভরে লাশটি সমুদ্রে ফেলে দেওয়া হয়।প্যানেট্টা তাঁর বইতে ওসামাকে সমুদ্রে ফেলার বিবরণ দিলেও কোথায় ফেলা হয়েছে, তা জানাননি।
