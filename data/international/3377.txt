
যুক্তরাজ্যের আসন্ন সাধারণ নির্বাচন নিয়ে সর্বশেষ এক জনমত জরিপে প্রধানমন্ত্রী ডেভিড ক্যামেরনের দল কনজারভেটিভ পার্টির চেয়ে তিন পয়েন্ট বেশি নিয়ে এগিয়ে রয়েছে বিরোধী দল লেবার পার্টি। গতকাল শুক্রবার এ জরিপের ফল প্রকাশিত হয়। জরিপে লেবার পার্টি ৩৫ শতাংশ এবং কনজারভেটিভ পার্টি ৩২ শতাংশ সমর্থন পেয়েছে। জাতীয়তাবাদী ইউকে ইনডিপেনডেন্স পার্টি (ইউকেআইপি) পেয়েছে ১৪ শতাংশ এবং লিবারেল ডেমোক্রেট পার্টি পেয়েছে ৮ শতাংশ। আগামী ৭ মে অনুষ্ঠেয় নির্বাচনে হাড্ডাহাড্ডি লড়াই হবে বলেই বিভিন্ন জনমত জরিপে ইঙ্গিত পাওয়া যাচ্ছে।রয়টার্স
