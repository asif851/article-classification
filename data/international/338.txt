
মালয়েশিয়ার কর্তৃপক্ষের কাছে জবাব চাইতে নিখোঁজ বিমানে থাকা চীনের যাত্রীদের স্বজনেরা আজ রোববার কুয়ালালামপুর গেছেন। স্বজনদের অভিযোগ, নিখোঁজ বিমানটি ও যাত্রীদের ব্যাপারে কর্তৃপক্ষ তাদের যথেষ্ট তথ্য দেয়নি।বিবিসি অনলাইনের খবরে বলা হয়েছে, পর্যাপ্ত তথ্য না পাওয়ার অভিযোগ করে যাত্রীদের স্বজনেরা মালয়েশিয়ার প্রধানমন্ত্রী ও পরিবহনমন্ত্রীর সঙ্গে সরাসরি দেখা করে বিস্তারিত জানতে চান। বিমানটির সন্ধানে ভারত মহাসাগরে অনুসন্ধান দল এখনো তল্লাশি অব্যাহত রেখেছে।৮ মার্চ ২৩৯ জন আরোহী নিয়ে এমএইচ৩৭০ ফ্লাইটটি নিখোঁজ হয়। এই উড়োজাহাজে চীনের ১৫৩ জন যাত্রী ছিলেন। পরে মালয়েশিয়ার প্রধানমন্ত্রী নাজিব রাজাক ঘোষণা দেন, বিমানটি সাগরের অতলে চলে গেছে। চীনের বেইজিংয়ের একটি হোটেলে মালয়েশীয় কর্তৃপক্ষের নিয়মিত ব্রিফিংয়ের সময়ই স্বজনেরা পর্যপ্ত তথ্য না পেয়ে অসন্তোষ প্রকাশ করেছিলেন।
নিখোঁজ বিমানে থাকা এক যাত্রীর বড় ভাই ওয়াং চুনজিয়াং বলেন, ‘আমরা প্রধানমন্ত্রী ও পরিবহনমন্ত্রীর সঙ্গে সাক্ষাত্ করার দাবি জানাচ্ছি। আমাদের প্রশ্নগুলো আমরা ব্যক্তিগতভাবে তাঁদের করতে চাই।’
মালয়েশিয়ার ভারপ্রাপ্ত পরিবহনমন্ত্রী হিসামুদ্দিন হোসেইন গতকাল শনিবার বলেন, ‘এই স্বজনদের মুখোমুখি হওয়াটা আমার জন্য খুবই হূদয়বিদারক। নিখোঁজদের সন্ধানের ব্যাপারে আমরা আশাবাদী।
