
ফ্রান্সের প্রেসিডেন্ট ফ্রাঁসোয়া ওলাঁদ তাঁর সমাজতন্ত্রী সরকারের প্রধান হিসেবে বেরনাদ ক্যাজনভের নাম গতকাল মঙ্গলবার ঘোষণা করেছেন। ক্যাজনভ এত দিন স্বরাষ্ট্র মন্ত্রণালয়ের দায়িত্ব সামলেছেন। প্রেসিডেন্ট নির্বাচন সামনে রেখে মানুয়েল ভালস প্রধানমন্ত্রীর পদ ছাড়ায় ক্যাজনভকে সেই দায়িত্ব দিলেন প্রেসিডেন্ট ওলাঁদ। ফ্রান্সের প্রেসিডেন্ট নির্বাচন আগামী মে মাসে অনুষ্ঠিত হবে। এতে সমাজতন্ত্রী দলের পক্ষে প্রার্থী হতে যাচ্ছেন ভালস। ওলাঁদ গত সপ্তাহে জানিয়ে দিয়েছেন, দ্বিতীয় মেয়াদের জন্য তিনি লড়তে চান না।রয়টার্স
