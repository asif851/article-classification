
জাতিসংঘের নিরাপত্তা পরিষদ উত্তর কোরিয়ার ওপর আরোপ করা নিষেধাজ্ঞার পরিধি আরও বাড়িয়েছে। পিয়ংইয়ং এ বছর ধারাবাহিকভাবে ক্ষেপণাস্ত্র পরীক্ষা চালানোর পর এই পদক্ষেপ নেওয়া হলো। যুক্তরাষ্ট্রসহ অন্যান্য সদস্যদেশ এই নিষেধাজ্ঞা বাড়ানোর বিষয়ে চেষ্টা চালিয়ে আসছিল।
আজ শনিবার বিবিসি অনলাইনের খবরে জানানো হয়, জাতিসংঘের এই পদক্ষেপের ফলে একটি ভ্রমণবিষয়ক, চারটি ক্ষেত্রে থাকা সম্পদ এবং বিদেশি গুপ্তচরবিষয়ক কার্যক্রমের প্রধানসহ ১৪ কর্মকর্তার ওপর নিষেধাজ্ঞা কার্যকর হবে।
চীন ও যুক্তরাষ্ট্রের সঙ্গে কয়েক সপ্তাহ ধরে আলোচনার পর নিষেধাজ্ঞা ফিরিয়ে আনতে সবারই ভোট পড়েছে জাতিসংঘে। গত শুক্রবার জাতিসংঘের ১৫ সদস্যের পরিষদে নিষেধাজ্ঞার প্রস্তাবের অনুমোদন দেওয়া হয়। পারমাণবিক কর্মসূচি ও ক্ষেপণাস্ত্র পরীক্ষার ওপর জাতিসংঘের আরোপ করা নিষেধাজ্ঞা উপেক্ষা করেছে পিয়ংইয়ং।
