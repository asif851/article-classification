
যুক্তরাজ্যের রানি দ্বিতীয় এলিজাবেথ তাঁর নাতি প্রিন্স উইলিয়ামকে একটি হেলিকপ্টার উপহার দিয়েছেন। বিলাসবহুল ওই হেলিকপ্টারটির দাম ৮০ লাখ পাউন্ড, বাংলাদেশি মুদ্রায় যা ১০৩ কোটি ৮৭ লাখ ৪০ হাজার টাকা।যুক্তরাজ্যের গণমাধ্যমের বরাতে সিবিসি নিউজে প্রকাশিত প্রতিবেদনে জানানো হয়, গতকাল ২১ জুন ৩২ বছরে পা দিয়েছেন উইলিয়াম। এ উপলক্ষে তাঁকে ওই হেলিকপ্টারটি দিয়েছেন রানি। ডেইলি মিরর জানিয়েছে, রানি এলিজাবেথ ৮০ লাখ পাউন্ড দিয়ে হেলিকপ্টারটি ইজারা নিয়েছেন।উইলিয়াম ও তাঁর স্ত্রী কেট রাজকীয় বিভিন্ন কাজে হেলিকপ্টারটি ব্যবহার করবেন। তবে রাজপরিবারের অন্য সদস্যরাও সেটি ব্যবহার করতে পারবেন।
উইলিয়াম হেলিকপ্টার চালনায় দক্ষ। তবে উপহার পাওয়া হেলিকপ্টারটি তিনি নিজেই চালাবেন কি না, তা স্পষ্ট নয়।
হেলিকপ্টারটি সাড়ে চার ঘণ্টা আকাশে থাকতে সক্ষম। এটি ৫৩০ মাইল উড়তে পারে।
 
