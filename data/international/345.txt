
তুরস্কে পার্লামেন্ট নির্বাচনে ক্ষমতাসীন জাস্টিস অ্যান্ড ডেভেলপমেন্ট পার্টি (একেপি) সংখ্যাগরিষ্ঠতা পেয়েছে। নির্বাচনের এই ফলকে তুরস্কের গণতন্ত্র ও জনগণের বিজয় হিসেবে অভিহিত করেছেন দেশটির প্রধানমন্ত্রী আহমেদ দাভোতগলু।
বিবিসি অনলাইনের প্রতিবেদনে জানানো হয়, গতকাল রোববার গুরুত্বপূর্ণ ওই নির্বাচন অনুষ্ঠিত হয়।
রাষ্ট্র-পরিচালিত আনাদোলু বার্তা সংস্থা জানায়, প্রায় সব ভোট গণনা করা হয়েছে। একেপি ৪৯ দশমিক ৪ শতাংশ ভোট পেয়েছে। প্রধান বিরোধী দল সিএইচপি পেয়েছে ২৫ দশমিক ৪ শতাংশ ভোট।
কুর্দিপন্থী এইচডিপি ও জাতীয়তাবাদী এমএইচপি আসন পাওয়ার জন্য আসনের ১০ শতাংশ ভোটের সীমা অতিক্রম করেছে।
গত জুনে অনুষ্ঠিত পার্লামেন্ট নির্বাচনে প্রেসিডেন্ট রিসেপ তাইয়েপ এরদোয়ানের দল একেপি একক সংখ্যাগরিষ্ঠতা পেতে ব্যর্থ হয়। ব্যর্থ হয় একটি জোট সরকার গড়তেও। গত ১৩ বছরে এমন ঘটনা প্রথম।
আরও পড়ুন:তুরস্কের পার্লামেন্ট নির্বাচনে একেপির সংখ্যাগরিষ্ঠতা
এশিয়া
