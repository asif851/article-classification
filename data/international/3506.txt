
আফগানিস্তানের তালেবান নেতা মোল্লা মোহাম্মদ ওমর মারা গেছেন বলে দাবি করেছে আফগান কর্তৃপক্ষ। তবে এ ব্যাপারে জঙ্গি সংগঠনটির কোনো মন্তব্য পাওয়া যায়নি। আজ বুধবার বিবিসি অনলাইনের এক খবরে এ তথ্য জানানো হয়েছে।আফগান সরকার ও গোয়েন্দা সংস্থা সূত্রের দাবি, মোল্লা ওমর দুই থেকে তিন বছর আগেই মারা গেছেন। এ ব্যাপারে শিগগিরই একটি বিবৃতি দেওয়া হবে বলে তালেবানের মুখোপাত্র জানিয়েছেন বলে ওই খবরে জানানো হয়েছে।এর আগেও মোল্লা ওমর মারা গেছেন বলে কয়েক দফায় খবর বের হয়েছিল। কিন্তু এবারই প্রথম আফগানিস্তান সরকারের কোনো উচ্চ পর্যায়ের কর্মকর্তারা বিষয়টি নিশ্চিত করেছেন।
