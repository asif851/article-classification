
বিবিসি ট্রাস্টের চেয়ারপারসন হিসেবে নিয়োগ পেতে যাচ্ছেন রোনা ফেয়ারহেড (৫৩)। ট্রাস্টের চেয়ারপারসন হিসেবে তিনিই হবেন প্রথম নারী, যিনি এই পদে নিয়োগ পেলেন। সংস্কৃতি প্রতিমন্ত্রী সাজিদ জাভিদ বলেন, রোনা ফেয়ারহেড ট্রাস্টের সাবেক চেয়ারম্যান লর্ড প্যাটেনের স্থলাভিষিক্ত হবেন। গত মে মাসে প্যাটেন ট্রাস্ট ত্যাগ করেন। বিবিসির কার্যক্রম দেখভালের দায়িত্ব বিবিসি ট্রাস্টের। ফাইন্যান্সিয়াল টাইমস গ্রুপের সাবেক প্রধান ফেয়ারহেড এই মনোনয়ন পাওয়ার পর বলেন, ‘বিবিসিকে নেতৃত্ব দেওয়ার দায়িত্ব পেয়ে আমার ভেতরে যথেষ্ট রোমাঞ্চ কাজ করছে।’ এ বছরের শুরুর দিকে প্রধানমন্ত্রী ফেয়ারহেডকে যুক্তরাজ্যের বাণিজ্য দূত হিসেবে নিয়োগ দেন।বিবিসি
