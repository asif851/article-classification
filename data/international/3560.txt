
স্বাস্থ্য পরীক্ষা করাতে যুক্তরাষ্ট্র গেছেন ভারতের ক্ষমতাসীন কংগ্রেস পার্টির প্রধান সোনিয়া গান্ধী। নয়াদিল্লিতে হাসপাতালে ভর্তির এক সপ্তাহ পর গতকাল সোমবার তিনি যুক্তরাষ্ট্রের উদ্দেশে দেশ ছাড়েন। কর্মকর্তাদের সূত্র উল্লেখ করে বার্তা সংস্থা পিটিআই এ খবর প্রকাশ করেছে।খবরে বলা হয়, সোনিয়া গান্ধীর সফরসঙ্গী হিসেবে রয়েছেন তাঁর মেয়ে প্রিয়াঙ্কা। গত সপ্তাহে পার্লামেন্টে এক বিতর্ক চলাকালে অসুস্থ হয়ে পড়ায় হাসপাতালে ভর্তি করানো হয় সোনিয়া গান্ধীকে।সোনিয়া অস্ত্রোপচারের জন্য ২০১১ সালে যুক্তরাষ্ট্রে যান। এর পরে তিন মাস তিনি জনসমক্ষে আসেননি। সর্বশেষ চলতি বছর ফেব্রুয়ারি মাসে তিনি স্বাস্থ্য পরীক্ষার জন্য যুক্তরাষ্ট্রে যান। এএফপি।
