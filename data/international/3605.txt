
এবার কর্ণাটক সরকারও ওই রাজ্যের বাঙালি-অধ্যুষিত এলাকায় বাংলা ভাষাকে সরকারি ভাষার মর্যাদা দিয়েছে। কর্ণাটকের বাঙালি-অধ্যুষিত এলাকার বিদ্যালয়গুলোতে বাংলা পড়ানোরও নির্দেশ দেওয়া হয়েছে।
আগে সেখানে বাঙালিদের কন্নড়, হিন্দি ও ইংরেজি শেখার ব্যবস্থা থাকলেও বাংলা শেখার কোনো ব্যবস্থা ছিল না। তাই রাজ্য সরকার বাঙালি-অধ্যুষিত এলাকার বিদ্যালয়ে বাংলা পড়ানোর নির্দেশ দিয়েছে। যদিও ৪২ বছর ধরে বাঙালি-অধ্যুষিত এলাকার বাঙালিরা বাংলা ভাষা প্রচলনের দাবিতে আন্দোলন করে আসছিল।
ভারতের পশ্চিমবঙ্গ ও ত্রিপুরা রাজ্য মূলত বাংলা ভাষাভাষীদের। এ ছাড়াও বিহার, ঝাড়খন্ড, আসাম, মেঘালয়, উত্তর প্রদেশ, ওডিশা, ছত্তিশগড় রাজ্যেও প্রচুর বাঙালির বাস। তবে পশ্চিমবঙ্গ ও ত্রিপুরার প্রধান ভাষা হলো বাংলা। এরপর ঝাড়খন্ড রাজ্য বাংলাকে সরকারি ভাষার মর্যাদা দিল।
