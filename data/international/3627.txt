
সৌদি আরবের পূর্বাঞ্চলের কাতিফ এলাকায় একটি শিয়া মসজিদে বিস্ফোরণ হয়েছে। আজ শুক্রবার জুমার নামাজের সময় এ ঘটনা ঘটে বলে কর্তৃপক্ষ জানিয়েছে।
বার্তা সংস্থা এএফপির খবরে জানানো হয়, এক শিয়া আন্দোলনকারীর দাবি, এটি ভয়াবহ আত্মঘাতী হামলা। এতে কমপক্ষে চারজন নিহত ও অনেকে আহত হয়েছেন।দেশটির স্বরাষ্ট্র মন্ত্রণালয় জানায়, শুক্রবার জুমার নামাজের সময় শিয়া সংখ্যাগরিষ্ঠ কাতিফ অঞ্চলের খোদিয়া এলাকায় একটি মসজিদে বড় ধরনের বিস্ফোরণ ঘটেছে। তবে হতাহতে ব্যাপারে কর্তৃপক্ষ এখনো কিছু জানায়নি।
