
ফিলিপাইনের রাজধানী ম্যানিলার ওয়াটারফ্রন্ট ম্যানিলা প্যাভিলিয়ন হোটেলে অগ্নিকাণ্ডের ঘটনায় কমপক্ষে চারজন নিহত হয়েছেন। আজ রোববার স্থানীয় সময় সকালে অগ্নিকাণ্ডের সূত্রপাত হয়। শেষ খবর পাওয়া পর্যন্ত আগুন নিয়ন্ত্রণে আনতে পারেনি দমকল বাহিনী। হোটেলটিতে এখনো অন্তত ১৯ জন আটকা পড়ে আছে বলে জানিয়েছে কর্তৃপক্ষ। বাকিদের ছাদ থেকে উদ্ধার করা হয়েছে। সব মিলিয়ে মোট ৩০০ জনকে উদ্ধার করা হয়েছে। ২১তলা ভবনটিতে কীভাবে আগুন লাগল, তা এখনো জানা যায়নি।

 
