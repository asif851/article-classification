
লেবাননের রাজধানী বৈরুতে যুক্তরাজ্যের দূতাবাসে কর্মরত এক কূটনীতিকের লাশ উদ্ধার করা হয়েছে। শনিবার একটি রাস্তার পাশে তাঁর লাশ উদ্ধার করা হয়।লেবাননের পুলিশকে উদ্ধৃত করে এ তথ্য জানিয়েছে বিবিসি। ও কূটনীতিকের নাম রেবেকা ডাইকস। পুলিশের উচ্চ পর্যায়ের একটি সূত্র বলছে, যৌন নির্যাতনের পর তাঁকে শ্বাসরোধে হত্যা করা হয়েছে।রেবেকার পরিবার এক বিবৃতিতে বলেছে, রেবেকার মৃত্যুর তাদের অপূরণীয় ক্ষতি হয়ে গেছে। কিভাবে কি ঘটে গেল কিছুই বুঝতে পারছে না তারা। রেবেকার ব্যক্তিগত বিষয়গুলোর প্রতি শ্রদ্ধা দেখানোর জন্য গণমাধ্যমকে অনুরোধ জানিয়েছে তাঁর পরিবার।
যুক্তরাজ্যের পররাষ্ট্র দপ্তর কূটনীতিক রেবেকার মৃত্যুর বিষয়টি নিশ্চিত করেছে।
