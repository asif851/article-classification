
আফগানিস্তানের প্রেসিডেন্ট আশরাফ ঘানি বলেছেন, শান্তি স্থাপন প্রশ্নে তালেবান জঙ্গিদের সঙ্গে বৈঠকে পাকিস্তানের ভূমিকা প্রশংসার দাবিদার। তাদের দুই দেশের সম্পর্কোন্নয়নের ক্ষেত্রে এটি শুভ লক্ষণ। এক বিবৃতিতে প্রেসিডেন্ট ঘানি বলেন, ‘পাকিস্তান সম্প্রতি আমাদের মতো করেই তালেবান জঙ্গিদের বিরুদ্ধে তাদের অবস্থান জানান দিয়েছে। আমরা এই অবস্থানকে স্বাগত জানাই।’ আফগান প্রেসিডেন্ট বিবৃতিতে বলেন, গত নভেম্বরে আফগানিস্তানের ইয়াহিয়া খেল এলাকায় সন্ত্রাসী হামলা ও পাকিস্তানের পেশোয়ারে গত ডিসেম্বরে স্কুলে তালেবানের চালানো হামলা দুই প্রতিবেশীকে আরও কাছাকাছি এনেছে।
এএফপি
