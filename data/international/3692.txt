
মিশরে ভ্রমণ করতে যাওয়া ১১ হাজার রুশ পর্যটক নিজ দেশে ফির​লেন। মিসরের সিনাই উপত্যকায় বিমান বিধ্বস্ত হওয়ার পরিপ্রেক্ষিতে রাশিয়া থেকে মুক্তিগামী সব বিমান চলাচল স্থগিত করার ২৪ ঘণ্টার মধ্যে পর্যটকেরা ফিরলেন।রাশিয়ার উপপ্রধানমন্ত্রী আর্কেডি ভোকোভেচ আজ রোববার এ তথ্য জানিয়ে বলেন আরও অনেকে ফেরার অপেক্ষায় রয়েছে। সেখানে ৮০ হাজার রুশ পর্যটক আটকা পড়েন। খবর এএফপি’র।মস্কোর বাইরে ভিনিকভো বিমানবন্দরে আর্কেডি বলেন, সেই হিসেবে আজ অত্যন্ত ব্যস্ততম একটি দিন। তিনি বলেন, ইতিমধ্যে মিশর বিমানবন্দরে নিরাপত্তা ব্যবস্থা বাড়ানো প্রয়োজন কি না, তা পর্যবেক্ষণ করতে কয়েকজন বিশেষজ্ঞকে সেখানে পাঠানো হয়েছে।গত ৩১ অক্টোবর সিনাই উপত্যকায় রুশ বিমান বিধ্বস্তের ঘটনায় ২২৪ জন যাত্রী নিহত হন। বোমা বিস্ফোরণে রাশিয়ার কোগালিমাভিয়া এয়ারলাইনসের এয়ারবাস এ-৩২১ বিধ্বস্ত হওয়ার এমন আশঙ্কা ও সম্ভাবনার মধ্যে যুক্তরাজ্য ও আয়ারল্যান্ড মিসরের লোহিত সাগর-তীরবর্তী অবকাশযাপন কেন্দ্র শারম আল-শেখে বিমানের আসা-যাওয়া সাময়িকভাবে স্থগিত করেছে। শনিবার বিধ্বস্ত রুশ বিমানটি এখান থেকেই উড্ডয়ন করে রাশিয়ার সেন্ট পিটার্সবুর্গ শহরে যাচ্ছিল।
