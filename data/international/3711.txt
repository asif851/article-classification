
বিশ্বের শীতলতম স্থায়ী জনবসতি রাশিয়ার সাখা প্রজাতন্ত্রের অয়িমিয়াকোন গ্রাম। সুমেরু বৃত্ত থেকে মাত্র কয়েক শ কিলোমিটার দূরে রাশিয়ার তুন্দ্রা অঞ্চলের এই গ্রামে সম্প্রতি গিয়েছেলেন নিউজিল্যান্ডের শখের চিত্রগ্রাহক অ্যামোস চ্যাপেল। কতটুকু শীতল আবহাওয়া অয়িমিয়াকোনে?  ১৯২৪ সালে সেখানে তাপমাত্রা নেমেছিল হিমাঙ্কের ৭১ দশমিক ২ ডিগ্রি নিচে।  আবহাওয়া চরম বৈরী হলে কী হবে, এই এলাকা হীরক, তেল ও গ্যাসের এক বিশাল ভান্ডার হিসেবে পরিচিত।অয়িমিয়াকোন গ্রামের স্থায়ী জনসংখ্যা ৫০০। অ্যামোস চ্যাপেল বলেন, ‘গ্রামের রাস্তা একেবারেই শূন্য থাকে। প্রথমে আমার মনে হয়েছিল, গ্রামবাসী হয়তো এ পরিবেশে বেশ অভ্যস্ত। কিন্তু দেখলাম, মানুষজন শীতে একেবারে কাতর।’চ্যাপেল বলেছেন, অয়িমিয়াকোন গ্রামের মানুষজন প্রায় সবকিছুই করে বাড়ির মধ্যে। তবে শীতের ভয়ে গ্রামটির জীবন বসে নেই। তাপ হিমাঙ্কের ৪০ ডিগ্রি নিচে না নেমে এলে স্কুল চলতেই থাকে।অয়িমিয়াকোন গ্রামের সব বাথরুম আর টয়লেট বাড়ির বাইরে। পাছে প্রচণ্ড শীতে মলমূত্র জমে পাইপলাইন বন্ধ হয়ে যায়, সে জন্যই এ ব্যবস্থা। ঠান্ডায় গাড়ি অচল যাতে না হয়, সে জন্য সারা রাত ইঞ্জিন চালু রাখেন অনেকে। এমনই শীতল জায়গা অয়িমিয়াকোন। মজার ব্যাপার, স্থানীয় এই শব্দটির অর্থ ‘অহিমায়িত পানি।’ 
