
রোহিঙ্গা সংকটের কারণে মিয়ানমারের উচ্চপদের সেনাদের বিরুদ্ধে শাস্তিমূলক ব্যবস্থা নেওয়ার কথা ভাবছে ইউরোপীয় ইউনিয়ন (ইইউ) ও যুক্তরাষ্ট্র।
রাখাইন রাজ্যে মিয়ানমার সেনাবাহিনীর অভিযানের পর থেকে সহিংসতা থেকে বাঁচতে প্রায় পাঁচ লাখ রোহিঙ্গা সীমান্ত পার হয়ে বাংলাদেশে ঢুকেছে।
রয়টার্সের খবরে জানা যায়, ইয়াঙ্গুন ও ইউরোপভিত্তিক প্রায় এক ডজনের বেশি কূটনীতিক ও সরকারি কর্মকর্তা সাক্ষাৎকারে বলেছেন, তাঁরা মিয়ানমারের উচ্চপদের সেনাদের বিরুদ্ধে শাস্তিমূলক ব্যবস্থা নেওয়ার বিষয়টি নিয়ে আলোচনা করেছেন। তবে এ বিষয়ে কোনো চূড়ান্ত সিদ্ধান্ত হয়নি।
