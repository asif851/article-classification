
প্রয়াত নেলসন ম্যান্ডেলার প্রতি গভীর শ্রদ্ধা জানিয়ে বিবৃতি দিয়েছেন দেশটির সর্বজনশ্রদ্ধেয় মানবতাবাদী নেতা আর্চবিশপ ডেসমন্ড টুটু। বিবৃতিতে তিনি ম্যান্ডেলার শোকাহত পরিবারের জন্য প্রার্থনা করেছেন।টুটুর ফাউন্ডেশন বিবৃতিটি প্রকাশ করেছে। এতে ম্যান্ডেলার স্ত্রী, সন্তান ও নাতি-নাতনিদের উদ্দেশে টুটু বলেন, ‘যদিও আমরা যৌথভাবে তাঁকে (ম্যান্ডেলাকে) আমাদের জাতির জনক হিসেবে দাবি করি এবং একজন নিকটাত্মীয়কে হারানোর মতো সমপরিমাণ ব্যথা অনুভব করছি, তিনি ছিলেন আপনাদেরই কারও স্বামী, কারও বাবা, কারও দাদা।’ পরিবারের সদস্যদের শোক ভুলতে এবং নতুন শক্তি ফিরে পেতে সৃষ্টিকর্তা যাতে সাহায্য করেন, সে জন্য প্রার্থনা করেন তিনি। টুটু বলেন, ঈশ্বরকে ধন্যবাদ যে তিনি ম্যান্ডেলাকে পাঠিয়েছিলেন, যিনি নিজস্ব কর্মকাণ্ডের মাধ্যমে সবকিছুর ঊর্ধ্বে উঠতে পেরেছিলেন। নিউজটোয়েন্টিফোর।
