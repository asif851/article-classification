
গোটা গ্রামই যেন এক গ্রন্থাগার!
গ্রামটির সব মানুষ বই ভালোবাসেন, বই পড়েন।
ভারতের মহারাষ্ট্রের মহাবালেশ্ব ও পঞ্চগনির মাঝে ভিলার নামের পাহাড়ি গ্রামটির অবস্থান। মহারাষ্ট্র সরকার এই গ্রামকে ‘বই গ্রাম’ বা ‘বুক ভিলেজ’ হিসেবে বাছাই করেছে। সে হিসেবে ভিলার হতে যাচ্ছে ভারতের প্রথম ‘বই গ্রাম’।
মহারাষ্ট্রের সংস্কৃতি ও মারাঠি ভাষা দপ্তরের মন্ত্রী বিনোদ তাওড়ে বলেছেন, আগামী ৪ মে ভিলার হয়ে যাবে ‘বুক ভিলেজ’ বা ‘বই গ্রাম’। এদিন আনুষ্ঠানিকভাবে এই বুক ভিলেজের উদ্বোধন করা হবে।
গ্রামের কয়েকটি বাড়ি, স্কুল, ক্লাব, ধর্মীয় প্রতিষ্ঠান ও সরকারি স্থাপনায় গড়ে তোলা হবে গ্রন্থাগার। সেখানে গ্রামবাসী ও পর্যটকেরা বিনা মূল্যে বই পড়তে পারবেন।
বুক ভিলেজে প্রথম পর্যায়ে থাকবে মারাঠি ভাষার বই পড়ার সুযোগ। এরপরে ইংরেজি ও হিন্দি ভাষার বই পড়ার সুযোগ মিলবে। প্রথম পর্যায়ে সরকার এই গ্রামে দিচ্ছে ১৫ হাজার বই।
