
কলকাতার বাজারে কৃত্রিম ডিম বিক্রি হচ্ছে—এমন খবরে ভারতজুড়ে আতঙ্কের সৃষ্টি হয়েছিল। আর এখন তেলাঙ্গানা ও অন্ধ্র প্রদেশের কিছু মুদির দোকানে প্লাস্টিকের চাল বিক্রি হচ্ছে বলে গুজব উঠেছে; যা সামাজিক যোগাযোগমাধ্যমে ব্যাপক আলোচনার জন্ম দিয়েছে।
প্লাস্টিকের চাল স্বাস্থ্যের জন্য মারাত্মক ক্ষতিকর হতে পারে। এটা ক্যানসার বা জন্মগত ত্রুটির কারণ হতে পারে। উৎপাদনকারী বা সরবরাহকারীরা ভুয়া চাল বা প্লাস্টিকের চাল বিক্রি করে প্রতারণার চেষ্টা করে থাকেন। তবে সুসংবাদ হলো, এই চাল চেনার উপায়ও রয়েছে। উপায়গুলো হলো:
১. একমুঠো চাল নিয়ে তাতে দেশলাই বা গ্যাসলাইটার দিয়ে আগুন ধরিয়ে দিন। যদি প্লাস্টিকের চাল হয়, তবে প্লাস্টিক পোড়া গন্ধ বের হবে।
২. চাল সেদ্ধ করে একটি বোতলে ভরে দু-তিন দিন রেখে দিন। প্লাস্টিকের হলে ওই সেদ্ধ চালে ফাঙ্গাস আক্রমণ করবে না।
৩. কিছু চালের মধ্যে গরম তেল ঢালুন। প্লাস্টিকের হলে ওই চাল গলে যাবে।
৪. পানি ভর্তি একটি বোতলের মধ্যে এক টেবিল চামচ চাল দিন। কিছুক্ষণ অপেক্ষা করুন। যদি চাল পানির ওপর ভাসতে দেখা যায়, তবে সেটি প্লাস্টিকের চাল। আসল চাল পানিতে ভাসে না।
৫. সেদ্ধ করার সময়ও ভুয়া চাল শনাক্ত করা যায়। চাল যদি প্লাস্টিকের তৈরি হয়, তবে সেদ্ধ করার সময় পাত্রের মধ্যে মোটা স্তর পড়ে যাবে।
সূত্র: এনডিটিভি

