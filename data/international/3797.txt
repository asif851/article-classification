
দক্ষিণ আফ্রিকার ক্ষমতাসীন দল আফ্রিকান ন্যাশনাল কংগ্রেসকে (এএনসি) ভোট দেবেন না শান্তিতে নোবেলজয়ী ধর্মযাজক ডেসমন্ড টুটু। ১৯ বছর আগে নেলসন ম্যান্ডেলার নেতৃত্বে দলটি ওই দেশের ক্ষমতায় আসে।
গতকাল শুক্রবার দ্য মেইল ও দ্য গার্ডিয়ান-এ প্রকাশিত এক নিবন্ধে ডেসমন্ড টুটু বলেন, এএনসিকে তিনি ভোট দেবেন না। কারণ হিসেবে তিনি দক্ষিণ আফ্রিকার মানুষের মধ্যে ব্যাপক দারিদ্র্য, বৈষম্য ও তাঁদের জীবনযাত্রার মানের অবনতির কথা উল্লেখ করেন।
৮১ বছর বয়সী টুটু নিবন্ধে লেখেন, ‘অনেক বছর ধরেই আমি এএনসিকে ভোট দিচ্ছি। কিন্তু এখন যা হচ্ছে, তাতে দলটিকে আমার পক্ষে আর ভোট দেওয়া সম্ভব হবে না।’ অবশ্য তিনি বলেন, ‘নিপীড়ন-নির্যাতন থেকে মুক্তির সংগ্রামে এএনসি আমাদের খুব ভালোভাবেই নেতৃত্ব দিয়েছে।’
ম্যান্ডেলার নেতৃত্বে এএনসি ১৯৯৪ সালে প্রথমবারের মতো দক্ষিণ আফ্রিকায় নির্বাচনে জয়ী হয়। একই সঙ্গে ওই বছর ১০ মে দেশটির ইতিহাসে প্রথম কৃষ্ণাঙ্গ প্রেসিডেন্ট হন কিংবদন্তি নেতা নেলসন ম্যান্ডেলা। সম্প্রতি আর্চবিশপ ডেসমন্ড টুটু দলটির বিরুদ্ধে ক্রমশ সমালোচনা মুখর হয়ে উঠছে।
২০০৯ সালেএকবার এএনসির মধ্যে বিভাজন দেখা দিলে এ নোবেল জয়ী ভোট দিবেন না বলেহুমকি দিয়েছিলেন। শুক্রবার সতর্ককরে দিয়েবলেন, দক্ষিণআফ্রিকার নেলসন ম্যান্ডেলার মৃত্যুর জন্য প্রস্তুত থাকা উচিত। তাঁর বয়স এখন ৯৪ বছর।তিনি এখন খুব নাজুক অবস্থায়আছেন। এএফপি।
