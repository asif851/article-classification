
দক্ষিণ ভারতের কর্নাটক রাজ্যে গতকাল শুক্রবার সকালে এক ট্রেন দুর্ঘটনায় কমপক্ষে ১১ জন নিহত হয়েছেন। কর্নাটক ও তামিলনাড়ু রাজ্যের সীমান্তে একটি আন্তনগর ট্রেনের নয়টি বগি লাইনচ্যুত হলে হতাহতের এ ঘটনা ঘটে। খবর বিবিসি ও এনডিটিভির।রেলওয়ের কর্মকর্তারা জানান, প্রদেশের রাজধানী বেঙ্গালুরু থেকে প্রায় ৪০ কিলোমিটার দূরে আনিকেল এলাকায় বেঙ্গালুরু-এরনাকুলাম আন্তনগর ট্রেনটি সকাল সাড়ে সাতটার দিকে দুর্ঘটনার শিকার হয়। এতে আরও শতাধিক যাত্রী আহত হয়েছেন। হতাহতদের অনেকেই ধ্বংসাবশেষের মধ্যে আটকা পড়ে বলে জানান কর্মকর্তারা। এ কারণে হতাহতের সংখ্যা বাড়তে পারে বলে আশঙ্কা করা হচ্ছিল।রেলওয়ে কর্মকর্তারা জানান, কর্নাটক এবং তামিলনাড়ু থেকে ত্রাণ ও উদ্ধারকারী দল পাঠানো হয়।
