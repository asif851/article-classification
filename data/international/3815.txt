
যুক্তরাষ্ট্রের হোয়াইট হাউসের ব্রিফিং কক্ষে গতকাল মঙ্গলবার বোমাতঙ্ক ছড়িয়ে পড়ে। এতে প্রায় ৩০ মিনিট ব্রিফিং ব্যাহত হয়। খবর রয়টার্সের।ব্রিফিং কক্ষে সাংবাদিকদের ব্রিফ করছিলেন হোয়াইট হাউসের মুখপাত্র জশ আর্নেস্ট। এ সময় পাশের পুলিশ স্টেশনে ফোন করে কেউ একজন জানান, ব্রিফিং কক্ষে বোমা আছে। তখনই গোয়েন্দা বিভাগের লোকজন ব্রিফিং কক্ষে ঢুকে দ্রুত সাংবাদিক ও হোয়াইট হাউসের কর্মীদের সেখান থেকে সরিয়ে নেন। পরে অবশ্য সেখানে তল্লাশি করে কিছু পাওয়া যায়নি।
