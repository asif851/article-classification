
রাষ্ট্রীয় ব্যয়ের ক্ষেত্রে কৃচ্ছ্রসাধনের লক্ষ্যে সরকারি কর্মচারীদের ভাতা কমানোর ঘোষণা থেকে সরে এসেছে সৌদি সরকার। বাদশাহ সালমান গত শনিবার এ-সংক্রান্ত এক আদেশ জারি করেছেন। রাষ্ট্রনিয়ন্ত্রিত ইখবারিয়া টেলিভিশনে প্রচারিত খবরে বলা হয়, বাদশাহর ঘোষণার মধ্য দিয়ে সরকারি কর্মচারী ও সামরিক বাহিনীর কর্মীদের জন্য বরাদ্দকৃত সব ধরনের ভাতা, আর্থিক সুবিধা ও বোনাস পুনর্বহাল করা হলো। গত সেপ্টেম্বরে সৌদি আরবের মন্ত্রীদের বেতন ২০ শতাংশ কমানো হয়। সরকারি কর্মচারীদের কিছু সুযোগ-সুবিধাও বন্ধ করে দেওয়া হয়। 
রয়টার্স
