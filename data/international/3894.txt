
অস্ট্রেলিয়ার উত্তরাঞ্চলের কেপ মেলভিল এলাকায় মেরুদণ্ডী প্রাণীর তিনটি নতুন প্রজাতির সন্ধান পেয়েছেন গবেষকেরা। লাখ লাখ বছর ধরে এসব প্রজাতি সেখানে বাস করছিল। বিজ্ঞানীরা ওই এলাকাটিকে ‘হারানো পৃথিবী’ আখ্যা দেন।কুইন্সল্যান্ডের জেমস কুক ইউনিভার্সিটির গবেষক কনর‌্যাড হসকিন ও ন্যাশনাল জিওগ্রাফিকের আলোকচিত্রী টিম ল্যাম্যান চলতি বছরের শুরুর দিকে কেপ মেলভিলে যান। সেখানে তাঁরা বিস্ময়কর জীববৈচিত্র্যের সন্ধান পান। এর মধ্যে রয়েছে অদ্ভুতদর্শন সরীসৃপ (লিফ-টেইল গেকো), সোনালি টিকটিকি (স্কিন্ক) ও হলুদ ব্যাঙ। এই তিনটি প্রাণী-প্রজাতি আগে কখনো দেখা যায়নি।হসকিন বলেন, কেপ মেলভিলে এত দিন মানুষের পা পড়েনি। সেখানে নতুন প্রজাতির মেরুদণ্ডী প্রাণীর সংখ্যা কয়েক লাখ। এত দিন সেগুলোর অস্তিত্ব গবেষকদের আওতার বাইরে থাকাটা রীতিমতো বিস্ময়কর। মজার ব্যাপার হলো, কেপ মেলভিলের প্রজাতিগুলো লাখ লাখ বছর ধরে একই এলাকার মধ্যে নিজেদের অস্তিত্ব টিকিয়ে রেখেছে। জুট্যাক্সা সাময়িকীতে হসকিনের গবেষণার বিস্তারিত বিবরণ প্রকাশিত হয়েছে। এএফপি।
