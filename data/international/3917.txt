
 
ইন্দোনেশিয়ার রাজধানী জাকার্তায় কাম্পুং মেলায়ু টার্মিনালে আজ বুধবার দুটি বিস্ফোরণের ঘটনা ঘটেছে। তিনজন এই হামলার শিকার হয়েছেন বলে পুলিশ জানিয়েছে। ওই টার্মিনাল দিয়ে মিনি ভ্যান ও বাস চলাচল করে।
ইস্ট জাকার্তার পুলিশ প্রধান অ্যান্ড্রি উইবোবো টেলিভিশন চ্যানেল মেট্রো টিভিকে বলেন, স্থানীয় সময় রাত নয়টার দিকে দুটি বিস্ফোরণের ঘটনা ঘটে। দুটি স্থানই কাছাকাছি। তিনজন এই হামলার শিকার হয়েছেন। তবে তাঁরা আহত হয়েছেন না মারা গেছেন তা তিনি বলেননি।
পুলিশের এই কর্মকর্তা আরও বলেন, ধ্বংসস্তূপ থেকে মনে হচ্ছে বিস্ফোরণ বড় আকারের ছিল। এরই মধ্যে পুলিশ ঘটনাস্থল ঘিরে ফেলেছে।
