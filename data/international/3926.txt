
ভারতের ২৯তম রাজ্য হিসেবে গতকাল সোমবার অভ্যুদয় ঘটল তেলেঙ্গানার৷ রাজ্যের প্রথম মুখ্যমন্ত্রী হিসেবে এদিন শপথ নিলেন আঞ্চলিক রাজনৈতিক দল তেলেঙ্গানা রাষ্ট্রীয় সমিতির (টিআরএস) প্রধান কে চন্দ্রশেখর রাও৷ পূর্ণতা পেল অন্ধ্র প্রদেশ ভেঙে পৃথক তেলেঙ্গানা রাজ্য প্রতিষ্ঠার আন্দোলন৷ খবর পিটিআইয়ের৷১০টি জেলার সমন্বয়ে গড়া তেলেঙ্গানা রাজ্যের রাজধানী হায়দরাবাদ৷ শহরটি আগামী ১০ বছরের জন্য অন্ধ্র প্রদেশের বাকি অংশ নিয়ে গড়া সীমান্ধ্র রাজ্যেরও রাজধানী থাকবে৷ শহরটির রাজভবনে রাজ্যপাল ই এস এল নরসিমানের কাছে গতকাল মুখ্যমন্ত্রী হিসেবে শপথ নেন ৬০ বছর বয়সী চন্দ্রশেখর৷ তাঁর দল টিআরএস রাজ্য বিধানসভার প্রথম নির্বাচনে মোট ১১৯টি আসনের মধ্যে ৬৩টিতে জয়ী হয়৷ সম্প্রতি অনুষ্ঠিত লোকসভা নির্বাচনের সময় ওই নির্বাচন হয়৷দীর্ঘ সংগ্রামের পূর্ণতা পাওয়ার এ ঐতিহাসিক মুহূর্ত তেলেঙ্গানাবাসী উদ্যাপন করেছে নানা আয়োজনে৷ তবে শপথ অনুষ্ঠানটি বিতর্কের ঊর্ধ্বে ছিল না৷ সীমান্ধ্র রাজ্যের ভাবী মুখ্যমন্ত্রী ও তেলেগু দেশম পার্টির (টিডিপি) প্রধান চন্দ্রবাবু নাইডু ওই শপথ অনুষ্ঠানে যাননি৷তেলেঙ্গানার আয়তন ৪৪ হাজার ৩৪০ বর্গমাইল৷ জনসংখ্যা তিন কোটি ৫২ লাখ ৮৬ হাজার ৭৫৭ (২০১১ সালের আদমশুমারি)৷তেলেঙ্গানার প্রথম মুখ্যমন্ত্রীকে স্বাগত জানিয়েছেন ভারতের প্রধানমন্ত্রী নরেন্দ্র মোদি৷
