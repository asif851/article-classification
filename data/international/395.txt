
দক্ষিণ আফ্রিকার জোহানেসবার্গে দেশটির প্রথম কৃষ্ণাঙ্গ নেতা নেলসন ম্যান্ডেলাকে নিয়ে একটি প্রদর্শনী শুরু হয়েছে। গতকাল সোমবার দেশটির প্রেসিডেন্ট জ্যাকব জুমা এই প্রদর্শনীর উদ্বোধন করেন। এতে ম্যান্ডেলার (৯৫) নোবেল পুরস্কার, প্রেসিডেন্ট থাকাকালে ব্যবহূত ব্রিফকেস, হাতে লেখা নোটসহ ব্যবহার্য জিনিস ও স্মারক প্রদর্শিত হচ্ছে।বিবিসি অনলাইনের এক প্রতিবেদনে জানানো হয়, জোহানেসবার্গের নেলসন ম্যান্ডেলা সেন্টার অব মেমোরিতে এই প্রদর্শনীর আয়োজন করা হয়েছে। প্রদর্শনী উদ্বোধনের আগে প্রেসিডেন্ট জুমা ম্যান্ডেলার বাড়িতে গিয়ে তার খোঁজখবর নেন। তিনি জানান, ম্যান্ডেলার অবস্থা স্থিতিশীল হলেও সংকটাপন্ন।গত রোববার ‘সানডে ইনডিপেনডেন্ট’-এ ম্যান্ডেলার সাবেক স্ত্রী উইনি ম্যান্ডেলা ‘ম্যান্ডেলা কথা বলতে পারছেন না’ এমন খবর জানানোর পর প্রেসিডেন্ট জুমা এ মন্তব্য করেন।গত ৮ জুন দক্ষিণ আফ্রিকার বর্ণবাদবিরোধী আন্দোলনের নেতা নেলসন ম্যান্ডেলা ফুসফুসের সংক্রমণে আক্রান্ত হয়ে প্রিটোরিয়ার মেডিক্লিনিক হার্ট হাসপাতালে ভর্তি হন। তিন মাস হাসপাতালে থাকার পর ১ সেপ্টেম্বর তাকে হাসপাতাল থেকে ছেড়ে দেওয়া হয়। বর্তমানে তিনি জোহানেসবার্গে অবস্থিত হোফটন শহরতলিতে তাঁর নিজ বাড়িতে নিবিড় চিকিত্সাধীন অবস্থায় আছেন। 
