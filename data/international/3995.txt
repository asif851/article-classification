
থাইল্যান্ডের দক্ষিণাঞ্চলীয় শংখলা প্রদেশের একটি পার্বত্য এলাকায় জীবিত অবস্থায় শতাধিক অভিবাসীকে পাওয়া গেছে। গতকাল শুক্রবার দেশটির পুলিশ এ তথ্য জানিয়েছে।থাই পুলিশের বরাত দিয়ে বার্তা সংস্থা রয়টার্সের প্রতিবেদনে জানানো হয়, উদ্ধার হওয়া ব্যক্তিরা ‘মিয়ানমার ও বাংলাদেশ’ থেকে আসা রোহিঙ্গা অভিবাসী বলে ধারণা করা হচ্ছে।পুলিশের ভাষ্য, ১১১ জন অভিবাসীকে পাওয়া গেছে। তাঁদের জঙ্গলে ফেলে সন্দেহভাজন পাচারকারীরা পালিয়ে গেছে।রাত্তাফুম পুলিশ স্টেশনের উপ-তত্ত্বাবধায়ক পুলিশ লেফটেন্যান্ট কর্নেল সোমকিয়াত অসতাফুন রয়টার্সকে বলেন, ‘একটি পার্বত্য এলাকায় তাঁদের পাওয়া গেছে। প্রাথমিক তদন্তে জানা গেছে, তাঁদের যারা নিয়ে এসেছে, তারা পালিয়ে গেছে। এ কারণেই তাঁরা এখানে পড়ে ছিলেন।’আঞ্চলিক মানব পাচার সংকট সমাধানে মালয়েশিয়া ও মিয়ানমারের সহযোগিতা চেয়েছেন থাইল্যান্ডের সামরিক সরকারের প্রধানমন্ত্রী প্রায়ুত চাঁন-ও-চাঁ।মানব পাচারের সঙ্গে জড়িত থাকার অভিযোগে থাইল্যান্ডের পেদাং বেসার শহরের মেয়র বানজং পংফলকে গ্রেপ্তার করেছে দেশটির পুলিশ।থাইল্যান্ডের পুলিশপ্রধান সোমইয়োত পুমপান গতকাল এ তথ্যের সত্যতা নিশ্চিত করেন।
