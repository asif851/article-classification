
পাকিস্তানের উত্তর-পশ্চিমাঞ্চলে উপজাতীয় এলাকার একটি সবজির বাজারে বোমা বিস্ফোরণে কমপক্ষে ১২ জন নিহত হয়েছে। আজ শনিবার শিয়া-অধ্যুষিত এলাকায় এই বিস্ফোরণের ঘটনায় অন্তত ৩৫ জন আহত হয়েছে।
কর্মকর্তারা জানাস, উপজাতীয় জেলা কুরামের পারাচিনার শহরের বাজারে এই বিস্ফোরণ ঘটে। এ সময় বাজারটি জনাকীর্ণ ছিল। এটি আফগান সীমান্তসংলগ্ন এলাকা।
পারাচিনার জ্যেষ্ঠ সরকারি কর্মকর্তা ইকরামুল্লাহ খান বলেন, বোমা বিস্ফোরণে কমপক্ষে ১২ জন নিহত ও ৩৫ জন আহত হয়েছে। এ ঘটনায় মৃত ব্যক্তির সংখ্যা বাড়তে পারে।
