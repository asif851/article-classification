
ব্যবহার একেবারেই কমে যাওয়ায় প্রাচীন সংস্কৃত ভাষা বিলুপ্তির মুখে। আর সেই ভাষাতেই ব্যান্ড সংগীতের দল খোলা হলো ভারতে। এটি দেশটিতে এ ধরনের একমাত্র সংগীত দল। সংস্কৃত বিষয়ে পণ্ডিত ও শাস্ত্রীয় সংগীতচর্চাকারী সঞ্জয় দ্বিবেদীর পরিকল্পনায় গত বছরের বসন্ত পঞ্চমীতে ‘ধ্রুব’ নামে ব্যান্ড দলটি গড়ে ওঠে। দেশজুড়ে ১২টি অনুষ্ঠান করে অনেক দর্শক-শ্রোতার মন জয় করে ব্যান্ড দলটি এখন চাইছে বিশ্বজুড়ে তাদের সংগীত ছড়িয়ে দিতে। সঞ্জয় দ্বিবেদী বলেন, ‘পাশ্চাত্য সংগীতের সঙ্গে সুরেলা স্তবগান ও শ্লোককে যুক্ত করা আমাদের উদ্দেশ্য ছিল। আমরা খুশি যে লোকে তা পছন্দ করেছে।’
