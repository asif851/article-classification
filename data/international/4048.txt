
রিপাবলিকান দলের মনোনীত প্রার্থী ডোনাল্ড ট্রাম্প প্রেসিডেন্ট হওয়ার জন্য যোগ্য নন বলে মন্তব্য করেছেন মার্কিন প্রেসিডেন্ট বারাক ওবামা। আজ মঙ্গলবার হোয়াইট হাউসে সিঙ্গাপুরের প্রেসিডেন্ট লি সিয়েন লুং এর সঙ্গে আয়োজিত এক সংবাদ সম্মেলনে এসব কথা বলেন মার্কিন প্রেসিডেন্ট।বারাক ওবামা ডোনাল্ড ট্রাম্পের সমালোচনা করে বলেন, রিপাবলিকান দলের এই প্রেসিডেন্ট পদপ্রার্থীর প্রেসিডেন্ট হওয়ার যোগ্যতাই নেই। তা সত্ত্বেও দলের সমর্থন ট্রাম্পের পক্ষেই থাকার জন্য রিপাবলিকান দলেরও সমালোচনা করেন ওবামা। তিনি বলেন, প্রেসিডেন্টের দায়িত্ব পালনের জন্য রিপাবলিকান দলের মনোনীত প্রার্থী অযোগ্য। তিনি এটা প্রমাণ করেই যাচ্ছেন।’ সর্বশেষ মুসলিম এক সেনা সদস্যের পিতা-মাতার বক্তব্য নিয়ে ট্রাম্প যে মন্তব্য করেছেন, তার প্রতি ইঙ্গিত করে এসব কথা বলেন ওবামা।
