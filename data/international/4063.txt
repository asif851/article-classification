
তাইওয়ানের রাজধানী তাইপের কাছে নদীতে ট্রান্স-এশিয়ার একটি বিমান পড়ে যাওয়ার ঘটনায় কমপক্ষে ১২ জন নিহত হয়েছেন। আজ বুধবার স্থানীয় সময় বেলা ১১টার দিকে এ দুর্ঘটনা ঘটে।বিবিসি অনলাইনের খবরে জানানো হয়, অভ্যন্তরীণ আকাশপথে চলাচলকারী এটিআর ৭২-৬০০ বিমানটি ৫৮ আরোহী নিয়ে নদীতে পড়ার আগে একটি সেতুর সঙ্গে ধাক্কা খায়। পরে ভেতর থেকে এসব লাশ উদ্ধার করা হয়। মৃতের সংখ্যা বাড়তে পারে।কিলাং নদীতে বিমানটি অর্ধনিমজ্জিত অবস্থায় রয়েছে। উদ্ধারকারীরা বিমানটিকে কেটে ভেতরে আটকে পড়া আরোহীদের বের করছে।কর্তৃপক্ষ জানায়, এ ঘটনায় ১৬ ব্যক্তি আহত হয়েছেন। তাঁদের অনেককে হাসপাতালে পাঠানো হয়েছে। ওই বিমানের ৩০ আরোহী এখনো নিখোঁজ রয়েছেন।
আরও পড়ুন..তাইওয়ানে ৫৮ যাত্রী নিয়ে বিমান নদীতে
