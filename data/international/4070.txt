
শান্তিতে নোবেলজয়ী পাকিস্তানি ছাত্রী মালালা ইউসুফজাই যুক্তরাজ্যে জাতীয় পর্যায়ের মাধ্যমিক পরীক্ষায় (জিসিএসই) উচ্চ নম্বর পেয়েছেন। তাঁর বাবা জিয়াউদ্দিন গতকাল শুক্রবার এক টুইটার বার্তায় এ খবর জানিয়েছেন। তিনি ছয়টি বিষয়ে ‘এ*’ গ্রেড পেয়েছেন, যা কারও পক্ষে সম্ভাব্য সর্বোচ্চ সাফল্য। এ ছাড়া তিনি চারটি বিষয়ে ‘এ’ পেয়েছেন। নারী শিক্ষা আন্দোলনের কর্মী মালালা তিন বছর আগে তালেবান জঙ্গি হামলার শিকার হন। এখন তিনি ইংল্যান্ডের বার্মিংহামের একটি বিদ্যালয়ের ছাত্রী।এএফপি
