
পোল্যান্ডের স্বাধীনতা দিবসের অনুষ্ঠান চলাকালে গত সোমবার ব্যাপক সংঘর্ষ হয়েছে। রাজধানী ওয়ারশতে সংঘর্ষে বেশ কয়েকজন আহত হয়েছে। প্রথম বিশ্বযুদ্ধের শেষে স্বাধীনতা লাভ করে পোল্যান্ড। এ উপলক্ষে প্রতিবছর ১১ নভেম্বর দেশটির স্বাধীনতা দিবস হিসেবে উদ্যাপিত হয়। দেশটির কট্টর ডানপন্থী ও জাতীয়তাবাদী আন্দোলনের সমর্থকেরা গতকাল স্বাধীনতা দিবসের শোভাযাত্রা বের করে। প্রধান শোভাযাত্রাটি থেকে একদল যুবক বের হয়ে গিয়ে যানবাহনে হামলা চালায়। তারা কয়েকটি গাড়িতে আগুন ধরিয়ে দেয়। এ ছাড়া রাশিয়ার দূতাবাসে হামলার চেষ্টা করে। বিবিসি।
