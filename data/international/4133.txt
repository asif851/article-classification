
সৌদি আরবের মিনায় গত বৃহস্পতিবার পবিত্র হজ পালনকালে পদদলিত হওয়ার ঘটনায় মৃত হাজির সংখ্যা বেড়ে দাঁড়িয়েছে ৭৬৯ জনে। আজ শনিবার এ কথা জানানো হয়েছে। এ ঘটনায় আহত হয়েছেন অনেকে। সৌদি আরবের সিভিল ডিফেন্সের পরিচালকের দপ্তরের বরাত দিয়ে এএফপির খবরে বলা হয়েছে, হজের শেষ পর্যায়ের আনুষ্ঠানিকতা মিনার বড় জামারাকে (বড় শয়তান) লক্ষ্য করে কঙ্কর মারতে যাওয়ার পথে পদদলিত হয়ে এ হতাহতের ঘটনা ঘটে। এএফপির খবরে বলা হয়েছে, পদদলিত হওয়ার ঘটনায় এখন পর্যন্ত ইরানের অন্তত ১৩৬, মরক্কোর (স্থানীয় গণমাধ্যমের খবর অনুযায়ী) ৮৭, ক্যামেরুনের অন্তত ২০, নাইজারের অন্তত ১৯, ভারতের ১৪, মিসরের ১৪, আইভরি কোস্ট ১৪ ও নিখোঁজ ৭৭, পাকিস্তানের ৯, চাদের ১১, সোমালিয়ার (স্থানীয় গণমাধ্যমের খবর অনুযায়ী) ৮, সোমালিয়া ৮, আলজেরিয়ার ৭, সেনেগালের ৫, তানজানিয়ার ৪, ইন্দোনেশিয়ার ৩, কেনিয়ার ৩, নাইজেরিয়ার ৩, নেদারল্যান্ডসের ১ একজনের মৃত্যু হয়েছে।
