
যুক্তরাজ্যে গার্ডিয়ান পত্রিকার পরিচালিত এক নতুন জনমত জরিপে প্রধানমন্ত্রী ডেভিড ক্যামেরনের রক্ষণশীল দলের চেয়ে এড মিলিব্যান্ডের লেবার দল জনসমর্থনে ৭ শতাংশ এগিয়ে রয়েছে। ফিলিস্তিনের গাজা ইস্যুতে ক্যামেরন সরকারের নীতির সমালোচনা করে মন্ত্রিসভা থেকে পররাষ্ট্র প্রতিমন্ত্রী সাইয়েদা ভার্সির পদত্যাগ এবং আগামী বছরের সাধারণ নির্বাচনে বরিস জনসনের ফিরে আসার ইঙ্গিতের প্রেক্ষাপটে গার্ডিয়ান গত শুক্রবার থেকে রোববারের মধ্যে এ জরিপ চালায়। এর ফলাফল অনুযায়ী লেবার দলের প্রতি জনসমর্থন ৫ শতাংশ বেড়ে ৩৮ শতাংশে দাঁড়িয়েছে। আর রক্ষণশীল দলের প্রতি জনসমর্থন ৩ শতাংশ হ্রাস পেয়ে দাঁড়িয়েছে ৩১ শতাংশে। আগের এক জরিপে লেবার দলের (৩৩%) চেয়ে ১ শতাংশ বেশি জনসমর্থন নিয়ে এগিয়ে ছিল ক্যামেরনের দল (৩৪%)।দ্য গার্ডিয়ান
