
রাশিয়ার ভূখণ্ডভুক্ত উত্তর মেরু অঞ্চলে নরিলস্ক নিকেল শিল্প এলাকার কাছে একটি নদীর পানি রক্তের মতো লাল হয়ে গেছে। এর কারণ নির্ণয় করার চেষ্টা করছেন রাশিয়ার পরিবেশবিষয়ক তদন্তকারীরা।দালদিয়ান নামের ওই নদীর রক্ত-লাল পানির ছবি রাশিয়ার গণমাধ্যমে ব্যাপকভাবে প্রচারিত হয়েছে। সরকারি একটি দৈনিকের প্রতিবেদনে বলা হয়েছে, কারখানার পাইপলাইন ছিদ্র হয়ে কপার-নিকেলের ঘনীভূত বর্জ্য নদীতে গিয়ে পড়ার কারণে পানির রং পরিবর্তন হতে পারে।নরিলস্ক নিকেল ধাতব পদার্থ নিকেল ও প্যালাডিয়াম উৎপাদনকারী বিশ্বের বৃহত্তম প্রতিষ্ঠান। প্রতিষ্ঠানটির প্রেসিডেন্ট হলেন রাশিয়ার প্রেসিডেন্ট ভ্লাদিমির পুতিন। সোভিয়েত আমলে সাইবেরিয়ার ক্রাশনুইয়ার্স্ক অঞ্চলের তাইমির উপদ্বীপে এই কারখানার বিশাল চুল্লি নির্মাণ করা হয়। দালদিয়ান নদীর কাছে খননকারী কোম্পানির নাদেঝদা নামের স্থাপনা রয়েছে। কোম্পানির কর্মকর্তারা জানিয়েছেন, তাঁদের কারখানা থেকে কোনো নদী দূষণ হচ্ছে কি না, সে ব্যাপারে তাঁরা কিছু জানেন না।
 
