
ভারতের প্রধানমন্ত্রী নরেন্দ্র মোদি ও প্রতিরক্ষা মন্ত্রী মনোহর পারিকরকে হত্যার হুমকি দিয়েছে জঙ্গি সংগঠন ইসলামিক স্টেট (আইএস)। হুমকি দিয়ে পাঠানো চিঠির কপি গোয়া পুলিশ রাজ্যের সব পুলিশ স্টেশনে পাঠিয়েছে। এটি পাঠানো হয়েছে সন্ত্রাসবিরোধী স্কোয়াডেও।
নাম প্রকাশে অনিচ্ছুক এক জ্যেষ্ঠ কর্মকর্তা বার্তা সংস্থা পিটিআইকে বলেন, পোস্টকার্ডে লেখা হুমকির চিঠিটি গত সপ্তাহে গোয়ার রাজ্য সচিবালয়ে এসে পৌঁছায়। রাজ্য পুলিশের সবগুলো সংস্থা এই চিঠির ব্যাপারে তদন্ত করছে। শিগগিরই এর উৎ​স সম্পর্কে জানা যাবে। পোস্টকার্ডটির নিচে আইএসের নাম লেখা আছে বলে ওই কর্মকর্তা নিশ্চিত করেছেন।
ওই চিঠিতে দেশে গরু কোরবানি নিষিদ্ধ করার বিষয়ে ক্ষোভ প্রকাশ করা হয়।
