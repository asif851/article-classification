
টরন্টো পিয়ারসন এয়ারপোর্ট থেকে সান উইং সংস্থার একটি যাত্রীবাহী উড়োজাহাজ পানামা যাওয়ার পথে বোমা দিয়ে উড়িয়ে দেওয়ার ভয় দেখানোর অপরাধে আলী শাহী নামের এক যাত্রীকে রয়াল মাউন্টেড পুলিশ স্থানীয় সময় ২৫ জুলাই সকালে গ্রেপ্তার করেছে। তাঁর বিরুদ্ধে বোমা হামলার হুমকি দিয়ে তামাশা করা, রাষ্ট্রীয় সম্পদের ক্ষতিসাধন এবং বিমানযাত্রীদের নিরাপত্তা বিঘ্নিত করাসহ চারটি অভিযোগ আনা হয়েছে। বিমানটিতে ১৮১ জন যাত্রী ছিল।
২৫ জুলাই সকাল সাড়ে সাতটায় সান উইং বিমানটি টরন্টো পিয়ারসন বিমানবন্দর ত্যাগ করার পরপরই আলী শাহী একজন কানাডীয় যাত্রী বিমানে ১০টি বোমা আছে এবং রিমোট কন্ট্রোল দিয়ে বিমানটি উড়িয়ে দিতে পারে এ কথা চিৎকার করে বলতে থাকে। এর পরপরই বিমানটি ভার্জিনিয়ার আকাশে পৌঁছালে জরুরি সংকেত পেয়ে যুক্তরাষ্ট্রের ওহাইও থেকে দুটি এফ-১৬ বিমান ছুটে আসে এবং কানাডীয় সান উইং বিমানকে প্রহরা দিয়ে টরন্টো পৌঁছে দেয়। 
