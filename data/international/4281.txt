
নিজের জন্মদিনে পরার জন্য পাক্কা চার কেজি সোনা দিয়ে শার্ট তৈরি করিয়েছেন ভারতের মহারাষ্ট্রের রাজনীতিক পঙ্কজ প্রকাশ।শার্টটি তৈরিতে খরচ হয়েছে দেড় কোটি রুপি। মুম্বাইয়ের ২০ জন কারিগর নিয়ে গঠিত বিশেষ একটি দল এই শার্ট তৈরি করতে তিন হাজার ২০০ ঘণ্টা কাজ করেছে।খবর এনডিটিভির।মহারাষ্ট্র রাজ্যের ইয়েলোয়া মিউনিসিপ্যাল করপোরেশনের সদস্য হিসেবে দায়িত্ব পালন করছেন পঙ্কজ প্রকাশ। তিনি রাজ্যের সাবেক মুখ্যমন্ত্রী শারদ পাওয়ারের দল ন্যাশনালিস্ট কংগ্রেস পার্টির সঙ্গে যুক্ত। মাত্র অষ্টম শ্রেণি পর্যন্ত পড়ে বিদ্যালয় ছেড়ে দেন পঙ্কজ। পেশায় তৈরি পোশাক ব্যবসায়ী পঙ্কজের ৪৫তম জন্মদিন ছিল গতকাল শুক্রবার।জন্মদিনের অনুষ্ঠানে তিনি নিমন্ত্রণ করেন মহারাষ্ট্রের পর্যটনমন্ত্রীসহ অন্তত ১২ জন বিধায়ককে।পঙ্কজ মহামূল্য শার্টটি পরে ইতিমধ্যে মুম্বাইয়ের সিদ্ধিবিনায়ক মন্দিরে গিয়েছিলেন। এ সময় দেড় কোটি রুপির সোনার শার্ট দেখতে কৌতূহলী অনেকেই ভিড় জমান। প্রকাশ বলেন, ‘সোনার প্রতি আমার দুর্বলতা শিশুকাল থেকেই। তাই জন্মদিন উপলক্ষে এই শার্ট তৈরি করিয়েছি।’
