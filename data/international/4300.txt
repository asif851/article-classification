
পশ্চিমবঙ্গের বর্ধমানের খাগড়াগড়ের বোমা বিস্ফোরণের সন্দেহভাজন ১৬ জঙ্গির এখনো খোঁজ পায়নি ভারতের জাতীয় তদন্ত সংস্থা (এনআইএ)।
গত ২ অক্টোবর ওই বিস্ফোরণের পর রহস্য উদঘাটনে তদন্তে নামে এনআইএ। তদন্তে ৩৩ জঙ্গির নাম উঠে আসে। তাদের মধ্যে ১৭ জঙ্গিকে গ্রেপ্তার করা হলেও বাকি ১৬ জনের খোঁজ পায়নি এনআইএ।
এর আগে ওই জঙ্গিদের মধ্যে প্রথম শ্রেণির ১২ জঙ্গিকে ধরিয়ে দিতে পুরস্কার ঘোষণা করে এনআইএ। তাদের মধ্যে পাঁচজনকে গ্রেপ্তার করা হলেও সাতজনের খোঁজ মেলেনি। গোয়েন্দাদের ধারণা, তারা নেপাল ও বাংলাদেশে পালিয়ে যেতে পারে।
