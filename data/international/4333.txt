
যুক্তরাষ্ট্রভিত্তিক ওয়েবসাইট  সাইট ইনটেলিজেন্স জঙ্গি সংগঠন ইসলামিক স্টেটের (অাইএস) এক অাত্মঘাতী বাংলাদেশি হামলাকারীর ছবি প্রকাশ করেছে। সাইট ইনটেলিজেন্সের ওয়েবসাইটে  অস্ত্র হাতে ওই  ব্যক্তির ছবি প্রকাশ করেছে। ছবিতে দেখা যাচ্ছে, ওই ব্যক্তির মুখে দাড়ি, চোখে চশমা ও মাথায় কাপড় জড়ানো। অস্ত্র হাতে নিয়ে তিনি একটি গাড়ির সামনের আসনে বসে আছেন। সাইট ইনটেলিজেন্সের পক্ষ থেকে বলা হচ্ছে, ইসলামিক স্টেটের (আইএস) সহযোগী ফুরাত মিডিয়ায় এই ছবি ও ভিডিও প্রকাশ করেছে। এতে বলা হচ্ছে, এই ব্যক্তি একজন বাঙালি আত্মঘাতী বোমা হামলাকারী। ওই ব্যক্তি তার দেশের মুসলমানদের জিহাদে অংশ নিতে দেশত্যাগ অথবা বাংলাদেশে এককভাবে হামলা (লোন উলফ অ্যাটাক) চালাতে আহ্বান জানান।
সাইট ইনটেলিজেন্স ওয়েবসাইট বিশ্বজুড়ে জঙ্গি তৎপরতার খবরাখবর সংগ্রহ এবং সেগুলো প্রকাশ করে।সাইটের ওয়েবসাইটে অস্ত্রধারী ওই ব্যক্তির নাম-পরিচয় কিছু উল্লেখ করা হয়নি। এ ছাড়া তিনি কোথায় ও কখন মারা যান—এসব বিষয়ে কোনো তথ্য দেওয়া হয়নি।
