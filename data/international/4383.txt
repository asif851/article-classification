
অ্যাকশন ছবি ‘স্নেকস ইন আ প্লেন’-এর মতো ঘটনাটি ঘটে। মেক্সিকোর অ্যারিম্যাক্সিকো এয়ারলাইসনের একটি উড়োজাহাজে প্রথম শ্রেণির যাত্রীদের সামনে ঝপাৎ করে একটি সাপ এসে পড়ে। মাথার ওপর লাগেজ রাখার খোপ থেকে বেরিয়ে আসে ওই সবুজ সাপ।
আজ মঙ্গলবার এএফপি ও রয়টার্সের খবরে জানানো হয়, উড়োজাহাজে থাকা টরিয়েন শহরের এক শিক্ষক এ দৃশ্যের ভিডিও টুইটারে পোস্ট করেন।
প্রাণী বিশেষজ্ঞ হুয়ান কার্লোস গোমেজ হুয়ারেজ বলেন, ভিডিও দেখে এটা স্পষ্ট যে সাপটি বিষধর ছিল না।
এ ঘটনায় কোনো যাত্রী আহত হয়নি। তবে অনেকে আতঙ্কিত হয়ে পড়েন। আর সাপ দেখে ভড়কে যাওয়া খুবই স্বাভাবিক বলে মনে করেন গোমেজ।
অ্যারিম্যাক্সিকো কর্তৃপক্ষ জানিয়েছে, ঘটনা জানার পরপরই ট্রাফিক কন্ট্রোলাররা টরিয়েন শহর থেকে আসা বিমানটিকে রাজধানীতে অবতরণ করার সুযোগ দেয়। আর সাপটি কীভাবে বিমানে এল, তা তদন্ত করে দেখা হচ্ছে।
