
একই পরিবারের ১০ জন তাঁরা। ইংরেজি নববর্ষ উদ্যাপনে সিঙ্গাপুর যেতে এয়ারএশিয়ার ফ্লাইট কিউজেড-৮৫০১-এর টিকিট কিনেছিলেন। তবে শেষ পর্যন্ত ওঠা হয়নি ওই ফ্লাইটে। এভাবেই ভাগ্যক্রমে বেঁচে গেছে ইন্দোনেশীয় ওই পরিবারটি। খবর এএফপির।ফ্লাইট কিউজেড-৮৫০১ গত রোববার ইন্দোনেশিয়া থেকে ১৬২ আরোহী নিয়ে সিঙ্গাপুর যাওয়ার পথে নিখোঁজ হয়।১০ জনের একজন ৩৬ বছর বয়সের ক্রিস্টিনাওয়াতি। তিনি জানান, নিজের পরিবার, মা এবং ছোট ভাইয়ের পরিবার মিলে তাঁরা ১০ জন সিঙ্গাপুরে যাচ্ছিলেন। তাঁরা অবশ্য এয়ারএশিয়ার সকাল সাড়ে সাতটার টিকিট কিনেছিলেন। তবে এয়ারলাইন কর্তৃপক্ষ তা পরিবর্তন করে দুই ঘণ্টা পরের ফ্লাইট কিউজেড-৮৫০১ যাওয়ার ব্যবস্থা করে। বিষয়টি জানাতে তারা ই-মেইল পাঠানোর পাশাপাশি ফোনও করে। কিন্তু ই-মেইলটি ক্রিস্টিনাওয়াতিদের নজরে আসেনি, তাঁরা কেউ ফোনও ধরতে পারেননি।ক্রিস্টিনাওয়াতি বলেন, ‘আমরা সাড়ে সাতটার ফ্লাইট ধরতে সেভাবেই বিমানবন্দরে পৌঁছাই। তখন আমাদের জানানো হয়, ফ্লাইটের সময় পরিবর্তন করে পাঁচটায় দেওয়া হয়েছিল, যেটি দুই ঘণ্টা আগেই ছেড়ে গেছে। নতুন টিকিটের ব্যবস্থা করা হচ্ছে, এমন সময় কিউজেড-৮৫০১ নিখোঁজ হওয়ার খবর পাই।’
