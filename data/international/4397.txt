
পাকিস্তানে জঙ্গি হামলার জবাব দিতে নিরাপত্তারক্ষীদের অভিযানে ১৫ জঙ্গি নিহত হয়েছে।
আজ রোববার টাইমস অব ইন্ডিয়ার খবরে জানানো হয়, দেশটির উত্তর-পশ্চিমাঞ্চলের কেন্দ্রশাসিত উপজাতি-অধ্যুষিত খুররাম এজেন্সির একটি নিরাপত্তাচৌকিতে জঙ্গিরা হামলা চালায়। এতে এক নিরাপত্তারক্ষী আহত হন। এর জবাব দিতে নিরাপত্তারক্ষীরা পাল্টা অভিযান চালান। এতে ১৫ জঙ্গি নিহত হয়। অন্য জঙ্গিরা সীমান্ত পার হয়ে আফগানিস্তানে পালিয়ে যায়।
