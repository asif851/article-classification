
ভারতের বিহারের জেহানাবাদ জেলায় সরকারি এক বিদ্যালয়ের ১২ বছরের শিক্ষার্থী অধ্যক্ষসহ চার শিক্ষকের দ্বারা গণধর্ষণের শিকার হয়েছে বলে অভিযোগ পাওয়া গেছে। পুলিশের বরাত দিয়ে পিটিআই আজ মঙ্গলবার এ খবর জানিয়েছে।
উপবিভাগীয় পুলিশ কর্মকর্তা পি কে শ্রীবাস্তব বলেন, কাকো মাধ্যমিক বিদ্যালয়ের অধ্যক্ষ অজু আহমেদ এবং তিন শিক্ষক অতুল রহমান, আবদুল বারী ও মো. শাখাওয়াত গত রোববার বিদ্যালয় ভবনে মেয়েটিকে একা পেয়ে এ ঘটনা ঘটান। এই চারজনের নামে মেয়েটির মা থানায় মামলা করেছেন। পুলিশ আসামিদের খুঁজছে।
পুলিশ বলছে, সাধারণত ওই বিদ্যালয়ে রোববার ছুটি থাকে। তবে অধ্যক্ষের মৌখিক নির্দেশে এ রোববার বিদ্যালয়টি খোলা ছিল। রোববারের বদলে অধ্যক্ষ শুক্রবার বিদ্যালয়ে ছুটি ঘোষণা করেছিলেন।
