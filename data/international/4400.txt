
মিয়ানমারের সংবিধানের একটি ধারা বহাল রাখার পক্ষে রায় দিয়েছে পার্লামেন্টের একটি কমিটি৷ এর ফলে দেশটির গণতন্ত্রপন্থী নেত্রী শান্তিতে নোবেলজয়ী অং সান সু চি প্রেসিডেন্ট পদে লড়তে পারবেন না৷ খবর বিবিসি ও আল-জাজিরার৷সংবিধানের ওই ধারায় বলা আছে, মিয়ানমারের নাগরিক নন, এমন স্বামী বা সন্তান থাকলে, সংশ্লিষ্ট ব্যক্তি দেশের প্রেসিডেন্ট বা ভাইস প্রেসিডেন্ট পদের জন্য প্রার্থী হতে পারবেন না৷ সু চির স্বামী ও সন্তানেরা যুক্তরাজ্যের নাগরিক৷ওই ধারা পরিবর্তনের বিষয়ে পার্লামেন্টের যে কমিটিকে দায়িত্ব দেওয়া হয়েছিল, তার সদস্য ৩১ জন৷ ২৬ জন ওই ধারায় পরিবর্তন আনার বিরুদ্ধে ভোট দিয়েছেন৷ গত সপ্তাহে ভোটাভুটি হলেও বিষয়টি গোপন রাখা হয়েছিল৷ তবে কমিটির একজন সদস্য বার্তা সংস্থা এপির কাছে বিষয়টি প্রকাশ করে দেন৷
