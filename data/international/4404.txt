
ভারতে নব্বইয়ের দশকের আলোচিত শিখ হত্যাকাণ্ডের ঘটনার দায় থেকে প্রধানমন্ত্রী মনমোহন সিং মুক্ত, অর্থমন্ত্রী মনমোহন সিং নন। গত মঙ্গলবার দেওয়া এক রুলিংয়ে যুক্তরাষ্ট্রের ডিস্ট্রিক্ট অব কলাম্বিয়ার ডিস্ট্রিক্ট জজ জেমস বোয়াসবার্গ বলেন, সাবেক কোনো রাষ্ট্রপ্রধানকে দায়িত্বে থাকাকালে কোনো কর্মকাণ্ডের জন্য মামলায় জড়ানো মার্কিন আইনে নিষিদ্ধ। তবে সরকারের অন্য পদে থাকার সময় নেওয়া সিদ্ধান্তের জন্য সেটা সম্ভব। যুক্তরাষ্ট্রে বসবাসকারী ইন্দ্রজিত সিং এক মামলায় দাবি করেন, ১৯৯১ থেকে ১৯৯৬ সাল পর্যন্ত অর্থমন্ত্রী থাকাকালে মনমোহন পাঞ্জাবে কয়েকটি সন্ত্রাসবিরোধী অভিযানে অর্থ বরাদ্দ করেছিলেন। রয়টার্স
