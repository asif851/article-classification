
পাকিস্তানের প্রধানমন্ত্রী নওয়াজ শরিফসহ পাঁচ রাজনীতিকের বিরুদ্ধে আদালত অবমাননার অভিযোগ এনে গতকাল বৃহস্পতিবার একটি পিটিশন দা​খিল করা হয়েছে৷ বিদেশে অর্থ গচ্ছিত রাখার অভিযোগসংক্রান্ত একটি মামলার নোটিশ গ্রহণ করতে অস্বীকৃতি জানানোয় এই পিটিশন দাখিল করা হয়৷ খবর ডনের৷লাহোর হাইকোর্টে পিটিশনটি দাখিল করেছেন আইনজীবী জাভেদ ইকবাল জাফরি৷ এতে নওয়াজ ছাড়াও তাঁর স্ত্রী কুলসুম নওয়াজ, ছেলে হোসাইন নওয়াজ, পাকিস্তান মুসলিম লিগ (কিউ) দলের প্রধান সুজাত হোসাইন এবং দলের জ্যেষ্ঠ নেতা ও সাবেক বাণিজ্যমন্ত্রী হুমায়ন আখতার খানের বিরুদ্ধে অভিযোগ আনা হয়েছে৷৯ মে জারি করা নোটিশ গ্রহণ করতে এই পাঁচজন অস্বীকৃতি জানিয়েছেন৷ বিদেশে গচ্ছিত সম্পদ ফিরিয়ে আনার নির্দেশনা চেয়ে একটি পিটিশনের পরিপ্রেক্ষিতে ওই নোটিশ দেওয়া হয়৷ সম্পদ ফিরিয়ে আনার আদেশ আদালতের নির্দেশনা চেয়ে ওই পিটিশনটি দাখিল করা হয়েছিল ১৯৯৬ সালে৷ 
