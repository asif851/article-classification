
মানব দেহের ক্ষতিগ্রস্ত কোষ সহজে ও অল্প খরচে প্রতিস্থাপন করা যাবে। গবেষকরা দাবি করেছেন, তারা আদিম অর্থাত্ প্রাথমিক পর্যায়ের স্ট্রেম সেল তৈরি করে ফেলেছে। এর ফলে আহত ব্যক্তিদের শরীরে নতুন অঙ্গ সহজে প্রতিস্থাপন করা যাবে। 
বিজ্ঞানিদের এ দাবির ফলে স্টেম সেল গবেষণার ক্ষেত্রে নতুন যুগের সূচনা হতে যাচ্ছে। বিজ্ঞানীদের দাবি, যাদের দেহের টিস্যুগুলো ক্ষতিগ্রস্ত হয় সেগুলো আবার আগের অবস্থায় ফিরিয়ে নেওয়া সম্ভব। এক গবেষণায় তারা এগুলো পেয়েছেন বলে দাবি করছেন। তারা দেখেছেন, খুব সহজ এবং সস্তা একটি উপায় তারা খুঁজে পেয়েছেন।
বিশেষজ্ঞরা গবেষণায় দেখেছেন, ভবিষ্যতে ক্ষতিগ্রস্ত মানব দেহের কোষ প্রতিস্থাপন বা অসুস্থ এবং আহত ব্যক্তিদের শরীরে নতুন অঙ্গ প্রতিস্থাপন সহজ হবে।
ইউনিভার্সিটি কলেজ অব লন্ডনের চেরিস মাসন বলেছেন, ‘এটা সবচেয়ে সহজ, সস্তা এবং দ্রুত কাজ করবে।’ তবে তিনি স্ট্রেম সেল গবেষণার ওই কাজে জড়িত নন।
রয়টার্সের খবরে বলা হয়েছে, আজ বুধবার নেচার জার্নালে এ নিয়ে দুটো প্রতিবেদন প্রকাশিত হয়েছে। জাপানের রিকেন সেন্টার ফর ডেভেলপমেন্ট বাইলোজি এবং মার্কিন যুক্তরাষ্ট্রের ব্রিগহাম অ্যান্ড ওমেনস হসপিটাল অ্যান্ড হাভার্ড মেডিকেল স্কুল-এ গবেষণা হয়েছে। 
