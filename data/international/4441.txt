
ইউরোপীয় ইউনিয়নভুক্ত (ইইউ) দেশগুলো থেকে আসা অভিবাসীদের ব্যাপারে কড়াকড়ি আরোপ করা হবে কি না, সে বিষয়ে সিদ্ধান্ত নিতে গতকাল রোববার গণভোট হয়েছে সুইজারল্যান্ডে।এ গণভোটের কারণে ইইউয়ের সঙ্গে দেশটির বিরোধ সৃষ্টি হওয়ার ঝুঁকি রয়েছে। সুইজারল্যান্ড ইইউয়ের অন্তর্ভুক্ত না হলেও দেশটি এ সংস্থার কয়েকটি সদস্যদেশ দিয়ে ঘেরা এবং ইইউয়ের সঙ্গেই তার অধিকাংশ বাণিজ্য হয়। গণভোটের প্রস্তাবক ও পার্লামেন্টের বৃহত্তম দল সুইস পিপলস পার্টি বলেছে, ইইউ নাগরিকদের জন্য অভিবাসনের দুয়ার পুরোপুরি খুলে দেওয়া ছিল একটি বড় ভুল।১৯৯৯ সালে এ বিষয়ে ইইউ- সুইজারল্যান্ড চুক্তি হয়। ২০০৭ সাল থেকে সুইজারল্যান্ডের চাকরির বাজারে ইইউভুক্ত দেশগুলোর সমান অধিকার। এএফপি।
