
ডেনমার্কের রাজধানী কোপেনহেগেনে দুজনকে হত্যা করা বন্দুকধারীর সন্দেহভাজন দুই সহায়তাকারীকে আটক করা হয়েছে। গতকাল সোমবার কোপেনহেগেনের পুলিশ এ কথা জানিয়েছে। বিবৃতিতে পুলিশ জানায়, আটক করা ওই দুই ব্যক্তি কোপেনহেগেনের একটি সাংস্কৃতিক কেন্দ্রে হামলা চালানো বন্দুকধারীকে সহযোগিতা করেছিল বলে সন্দেহ করা হচ্ছে। শনিবার ওই সাংস্কৃতিক কেন্দ্রে বন্দুকধারীর গুলিতে নিহত হন ৫৫ বছর বয়সী এক ব্যক্তি। পরদিন রোববার ভোরে রাজধানীর মধ্যাঞ্চলে ইহুদিদের উপাসনালয় সিনাগগের বাইরে গুলিতে নিহত হয় এক ইহুদি কিশোর।
এএফপি
