
ভারতের বিখ্যাত স্থাপত্য নিদর্শন সপ্তদশ শতকে তৈরি তাজমহলের গায়ে সবুজ রঙের ছোপ পড়ছে। পাশের যমুনা নদীর দূষণে সেখানে সৃষ্ট কাইরোনোমিড জাতীয় মাছির আক্রমণেই মুঘল সম্রাট শাহজাহানের প্রেমের অনন্য এই নিদর্শনের এমন দুর্দশা।পরিবেশবাদী ডি কে জোসি বলেন, কাইরোনোমিড মাছির প্রবল আক্রমণেই তাজমহলের সাদা মার্বেল দিন দিন হয়ে উঠছে সবুজ। এই মাছির ব্যাপকহারে জন্ম হয় চরম দূষিত যমুনা নদীতে। এরা বিষ্ঠা ত্যাগ করে তাজমহলের গায়ে। সে থেকেই ওই সবুজ ছোপ।তাজমহলের এই সৌন্দর্যহানি রুখতে ব্যবস্থা নিতে গ্রিন ট্রাইব্যুনালে মামলা করেছেন ডি কে জোসি। তিনি বলেন, অন্তত ৫২টি নর্দমা দিয়ে দূষিত পানি পড়ছে যমুনা নদীতে।
