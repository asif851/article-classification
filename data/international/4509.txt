
বিজেপির সংসদীয় দলের সঙ্গে এক বৈঠকে দলের আইনপ্রণেতাদের করণীয় বিষয়ে নানা দিকনির্দেশনা দিয়েছেন নরেন্দ্র মোদি। আজ শুক্রবার অনুষ্ঠিত এ বৈঠকে দলের আইনপ্রণেতাদের আটটি গুরুত্বপূর্ণ উপদেশ দিয়েছেন তিনি। সেগুলো হলো—
১. আত্মতুষ্টিতে ভোগা যাবে না।
২. তৃণমূলের সঙ্গে যোগাযোগ রাখতে হবে। লোকজনের সঙ্গে সংযোগ রক্ষা করে সরকারের বার্তা তৃণমূলে পৌঁছে দিতে হবে।
৩. আমার পা ছুঁয়ে প্রণাম করা যাবে না। তোষামোদী বন্ধ করতে হবে।
৪. পার্লামেন্টের কার্যক্রম স্বাভাবিক রাখতে সাহায্য করুন। পার্লামেন্ট ভবনের মর্যাদা রক্ষায় নিয়মিত অধিবেশনে যোগ দিতে হবে।
৫. পার্লামেন্টে বিতর্কের সময় উপস্থিত থাকুন। এতে ভালো শেখার সুযোগ থাকবে।
৬. নিজেদের ঘরোয়া কাজগুলো সঠিকভাবে করতে হবে। পার্লামেন্টে বিতর্কে অংশ নেওয়ার আগে ভালোভাবে জেনে আসতে হবে।
৭. নিজ এলাকা বা সংসদীয় আসনের সমস্যাগুলো গণমাধ্যমের মাধ্যমে তুলে ধরতে হবে। দলের মুখপাত্র হিসেবে কাজ করা যাবে না।
৮. পার্লামেন্টারিয়ান হিসেবে কঠোর পরিশ্রম করতে হবে।
