
মহাকাশ গবেষণাযান নিউ হরাইজোনসের পাঠানো প্লুটো গ্রহপৃষ্ঠের প্রথম ছবি প্রকাশ করেছে যুক্তরাষ্ট্রের মহাকাশ গবেষণা সংস্থা নাসা। নাসা বলেছে, গত জুলাই মাসে তোলা এ ছবিগুলোর মান খুবই উন্নত হওয়ায় খুব স্পষ্ট। সৌরজগতের দূরতম গ্রহটির মাত্র ১২ হাজার ৫০০ কিলোমিটার দূর থেকে ছবিগুলো তোলা হয়। এতে প্লুটোপৃষ্ঠের পাহাড়, আগ্নেয়গিরির জ্বালামুখ ও বরফে ঢাকা মসৃণ প্রান্তর স্পষ্টভাবে দেখা যাচ্ছে। ২০০৬ সালের ১৯ জানুয়ারি নাসা নিউ হরাইজোনস গবেষণা যানটি উৎক্ষেপণ করেছিল।বিবিসি।
