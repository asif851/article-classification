
আফগানিস্তানের প্রেসিডেন্ট হামিদ কারজাই চলতি সপ্তাহে নির্ধারিত ভারত সফরকালে সম্ভাব্য অস্ত্র চুক্তি নিয়ে আলোচনার পরিকল্পনা করছেন। পাকিস্তানের সঙ্গে সীমান্ত (ডুরান্ড লাইন) ও জঙ্গি হামলা নিয়ে উত্তেজনার প্রেক্ষাপটে আফগান প্রেসিডেন্ট নয়াদিল্লি যাচ্ছেন।
কারজাইয়ের মুখপাত্র আইমাল ফাইজি বলেন, আফগানিস্তান ইতিমধ্যে ভারতের সঙ্গে একটি কৌশলগত চুক্তি সম্পাদন করেছে। ওই চুক্তির ভিত্তিতে আফগানিস্তানকে সামরিক খাতসহ বিভিন্ন ব্যাপারে ভারত সহযোগিতা করছে। সামরিক ঘাটতির ব্যাপারে ভারতের সাহায্য চাওয়া হবে। রয়টার্স।
