
সম্পূর্ণ সৌরশক্তিতে চালিত বিমান ‘সোলার ইমপালস টু’ প্রথম বিশ্বভ্রমণের অংশ হিসেবে গতকাল বুধবার ভারত থেকে আবার আকাশে উড়েছে। গুজরাটের আহমেদাবাদ শহর থেকে বারানসি হয়ে গতকালই মিয়ানমারে পৌঁছানোর কথা ছিল এটির। আবুধাবি থেকে গত ৯ মার্চ যাত্রা শুরু করে উড়োজাহাজটি ওমান হয়ে ভারতে পৌঁছায় ১০ মার্চ। খারাপ আবহাওয়া ও ‘লাল ফিতার দৌরাত্ম্যের’ কারণে ভারত ছাড়তে দেরি হয়। বারানসির উদ্দেশে যাত্রার আগে পাইলট সাংবাদিকদের বলেন, ‘গত পাঁচ দিন আমাদের কাগজপত্রের জন্য দৌড়াতে হয়েছে। প্রতিদিনই তাঁরা বলেছেন, আজ নয় আগামীকাল।’ মিয়ানমার ও চীন হয়ে প্রশান্ত মহাসাগর পাড়ি দিয়ে যুক্তরাষ্ট্রে যাবে বিমানটি। এএফপি
