
প্রতিবছর সারা বিশ্বের বিভিন্ন প্রান্তে সুন্দরী প্রতিযোগিতার আয়োজন করা হয়ে থাকে। এবারও এর ব্যতিক্রম হয়নি। ২০১৫ সালে বিশ্ব সুন্দরীসহ বিশ্বের বিভিন্ন দেশে বেশ কয়েকটি সুন্দরী প্রতিযোগিতা থেকে সেরা সুন্দরী নির্বাচিত করা হয়েছে। ছিল ব্যতিক্রমী সুন্দরী নির্বাচনেরও প্রতিযোগিতা। এ ছাড়া টানা ৪২ বছর পর এবার ইরাক সুন্দরী প্রতিযোগিতার আয়োজন করে বেশ আলোচনায় এসেছে। ইরাক সুন্দরীকে দেওয়া আইএসের হুমকিকে কেন্দ্র এখনো সেই আলোচনা চলছে। সারা বছরের কয়েক ডজন সুন্দরী প্রতিযোগিতা থেকে বছর শেষে কয়েকজন সুন্দরীকে নিয়ে এই আয়োজন।
বিশ্ব সুন্দরী (মিস ওয়ার্ল্ড)এবারে বিশ্ব সুন্দরীর খেতাব জয় করে নিয়েছেন স্পেনের সুন্দরী মিরাইয়া লালাগুনা রয়ো। ১৯ ডিসেম্বর চীনের হাইনান প্রদেশের উপকূলবর্তী সানায়া শহরে মিস ওয়ার্ল্ডের চূড়ান্ত প্রতিযোগিতা হয়। মিরাইয়ার মাথায় বিজয়ীর মুকুট পরিয়ে দেন গতবারের বিশ্ব সুন্দরী দক্ষিণ আফ্রিকার রোলেন স্ট্রস। প্রতিযোগিতায় প্রথম রানারআপ হয়েছেন রাশিয়ার সুন্দরী সোফিয়া নিকিতচুক।
মিস ইউনিভার্সএ বছরের মিস ইউনিভার্স হয়েছেন মিস ফিলিপাইন পিয়া আলোনজো ওয়ারৎজব্যাচ। ২০ ডিসেম্বর যুক্তরাষ্ট্রের লাসভেগাসে মিস ইউনিভার্সের চূড়ান্ত প্রতিযোগিতার এই ফল ঘোষণা করা হয়। এবারে প্রথম রানারআপ হয়েছেন মিস কলম্বিয়া আরিআন্দা গুতিয়েরজার।এবার উপস্থাপক স্টিভ হার্ভের ভুলের কারণে বিশাল এই অনুষ্ঠানে নাটকীয় আবহ সৃষ্টি হয়। প্রথমে তিনি ভুলক্রমে মিস ইউনিভার্স হিসেবে ঘোষণা করেন মিস কলম্বিয়া আরিআন্দার নাম। এ সময় তাঁর মাথায় পরিয়ে দেওয়া হয় বিজয়ীর মুকুট। এর পরই উপস্থাপক হার্ভে তাঁর ওই ঘোষণার জন্য দুঃখ প্রকাশ করে বলেন, এবারের মিস ইউনিভার্স হয়েছেন মিস ফিলিপাইন। এরপর মিস কলম্বিয়া আরিআন্দা গুতিয়েরজার মাথা থেকে মুকুট খুলে মিস ফিলিপাইনের মাথায় তা পরিয়ে দেওয়া হয়।
মিস ইরাক১৯৭২ সাল থেকে টানা ৪২ বছর ইরাকে বন্ধ ছিল সুন্দরী প্রতিযোগিতার আসর। এ বছর সেই বন্ধ্যা সময় কাটিয়ে যুদ্ধবিধ্বস্ত ইরাক পেল সবুজ চোখের একজন সুন্দরীকে।২০ ডিসেম্বর মিস ওয়ার্ল্ডের চূড়ান্ত প্রতিযোগিতার দিন ইরাকের রাজধানী বাগদাদে ছোট্ট পরিসরে আয়োজন করা হয় ‘মিস ইরাক বিউটি কনটেস্ট’ নামে এই প্রতিযোগিতার। প্রথম এই আয়োজনে ‘মিস ইরাক’ নির্বাচিত হয়েছেন কিরকুক প্রদেশ থেকে আসা ২০ বছর বয়সী শায়মা কাশিম আবদেল রহমান। প্রথম রানারআপ হয়েছেন ফারাহ নাসের।প্রতিযোগিতায় সাঁতারুদের মতো ছোট পোশাক পরেননি প্রতিযোগীরা। হাই হিল ও হাঁটুর নিচ পর্যন্ত পায়জামা-জাতীয় পোশাক পরতে হয়েছিল তাঁদের।
 
কারা সুন্দরীকয়েদি সুন্দরী! শুনে অবাক লাগতে পারে। কিন্তু কারাগারে বন্দী থাকা নারী কয়েদিদের জন্য এরকম ব্যতিক্রমী সুন্দরী প্রতিযোগিতার আয়োজন করা হয়েছিল ব্রাজিলের রিও ডি জেনিরো শহরের একটি কারাগারে। শহরটির তালাভেরা ব্রুস নারী কারাগারে নভেম্বরে আয়োজন করা হয় ‘মিস ক্রিমিনাল ২০১৫ বিউটি পিজান্ট’ নামে এই প্রতিযোগিতার। এই আয়োজনে সেরা সুন্দরীর মুকুট জিতেছেন ডাকাতির মামলায় ৩৯ বছরের কারাদণ্ডপ্রাপ্ত আসামি মিশেল নেরি র‍্যাঞ্জেল। ২৭ বছর বয়সী এই কারা সুন্দরী ডাকাতির মামলার পাশাপাশি যৌনতার দায়েও সাজাপ্রাপ্ত হয়েছেন।ব্যতিক্রমী এই সুন্দরী প্রতিযোগিতায় মিস ওয়ার্ল্ড প্রতিযোগিতার মতোই ক্যাটওয়াক ও সাজগোজের বিষয়গুলো ছিল।
মিস আর্থচলতি বছরের ডিসেম্বরেই অস্ট্রিয়ার ভিয়েনায় অনুষ্ঠিত হয়েছে বিশ্বের চতুর্থ বৃহত্তম সুন্দরী প্রতিযোগিতা মিস আর্থের চূড়ান্ত পর্ব। এবারের মিস আর্থ সুন্দরীর মুকুট জিতেছেন ফিলিপাইনের অ্যাঞ্জেলিয়া ওং। ২০০১ সালে এই প্রতিযোগিতা শুরু হওয়ার পর এ নিয়ে তিনবার মিস আর্থ সুন্দরীর মুকুট জিতল ফিলিপাইন। এর আগে ২০০৮ সালে ফিলিপাইনের কার্লা হেনরি ও ২০১৪ সালে হেরেল মিস আর্থ সুন্দরী নির্বাচিত হয়েছিলেন।
মিস আরব ওয়ার্ল্ডএ বছরের ডিসেম্বরে মিসরে অনুষ্ঠিত হয়েছে আরব বিশ্বের সুন্দরী প্রতিযোগিতার আসর ‘মিস আরব ওয়ার্ল্ড ২০১৬ ’। ১৩টি দেশের মোট ১৮ জন প্রতিযোগীকে পেছনে ফেলে পুরো আরব বিশ্বের এই সুন্দরীর মুকুট এবার মাথায় পরেছেন ২২ বছর বয়সী মিস মরক্কো নাসরিন নওবির। এ নিয়ে তিনবার মিস আরব ওয়ার্ল্ডের মুকুট জিতল মরক্কো।
ফেমিনা মিস ইন্ডিয়াচলতি বছরের মার্চ মাসে অনুষ্ঠিত হয়েছে ফেমিনা মিস ইন্ডিয়া ২০১৫ সুন্দরী প্রতিযোগিতার চূড়ান্ত পর্ব। এবার ফেমিনা মিস ইন্ডিয়ার খেতাব উঠেছে দিল্লির অদিতি আর্যের মাথায়। প্রথম রানাআপ হয়েছেন আফরিন র‍্যাচেল ভাজ ও দ্বিতীয় রানাআপ হয়েছেন ভারতিকা সিং।
মিস ইন্টারন্যাশনাল সুন্দরীজাপানের টোকিওতে এ বছরের নভেম্বরে অনুষ্ঠিত ‘মিস ইন্টারন্যাশনাল বিউটি পাজেন্ট’ শীর্ষক সুন্দরী প্রতিযোগিতার ৫৫তম আসর। এবারের আসরে ৭০টি দেশ ও অঞ্চলের সুন্দরীদের পেছনে ফেলে মিস ইন্টারন্যাশনাল সুন্দরীর খেতাব জিতেছেন মিস ভেনেজুয়েলা ইদিমার মার্টিন।
মিস হুইলচেয়ারভারতে শারীরিকভাবে প্রতিবন্ধী নারীদের নিয়ে ডিসেম্বরে অনুষ্ঠিত হয়েছে ‘মিস হুইলচেয়ার’ শীর্ষক সুন্দরী প্রতিযোগিতা। এই প্রতিযোগিতায় সব প্রতিযোগীই ছিলেন হুইলচেয়ার ব্যবহারকারী। এবারে নয়াদিল্লির প্রিয়া ভারগাব এই সুন্দরীর খেতাব জিতেছেন।
মিস আমেরিকাযুক্তরাষ্ট্রের নিউইয়র্কে গত ১৩ সেপ্টেম্বর অনুষ্ঠিত হয়েছে মিস আমেরিকা সুন্দরী প্রতিযোগিতার ৯৫তম আসর। এবার মিস আমেরিকার মুকুট জিতে নিয়েছেন মিস জর্জিয়া বেটি ক্যানট্রেল।
মিস ইউএসএযুক্তরাষ্ট্রের লুইজিয়ানা অঙ্গরাজ্যে গত ১২ জুলাই অনুষ্ঠিত হয়েছে মিস ইউএসএ সুন্দরী প্রতিযোগিতার ৬৫তম আসর। এবারে ৫০টি অঙ্গরাজ্যের সুন্দরীদের পেছনে ফেলে বিজয়ীর মুকুট পরেছেন ওকলাহোমার সুন্দরী অলিভিয়া জর্ডান। এবারের মিস ইউনিভার্স সুন্দরী প্রতিযোগিতার শীর্ষ তিনে ছিলেন তিনি।
মিস সুইজারল্যান্ডনভেম্বরে প্রতিযোগিতার মাধ্যমে সুইজারল্যান্ড বেছে নিয়েছে তার সুন্দরীকে। বাসেলস মিউজিক্যাল থিয়েটারে অনুষ্ঠিত ওই প্রতিযোগিতায় মিস সুইজারল্যান্ড সুন্দরীর খেতাব জিতেছেন লরিয়েনে সালিন।
মিস ইন্টারন্যাশনাল কুইনথাইল্যান্ডের পাতায়ায় চলতি বছরের নভেম্বরে অনুষ্ঠিত হয়েছে বিশ্বে রূপান্তরিত নারীদের সবচেয়ে বড় সুন্দরী প্রতিযোগিতা ‘মিস ইন্টারন্যাশনাল কুইন বিউটি কনটেস্ট’। ২০১৫ সালে এই সুন্দরী প্রতিযোগিতার মুকুট জিতেছেন ফিলিপাইনের ট্রিক্সি ম্যারিসটেলা। সারা বিশ্বের বিভিন্ন দেশ থেকে রূপান্তরিত সুন্দরীরা এই প্রতিযোগিতায় অংশ নেন।
মিস কোরিয়াদক্ষিণ কোরিয়ার সিউলে চলতি বছরের জুলাই মাসে অনুষ্ঠিত হয়েছে ‘মিস কোরিয়া বিউটি পিজান্ট’ শীর্ষক সুন্দরী প্রতিযোগিতা। এবার দক্ষিণ কোরিয়ার ২৪ বছর বয়সী বিশ্ববিদ্যালয়ের ছাত্রী লি মিন-জি মিস কোরিয়ার খেতাব জিতেছেন। লি মিন এবার কোরিয়ার প্রতিনিধি হয়ে মিস ইউনিভার্স প্রতিযোগিতায় অংশ নিয়েছিলেন।
মিস রাশিয়ারাশিয়ার মস্কোতে এপ্রিল মাসে অনুষ্ঠিত হয়েছে ‘মিস রাশিয়া’ শীর্ষক সুন্দরী প্রতিযোগিতার চূড়ান্ত আসর। এবার মিস রাশিয়া ২০১৫-এর মুকুট জিতেছেন সোফিয়া নিকিটচুক। এই রাশিয়া সুন্দরী এবার মিস ওয়ার্ল্ড (বিশ্ব সুন্দরী) সুন্দরী প্রতিযোগিতায় অংশ নিয়ে প্রথম রানারআপ হয়েছেন।
মিস ইন্দোনেশিয়াইন্দোনেশিয়ার জাকার্তায় গত ফেব্রুয়ারি মাসে অনুষ্ঠিত হয়েছে ‘মিস ইন্দোনেশিয়া’ শীর্ষক সুন্দরী প্রতিযোগিতার চূড়ান্ত আসর। এবার মিস ইন্দোনেশিয়া ২০১৫-এর মুকুট জিতেছেন সেন্ট্রাল জাভা প্রদেশের অনিন্দ্য কুসুমা পুত্রি।
