
ভারতের পশ্চিমবঙ্গের মুখ্যমন্ত্রী মমতা বন্দ্যোপাধ্যায় রাস্তার ভিক্ষুকদের জন্য ঘর বানিয়ে দেওয়ার প্রতিশ্রুতি দিয়েছেন। গত শুক্রবার কলকাতার মিলনমেলা ময়দানে শ্রমিক মেলার উদ্বোধন করতে এসে মুখ্যমন্ত্রী এ প্রতিশ্রুতি দেন। মমতা বলেন, ‘পথে যাঁরা ভিক্ষে করেন তাঁদেরও মাথার ওপর ছাদের জন্য একটি করে বসতঘর বানিয়ে দেব।’ ইতিমধ্যে মমতা পশ্চিমবঙ্গে অবৈধ বস্তি উচ্ছেদ অভিযান বন্ধ করে সেখানে থাকা মানুষদের ভাড়াটের অধিকার দিয়েছেন।
