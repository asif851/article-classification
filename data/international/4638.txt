
ভারতের দক্ষিণাঞ্চলীয় রাজ্য কর্ণাটকের শিকোগা জেলার কারগাল এলাকায় থাকতেন প্রয়াত শংকরানারায়ণা মাঞ্জা। তাঁর মোট ১৪ সন্তানের মধ্যে জীবিত ১৩ জনের সম্মিলিত বয়স ৮৮০ বছর। সেই হিসাবে বিশ্বের বয়স্কতম পরিবার হিসেবে গিনেস ওয়ার্ল্ড রেকর্ডস কর্তৃপক্ষের স্বীকৃতিলাভের আশা করছেন তাঁরা।বর্তমানে বয়স্কতম পরিবারের স্বীকৃতিটি যুক্তরাজ্যের ব্রুডনেল পরিবারের দখলে। তাঁদের সম্মিলিত বয়স ৮৫৫ বছর। তাই কারগালের মাঞ্জা পরিবারের ওই ভাইবোনেরা নিজেদের দাবি গিনেস কর্তৃপক্ষকে লিখিতভাবে জানিয়েছেন।বেঙ্গালুরুর বাসিন্দা ও চেন্নাইয়ের ইনস্টিটিউট অব ম্যাথমেটিক্যাল সায়েন্সেসের অবসরপ্রাপ্ত রেজিস্ট্রার রামাকৃষ্ণা মাঞ্জা বলেন, ‘ব্রুডনেলস ভাইবোনদের ব্যাপারে জানার পর আমি নিজের ভাইবোনদের সম্মিলিত বয়স যোগ করে দেখি, ৮৮০ বছরের বেশি। তাই গিনেস কর্তৃপক্ষকে একটি চিঠি লিখেছি।’মাঞ্জা পরিবারের জীবিত ভাইবোনদের মধ্যে জ্যেষ্ঠতম শ্রীনিবাস মাঞ্জার বয়স এখন ৭৯ বছর। আর ছোট সদস্যের বয়স ৫৬ বছর। বংশতালিকা খুঁজতে গিয়ে দেখা গেল বিপত্তি। ১০১ জনের নাম কালানুক্রমে স্মরণ করা খুব সহজ কাজ নয়।শ্রীনিবাসদের বাবা শংকরানারায়ণা মাঞ্জা ১৯৪০-এর দশকের শুরুর দিকে কর্ণাটক বিদ্যুৎ বোর্ডের লাইনম্যানের দায়িত্বে ছিলেন। মাঞ্জা পরিবারের ভাষ্য, শৈশবে দারিদ্র্যের বিরুদ্ধে লড়াই সত্ত্বেও তাঁরা প্রত্যেকেই সুস্থ ও সুখী জীবনযাপন করছেন। গোটা পরিবারটির সদস্যসংখ্যা এখন নাতি-নাতনি মিলিয়ে ১০১ জন। বাবা শংকরানারায়ণার মৃত্যুর (কয়েক দশক আগে) পর সবাই মিলে একসঙ্গে প্রথমবার ছবি তুলেছেন তাঁরা। সর্বশেষ গত এপ্রিলে প্রতিমা নামের এক বোনের ছেলের বিয়ের অনুষ্ঠানে শিমোগায় পারিবারিক সম্মিলন হয়েছিল।রামাকৃষ্ণা বলেন, তাঁরা এখন ভাইবোনদের প্রত্যেকের জন্মতারিখের পক্ষে প্রমাণ জোগাড় করছেন। টাইমস অব ইন্ডিয়া।
