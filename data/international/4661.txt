
১৮ জন নোবেল বিজয়ী আলোচিত সৌদি ব্লগার রায়েফ বাদাউয়ির বেত্রাঘাতের শাস্তির নিন্দা জানাতে দেশটির শিক্ষাবিদদের প্রতি আহ্বান জানিয়েছেন। গতকাল মঙ্গলবার যুক্তরাজ্যের সংবাদপত্র ইন্ডিপেন্ডেন্ট-এ প্রকাশিত এক খোলা চিঠিতে তাঁরা এই আহ্বান জানান।
নোবেল বিজয়ীরা চিঠিতে সৌদি আরবের শিক্ষাবিদদের প্রতি ভিন্ন মত প্রকাশের স্বাধীনতার জন্য আহ্বান জানাতে অনুরোধ করেন। বাদশাহ আবদুল্লাহ বিজ্ঞান ও প্রযুক্তি বিশ্ববিদ্যালয়ের প্রেসিডেন্টকে উদ্দেশ করে লেখা চিঠিতে ইঙ্গিত দেওয়া হয়, বাদাউয়ির শাস্তির কারণে বিশ্ববিদ্যালয়টি আন্তর্জাতিক শিক্ষাজগৎ থেকে বিচ্ছিন্ন হয়ে পড়তে পারে।এএফপি
