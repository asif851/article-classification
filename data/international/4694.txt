
ভোট গণনা শেষ হতে তখনো ঢের বাকি৷ কিন্তু ততক্ষণে নিশ্চিত হয়ে যায়, নরেন্দ্র মোদিই হচ্ছেন ভারতের পরবর্তী প্রধানমন্ত্রী৷ আনন্দাশ্রুতে ভেসে যায় বাসানতিবেন মোদির চোখ৷ তিনি মোদির বোন৷ তাঁর সেই চা-বিক্রেতা ভাইটিই যে আজ ভারতবর্ষ হাতের মুঠোয় পুরেছেন৷ গুজরাটের উনঝা শহরের একটা সাদামাটা দোতলা বাড়িতে ভাইবোনের বেড়ে ওঠা৷ শুক্রবার সেই বাড়িটিতেই সাংবাদিকদের জটলা৷ বাসানতিবেন সাংবাদিকদের বললেন, ‘তাঁরা এটা বিশ্বাসই করতে পারছেন না যে এ রকম একজন সাধারণ অতীতের লোক তাঁদের (কংগ্রেস) হারাতে পারেন৷’বাসানতিবেন বলেন, ‘আমরা কখনো কল্পনাতেও ভাবিনি যে সে (মোদি) একদিন দেশকে নেতৃত্ব দেবে৷ একদিন ঘর ছেড়ে পালিয়েছিল, বহু বছর পর একটা সুন্দর দিনে আমরা গোটা পরিবার দেখছি, সে আজ কোথায়৷’ এএফপি৷
