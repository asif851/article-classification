
১০০ বছর আগেও ঘরের বাইরে কাজ করা এবং রাজনীতিতে অংশ নেওয়া ক্ষেত্রে নারীর গণ্ডি ছিল সীমিত। বিংশ শতাব্দীর শুরু থেকে ধীরে ধীরে ভোটের অধিকার পাওয়াসহ প্রথম বিশ্বযুদ্ধের প্রস্তুতিতে অংশ নিতে শুরু করে নারীরা। আন্তর্জাতিক নারী দিবসকে সামনে রেখে সম্প্রতি আমেরিকার লাইব্রেরি অব কংগ্রেস কিছু ছবি প্রকাশ করে। সেখানে নারীদের ইংল্যান্ডের একটি ময়দার মিল থেকে বেলজিয়ামের কয়লা খনিতে কাজ করতে দেখা যায়। ১৯১০ সালে ডেনমার্কের কোপেনহেগেনে সাম্যবাদী নারীদের আন্তর্জাতিক সম্মেলনে ৮ মার্চকে আন্তর্জাতিক নারী দিবস ঘোষণার প্রস্তাব করেন জার্মান কমিউনিস্ট আন্দোলনের নেত্রী ক্লারা জেটকিন। ১৯৭৪ সালে জাতিসংঘ দিনটিকে আন্তর্জাতিক নারী দিবসের স্বীকৃতি দেয়। দিবসটিকে ঘিরে লাইব্রেরি অব কংগ্রেসের প্রকাশ করা কিছু ছবি নিয়ে আজকের এই আয়োজন:

কর্মস্থলে কাজে ব্যস্ত দুই নারী। পেছনে প্রেসিডেন্ট ওয়ারেন হার্ডিংয়ের ছবি।আফ্রিকান-আমেরিকান এক নারী নিউইয়র্ক সিটির সাবওয়ে স্টেশনের ঝাড়মুছে ব্যস্ত। ছবিটি ১৯১৭ সালের।
সেনাবাহিনীর এক গাড়ির পাশে দ্য ওমেনস রেডিও কোরের কয়েকজন সদস্য। ছবিটি ১৯১৯ সালের।১৯০৫ সালে লন্ড্রিতে কর্মরত কয়েক নারী।
ফ্রান্সের সোমে ডিসট্রিক্টে মাঠে কাজ করছেন নারীরা। ছবিটি ১৯১৬-১৭ সালের মধ্যবর্তী সময় তোলা।মিশিগানের ডেট্রয়েটে লিংকন মোটর কোম্পানিতে ওয়েল্ডিং গগলস পড়ে কাজ করছেন নারীরা। ছবিটি ১৯১৪-১৮ মধ্যবর্তী সময়ে তোলা।
প্রথম বিশ্বযুদ্ধ চলাকালে যুক্তরাষ্ট্রের ইলিনয় অঙ্গরাজ্যের শিকাগো শহরে ডব্লিউ সি রিচি অ্যান্ড কোম্পানির কারখানায় ফাইবার পাউডার তৈরির কাজ করছেন নারীরা। ছবিটি ১৯১৪ থেকে ১৯১৮ সালের মধ্যবর্তী সময় তোলা।
 কয়লা খনির কাছে ঝুড়ি ও বেলচা হাতে বেলজিয়ামের একদল নারী। ছবিটি ১৯১০ থেকে১৯১৫ সালের মধ্যবর্তী সময় তোলা।নিউইয়র্কের ব্রুকলিনে ব্রকলিন নেভি ইয়ার্ডে পুরুষদের পাশাপাশি কাজ করছেন নারীরা। ছবিটি ১৯১৭ সালের ৭ জুলাই তোলা।জার্মানির রাস্তায় পরিষ্কার পরিচ্ছন্নতার কাজ করছেন এক নারী। ছবিটি ১৯০৯ থেকে ১৯২০ সালের মধ্যবর্তী সময়ে তোলা।
 চার নারী বিজ্ঞানী কাজ করছেন ল্যাবরেটরিতে। নেলি এ ব্রাউন (দাঁড়ানো), বা থেকে ডানে বসা লুসিয়া ম্যাকলিক, ম্যারি কে ব্রায়ান এবং ফ্লোরেন্স হেজেস। ছবিটি ১৯১০ থেকে ১৯২০ সালের মধ্যে তোলা।
প্রথম বিশ্বযুদ্ধের সময়ে ইংল্যান্ডের একটি ময়দার মিলে কাজ করছেন নারীরা। ছবিটি ১৯১৫ থেকে ১৯২০ সালের মধ্যে যেকোনো সময়ে তোলা।
 টু গার্লস ওয়াফল হাউসের বাইরে দাঁড়ানো দুই নারী। ছবিটি ১৯০০ থেকে ১৯১৬ সালের মধ্যে যেকোনো সময়ে তোলা।
 নিউইয়র্কে অনোফ্রিও কটন পরিবার কাপড় তৈরির কাজে ব্যস্ত। ছবিটি ১৯১৩ সালের জানুয়ারিতে তোলা। পরিবারের তিন সন্তান জোসেফ ১৪, এন্ড্রু ১০ এবং রোসি ৭ তাদের মাকে কাপড় তৈরিতে সাহায্য করছে। তারা ওই সময় প্রচুর কাজ করলে সপ্তাহে দুই মার্কিন ডলারের মতো আয় করতে পারতেন।
