
চীনের একটি নার্সিং হোমে এক রোগীর লাগিয়ে দেওয়া আগুনে পুড়ে অন্তত ১১ জনের মৃত্যু হয়েছে। গতকাল শুক্রবার সকালে হেইলংজিয়াং প্রদেশে এ দুর্ঘটনা ঘটে বলে রাষ্ট্রীয় গণমাধ্যমের খবরে জানানো হয়। সিনহুয়ার খবরে বলা হয়, হেইলুন এলাকার ওই নার্সিং হোমের রোগী ওয়াং গুই (৪৫) অভিযোগ করেন, তাঁর ৩৩ ডলার খোয়া গেছে। এ নিয়ে একই কক্ষের অন্য এক রোগীর সঙ্গে তাঁর বাগিবতণ্ডা হয়। এর একপর্যায়ে ওয়াং ওই কক্ষে আগুন ধরিয়ে দেন। পরে আগুনে পুড়ে ওয়াংসহ ১১ রোগীর মৃত্যু হয়। এ ছাড়া দুজনকে আহত অবস্থায় উদ্ধার করা হয়েছে।নার্সিং হোমটিতে মোট ২৮৩ জন রোগী ছিলেন। তাঁদের বেশির ভাগই বয়স্ক। ওয়াং স্ট্রোকের শিকার হয়ে সেখানে ভর্তি হয়েছিলেন। চীনে আয়ের বৈষম্য বৃদ্ধি, দুর্নীতি ও ক্ষমতার অপব্যবহারের কারণে সামাজিক অস্থিরতা বেড়েছে। এএফপি।
