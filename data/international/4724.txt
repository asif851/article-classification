
অস্ট্রেলিয়ার ব্রিসবেনের শহরতলির একটি ইসলামি কেন্দ্রে গতকাল বুধবার তল্লাশি চালিয়ে পুলিশ দুই ব্যক্তিকে জঙ্গি তৎপরতায় জড়িত সন্দেহে গ্রেপ্তার করেছে। ২১ ও ৩১ বছর বয়সী ওই দুজনের নাম অপ্রকাশিত রাখা হয়েছে। তাঁরা সিরিয়ায় জঙ্গিদের হয়ে লড়াই করার জন্য যোদ্ধা নিয়োগ ও পাঠানোর কাজে জড়িত বলে অভিযোগ আনা হয়েছে। পুলিশের ১৮০ জন সদস্য ওই তল্লাশি ও গ্রেপ্তার অভিযানে অংশ নেন। অস্ট্রেলিয়ার গোয়েন্দাপ্রধান ডেভিড আরভিন গত মঙ্গলবার বলেন, বিদেশি জঙ্গি তৎপরতায় অস্ট্রেলিয়ার নাগরিকদের জড়িত থাকার পরিপ্রেক্ষিতে দেশটিতে সন্ত্রাসী তৎপরতার হুমকি বৃদ্ধির বিষয়টি তাঁদের ‘সক্রিয় বিবেচনায়’ রয়েছে। এএফপি ও রয়টার
