
বিশ্বে জনপ্রিয় কমিক চরিত্রগুলোর মধ্যে টিনটিন একটি। এখনো এর জনপ্রিয়তা কমেনি। সাংবাদিক ও অভিযাত্রী টিনটিনের দুঃসাহসী সব অভিযান ছোট–বড় সবার প্রিয়। তার সঙ্গে থাকা পোষা কুকুর কুট্টুসের কাণ্ড পড়ে কার না মজা লাগে।বিবিসির গতকাল শনিবারের খবরে জানা যায়, ফ্রান্সের প্যারিসে নিলামে টিনটিন ও তার বিশ্বস্ত কুকুর কুট্টুস/স্নোয়িকে নিয়ে ভারতে কালি দিয়ে আঁকা একটি ছবি পাঁচ লাখ ডলারে বিক্রি হয়েছে।ছবিটি ছিল ১৯৩৯ সালে প্রকাশিত টিনটিনের কমিক অ্যালবাম কিং অত্তোকারস সেপটারের। বেলজিয়ান শিল্পী হার্জ টিনটিনের স্রষ্টা। দ্য শুটিং স্টারের স্ট্রিপ বিক্রি হয়েছে ৩ লাখ ৫০ হাজার ডলারে।তবে যুক্তরাষ্ট্রের একজন নভোচারীর সই করা টিনটিনের ‘ডেস্টিনেশন মুন’ বইয়ের অনুলিপি বিক্রি হয়নি।প্যারিসের ওই নিলামে হার্জের অন্য বই, ছবি, স্কেচও বিক্রি হয়।টিনটিন অনুবাদ করা হয়েছে ৯০টি ভাষায়। ২০ কোটিরও বেশি বই বিক্রি হয়েছে।গত বছর এক্সপ্লোরারস অন দ্য মুনের স্ট্রিপ প্যারিসে প্রায় ১৬ লাখ ডলারে বিক্রি হয়।একই বছর টিনটিনের দ্য ব্লু লোটাসের বিরল চিত্রকর্ম হংকংয়ে নিলামে ১২ লাখ ডলারে বিক্রি হয়।
