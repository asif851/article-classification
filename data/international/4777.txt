
পকিস্তানের বেসরকারি জিয়ো টিভির সনদ মাত্র ১৫ দিনের জন্য বাতিল করায় সন্তুষ্ট নয় দেশটির প্রতিরক্ষা মন্ত্রণালয়৷ গতকাল শনিবার এক বিবৃতিতে চ্যানেলটির আরও কঠিন শাস্তি চেয়ে আপিলের ইঙ্গিত দিয়েছে মন্ত্রণালয়৷ খবর ডনের৷
পাকিস্তানের ইলেকট্রনিক মিডিয়া রেগুলেটরি অথরিটি (পেমরা) গত শুক্রবার জিয়ো টিভির সনদ ১৫ দিনের জন্য বাতিল করে৷ এ ছাড়া এ সময়ের মধ্যে চ্যানেল কর্তৃপক্ষকে এক কে​াটি রুপি জরিমানা পরিশোধের নির্দেশ দেয়৷ ১৫ দিনের মধ্যে জরিমানা পরিশোধ করা না হলে, সনদ বাতিলের মেয়াদ আরও বাড়ানো হতে পারে বলেও হুঁশিয়ারি দেওয়া হয়৷ পেমরার এ নির্দেশের পরপরই সারা দেশে জিয়ো টিভির সম্প্রচার বন্ধ করে দেওয়া হয়৷
 এর প্রথম প্রতিক্রিয়ায় গতকাল প্রতিরক্ষামন্ত্রী খাওয়াজা আসিফ এক বিবৃতিতে বলেন, ‘জিয়ো​ টিভির আরও কঠোর শাস্তি চেয়ে আপিল করার অধিকার আমাদের রয়েছে৷’
জিয়ো টিভির নির্বাহী সম্পাদক হামির মির গত ১৯ এপ্রিল করাচিতে অজ্ঞাতনামা বন্দুকধারীদের গুলিতে আহত হন৷ পরে তি​নি অভিযোগ করেন, এ হামলায় দেশটির গোয়েন্দা সংস্থা আইএসআইয়ের হাত রয়েছে৷ 
