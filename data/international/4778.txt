
পাকিস্তানের ভাবী প্রধানমন্ত্রী নওয়াজ শরিফ নির্বাচনী প্রচারণায় সম্পর্ক উন্নয়ন নিয়ে যে ‘ইতিবাচক সংকেত’ দিয়েছিলেন, তা ‘বাস্তবে রূপ পাবে’ বলে আশা প্রকাশ করেছে নয়াদিল্লি। ভারতের পররাষ্ট্রমন্ত্রী সালমান খুরশিদ বুধবার বলেন, ‘ভারত-পাকিস্তান সম্পর্ক নিয়ে নওয়াজ বেশ কিছু ইতিবাচক সংকেত দিয়েছেন। দায়িত্ব গ্রহণের পর তিনি এসব  সংকেত বাস্তবে রূপ দিতে কাজ করে যাবেন বলে আমরা আশা করি।’
প্রচারণার সময় পিএমএল-এন নেতা নওয়াজ শরিফ বলেছিলেন, কাশ্মীরের কারগিল ঘটনার জন্য দায়ী ব্যক্তিদের চিহ্নিত করার চেষ্টার পাশাপাশি মুম্বাই সন্ত্রাসী হামলার ব্যাপারে যেকোনো দরকারি তথ্য ভারতের সঙ্গে বিনিময় করবেন তিনি। পিটিআই।
