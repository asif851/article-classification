
মিয়ানমারের সদ্য ক্ষমতা গ্রহণকারী রাজনৈতিক দল ন্যাশনাল লিগ ফর ডেমোক্রেসির (এনএলডি) প্রধান অং সান সু চি তাঁর অধীনে থাকা চারটি মন্ত্রণালয়ের দুটি ছেড়ে দিয়েছেন। গতকাল সোমবার সরকারের পক্ষ থেকে এ কথা জানানো হয়েছে। সু চির ছেড়ে দেওয়া মন্ত্রণালয় দুটি হলো শিক্ষা এবং জ্বালানি। এখন তাঁর হাতে পররাষ্ট্র এবং প্রেসিডেন্টের দপ্তর—এই দুটি মন্ত্রণালয় থাকল। এর বাইরে তাঁকে প্রধানমন্ত্রীর সমমর্যাদার ‘রাষ্ট্রীয় উপদেষ্টা’ পদে বসানোর জন্য পার্লামেন্টে ইতিমধ্যে বিল তোলা হয়েছে। দুজন সাবেক আমলাকে সু চির ছেড়ে দেওয়া মন্ত্রণালয়ের দায়িত্ব দেওয়া হবে। বিবিসি
