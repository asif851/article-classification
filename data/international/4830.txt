
গত শুক্রবার অনুষ্ঠিত পশ্চিমবঙ্গের পাঁচ পৌরসভা নির্বাচনে বিপুলভাবে জয়ী হয়েছে তৃণমূল কংগ্রেস। ভরাডুবি হয়েছে বামফ্রন্টের। আজ সোমবার এসব নির্বাচনের ফলাফল ঘোষণা করা হয়। পাঁচটি পৌরসভা হলো হাওড়া, মেদিনীপুর, কৃষ্ণনগর, বহরমপুর ও ঝাড়গ্রাম। এর মধ্যে বহরমপুর বাদে চারটি পৌরসভায় জিতেছে তৃণমূল কংগ্রেস। বহরমপুরে জিতেছে কংগ্রেস। বাম দল একটি পৌরসভাও দখল করতে পারেনি।
গত নির্বাচনে বামফ্রন্ট হাওড়া ও ঝাড়গ্রামে জিতেছিল। কংগ্রেস জিতেছিল বহরমপুর ও কৃষ্ণনগর। আর তৃণমূল জিতেছিল মেদিনীপুর পৌরসভায়।
