
ভারতের পররাষ্ট্রমন্ত্রী সুষমা স্বরাজের কিডনি নষ্ট হয়ে গেছে। এ কথা তিনি নিজেই টুইট করে গতকাল বুধবার জানিয়েছেন। এরপরই তাঁর আশু আরোগ্য কামনা করে একের পর এক টুইট বার্তা আসতে থাকে। উল্লেখ্য, বিজেপির জ্যেষ্ঠ নেতা সুষমা স্বরাজ গত মঙ্গলবার অল ইন্ডিয়া ইনস্টিটিউট অব মেডিকেল সায়েন্সেসে ভর্তি হন। গতকাল বুধবার সকালে তিনি টুইট করে জানান, তাঁর ডায়ালাইসিস চলছে। কিডনি প্রতিস্থাপনের জন্য পরীক্ষা-নিরীক্ষা চলছে। এরপর সুষমার এক ভক্ত নিজ কিডনি দেওয়ার প্রস্তাব দিয়ে টুইট করে লেখেন, ‘আমি আপনার জন্য কিডনি দিতে প্রস্তুত আছি। জাতির আপনাকে দরকার।’ 
