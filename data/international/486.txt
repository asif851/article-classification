
মুখ্যমন্ত্রী পদ থেকে নিতীশ কুমারের পদত্যাগের পর বিহার রাজ্যে নতুন রাজনৈতিক সমীকরণ হতে পারে৷ এতে জাতীয় পর্যায়ে বড় রকমের বিস্ময় তৈরি হবে বলে জানিয়েছেন জনতা দলের (সংযুক্ত) বা জেডির (ইউ) প্রধান শারদ যাদব৷ তিনি বলেন, তাঁর দল একজন নতুন নেতা নির্বাচিত করবে৷গতকাল রাতে জানা যায়, দলের বিধায়কেরা নীতিনকে পদত্যাগপত্র প্রত্যাহারের আহ্বান জানিয়েছেন৷ তবে তিনি কোনো সিদ্ধান্ত জানাননি৷রাজ্যে একটি নতুন সরকার গঠনের লক্ষ্যে সমর্থন আদায়ের জন্য শারদ যাদব গতকাল রোববার কংগ্রেস নেতাদের সঙ্গে আলোচনা করেছেন৷ মোট ২৪৩ সদস্যের (বিধায়ক) বিহার বিধানসভায় জনতা দলের ১১৫ জন প্রতিনিধি রয়েছেন৷ নিতীশ কুমারের সরকারের প্রতি কংগ্রেসের চারজন বিধায়কের সমর্থন ছিল৷ কিন্তু লোকসভা নির্বাচনে জনতা দলের ব্যর্থতার নৈতিক দায় নিয়ে নিতীশ গত শনিবার মুখ্যমন্ত্রীর পদ থেকে সরে দাঁড়ান৷এদিকে, নিতীশ কুমারের প্রতি সমর্থন জানাতে আরজেডির তিন বিধায়ক সম্রাট চৌধুরী, রাম লখন রাম রমণ এবং জাভেদ ইকবাল বিধানসভা থেকে গতকাল পদত্যাগ করেছেন৷ আইএএনএস৷
