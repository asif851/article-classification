
লিবিয়ার প্রয়াত স্বৈরশাসক মুয়াম্মার গাদ্দাফি শেষ রাতে প্লাস্টিক সার্জারি করতে পছন্দ করতেন।বিবিসির তথ্যচিত্রে গাদ্দাফির ব্রাজিলিয়ান শল্যবিদের দেওয়া সাক্ষাত্কারের বরাতে গতকাল রোববার ডেইলি মেইলে প্রকাশিত প্রতিবেদনে এ তথ্য জানানো হয়।লিসিয়া রিবেরো নামের ওই শল্যবিদ দাবি করেছেন, গাদ্দাফির ত্বক ভালো ছিল না। এ কারণে প্লাস্টিক সার্জারি করতেন তিনি। তাঁর মাথায় চুলও বসানো হয়েছে।ওই চিকিত্সক দাবি করেন, শেষ রাতে প্লাস্টিক সার্জারি করতে পছন্দ করতেন গাদ্দাফি। কেউ মেরে ফেরতে পারে, এই ভয়ে অস্ত্রোপচারের সময় চেতনানাশক গ্রহণে অস্বীকৃতি জানাতেন তিনি।ত্রিপোলিতে গাদ্দাফির প্রাসাদের ভেতরে অবস্থিত একটি বাংকারে এ অস্ত্রোপচারগুলো হতো বলে জানিয়েছেন ওই চিকিত্সক। গাদ্দাফিকে একজন চমত্কার মানুষ হিসেবেও বর্ণনা করেছেন ওই চিকিত্সক।
