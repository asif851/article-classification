
টিভির পর্দার পরিচিত মুখ তিনি। ভারতের সুপার মডেল, তার নাম শেহনাজ ট্রেজারিওয়ালা। এখন আলোচনায় এসেছেন, কারণ দিল্লির ট্রাক্সিতে নারী ধর্ষণের ঘটনায় বিচলিত হয়ে কয়েকজন ‘জনপ্রিয় ও ক্ষমতাশালী’ লোককে খোলা চিঠি লিখেছেন। তালিকায় আছেন প্রধানমন্ত্রী নরেন্দ্র মোদি, বলিউডের বিগ বি অমিতাভ বচ্চন, লিটল জিনিয়ান শচীন টেন্ডুলকার, কিং খান শাহরুখ খান, সালমন খান, আমির খান এবং ব্যবসায়ী অনিল আম্বানি। আজ বৃহস্পতিবার এনডিটিভিতে এই চিঠি প্রকাশিত হয়েছে।কিশোর বয়সে বাসে-ট্রেনে যাতায়াতের তিক্ত অভিজ্ঞতার করা চিঠিতে তুলে ধরেছেন শেহনাজ। শুধু তিনি নন, ভারতের প্রায় প্রতিটি নারী যাদের নিজের গাড়ি বা গাড়ি চালক রাখার সুযোগ নেই, তাদের সবার আতঙ্কের কথা তুলে ধরেছেন এই সুপার মডেল। এই আতঙ্ক ও দু:স্বপ্ন শুধু নারীদের লজ্জা নয় পুরো পরুষ জাতির লজ্জা বলে জানান তিনি। এনডিটিভির খবরে প্রকাশিত শেহনাজের খোলা চিঠির কিছু কথা ধরা হল—‘প্রিয় নরেন্দ্র মোদি, অমিতাভ বচ্চন, শচীন টেন্ডুলকার, শাহরুখ খান, সালমান খান, আমির খান ও অনিল আম্বানি, আমি আপনাদের এই চিঠি লিখছি, কারণ আপনারাই এ দেশের সবেচেয় ক্ষমতাবান ও প্রভাবশালী ব্যক্তি। আমি চিঠি লিখছি কারণ আপনাদের সাহায্য দরকার। ভারতের মুম্বাই শহরে বড় হওয়া মধ্যবিত্ত পরিবারের এই নারী তার চিঠিতে লিখেছেন, তিনি ১৩ বছর বয়সে সবজি বাজারে মায়ের সঙ্গে গিয়ে প্রথম যৌন হয়রানির শিকার হয়েছেন। (শেহনাজ ওই মুখ আর দেখেননি, কিন্তু সেই মুখ তিনি ভোলেন নি।) 
এই অভিনেত্রী লিখেছেন, আমার এই চিঠির লেখার বিষয়টি হয়তো, আমার বাবা-মা পছন্দ করবেন না। তাদের কাছে আমি ক্ষমা চেয়ে নিচ্ছি। এ লজ্জা আমার নয়, ওদের।১৩ বছরের ওই দু:সহ ঘটনার পর এ ধরনের ঘটনা চলতেই থাকে। ১৫ বছর বয়সে একই অবস্থার সম্মুখীন হন শেহনাজ। এবার বাসে-ট্রেনে সেন্ট জ্যাভিয়ার্স কলেজ যাওয়ার সময়। নিজেকে বাঁচানোর জন্য হাত ব্যাগটা বুকের কাছে ধরে রাখতেন শেহনাজ। একবার এ ধরনের নোংরা লোকদের থাপড় মারা কথাও চিঠিতে তুলে ধরেছেন তিনি। শেহনাজ ট্রেজারিওয়ালা বলেন, আমার মা আমাকে বোঝাতেন আমি যেন এমন আর না করি। কারণ মা আরও খারাপ কিছু হওয়ার ভয় পেতেন।
