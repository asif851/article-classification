
ভারতীয় জনতা পার্টির (বিজেপি) বিরুদ্ধে আপত্তিকর মন্তব্য করায় কংগ্রেসের ভাইস প্রেসিডেন্ট রাহুল গান্ধীকে নোটিশ দিয়েছে নির্বাচন কমিশন (ইসি)৷ কাল ১২ মে সকালের মধ্যে তাঁকে নোটিশের জবাব দিতে বলা হয়েছে৷হিমাচল প্রদেশের সোলানে ১ মে এক নির্বাচনী জনসভায় বিজেপির প্রধানমন্ত্রী পদপ্রার্থী নরেন্দ্র মোদিকে আক্রমণ করে রাহুল বলেছিলেন, ‘জাপান থেকে লোকজন আমাকে বলে, তারা দেখেছে যে, আমরা একটি বিষয়ে ভীত৷ এই ভীতি আমাদের জীবন নিয়েও৷ বিজেপি ক্ষমতায় এলে সহিংসতা হবে৷ সহিসংতায় ২২ হাজার মানুষ মারা পড়বে৷ কারণ, দলটি আতঙ্ক ছড়িয়েছে৷’ রাহুলের এই মন্তব্যের বিরুদ্ধে নির্বাচন কমিশনে অভিযোগ করে বিজেপি৷একই সঙ্গে আমেথিতে ভোট গ্রহণের দিন কেন্দ্রে ইভিএম এলাকায় ঢুকে রাহুল আচরণবিধি লঙ্ঘন করেছেন কি না, সেটি তদন্ত করতেও নির্দেশ দিয়েছে নির্বাচন কমিশন৷ কাল সোমবারের মধ্যে এই প্রতিবেদনও নির্বাচন কমিশনের হাতে পৌঁছাবে বলে আশা করা হচ্ছে৷
‘সানাই বাজানোর অর্থ সমর্থন নয়’: ভারতের উত্তর প্রদেশ রাজ্যের বারানসিতে গতকাল শনিবার কংগ্রেসের সহসভাপতি রাহুল গান্ধীকে স্বাগত জানিয়ে সানাই বাজিয়েছেন কিংবদন্তি সানাইবাদক ওস্তাদ বিসমিল্লাহ খানের পরিবারের সদস্যরা৷ সেখানে গতকাল রোড শো করেছেন রাহুল৷প্রয়াত বিসমিল্লাহ খানের নাতি আফাক হায়দার বলেন, ‘আমরা রাহুলের জন্য সানাই বাজালেও এটিকে রাজনৈতিক সমর্থন হিসেবে দেখা উচিত নয়৷ প্রস্তাব দেওয়া হলে আমরা হয়তো নরেন্দ্র মোদি বা কেজরিওয়ালের জন্যও বাজাতাম৷ এনডিটিভি ও সিএনএন-আইবিএন৷
