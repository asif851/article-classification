
মালয়েশিয়া এয়ারলাইনসের নিখোঁজ উড়োজাহাজ (ফ্লাইট এমএইচ৩৭০) সম্পর্কে কেউ কোনো গুরুত্বপূর্ণ তথ্য দিতে পারলে ৫০ লাখ মার্কিন ডলার পুরস্কার পাবেন৷ িবমানটির আরোহীদের আত্মীয়স্বজন কুয়ালালামপুরে গতকাল রোববার বলেছেন, তাঁরা ওই পুরস্কার দেওয়ার জন্য তহবিল সংগ্রহ শুরু করছেন৷ খবর পিটিআই ও এএফপির৷ফ্লাইট এমএইচ৩৭০ িনখোঁজ হওয়ার পর তিন মাস পেরিয়ে গেছে৷ আন্তর্জাতিক অনুসন্ধানকারীরা এখনো ওই উড়োজাহাজের কোনো চিহ্ন বা ধ্বংসাবশেষ পাননি৷ দুর্ঘটনার কারণ বা ধরন সম্পর্কে সুনির্দিষ্ট কোনো তথ্যও পাওয়া যায়নি৷ কুয়ালালামপুর থেকে ২৩৯ জন আরোহী নিয়ে গত ৮ মার্চ বেইজিংয়ের পথে আকাশে উড্ডয়নের কিছুক্ষণ পরই উড়োজাহাজটি হারিয়ে যায়৷ সব আরোহীর স্বজনদের অভিযোগ, কর্তৃপক্ষ দুর্ঘটনার প্রকৃত তথ্য আড়াল করতে চাইছে৷‘রিওয়ার্ড এমএইচ৩৭০’ নামের একটি অভিযানের মাধ্যমে বিমানটির ব্যাপারে গুরুত্বপূর্ণ তথ্যদাতাকে উৎসাহিত করতে অর্থ পুরস্কার দেওয়ার লক্ষ্যে ইন্ডিগোগো নামের একটি ওয়েবসাইটের মাধ্যমে তহবিল সংগ্রহ করা হচ্ছে৷
