
ইসরায়েলের সরকারকে আঞ্চলিক স্থিতিশীলতার জন্য ‘বাস্তব হুমকি’ বলে মন্তব্য করেছে ফিলিস্তিনি কর্তৃপক্ষ। বিশেষ করে কট্টর ডানপন্থী ইসরায়েল বেইতেনু পার্টির নেতা অ্যাভিগডর লিবারম্যান প্রতিরক্ষা মন্ত্রণালয়ের দায়িত্ব পাওয়ায় এ ‘হুমকি’ আরও প্রকট হয়েছে। গতকাল বুধবার ফিলিস্তিনের প্রধান মধ্যস্থতাকারী সায়েব এরেকাত বলেন, ‘নবগঠিত ইসরায়েল সরকার এই অঞ্চলে জাতিবিদ্বেষ, বর্ণবাদ এবং ধর্মীয় ও রাজনৈতিক চরমপন্থাকে উসকে দেবে।’ হামাসের মুখপাত্র সামি আবু জুহরিও বলেছেন, ‘লিবারম্যানকে বেছে নেওয়ায় জাতিবিদ্বেষ এবং চরমপন্থা মাথাচাড়া দেবে।’ এএফপি
