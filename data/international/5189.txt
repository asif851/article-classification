
পাকিস্তানের তেল-গ্যাসসমৃদ্ধ বেলুচিস্তান প্রদেশে আজ বৃহস্পতিবার সুফিদের একটি মাজারে আত্মঘাতী বোমা হামলায় ১৩ জন নিহত হয়েছেন। আহত হয়েছেন কমপক্ষে ২০ জন।
একই মাজারে ২০০৫ সালে বোমা হামলায় ৩৫ জন নিহত হন।
স্থানীয় প্রশাসনের জ্যেষ্ঠ কর্মকর্তা আসাদ কাকার এএফপিকে বলেন, ‘মাজারের বাইরে দায়িত্বে থাকা পুলিশ হামলাকারীকে বাধা দেয়। এ সময় হামলাকারী নিজেকে উড়িয়ে দেয়। এতে ১৩ জন নিহত ও কমপক্ষে ২০ জন আহত হয়েছেন।’
কাকার বলেন, ‘সৈয়দ চিসাল শাহের বার্ষিক ওরসে বিপুলসংখ্যক মানুষ মাজারে যখন উপস্থিত হয়, তখন মাজারের বাইরে এ হামলার ঘটনা ঘটে।’
