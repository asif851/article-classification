
মার্কিন প্রেসিডেন্ট নির্বাচনে ডেমোক্রেটিক দলের প্রার্থী বাছাইয়ের অংশ হিসেবে গতকাল শনিবার ওয়াওমিং অঙ্গরাজ্যে অনুষ্ঠিত দলীয় ককাসে হিলারি ক্লিনটনকে পরাজিত করেছেন বার্নি স্যান্ডার্স। আজ রোববার বিবিসি অনলাইনের প্রতিবেদনে এই তথ্য জানানো হয়।ওয়াওমিংয়ে জয় পেলেও দলীয় মনোনয়ন পাওয়ার ক্ষেত্রে স্যান্ডার্সকে আরও অনেকটা পথ পাড়ি দিতে হবে। কারণ, এ পর্যন্ত মনোনয়ন পাওয়ার লড়াইয়ে স্যান্ডার্সের চেয়ে সুস্পষ্ট ব্যবধানে এগিয়ে আছেন হিলারি।১৯ এপ্রিল নিউইয়র্ক অঙ্গরাজ্যে ডেমোক্রেটিক দলের পরবর্তী প্রাইমারি নির্বাচন অনুষ্ঠিত হবে। গুরুত্বপূর্ণ ওই নির্বাচনের দিকে এখন হিলারি ও স্যান্ডার্সের নজর।
