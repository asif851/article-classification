
‘৫০ হাতের আঙুল, ৫০ পায়ের আঙুল, ৬ টি হৃদয় একসঙ্গে।’ এটি একটি ছবির ক্যাপশন। মা কিমবার্লি তুসি ফেসবুকে এক পোস্টে তাঁর পাঁচ শিশুর ছবি দিয়ে এই ক্যাপশন দিয়েছেন। এ বছরের ২৮ জানুয়ারি একসঙ্গে ৫ সন্তানের জন্ম দেন এই অস্ট্রেলিয়ান মা। তবে সম্প্রতি ওই ছবি প্রকাশের পরই তা সামাজিক যোগাযোগের মাধ্যমে ছড়িয়ে পড়ে ব্যাপক আলোচনার খোরাক জোগায়। ফেসবুকে ওই পোস্টের নাম ‘সারপ্রাইজ বাই ফাইভ।’এনডিটিভির খবরে বলা হয়েছে, এই পাঁচ শিশুর নাম হলো টিফানি, পেনেলোপ, বিট্রিক্স, অ্যালি এবং কেইথ। এ ছাড়াও ভন তুসি ও কিমবার্লি তুসির আরও দুই সন্তান আছে। মায়ের সঙ্গে ৫ সন্তানের ছবি দেওয়ার পরপরই ওরা সেলিব্রিটি হয়ে গেছেন।দুই মেয়ের জন্মের পর ছেলের আশায় আবার মা হতে চেয়েছিলেন কিমবার্লি। গর্ভধারণের পর চিকিৎসক জানান, কিমবার্লির গর্ভে আছে পাঁচটি সন্তান। তারা চেয়েছিলেন একটি, কিন্তু আসছে পাঁচটি। ২৮ জানুয়ারি একসঙ্গে পাঁচ সন্তানের জন্ম দেন কিমবার্লি। প্রত্যেকেই সুস্থ আছেন। এক সঙ্গে পাঁচ পাঁচটি সন্তানের মা হতে যাচ্ছেন, এ খবর শোনার পর থেকে মাতৃত্বকালীন অনুভূতি, ভালো লাগা, কষ্ট সব বিষয় ফেসবুকে শেয়ার দিতে থাকেন কিমবার্লি। তার শেয়ারগুলো লাইক আর মন্তব্য পড়ত বেশুমার। মা হওয়ার পর পাঁচ সন্তানকে সঙ্গে নিয়ে একটি সুন্দর ছবি তিনি পোস্ট করেন। আর এ ছবি শিগগিরই হয়ে যায় ভাইরাল।একসঙ্গে ৫ সন্তান জন্মের খবর ফেসবুকে শেয়ার হওয়ার পর সবাই কিছুটা হতবাক হয়ে যান। কিমবার্লি ও ভনের ২ ও ৪ বছর বয়সী ফুটফুটে দুটি মেয়েও আছে।
