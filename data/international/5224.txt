
জার্মানির সাবেক চ্যান্সেলর হেলমুট কোল আর নেই। জার্মানির একত্রীকরণের জনক হিসেবে পরিচিত এ নেতা গতকাল ৮৭ বছর বয়সে মারা গেছেন। রাইনল্যান্ড পালাটিনেট রাজ্যের লুডভিগশাফেনে নিজের বাড়িতে মৃত্যু হয় কোলের।সমকালীন ইউরোপের রাজনীতিতে মহিরুহ হিসেবে বিবেচিত হেলমুট কোল মহাদেশটির সংহতি এগিয়ে নেওয়ায় ব্যাপক অবদান রেখেছিলেন। ইইউ অঞ্চলের অভিন্ন মুদ্রা ইউরোর অন্যতম রূপকার ছিলেন কোল। যুদ্ধোত্তর জার্মানির সবচেয়ে দীর্ঘমেয়াদি নেতা ছিলেন তিনি।ইউরোপীয় কমিশন প্রধান জ্যঁ ক্লদ ইয়ঙ্কার কোলের সম্মানে এ জোটের সব প্রতিষ্ঠানের পতাকা অর্ধনমিত রাখার নির্দেশ দিয়েছেন।৫২ বছর বয়সে ১৯৮২ সালে পশ্চিম জার্মানির চ্যান্সেলর হন কোল। ১৯৯৮ সাল পর্যন্ত ক্ষমতায় ছিলেন।
