
খবরটা শুনেই চটেছেন মার্কিন প্রেসিডেন্ট নির্বাচনে রিপাবলিকান পার্টির প্রার্থী ডোনাল্ড ট্রাম্প।ই-মেইলে কোনো অপরাধমূলক কর্মকাণ্ডের প্রমাণ পাওয়া যায়নি মর্মে ডেমোক্রেটিক পার্টির প্রার্থী হিলারি ক্লিনটনকে ফের অব্যাহতি দেওয়ার ঘোষণায় দেশটির কেন্দ্রীয় তদন্ত সংস্থার (এফবিআই) ওপর চটেছেন ট্রাম্প।আজ সোমবার বিবিসি অনলাইনের প্রতিবেদনে জানানো হয়, এফবিআইয়ের বিরুদ্ধে অনুচিত কাজের অভিযোগ এনেছেন রিপাবলিকান পার্টির প্রেসিডেন্ট প্রার্থী।এফবিআইয়ের পরিচালক জেমস কোমি বলেছেন, হিলারির ই-মেইল বিষয়ে নতুন তদন্তে সংস্থার আগের অবস্থান পরিবর্তন করার মতো কিছু পাওয়া যায়নি। তাঁর ই-মেইলে অপরাধমূলক কিছু মেলেনি।এফবিআইয়ের ঘোষণার পর ডেমোক্র্যাট শিবিরে স্বস্তি এসেছে। হিলারির প্রচার শিবির বলেছে, ডেমোক্রেটিক পার্টির প্রার্থী যে অব্যাহতি পাবেন, সে ব্যাপারে তারা আত্মবিশ্বাসী ছিল। দীর্ঘ সময় ধরে চলা ইস্যুটির সুরাহা হওয়ায় তারা খুশি।অন্যদিকে, এফবিআইয়ের সিদ্ধান্ত শুনে বেজায় খেপেছেন ট্রাম্প। তাঁর ভাষ্য, হিলারি দোষী। তিনি নিজেও তা জানেন। জানে এফবিআই, জানে জনগণ।
এখন এ বিষয়ে বিচারের ভার জনগণের ওপর ছেড়ে দিয়েছেন ট্রাম্প। ৮ নভেম্বরের নির্বাচনে ব্যালটের মাধ্যমে হিলারির বিচার করতে জনগণের প্রতি আহ্বান জানিয়েছেন তিনি।
এফবিআইয়ের ঘোষণা আসার আগে গতকাল রোববার সবশেষ জনমত জরিপে ট্রাম্পের চেয়ে ৪-৫ পয়েন্ট এগিয়ে আছেন হিলারি।
আরও পড়ুন: 
হিলারির ই-মেইলে বেআইনি কিছু পাওয়া যায়নি : এফবিআইস্বস্তিতে হিলারি, ট্রাম্পের নতুন রসদএফবিআইয়ের নিন্দায় হলিউডের মুভি মুঘল
