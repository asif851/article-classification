
ভারতের আম আদমি পার্টির (এএপি) আহ্বায়কের পদ থেকে পদত্যাগ করেছেন অরবিন্দ কেজরিওয়াল। আজ বুধবার টাইমস অব ইন্ডিয়ার খবরে এ কথা জানানো হয়।দলটির ২১ সদস্যবিশিষ্ট জাতীয় কার্যনির্বাহী কমিটির বৈঠক হওয়ার কথা। এর ঠিক আগ মুহূর্তে কেজরিওয়াল দলীয় প্রধানের পদ থেকে পদত্যাগ করলেন।বিরাট জয় নিয়ে দিল্লি বিধানসভার ক্ষমতায় আসার এক মাস না পেরোতেই এএপিতে গৃহবিবাদ শুরু হয়ে গেছে। দলের দুই প্রতিষ্ঠাতা সদস্য রবীন্দ্র যাদব ও প্রশান্ত ভূষণ এএপির প্রধান অরবিন্দ কেজরিওয়ালকে দলীয় প্রধানের পদ থেকে সরিয়ে দেওয়ার চক্রান্ত করেছিলেন বলে অভিযোগ উঠেছে।আজকের বৈঠকে দলটির দুই ভিন্নমতাবলম্বী নেতা প্রশান্ত ভূষণ ও যোগেন্দ্র যাদবের বিষয়ে সিদ্ধান্ত নেওয়া হবে। অসমর্থিত সূত্রে জানা গেছে, এ দুজনকে দলটির কার্যনির্বাহী কমিটি থেকে বাদ দেওয়া হতে পারে। এমনকি দল থেকেও বাদ পড়তে পারেন তাঁরা। দুই নেতার কথিত ষড়যন্ত্র, এ-সংক্রান্ত চিঠি উদ্ধার এবং একে অন্যের বিরুদ্ধে বিষোদ্‌গারে এএপির অন্তর্দ্বন্দ্ব স্পষ্ট হয়ে উঠেছে।
আজকের বৈঠকে কেজরিওয়াল থাকবেন না। তিনি চিকিৎসার উদ্দেশে ১০ দিনের জন্য বেঙ্গালুরু যাচ্ছেন।
আরও পড়ুন:এএপির সংকটের হেস্তনেস্ত আজ?আম আদমি পার্টিতে গৃহবিবাদ শুরু?
