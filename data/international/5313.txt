
জাপানের উত্তর–পূর্বাঞ্চলে আবারও ভূমিকম্প হয়েছে। মার্কিন ভূতাত্ত্বিক জরিপ সংস্থা বলছে, স্থানীয় সময় আজ বৃহস্পতিবার সকালে ৫ দশমিক ৬ মাত্রার ভূমিকম্পটি আঘাত হানে। তবে সুনামির কোনো সতর্কতা জারি করা হয়নি। প্রাথমিকভাবে কোনো ক্ষয়ক্ষতির খবর জানা যায়নি।
দুদিন আগে দেশটির ফুকুশিমা পারমাণবিক কেন্দ্রের কাছে ভূমিকম্প হয়। এএফপির খবরে জানা যায়, টোকিও থেকে ২১০ কিলোমিটার উত্তর–পূর্বে ফুকুশিমা এলাকায় ভূমিকম্পটি আঘাত হেনেছে।
