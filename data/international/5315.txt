
ছড়িয়ে-ছিটিয়ে পড়ে আছে সোনার বার। খুঁজে নিতে পারলেই তা আপনার। স্থান দক্ষিণ ইংল্যান্ডের ফকস্টোন সমুদ্রসৈকত। এ খবরে সেখানে হুমড়ি খেয়ে পড়েছে স্বর্ণসন্ধানী মানুষ। খবর এএফপির।সোনার বারগুলো আকাশ থেকে পড়েনি বা অতীতের গুপ্তধন নয়। জার্মানির শিল্পী মাইকেল সেইলস্টোরফার বালুর নিচে পুঁতে রেখেছেন সেগুলো। একটি শিল্পকলা প্রদর্শনীতে দৃষ্টি কাড়তে এ কাজ করেছেন তিনি। সোনার বারের সংখ্যা ৩০টি। ২৪ ক্যারেটের বারগুলোর প্রতিটির দাম ৫০০ মার্কিন ডলারের বেশি।সোনা খোঁজার জন্য শনাক্তকরণ যন্ত্র (মেটাল ডিটেক্টর) সঙ্গে নেওয়া যাবে। কিন্তু কাজটা এতটা সহজ হবে না। খেলাটা আরও একটু জমজমাট করে তুলতে শিল্পী সেইলস্টোরফার সৈকতের বালুতে সোনার সঙ্গে ছড়িয়ে রেখেছেন আরও বেশ কিছু ধাতব পদার্থ।
