
ভারতের লোকসভা নির্বাচনে বিজেপির প্রধানমন্ত্রী পদপ্রার্থী নরেন্দ্র মোদির স্ত্রী যশোদাবেনের চরধামে তীর্থযাত্রায় যাওয়া নিয়ে গুজবের অবসান হয়েছে। গতকাল বুধবার গুজরাটের মেহসানার একটি কেন্দ্রে তিনি ভোট দিয়েছেন।গুজরাটের মুখ্যমন্ত্রী নরেন্দ্র মোদি প্রথমবারের মতো যশোদাবেনকে স্ত্রী বলে স্বীকৃতি দেওয়ার পর তিনি স্বামীর মঙ্গল কামনায় চরধামে তীর্থযাত্রায় গেছেন বলে গুজব রটে। ওই স্বীকৃতির পর থেকে গতকাল ভোটদানের আগ পর্যন্ত লোকচক্ষুর আড়ালে ছিলেন যশোদাবেন।মোদি ভোট দেন আহমেদাবাদে। তাঁর এই কেন্দ্র থেকে ১০০ কিলোমিটার দূরে অন্য একটি আসনে ভোট দেন স্ত্রী অবসরপ্রাপ্ত স্কুলশিক্ষিকা যশোদাবেন।
যশোদাবেনের পরিবারের কিছু সদস্যের উদ্ধৃতি দিয়ে সংবাদমাধ্যমের খবরে বলা হয়, মোদির স্বীকারোক্তির পর গণমাধ্যমকর্মীদের যশোদাবেনের পিছু লাগার আশঙ্কা ছিল। এ জন্যই তিনি অজ্ঞাত স্থানে চলে যান। এনডিটিভি ও জিনিউজ।
