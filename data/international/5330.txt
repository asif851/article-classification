
উটকো লোকের প্রবেশ ঠেকাতে হোয়াইট হাউসের সীমানা বেড়া অবিলম্বে আরও চার থেকে পাঁচ ফুট উঁচু করার পরামর্শ দেওয়া হয়েছে। নিরপেক্ষ এক নিরাপত্তা পর্যালোচনার এই সুপারিশ গত বৃহস্পতিবার প্রকাশ করা হয়েছে। প্রতিবেদনে সতর্ক করে দিয়ে বলা হয়েছে, প্রেসিডেন্টসহ শীর্ষ কর্মকর্তাদের নিরাপত্তার দায়িত্বে থাকা সংস্থা সিক্রেট সার্ভিসের নেতৃত্বের সমস্যা রয়েছে এবং এতে আমূল সংস্কার প্রয়োজন। সিক্রেট সার্ভিসের জন্য বাইরের নেতা, আরও প্রশিক্ষণ ও কর্মী প্রয়োজন বলেও অভিমত দেওয়া হয়েছে এতে।  এএফপি
