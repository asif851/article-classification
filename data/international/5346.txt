
পাকিস্তানের তেহরিক-ই-ইনসাফ (পিটিআই) দলের নেতা ইমরান খান এবং কানাডাপ্রবাসী আধ্যাত্মিক নেতা পাকিস্তান আওয়ামী তেহরিক (পিএটি) প্রধান তাহির উল কাদরির বিরুদ্ধে গ্রেপ্তারি পরোয়ানা জারি হয়েছে। গত আগস্টের শেষের দিকে সরকারবিরোধী আন্দোলনে নেতৃত্ব দেওয়া এ দুই নেতাসহ ২৬ জনের বিরুদ্ধে সহিংসতার দায়ে গত বুধবার গ্রেপ্তারি পরোয়ানা জারি করেন সন্ত্রাসবিরোধী আদালত। এর প্রতিবাদে পিটিআই ৩০ নভেম্বর বিক্ষোভ মিছিলের ডাক দিয়েছে। তাহির উল কাদরি ইতিমধ্যে কানাডায় ফিরে গেছেন। নওয়াজ শরিফ জালিয়াতির মাধ্যমে নির্বাচনে জিতেছেন—এ দাবি করে তাঁর পদত্যাগের দাবিতে আন্দোলনে নামেন ইমরান ও কাদরি। এএফপি
