
সামাজিক যোগাযোগের মাধ্যম টুইটারের প্রধান নির্বাহী ডিক কস্টোলো পদত্যাগ করছেন। টুইটারের সহ প্রতিষ্ঠাতা জ্যাক ডরসি আগামী ১ জুলাই থেকে অন্তর্বর্তী নির্বাহীর দায়িত্ব পালন করবেন। স্থায়ীভাবে কেউ এ পদে নিয়োগ না হওয়া পর্যন্ত তিনি দায়িত্ব পালন করে যাবেন।বিবিসির খবরে জানানো হয়, বিনিয়োগকারীরা কস্টোলোর ওপর নাখোশ ছিলেন। এক বিবৃতিতে কস্টোলো জানান, টুইটার দলের সঙ্গে কাজ করতে পেরে তিনি গর্বিত। টুইটার জানিয়েছে, টুইটারের পরবর্তী প্রধান নির্বাহী নিয়োগে একটি কমিটি গঠন করা হয়েছে।কস্টোলো পদত্যাগ করতে যাচ্ছেন এমন ঘোষণা দেওয়ার পর টুইটারের শেয়ারের দাম ৭ শতাংশ বেড়ে গেছে।
