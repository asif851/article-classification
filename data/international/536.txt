
হবু বর হিসেবে সাধারণ মানুষকে বেছে নেওয়ার মূল্য দিচ্ছেন জাপানের রাজকন্যা মাকো। রাজকীয় মর্যাদা হারাতে চলেছেন তিনি।সম্রাট আকিহিতোর বড় নাতনি ২৫ বছর বয়সী মাকো যাঁকে পছন্দ করেছেন, সেই কেই কোমুরো তাঁর সমবয়সী। তিনি একজন চাকরিজীবী। একসঙ্গে পড়াশোনা করার সুবাদে সম্পর্ক গড়ে উঠেছিল মাকো ও কোমুরোর। প্রথম দেখা ২০১২ সালে এক রেস্তোরাঁয়। তখন রাজধানী টোকিওর ইন্টারন্যাশনাল ক্রিস্টিয়ান ইউনিভার্সিটিতে পড়ছিলেন তাঁরা।প্রথা অনুযায়ী, জাপানের রাজপরিবারের কোনো সদস্য সাধারণ ঘরের কাউকে বিয়ে করলে তাঁকে রাজকীয় সম্মান ছাড়তে হয়। পাশাপাশি হারান রাজকীয় সব সুযোগ-সুবিধাও। রাজকন্যা মাকোর হবু স্বামী কাজ করেন একটি আইনি প্রতিষ্ঠানে।বিয়ের ব্যাপারে রাজকুমারী মাকোর এ সিদ্ধান্তের ফলে জাপানের রাজকীয় উত্তরাধিকারের বিতর্ক নতুন করে দানা বাঁধতে পারে।
