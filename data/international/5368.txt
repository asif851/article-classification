
সাপ থাকায় রোববার এমিরেটসের একটি ফ্লাইট বাতিল করা হয়। বিমানটির ওমানের মাসকট থেকে সংযুক্ত আরব আমিরাতের দুবাইতে যাওয়ার কথা ছিল। খবর এনডিটিভির।
এমিরেটস আমিরাতকেন্দ্রিক নামীদামি বিমান পরিবহন সংস্থা হিসেবে পরিচিত। প্রতিষ্ঠানটির মুখপাত্র বলেন, যাত্রী তোলার আগে বিমানের কার্গোতে সাপ দেখায় মাসকট থেকে দুবাইগামী ইকে০৮৬৩ ফ্লাইটটি বাতিল করা হয়। বিমানটি পরিষ্কার করে পুনরায় যাত্রার উপযোগী করেছেন প্রকৌশলী ও পরিচ্ছন্ন দলের সদস্যরা। যাত্রীসেবা বিঘ্নিত হওয়ায় প্রতিষ্ঠানের হয়ে দুঃখ প্রকাশ করেছেন তিনি।
বিমানে সাপ থাকার ঘটনা এমিরেটসের ক্ষেত্রেই প্রথম নয়। গত বছরের নভেম্বরে এরোমেক্সিকোর বিমানে সবুজ বর্ণের একটি সাপ পাওয়া গিয়েছিল।
