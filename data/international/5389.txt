
আফগানিস্তানের রাজধানী কাবুলে আত্মঘাতী হামলায় চারজন বিদেশি নাগরিক নিহত হয়েছেন। আজ মঙ্গলবার এ হামলা হয়।বার্তা সংস্থা এএফপি প্রকাশিত প্রতিবেদনে জানানো হয়েছে, টুইটার বার্তার মাধ্যমে হামলার দায় স্বীকার করেছে তালেবান।পুলিশ জানায়, বিদেশি নাগরিকদের আবাসিক এলাকার ভেতরে এই হামলা হয়। এতে ছয়জন আহতও হয়েছেন।কাবুলের পুলিশপ্রধান জহির জহির বলেন, এক তালেবান আত্মঘাতী হামলাকারী মোটরসাইকেল চালিয়ে ওই এলাকায় প্রবেশ করে বিস্ফোরণ ঘটায়। এ সময় হতাহত হওয়া ব্যক্তিরা ব্যায়াম করছিলেন। ঘটনা তদন্ত করছে পুলিশ।হামলায় হতাহত হওয়া ব্যক্তিদের পেশা ও জাতীয়তা সম্পর্কে প্রাথমিকভাবে জানা যায়নি।
