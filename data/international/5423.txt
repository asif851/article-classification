
উত্তর প্রদেশ রাজ্যে ছেলে অখিলেশ যাদবের সরকারের পক্ষে কথা বলতে গিয়ে নারী নির্যাতন নিয়ে আবারও বেফাঁস মন্তব্য করেছেন সমাজবাদী পার্টির (এসপি) প্রধান মুলায়ম সিং যাদব। তিনি বলেন, ‘উত্তর প্রদেশে ২১ কোটি মানুষের বাস। ধর্ষণ এবং এ রকম ঘটনা সে তুলনায় এখানে কম।’ মুলায়ম সিং গতকাল শনিবার সাংবাদিকদের এক প্রশ্নের জবাবে এ কথা বলেন। সম্প্রতি লক্ষ্ণৌতে ৩২ বছর বয়সী এক নারীকে ধর্ষণের পর হত্যা করা হয়। গত মে মাসে রাজ্যের বাদাউনে দুই কিশোরীকে গণধর্ষণ ও হত্যার পর লাশ গাছে ঝুলিয়ে রাখা হয়। নারীর ওপর ক্রমবর্ধমান সহিংসতার ঘটনায় উত্তর প্রদেশের মানুষের মধ্যে অখিলেশ সরকারের ওপর ক্ষোভ বাড়ছে। বেফাঁস মন্তব্যের জন্য মুলায়ম নিজ দলের নেতাদেরও কড়া সমালোচনার মুখে পড়েন।এনডিটিভি
