
উত্তর কোরিয়া দেশটিতে মানবাধিকার লঙ্ঘনের রেকর্ডের কারণে এযাবৎকালের মধ্যে কঠোরতম নিন্দার সম্মুখীন হতে চলেছে বলে মনে করা হচ্ছে। নিভৃতকামী কমিউনিস্ট রাষ্ট্রটির ব্যাপক মানবাধিকার লঙ্ঘনের ঘটনার নিন্দা জানিয়ে জাতিসংঘে গতকাল বৃহস্পতিবারই এক খসড়া প্রস্তাবের ওপর ভোটাভুটি হওয়ার কথা ছিল। এ খসড়ার প্রণেতা ইউরোপ ও জাপানের কূটনীতিকেরা আশা প্রকাশ করেছেন, গত বছর সাধারণ পরিষদে ওঠা এ রকম প্রস্তাবের তুলনায় এবার বেশি ভোট পড়বে। ২০০৫ সাল থেকে প্রতিবছর গৃহীত এমন খসড়া প্রস্তাবে পিয়ংইয়ংয়ের মানবাধিকার রেকর্ড নিয়ে নিন্দা জানানো হয়ে আসছে। তবে এ পদক্ষেপ দৃশ্যত তেমন কোনো কাজে আসেনি। এএফপি
