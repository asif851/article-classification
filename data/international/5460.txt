
লিবিয়ার সাবেক নেতা মুয়াম্মার গাদ্দাফির মৃত্যুর দুই বছর পর তাঁর নানা কুকীর্তির খবর বেরিয়ে আসছে। তরুণীদের গোপন কক্ষে আটকে রেখে তাদের যৌনদাসীর মতো ব্যবহার করতেন তিনি। বিবিসির এক প্রামাণ্যচিত্রে পিলে চমকানো এই তথ্য পাওয়া গেছে।প্রামাণ্যচিত্রটিতে গাদ্দাফির ব্যবহূত একটি গোপন কক্ষ দেখানো হয়েছে। ওই কক্ষে তরুণীদের আটকে রাখা হতো। গাদ্দাফি তাদের নিয়মিত ধর্ষণ করতেন। তরুণীদের তিনি জোর করে পর্নো সিনেমা দেখতে বাধ্য করতেন।দুই শয্যার চেয়ে একটু বড় ওই কক্ষ। এর লাগোয়া আরেকটি কক্ষে পরীক্ষা-নিরীক্ষার ব্যবস্থা ছিল। তরুণীরা যৌনবাহিত রোগে আক্রান্ত কি না, সেখানে তা পরীক্ষা করা হতো। পরে ইতিবাচক ফল পেলে সেই তরুণীদের পাঠানো হতো গাদ্দাফির প্রমোদকক্ষে।গাদ্দাফির নির্যাতনের শিকার তরুণীদের মধ্যে কেউ কখনো কৌশলে পালাতে সক্ষম হলেও পরিবারের সদস্যরা তাকে পরিত্যাগ করত। আর যারা পালাতে পারত না, তাদের অনেককেই বরণ করতে হতো নির্মম মৃত্যু।গাদ্দাফির গোপন বিশ্ব নামের প্রামাণ্যচিত্রটি আগামী শুক্রবার বিবিসি-ফোর রাতে সম্প্রচার করবে। এটি নির্মাণ করতে নির্মাতাদের অনেক কাঠখড় পোড়াতে হয়েছে। বিবিসি।
