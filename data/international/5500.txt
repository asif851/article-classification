
ভারতের দিল্লি এবং আশপাশের গুরগাঁও, ফরিদাবাদ, নয়দা ও গাজিয়াবাদ এলাকায় আজ বৃহস্পতিবার সকালে ভূমিকম্প আঘাত হেনেছে। প্রাথমিকভাবে হতাহত বা ক্ষয়ক্ষতির খবর পাওয়া যায়নি। স্থানীয় সংবাদমাধ্যমে ভূমিকম্পটি জোরালো ছিল বলে উল্লেখ করা হয়। রিখটার স্কেলে এর তীব্রতা ছিল ৪ দশমিক ২।
মার্কিন ভূতাত্ত্বিক জরিপ সংস্থা ইউএসজিএস বলছে, ভূমিকম্পের উৎপত্তিস্থল ছিল হরিয়ানা রাজ্যের রেওয়ারি জেলার বাওয়াল এলাকা থেকে ১০ কিলোমিটার গভীরে।
টাইমস অব ইন্ডিয়া অনলাইনের খবরে জানানো হয়, স্থানীয় সময আজ ভোররাত সাড়ে চারটার দিকে ভূমিকম্পে কেঁপে ওঠে ভারতের রাজধানী দিল্লি ও আশপাশের এলাকা। ভূমিকম্প এক মিনিটের মতো স্থায়ী হয়।
