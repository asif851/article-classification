
পশ্চিমবঙ্গের মুখ্যমন্ত্রী মমতা বন্দ্যোপাধ্যায় ক্ষমতায় থাকলে ভারতীয় জনতা পার্টির (বিজেপি) প্রধানমন্ত্রী পদপ্রার্থী নরেন্দ্র মোদির কোমরে দড়ি বেঁধে তাঁকে কারাগারে ঢোকাতেন বলে হুঁশিয়ারি উচ্চারণ করেছেন। আইবিএনএস প্রকাশিত প্রতিবেদনে জানানো হয়, গতকাল শুক্রবার বাহরামপুরে এক নির্বাচনী সমাবেশে এ মন্তব্য করেন তৃণমূল নেত্রী। এর আগে মোদিকে ‘গাধা’ ও ‘দাঙ্গাবাবু’ বলেছিলেন মমতা।১৬ মের পর বাংলাদেশিদের ফেরত পাঠানোর বিষয়ে মোদির মন্তব্যের বিষয়ে কংগ্রেসের নীরব অবস্থানের কড়া সমালোচনা করেছেন পশ্চিমবঙ্গের মুখ্যমন্ত্রী। তাঁর অভিযোগ, মোদিকে কংগ্রেস রক্ষা করছে। আর বিজেপি ও কংগ্রেস পরস্পরের মধ্যে সমঝোতার মাধ্যমে টিকে আছে।ক্ষুব্ধ মমতা বলেন, ‘কংগ্রেসের সাহস নেই। কংগ্রেসের স্থলে দিল্লিতে আমি থাকলে, মোদির কোমরে শক্ত করে রশি বাঁধতাম। এবং তাঁকে জেলে ঢোকাতাম।’
