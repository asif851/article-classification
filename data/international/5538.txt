
আফগানিস্তানের রাজধানী কাবুলে স্পেনের দূতাবাসে শুক্রবার সন্ধ্যার আত্মঘাতী হামলার পর নিরাপত্তা বাহিনী গতকাল শনিবার সকাল পর্যন্ত প্রায় ১২ ঘণ্টা অভিযান চালিয়েছে। এ সময় বন্দুকযুদ্ধে তালেবানের তিন জঙ্গি নিহত হয়। ওই হামলায় স্পেনের তিন নিরাপত্তাকর্মী এবং আফগান পুলিশের চার সদস্যও নিহত হন। স্থানীয় পুলিশের মুখপাত্র বসির মুজাহিদ এ তথ্য দিয়েছেন। আর স্পেনের সরকার জানায়, ওই দূতাবাস এলাকা থেকে সব কর্মীকে সরিয়ে নেওয়া হয়েছে। আহত কয়েকজন চিকিৎসা নিচ্ছেন। ঘটনাস্থলে নয়জন বেসামরিক ব্যক্তি আহত হন।রয়টার্স
