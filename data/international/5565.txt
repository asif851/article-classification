
ভারতের কেরালা রাজ্যে একটি মন্দিরে ভয়াবহ আগুনের ঘটনা ঘটেছে। এতে ৭৫ জনের বেশি মানুষ নিহত হয়েছে। আহত হয়েছে দুই শতাধিক। আজ রোববার টাইমস অব ইন্ডিয়া ও বিবিসি অনলাইনের প্রতিবেদনে এই তথ্য জানানো হয়।
মন্দিরটি রাজ্যের কোল্লাম এলাকায় অবস্থিত। গতকাল শনিবার দিবাগত রাত সাড়ে তিনটার দিকে উৎসব চলাকালে আতশবাজির স্তূপে বিস্ফোরণ থেকে আগুনের ঘটনা ঘটে।
আগুন নিয়ন্ত্রণে এসেছে বলে জানিয়েছে পুলিশ। আহত ব্যক্তিদের হাসপাতালে নেওয়া হয়েছে।
ঘটনাটি তদন্তের নির্দেশ দিয়েছেন কেরালার স্বরাষ্ট্রমন্ত্রী রমেশ চেন্নিথালা।
