
ইরাকে নতুন করে দেড় হাজার সেনা পাঠানোর মধ্য দিয়ে ইসলামিক স্টেটের (আইএস) বিরুদ্ধে লড়াইয়ের ‘নতুন ধাপ’ শুরু হলো বলে মন্তব্য করেছেন মার্কিন প্রেসিডেন্ট বারাক ওবামা। গত রোববার সিবিএস টেলিভিশনের সঙ্গে সাক্ষাৎকারে তিনি এ মন্তব্য করেন। ওবামা বলেন, আইএসবিরোধী লড়াইয়ের প্রথম ধাপ ছিল ইরাকে একটি ঐক্যবদ্ধ ও প্রত্যয়ী সরকার গঠন। আগেই সেটা হয়ে গেছে। এখন দ্বিতীয় ধাপ শুরু হচ্ছে। তিনি আরও বলেন, ‘ইরাকের বিভিন্ন অঞ্চলে আমরা এখন শুধু আইএসের অগ্রযাত্রা থামিয়েই দিচ্ছি না, তাদের নির্মূল করতে হামলাও চালিয়ে যাচ্ছি।’বিবিসি
