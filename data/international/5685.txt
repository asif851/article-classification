
যুক্তরাজ্যের বন্যাদুর্গত মানুষের সহায়তায় হাত বাড়িয়ে দিয়েছেন যুবরাজ প্রিন্স উইলিয়াম ও প্রিন্স হ্যারি। বন্যার পানি থেকে গ্রামবাসীর ঘরবাড়ি রক্ষায় দুই ভাই গত শুক্রবার সেনাদের সঙ্গে ডেসিট বাঁধের নির্মাণকাজে অংশ নেন। এ সময় বালুর বস্তা টানেন তাঁরা। একসময় সেনাবাহিনীতে কাজ করেছেন রাজপরিবারের এই দুই সদস্য। তাঁদের দাদি রানি দ্বিতীয় এলিজাবেথও বন্যাদুর্গতদের পাশে দাঁড়িয়েছেন। ক্ষতিগ্রস্ত কৃষকদের জন্য খাদ্য ও ঘুমানোর সরঞ্জাম পাঠিয়েছেন তিনি। দেশটিতে ২৫০ বছরের মধ্যে সবচেয়ে আর্দ্র শীতকাল চলছে। এএফপি।
