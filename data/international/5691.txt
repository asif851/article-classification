
স্থুলকায় দেহ। তাই ওজন কমাতে বাংলাদেশের নারায়ণঞ্জ থেকে কলকাতায় ছুটে গিয়েছিলেন ৫৫ বছরের এক সাবেক পুলিশ কর্মকর্তা। ৮ এপ্রিল উঠেছিলেন কলকাতার সদর স্ট্রিট এলাকার একটি আবাসিক হোটেলে। নাম সৈফুদ্দিন মাহমুদ।গতকাল বুধবার দক্ষিণ কলকাতার একটি বেসরকারি নার্সিংহোমে অপারেশনের মাধ্যমে ২০ কেজি ওজন কমায় সৈফুদ্দিন। তারপর তিনি ফিরে যান হোটেলে। তাঁর সঙ্গে ছিলেন তাঁর ব্যবসায়িক প্রতিষ্ঠানের ব্যবস্থাপক রহমতুল্লাহ।হোটেল ম্যানেজার প্রথম আলোকে আজ বৃহস্পতিবার রাতে জানান, সৈফুদ্দিন তঁদের জানিয়েছিল তাঁর বাড়ি নারায়ণগঞ্জের ৫৪এসি ধর রোডে। নারায়ণগঞ্জে তার একটি জুয়েলারির দোকান আছে। নাম হক জুয়েলার্স।আজ বৃহস্পতিবার সকালে রহমতুল্লাহ হোটেলের ব্যবস্থাপককে এসে জানান সৈফুদ্দিন অসুস্থ। এরপরেই হোটেল থেকে চিকিত্সক ডাকা হয়। চিকিত্সক এসে জানান, সৈফুদ্দিন রাতেই মারা গেছে। পরে পার্ক স্ট্রিট থানায় খবর দিলে পুলিশ এসে মৃতদেহ ময়নাতদন্তের জন্য মর্গে পাঠায়।
