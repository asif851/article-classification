
স্বরাষ্ট্রমন্ত্রীর বেশি কথা বলা উচিত নয় বলে মন্তব্য করেছেন ভারতের স্বরাষ্ট্রমন্ত্রী রাজনাথ সিং।এনডিটিভিকে দেওয়া এক বিশেষ সাক্ষাৎকারে এই মত দেন রাজনাথ সিং। সাক্ষাৎকারটি গতকাল রোববার এনডিটিভি অনলাইনে প্রকাশিত হয়েছে।বিজেপির কেন্দ্রীয় সরকারের এই প্রভাবশালী মন্ত্রী বলেন, তিনি মনে করেন, স্বরাষ্ট্রমন্ত্রীর দায়িত্বে থাকা ব্যক্তির কম কথা বলা উচিত।রাজনাথ সিং বলেন, কেবল প্রয়োজনেই কথা বলেন তিনি। এ ছাড়া তদন্তাধীন কোনো বিষয়ে কথা বলার সময় সতর্ক থাকেন।ভারতে জন্ম নেওয়া কাউকে দেশবিরোধী হিসেবে আখ্যায়িত না করার পক্ষে মত দেন রাজনাথ সিং।রাজনাথ সিং বলেন, ভারতে নিরাপত্তার ক্ষেত্রে কিছু বড় ধরনের চ্যালেঞ্জ রয়েছে। মন্ত্রী হওয়ার পর বিষয়টি বুঝতে পেরেছেন তিনি।
