
নিজেদের তৈরি প্রথম বিমানবাহী রণতরি আজ বুধবার পানিতে ভাসিয়েছে চীন। দেশটির রাষ্ট্রীয় গণমাধ্যম এই তথ্য দিয়েছে।
বার্তা সংস্থা এএফপির খবরে বলা হয়, চীন গভীর সমুদ্রে তাদের সক্ষমতা বাড়াতে তৎপর। এই প্রচেষ্টার অংশ হিসেবে দেশটি দেশীয় নকশা ও পদ্ধতিতে বিমানবাহী রণতরিটি বানিয়েছে।
চীনের রাষ্ট্রীয় বার্তা সংস্থা সিনহুয়া জানায়, দেশে তৈরি প্রথম বিমানবাহী রণতরির উদ্বোধন করা হয়েছে। উত্তর-পূর্বাঞ্চলীয় বন্দর দালিয়ানে এই উদ্বোধনী অনুষ্ঠান হয়। শুকনো ডক থেকে রণতরিটি পানিতে ভাসানো হয়েছে।
