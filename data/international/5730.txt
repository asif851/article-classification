

‘হি ইজ আ রেসিস্ট, হি ইজ আ সেক্সিস্ট, হি ডাজন্ট রিপ্রেজেন্ট আস’ (তিনি বর্ণবাদী, ব্যভিচারী, তিনি আমাদের প্রতিনিধি নন)।’
কথাগুলো নবনির্বাচিত মার্কিন প্রেসিডেন্ট ডোনাল্ড ট্রাম্পের উদ্দেশে। যুক্তরাষ্ট্রের ফ্লোরিডা অঙ্গরাজ্যের সেন্ট পিটার্সবার্গে স্থানীয় সময় গতকাল রোববারের প্রতিবাদ মিছিল থেকে ভেসে আসছিল এসব স্লোগান। ওই মিছিলে অংশ নিয়েছিলেন কয়েক হাজার মার্কিন।
প্রতিবাদ মিছিলে মার্কিনরা আরও স্লোগান দিচ্ছিলেন, ‘নো সেক্সিস্ট, নো রেসিস্ট’, ‘নো ট্রাম্প’। শুধু ফ্লোরিডা নয়, যুক্তরাষ্ট্রের বিভিন্ন অঙ্গরাজ্যেই ট্রাম্পবিরোধী প্রতিবাদ ও বিক্ষোভ মিছিল চলছে। ট্রাম্প নির্বাচিত হওয়ার পরের দিন থেকেই শুরু হয়েছে এমন বিক্ষোভ।
