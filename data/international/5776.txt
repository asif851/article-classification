
তুরস্ক থেকে গ্রিসে যাওয়ার পথে আজ সোমবার ইজিয়ান সাগরে নৌকাডুবিতে ২৪ জন অভিবাসন-প্রত্যাশীর মৃত্যু হয়েছে। এদের মধ্যে ১১ জনই শিশু। এ ঘটনায় ১২ জন এখনো নিখোঁজ রয়েছেন।বার্তা সংস্থা এএফপির এক খবরে বলা হয়, গ্রিসের লেসবস দ্বীপের কাছে ইজিয়ান সাগরে এই নৌকা ডুবির ঘটনা ঘটে। নিখোঁজ ব্যক্তিদের উদ্ধারে তুরস্কের কোস্টগার্ড কর্তৃপক্ষ নৌকা ও উড়োজাহাজ নিয়ে উদ্ধার অভিযান চালাচ্ছে।আন্তর্জাতিক অভিবাসনবিষয়ক সংস্থা (আইওএম) বলেছে, চলতি বছর ইউরোপে যাওয়ার জন্য সাগর পাড়ি দিতে গিয়ে এ পর্যন্ত ৩৬০ অভিবাসন-প্রত্যাশীর মৃত্যু হয়েছে। তাদের বেশির ভাগই সিরিয়া থেকে যাওয়া।
