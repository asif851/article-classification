
জার্মান নাৎসি দলের নেতা অ্যাডলফ হিটলারের আত্মজীবনী ও দলীয় ম্যানিফেস্টো মাইন কাম্ফ (আমার সংগ্রাম)-এর গ্রন্থস্বত্বের মেয়াদ শেষ হয়েছে। এ অবস্থায় বহুল বিতর্কিত বইটির পুনর্মুদ্রণের সম্ভাবনায় ক্ষোভ দেখা দিয়েছে ইহুদি রাষ্ট্র ইসরায়েলে। মাইন কাম্ফ-এর গ্রন্থস্বত্ব মেয়াদ ফুরানোয় গত ৭০ বছরের মধ্যে এই প্রথম জার্মানিতে বইটি কেনা সহজলভ্য হবে বলে মনে করা হচ্ছে। দ্বিতীয় বিশ্বযুদ্ধের পর জার্মানির বাভারিয়া অঙ্গরাজ্যের সরকার ইহুদিবিদ্বেষী বইটির পুনর্মুদ্রণ নিষিদ্ধ করেছিল। বইটির গ্রন্থস্বত্ব ছিল এখানকার আঞ্চলিক সরকারের হাতে।বিবিসি
