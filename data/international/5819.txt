
ভারতের জাতীয় জাদুঘরের ২০০ বছর পূর্ণ হয়েছে৷ এ উপলক্ষে কলকাতায় প্রধানমন্ত্রী মনমোহন সিং গতকাল রোববার দ্বিশত বর্ষপূর্তি অনুষ্ঠানের উদ্বোধন করেছেন৷ অনুষ্ঠানে তিনি বলেন, এশিয়ার অন্যতম পুরোনো কলকাতার এই জাতীয় জাদুঘর দেশের ঐতিহ্য এবং পুরাতত্ত্ব রক্ষায় নেতৃত্বের ভূমিকায় উঠে আসুক৷১৮১৪ সালের ২ ফেব্রুয়ারি প্রতিষ্ঠিত এই জাদুঘরই ভারতের জাতীয় জাদুঘর৷প্রধানমন্ত্রী জাদুঘরের দ্বিশত বর্ষপূর্তি উপলক্ষে প্রকাশিত স্মরণিকা এবং স্মারক ডাকটিকিটের উন্মোচন করেন৷ অনুষ্ঠানে আরও উপস্থিত ছিলেন কেন্দ্রীয় সংস্কৃতিমন্ত্রী চন্দ্রেশ কুমারী কাটোচ, পশ্চিমবঙ্গের মুখ্যমন্ত্রী মমতা বন্দ্যোপাধ্যায় প্রমুখ৷
