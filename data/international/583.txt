
মদপানে মা ছিলেন মাতাল। ওই অবস্থায় বুকের দুধ খাওয়ালেন তিন মাসের শিশুপুত্রকে। ফল যা হওয়ার তাই। দুধের সঙ্গে মেশা মদের বিরূপ প্রভাব পড়ল শিশুটির শরীরে। চেহারা-সুরত লাল হয়ে গায়ে প্রচণ্ড জ্বর উঠে শিশুটি শেষে মরার জোগাড়। এখন তাকে হাসপাতালে নিয়ে সুস্থ করার চেষ্টা চলছে। চীনের দক্ষিণ-পশ্চিমাঞ্চলের চংকিং শহরে অদ্ভুত এ ঘটনা ঘটেছে।চীনা গণমাধ্যমের বরাতে আজ বুধবার টাইমস অব ইন্ডিয়া অনলাইনের প্রতিবেদনে জানানো হয়, তিন মাস বয়সী ওই শিশুটির মুখমণ্ডল রক্তিম ও গরম হয়ে ওঠে। তার মা বুঝতে পারেন, শিশুটি প্রচণ্ড জ্বরে আক্রান্ত হয়েছে। এরপর শিশুটিকে চিকিৎসার জন্য দ্রুত হাসপাতালে নিয়ে যান ওই মা।হাসপাতালের এক চিকিৎসক নিশ্চিত করেছেন, বুকের দুধ পান করার পরই শিশুটি অসুস্থ হয়েছে। চীনা নিউজ সার্ভিসের খবরে জানানো হয়, শিশুটির মা ঝাং শিন একটি পার্টিতে গিয়ে প্রায় অর্ধ লিটার কড়া মদ পান করেছিলেন। এরপর তিনি তাঁর ক্ষুধায় কান্নারত তিন মাস বয়সী শিশুকে বুকের দুধ পান করান। সংশ্লিষ্ট চিকিৎসক বলেন, মা মদ পান করায় তাঁর দুধ খেয়ে ওই শিশুটি অসুস্থ হয়ে পড়ে।
