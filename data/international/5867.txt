
দক্ষিণ আফ্রিকার কুলিনান খনি থেকে দুষ্প্রাপ্য নীল হীরা পাওয়া গেছে। প্রিটোরিয়ার অদূরে অবস্থিত এ খনি থেকে হীরাটি আবিষ্কার করে এর পরিচালনাকারী প্রতিষ্ঠান পেত্রা ডায়মন্ডস। গতকাল মঙ্গলবার বিবিসি অনলাইনের খবরে এ কথা জানানো হয়।গতকাল এক বিবৃতিতে পেত্রা ডায়মন্ডস কর্তৃপক্ষ জানায়, ২৯ দশমিক ৬ ক্যারেটের এ হীরাটি পৃথিবীর অন্যতম দুষ্প্রাপ্য হীরা। এর রং নীল। এটিকে ঘষেমেজে নিলে আরও সুন্দর করে তোলা সম্ভব। এতে রত্ন হিসেবে এর মূল্যও বেড়ে যাবে।কুলিনান খনিটি নীল হীরার জন্য প্রসিদ্ধ। এ খনি থেকে পেত্রা ডায়মন্ডস বেশ কয়েকবার নীল হীরা উত্তোলন করেছে। সর্বশেষ ২০১৩ সালে ২৫ দশমিক ৫ ক্যারটের একটি নীল হীরা পেয়েছিল পেত্রা ডায়মন্ডস। ওই হীরাটি তারা এক কোটি ৬৯ লাখ (১৩০ কোটি ৮০ লাখ ৬০ হাজার টাকা) মার্কির ডলারে বিক্রি করে।
