
ভারত-শাসিত কাশ্মীরের শ্রীনগরে গতকাল সোমবার একটি নির্বাচনী প্রচারণায় অংশ নিয়েছেন প্রধানমন্ত্রী নরেন্দ্র মোদি। দায়িত্ব নেওয়ার পর ওই রাজ্যে এটা ছিল তাঁর ষষ্ঠ সফর। কাশ্মীরের বিধানসভা নির্বাচনের তৃতীয় দফা ভোট উপলক্ষে শ্রীনগরের একটি ক্রিকেট স্টেডিয়ামে আয়োজিত এক জনসভায় বক্তব্য দেন মোদি। তিনি বলেন, ‘আমাকে একটা সুযোগ দিন। সুদিন এনে দিতে যথাসাধ্য চেষ্টা করব। এখানকার দুর্নীতির ইতি ঘটাব।’এনডিটিভি
