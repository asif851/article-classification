
স্কটল্যান্ডকে কর আদায়ের ক্ষমতা ও অধিকতর স্বায়ত্তশাসন দিতে এক ‘ঐতিহাসিক’ চুক্তিতে পৌঁছেছে যুক্তরাজ্যের প্রধান রাজনৈতিক দলগুলো। দুই মাস আগে স্বাধীনতার প্রশ্নে স্কটল্যান্ডে অনুষ্ঠিত গণভোটে পরাজিত হয়ে হতাশায় ডোবা স্বাধীনতাকামীদের সন্তুষ্ট করতেই করা হলো এ চুক্তি। গতকাল বৃহস্পতিবার চুক্তির বিষয়টি প্রকাশ করা হয়। তবে যুক্তরাজ্যজুড়ে আগামী বছর পার্লামেন্ট নির্বাচন শেষ না হওয়া পর্যন্ত এটি কার্যকর হবে না। ১৯৯৯ সালের পর এ পর্যন্ত স্কটল্যান্ডকে যুক্তরাজ্যের দেওয়া সবচেয়ে বড় ক্ষমতাও হবে এটি। রয়টার্স
