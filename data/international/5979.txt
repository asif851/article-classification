
লোকসভা নির্বাচনের ষষ্ঠ দফায় আজ বৃহস্পতিবার ভারতজুড়ে ভোট হবে ১১৭ আসনে। ১৮ কোটি ভারতীয় তাঁদের ভোটাধিকার প্রয়োগ করবেন। তবে পশ্চিমবঙ্গে লোকসভা নির্বাচনের দ্বিতীয় দফা এটি। এখানে উত্তরাঞ্চলের চার জেলার (উত্তর ও দক্ষিণ দিনাজপুর, মালদহ ও মুর্শিদাবাদ) মোট ছয়টি আসনে ভোট গ্রহণ হবে আজ।দক্ষিণ দিনাজপুরের বালুরঘাট ছাড়া বাকি পাঁচটি আসনই কংগ্রেসের দখলে। বামপন্থীরা গত লোকসভা নির্বাচনে একমাত্র বালুরঘাট আসনটিই কংগ্রেস ও তূণমূল কংগ্রেস জোটের বিরুদ্ধে কয়েক হাজার ভোটের ব্যবধানে জিতেছিল। তৃণমূল কংগ্রেসের কাছে দলীয় সংগঠন ও সমর্থকদের হারিয়ে জাতীয় কংগ্রেসের ক্রমাগত দুর্বল হওয়ার যে প্রবণতা দক্ষিণবঙ্গের সর্বত্র রয়েছে, এই জেলাগুলোতে তার বিপরীত চিত্র। বরং পশ্চিমবঙ্গে কংগ্রেসের সবচেয়ে বেশি শক্তি ছিল এদিকেই। আর এখানে কংগ্রেস এখন বামপন্থী, তৃণমূল কংগ্রেস ও বিজেপির ত্রিমুখী আক্রমণের মুখে প্রাণপণে অস্তিত্ব রক্ষার লড়াই করছে।কংগ্রেসের জবরদস্ত নেতা, প্রদেশ কংগ্রেস সভাপতি এবং বিদায়ী ইউপিএ সরকারের রেল প্রতিমন্ত্রী অধীর চৌধুরী মুর্শিদাবাদ জেলারই মানুষ। তাঁর কেন্দ্র বহরমপুরে অবশ্য এই দফায় ভোট হচ্ছে না। সেখানে ভোট গ্রহণ হবে একেবারে শেষ দফায়, ১২ মে তারিখে। কদিন আগেই অধীর চৌধুরী বলেছিলেন, কংগ্রেস এ রাজ্যে মূলত গতবারের আসনগুলো রক্ষা করতেই লড়ছে।কিন্তু ইঙ্গিত পাওয়া যাচ্ছে, অধীর চৌধুরীর নিজের জেলা মুর্শিদাবাদেই এবার আসন হারাতে চলেছে তাঁর দল। রাষ্ট্রপতি প্রণব মুখোপাধ্যায়কে পর পর দুবার (২০০৪ এবং ২০০৯) মুর্শিদাবাদের জঙ্গিপুর থেকে অধীর চৌধুরীই লোকসভায় পাঠিয়েছিলেন নিজের সংগঠনের শক্তির জোরে। রাজনৈতিক জীবনের শেষ পর্যায়ে এসে প্রণব মুখোপাধ্যায় তাঁর হাত ধরেই প্রথম লোকসভায় যান। প্রণব রাষ্ট্রপতি হওয়ার পরে শূন্য আসনে তাঁরই ছেলে অভিজিৎ মুখোপাধ্যায় উপনির্বাচনে দাঁড়িয়ে সামান্য কয়েক হাজার ভোটে সিপিএম প্রার্থীকে হারান। এবার অভিজিৎ এতটাই কঠিন লড়াইয়ের সামনে
