
আফগানিস্তান সীমান্ত ঘেঁষে পাকিস্তানের তিনটি সীমান্তচৌকিতে গত রোববার রাতে সন্ত্রাসী হামলায় পাঁচ সেনা নিহত হয়েছে। সেনাবাহিনীর পাল্টা হামলায় ১০ সন্ত্রাসী নিহত হয়েছে। পাকিস্তান সেনাবাহিনীর প্রচার বিভাগ আইএসপিআর এক বিবৃতিতে এ তথ্য জানায়। তবে সেখানে হামলাকারী গোষ্ঠীটির নাম উল্লেখ নেই। বিবৃতিতে বলা হয়, রোববার গভীর রাতে সীমান্তের ওই চৌকিগুলোতে ওপার থেকে আসা ‘সন্ত্রাসীরা’ হামলা চালায়। কিন্তু সতর্ক প্রহরা ও তাৎক্ষণিক ব্যবস্থায় হামলা প্রতিহত করা হয়।
