
কিছুদিন ধরে বাড়িতে চিকিৎসাধীন নেলসন ম্যান্ডেলার অবস্থা এখন অনেক ভালো। তিনি এখন বিছানায় উঠে বসতে পারেন। দক্ষিণ আফ্রিকার সর্বজন শ্রদ্ধেয় এই নেতার নাতি এমবুসো ম্যান্ডেলা গতকাল বৃহস্পতিবার এ কথা বলেছেন।তিন মাস হাসপাতালে থাকার পর ১ সেপ্টেম্বর চিকিৎসকেরা ম্যান্ডেলাকে তাঁর জোহানেসবার্গের বাড়িতে পাঠান। সেখানে বিশেষ ব্যবস্থায় তাঁর চিকিৎসা হচ্ছে।এমবুসো ম্যান্ডেলা দ্য নিউ এজ পত্রিকাকে বলেন, ম্যান্ডেলা এখন বিছানায় উঠে বসে আশপাশে তাকাতে পারেন। গত মঙ্গলবার সরকারি ছুটির দিনে পরিবারের সদস্যরা তাঁর সঙ্গে সময় কাটান। এমবুসো বলেন, ‘আমি আবার তাঁকে বুধবার দুপুরের খাবারের সময় দেখেছি। তিনি এখন ভালো আছেন।...আমরা সবাই তাঁকে সঙ্গ দিচ্ছি।’এমবুসো জোর দিয়ে বলেন, ম্যান্ডেলার অবস্থা আগের তুলনায় ‘অনেক ভালো’ এবং তিনি এখন আর পুরোপুরি শয্যাশায়ী নন।নতুন করে ফুসফুসের সংক্রমণে আক্রান্ত হলে ৯৫ বছর বয়সী ম্যান্ডেলাকে প্রিটোরিয়ার মেডি-ক্লিনিক হার্ট হাসপাতালে ভর্তি করা হয়। দীর্ঘ ৮৬ দিন তিনি সেখানে চিকিৎসাধীন ছিলেন। তাঁর অসুস্থতা বিশ্বব্যাপী উদ্বেগের সৃষ্টি করেছিল। এএফপি।
