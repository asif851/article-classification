
দেশে দেশে বিশ্বায়নবিরোধী প্রবণতার জোয়ারে উদ্বেগ প্রকাশ করেছেন ফেসবুকের প্রতিষ্ঠাতা মার্ক জাকারবার্গ।বিবিসিকে এক সাক্ষাৎকারে তিনি বলেন, বৈশ্বিক প্রবৃদ্ধির প্রতিযোগিতায় জড়িয়ে মানুষ নিজেদেরই পিছিয়ে ফেলছে ও যুক্ত বিশ্বব্যবস্থা (কানেকটেড ওয়ার্ল্ড) থেকে নিজেদের সরিয়ে নেওয়ার ক্রমবর্ধমান দাবি তুলছে। এটা থেকে বেরিয়ে আসতে হবে।জাকারবার্গ বলেন, ‘আমি যখন ফেসবুক চালু করি তখন গোটা বিশ্বকে যুক্ত করার মিশন নিয়ে বিতর্ক ছিল না। এটা এমন ধারণা ছিল যে মানুষ যেন যুক্ত বিশ্বব্যবস্থাই চাইছে। প্রতিবছর বিশ্ব আরও বেশি যুক্তও হয়েছে। তাতে মনে হচ্ছিল, সবকিছু সেদিকেই এগোচ্ছে। কিন্তু এখন এ দৃষ্টিভঙ্গি বেশি করে বিতর্কিত হয়ে উঠছে।’
