
ইউক্রেনের রাজধানী কিয়েভে পুলিশ ও সরকারবিরোধী বিক্ষোভকারীদের মধ্যে সংঘর্ষ গতকাল শনিবারও অব্যাহত ছিল। এর আগে সাময়িক বিরতি এবং কিছু ছাড়ের ব্যাপারে প্রেসিডেন্ট ভিক্টর ইয়ানুকোভিচের প্রস্তাব সত্ত্বেও রাতভর বিক্ষিপ্ত সংঘর্ষ হয়েছে।১৯৯১ সালের পর থেকে এ পর্যন্ত সবচেয়ে বড় সংকট চলছে ইউক্রেনে।দুই মাস ধরে বিক্ষোভ চললেও গতকালের পরিস্থিতি তুলনামূলকভাবে শান্ত ছিল। তবে শত শত বিক্ষোভকারী অবস্থান কর্মসূচি অব্যাহত রাখে। দক্ষিণ কিয়েভে একজন পুলিশ সদস্যের লাশ উদ্ধারের পর অস্থিতিশীলতা বৃদ্ধির জন্য কর্তৃপক্ষ ও বিরোধীরা পরস্পরকে দায়ী করছে। এ ঘটনায় জড়িত থাকার অভিযোগে বিক্ষোভকারীদের বেশ কয়েকজনকে দুই মাসের সাজা দিয়েছেন একটি আদালত।কিয়েভের গ্রাশেভস্কি স্ট্রিটে বিক্ষোভকারীরা শুক্রবার রাতে পুলিশকে লক্ষ্য করে ককটেল ছোড়ে। পুলিশও পাল্টা জবাব দেয়। এএফপি।
