
আসন্ন মার্কিন প্রেসিডেন্ট নির্বাচনে রিপাবলিকান প্রার্থী ডোনাল্ড ট্রাম্পের স্ত্রী মেলানিয়া ট্রাম্পের কিছু নগ্ন ছবি প্রকাশিত হয়েছে দ্য নিউইয়র্ক পোস্ট পত্রিকায়। গত শতকের নব্বইয়ের দশকে এসব ছবি তোলা হয়। দ্য নিউইয়র্ক পোস্টের তথ্য অনুযায়ী, মেলানিয়া ১৯৯৫ সালে ম্যানহাটনে এক মডেলিং সেশনের সময় ছবিগুলো তোলেন। এগুলো ফ্রান্সের ম্যাক্স সাময়িকীতে প্রকাশিত হয়। এটি পুরুষদের সাময়িকী। ওই ছবির বিষয়ে ট্রাম্পের বক্তব্যও পাওয়া গেছে। তিনি বলেন, ইউরোপীয় সাময়িকীর জন্য মেলানিয়ার এসব ছবি তোলা হয়। ইউরোপে এ ধরনের ছবি ফ্যাশনে বহুল ব্যবহৃত হয়ে থাকে। ছবিগুলো তোলার সময় স্লোভেনিয়ার বংশোদ্ভূত মডেল মেলানিয়ার বয়স ছিল ২৫ বছর। তিনি পরিচিত ছিলেন মেলানিয়া কে নামে। ছবি তুলেছিলেন ফ্রান্সের আলোকচিত্রী অ্যালি দ্য বাসিভিল। ট্রাম্প বলেন, মেলানিয়া একজন সফল মডেল। অনেকে ফটোশুট করেছেন। বড় বড় সাময়িকীর প্রচ্ছদে তাঁর ছবি ব্যবহৃত হয়েছে। ২০০৫ সালে ফ্লোরিডায় একটি সমুদ্রসৈকতের রিসোর্টে ট্রাম্প-মেলানিয়া বিয়ে করেন। তথ্যসূত্র: আইএএনএস।
