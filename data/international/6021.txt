
ইসরায়েলি সেনাসদস্যকে চড় মারার ঘটনায় ফিলিস্তিনি কিশোরী আহেদ তামিমির বিচার ইসরায়েলির একটি সামরিক আদালতে শুরু হয়েছে। গতকাল মঙ্গলবার সকালে কড়া নিরাপত্তায় তাকে অফার নামের একটি সামরিক ঘাঁটির ওই আদালতে হাজির করা হয়।
১৭ বছর বয়সী তামিমির বিরুদ্ধে নিরাপত্তা বাহিনীর ওপর হামলা, সহিংসতায় উসকানি দেওয়াসহ ১২টি অভিযোগ আনা হয়েছে। এসব অভিযোগে দোষী সাব্যস্ত হলে তার দীর্ঘমেয়াদি কারাদণ্ড হতে পারে। গতকাল মামলার শুনানি শুরু হলে সেখানে কোনো সাংবাদিককে প্রবেশ করতে দেওয়া হয়নি। আদালত কক্ষে সাংবাদিকদের প্রবেশ করতে দেওয়া হয়নি। 
 ২০১৭ সালের ৮ ডিসেম্বর ফিলিস্তিন-ইসরায়েল সেনাদের মধ্যে সংঘর্ষ চলাকালে দখলদার ইসরায়েলি সেনাদের কাছে গিয়ে একজনের গালে সপাটে চড় বসিয়ে দেয় তামিমি। এ দৃশ্যের ভিডিও সামাজিক যোগাযোগমাধ্যমে ছড়িয়ে পড়লে তা ভাইরাল রূপ নেয়।
 
