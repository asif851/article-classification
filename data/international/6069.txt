
দক্ষিণ আফ্রিকার প্রিটোরিয়া শহরে গতকাল শুক্রবার স্থানীয় বিক্ষোভকারী ও অভিবাসীদের মধ্যে সংঘর্ষ হয়েছে। পরিস্থিতি নিয়ন্ত্রণের জন্য পুলিশ রাবার বুলেট ও স্টান গ্রেনেড ছোড়ে। স্থানীয় লোকজন সেখানে অভিবাসনবিরোধী পদযাত্রার আয়োজন করেছিল। দক্ষিণ আফ্রিকায় বিদেশিদের মালিকানাধীন বেশ কয়েকটি দোকানপাট ও বাড়িঘরে সম্প্রতি লুটপাট ও অগ্নিসংযোগ হয়েছে। দেশটিতে কেউ কেউ অভিযোগ করেছেন, ওই সব জায়গা দেহ ব্যবসা ও মাদক বিক্রির কাজে ব্যবহার হচ্ছে। দক্ষিণ আফ্রিকায় বিদেশিদের ওপর আক্রমণ গত কয়েক বছরে নিয়মিত ব্যাপার হয়ে দাঁড়িয়েছে। স্থানীয় অধিবাসীদের মধ্যে বেকারত্ব ও দারিদ্র্যকেই এ ধরনের সহিংসতার জন্য দায়ী করা হয়।এএফপি
