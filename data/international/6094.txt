
যুক্তরাষ্ট্রের গোয়েন্দা নথি ফাঁস করে হইচই ফেলে দেওয়া জাতীয় নিরাপত্তা সংস্থা—এনএসএর সাবেক কর্মী এডওয়ার্ড স্নোডেনকে দেশে ফেরার আহ্বান জানিয়েছেন মার্কিন পররাষ্ট্রমন্ত্রী জন কেরি৷ গত বুধবার এক সাক্ষাৎকারে স্নোডেন দেশে ফেরার আগ্রহ প্রকাশ করার পর কেরি এ কথা বললেন৷ খবর বিবিসির৷জন কেরি বলেন, ‘স্নোডেন যদি আমেরিকায় বিশ্বাস করেন, তবে তাঁর আমেরিকার বিচারব্যবস্থার ওপরও আস্থা রাখা উচিত৷ তাঁর উচিত দায়িত্ব নেওয়া এবং দেশে ফিরে আসা৷’ তিনি আরও বলেন, ‘স্নোডেন যদি দেশে ফিরতে চান, তাহলে আমরা আজই তাঁর জন্য বিমানের ব্যবস্থা করব৷’
