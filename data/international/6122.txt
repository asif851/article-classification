
যুক্তরাষ্ট্রের প্রেসিডেন্ট বারাক ওবামার পররাষ্ট্রনীতির কঠোর সমালোচনা করেছেন সাবেক মার্কিন পররাষ্ট্রমন্ত্রী হিলারি ক্লিনটন। ওবামার ভুল পররাষ্ট্রনীতির কারণেই সিরিয়া ও ইরাকে জঙ্গিরা মাথাচাড়া দিয়ে উঠেছে বলে মন্তব্য করেন তিনি।গতকাল রোববার দেওয়া এক সাক্ষাত্কারে হিলারি ক্লিনটন বলেন, ইসলামি জঙ্গিদের হুমকি মোকাবিলা করার মতো শক্তি ওবামার নেই। তিনি বলেন, শক্তিশালী জাতির দরকার সুসংগঠিত নীতি। নির্বোধ কর্মকর্তা দিয়ে সুসংগঠিত জাতি গঠন করা যায় না।বার্তা সংস্থা সিনহুয়ার বরাত দিয়ে আইএনএনএসে প্রকাশিত প্রতিবেদনে বলা হয়েছে, সিরিয়ার প্রেসিডেন্ট বাশার আল আসাদকে উত্খাত করতে যখন বিরোধীরা সহিংসতা শুরু করে, তখন ওবামা অনেকটাই চুপচাপ ছিলেন। মনে হয়েছিল তিনি ঘটনাকে এড়িয়ে যেতে চান। এটি তাঁর বড় ব্যর্থতা।হিলারি বলেন, আসাদের বিরোধীরা ছিলেন ইসলামপন্থী, জঙ্গিবাদী। তাদের দমন করতে ওবামার ব্যর্থতা বড় ধরনের শূন্যতা তৈরি করেছে। আর এ কারণেই জিহাদিরা মাথাচাড়া দিয়ে উঠছে।
সম্প্রতি ইরাকের উত্তরাঞ্চলের আরবিল শহরের কাছে সুন্নি কট্টরপন্থীদের সংগঠন ইসলামিক স্টেটের (আইএস) অবস্থানে বিমান হামলা চালিয়েছে যুক্তরাষ্ট্র।
