
যুক্তরাজ্যের লিংকনশায়ারে একটি সুইমিং পুলের কাছে গোলাগুলিতে তিন ব্যক্তি নিহত হয়েছেন বলে পুলিশ জানিয়েছে। স্পালডিং শহরের এ ঘটনায় নিহত তিনজনের মধ্যে সন্দেহভাজন এক কন্দুকধারীও রয়েছেন। লিংকনশায়ারের পুলিশ জানিয়েছে, এ ঘটনায় পুলিশের পক্ষ থেকে কোনো গুলি ছোড়া হয়নি। পুলিশের ভাষ্য অনুযায়ী, নিহত তিনজনের মধ্যে দুজন নারী ও একজন পুরুষ। এ ঘটনায় জড়িত সন্দেহে আর কাউকে খোঁজা হচ্ছে না বলেও জানিয়েছে পুলিশ। ঘটনাস্থল থেকে লোকজনকে দূরে থাকতে আহ্বান জানানো হয়েছে। পুলিশের এক মুখপাত্র বলেন, এ ঘটনায় ‘জঙ্গি-সংশ্লিষ্টতার’ কোনো ইঙ্গিত নেই।বিবিসি
