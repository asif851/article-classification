
ইন্দোনেশিয়ার পূর্বাঞ্চলে একটি সি-১৩০ সামরিক বিমান বিধ্বস্ত হয়ে গতকাল রোববার ১৩ জন নিহত হয়েছেন। উড়োজাহাজটি পাপুয়া প্রদেশের তিমিকা শহর থেকে ১৩ জন বিমানসেনা ও একজন যাত্রী নিয়ে যাওয়ার পথে একটি প্রত্যন্ত পার্বত্য এলাকায় বিধ্বস্ত হয়। এতে তিনজন পাইলট, আটজন প্রকৌশলকর্মী, একজন দিকনির্দেশক ও একজন সেনা কর্মকর্তা ছিলেন। এ ছাড়া পণ্য হিসেবে কিছু খাদ্যসামগ্রী ও সিমেন্ট ছিল। ১৩ জনের লাশই উদ্ধার করা হয়েছে। দুর্ঘটনার কারণ জানতে তদন্ত চলছে। বোর্নিও দ্বীপ এলাকায় গত নভেম্বরে ইন্দোনেশিয়ার একটি সামরিক হেলিকপ্টার দুর্ঘটনায় তিন আরোহী নিহত হন।
