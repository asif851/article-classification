
যুক্তরাষ্ট্রের জাতীয় নিরাপত্তা সংস্থা এনএসএর সাবেক চুক্তিভিত্তিক কর্মী এডওয়ার্ড স্নোডেন তাঁর দেশেরই একটি উৎসবে যোগ দেবেন। তবে সশরীরে নয়, ভিডিও কনফারেন্সের মাধ্যমে। টেক্সাসের অস্টিনে অনুষ্ঠেয় উৎসবের উদ্যোক্তারা গত মঙ্গলবার বিষয়টি নিশ্চিত করেন। সাউথ বাই সাউথওয়েস্ট ইন্টারঅ্যাকটিভ ফেস্টিভ্যাল নামের ওই অনুষ্ঠানে এনএসএ কীভাবে জনগণের ওপর নজরদারি করছে, সে বিষয়ে আলোচনা করবেন স্নোডেন। গুরুত্বপূর্ণ নথি ফাঁসের অভিযোগে স্নোডেনের বিরুদ্ধে গ্রেপ্তারি পরোয়ানা রয়েছে। বর্তমানে তিনি রাশিয়ার আশ্রয়ে আছেন। রয়টার্স।
