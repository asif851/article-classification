
বিশ্বের সবচেয়ে বড় গণতান্ত্রিক দেশ ভারতের বর্তমান প্রধানমন্ত্রী নরেন্দ্র মোদির হাতে আছে নগদ চার হাজার ৭০০ রুপি। প্রধানমন্ত্রীর দপ্তর থেকে প্রকাশিত সম্পত্তির হিসাব অনুযায়ী তাই। এ ছাড়া নরেন্দ্র মোদির কোনো ‘মোটরসাইকেল, উড়োজাহাজ, ছোট নৌকা বা হালকা নৌযান, জাহাজ নেই’। দিল্লিতে তাঁর কোনো ব্যাংক হিসাব নেই, আছে গুজরাটে। পিটিআই ও এনডিটিভি অনলাইনের খবরে জানানো হয়, ২০১৪ সালের ২৬ মে থেকে মোদি প্রধানমন্ত্রী হিসেবে দায়িত্ব পালন করছেন। প্রধানমন্ত্রীর কার্যালয় থেকে গত ৩০ জানুয়ারি এ হিসাব প্রকাশ করা হয়েছে।  মোদির দপ্তর থেকে যে হিসেব প্রকাশ করা হয়েছে, এতে দেখা যাচ্ছে, গত বছর মার্চে প্রধানমন্ত্রীর মোট সম্পত্তির পরিমাণ এক কোটি ৪১ লাখ রুপি। গুজরাটের গাঁন্ধীনগরে তার একটি বাড়ি রয়েছে। গত ১৩ বছর ওই বাড়ির দাম প্রায় ২৫ গুণ বেড়েছে। ২০০২ সালের ২৫ অক্টোবর কেনা ওই বাড়ির বাজারমূল্য এখন বেড়ে হয়েছে কোটি রুপির মতো। মোদির এখন দিল্লিতে ভারতের প্রধানমন্ত্রীর বাসভবনে থাকেন। এখনো দিল্লিতে দক্ষিণ এশিয়ার সবচেয়ে বড় গণতান্ত্রিক দেশটির প্রধানমন্ত্রীর কোনো ব্যাংক হিসাব নেই। আজও তাঁর ব্যাংক হিসাব গুজরাটেই। রাষ্ট্রায়ত্ত ব্যাংকে স্থায়ী আমানত (ফিক্সড ডিপোজিট) আছে ৩১ লাখ রুপির কিছু কম। এর প্রায় ৯৪ হাজার রুপি ওই ব্যাংকেই রয়েছে। এ ছাড়া তাঁর কোনো কৃষি জমি নেই এবং তাঁর কোনো বাণিজ্যিক কিংবা রিয়েল স্টেটের প্রপাটি নেই। সম্পত্তির হিসেব দেখাচ্ছে, তাঁর কোনো গাড়ি নেই। ব্যাংক থেকে তিনি কোনো ঋণ নেননি। তার ‘চারটি সোনার আংটি আছে’। ৪৫ গ্রাম ওজনের এই চারটি আংটির গত বছরের ৩১ মার্চ অনুযায়ী বাজার মূল্য এক লাখ ১৯ হাজার রুপি। এগুলো নরেন্দ্র মোদির নিজের সম্পত্তির হিসেব। তবে তাঁর স্ত্রী যশোদাবেনের কত সম্পত্তি রয়েছে, তা জানেন তিনি জানেন না বলেই ওয়েবসাইটে ঘোষিত বিবরণীতে বলা হয়েছে। এ বারই নির্বাচন কমিশনে হলফনামা দিয়ে যশোদাবেনকে স্ত্রীর স্বীকৃতি দিয়েছেন মোদি।
