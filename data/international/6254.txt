
কংগ্রেসপ্রধান সোনিয়া গান্ধী পরিচয়ে ভারতের অ্যাটর্নি জেনারেলকে ফোন করে ভয়ভীতি দেখানোর অভিযোগে এক নারীর বিরুদ্ধে এফআইআর করার প্রস্তুতি নিচ্ছে পুলিশ। তাঁকে গ্রেপ্তারের চেষ্টা চলছে। ৫ সেপ্টেম্বর বিকেলে সোনিয়া গান্ধী যুক্তরাষ্ট্রে অবস্থান করছিলেন। ওই সময় এক নারী নিজেকে সোনিয়া গান্ধী পরিচয় দিয়ে ভারতের অ্যাটর্নি জেনারেল গোলাম ই বাহানভাটির কাছে ফোন করে তাঁকে ছুটিতে যেতে বলেন। এ সময় তাঁর স্থলে অন্য একজনকে দায়িত্ব দিয়ে যেতে বলেন। তদন্তের পর পুলিশ বলছে, কয়লাখনি কেলেঙ্কারির মামলার শুনানির পর ওই নারী মজা করে অ্যাটর্নি জেনারেলকে ফোন করেছিলেন বলে মনে হচ্ছে। টিএনএন।
