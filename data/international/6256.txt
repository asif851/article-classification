
ইয়েমেনের হুতি বিদ্রোহীদের বিরুদ্ধে সামরিক অভিযান পরিচালনারত সৌদি জোট বলেছে, ‘ত্রুটিপূর্ণ’ তথ্যের ভিত্তিতে রাজধানী সানার শেষকৃত্যানুষ্ঠানে হামলা চালানো হয়েছিল। ৮ অক্টোবরের ওই হামলায় অন্তত ১৪০ জন নিহত হয়, যাদের বেশির ভাগই বেসামরিক লোক। ইয়েমেনের দুই বছরের এ সংঘাতে সবচেয়ে রক্তক্ষয়ী একক হামলার ঘটনাগুলোর একটি এটি। জোট কর্তৃপক্ষ জানিয়েছে, তদন্তে দেখা গেছে, ‘জোটের যুদ্ধসংক্রান্ত নীতিমালা মেনে না চলা’ এবং ‘ভ্রান্ত তথ্য সরবরাহ করার’ কারণে ওই হামলার ঘটনা ঘটে।
