
ফিলিস্তিনি মন্ত্রী মারা যাওয়ার ঘটনা দ্রুত ও স্বচ্ছতার সঙ্গে তদন্তের দাবি করেছে জাতিসংঘের নিরাপত্তা পরিষদ। গত বুধবার ইসরায়েল অধিকৃত পশ্চিম তীরে ইসরায়েলি নিরাপত্তা বাহিনীর সদস্যদের সঙ্গে বাদানুবাদের একপর্যায়ে ফিলিস্তিনি মন্ত্রী জিয়াদ আবু আইন (৫৫) মারা যান। খবর এএফপির।গত শুক্রবার নিরাপত্তা পরিষদের এক বিবৃতিতে ইসরায়েলি সরকারের প্রতি একটি যৌথ তদন্ত চালানোর আহ্বান জানানো হয়। পরিস্থিতি যাতে আরও অস্থিতিশীল না হয়, সে জন্য উভয় পক্ষকে সর্বোচ্চ সংযম প্রদর্শনের আহ্বান জানানো হয় বিবৃতিতে।ফিলিস্তিনি নেতারা মন্ত্রী জিয়াদ আবু আইনকে মেরে ফেলা হয়েছে বলে দাবি করেছে। বুধবার পশ্চিম তীরে নতুন ইসরায়েলি বসতি স্থাপনের প্রতিবাদে এক বিক্ষোভের আয়োজন করা হয়েছিল। জিয়াদ আবু আইন এতে যোগ দিয়েছিলেন। বিক্ষোভ কর্মসূচির একপর্যায়ে ইসরায়েলের সীমান্তরক্ষী বাহিনীর এক সদস্য মন্ত্রীর ঘাড় চেপে ধরেন এবং ধাক্কা দিয়ে ফেলে দেন। কয়েক মিনিট পর তিনি নিস্তেজ হয়ে পড়েন। হাসপাতালে নেওয়ার পথে তাঁর মৃত্যু হয়। জিয়াদ আবু আইন দপ্তরবিহীন মন্ত্রী ছিলেন।
