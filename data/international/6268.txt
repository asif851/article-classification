
মনিবের সন্দেহভাজন খুনিকে চিহ্নিত করতে ফ্রান্সের একটি আদালতে সাক্ষী হিসেবে নয় বছর বয়সী একটি কুকুরকে হাজির করার ঘটনা ঘটেছে।গতকাল রোববার বার্তা সংস্থা পিটিআই প্রকাশিত প্রতিবেদনে জানানো হয়, টাংগো নামের ওই কুকুরের মনিবকে কে বা কারা খুন করেছে। সন্দেহভাজন খুনিকে চিহ্নিত করতে মামলার প্রাথমিক শুনানিতে কুকুরটিকে আদালতে আনা হয়।কুকুরটিকে হুমকি দেওয়ার জন্য সন্দেহভাজন আসামিকে নির্দেশ দেন আদালত। এর মাধ্যমে সন্দেহভাজন ব্যক্তির প্রতি কুকুরটির প্রতিক্রিয়া দেখতে চেয়েছেন আদালত। পরীক্ষাটি নির্ভুল করতে একই ধরনের আরেকটি নিয়ন্ত্রিত কুকুরেরও প্রতিক্রিয়া যাচাই করা হয়। তবে পরীক্ষাটি ব্যর্থ হয়েছে। এর আগেও ফ্রান্সে এ ধরনের ঘটনা ঘটেছে।
