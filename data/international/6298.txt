
ইয়েমেনের রাজধানী সানায় পুলিশ একাডেমিতে গতকাল বুধবার গাড়িবোমা হামলায় ৩৭ জন নিহত হয়েছে। বার্তা সংস্থা এএফপির খবরে জানানো হয়, দেশটিতে অস্থিতিশীলতা বাড়ছে—এই হামলায় তা আরও স্পষ্ট হলো। এ ঘটনাকে ‘সন্ত্রাসী হামলা’ হিসেবে চিহ্নিত করে পুলিশ জানায়, ওই গাড়িবোমা হামলায় ৬৬ জন আহত হয়। শিয়া মিলিশিয়া ও সুন্নি বিদ্রোহীদের মধ্যে দ্বন্দ্বে দেশটিতে ক্রমশ অস্থিতিশীলতা ছড়িয়ে পড়ছে।
