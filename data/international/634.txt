
নানা ঘটনায় ২০১৭ সাল যাই যাই। এসে গেছে চিরন্তন সেই হিসাব মেলানোর পালা—কী পেলাম, কী পেলাম না? যা করতে চেয়েছিলাম, কতটুকুই-বা করতে পারলাম? হিসাবের খেরোখাতায় এবার তোলা হলো একঝাঁক গায়ক, মডেল, অভিনয়শিল্পী, অলিম্পিক চ্যাম্পিয়ন ও রাজনৈতিক কর্মীকে। জেনে নেওয়া যাক, উনিশে পা দেওয়ার আগেই কী চমক দেখাল তারা!
মিলি ববি ব্রাউনঅনেক শিল্পীরই স্বপ্ন অ্যামি অ্যাওয়ার্ডস। কিন্তু কজনের কপালে জোটে? ব্রাউন ‘নেটফ্লিক্স’ সিরিজের ‘স্ট্রেনজার থিংস’-এ অভিনয় করে প্রশংসা কুড়ায়। রহস্যময় মেয়ের চরিত্রে তার অভিনয়ের গুণগান করেন সবাই। ১৩ বছর বয়সের ববি ব্রাউনকে অনেকে ‘মোস্ট ট্যালেন্টেড ইয়াং টিভি স্টারস’ বলে ডাকতে শুরু করে দিয়েছেন।তবে ব্রাউনের অভিনয়ের মধ্যে অসাধারণ এমন কিছু রয়েছে, যা একধরনের মুগ্ধতা তৈরি করে। ‘স্ট্রেনজার থিংস’-এ ইলেভেন নামে অভিনয় করে ব্রাউন। পর্দার চরিত্রের প্রিয় খাবার ইগ্গো ওয়াফেলস বা তার হ্যালোইন পোশাকের কারণে অন্যর কাছে সে এখন অনুপ্রেরণা। টাইমসের প্রতিবেদনেও সে স্বীকৃতি দেওয়া হয়েছে। সামাজিক যোগাযোগমাধ্যমেও কম ভক্ত নেই ব্রাউনের। ২০১৬ সালের জুলাইয়ে পর্দায় অভিষেকের পর ব্রিটিশ এই অভিনেত্রী ‘গোল্ডেন গ্লোব’ জয় করেছে। আন্তর্জাতিক ম্যাগাজিনে মডেল হিসেবে চুক্তিবদ্ধ হয়েছে। বিনোদনবিষয়ক দৈনিক ও সাপ্তাহিকগুলো তাকে নিয়ে প্রচ্ছদ করছে হামেশাই। তার অভিনয় নৈপুণ্যের নাকি একটি গোপন সূত্র আছে। ‘ইলেভেন আমারই অংশ এবং এটা সব সময়। আমি তার সঙ্গে চেষ্টা করি না।’ এ বছরের প্রথম দিকে ‘স্ট্রেনজার থিংস’-এর সেটে টাইমসকে এসব বলেন তিনি। দৃশ্য অভিনয়ের আগে তিনি স্ক্রিপ্টও কম দেখেন।...এবং এটাই তার সহজাত প্রবৃত্তি। পর্দায় অভিনয়ের প্রশংসা করে অনেকে ব্রাউনকে আবেদনময়ী বলেন। তবে এ অভিধা তার খুবই অপছন্দের।
মিকাইলা উলমারঅনেক শিশুর মতো মিকাইলা উলমার মৌমাছি অপছন্দ করে। সে বলছে, গুনগুন করা তার পছন্দ নয়। টেক্সাসের অধিবাসী উলমারের ২০০৯ সালে মৌমাছির প্রতি আচমকা মোহ তৈরি হয়ে যায়। কিছুদিনের মধ্যেই সে জেনে যায়, বাস্তুতন্ত্রের জন্য মৌমাছি গুরুত্বপূর্ণ, কিন্তু এরা বিলুপ্ত হয়ে যাচ্ছে। উলমার মৌমাছির খাবারের জন্য এগিয়ে আসে। তার দাদির রেসিপি ব্যবহার করে মধুর একটি মিশ্রণ তৈরি করে। সেগুলো স্থানীয় একটি মেলায় নেয় বিক্রির জন্য। তার লাভের ১০ শতাংশ ‘হানিবি অ্যাডভোকেট গ্রুপে’ দান করেছে।
২০১৪ সালের মধ্যেই উলমারের প্রকল্পটি পূর্ণাঙ্গ ব্যবসায় রূপ নেয়। এখন তার তৈরি খাবার পুরো যুক্তরাষ্ট্র ছড়িয়ে পড়েছে। ১৩ বছর বয়সে উলমার এ জন্য একটি অলাভজনক প্রতিষ্ঠান চালায়। তার ‘হেলদি হিভ ফাউন্ডেশন’ মৌমাছি ও মধু সম্পর্কে সচেতনতা বাড়াতে কাজ করছে। এখন সে তার প্রথম বইয়ের কাজে ব্যস্ত। তার লক্ষ্য ব্যবসা শুরু কীভাবে করতে হয় তা বাচ্চাদের শেখানো। পাশাপাশি তার ব্যবসা সম্প্রসারণেও ব্যস্ত।
সিব্বি ডি গুজমান মাদক ব্যবসায়ীদের গুলি করে মারার কথা বলে সমালোচনায় পড়া ফিলিপাইনের প্রেসিডেন্টের রোষানলে পড়েন অনেকেই। দেশটির নাইন গ্রেডের শিক্ষার্থী সিব্বি ডি গুজমান মাদক ব্যবসায়ীদের মানবাধিকারের পক্ষে দাঁড়ায়। হাতে মাইক্রোফোন ও গলায় প্ল্যাকার্ড ঝুলিয়ে দাঁড়ায় প্রতিবাদে। তার সেই ছবি সামাজিক মাধ্যমে ব্যাপক সাড়া ফেলে। হইচই পড়ে যায় তাকে নিয়ে। ১৪ বছর বয়সে মানবাধিকারকর্মীর তকমা পাওয়া গুজমানের অনুসারীদের ‘মগজধোলাই’ হয়েছে বলে দাবি দুতার্তের সমর্থকদের।
মোজিয়াহ ব্রিজনয় বছর বয়সেই হাতে তৈরি নেকটাইয়ের ব্যবসায় নেমে পড়েন মোজিয়াহ ব্রিজ। ‘মো’ নামে পরিচিত মোজিয়াহ ব্রিজের ব্যবসার পরিমাণ এখন ১৫ লাখ ডলার। যুক্তরাষ্ট্রের বাস্কেট বল লিগ এনবিএ তাদের প্রতি দলের মেইন নেকটাইয়ের জন্য শরণাপন্ন হয়েছে ‘মো’র। ১৫ বছর বয়সী মোজিয়াহ এখন তার ব্যবসা ছড়িয়ে দিতে চাইছে পুরো বিশ্বে। তার লক্ষ্য হলো ফ্যাশন মোগল হওয়া এবং সর্বোপরি একজন ভালো মানুষ হওয়া।স্যালভাদর জি মেজগত অক্টোবরে হারিকেন মারিয়ার আঘাতে অনেক কিছুই লন্ডভন্ড হয়ে গিয়েছে পুয়ের্তো রিকোর। চার দিন সেখানে কোনো বিদ্যুৎ ছিল না। তখনই অন্ধকারে থাকা মানুষদের জন্য কিছু একটা করার তাগিদ থেকেই নেমে পড়ে ১৫ বছর বয়সী স্যালভাদর জি মেজ। সোলার বাতি কেনা ও অন্যান্য প্রয়োজনীয় জিনিস কিনতে টাকা চেয়ে বাড়ি বাড়ি গিয়ে প্রচার চালায় স্যালভাদর। কাজও হয়। ক্ষতিগ্রস্তদের সহায়তা প্রথম চার দিনে তার সংগ্রহের পরিমাণ দাঁড়ায় ৩৬ হাজার ডলার। এক সপ্তাহে এর পরিমাণ গিয়ে ঠেকে ৭৫ হাজারে। এই অর্থে স্যালভাদর পুয়ের্তো রিকোর কমপক্ষে এক হাজার লোককে সহায়তা করে।
মেডি জিয়াগলারটেলিভিশন নৃত্য ও অভিনয়শিল্পী মেডি জিয়াগলারের এ বছরে একটি বড় বাজেটের ছবিতে অভিনয়ের সুযোগ মেলে। ইনস্টাগ্রামে ১৫ বছর বয়সী জিয়াগলারের অনুসারীর সংখ্যাও অনেক সেলিব্রেটির চেয়ে বেশি—এক কোটির মতো। এই বয়সেই খ্যাতির প্রায় চূড়ায় পৌঁছে যাওয়া জিয়াগলারের ভাষ্য, ‘অভিনয় আমার কাছে আবেগ ও আসক্তির। এটা (অভিনয়) আমাকে বিভিন্ন আবেগ বিভিন্নভাবে প্রকাশে সাহায্য করে। যখন আপনি অভিনয় করছেন, তখন সব সময় নতুন এক অভিজ্ঞতার মুখোমুখি হচ্ছেন।’ এই বয়সেই নিজের পোশাকের নকশা নিজেই করা জিয়াগলার বইও লিখছে।
রউফ আলহুমেদিহি সাম্প্রতিক সময়ে অনেক কিছুতেই পরিবর্তনের মধ্য দিয়ে যাচ্ছে সৌদি আরব। কেউ এর সমালোচনা করছেন, কেউ আবার এটাকে বেশ ইতিবাচকভাবে দেখছেন। তবে রউফ আলহুমেদিহি নামের ১৬ বছর বয়সী এক কিশোরীর অনলাইন আন্দোলন ব্যাপক সাড়া ফেলেছে। তার আবেদনের পরই অ্যাপল মাথায় হিজার পরা মুসলিম নারীর ইমোজি বানায়। সে বলে, ‘এটা আমার আত্মপরিচয়ের জন্য অনেক বেশি প্রয়োজন ছিল।’ ভবিষ্যতে মুসলমানদের কুসংস্কার, বিশ্বাস, বৈচিত্র্য নিয়ে কাজ করতে চায় রউফ আলহুমেদিহি। সে বলে, ‘আমি মনে করি, এই ইমোজি পরোক্ষভাবে বিশ্বের প্রভাব ফেলে। যাঁরা একসময় নারীর হিজাবের বিরুদ্ধে ছিলেন কিংবা ইসলামের বিরুদ্ধাচরণ করতেন, এখন তাঁরাই হিজাব পরা মুসলিম নারীর ইমোজি তাঁদের মোবাইলের কি-প্যাডে পাচ্ছেন।’
আউলি ক্রাভালহোছবি দেখে আউলি ক্রাভালহোকে চিনতে পারার কথা নয়। তবে তার কণ্ঠ শুনে চিনতে পারবেন অনেকেই। ‘ডিসনে মোয়ানা’য় তার কণ্ঠের গান শুনলে অনেকেই চিনবেন। শুধু গান গেয়ে ৬ কোটি ৪০ লাখ ডলার আয় করেছে এ বছরই ১৭-তে পা দেওয়া আউলি ক্রাভালহো। আগামী বছরের জানুয়ারিতে হাওয়াইয়ের এই শিল্পীকে নতুন ভূমিকায় দেখা যাবে। সত্য ঘটনা অবলম্বনে তৈরি এনবিসির মিউজিক্যাল ড্রামা সিরিয়ালে দেখা যাবে তাকে। সে নিজেকে ধন্য মনে করে, কারণ গান ও স্টেজ পারফরমে নিজের সংস্কৃতি অন্যর সামনে তুলে ধরতে পারায়।
কিয়া গারবারমায়ের সঙ্গে ভোগের প্রচ্ছদে আসার পরই এই মডেল সবার নজর কেড়ে নেয়। তখন তার বয়স ১৪। মা লিজেন্ডারি সুপার মডেল সিন্ডি ক্রাফোর্ড। সে পথেই হাঁটছে মেয়েও। ভারসেজ ও অ্যালেক্সজান্ডার ওয়াংয়ের এই মডেলের ফ্যাশন জগতে বেশ নামডাক। র‍্যাম্পে কিয়া গারবারের বেশ কদর। এ বছর নিউইয়র্কের সব ফ্যাশন ইউকে দেখা গেছে কিয়াকে। প্রথম বছরে (২০১৭) এক ডজনের বেশি ফ্যাশন শোয়ে হেঁটেছে মায়ের পথ ধরেই। এ বছর অনলাইনে খোঁজ করা সেরা পাঁচ ছবির একটি কিয়া গারবারের।
হ্যান হুয়ান মিনগায়ের রং কালো বলে ছোটবেলায় তার বন্ধুরা তার সঙ্গে খেলত না। বন্ধুর মায়েরা নাকি খেলতে নিষেধ করত তার সঙ্গে। সেই ছেলেটিই এখন দক্ষিণ কোরিয়ার একজন অন্যতম সেরা মডেল। সিউল ফ্যাশন উইকে এ বছর ২০ বার র‍্যাম্পে হাটতে দেখা গেছে হ্যান হুয়ান মিনকে। স্কুলে বৈষম্যের শিকারের কথা টাইমসকে বলেছে সে, ‘কিন্ডারগার্ডেন স্কুলে পড়ার সময় বন্ধুর মায়েরা আমার সঙ্গে মাঠে খেলতে বারণ করত। বলত, তার সঙ্গে খেলো না, তোমাদেরও গায়ের রং তার মতো হবে।’ নাইজেরীয় বংশোদ্ভূত কোরীয় এই মডেল নিজ প্রতিভায় জায়গা করে নিয়েছেন র‍্যাম্প জগতে।
সাড়া জাগানো আরও অনেক তরুণ-তরুণী আছে। চীনের পপ তারকা ওয়াং ইয়ানের ফ্যান দুই কোটি। টুইটার ও ওয়েইবো ১৬ বছরের এই কিশোর অনুসরণ করে। এ কারণে প্রতি মাসে তার ব্যান্ড্র মূল্য ১ কোটি ৭০ লাখ ডলার। কোনো অনুষ্ঠানে ওয়াং ইয়ানের উপস্থিতি মানেই হুমড়ি খেয়ে পড়ে ভক্ত-সমর্থকেরা। ভক্তরা তাঁকে ইংরেজিতে রয় নামে ডাকে। কয়েকটি ছবিতেও অভিনয় করেছে ওয়াং ইয়ান।
আলঝেইমার রোগের উপসর্গ দ্রুত বোঝার উপায় বের করে ২০১৫ সালে ইংল্যান্ডে গুগল সায়েন্স ফেয়ারের ২৫ হাজার ডলার পুরস্কার জিতে নেয় ১৫ বছর বয়সী ক্রিটিন নিথিয়ানানডেম। সূত্র: টাইম
