
আফগানিস্তানের রাজধানী কাবুলে স্পেনের দূতাবাসে সন্ত্রাসী হামলা হয়েছে। আজ শুক্রবার স্থানীয় সময় সন্ধ্যার দিকে ওই হামলা চালানো হয়। তবে এতে তাৎক্ষণিকভাবে হতাহতের খবর পাওয়া যায়নি। বার্তা সংস্থা এএফপির খবরে এ কথা জানানো হয়।কাবুলের পুলিশ কর্তৃপক্ষ দূতাবাসে হামলার খবর নিশ্চিত করেছে। স্পেনের পররাষ্ট্র মন্ত্রণালয়ের একজন মুখপাত্রও দূতাবাসে হামলার কথা নিশ্চিত করে বলেছেন, ‘দূতাবাসে হামলা চালানো হয়েছে। এ ব্যাপারে বিস্তারিত তথ্য জানার চেষ্টা চলছে।’কাবুলের কেন্দ্রস্থলের শেরপুর এলাকায় স্পেনের দূতাবাসের অবস্থান। সেখানে আজ সন্ধ্যার দিকে ভয়াবহ গাড়িবোমা চালানো হয়। এরপর ওই এলাকায় ব্যাপক গোলাগুলির শব্দও পাওয়া যায়। তালেবান এই হামলার দায় স্বীকার করে বলেছে, বিদেশি একটি অতিথিশালা লক্ষ্য করে ওই হামলা চালানো হয়েছে।তবে তালেবানের টার্গেট করা ওই অতিথিশালা স্পেনের দূতাবাসের ভেতরে না বাইরে তা নিশ্চিত হওয়া যায়নি। স্পেনের সংবাদ সংস্থা ইউরোপা প্রেসের খবরে বলা হয়, দেশটির প্রেসিডেন্ট মারি​য়ানো রাজয়কে কাবুলে দূতাবাসে হামলার বিষয়টি জানানো হয়েছে।সামরিক জোট ন্যাটো জানায়, ন্যাটোর অধীনে স্পেনের নয়জন সেনা আফগানিস্তানে রয়েছে।
