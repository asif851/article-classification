
ইতালির সংবিধান সংস্কারের জন্য গতকাল রোববার দেশটির নাগরিকেরা গণভোট দিয়েছেন। ইউরোপজুড়ে মূলধারার রাজনীতির বাইরের আদর্শের দলগুলোর প্রতি জনসমর্থন বৃদ্ধির আভাসের পরিপ্রেক্ষিতে ইতালির এই নির্বাচনের প্রতি সবার সতর্ক নজর রয়েছে। প্রধানমন্ত্রী মাত্তিও রেনজি বলেছেন, ‘না’ ভোট জয়ী হলে তিনি পদত্যাগ করবেন। জনমত জরিপ বলছে, এই সংস্কার প্রস্তাবের বিরোধীরাই জয়ী হতে চলেছে। ফলাফল আজ সোমবার পাওয়া যাবে। গণভোটে প্রায় পাঁচ কোটি নাগরিক ভোট দিতে পারবেন। রয়টার্স
