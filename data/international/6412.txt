
তাইওয়ানের দক্ষিণাঞ্চলে আজ শনিবার সকালে ভূমিকম্পের আঘাতে ব্যাপক ক্ষয়ক্ষতি হয়েছে। শেষ খবর পাওয়া পর্যন্ত মারা গেছে তিনজন। রিখটার স্কেলে এর তীব্রতা ছিল ৬ দশমিক ৪। সে অনুযায়ী এটি মাঝারি তীব্রতার হলেও ক্ষয়ক্ষতি বেশি হয়েছে।
এএফপির খবরে জানানো হয়, ভূমিকম্পে তাইওয়ানের ১৬ তলা একটি ভবন ধসে যায়। এতে তিনজনের প্রাণহানি ঘটে। ওই ভবনের ধ্বংসাবশেষের নিচে আরও অনেকে আটকা পড়েছে। উদ্ধারকর্মীরা তাদের উদ্ধারের চেষ্টা চালিয়ে যাচ্ছে।
বিবিসির খবরে জানানো হয়, ভূমিকম্পে তাইনান শহরের বেশ কিছু ভবন ধসে পড়েছে। এসব ভবনের ধ্বংসাবশেষের নিচে অনেকে আটকা পড়েছে বল ধারণা করা হচ্ছে।
