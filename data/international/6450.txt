
পাকিস্তানের সেনাবাহিনী গতকাল শুক্রবার বলেছে, দেশের চলমান রাজনৈতিক সংকটের সঙ্গে তাদের কোনো সংশ্লিষ্টতা নেই। তারা গণতান্ত্রিক প্রক্রিয়াকে সমর্থন করে।দেশটির আন্তঃবাহিনী গণসংযোগ পরিদপ্তরের (আইএসপিআর) মহাপরিচালক অসিম বাজওয়া এক সংবাদ ব্রিফিংয়ে এ কথা জানান। তিনি বলেছেন, সেনাপ্রধান রাহিল শরিফ পরিষ্কারভাবে এ কথা জানিয়ে দিয়েছেন যে দেশের সাংবিধানিক প্রক্রিয়ার প্রতি সেনাবাহিনী সমর্থন করে।প্রধানমন্ত্রী নওয়াজ শরিফের পদত্যাগের দাবিতে প্রায় এক মাস ধরে দেশটিতে বিক্ষোভ করছে পাকিস্তান তেহরিক-ই-ইনসাফ (পিটিআই) ও পাকিস্তান আওয়ামী তেহরিক (পিএটি)।
