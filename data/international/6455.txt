
জাপানের ইউনো চিড়িয়াখানায় গত জুন মাসে জন্ম নেয় পান্ডাটি। জন্মের পর থেকে পান্ডা শাবকের নাম নিয়ে জল্পনা-কল্পনার শুরু। অবশেষে সাধারণ মানুষের দেওয়া ৩ লাখ ২২ হাজার ৫৮১টি নাম থেকে ‘শিয়াং শিয়াং’ নামটি নির্বাচন করা হয়। শিয়াং শিয়াং শব্দের অর্থ ‘সুবাস’। জাপানের সবচেয়ে প্রাচীন চিড়িয়াখানায় জন্ম নেওয়া মেয়ে পান্ডাটিকে জাপানের সবচেয়ে সুন্দর পান্ডা হিসেবে বিবেচনা করা হচ্ছে। তার জন্ম ও নাম নিয়ে বিশ্বের বড় বড় গণমাধ্যম ফলাও করে প্রতিবেদনও প্রকাশ করেছে। শিয়াং শিয়াং-এর ওজন ছয় কিলোগ্রাম এবং সে লম্বায় ২৬ ইঞ্চি। আজ বুধবার আলোচিত পান্ডাটির কিছু ছবি প্রকাশ করা হয়েছে।






