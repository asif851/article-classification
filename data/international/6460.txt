
ভারতের উত্তর প্রদেশে বিজেপির যোগী আদিত্যনাথ মুখ্যমন্ত্রী হওয়ার পর স্কুল, কলেজ ও বিশ্ববিদ্যালয়ে পান-মসলা নিষিদ্ধ করেছিলেন। নিষিদ্ধ করেছেন স্কুল-কলেজ চত্বরে পান বিক্রি। বন্ধ করে দিয়েছেন সব পানের দোকান।
এবার আদিত্যনাথ এক নতুন ফরমান জারি করেছেন। রাজ্যের উচ্চশিক্ষা দপ্তর থেকে জানিয়ে দেওয়া হয়েছে, সরকারি কলেজে জিনস ও টি-শার্ট পরে কোনো শিক্ষক ক্লাস নিতে পারবেন না। কলেজ চলাকালে কোনো কর্মচারীও এ ধরনের পোশাক পরতে পারবেন না। তবে কলেজের বাইরে তাঁদের এই পোশাক পরতে বাধা নেই। নির্দেশে বলা হয়েছে, কলেজ ও বিশ্ববিদ্যালয়ের শিক্ষকদের মার্জিত পোশাক পরে আসতে হবে নির্দিষ্ট সময়ে।
