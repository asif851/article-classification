
যেনতেন ইঁদুর নয়। এক মিটার দৈর্ঘ্য। পাঁচ কেজি ওজন। বিশালাকারের এই ইঁদুরটি চীনের হুনান প্রদেশের একটি গ্রামের কৃষকদের রীতিমতো সন্ত্রস্ত করে তুলেছিল। অবশেষে ধরা পড়ে ইঁদুরটি। আর খাওয়ার জন্য ইঁদুরটি কাটতে গিয়ে দুটি ছুরিও ভাঙল।চীনা গণমাধ্যমের বরাত দিয়ে ডেইলি মেইলে প্রকাশিত প্রতিবেদনে জানানো হয়, চীনের হুনান প্রদেশের একটি গ্রামে ভয়ংকর ওই ইঁদুরটির দেখা মেলে। পরে স্থানীয় কৃষকেরা ইঁদুরটিকে কুপোকাত করতে সক্ষম হন।স্থানীয় কৃষকদের পুকুরের বড় বড় মাছ কোথায় যেন মিলিয়ে যেত। একদিন দেখা গেল, বিশালাকারের একটি ইঁদুর তিন কেজি ওজনের একটি মাছ শিকার করেছে। ওই ঘটনা দেখার পর থেকে ইঁদুরটি নিয়ে কৃষকদের মধ্যে ভীতির সৃষ্টি হয়।সাধারণের চেয়ে ১০ গুণ বেশি ওজনের ইঁদুরটি পুকুরে নেমে অহরহ বড় বড় মাছ শিকার করত। অবশেষে কৃষকেরা একজোট হয়ে ইঁদুরটিকে ধরে ফেলেন। কিন্তু ঘটনার এখানেই শেষ নয়। খাওয়ার জন্য ইঁদুরটি কাটতে গেলে কৃষকদের দুটি ছুরি ভেঙে যায়। তবে এত কিছুর পর রক্ষা হয়নি ইঁদুরটির।
 
