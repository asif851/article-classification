
২০১৪ সাল থেকে গত দেড় বছরে শতাধিক ভাষণ দিয়ে আড়াই কোটি ডলারেরও বেশি আয় করেছেন হিলারি ও বিল ক্লিনটন। গত শুক্রবার যুক্তরাষ্ট্রের কেন্দ্রীয় নির্বাচন কমিশনে জমা দেওয়া ব্যক্তিগত আর্থিক প্রতিবেদনে হিলারি ক্লিনটন এ তথ্য দিয়েছেন। মার্কিন প্রেসিডেন্ট নির্বাচনে প্রার্থী হলে সবাইকে নির্বাচন কমিশনে ব্যক্তিগত আয়ের তথ্য জমা দিতে হয়। ২০১৬ সালে অনুষ্ঠেয় প্রেসিডেন্ট নির্বাচনে ডেমোক্রেটিক পার্টি থেকে মনোনয়নের দৌড়ে এগিয়ে রয়েছেন হিলারি ক্লিনটন।এএফপি
