
তুরস্ক থেকে গ্রিসে যাওয়ার সময় নৌকাডুবিতে শিশু আয়লান কুর্দির মৃত্যুর ঘটনায় দুই ব্যক্তির বিচার তুরস্কের একটি আদালতে শুরু হয়েছে। তাঁদের বিরুদ্ধে মানব পাচার ও হত্যার অভিযোগ আনা হয়েছে। অভিযোগ প্রমাণিত হলে তাঁদের ৩৫ বছর পর্যন্ত কারাদণ্ড হতে পারে। যাঁদের বিচার শুরু হয়েছে তাঁরা হলেন মুওয়াফাকা আলাবাশ ও আসেম আলফ্রাদ। এঁরা দুজনই সিরিয়ার নাগরিক। শিশু আয়লান তার বাবা, মা ও ভাইয়ের সঙ্গে তুরস্কের উপকূল থেকে নৌকায় করে গ্রিসের উদ্দেশে রওনা হয়েছিল। নৌকাটি কিছু দূর যাওয়ার পরই সেটি উল্টে যায়। এতে আয়লান, তার মা ও ভাই এবং আরও অনেক যাত্রী ডুবে মারা যান।বিবিসি
