
ইউরোপীয় ইউনিয়নে থাকা না-থাকা নিয়ে গণভোটর প্রভাব শুধু ইউরোপে নয়, পড়েছে এশিয়ার পুঁজিবাজারেও। আজ শুক্রবার লন্ডন স্টক এক্সচেঞ্জে এফটিএসই ১০০ সূচক খোলার মুখেই ৮ শতাংশ ধস নামে।
জাপানের স্টক এক্সচেঞ্জ সূচক নিক্কেই-২২৫ ৭ দশমিক ৭ শতাংশ কমে ১৪ হাজার ৯৮২ দশমিক ৪৮ পয়েন্টে দাঁড়িয়েছে।   দক্ষিণ কোরিয়ায় সূচক কোসপি ৩ দশমিক ৯ শতাংশ কমে ১ হাজার ৯০৯ দশমিক ১৮ পয়েন্টে দাঁড়িয়েছে। ২০১১ সালের পর প্রথম এই ডলারের বিপরীতে কোরিয়ান মুদ্রার দাম সর্বোচ্চ কমল।
অস্ট্রেলিয়ার স্টক এক্সচেঞ্জের সূচক এএসএক্স/ ২০০ ৩ দশমিক ৪ শতাংশ কমে ৫ হাজার ১০০ পয়েন্টে দাঁড়িয়েছে।
চীনের সাংহাই কম্পোজিট সূচক ১ দশমিক ২ শতাংশ কমে ২ হাজার ৮৫৭ দশমিক ৫৮ পয়েন্টে দাঁড়িয়েছে। অন্যদিকে হংকং এর স্টক এক্সচেঞ্চ হ্যাং স্যাং-এর সূচক ৪ দশমিক ৭ শতাংশ কমে ১৯ হাজার ৮৯৪ দশমিক ১২ পয়েন্টে পৌঁছেছে।
ভারতের মুম্বাইয়ের সেনসেক্স সূচক ৩ দশমিক ৪ শতাংশ কমে ২৬ হাজার ২২ দশমিক ৬০ পয়েন্টে।
