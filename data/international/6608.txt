
ইরাকের পশ্চিম মসুলে সরকারি বাহিনী ও আইএস জঙ্গিদের মধ্যে লড়াই তীব্র হওয়ার পাশাপাশি বেসামরিক লোকের মৃত্যুর মিছিল দীর্ঘ হচ্ছে। শহরের এ অংশ পুনরুদ্ধারে ইরাকি বাহিনী যত সামনে বাড়ছে, ততই তাদের আইএস যোদ্ধাদের প্রতিবন্ধকতার মুখে পড়তে হচ্ছে। শহরের বেসামরিক স্থাপনা ও সাধারণ মানুষও ক্রমশই বেশি করে হামলার শিকার হচ্ছে। মসুল পুনরুদ্ধারের এই অভিযানের মধ্যে সম্প্রতি ইরাকের প্রধানমন্ত্রী হায়দার আল-এবাদি বলেন, ওই শহরে ‘লড়াই এখন চূড়ান্ত পর্বে গিয়ে ঠেকেছে। ’
