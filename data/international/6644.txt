
চাকরি না পাওয়ার ক্ষোভে হরিয়ানার মুখ্যমন্ত্রী ভূপেন্দ্র সিং হোডাকে চড়ালেন এক যুবক। আজ রোববার রাজ্যের পানিপথ এলাকায় এ ঘটনা ঘটে।এনডিটিভির খবরে বলা হয়, জিপে চড়ে র্যালিতে বেরিয়েছিলেন মুখ্যমন্ত্রী ভূপেন্দ্র সিং হোড়া। রাজ্যের পানিপথে খোলা জিপে যাচ্ছিলেন তিনি। হঠাত্ নিরাপত্তা বেষ্টনি পেরিয়ে উঠে পড়লেন মুখ্যমন্ত্রীর জিপে। উঠেই সপাটে চড়াতে থাকেন মুখ্যমন্ত্রীকে। ঘটনাটা দেখে ভ্যাবাচাকা খেয়ে যান উপস্থিত সবাই। নিরাপত্তার দায়িত্ব থাকা কর্মকর্তারা তড়িঘড়ি করে সেই যুবককে গ্রেপ্তার করে।পরে জানা যায় মুখ্যমন্ত্রীকে চড় মারা সেই যুবকের নাম কমল মুখিজা। চাকরি না পাওয়ার হতাশায় তিনি এই কাজ করেছেন বলে জানিয়েছেন।

