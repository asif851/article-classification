
রাহুল গান্ধী দলিতদের বাড়িতে যান পিকনিক ও হানিমুন করতে—এই মন্তব্য করে ঘোরতর বিপদে পড়েছেন যোগগুরু রামদেব। এই মন্তব্যের কারণে তিনি গ্রেপ্তার হতে পারেন বলে জানিয়েছে নির্বাচন কমিশন। কংগ্রেসের সহসভাপতি রাহুল গান্ধীর বিরুদ্ধে আপত্তিকর মন্তব্যের প্রতিবাদে শনিবার তাঁর বিরুদ্ধে দুটি পৃথক অভিযোগ দায়ের করা হয়। তাঁর বিরুদ্ধে একটি মামলা দায়েরকারী গোর্খাপুরের আইনজীবী উদয় নাথ বলেন, রামদেবের মন্তব্য দলিতদের জন্য অবমাননাকর। টাইমস অব ইন্ডিয়া।
