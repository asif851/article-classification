
ইঞ্জিন বিকল হয়েই ইন্দোনেশিয়ার সামরিক পরিবহন বিমানটি বিধ্বস্ত হয়েছিল বলে ধারণা করা হচ্ছে। দেশটির বিমানবাহিনীর প্রধান গতকাল বৃহস্পতিবার এ কথা বলেন। খবর বিবিসির।হারকিউলিস সি-১৩০ উড়োজাহাজটি গত মঙ্গলবার উড্ডয়নের কিছু পরেই সুমাত্রার মেদান শহরের একটি আবাসিক এলাকার ওপর আছড়ে পড়ে।বিমানবাহিনীর প্রধান অগাস সুপ্রিয়ান্তো বলেন, একটি ইঞ্জিনের পাখা এমনভাবে পাওয়া গেছে, যেটি দেখে মনে হয়, সেটি কাজ করছিল না। তিনি বলেন, অনুসন্ধান দল বিমানের চারটি ইঞ্জিনই উদ্ধার করেছে। তিনটি ইঞ্জিন সচল থাকলেও উড্ডয়নের পরপরই সমস্যা শুরু হওয়ায় বিমানের নিয়ন্ত্রণ রাখা অসম্ভব হয়ে পড়ে।দুর্ঘটনায় ১২২ আরোহীর কেউই বাঁচেননি। যাত্রী ছাড়াও নিচের আবাসিক এলাকার ১৯ জন দুর্ঘটনায় নিহত হন।ভুলে ইঞ্জিন বন্ধ!: এদিকে গত ফেব্রুয়ারি মাসে তাইওয়ানে বিধ্বস্ত হওয়া ট্রান্সএশিয়া এয়ারওয়েজের উড়োজাহাজটির কর্মীরা এর এক ইঞ্জিন বন্ধ হয়ে যাওয়ার পর সক্রিয় ইঞ্জিনটিও ভুলে বন্ধ করে দিয়েছিলেন। দেশটির বিমান নিরাপত্তা পরিষদ গতকাল এর সাম্প্রতিকতম প্রতিবেদনে এ কথা জানিয়েছে।
