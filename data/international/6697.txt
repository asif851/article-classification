
ব্রাজিলের সাবেক ফার্স্ট লেডি মারিসা লেতেসিয়া দ্য সিলভা (৬৬) মারা গেছেন। তিনি সাবেক প্রেসিডেন্ট লুইস ইনাসিও লুলা দ্য সিলভার স্ত্রী ছিলেন। স্ত্রীর মৃত্যুর খবর নিজেই জানান লুলা দ্য সিলভা। লুলা বলেন, মস্তিকে রক্তক্ষরণের কারণে কয়েক দিন আগে তাঁর স্ত্রীকে হাসপাতালে নেওয়া হয়। তখন থেকেই আশঙ্কাজনক অবস্থা ছিল তাঁর। গত শুক্রবার তাঁকে আনুষ্ঠানিকভাবে মৃত ঘোষণা করা হয়। গতকাল শনিবার বন্দরনগর সাও পাওলোতে সাবেক এই ফার্স্ট লেডির শেষকৃত্য অনুষ্ঠিত হওয়ার কথা ছিল।
