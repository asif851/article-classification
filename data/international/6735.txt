
স্পেনের বার্সেলোনায় পর্যটন এলাকা লাস রাম্বলাসে পথচারীদের ভিড়ে গাড়ি চালিয়ে দিয়েছে দুর্বৃত্তরা। এতে কমপক্ষে ১৩ জন নিহত ও অসংখ্য পথচারী আহত হয়েছেন। ঘটনাস্থল ঘিরে রেখেছে পুলিশ। একে সন্ত্রাসী হামলা বলে ধারণা করছে পুলিশ। বার্তা সংস্থা রয়টার্স ও সিএনএন-এর প্রতিবেদনে বলা হয়, আজ বৃহস্পতিবার স্থানীয় সময় সন্ধ্যা ছয়টার দিকে হামলা চালানো হয়। এলাকাটি নিরাপত্তা কর্মীরা ঘিরে রেখেছেন। সব ধরনের যান চলাচল বন্ধ করে দেওয়া হয়েছে।

