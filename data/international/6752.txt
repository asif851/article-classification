
ভারতের পশ্চিমবঙ্গের সারদা কেলেঙ্কারির ঘটনায় রাজ্যের মুখ্যমন্ত্রী মমতা বন্দ্যোপাধ্যায় জড়িত বলে অভিযোগ করেছেন ওই মামলায় গ্রেপ্তার কুনাল ঘোষ। মমতার দল তৃণমূল থেকে বহিষ্কৃত এই সাংসদ গতকাল কলকাতার একটি আদালতে বলেন, ‘পুলিশ কাউকে খাতির-যত্ন করছে, আর আমাকে গলাধাক্কা দিয়ে বের করে দিচ্ছে। যাদের ক্ষমতা ও অর্থ আছে তাদের জেলহাজত এক রকম আর আমার অন্য রকম। আমি জেলে, আর কেউ কেউ হোটেলে।’
