
ফেসবুক কর্তৃপক্ষকে থাইল্যান্ডের রাজতন্ত্রের সমালোচনামূলক সব ধরনের পোস্ট সরিয়ে নিতে বলেছে দেশটির সরকার। এর অন্যথা হলে আইনি ব্যবস্থা গ্রহণের হুঁশিয়ারি দিয়েছে তারা। জনপ্রিয় সামাজিক যোগাযোগ মাধ্যমটিকে এ জন্য আগামী মঙ্গলবার পর্যন্ত সময় বেঁধে দেওয়া হয়েছে। ফেসবুক কর্তৃপক্ষ বলেছেন, তারা থাই সরকারের এ অনুরোধ বিবেচনা করবেন না। তবে এ বিষয়ে দেশটির আইন মেনে চলবেন বলে জানিয়েছেন তারা। থাইল্যান্ডের কঠোর রাষ্ট্রদ্রোহিতা আইনে রাজতন্ত্রের যে কোনো ধরনের সমালোচনা নিষিদ্ধ। এ জন্য দোষী সাব্যস্ত হলে সর্বোচ্চ ১৫ বছরের কারাদণ্ড হতে পারে।
