
গুলির গুজবে যুক্তরাষ্ট্রের জন এফ কেনেডি বিমানবন্দরের দুটি টার্মিনাল গত রোববার রাতে কয়েক ঘণ্টার জন্য বন্ধ করে দিয়েছিল কর্তৃপক্ষ। অনেকগুলো ফ্লাইট পিছিয়ে দেওয়া হয়। এ সময় যাত্রীদের মধ্যে আতঙ্ক ছড়িয়ে পড়ে। পরে অবশ্য বিমানবন্দরের কার্যক্রম স্বাভাবিক হয়ে আসে।পুলিশ জানিয়েছে, রোববার রাত সাড়ে নয়টার দিকে বিমানবন্দরের ছয়টি টার্মিনালের মধ্যে দুটি টার্মিনালে গুলির গুজব ছড়িয়ে পড়ে। প্রথমে ৮ নম্বর টার্মিনালে গোলাগুলির খবর ছড়িয়ে পড়ে। এরপর নিউইয়র্ক পুলিশের সহায়তা চাওয়া হয়। এর মধ্যে ১ নম্বর টার্মিনালেও গুলির গুজব ছড়িয়ে পড়ে।মার্কিন সংবাদমাধ্যম এনবিসি জানিয়েছে, ৮ নম্বর টার্মিনালে বিমান থেকে বের হওয়া এক নারী গুলি শব্দ শুনেছেন বলে জানান। এরপর এ তথ্য দ্রুত ছড়িয়ে পড়ে।
