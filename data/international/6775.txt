
ভারতের বিহার রাজ্যের বুদ্ধ গয়া শহরের মহাবোধি মন্দির কমপ্লেক্সে বিস্ফোরণের ঘটনায় জড়িত সন্দেহে পুলিশ এক ব্যক্তিকে গ্রেপ্তার করেছে। পুলিশ সিসিটিভিতে ধারণ করা ভিডিও ফুটেজ পরীক্ষা করে দেখছে। ভিডিও ফুটেজে দুই ব্যক্তিকে সেখানে বোমা স্থাপন করতে দেখা যায়। mমন্দিরে বিস্ফোরণের প্রতিবাদে ডাকা বনেধ গতকাল সোমবার অচল হয়ে পড়ে গয়া জেলার জনজীবন। সরকারের নিরাপত্তা বাহিনীর বিরুদ্ধে নিরাপত্তায় অবহেলার অভিযোগ তুলে পৃথকভাবে বনেধর ডাক দিয়েছিল ভারতীয় জনতা পার্টি (বিজেপি) ও বিহার রাজ্যভিত্তিক দল রাষ্ট্রীয় জনতা পার্টি (আরজেডি)। গত রোববার সকালে ওই মন্দিরে পর পর নয়টি বোমার বিস্ফোরণ ঘটে। এতে দুজন বৌদ্ধ সন্ন্যাসী আহত হন। এই ‘সন্ত্রাসী হামলা’র তীব্র নিন্দা জানিয়েছে ভারতের সরকার। পুলিশের স্থানীয় মেগাধ রেঞ্জের উপমহাপরিদর্শক (ডিআইজি) নায়ের হাসনিয়ান খান বলেন, মন্দিরের আঙিনা থেকে উদ্ধার করা একটি পরিচয়পত্রের সূত্র ধরে এক ব্যক্তিকে আটক করা হয়েছে। তাঁকে জিজ্ঞাসাবাদ করা হচ্ছে। আটক ব্যক্তির নাম বিনোদ মিস্ত্রি। এএফপি ও পিটিআই।
