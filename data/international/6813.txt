
এদিকে লাহোর হামলার দিনই পাকিস্তানের রাজধানী ইসলামাবাদে কট্টরপন্থী ইসলামি দলগুলোর কয়েক শ সমর্থক মুমতাজ কাদরির ফাঁসির প্রতিবাদে মিছিল করে। পাঞ্জাবের গভর্নর সালমান তাসিরকে হত্যার দায়ে সম্প্রতি ফাঁসি দেওয়া হয় তাঁর দেহরক্ষী কাদরিকে। রোববারের মিছিলে পুলিশ লাঠি চালায়। সালমান তাসির পাকিস্তানে বিতর্কিত ব্লাসফেমি আইনের কঠোর সমালোচক ছিলেন। এই অবস্থানের জন্যই তাঁকে হত্যা করা হয়। কট্টরপন্থীরা তাই সালমানের হত্যাকারী কাদরিকে বীর বলে মনে করে।এএফপি
