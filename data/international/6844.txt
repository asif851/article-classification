
দীর্ঘ রোগভোগে অসহ্য যন্ত্রণা পোহাচ্ছে এবং সুস্থ হওয়ার আশা চিকিৎসকেরা ছেড়ে দিয়েছেন এমন মানুষের জন্য যন্ত্রণাহীন স্বেচ্ছামৃত্যুর অধিকার বেলজিয়ামে চালু হয়েছে ২০০২ সালে। কিন্তু এটা শুধু প্রাপ্তবয়স্ক মানুষের ক্ষেত্রে প্রযোজ্য ছিল। এবার শিশুদের জন্যও একই অধিকার দেওয়া হলো। কিন্তু বিরোধীরা এর তীব্র সমালোচনা করেছে। বেলজিয়ামের ১৭ জন শিশুরোগ বিশেষজ্ঞ সিনেটরদের কাছে চিঠি লিখেছিলেন, শিশুদের জন্য স্বেচ্ছামৃত্যুর বিষয়টি চালু করতে। সিনেটে গত মাসে পাস হওয়া খসড়া বিলে বলা হয়, শিশুটি যন্ত্রণাহীন স্বেচ্ছামৃত্যু কী, সেটি বোঝার পর তাকে এই অধিকার দেওয়া যেতে পারে। বিবিসি।
