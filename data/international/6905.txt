
থাইল্যান্ডে জান্তা-নেতা জেনারেল প্রাইয়ুথ চ্যান-ওচা প্রধানমন্ত্রী নির্বাচিত হয়েছেন। থাই রাজার অনুমোদনের পর তাঁর নিয়োগ চূড়ান্ত হবে।বিবিসি অনলাইনের খবরে জানানো হয়, আজ বৃহস্পতিবার সকালে দেশটির পার্লামেন্টে এ বিষয়ে ভোট হয়। থাই জাতীয় পরিষদের ১৯৭ সদস্যের সবাই ভোট দেন। মাত্র ১৫ মিনিটের আনুষ্ঠানিকতা শেষে একমাত্র প্রার্থী প্রাইয়ুথ প্রধানমন্ত্রী হিসেবে মনোনয়ন পান।পার্লামেন্টের এই মনোনয়ন থাই রাজা ভূমিবল আদুল্যাদেজের কাছ থেকে অনুমোদন পাবে বলে আশা করা হচ্ছে। চলতি বছরের ২২ মে রক্তপাতহীন সেনা অভ্যুত্থানের মাধ্যমে থাইল্যান্ডের তত্কালীন প্রধানমন্ত্রী ইংলাক সিনাওয়াত্রার কাছ থেকে ক্ষমতা দখল করে দেশটির সেনাবাহিনী। অভ্যুত্থানের সময় সেনাপ্রধান ছিলেন প্রাইয়ুথ।
