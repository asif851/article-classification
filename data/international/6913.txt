
হ্যালোইনের কুমড়ায় ভরে দুই কেজি কোকেন পাচারকালে এক নারীকে গ্রেপ্তার করেছে কানাডার ফেডারেল পুলিশ। গত বৃহস্পতিবার মন্ট্রিল বিমানবন্দরে তাঁকে গ্রেপ্তার করা হয়। কানাডার বর্ডার সার্ভিস এজেন্সির মুখমাত্র জ্যাকুলিন রবি বলেন, ওই নারীর মালপত্র খুঁজে তিনটি কুমড়া পাওয়া যায়। হ্যালোইনে ব্যবহারের জন্য এসব কুমড়া আনা হচ্ছিল। তবে স্বাভাবিকের চেয়ে ভারী মনে হওয়ায় বিমানবন্দরের নিরাপত্তা কর্মকর্তারা কুমড়াগুলো পরীক্ষা করেন। দেখা যায়, কুমড়াগুলো চকলেট ভর্তি হওয়ার বদলে দুই কেজি পরিমাণ কোকেনে ভরা। এএফপি।
