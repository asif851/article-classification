
২০ বছর বয়সী এক নারীর সঙ্গে দেখা গেছে বিশ্বের দ্রুততম মানব উসাইন বোল্টকে। সেই ছবি ও ভিডিও সামাজিক যোগাযোগের মাধ্যমে ছড়িয়ে পড়লে ভাইরাল হয়ে যায়।টেলিগ্রাফের খবরে বলা হয়েছে, রিও অলিম্পিক শেষে বিতর্কে জড়িয়ে পড়লেন উসাইন বোল্ট। এক নারীর সঙ্গে তার অন্তরঙ্গ কিছু ছবি ফাঁস হওয়ার বিতর্কে জড়ালেন তিনি। ছবির ওই নারী রিওর এক ছাত্রী। সোমবার সামাজিক যোগাযোগের মাধ্যমে ভাইরাল হয়ে যায় বোল্টের দুটি ছবি ও একটি ভিডিও। ছবিতে ২০ বছরের স্কুলপড়ুয়া জেডি দুয়ার্তির সঙ্গে বিশ্বের দ্রুততম মানবকে বেশ অন্তরঙ্গ অবস্থায় দেখা গিয়েছে।ভিডিওতে দেখা যাচ্ছে, পার্টিতে এক তরুণীর সঙ্গে বোল্ট নাচছেন। ওই তরুণীকে জড়িয়ে ধরে ঘনিষ্ঠভাবে নাচতে দেখা গিয়েছে জ্যামাইকান তারকাকে। ছবি ও ভিডিও পর বেশ অস্বস্তিতেই থাকার কথা বোল্টের।তবে জেডি দুয়ার্তি বলেছেন, তিনি জানতেন না যে বিশ্ববিখ্যাত একজন অ্যাথলেটের সঙ্গে সময় কাটিয়েছেন। বোল্টের সঙ্গে তাঁর ওই ছবিকে তিনি ‘স্বাভাবিক ঘটনা’ বলেই মনে করেন। এ ঘটনার ছবি ও ভিডিও চারিদিকে ছড়িয়ে পড়ার পর উসাইন বোল্টের বান্ধবী ক্যাসি বেনেটকে ইন্টারনেটে ছবি, ভিডিও ভাগাভাগি (শেয়ার) করার জনপ্রিয় অ্যাপ্লিকেশন (অ্যাপ) ইনস্টাগ্রামে অনেকেই সান্ত্বনা দিচ্ছেন।এদিকে জেডি দুয়ার্তি বলেছেন, ‘যা কিছু হয়েছে, তার জন্য আমি দুঃখিত। আমি ওই ছবিগুলো শেয়ার করতে চাইনি, আমার বন্ধুরা করেছে। আমার ও বোল্টের মধ্যে বিশেষ কিছুই হয়নি।’তবে চীন এবং লন্ডনের পর এবারের রিও অলিম্পিকে ১০০, ২০০ এবং ৪০০ মিটার রিলেতে সোনা জয়ী বোল্টের এসব ছবি ও ভিডিওর ব্যাপারে কোন প্রতিক্রিয়া জানা যায়নি।
