
দ্বিতীয় বিশ্বযুদ্ধে জাপানের আত্মসমর্পণের পর এক সেবিকার সঙ্গে চুম্বনরত ছবিতে ধরা পড়া মার্কিন সেনা গ্লেন ম্যাকডাফিয়ে (৮৬) আর নেই। তিনি ৯ মার্চ যুক্তরাষ্ট্রের ডালাসে একটি হাসপাতালে মারা গেছেন। ১৯৪৫ সালের ১৪ আগস্ট জাপানি সেনারা আত্মসমর্পণ করে। এ সংবাদ শোনার পর মার্কিন নৌসেনা গ্লেন আনন্দে নিউইয়র্কের টাইমস স্কয়ারে একজন সেবিকাকে চুম্বন করেন। এ দৃশ্য ক্যামেরাবন্দী করেন লাইফ সাময়িকীর খ্যাতিমান আলোকচিত্রী আলফ্রেড আইসেনস্টায়েডট। চুম্বনরত এই ছবির সুুবাদে ব্যাপক পরিচিতি লাভ করেন গ্লেন। সূত্র: বিবিসি
