
দুর্নীতির কেলেঙ্কারির ঘটনা তদন্তের স্বার্থে দক্ষিণ কোরিয়ার প্রেসিডেন্টের দপ্তরে অভিযান চালাতে চান দেশটির বিশেষ কৌঁসুলি।দক্ষিণ কোরিয়ার সংবাদ সংস্থা ইয়োনহাপের বরাত দিয়ে আজ রোববার বার্তা সংস্থা রয়টার্স জানায়, প্রেসিডেন্ট পার্ক গিউন হের দুর্নীতির কেলেঙ্কারি তদন্ত করছেন ওই বিশেষ কৌঁসুলি।বিশেষ কৌঁসুলি আজ বলেন, প্রেসিডেন্টের দপ্তরে অভিযান চালানো ছাড়া আর কোনো উপায় তাঁদের সামনে নেই।কৌঁসুলিরা বলছেন, তদন্তের স্বার্থে প্রেসিডেন্টের দপ্তরে তাঁদের প্রবেশাধিকার প্রয়োজন। তবে সংশ্লিষ্ট কৌঁসুলিদের প্রবেশাধিকারের অনুমতি দিতে অস্বীকৃতি জানিয়েছে প্রেসিডেন্টের দপ্তর।সম্প্রতি দুর্নীতির কেলেঙ্কারিতে জড়িয়ে পড়েন পার্ক। এ ঘটনায় গত ৯ ডিসেম্বর দেশটির আইনপ্রণেতারা তাঁর অভিশংসনের পক্ষে ভোট দেন।পার্লামেন্টের সিদ্ধান্তের পর পার্ককে দায়িত্ব থেকে সাময়িক নির্বৃত্ত করা হয়েছে। এখন তাঁর ব্যাপারে চূড়ান্ত সিদ্ধান্ত নেবেন দেশটির সাংবিধানিক আদালত।পার্ক গিউন হে দক্ষিণ কোরিয়ার প্রথম নারী প্রেসিডেন্ট।
আরও পড়ুন: 
প্রেসিডেন্টের অভিশংসনের পক্ষে ভোট দিল দক্ষিণ কোরীয় পার্লামেন্ট
