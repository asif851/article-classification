
টানা ভারী বৃষ্টিতে যুক্তরাজ্যের উত্তর-পশ্চিমাঞ্চলে বন্যা দেখা দিয়েছে। প্লাবিত শত শত বাড়ি বিদ্যুৎবিহীন অবস্থায় রয়েছে। এর মধ্যে একজনের মৃত্যু হয়েছে। জরুরি ত্রাণকর্মীরা বাড়ি বাড়ি গিয়ে উদ্ধার তৎপরতা চালাচ্ছেন।
গত শনিবার রাতভর ঝড়-বৃষ্টির পর গতকাল রোববার যুক্তরাজ্যের জরুরি সেবাদানকারী কমিটি বৈঠকে বসে। সেখান থেকে উদ্ধারকর্মীদের এ নির্দেশ দেওয়া হয়। পুলিশ এই পরিস্থিতিকে বড় ধরনের দুর্যোগ বলে উল্লেখ করেছে। বন্যার্ত লোকজনকে সরিয়ে নিতে কোস্টগার্ডের প্রতি আহ্বান জানিয়েছে।
পরিবেশবিষয়ক মন্ত্রী এলিজাবেথ ট্রুস বলেন, ‘সরকারি কমিটি দ্রুত বন্যা পরিস্থিতি বিচার করে দুর্গতদের মধ্যে সহায়তা পৌঁছে দেওয়ার বিষয়টি নিশ্চিত করার আহ্বান জানিয়েছে।
সাম্প্রতিক বছরগুলোতে যুক্তরাজ্যে ভয়াবহ কয়েকটি বন্যা হয়েছে। ২০১৪ সালে দেশটির দক্ষিণাঞ্চলে হয়। কয়েক সপ্তাহ ছিল এই বন্যা। ২০০৫ ও ২০০৯ সালে উত্তর-পশ্চিমাঞ্চলে ব্যাপক বন্যা হয়।
প্রধানমন্ত্রী ডেভিড ক্যামেরন টুইটারে বলেছেন, দুর্গত ব্যক্তিদের উদ্ধারে সেনাসদস্যদের মোতায়েন করা হয়েছে।
