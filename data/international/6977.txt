
ব্রিটিশ প্রকাশনা সংস্থা পিয়ারসন বলেছে, তারা ইকোনমিস্ট গ্রুপের অর্ধেক শেয়ার বিক্রির জন্য আলোচনা করছে। প্রভাবশালী অর্থনীতিবিষয়ক সাময়িকী ইকোনমিস্ট প্রকাশিত হয় এই গ্রুপ থেকেই। পিয়ারসনের এক মুখপাত্র বলেন, পিয়ারসন এটি নিশ্চিত করেছে যে তারা ইকোনমিস্ট গ্রুপ বোর্ড এবং ট্রাস্টির সঙ্গে ওই গ্রুপে তাদের থাকা ৫০ শতাংশ শেয়ার বিক্রি করে দিতে আলোচনা করছে। জাপানের বিখ্যাত গণমাধ্যম প্রতিষ্ঠান নিকেইয়ের কাছে তাদের মালিকানাধীন ফিন্যান্সিয়াল টাইমস বিক্রি করে দেওয়ার দুই দিন পরেই ইকোনমিস্টের শেয়ার বিক্রি দেওয়ার ঘোষণা দিল পিয়ারসন। পিয়ারসন ১২৩ কোটি ডলারে বিক্রি করে দেয় ফিন্যান্সিয়াল টাইমস। এএফপি
