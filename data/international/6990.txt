
পশ্চিমবঙ্গের মুখ্যমন্ত্রী ও তৃণমূল কংগ্রেস নেত্রী মমতা বন্দ্যোপাধ্যায় বলেছেন, চিটফান্ডের (স্বল্প সঞ্চয় প্রকল্প) টাকায় তৃণমূল চলবে না; দরকারে দল চালানো হবে ভিক্ষার টাকায়। সারদা গোষ্ঠীর আলোচিত চিটফান্ড কেলেঙ্কারির সঙ্গে তৃণমূলের হোমরাচোমরাদের সংশ্লিষ্টতার অভিযোগের প্রেক্ষাপটে এ মন্তব্য করলেন দলনেত্রী। শুক্রবার বিকেলে কলকাতার ক্ষুদিরাম অনুশীলন কেন্দ্রে নিজ দলের বর্ধিত সভায় এ কথা বলেন মমতা। কলকাতা প্রতিনিধি।
