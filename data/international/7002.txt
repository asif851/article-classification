
তারকা হলেই সাত খুন মাপ হওয়ার দিন কি তবে শেষ হতে চলেছে? গতকাল শুক্রবার রাজ্যসভায় সাবেক ক্রিকেটার শচীন টেন্ডুলকার ও অভিনেত্রী রেখার বিরুদ্ধে সরব হলেন বহু সদস্য। সিপিআই সদস্য পি রাজীব এই দুই মনোনীত সদস্যের ক্রমাগত অনুপস্থিতিপ্রসঙ্গে সদস্য থাকার যৌক্তিকতা নিয়ে প্রশ্ন তোলেন। তবে সদস্যপদ খারিজের দাবি নাকচ করে রাজ্যসভার ডেপুটি চেয়ারম্যান পি জে কুরিয়েন বলেন, তাঁরা কেউই টানা ৬০ দিনের সময়সীমা পেরোননি।
