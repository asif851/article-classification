
যুক্তরাষ্ট্রের প্রেসিডেন্ট হওয়ার ক্ষেত্রে যোগ্যতা নিয়ে ডেমোক্রেটিক পার্টির হিলারি ক্লিনটন ও রিপাবলিকান পার্টির ডোনাল্ড ট্রাম্প পরস্পরকে নতুন করে আক্রমণ করেছেন। বিভিন্ন জরিপে এই দুই প্রেসিডেন্ট প্রার্থীর মধ্যে হাড্ডাহাড্ডি লড়াইয়ের আভাস পাওয়া যাচ্ছে। আজ শুক্রবার বিবিসি অনলাইনের প্রতিবেদনে এই তথ্য জানানো হয়।নর্থ ক্যারোলাইনায় এক সমাবেশে ট্রাম্পের চরিত্র নিয়ে কথা বলেন হিলারি। কথা বলেন নির্বাচনী প্রচারাভিযানকালে রিপাবলিকান প্রার্থীর নানা মন্তব্য নিয়ে।ট্রাম্প প্রসঙ্গে হিলারি বলেন, যুক্তরাষ্ট্রের একটি প্রধান রাজনৈতিক দলের প্রেসিডেন্ট প্রার্থীর কাছ থেকে এমন ঘটনা আগে কখনো ঘটেনি।
ট্রাম্পও তাঁর প্রতিপক্ষ হিলারিকে আক্রমণ করেছেন। ডেমোক্রেটিক পার্টির প্রার্থীর যোগ্যতা নিয়ে প্রশ্ন তুলেছেন।
হিলারি সম্পর্কে ট্রাম্প বলেন, যুক্তরাষ্ট্রের প্রেসিডেন্ট হিসেবে হিলারির কথা তিনি ভাবতেও পারেন না।
শেষ মুহূর্তে দুই প্রার্থী প্রত্যেকটি ভোটের জন্য লড়ছেন। নির্বাচনে তাঁদের মধ্যে তীব্র প্রতিদ্বন্দ্বিতার আভাস দিচ্ছে জনমত জরিপ।
