
যুক্তরাষ্ট্রের প্রেসিডেন্ট নির্বাচনে রিপাবলিকান পার্টিতে মনোনয়নের দৌড়ে এগিয়ে থাকা ডোনাল্ড ট্রাম্প চীনের বাণিজ্যনীতির কড়া সমালোচনা করে বলেছেন, তারা যুক্তরাষ্ট্রকে ‘ধর্ষণ’ করছে। ইন্ডিয়ানা অঙ্গরাজ্যে এক নির্বাচনী প্রচারণায় তিনি এ মন্তব্য করেন। ধনাঢ্য এই ব্যবসায়ী বলেন, ‘আমাদের দেশকে ধর্ষণে চীনকে আমরাই সুযোগ করে দিচ্ছি। এ নীতি মার্কিন ব্যবসায়ী সমাজ ও কর্মীদের চরম ক্ষতি করছে। এ অবস্থার পরিবর্তন ঘটাতে চলেছি আমরা।’ প্রচারণার ইশতেহারে ট্রাম্প বলেছেন, বৈশ্বিক বাজারে মার্কিন ব্যবসায়ী ও কর্মীদের সমপ্রতিযোগিতার সুযোগ করে দিতে প্রেসিডেন্ট নির্বাচিত হলে তিনি পদক্ষেপ নেবেন।বিবিসি
