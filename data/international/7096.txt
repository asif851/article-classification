
ভারতের প্রধানমন্ত্রী মনমোহন সিং গতকাল মঙ্গলবার বিরোধপূর্ণ কাশ্মীর সফরে গেছেন। জঙ্গি হামলায় আট সেনা নিহত হওয়ার পরদিন এ সফরে গেলেন তিনি।কাশ্মীরে প্রধানমন্ত্রী মনমোহনের সফর তুলনামূলকভাবে বিরল ঘটনা। সর্বশেষ ২০১০ সালের জুনে তিনি এ রাজ্য সফর করেন।দুই দিনের এ সফরে মনমোহনের সঙ্গে আছেন ক্ষমতাসীন কংগ্রেস দলের সভানেত্রী সোনিয়া গান্ধী। সফরকালে তাঁরা সেখানকার বড় কিছু নির্মাণ প্রকল্প পরিদর্শন এবং উত্তর ও দক্ষিণ কাশ্মীরের মধ্যে স্থাপিত রেল সড়কের একাংশের উদ্বোধন করবেন।মনমোহনের সফরের প্রতিবাদে প্রধান তিনটি বিচ্ছিন্নতাবাদী সংগঠন গতকাল ধর্মঘট পালন করে।২০০১ সালে নয়াদিল্লিতে পার্লামেন্ট ভবনে ভয়াবহ হামলার ঘটনায় অভিযুক্ত আফজালগুরুকে চলতি বছরের ফেব্রুয়ারিতে ফাঁসি দেওয়ার পর থেকে ভারতনিয়ন্ত্রিত কাশ্মীরে আবার উত্তেজনা দেখা দিয়েছে। এএফপি।
