
গাজা সীমান্তে মিসরের সীমান্তরক্ষীদের গুলিতে এক ফিলিস্তিনি শিশুর মৃত্যুর ঘটনার নিন্দা জানিয়েছে হামাস। গাজার নিয়ন্ত্রণকারী সংগঠনটি গতকাল শনিবার ঘটনার নিন্দা জানিয়ে একটি বিবৃতি প্রকাশ করে। এতে বলা হয়, ‘যা ঘটেছে, ভ্রাতৃপ্রতিম প্রতিবেশীর জন্য তা যথার্থ নয়।’ গত শুক্রবার মিসরের সীমান্তরক্ষীদের গুলিতে জাকি হোপি নামের ওই ফিলিস্তিনি কিশোরের মৃত্যু হয়। একজন ফিলিস্তিনি কর্মকর্তা নিহত জাকির বয়স ১৭ বছর বলে জানান। এর আগে বলা হয়েছিল জাকির বয়স ২৩ বছর। ওই কর্মকর্তা জাকিকে মিসর-গাজা সীমান্তে নিহত প্রথম ফিলিস্তিনি বলে উল্লেখ করেন।এএফপি
