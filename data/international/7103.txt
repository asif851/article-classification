
যুক্তরাজ্যের এক নারী তাঁর পোষা একটি বেড়ালছানাকে মাইক্রোওভেনে ঢুকিয়ে হত্যা করেছেন। বিড়ালটি তাঁর গোল্ডফিশ খেয়েছে ভেবে এ কাজ করেন ওই নারী। প্রাণীর প্রতি নিষ্ঠুরতার অভিযোগে ওই নারীর বিরুদ্ধে আদালতে শুনানি চলছে।গতকাল রোববার বার্তা সংস্থা পিটিআই প্রকাশিত প্রতিবেদনে জানানো হয়, ২৩ বছর বয়সী ওই নারীর নাম লুরা কানলিফ। তিনি তাঁর দোষ স্বীকার করেছেন। অহেতুক একটি প্রাণীর প্রতি নিষ্ঠুর আচরণ ও হত্যার দায়ে আগামী মাসে তাঁর সাজা ঘোষণা করবেন আদালত।গোল্ডফিশ খেয়ে ফেলেছে ভেবে ওই নারী চার মাস বয়সী তাঁর পোষা বেড়ালছানাটিকে মাইক্রোওভেনে ঢুকিয়ে তা চালু করে দেন। বেড়ালছানাটি কয়েক মিনিট ধরে মাইক্রোওভেনের ভেতরেই ছিল। পরে সেখান থেকে একে বের করা হয়। প্রায় ৯০ মিনিট পরে বেড়ালছানাটি মারা যায়।প্রাণীর প্রতি নিষ্ঠুরতা ও হত্যার বিষয়টি আদালতে গড়ায়। শুনানিতে লুরা তাঁর দোষ স্বীকার করেছেন। আগামী মাসে তাঁর সাজা ঘোষণা করবেন আদালত।
