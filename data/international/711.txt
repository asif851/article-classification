
দক্ষিণ আফ্রিকার বর্ণবাদবিরোধী আন্দোলনের অন্যতম নেতা উইনি ম্যান্ডেলা (৮১) আর নেই। ওই আন্দোলনের অবিসংবাদী নেতা প্রয়াত নেলসন ম্যান্ডেলার সাবেক স্ত্রী তিনি।
বিবিসির খবরে বলা হয়, সোমবার উইনি ম্যান্ডেলার মৃত্যু হয়েছে বলে তাঁর ব্যক্তিগত সহকারী জানিয়েছেন।
উইনি ম্যান্ডেলা দক্ষিণ আফ্রিকার প্রথম কৃষ্ণাঙ্গ প্রেসিডেন্ট ও অবিসংবাদী নেতা নেলসন ম্যান্ডেলার সঙ্গে ৩৮ বছর কাটিয়েছেন। নেলসন ম্যান্ডেলা ২৭ বছর পর কারাগারে থাকার সময় উইনিই ছিলেন তাঁর স্ত্রী। ওই সময় বর্ণবাদবিরোধী আন্দোলনে দারুণ ভূমিকা পালন করে উইনি।
উইনি ম্যান্ডেলার পারিবারিক মুখপাত্র ভিক্টর দিলামিনি এক বিবৃতিতে বলেছেন, ‘দীর্ঘদিন অসুস্থ থাকার পর তিনি (উইনি ম্যান্ডেলা) মারা গেছেন। চলতি বছরের শুরু থেকে তাঁকে বাড়ি থেকে হাসপাতালে এবং হাসপাতাল থেকে বাড়িতে যাতায়াত করতে হয়েছে। সোমবার সন্ধ্যার দিকে তাঁর শান্তিপূর্ণ মৃত্যু হয়েছে। এ সময় পরিবারের সদস্যরা তাঁর পাশেই ছিলেন।’
 
