
ভারতের কংগ্রেস দলের সহসভাপতি রাহুল গান্ধীকে ‘জোকার’ (ভাঁড়) বলায় দলের এক নেতাকে বহিষ্কার করা হয়েছে৷ একই সঙ্গে কেরালার সাবেক মন্ত্রী এবং অল ইন্ডিয়া কংগ্রেস কমিটির (এআইসিসি) সদস্য িট এইচ মুস্তফার ওই মন্তব্যে নিন্দা জানিয়েছেন দলের মুখপাত্র রশিদ আলভী৷ খবর এনডিটিভির৷কেরালা রাজ্যের আর্নাকুলাম জেলার বন্দরনগর কোচিতে গত বুধবার সাংবাদিকদের সঙ্গে আলাপকালে মুস্তফা লোকসভা নির্বাচনে কংগ্রেসের ভরাডুবির জন্য রাহুলকে দায়ী করে বলেন, দল থেকে তাঁর পদত্যাগ করা উচিত৷ স্বেচ্ছায় পদত্যাগ না করলে তাঁকে বরখাস্ত করা উচিত৷ নির্বাচনে কংগ্রেসের খারাপ ফলাফলের প্রাথমিক কারণ হলো, রাহুলের ‘বাতিকগ্রস্ত নীতি’ ও ‘জোকারের’ মতো আচরণ এবং কংগ্রেসের বাইরের উপদেষ্টাদের সঙ্গে তাঁর সখ্য৷মুস্তফা আরও বলেন, কংগ্রেস এবার সবচেয়ে বাজে ফল করেছে৷ দলের উচিত রাহুলকে সরিয়ে দলের দায়িত্ব প্রিয়াঙ্কা গান্ধীর হাতে তুলে দেওয়া৷ওই মন্তব্যের পর রাজ্য কংগ্রেস মুস্তফাকে দল থেকে বহিষ্কার করেছে৷
