
মাত্র এক ইঞ্চি চওড়া ওই ডাকটিকিট। ময়লা ধরা। তার ওপর সিলও মারা হয়েছে সে রকম। এটিই নিলামে বিক্রি হয়ে নতুন বিশ্ব রেকর্ড সৃষ্টি করেছে।বিশ্বের সবচেয়ে বিরল বলে খ্যাত ব্রিটিশ গায়ানার ডাকটিকিটটি ৯৪ লাখ ৮০ হাজার মার্কিন ডলার, অর্থাত্ বাংলাদেশি মুদ্রায় ৭২ কোটি ৪৩ লাখ ২৩ হাজার টাকায় বিক্রি হয়েছে।টাইমস অব ইন্ডিয়া অনলাইনের প্রতিবেদনে জানানো হয়, ১৭ জুন নিউইয়র্কের ম্যানহাটনে এ নিলাম ডাক অনুষ্ঠিত হয়। নিলামকারী প্রতিষ্ঠান সদবাই এর আয়োজন করে।‘ব্রিটিশ গায়ানা ওয়ান সেন্ট ব্ল্যাক অন ম্যাজেন্টা’ নামের ডাকটিকিটটি কাঙ্ক্ষিত মূল্যের চেয়ে প্রায় এক কোটি গুণ বেশি দামে বিক্রি হয়েছে।ফোনে সর্বোচ্চ দাম হেঁকে অজ্ঞাত এক ক্রেতা এই ডাকটিকিট কিনে নিয়েছেন। ওই ক্রেতা নিজের পরিচয় প্রকাশে অনাগ্রহী।এর আগে একক কোনো ডাকটিকিট নিলামে সর্বোচ্চ দামে বিক্রির পুরোনো রেকর্ডটি ১৯৯৬ সালে হয়েছে। ওই সময় একটি স্ট্যাম্প ২২ লাখ মার্কিন ডলার, যা বাংলাদেশি মুদ্রায় ১৬ কোটি ৮০ লাখ ৯২ হাজার টাকায় বিক্রি হয়।
ওজন ও আকৃতির বিশেষত্বের কারণেই ডাকটিকিটটির এত দাম উঠেছে বলে বলা হচ্ছে।
১৮৫৬ সালে ব্রিটিশ গায়ানায় এই ডাকটিকিট ছাড়া হতো। বিরল এই ডাকটিকিটটি ১৮৭৩ সালে পুনরায় আবিষ্কৃত হয়। দক্ষিণ আমেরিকায় বসবাসরত ১২ বছর বয়সী স্কটিশ এক কিশোর এটি আবিষ্কার করে।
এত দামে ডাকটিকিট বিক্রি হওয়ায় নিলামকারী প্রতিষ্ঠানটিও রীতিমতো তাজ্জব বনে গেছে।
