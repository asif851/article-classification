
জিনগতভাবে পরিবর্তিত (জিএমও) মশা ছড়িয়ে দিয়ে ডেঙ্গুবাহী এডিস মশার বংশবিস্তার রোধের পরিকল্পনা ব্যাপক সমালোচনার মুখে পড়েছে যুক্তরাষ্ট্রে। এই পরিকল্পনার বিরুদ্ধে চেঞ্জ.ওআরজি নামে একটি ওয়েবসাইটে স্বাক্ষরের সংখ্যা ১ লাখ ৪৫ হাজারে উঠেছে। স্বাক্ষরকারীরা এই পরিকল্পনা বাস্তবায়ন না করার জন্য সরকারের কাছে দাবি তোলেন। পর্যটকবান্ধব দক্ষিণ ফ্লোরিডা অঞ্চলকে ‘পরীক্ষাক্ষেত্র’ হিসেবে গড়ে না তুলতে আহ্বান জানান তাঁরা। এ পরিকল্পনার লক্ষ্য পরীক্ষাগারে তৈরি বিশেষ বৈশিষ্ট্যের পুরুষ এডিস মশা ছড়িয়ে দেওয়া। তাদের সঙ্গে মিলিত হলে স্ত্রী এডিস মশা মারা যাবে। এএফপি
