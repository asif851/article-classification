
চীনের ক্ষমতাসীন দল কমিউনিস্ট পার্টির সাবেক নেতা বো শিলাইকে যাবজ্জীবন কারাদণ্ড দিয়েছেন দেশটির একটি আদালত। একই সঙ্গে তাঁর ব্যক্তিগত সব সম্পদ জব্দ করারও নির্দেশ দেওয়া হয়েছে।বিবিসি অনলাইনে প্রকাশিত প্রতিবেদনে জানানো হয়, দুর্নীতি, ক্ষমতার অপব্যবহার ও ঘুষ গ্রহণের দায়ে দোষী সাব্যস্ত করে আজ রোববার শিলাইকে যাবজ্জীবন কারাদণ্ড দেওয়া হয়েছে। দণ্ডাদেশের বিরুদ্ধে আপিল করতে পারবেন তিনি।দক্ষিণ চীনের চংকিং শহর শাখা সিপিসির সাবেক প্রধান শিলাইয়ের বিরুদ্ধে অবৈধভাবে অর্থ নেওয়াসহ অন্যান্য দুর্নীতি ও ক্ষমতার অপব্যবহারের অভিযোগ আনা হয়।বো শিলাইয়ের বিরুদ্ধে অভিযোগ ওঠার পর সিপিসির নেতৃত্ব ব্যাপক সমালোচনার মুখে পড়ে।চীনের কমিউনিস্ট পার্টি (সিপিসি) থেকে তাঁকে পদচ্যুত করা হয়।গত ২২ আগস্ট শিলাইয়ের বিরুদ্ধে দুর্নীতি মামলার বিচার শুরু হয়।আজ এই মামলার রায় ঘোষণা করা হলো।
