
সৌদি আরবের মিনায় হজের শেষ পর্যায়ের আনুষ্ঠানিকতার সময় বড় জামারাকে (বড় শয়তান) লক্ষ্য করে কঙ্কর মারাতে যাওয়ার সময় পদদলিত হয়ে কমপক্ষে ৭১৭ জন হাজির মৃত্যু হয়েছে। আজ বৃহস্পতিবারের এ মর্মান্তিক ঘটনায় আহত হয়েছেন সাত শতাধিক হাজি।এবার ২০ লাখের মতো মুসলমান হজ পালন করছেন। এর আগেও হজ পালন করতে গিয়ে নানা সময়ে পদদলিত হয়ে হাজিরা মৃত্যুবরণ করেন। পাকিস্তানের ডনের খবরে বলা হয়েছে—১৯৯০ সালে: মক্কায় পদদলিত হয়ে ১ হাজার ৪২৬ জন হাজির মৃত্যু হয়েছে।১৯৯৪ সালে: মিনায় (বড় শয়তান) লক্ষ্য করে কঙ্কর ছুড়ে মারার সময় ২৭০ জন হাজির মৃত্যু হয়।১৯৯৭ সালে: মিনায় হাজিদের থাকার তাবুতে আগুন লেগে ৩৪০ জনের মৃত্যু হয়। এ ঘটনায় ১ হাজার ৫০০ জন আহত হন।১৯৯৮ সালে: মিনায় (বড় শয়তান) লক্ষ্য করে কঙ্কর ছুড়ে মারার সময় ১৮০ জন হাজির মৃত্যু হয়। পদদলিত হয়ে এ মর্মান্তিক ঘটনা ঘটে। ২০০১ সালে: মিনায় পদদলিত হয়ে ৩৫ জনের মৃত্যু হয়।২০০৪ সালে: হজের সময় ২৪৪ জন হাজির মৃত্যু এবং শতাধিক আহত হয়।২০০৬ সালে: মিনায় শয়তানের প্রতি পাথর নিক্ষেপের সময় দুর্ঘটনায় ৩৬০ এর অধিক হাজির মৃত্যু হয়।২০১৫ সালে: এ বছরের ১১ সেপ্টেম্বর হজ চলাকালে মক্কায় মসজিদুল হারামে নির্মাণকাজে ব্যবহৃত ক্রেন ভেঙে পড়ে ১১১ জন নিহত হন। এ ঘটনায় আহত হন আরও ৪০০ জন।
