
যুক্তরাষ্ট্রের গোয়েন্দা সংস্থাগুলো নিরাপত্তার হুমকি শনাক্ত করতে দেশটির বিশিষ্টি পাঁচ মুসলিম নাগরিকের ই-মেইলে গোপনে নজরদারি করেছে।মার্কিন জাতীয় নিরাপত্তা সংস্থা এনএসএর সাবেক চুক্তিভিত্তিক কর্মী এডওয়ার্ড স্নোডেনের ফাঁস করা নথি থেকে এই তথ্য পাওয়া গেছে।খবর বিবিসির।সংবাদভিত্তিক অনলাইন ওয়েবসাইট ইন্টারসেপ্ট এ খবর প্রকাশ করেছে। ওয়েবসাইটটি দেখভাল করেন সাংবাদিক গ্লেন গ্রিনওয়ার্ল্ড, যিনি স্নোডেনের ফাঁস করা অনেক নথি পত্রিকায় ছাপাতে সহায়তা করেন।ইন্টারসেপ্টের ওই প্রতিবেদনে বলা হয়, ওই পাঁচ মুসলিম নাগরিকের মধ্যে একজন আইনজীবী ও দুজন অধ্যাপকের পাশাপাশি একজন রাজনীতিক রয়েছেন।
