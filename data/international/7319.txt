
টেক্সাসের ডালাসে কৃষ্ণাঙ্গ বন্দুকধারীর চোরাগোপ্তা হামলায় নিহত পাঁচ পুলিশ সদস্যের প্রতি শ্রদ্ধা নিবেদন করেছেন মার্কিন প্রেসিডেন্ট বারাক ওবামা। তাঁদের স্মরণে গতকাল মঙ্গলবার দুপুরে ওই শহরে আয়োজিত এক অনুষ্ঠানে ওবামা বলেন, আপাতদৃষ্টিতে যতটা মনে হয়, যুক্তরাষ্ট্র আসলে বর্ণগত পরিচয় ও রাজনৈতিকভাবে ততটা বিভক্ত নয়। অনুষ্ঠানে সাবেক প্রেসিডেন্ট জর্জ ডব্লিউ বুশও উপস্থিত থেকে বক্তব্য দেন। গত সপ্তাহে বর্ণবাদবিরোধী বিক্ষোভের সময় মিকাহ জেভিয়ার জনসন নামের এক কৃষ্ণাঙ্গ সাবেক সেনার গুলিতে ওই পাঁচ পুলিশ সদস্য নিহত হন।
বিবিসি 
