
ইরাকের মসুলে মার্কিন নেতৃত্বে যৌথবাহিনীর বিমান হামলায় ২০০ বেসামরিক লোক নিহত হওয়ার অভিযোগ স্বীকার করেছে যুক্তরাষ্ট্র। ইরাকের ভাইস প্রেসিডেন্ট ওসামা নুজাইফি এ ঘটনাকে ‘মানবিক বিপর্যয়’ হিসেবে আখ্যায়িত করেছেন। জাতিসংঘও ইতিমধ্যে এতে ‘গভীর উদ্বেগ’ প্রকাশ করেছে।এক বিবৃতিতে মার্কিন পররাষ্ট্র দপ্তর পেন্টাগন বলেছে, ইরাকে যৌথবাহিনীর বিমান থেকে সম্ভাব্য ইসলামিক স্টেট (আইএস) জঙ্গি ও তাদের অস্ত্র-সরঞ্জাম লক্ষ্য করে হামলাটি পরিচালিত হয়। তবে মসুলের যে অবস্থানে বেসামরিক লোক নিহত হওয়ার অভিযোগ উঠেছে, সেটি বিমান হামলার জায়গার সঙ্গে মেলে। বিবৃতিতে বলা হয়, যৌথবাহিনীর কাছে মানুষের জীবনের মূল্য আছে বলেই আইএসের দখল থেকে ইরাককে মুক্ত করতে দেশটির বাহিনীকে সহায়তা করা হচ্ছে।অভিযোগ উঠেছে, মসুলের জাদিদেহ এলাকায় যৌথবাহিনীর বিমান হামলায় অন্তত দুই শ বেসামরিক লোক নিহত হয়েছে। এ ব্যাপারে তদন্ত শুরু করেছে এই বাহিনী। অভিযোগের সত্যতা মিললে, এটাই হবে গত তিন বছরে যৌথবাহিনীর চালানো সবচেয়ে প্রাণঘাতী হামলা।
 
