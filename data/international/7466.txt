
ফেসবুকের ওপর মার্কিন গোয়েন্দাদের আড়ি পাতার খবরে হতাশ এই সামাজিক যোগাযোগের মাধ্যমের প্রতিষ্ঠাতা মার্ক জাকারবার্গ। হতাশার কথা জানাতে গত বুধবার মার্কিন প্রেসিডেন্ট বারাক ওবামাকে টেলিফোন করেন তিনি। গত বৃহস্পতিবার এ কথা জানিয়েছেন জাকারবার্গ।গোয়েন্দা নজরদারি সম্পর্কে ফেসবুকে নিজের ব্লগ স্পটে ওই পোস্টে জাকারবার্গ লিখেছেন, ‘আমি হতাশ ও বিভ্রান্ত। যুক্তরাষ্ট্রের উচিত ইন্টারনেটে চ্যাম্পিয়ন হওয়া, হুমকি নয়। তাঁদের (এনএসএ) কর্মকাণ্ডের বিষয়টি পরিষ্কার করা দরকার, তা না হলে জনগণ তাঁদের বিশ্বাস করবে না।’টেলিফোনে ওবামা-জাকারবার্গের কথোপকথনের সত্যতা নিশ্চিত করেছেন হোয়াইট হাউসের মুখপাত্র কেইতলিন হেইডেন। বিবিসি।
 
