
ভারতের উত্তর প্রদেশ রাজ্যের বাদাউন জেলায় দুই কিশোরীকে গণধর্ষণের পর হত্যাকাণ্ডের প্রতিবাদে বিক্ষোভ করার সময় জনতার ওপর জলকামান ব্যবহার করেছে পুলিশ৷ খবর এএফপি ও টাইমস অব ইন্ডিয়ার৷ধর্ষণের প্রতিবাদে গতকাল সোমবার উত্তর প্রদেশের রাজধানী লক্ষ্ণৌয়ে রাজ্যের মুখ্যমন্ত্রী অখিলেশ যাদবের কার্যালয়ের বাইরে কয়েক শ বিক্ষোভকারী সমবেত হন৷ এতে নেতৃত্ব দেন বিজেপির নারী শাখার সদস্যরা৷ এ সময় পুলিশ িবক্ষোভকারীদের ছত্রভঙ্গ করতে তাঁদের ওপর জলকামান নিক্ষেপ করে৷এদিকে, উত্তর প্রদেশের বাহেরি এলাকার বেরিলিতে গণধর্ষণের পর অ্যাসিড খাইয়ে আরেক নারীকে হত্যা করেছে দুর্বৃত্তরা৷ গত শনিবার তাঁর লাশ উদ্ধার করা হয়৷ গতকাল পুলিশ জানায়, তাঁর পাকস্থলীতে অ্যাসিড পাওয়া গেছে৷
