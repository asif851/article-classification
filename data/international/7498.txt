
একটি সমীক্ষায় দেখা গেছে, চলতি জুলাই মাসে যুক্তরাজ্যের ব্যবসায়িক কার্যক্রম ২০০৯ সালের এপ্রিল থেকে সর্বনিম্ন পর্যায়ে নেমে এসেছে। যুক্তরাজ্যের ইইউ থেকে বেরিয়ে যাওয়ার (ব্রেক্সিট) পক্ষে ভোট পড়ার পর দেশটির অর্থনৈতিক সংকোচনের প্রথম ইঙ্গিত এটি। গবেষণা প্রতিষ্ঠান মার্কিট বলছে, ‘পারচেজিং ম্যানেজারস’ ইনডেক্স’ সূচক (পিএমআই) জুলাই মাসে ৪৭ দশমিক ৭-এ নেমে এসেছে। জুন মাসে তা ছিল ৫২ দশমিক ৪। এ সূচক ৫০-এর নিচে থাকার অর্থ বেসরকারি খাতের কার্যক্রম সংকুচিত হওয়া। 
এএফপি
