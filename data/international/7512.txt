
হংকংয়ে আজ শনিবার গণতন্ত্রপন্থী আন্দোলনকারীদের সঙ্গে পুলিশের ব্যাপক সংঘর্ষ হয়েছে। গতকাল শুক্রবার তিন সপ্তাহ ধরে রাজপথ অবরোধ করে থাকা বিক্ষোভকারীদের জোর করে সরিয়ে দেয় পুলিশ। আজ তারা পুনরায় রাজপথ দখল করতে এলে এ সংঘর্ষ বাধে। বার্তা সংস্থা এএফপির খবরে এ কথা জানানো হয়।
কয়েক সপ্তাহ ধরে হংকংয়ের মংকক এলাকার গুরুত্বপূর্ণ ও ব্যস্ত সড়কে অবস্থান নিয়ে ছিলেন গণতন্ত্রপন্থী আন্দোলনকারীরা। গতকাল একটি অংশকে পুলিশ সরিয়ে দেয়। ওই সড়কে যান চলাচলের ব্যবস্থা নেয় পুলিশ। তবে আজ আবারও তারা রাজপথ দখলে নিয়ে অবস্থান চালিয়ে যেতে থাকে। এ অবস্থায় পুলিশ বিক্ষোভকারীদের ওপর লাঠিপেটা ও পেপার স্প্রেরে নিক্ষেপ করে।
হংকংয়ের পুলিশ এক বিবৃতিতে জানিয়েছে, ২৬ জনকে আটক করা হয়েছে। আন্দোলনকারীদের হামলায় ১৫ জন পুলিশ কর্মকর্তা আহত হয়েছেন।
আরও জানতে পড়ুন:
বিক্ষোভকারীদের ছত্রভঙ্গ করে দিল হংকং পুলিশ
আলোচনা বাতিল করল বিক্ষোভকারীরা
