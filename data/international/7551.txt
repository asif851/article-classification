
যুক্তরাষ্ট্রের প্রেসিডেন্ট বারাক ওবামা গতকাল শুক্রবার নতুন প্রতিরক্ষামন্ত্রী হিসেবে অ্যাশটন কার্টারের নাম আনুষ্ঠানিকভাবে ঘোষণা করেছেন। কার্টার ২০১১ সালের অক্টোবর থেকে ২০১৩ সালের ডিসেম্বর পর্যন্ত উপপ্রতিরক্ষামন্ত্রী ছিলেন। চাক হেগেল গত মাসে পদত্যাগ করলে প্রতিরক্ষামন্ত্রীর পদটি শূন্য হয়। ৬০ বছর বয়সী কার্টার উচ্চপ্রযুক্তির অস্ত্রশস্ত্র এবং সামরিক বাজেটের বিশেষজ্ঞ হিসেবে পরিচিত। নিজেকে সংস্কারক হিসেবে তুলে ধরে তিনি পেন্টাগনের বিশাল আমলাতন্ত্রকে আরও দক্ষ করার আগ্রহ প্রকাশ করেছেন। এএফপি
