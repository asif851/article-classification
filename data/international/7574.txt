
পাকিস্তানে ওসামা বিন লাদেনের গোপন আস্তানার সন্ধান পেতে যুক্তরাষ্ট্রকে সহায়তা করেছিল বিএনডি নামে জার্মানির একটি গুপ্তচর সংস্থা। আন্তর্জাতিক সন্ত্রাসবাদী সংগঠন আল-কায়েদার প্রধান লাদেনকে ওই আস্তানায় হত্যা করে যুক্তরাষ্ট্রের বিশেষ বাহিনী। জার্মানির শীর্ষ প্রচারিত একটি সাপ্তাহিক পত্রিকা গতকাল রোববার এ খবর প্রকাশ করেছে। খবরে বলা হয়, গুপ্তচর সংস্থা বিএনডি পাকিস্তানেরগোয়েন্দা সংস্থা আইএসআইয়ের সহযোগিতায় লাদেনের লুকিয়ে থাকার ব্যাপারে গোপন খবর পেয়েছিল। খবরটি তারা পায় আইএসআইয়ের পক্ষে কাজ করা বিএনডির এক তথ্যদাতার কাছ থেকে। এদিকে, লাদেনের লুকিয়ে থাকার খবর পাকিস্তান জানত বলে যে অভিযোগ উঠেছে, দেশটি তা অস্বীকার করেছে।এএফপি
