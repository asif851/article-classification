
রাশিয়ার সামরিক বাহিনী দেশটির পারমাণবিক অস্ত্র বহনে সক্ষম ক্ষেপণাস্ত্র ইসকানদার ইউরোপীয় সীমান্তের কাছাকাছি মোতায়েন করেছে। বিবদমান আকাশসীমায় মার্কিন প্রতিরক্ষা মোতায়েনের পাল্টা পদক্ষেপ হিসেবে এ ব্যবস্থা নিয়েছে মস্কো।অগ্রবর্তী সংস্করণের এই রুশ ক্ষেপণাস্ত্রটি ৩১০ মাইল দূরত্ব পর্যন্ত লক্ষ্যবস্তুতে আঘাত হানতে পারে। ভূমিভিত্তিক রাডার ও ন্যাটোর নতুন বিমান-প্রতিরক্ষা ব্যবস্থায় এই ক্ষেপণাস্ত্র আঘাত হানতে সক্ষম।গতকাল সোমবার মস্কোর এ-সংক্রান্ত ঘোষণায় মার্কিন যুক্তরাষ্ট্র ও সংশ্লিষ্ট ইউরোপীয় দেশগুলো উদ্বেগ প্রকাশ করেছে।
