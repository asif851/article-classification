
পর্তুগালের সমাজতন্ত্রী প্রধানমন্ত্রী হোসে সক্রেটিস গত রোববার টানা তৃতীয় রাত থানা হাজতেই কাটিয়েছেন। দুর্নীতির অভিযোগে গত শুক্রবার সাবেক এই প্রধানমন্ত্রীকে গ্রেপ্তার করা হয়। ৫৭ বছর বয়সী সক্রেটিসকে গত শনিবার থেকে জিজ্ঞাসাবাদ করা হচ্ছে। তাঁর বিরুদ্ধে দুর্নীতি ছাড়াও কর প্রতারণা ও অর্থ পাচারের অভিযোগ রয়েছে। দোষী সাব্যস্ত হলে সক্রেটিসের আট বছরের কারাদণ্ড হবে। তাঁর আইনজীবী হোয়াও আরাউজো জানান, সাবেক প্রধানমন্ত্রী শারীরিক ও মানসিকভাবে সুস্থ আছেন।
রয়টার্স
