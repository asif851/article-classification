
মার্কিন প্রেসিডেন্ট বারাক ওবামা গ্রুপ অব সেভেনের (জি-৭) শীর্ষ সম্মেলনে যোগ দিতে গতকাল সোমবার নেদারল্যান্ডসে পৌঁছেছেন। দেশটির দ্য হেগ শহরে ওবামার আহ্বানে জি সেভেনের বর্তমান জরুরি সম্মেলন অনুষ্ঠিত হচ্ছে। ক্রিমিয়া অঞ্চলের দখল নেওয়ার পর রাশিয়াকে কীভাবে শাস্তি দেওয়া যায়, তা নিয়ে ছয়টি দেশের নেতাদের সঙ্গে আলোচনা করবেন ওবামা। এ ছাড়া জি-৮ থেকে রাশিয়াকে বাদ দেওয়া নিয়েও সম্মেলনে আলোচনা হতে পারে। ক্রিমিয়া পরিস্থিতির কারণে রাশিয়ার সঙ্গে সম্পর্ক রাখার বিষয় নিয়ে নতুন করে ভাবতে হচ্ছে পশ্চিমা নেতাদের। এএফপি।
 
