
যুক্তরাষ্ট্রের আদি অধিবাসী বিষয়ক ইতিহাসবিদ, সাবেক যোদ্ধা ও মন্টানা অঙ্গরাজ্যের ক্রো আদিবাসী গোষ্ঠীর নেতা জোসেফ মেডিসিন ক্রো গত রোববার ১০২ বছর বয়সে মারা গেছেন। দ্বিতীয় বিশ্বযুদ্ধের সময়ে বীরত্বপূর্ণ কীর্তির জন্য নিজ আদিবাসী গোষ্ঠীর কাছে তিনি ‘প্রধান সর্দার’ খেতাব পান। তাঁর গোষ্ঠীর মধ্যে জোসেফই প্রথম ব্যক্তি, যিনি ১৯৩৯ সালে স্নাতকোত্তর ডিগ্রি অর্জন করেন। পরে তিনি তাঁর আদিবাসী গোষ্ঠীর প্রবীণ সদস্যদের মৌখিক সাক্ষ্যের ভিত্তিতে তাঁদের যাযাবর জীবন-এর ইতিহাস লিখে পরিণত হন ইতিহাসবেত্তায়। ২০০৯ সালে জোসেফ মেডিসিন ক্রো যুক্তরাষ্ট্রের সর্বোচ্চ বেসামরিক পুরস্কার প্রেসিডেন্সিয়াল মেডেল অব ফ্রিডমে ভূষিত হন। রয়টার্স
