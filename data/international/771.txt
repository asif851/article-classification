
যুক্তরাষ্ট্রের বোস্টন ম্যারাথনের সন্দেহভাজন হামলাকারী জোখার সারনায়েভ আহত হয়ে যে নৌকায় লুকিয়ে ছিলেন, সেখানে তাঁর লেখা কিছু কথা পাওয়া গেছে। এতে তিনি ওই হামলার শিকার লোকজনকে ‘পরোক্ষ ক্ষতি’ বলে উল্লেখ করেছেন।
নৌকার গায়ে লেখা ওই বার্তায় জোখার লেখেন, ‘ইরাক ও আফগানিস্তানে মার্কিন হামলার উচিত শাস্তি হচ্ছে এই বোমা হামলা।’
বিদেশে মার্কিন বাহিনীর অভিযানে সন্দেহভাজন সন্ত্রাসীদের পাশাপাশি নিরীহ বেসামরিক ব্যক্তিদের হতাহতের ঘটনাকে সামরিক কর্মকর্তারা বিভিন্ন সময় ‘পরোক্ষ ক্ষতি’ হিসেবে বর্ণনা করেছেন।
নৌকার যে অংশে ১৯ বছর বয়সী জোখার এসব লিখেছেন, সেই অংশ কেটে আদালতে প্রমাণ হিসেবে উপস্থাপন করা হবে। বিবিসি।
