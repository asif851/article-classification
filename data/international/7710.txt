
ইকুয়েডরে একটি শক্তিশালী ভূমিকম্প আঘাত হেনেছে। রিখটার স্কেলে ওই ভূমিকম্পের মাত্রা ছিল ৭ দশমিক ৮। এতে অন্তত ২৮ জন নিহত হওয়ার খবর পাওয়া গেছে। আজ রোববার বিবিসি অনলাইনের প্রতিবেদনে এই তথ্য জানানো হয়।
দেশটির উপকূলের কাছে ভূমিকম্প আঘাত হানার পর ছয়টি প্রদেশে জরুরি অবস্থা জারি করা হয়েছে। ভূমিকম্পে বিস্তীর্ণ এলাকায় ক্ষয়ক্ষতি হয়েছে।
ভূমিকম্পে ইকুয়েডরের রাজধানী কিটোর ভবনগুলো কেঁপে ওঠে। বিভিন্ন এলাকায় ভবন ও অন্যান্য অবকাঠামো ক্ষতিগ্রস্ত হয়েছে।
ইকুয়েডরে শক্তিশালী ভূমিকম্প
প্রশান্ত মহাসাগরীয় সুনামি সতর্কতা কেন্দ্র জানিয়েছে, সুনামি আঘাত হানতে পারে।
উদ্ভূত পরিস্থিতিতে উপকূলীয় এলাকা ত্যাগ করতে সেখানকার অধিবাসীদের পরামর্শ দিয়েছে সরকার।
