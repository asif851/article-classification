
ভারতের লোকসভা নির্বাচন ২০১৪: ভারতের লোকসভা নির্বাচনে কংগ্রেস, বিজেপিসহ বিভিন্ন দলের প্রার্থী মনোনয়ন চলছে। নরেন্দ্র মোদি গুজরাটের বাইরে উত্তর প্রদেশের একটি আসনে প্রার্থী হতে চান। অন্যদিকে গাজিয়াবাদ এলাকায় এএপির নেতা অরবিন্দ কেজরিওয়ালের বাড়ি। তাই ওই আসনে বিজেপির সভাপতি রাজনাথ সিং প্রার্থী হতে চান নাভারতের কেন্দ্রের ক্ষমতা দখলে উত্তর প্রদেশ ও বিহারের ওপর বাজি ধরলেও নির্বাচনী টিকিট বণ্টনের ক্ষেত্রে এ দুই রাজ্য নিয়ে বিজেপি ও নরেন্দ্র মোদি এখনো বেশ চিন্তিত। বারানসি আসন ছাড়ের ব্যাপারে প্রবীণ মুরলী মনোহর জোশির ক্ষোভের পর লক্ষেৗ নিয়ে লালজি ট্যান্ডন ও কানপুর নিয়ে কলরাজ মিশ্র তাঁদের আপত্তি জানালেন।এর ফলে গুজরাটের বাইরে উত্তর প্রদেশের কোন আসন থেকে মোদি লড়বেন, তা নিশ্চিত করা কঠিন হয়ে পড়ছে। একইভাবে দলের সভাপতি রাজনাথ সিংয়ের কেন্দ্র বদলের বিষয়টি সুনিশ্চিত করাও কঠিন হচ্ছে।বিজেপি সিদ্ধান্ত নিয়েছে, দলকে চাঙা করতে মোদি গুজরাটের বাইরে উত্তর প্রদেশ থেকেও প্রতিদ্বন্দ্বিতা করবেন। এ জন্য বারানসি ও লক্ষেৗ আসন বেছে নেওয়া হয়েছে। বারানসিকে বাছার কারণ, এটি হিন্দুদের কাছে পবিত্র শহর। অন্যদিকে লক্ষেৗ বাছাইয়ের কারণ, অটল বিহারি বাজপেয়ি সেখান থেকে জিতেই প্রধানমন্ত্রী হয়েছিলেন।আগামী বৃহস্পতিবার বিজেপির কেন্দ্রীয় নির্বাচন কমিটির বৈঠক। প্রতিদিন যেভাবে বিজেপিতে নতুন নতুন বিতর্ক মাথাচাড়া দিচ্ছে, তাতে বৃহস্পতিবারের আগে এ বিষয়ে ঐকমত্যে পৌঁছানো নিয়ে সংশয় রয়েছে। বারানসি আসনটি জোশির। আসনটি মোদিকে ছেড়ে তাঁকে কানপুরে যেতে বলা হয়েছে। তিন দিন আগে দলীয় বৈঠকে এ নিয়ে অসন্তোষ প্রকাশ করলে রাষ্ট্রীয় স্বয়ং সেবক সংঘ জোশির সঙ্গে কথা বলে। জোশি কিছুটা নরম হলেও বিতর্ক দেখা দেয় রাজ্যসভার সদস্য কলরাজ মিশ্রের বক্তব্যে। গতকাল সোমবার তিনি বলেন, কানপুর থেকে লড়াইয়ে তিনি প্রস্তুত।অন্যদিকে লক্ষেৗ থেকে নির্বাচিত লালজি ট্যান্ডন একমাত্র মোদি ছাড়া অন্য কারও জন্য আসন ছাড়তে নারাজ। বিজেপির সভাপতি রাজনাথ সিং নির্বাচিত হন দিল্লির লাগোয়া উত্তর প্রদেশের গাজিয়াবাদ থেকে। ওই এলাকায় আম আদমি পার্টির প্রধান অরবিন্দ কেজরিওয়ালের বাড়ি ও সদর দপ্তর। এ কারণে রাজনাথ আসন পাল্টাতে চান।এই সময় দল ও আসন বদলের খেলাই প্রধান আকর্ষণ। সমাজবাদী পার্টির সাবেক নেতা অমর সিং ও অভিনেত্রী জয়া প্রদা গতকাল যোগ দিলেন কেন্দ্রীয় মন্ত্রী অজিত সিংয়ের রাষ্ট্রীয় লোক দলে (আরএলডি)।
 
