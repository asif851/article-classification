
ব্রাজিলের উত্তরাঞ্চলের একটি কারাগারে কয়েদিদের মধ্যে সংঘর্ষে অন্তত ২৫ জন নিহত হয়েছে। গতকাল রোববার কয়েদিদের দুটি পক্ষের মধ্যে এই সংঘর্ষ হয়। স্থানীয় গণমাধ্যমের বরাতে আজ সোমবার বার্তা সংস্থা এএফপির প্রতিবেদনে এই তথ্য জানানো হয়।
খবরে জানানো হয়, কারাগারে থাকা এক পক্ষের কয়েদি অন্য পক্ষের ওপর হামলা করলে রক্তক্ষয়ী সংঘর্ষ বাধে। কয়েদিরা ছুরি, মুগুরসহ বিভিন্ন অস্ত্র নিয়ে সংঘর্ষে জড়ান।
কর্মকর্তারা বলছেন, দর্শনার্থীদের সাক্ষাৎকারের জন্য নির্ধারিত সময়ে সংঘর্ষ শুরু হয়। প্রায় ১০০ জন দর্শনার্থীকে জিম্মি করে ফেলা হয়। একপর্যায়ে কারাগারে অভিযান চালায় পুলিশ। জিম্মিদের মুক্ত করে পরিস্থিতি নিয়ন্ত্রণে আনা হয়।
কারাগারটি ভেনেজুয়েলা সীমান্তের কাছে একটি রাজ্যে অবস্থিত।
