
আজ থেকে প্রায় ৭৩ বছর আগে মহাসাগরে ডুবে যাওয়া একটি জাহাজের ভগ্নাবশেষ থেকে ৬১ হাজার কেজি খাঁটি রুপা উদ্ধার করা হয়েছে। ওই জাহাজ থেকে আরও মূল্যবান ধাতব জিনিস উদ্ধার করা হয়।
আজ বুধবার ‘টাইমস অব ইন্ডিয়া’র এক খবরে জানানো হয়, ১৯৪১ সালের ফেব্রুয়ারি মাসে সমুদ্রে একটি ব্রিটিশ কার্গো জাহাজ ডুবে যায়। ওই জাহাজ থেকে এসব মূল্যবান ধাতু উদ্ধার করা হয়েছে।
খবরে বলা হয়, ওই জাহাজে করে ধাতব পদার্থগুলো নিয়ে যাওয়ার জন্য চুক্তিবদ্ধ ছিল ওডেসি মেরিন নামের যুক্তরাজ্যের একটি প্রতিষ্ঠান। পরে জাহাজটি সমুদ্রে ডুবে যায়। সম্প্রতি ওডেসি মেরিন ডুবে যাওয়া জাহাজটি থেকে দুই হাজার ৭৯২টি রুপার খণ্ড উদ্ধার করেছে, যার ওজন ৬১ টন বা ৬১ হাজার কেজি। প্রতিষ্ঠানটি বলছে, জাহাজটি যে পরিমাণ রুপা নিয়ে ডুবে গিয়েছিল, এর প্রায় ৯৯ শতাংশ উদ্ধার করা হয়েছে। 
রুপাগুলো বর্তমানে যুক্তরাজ্যে নিরাপদ স্থানে রাখা হয়েছে।
