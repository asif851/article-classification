
যুক্তরাষ্ট্রের পরবর্তী পররাষ্ট্রমন্ত্রী পদে তেল ব্যবসায় যুক্ত রেক্স টিলারসনকে বেছে নিয়েছেন ডোনাল্ড ট্রাম্প। তাঁর ট্রানজিশন কর্মকর্তাদের বরাতে দ্য নিউইয়র্ক টাইমসের খবরে এই তথ্য জানানো হয়।
পররাষ্ট্রমন্ত্রী পদে টিলারসনকে বেছে নেওয়ার বিষয়ে স্থানীয় সময় মঙ্গলবার সকালে ঘোষণা দিতে পারেন ট্রাম্প।
টিলারসন বহুজাতিক তেল কোম্পানি এক্সন মোবিলের প্রেসিডেন্ট ও প্রধান নির্বাহী।
রাশিয়ার সঙ্গে টিলারসনের ঘনিষ্ঠতার বিষয়টি আলোচনায় আছে। এ নিয়ে সৃষ্ট উৎকণ্ঠার বিষয়টি নাকচ করেছেন ট্রাম্পের ট্রানজিশন কর্মকর্তারা।
