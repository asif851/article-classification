
যুক্তরাষ্ট্রের গুপ্তচরবৃত্তির তথ্য ফাঁস করে সাড়াজাগানো দেশটির জাতীয় নিরাপত্তা সংস্থার (এনএসএ) সাবেক কর্মকর্তা এডওয়ার্ড স্নোডেনকে আজ বুধবার স্কটল্যান্ডের গ্লাসগো বিশ্ববিদ্যালয়ের রেক্টর নির্বাচিত করা হয়েছে। আজ বুধবার এএফপির এক প্রতিবেদনে এ তথ্য জানানো হয়। এডওয়ার্ড বর্তমানে রাশিয়ায় রাজনৈতিক আশ্রয়ে আছেন।বিশ্ববিদ্যালয়ের একদল শিক্ষার্থী স্নোডেনকে এ মনোনয়ন দেন। আইনজীবীর মাধ্যমে স্নোডেনের অনুমতি নেওয়া হয়েছে বলে জানান ওই শিক্ষার্থীরা।শিক্ষার্থীদের ওই গ্রুপটি জানায়, এডওয়ার্ড স্নোডেনকে রেক্টর হিসেবে পেয়ে তারা দারুণ অভিভূত।বর্তমানে এই পদে রয়েছেন লিবারেল ডেমোক্রেটিক পার্টির সাবেক নেতা চার্লস কেনেডি। স্নোডেন সাবেক সাইক্লিস্ট চ্যাম্পিয়ন গ্রামি ওবেরি, লেখক অ্যালান বিসেট ও স্থানীয় ভিকার।বিশ্ববিদ্যালয়টির শিক্ষার্থীদের ওই গ্রুপটি এক বিবৃতিতে জানায়, রেক্টরদের মাধ্যমে গুরুত্বপূর্ণ বিবৃতি তৈরি করা এই বিশ্ববিদ্যালয়ের একটি পবিত্র ঐতিহ্য।‘যেখানেই থাকুক না কেন, এডওয়ার্ড স্নোডেন ও তাঁর মতো অন্যান্য আলোড়ন সৃষ্টিকারী ব্যক্তির সঙ্গে একাত্মতা প্রকাশ করে আমরা তাঁদের পাশে দাঁড়িয়েছি।’
 রেক্টরের এ পদটি মূলত প্রতীকী। তাঁরা গভর্নিং বডি ও অন্যান্য কর্তৃপক্ষের সঙ্গে বৈঠকে বসার সুযোগ প্রত্যাশা করেন।
এর আগে গ্লাসগো বিশ্ববিদ্যালয়ে রেক্টর ছিলেন আফ্রিকার বর্ণবাদবিরোধী নেতা নেলসন ম্যান্ডেলার সাবেক স্ত্রী উইনি ম্যান্ডেলা।
 
