
সিরিয়ার প্রেসিডেন্ট বাশার আল–আসাদ সম্ভবত রাসায়নিক অস্ত্র হামলার প্রস্তুতি নিচ্ছেন। এর পরিণামে ব্যাপক গণহত্যার মতো পরিস্থিতি হবে। হোয়াইট হাউস গতকাল সোমবার হুঁশিয়ার করেছে, এমন হামলা হলে সিরিয়াকে ‘চড়া মূল্য’ দিতে হবে।
এএফপির খবরে জানানো হয়, হোয়াইট হাউসের মুখপাত্র শন স্পাইসার এক বিবৃতিতে বলেন, ‘আমরা আগেই বলেছি যে ইরাক ও সিরিয়া থেকে আইএস জঙ্গিদের নির্মূলে যুক্তরাষ্ট্র সিরিয়ায় রয়েছে। আসাদ যদি রাসায়নিক অস্ত্র ব্যবহার করে আরেকবার গণহত্যা চালায়, তাহলে আসাদ ও তাঁর সেনাবাহিনীকে চড়া মূল্য দিতে হবে।’
