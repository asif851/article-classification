
প্রথম নারী হিসেবে ইউরোপীয় পরমাণু গবেষণা সংস্থার (সার্ন) কণা পদার্থবিজ্ঞান গবেষণা কেন্দ্রের শীর্ষ পদে গত মঙ্গলবার নির্বাচিত হয়েছেন ফাবিওলা জানোত্তি। ইতালির এই পদার্থবিজ্ঞানী ২০১৬ সালের জানুয়ারিতে দায়িত্ব নেবেন। সার্নের অধীনে দীর্ঘ প্রতীক্ষিত ‘হিগস-বোসন কণা’ আবিষ্কারের ঘটনাটি গণমাধ্যমে বিস্তারিত বর্ণনা করার মধ্য দিয়ে ২০১২ সালে বিশ্ববাসীর নজর কাড়েন জানোত্তি। সার্ন হচ্ছে বিশ্বের শীর্ষ বিজ্ঞান গবেষণা প্রতিষ্ঠানগুলোর একটি। ৫২ বছর বয়সী জানোত্তি ১৯৮৭ সালে সার্নে যোগ দেন। রয়টার্স
