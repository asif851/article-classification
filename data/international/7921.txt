
উত্তর কোরিয়ার একটি টহল নৌযান পীত সাগরে দফায় দফায় বিতর্কিত সমুদ্রসীমা লঙ্ঘন করেছে। দক্ষিণ কোরিয়ার প্রতিরক্ষা মন্ত্রণালয় গতকাল মঙ্গলবার এক বিবৃতিতে এই অভিযোগ করেছে।
দক্ষিণ কোরিয়া ও যুক্তরাষ্ট্রের যৌথ সামরিক মহড়া শুরুর আগে উত্তর কোরিয়া নিজেদের শক্তি প্রদর্শনের অংশ হিসেবে সমুদ্রসীমা লঙ্ঘন করছে বলে মনে করে সিউল।
দক্ষিণ কোরিয়ার প্রতিরক্ষা মন্ত্রণালয়ের মুখপাত্র কিম মিন-সেওক বলেন, উত্তর কোরিয়ার নৌযানটি গত সোমবার রাতে একটি সীমানা দিয়ে তিন দফা অনুপ্রবেশ করে এবং দক্ষিণ কোরিয়ার সমুদ্রসীমার দুই মাইল ভেতরে চলে যায়।  এএফপি। 
