
ভারতের দিল্লিতে চলন্ত বাসে আলোচিত শিক্ষার্থী গণধর্ষণ ও হত্যা মামলার দণ্ডপ্রাপ্ত চার আসামির অপর দুজনেরও মৃত্যুদণ্ডাদেশ স্থগিত করেছেন দিল্লির সুপ্রিম কোর্ট। গতকাল সোমবার সুপ্রিম কোর্ট এক আদেশে এ কথা জানান। দিল্লির আলোচিত শিক্ষার্থী ধর্ষণ ও হত্যার দায়ে চারজনের মৃত্যুদণ্ড হয়। দিল্লির সুপ্রিম কোর্ট এদের মধ্যে অক্ষয় ঠাকুর ও ভিনয় শর্মার দণ্ডাদেশ গত মার্চ মাসেই স্থগিত করেন। গতকাল মুকেশ ও বিনয় শর্মার মৃত্যুদণ্ডও স্থগিত করা হলো। ২০১২ সালের ১৬ ডিসেম্বর দিল্লিতে একটি বাসে ২৩ বছর বয়সী প্যারা মেডিকেলের শিক্ষার্থী ধর্ষণের শিকার হন। এর ১৩ দিন পর ২৯ ডিসেম্বর তিনি সিঙ্গাপুরে চিকিৎসাধীন অবস্থায় মারা যান। এ ঘটনায় ভারতজুড়ে ব্যাপক বিক্ষোভ শুরু হয়। খবর এনডিটিভির
