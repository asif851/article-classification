
‘টাইম পারসন অব দ্য ইয়ার’ জরিপে আবারও শীর্ষস্থানে চলে এসেছেন ভারতের প্রধানমন্ত্রী নরেন্দ্র মোদি। মাঝে কিছু দিন ফার্গুসনের বিক্ষোভকারীদের দখলে ছিল শীর্ষস্থানটি। মোদির ঝুলিতে আছে ১২ দশমিক ৮ শতাংশ ভোট। আর ফার্গুসনের বিক্ষোভকারীদের দখলে ১০ দশমিক ১ শতাংশ ভোট। ৭ দশমিক ৫ শতাংশ ভোট পেয়ে তৃতীয় অবস্থানে আছেন হংকংয়ের গণতন্ত্রপন্থী আন্দোলনের নেতা জশুয়া ওং। ১০ ডিসেম্বর পারসন অব দ্য ইয়ার ঘোষণা করবে এ ম্যাগাজিন। পিটিআই
