
অস্ট্রেলিয়ার দুজন নাগরিকের মৃত্যুদণ্ড কার্যকর করা হলে কঠোর কূটনৈতিক প্রতিক্রিয়া ব্যক্ত করা হবে বলে গতকাল রোববার ইন্দোনেশিয়াকে সতর্ক করে দিয়েছেন অস্ট্রেলিয়ার প্রধানমন্ত্রী টনি অ্যাবট। বালি দ্বীপ থেকে অস্ট্রেলিয়ায় হেরোইন পাচার করা চক্র কথিত ‘বালি নাইন’ গ্রুপের দুই নেতা অস্ট্রেলিয়ার নাগরিক অ্যান্ড্রু চ্যান এবং মিউরান সুকুমারানের মৃত্যুদণ্ড এই সপ্তাহের মধ্যেই ফায়ারিং স্কোয়াডে কার্যকর করা হতে পারে। প্রধানমন্ত্রী অ্যাবট বলেন, তাঁদের মৃত্যুদণ্ডের কথা ভেবে অস্ট্রেলিয়ার লাখ লাখ নাগরিক ‘অসুস্থ’ বোধ করছে। দুই নাগরিকের মৃত্যুদণ্ড কার্যকর না করার জন্য অস্ট্রেলিয়া কয়েক দিন ধরেই অনুরোধ করে আসছে।এএফপি
