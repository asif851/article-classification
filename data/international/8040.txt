
যুক্তরাষ্ট্রের প্রেসিডেন্ট নির্বাচনে রিপাবলিকান দল থেকে অংশ নিতে আনুষ্ঠানিক প্রচার শুরু করেছেন ফ্লোরিডার সাবেক গভর্নর জেব বুশ (৬২)।আজ মঙ্গলবার বিবিসি অনলাইনের প্রতিবেদনে জানানো হয়, জেব বুশ গতকাল সোমবার নিজ শহর মায়ামি থেকে আনুষ্ঠানিক প্রচার শুরু করেন।জেব বুশ সাবেক প্রেসিডেন্ট জর্জ এইচ ডব্লিউ বুশের ছেলে ও আরেক প্রেসিডেন্ট জর্জ ডব্লিউ বুশের ছোট ভাই।জেব বুশ টেক্সাসের দুবারের সাবেক গভর্নর। বুশ পরিবারের সদস্য হিসেবে রিপাবলিকান পার্টির একটি অংশের কাছে তাঁর গ্রহণযোগ্যতা রয়েছে।সম্প্রতি প্রকাশিত প্রচার লোগোতে নিজের নামের প্রভাবশালী ‘বুশ’ অংশ বাদ দিয়ে ‘জেব’ ব্যবহার করছেন এই প্রার্থী। একে রাজনৈতিক দায়বদ্ধতা হিসেবে দেখছেন কেউ কেউ।দলীয় মনোনয়ন পাওয়ার দৌড়ে অন্যদের তুলনায় জেব বুশ এগিয়ে রয়েছেন বলে জরিপে আভাস দেওয়া হয়েছে।
