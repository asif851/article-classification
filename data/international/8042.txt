
আমেরিকাকে এখন আগের চেয়ে ভালো অবস্থানে থাকা শক্তিশালী দেশ হিসেবে উল্লেখ করে বিদায়ী মার্কিন প্রেসিডেন্ট বারাক ওবামা বলেছেন, এবার তাঁর ধন্যবাদ বলার পালা।  বাংলাদেশ সময় আজ বুধবার সকালে শিকাগোতে দেওয়া বিদায়ী ভাষণে ওবামা এ কথা বলেন।
নিজের আট বছরের শাসনামলের সফলতার কথা উল্লেখ করতে গিয়ে ওবামা অর্থনৈতিক পরিস্থিতি পুনরুদ্ধার, কিউবার সঙ্গে সম্পর্ক পুনঃস্থাপন, জঙ্গিবাদের বিরুদ্ধে লড়াইয়ের প্রসঙ্গ টানেন।  যুক্তরাষ্ট্রে এখনো বর্ণবাদ আছে বলে স্বীকার করেন ওবামা। তিনি বলেন, বর্ণবাদের বিরুদ্ধে সবার আরও অনেক কিছু করার আছে।
নবনির্বাচিত প্রেসিডেন্ট ডোনাল্ড ট্রাম্পের কাছে মসৃণভাবে ক্ষমতা হস্তান্তর করা হবে বলে জানান ওবামা।
