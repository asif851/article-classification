
বোমা আতঙ্কে রাশিয়ায় রাজধানী মস্কোর তিন রেলস্টেশন থেকে তিন হাজারের বেশি লোককে সরিয়ে নেওয়া হয় গতকাল সোমবার। উড়ো ফোন কলে বোমার হুমকি পেয়ে এ ব্যবস্থা নেওয়া হয় বলে জানিয়েছে দেশটির বার্তা সংস্থা তাস। পুলিশের কাছে ফোন কল আসে, তিনটি স্টেশনে বোমা রাখা হয়েছে। এরপর পুলিশ লেনিনগ্রাদেস্কি, কাজানেস্কি ও ইয়ারোস্লাভেস্কি রেলস্টেশন থেকে তিন হাজার যাত্রীকে নিরাপদ স্থানে সরিয়ে নেয়।
