
যুক্তরাষ্ট্রের প্রথম মুসলিম নারী বিচারক শেইলা আবদুস সালামের মৃতদেহ নিউইয়র্কের হাডসন নদী থেকে উদ্ধার করা হয়েছে। নিউইয়র্কের সর্বোচ্চ আদালতে সহযোগী বিচারক ছিলেন তিনি।পুলিশ জানিয়েছে, ৬৫ বছর বয়সী এই কৃষ্ণাঙ্গ নারী বিচারকের মরদেহ ভাসমান অবস্থায় নদীতে পাওয়া যায়। পরিবারের সদস্যরা শেইলা আবদুস সালামের মৃতদেহ শনাক্ত করেছেন। ময়নাতদন্তের পর মৃত্যুর কারণ সম্পর্ক বলা যেতে পারে। নিউইয়র্কের ডেমোক্র্যাট দলীয় গভর্নর মারিও কুমোর সময়ে ২০১৩ সালে আফ্রিকান-আমেরিকান শেইলা প্রথম নারী হিসেবে সর্বোচ্চ আদালতের আপিল বিভাগে নিয়োগ পান। এক বিবৃতিতে কুমো বলেছেন, আপিল বিভাগে প্রথম আফ্রিকান-আমেরিকান নারী বিচারপতি হিসেবে শেইলা আবদুস সালাম ছিলেন অগ্রবর্তী। লেখা, জ্ঞান এবং অটল নৈতিক অবস্থানের মাধ্যমে তিনি ছিলেন কল্যাণের পক্ষে একটি শক্তি, যার কাজ বছরের পর বছর ধরে অনুভূত হবে।বেনামি সূত্রের বরাতে নিউইয়র্ক পোস্টের প্রতিবেদনে বলা হয়েছে, গত বুধবার বাড়ি থেকে নিখোঁজ হয়েছিলেন শেইলা। তবে তাঁর পরিবারের বক্তব্য নেওয়ার চেষ্টা করলেও তা পাওয়া যায়নি।শেইলা নিউইয়র্ক রাজ্যের সহকারী অ্যাটর্নি জেনারেল হিসেবে দায়িত্ব পালন করেছেন।
