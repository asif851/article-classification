
সাইবার হামলা চালানো হয়েছে যুক্তরাষ্ট্রের হোমল্যান্ড সিকিউরিটি বিভাগে। সম্প্রতি ওই বিভাগের অন্তত ২৫ হাজার কর্মীর কম্পিউটার হ্যাক করে তাঁদের গুরুত্বপূর্ণ তথ্য প্রকাশ করা হয়েছে। নাম প্রকাশে অনিচ্ছুক এক কর্মকর্তা গত শুক্রবার জানান, সংখ্যাটা আরও বেশি হতে পারে। তাই সব কর্মীকে তাঁদের ব্যাংক হিসাব পরীক্ষা করে দেখতে বলা হয়েছে। কেন্দ্রীয় অপরাধ তদন্ত বিভাগ হ্যাকিংয়ের বিষয়টি তদন্ত করে দেখছে। হোমল্যান্ড সিকিউরিটির কর্মীদের তথ্যভান্ডার সংরক্ষণ করে ইউএসআইএস নামে একটি ফার্ম। ওই ফার্মই শিকার হয়েছে সাইবার হামলার। গার্ডিয়ান।
