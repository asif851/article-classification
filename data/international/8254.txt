
মিয়ানমারে ৫৬ জন রাজনৈতিক বন্দীকে কারাগার থেকে মুক্তি দেওয়া হয়েছে। তাঁদের মধ্যে কয়েকজন সংখ্যালঘু বিচ্ছিন্নতাবাদীও রয়েছেন।প্রেসিডেন্টের সাধারণ ক্ষমার আওতায় গতকাল মঙ্গলবার এসব বন্দীকে মুক্তি দেওয়া হয়। মিয়ানমারের সরকার ও মানবাধিকার সূত্রগুলো এ তথ্য জানিয়েছে।সাবেক রাজবন্দী বো কিই বলেছেন, মুক্তিপ্রাপ্ত ব্যক্তিদের মধ্যে সংখ্যালঘু বিদ্রোহী গোষ্ঠীর সদস্যরাও রয়েছেন। বো কিই অ্যাসিস্টেন্স অ্যাসোসিয়েশন অব পলিটিক্যাল প্রিজনার্স নামের একটি সংগঠনে কাজ করেন। রয়টার্স।
