
ভারতের আসন্ন লোকসভা নির্বাচনের দৌড়ে বলিউডের তারকাদের লম্বা লাইন পড়ে গেছে। প্রার্থী হয়েছেন অনেক। এর মধ্যে অভিনেতা আমির খানকে নির্বাচন কমিশনে চিঠি দিয়ে জানাতে হলো তিনি কোনো দলের সঙ্গে নেই।চিঠিতে আমির খান জানান, তিনি অরবিন্দ কেজরিওয়ালের আম আদমি পার্টির (এএপি) সমর্থক নন। ওই দলের সমর্থক বলে তাঁকে নিয়ে যে গুজব রটেছে, সেটি বন্ধ করতে তিনি নির্বাচন কমিশনকে আহ্বান জানান।আমির খানের ছবিসংবলিত একটি ‘পোস্টার’ সামাজিক যোগাযোগ মাধ্যমে ছড়িয়ে পড়েছে। ওই পোস্টারে লেখা হয়েছে, এবার আমির এএপিকে ভোট দেবেন। এএপিই ওই প্রচারণা চালিয়েছে কি না, তা নিশ্চিত নয়। এনডিটিভি।
 
