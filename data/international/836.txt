
ভারতের প্রধানমন্ত্রী নরেন্দ্র মোদি বলেছেন, ‘উন্নয়নের মধ্য দিয়ে আমি জম্মু ও কাশ্মীরের জনগণের মন জয় করতে চাই।’ প্রধানমন্ত্রী হওয়ার পর প্রথমবার জম্মু ও কাশ্মীরে সফরে গিয়ে গতকাল শুক্রবার তিনি এ কথা বলেন। ইকোনমিক টাইমস ও এনডিটিভির।রাজ্যের উধামপুর-কাত্রা রেলস্টেশনের মধ্যে চলাচলকারী একটি ২৫ কিলোমিটার দীর্ঘ একটি রেলপথ উদ্বোধন করেন প্রধানমন্ত্রী মোদি। বহুল প্রতীক্ষিত এই রেলপথ উদ্বোধন উপলক্ষে কাত্রায় নিরাপত্তা জোরদার করা হয়।রেলপথ উদ্বোধনের পর জম্মু ও কাশ্মীরবাসীকে প্রতিশ্রুতি দিয়ে মোদি বলেন, এই রাজ্যের উন্নয়নের পথে কোনো বাধা থাকবে না। এই ট্রেন শুধু মানুষের যোগাযোগব্যবস্থা সহজ করবে না, এ অঞ্চলের উন্নয়নেও সাহায্য করবে। সীমান্ত এলাকাগুলোতে পর্যায়ক্রমে আরও ১৪টি রেলপথ চালু করার ঘোষণা দেন প্রধানমন্ত্রী।উদ্বোধন অনুষ্ঠানে উপস্থিত ছিলেন জম্মু ও কাশ্মীরের মুখ্যমন্ত্রী ওমর আবদুল্লাহ।
