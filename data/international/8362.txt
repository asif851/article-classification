
বর্ণবাদবিরোধী আন্দোলনের নন্দিত নেতা ও দক্ষিণ আফ্রিকার সাবেক প্রেসিডেন্ট প্রয়াত নেলসন ম্যান্ডেলার বিশাল একটি ভাস্কর্যের মধ্যে স্থাপিত একটি ব্রোঞ্জের খরগোশ অপসারণ করা হবে। ম্যান্ডেলার ‘মূর্তির ভাবগাম্ভীর্য’ বজায় রাখতেই সরকার এ সিদ্ধান্ত নিয়েছে।খরগোশের ভাস্কর্যটি ম্যান্ডেলার ৩০ ফুট উঁচু মূর্তির কানের মধ্যে স্থাপন করেছিলেন শিল্পী রুহান জ্যান্স ভব ভুরেন ও আন্দ্রে প্রিন্সলু। তাঁরা বলেন, মূর্তিতে তাঁদের স্বাক্ষর খচিত করতে বাধা দেওয়ায় সরকারের বিরুদ্ধে প্রতিবাদস্বরূপ তাঁরা এই কাজ করেছিলেন।আফ্রিকান ভাষায় খরগোশকে ‘হ্যাস’ বলা হয়। শব্দটির আরেকটি মানে হচ্ছে ত্বরা বা দ্রুত কাজ সম্পাদন করা। প্রিন্সলু বলেন, ভাস্কর্যটির কাজ শেষ করতে তাঁদের তাড়া দেওয়া হয়েছিল। দ্রুততম সময়ে কাজটি শেষ করা ছিল সত্যিই কঠিন। সেটির প্রতীকী প্রতিবাদ জানাতেই তাঁরা খরগোশটি স্থাপন করেন। এ জন্য তাঁরা এখন দুঃখ প্রকাশ করছেন।নেলসন ম্যান্ডেলা গত ৫ ডিসেম্বর জোহানেসবার্গে শেষনিঃশ্বাস ত্যাগ করেন। তাঁর মৃত্যুর ১১ দিন পর ওই ব্রোঞ্জমূর্তি উদ্বোধন করা হয়। এতে খরগোশ স্থাপনের বিষয়টি গত সপ্তাহে ধরা পড়ে। রয়টার্স।
