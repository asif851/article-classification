
ফিলিস্তিনের প্রেসিডেন্ট মাহমুদ আব্বাসকে হোয়াইট হাউসে আমন্ত্রণ জানিয়েছেন মার্কিন প্রেসিডেন্ট ডোনাল্ড ট্রাম্প। গত শুক্রবার দুই নেতার মধ্যে টেলিফোনে কথোপকথন হয়। মাহমুদ আব্বাসের মুখপাত্র নাবিল আবু রুদেইনার বরাত দিয়ে ফিলিস্তিনের সরকারি সংবাদ সংস্থা ওয়াফা এ তথ্য জানিয়েছে।ডোনাল্ড ট্রাম্প যুক্তরাষ্ট্রের প্রেসিডেন্ট হিসেবে গত ২০ জানুয়ারি শপথ নেওয়ার পর এই প্রথম মাহমুদ আব্বাসের সঙ্গে তাঁর টেলিফোনে আলাপ হলো।সংবাদ সংস্থা ওয়াফা জানায়, মুখপাত্র নাবিল আবু রুদেইনা বলেছেন, মাহমুদ আব্বাসের সঙ্গে কথা বলার সময় ট্রাম্প ফিলিস্তিন ও ইসরায়েলের মধ্যে ‘প্রকৃত শান্তি প্রতিষ্ঠায়’ শান্তি প্রক্রিয়া শুরুর আশ্বাস দিয়েছেন।
