
সলোমন দ্বীপপুঞ্জে শক্তিশালী ভূমিকম্প আঘাত হেনেছে। তবে এতে কোনো ক্ষয়ক্ষতি বা কারও হতাহত হওয়ার খবর পাওয়া যায়নি। ভূমিকম্পের পরে ওই এলাকায় সুনামির সতর্কতা জারি করা হয়েছে। যুক্তরাষ্ট্রের ভূতাত্ত্বিক জরিপ সংস্থা জানিয়েছে, রিখটার স্কেলে ভূমিকম্পের মাত্রা ছিল ৭ দশমিক ৮।বার্তা সংস্থা এএফপির এক প্রতিবেদনে বলা হয়েছে, আজ শুক্রবার স্থানীয় সময় ভোর ৪টা ৩৮ মিনিটে ভূমিকম্পটি আঘাত হানে।যুক্তরাষ্ট্রের ভূতাত্ত্বিক জরিপ সংস্থা বলেছেন, এখনো হতাহতের খবর পাওয়া না গেলেও, এ ঘটনায় ব্যাপক ক্ষয়ক্ষতি ও হতাহতের আশঙ্কা রয়েছে। ভূমিকম্পটির কেন্দ্রস্থল ছিল সলোমনের প্রাদেশিক রাজধানী কিরাকিরা থেকে ৬৮ কিলোমিটার পশ্চিমে। ভূ-পৃষ্ঠ থেকে এর গভীরতা ছিল ৪৮ কিলোমিটার।
সুনামি সতর্কতা সেন্টার বলছে, এর প্রভাবে উপকূলীয় এলাকা সলোমন, ভানুয়াতু, পাপুয়া নিউগিনি, নাউরু, নিউ সেলেদোনিয়া, টুভালু ও কোসরায় সুনামি আঘাত হানতে পারে।
