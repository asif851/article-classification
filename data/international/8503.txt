
স্বল্প মূল্যে ক্যানটিন চালু এবং পানির বোতল বাজারজাতের পর ভারতের তামিলনাডুর মুখ্যমন্ত্রী জে জয়ললিতা সরকার এবার বাজারে এনেছে ‘আম্মা লবণ’৷ এআইডিএমকে-সমর্থকদের কাছে জয়ললিতা ‘আম্মা’ হিসেবে পরিচিত। তামিলনাডু সল্ট করপোরেশন (টিএনএসসি) এটি বাজারে এনেছে। জয়ললিতা গতকাল এই লবণ বিক্রির উদ্বোধন করেন। এর আগে সরকার ‘আম্মা ক্যানটিন’ চালু করেছিল, যা স্বল্পমূল্যে নাশতা ও দুপুরের খাবার সরবরাহ করছে। এ ছাড়া মাত্র ১০ রুপি ‘আম্মা পানি’ নামে এক লিটারের বোতল চালু করেছে। এনডিটিভি 
