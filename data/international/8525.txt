
ভারতের প্রধানমন্ত্রী নরেন্দ্র মোদির কাজের প্রশংসা করেছেন কেন্দ্রীয় মন্ত্রী এম ভেঙ্কাইয়া নাইডু। তিনি বলেছেন, মোদি নিজে ঘুমান না, মন্ত্রীদেরও ঘুমাতে দেন না।এনডিটিভি অনলাইনের প্রতিবেদনে জানানো হয়, গতকাল রোববার হায়দ্রাবাদে এক অনুষ্ঠানে এমন মন্তব্য করেন ভারতের কেন্দ্রীয় নগর উন্নয়ন ও পার্লামেন্টবিষয়ক এই মন্ত্রী।নাইডু বলেন, ‘আমি বলতে চাই, আমাদের প্রধানমন্ত্রী সকালে ঘুমান না, অন্যদেরও ঘুমাতে দেন না।’এ প্রসঙ্গে কেন্দ্রীয় নগর উন্নয়ন ও পার্লামেন্টবিষয়ক মন্ত্রী বলেন, ‘তবে আমরা বিষয়টি উপভোগ করছি। কারণ জনগণের জন্য কাজ করা, সাধারণ মানুষের মঙ্গলের জন্য কাজ করা জীবনের সবচেয়ে আনন্দের বিষয়।’
