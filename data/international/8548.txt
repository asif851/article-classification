
রাশিয়ার প্রভাবশালী উপপ্রধানমন্ত্রী ভ্লাদিস্লাভ সুরকভ (৪৮) পদত্যাগ করেছেন। রাশিয়ার কঠোরনিয়ন্ত্রিত রাজনীতির কৌশল নির্ধারণে তাঁর ভূমিকা ছিল বলে ধারণা করা হয়। গতকাল বুধবার ক্রেমলিনের এক বিবৃতিতে বলা হয়, সুরকভ স্বেচ্ছায় পদত্যাগ করেছেন। সুরকভ ২০১১ সালের ডিসেম্বরে ক্রেমলিনের ডেপুটি চিফ অব স্টাফ হিসেবে দায়িত্ব পালনকালে বরখাস্ত হন। এর পর থেকে তিনি উপপ্রধানমন্ত্রী হিসেবে দায়িত্ব পালন করছিলেন।
সুরকভ ১৯৯৯ সাল থেকে ক্রেমলিন প্রশাসনে কাজ করছেন। তিনি এমন এক সময় পদত্যাগ করলেন, যখন স্কলকোভো হাইটেক তহবিল নিয়ে তদন্ত চলছে। তিনি স্কলকোভো হাইটেকের সুপার-ভাইজরি বোর্ডে ছিলেন। এএফপি।
