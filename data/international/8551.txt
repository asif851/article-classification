
ভারতের পশ্চিমবঙ্গের দার্জিলিংয়ে মঙ্গলবার থেকে শুরু হওয়া প্রবল বৃষ্টিতে জেলার অন্তত ২৫টি স্থানে পাহাড়ধসে ৩৬ জন মারা গেছে। দার্জিলিংয়ের পুলিশ সুপার অমিত জাভারগি গতকাল বুধবার এ কথা জানান। পাহাড়ধসে দার্জিলিংয়ের কালিম্পং, দার্জিলিং ,লাভা, লোলেগাঁও ও কার্শিয়াংয়ের বহু ঘরবাড়ি বিধ্বস্ত হয়েছে। ভেঙে পড়েছে জাতীয় সড়কের রোহিনী-গড়িধুরা সেতুটি। অন্যদিকে সিকিম রাজ্যের সঙ্গে যোগাযোগ বিচ্ছিন্ন হয়ে পড়েছে দার্জিলিংয়ের। আটকে পড়েছে শত শত গ্রামবাসী। ধসের কারণে শিলিগুড়ি-সিকিমের মধ্যে ১০ নম্বর জাতীয় সড়কও বন্ধ হয়ে গেছে। কলকাতা প্রতিনিধি
