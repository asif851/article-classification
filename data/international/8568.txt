
নেলসন ম্যান্ডেলার তিন সন্তানের মরদেহ নতুন করে সমাহিত করা নিয়ে সৃষ্ট পারিবারিক দ্বন্দ্ব নিরসনের আহ্বান জানিয়েছেন দক্ষিণ আফ্রিকার দুজন নেতা। তাঁরা হলেন ডেপুটি প্রেসিডেন্ট কেগালেমা মোতলান্তে ও আর্চবিশপ ডেসমন্ড টুটু। গত বৃহস্পতিবার এক সংবাদ সম্মেলনে মান্ডলা অভিযোগ করেন, পরিবারের কিছু সদস্য তাঁর বিরুদ্ধে প্রতিশোধ নিতে চান। তাঁরা ম্যান্ডেলার সম্পত্তি বেহাত করতে চান।ম্যান্ডেলা পরিবারের এই কলহে অসন্তোষ প্রকাশ করে ডেপুটি প্রেসিডেন্ট মোতলান্তে এক রেডিও অনুষ্ঠানে বলেন, ‘বিষয়টি খুবই দুঃখজনক। আমরা প্রার্থনা করছি যেন মাদিবার পরিবারের সদস্যরা এ বিরোধ শান্তিপূর্ণ উপায়ে মিটিয়ে নেন।’ শান্তিতে নোবেলজয়ী আর্চবিশপ টুটুও ম্যান্ডেলার পরিবারের সদস্যদের মতপার্থক্য দূর করার জন্য আহ্বান জানিয়েছেন। এক বিবৃতিতে তিনি বলেন, ‘প্লিজ, প্লিজ, প্লিজ আমরা কি শুধু আমাদের স্বার্থ আর ছাড়া কিছু ভাবতে পারি না? বিষয়টি প্রায় ম্যান্ডেলার মুখে থুতু ছিটিয়ে দেওয়ার পর্যায়ে নেমে গেছে।... প্লিজ, আমরা কি তাঁর কীর্তিকে অক্ষুণ্ন রাখতে পারি না?’ বিবিসি।
