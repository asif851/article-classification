
ভারতে নারীদের আত্মরক্ষায় রিভলবার ও টেলি অ্যালার্ম ডিভাইসের পর এবার ধর্ষণবিরোধী জিনস, জুতো ও অন্তর্বাস বাজারে এসেছে। উত্তর প্রদেশ ও চন্ডিগড় রাজ্যের সাত ছাত্রী এগুলো তৈরি করেছে।
উত্তর প্রদেশের বারানসি ইঞ্জিনিয়ারিং কলেজের ছাত্রী রিজুল পাণ্ডে ও শালিনী যাদব বিশেষ এক ধরনের জুতো তৈরি করেছেন। এটি দিয়ে আঘাত করলে হামলাকারী তড়িতাহত (ইলেকট্রিক শক) হবে। এ ছাড়া এ জুতায় সংযুক্ত করা যন্ত্রের ভেতর এসওএস বোতাম রয়েছে। এটি চাপলে বিপদগ্রস্ত নারীর স্বজনদের কাছে বার্তা পৌঁছে যাবে।একই কলেজের ছাত্রী দীক্ষা পাঠক ও অঞ্জলী শ্রীবাস্তব তৈরি করেছেন ইলেকট্রিক জিনস প্যান্ট। জুতোর মতো এতেও রয়েছে এসওএস বোতাম। বিপদে পড়লে একইভাবে টেক্সট মেসেজ চলে যাবে নির্দিষ্ট মোবাইল নম্বরে। জিপিএসের মাধ্যমে মোবাইল ফোনের সঙ্গে যুক্ত থাকবে এই জিনস।চন্ডিগড়ের কলেজছাত্রী মনীষা মোহন ও তাঁর দুই বান্ধবী তৈরি করেছেন ‘ধর্ষণবিরোধী অন্তর্বাস’। তাঁরা এর নাম দিয়েছেন ‘শি’। এর ভেতরে দুটি স্তর রয়েছে। একটি স্তরে রয়েছে বৈদ্যুতিক যন্ত্র, অন্যটিকে রয়েছে সুইচ। আক্রমণের শিকার হলে সুইচ চাপতে হবে। এতে হামলাকারী তড়িতাহত হবে। তবে যিনি অন্তর্বাস পরে রয়েছেন, তিনি তড়িতাহত হবেন না।অভিনব এ আবিষ্কারের জন্য আগামী ১ জুলাই রাষ্ট্রপতি ভবনে একটি অনুষ্ঠানের মধ্য দিয়ে মনীষাকে পুরস্কৃত করা হবে।
