
ভারতের ইউপিএ সরকারের সাবেক মন্ত্রী শশী থারুরকে স্ত্রী সুনন্দা পুষ্করের হত্যা মামলায় আবারও জিজ্ঞাসাবাদ করা হলো। গতকাল বৃহস্পতিবার দিল্লি পুলিশ তাঁকে দ্বিতীয়বারের মতো জিজ্ঞাসাবাদ করে। একই দিন তাঁর কাজের লোক নারায়ণ সিং ও গাড়িচালক বাজরানিকেও জিজ্ঞাসাবাদ করা হয়। দিল্লি পুলিশ জানায়, এই দফার জিজ্ঞাসাবাদ চলতি মাসের শুরুতে সুনন্দার আগের বিয়ের সন্তান শিব মেননের জিজ্ঞাসাবাদের সঙ্গে সংশ্লিষ্ট। গত বছরের ১৭ জানুয়ারি নয়াদিল্লির একটি হোটেল থেকে সুনন্দার মৃতদেহ উদ্ধার করা হয়। এর আগে তিনি তাঁর স্বামী শশী থারুরের সঙ্গে এক পাকিস্তানি নারী সাংবাদিকের প্রেমের সম্পর্কের কথা প্রকাশ করেন। এনডিটিভি
