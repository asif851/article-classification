
যুক্তরাজ্যের রাজধানী লন্ডনে সাইকেলচালকদের রক্ষার বিশেষ নিরাপত্তাব্যবস্থা নেই এমন ট্রাকের চলাচল নিষিদ্ধ করা হয়েছে। নগরটিতে সাইকেল আরোহীদের নিয়ে কয়েকটি মারাত্মক দুর্ঘটনার পরিপ্রেক্ষিতে এ নিষেধাজ্ঞা আরোপ করা হলো। নতুন বিধান অনুযায়ী, সাড়ে তিন টনের বেশি ওজনের ট্রাকে বাতাসের টানে সাইকেলচালকদের চাকার নিচে যাওয়া থেকে রক্ষার ব্যবস্থা থাকতে হবে। পাশাপাশি ট্রাকচালক যাতে পথচারী ও সাইকেলচালকদের আরও ভালোভাবে দেখতে পারেন, সে জন্য বাড়তি আয়না থাকতে হবে। এসব ব্যবস্থা না করে রাস্তায় নামলে ট্রাকের প্রতিবার এক হাজার পাউন্ড পর্যন্ত জরিমানা গুনতে হবে। রয়টার্স
