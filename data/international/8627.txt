
চীনের স্বায়ত্তশাসিত অঞ্চল তিব্বতে আজ রোববার পরপর ৫ দশমিক ৩ মাত্রার দুটি ভূমিকম্প আঘাত হেনেছে। তবে কোনো ক্ষয়ক্ষতির খবর পাওয়া যায়নি।
চীনের আর্থকোয়েক নেটওয়ার্কস সেন্টার জানায়, স্থানীয় সময় সকাল ৯টা ৪৮ মিনিটে প্রথম ভূমিকম্পটি আঘাত হানে। চীনের রাষ্ট্রীয় বার্তা সংস্থা সিনহুয়া জানায়, প্রথম ভূমিকম্পটির উৎপত্তিস্থল ছিল ভূপৃষ্ঠের ১০ কিলোমিটার গভীরে। স্থানীয় সময় সকাল ১০টা ৫ মিনিটে দ্বিতীয় ভূমিকম্পটি আঘাত হানে। এর উৎপত্তিস্থল ছিল ভূপৃষ্ঠের ছয় কিলোমিটার গভীরে।
ক্ষয়ক্ষতির তথ্য সংগ্রহে কাজ করছে কর্তৃপক্ষ।
