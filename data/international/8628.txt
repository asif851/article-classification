
চারটি নতুন বিদেশি ব্যাংককে প্রাথমিকভাবে অনুমোদন দিয়েছে মিয়ানমার সরকার। বিদেশি বিনিয়োগ টানতে দেশটির সরকারের অব্যাহত প্রচেষ্টার অংশ হিসেবেই এ নতুন ব্যাংকগুলোকে অনুমোদন দেওয়া হলো। অনুমোদন পাওয়া ব্যাংকগুলো হলো ভিয়েতনামের ব্যাংক ফর ইনভেস্টমেন্ট অ্যান্ড ডেভেলপমেন্ট, তাইওয়ানের ই সান কর্মাশিয়াল ব্যাংক, দক্ষিণ কোরিয়ার শিনহান ব্যাংক এবং ভারতের স্টেট ব্যাংক অব ইন্ডিয়া। মিয়ানমারে দীর্ঘদিনের সামরিক শাসন চলাকালে বিদেশি ব্যাংকের কার্যক্রম নিষিদ্ধ ছিল। ২০১১ সালে দেশটিতে সামরিক বাহিনী-সমর্থিত সংস্কারপন্থী সরকার আসার পর বিদেশি বিনিয়োগ আকর্ষণের চেষ্টা শুরু হয়। গত বছরের এপ্রিলে জাপানের টোকিও-মিৎসুবিশি ইউএফজে প্রথম বিদেশি ব্যাংক হিসেবে মিয়ানমারে তাদের শাখা খোলে।দ্য স্টার
