
লোকসভা নির্বাচনে জয়ের পথে ভারতীয় জনতা পার্টি (বিজেপি)৷ নির্বাচনের আগের সব জনমত জরিপের আভাসকেও ছাড়িয়ে গেছে বুথ-ফেরত জনমত জরিপ (এক্সিট পোল)৷ বেশির ভাগ বুথ-ফেরত জনমত জরিপে আভাস দেওয়া হয়েছে, বিজেপির নেতৃত্বাধীন জাতীয় গণতান্ত্রিক জোট (এনডিএ) এককভাবে সরকার গঠন করার জন্য প্রয়োজনীয় ২৭২ আসন পেতে যাচ্ছে৷ এদিকে এবার নির্বাচনে ভোট পড়ার হার অতীতের সব রেকর্ড ছাড়িয়ে গেছে৷ ভোট পড়েছে ৬৬ দশমিক ৩৮ শতাংশ৷ এর আগে ১৯৮৪-৮৫ সালে নির্বাচনে ৬৪ দশমিক শূন্য ১ শতাংশ ভোট পড়েছিল৷ গতকাল সোমবার নবম ও শেষ পর্বের নির্বাচনেও ভোটার উপস্থিতি ছিল ব্যাপক৷ এর মধ্যে পশ্চিমবঙ্গ রাজ্যে ৭৯ দশমিক ৩০, বিহারে ৫৮ এবং উত্তর প্রদেশে ৫৪ দশমিক ২৪ শতাংশ ভোট পড়েছে৷ ইন্ডিয়া টুডে/সিআইসিইআরওর বুথ-ফেরত জরিপে বলা হয়, বিজেপির নেতৃত্বাধীন এনডিএ ২৬১ থেকে ২৮৩টি আসন পেতে পারে৷ আর ক্ষমতাসীন কংগ্রেসের নেতৃত্বাধীন ইউপিএ পেতে পারে ১১০ থেকে ১২০টি আসন৷ অন্যান্য দল ১৫০ থেকে ১৬২টি আসন পেতে পারে৷এবিপি-নিয়েলসনের জরিপ অনুসারে, এনডিএ ২৭ টির বেশি এবং কংগ্রেসের নেতৃত্বাধীন ইউপিএ জোট ১১০টি আসন পেতে পারে৷টাইমস নাউ-ওআরজির জরিপ অনুসারে, বিজেপি এককভাবে ২১৮টি ও জোটগতভাবে এনডিএ ২৪৯টি আর ইউপিএ ১৪৮টি আসন পেতে পারে৷ ইন্ডিয়া টিভি-সিভোটারের জরিপে বলা হয়, এনডিএ ২৪৯টি, কংগ্রেস ১০১ ও আম আদিম পার্টি (এএপি) পাঁচটি আসন পেতে পারে৷ এ ছাড়া নিউজএক্স-সিভোটারের জরিপে বলা হয়, বিজেপি ২৫১টি, ইউপিএ ১০১টি আসন পেতে পারে৷ সর্বশেষ ২০০৯ সালের নির্বাচনে কংগ্রেস ২৬২টি আসন পেয়ে জোট সরকার গঠন করেছিল৷ বিজেপি এবার ২৫০-এর বেশি আসন পেলে সেটি হবে হিন্দুত্ববাদী সংগঠনটির জন্য সবচেয়ে ভালো ফল৷ এর আগে দলটি ১৯৯৮-৯৯ সালে সর্বোচ্চ ১৮২টি আসন পেয়েছিল৷নিচে বড় কয়েকটি রাজ্যের জরিপ তুলে ধরা হলো:পশ্চিমবঙ্গ: এবিপি-এসি নিয়েলসনের জরিপে বলা হয়, েলাকসভায় রাজ্যের ৪২টি আসনের মধ্যে তৃণমূল কংগ্রেস ২৪টি, বামফ্রন্ট ১২, কংগ্রেস পাঁচ ও বিজেপি একটি আসন পেতে পারে৷ টাইমস নাউ বলছে, রাজ্যে তৃণমূল ২০টি, কংগ্রেস পাঁচ, বামফ্রন্ট ১৫ ও বিজেপি দুটি আসন পেতে পারে৷ ২০০৯ সালে সর্বশেষ লোকসভা নির্বাচনে তৃণমূল ১৯টি, বামফ্রন্ট ১৫, কংগ্রেস ছয় এবং বিজেপি একটি আসন পেয়েছিল৷উত্তর প্রদেশ: এবিপি নিউজ-এসি নিয়েলসনের জরিপ অনুসারে, রাজ্যের ৮০ আসনের মধ্যে বিজেপি ৪৬টি, কংগ্রেস আট, সমাজবাদী পার্টি (এসপি) ১২ ও বহুজন সমাজ পার্টি (বিএসপি) ১৩টি আসন পেতে পারে৷ সিএনএন-আইবিএন-সিএসডিএস-লোকনীতির জরিপ বলছে, বিজেপি ৪৫ থেকে ৫৩টি, এসপি ১৩ থেকে ১৭, বিএসপি ১০ থেকে ১৪ ও কংগ্রেস-আরএলডি জোট তিন থেকে পাঁচটি আসন পেতে পারে৷বিহার: মোট আসন ৪০টি৷ এবিপি নিউজের জরিপ অনুযায়ী, বিজেপি ১৯টি, আরজেডি ১০ ও কংগ্রেস চারটি আসন পেতে পারে৷ তবে টাইমস নাউয়ের জরিপ অনুসারে, এনডিএ এই রাজ্যে ২৭টি, ইউপিএ এক ও জেডি (ইউ) ছয়টি আসন পেতে পারে৷ ইন্ডিয়া টিভি-সিভোটারের জরিপ অনুসারে, বিজেপি ও মিত্ররা ২৮টি, কংগ্রেস ও মিত্ররা ১০ এবং জেডি (ইউ) দুটি আসন পেতে পারে৷ সিএনএন-আইবিএন-সিএসডিএস-লোকনীতির অনুসারে, বিজেপি-এলজিপি জোট ২১ থেকে ২৭টি, কংগ্রেস-আরজেডি-এনসিপি জোট ১১ থেকে ১৫, নিতীশ কুমারের ক্ষমতাসীন জেডি (ইউ) দুই থেকে চারটি আসন পেতে পারে৷গুজরাট: মোট আসন ২৬টি৷ সিভোটারের জরিপ অনুসারে, এই রাজ্যে বিজেপি ২২টি ও কংগ্রেস চারটি আসন পেতে পারে৷ টাউমস নাউয়ের জরিপেও একই আভাস দেওয়া হয়েছে৷মধ্য প্রদেশ: মোট আসন ২৯টি৷ সিভোটারের জরিপ অনুসারে, এই রাজ্যে বিজেপি ২৬টি ও কংগ্রেস তিনটি আসন পেতে পারে৷রাজস্থান: সিভোটারের জরিপ অনুসারে রাজ্যের ২৫টি আসনের মধ্যে বিজেপি ২২টি ও কংগ্রেস দুটি আসন পেতে পারে৷মহারাষ্ট্র: ইন্ডিয়া টুডের জরিপে বলা হচ্ছে, রাজ্যের মোট ৪৮টি আসনের মধ্যে বিজেপি-শিবসেনা ২৭-৩৫টি এবং কংগ্রেস-এনসিপি পেতে পারে ১১-১৫টি আসন৷দিল্লি: মোট আসন সাতটি৷ সিভোটারের জরিপ অনুসারে, সবগুলো আসনই পেতে পারে বিজেপি৷ তবে টাইমস নাউ বলছে, কংগ্রেস এখানে একটি আসন পেতে পারে৷তেলেঙ্গনা: টাইমস নাউয়ের জরিপ অনুসারে, টিআরএস আটটি, বিজেপি-টিডিপি জোট দুই ও কংগ্রেস চারটি আসন পেতে পারে৷ সিএনএন-আইবিএন/সিএসডিএস জরিপ অনুসারে, টিআরএস ১০টি, কংগ্রেস চার ও বিজেপি তিনটি আসন পেতে পারে৷সীমান্ধ্র: টাইমস নাউয়ের জরিপ অনুসারে, বিজেপি-টিডিপি জোট ১৭টি ও ওয়াইএসআর কংগ্রেস আটটি আসন পেতে পারে৷ কেরালা: টাইমস নাউয়ের জরিপ অনুসারে, কংগ্রেসের নেতৃত্বাধীন ইউপিএ জোট ১৬টি, আইইউএমএল দুই ও বামফ্রন্ট দুটি আসন পেতে পারে৷তামিলনাড়ু: টাইমস নাউয়ের জরিপ অনুসারে, এআইএডিএমকে ৩১টি, ডিএমকে সাত, কংগ্রেস একটি আসন পেতে পারে৷কর্ণাটক: টাইমস নাউ-ওআরিজর জরিপ অনুসারে, ইউপিএ নয়টি, এনডিএ ১৮ ও জেডি (এস) একটি আসন পেতে পারে৷ঝাড়খন্ড: মোট আসন ১৪টি৷ টাইমস নাউয়ের জরিপ অনুসারে, এই রাজ্যে বিজেপি সাতটি, কংগ্রেস ছয় ও জেবিএসপি একটি আসন পেতে পারে৷ টাইমস অব ইন্ডিয়া, হিন্দুস্তান টাইমস ও জি নিউজ৷
