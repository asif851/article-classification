
মার্কিন প্রেসিডেন্ট বারাক ওবামা বলেছেন, ২০১৪ সাল হতে পারে যুক্তরাষ্ট্রের ‘অন্যতম সাফল্যের বছর’৷ দীর্ঘ অর্থনৈতিক মন্দা ও ধীরগতির পুনরুদ্ধার পর্ব কাটিয়ে ওয়াশিংটন এই সাফল্য অর্জন করতে পারে ৷গত শুক্রবার বার্ষিক শেষ সংবাদ সম্মেলনে ওবামা এই আশাবাদ ব্যক্ত করেন৷ একই সংবাদ সম্মেলনে অভিবাসন আইন সংস্কার, স্বাস্থ্যসেবা সংস্কার ও গোপন নজরদারির ইস্যুসহ বিভিন্ন বিষয় নিয়ে কথা বলেন তিনি৷২০১১ সালের পর জুলাই-সেপ্টেম্বর মেয়াদে এবারই সবচেয়ে দ্রুতগতিতে প্রবৃদ্ধি অর্জন করেছে যুক্তরাষ্ট্র, যা ছিল ৪ দশমিক ১ শতাংশ৷ এই গিত ছিল আশাতীত৷ দেশটির বাণিজ্য বিভাগ গত শুক্রবার এই তথ্য প্রকাশ করে৷ এর পর পর প্রেসিডেন্ট ওবামা বার্ষিক সংবাদ সম্মেলনে আগামী বছর নিয়ে আশাবাদ ব্যক্ত করেন৷ বর্তমানে যুক্তরাষ্ট্রের বেকারত্বের হার গত পাঁচ বছরের মধ্যে সবচেয়ে কম, শেয়ারবাজারও বেশ ভালো অবস্থায় রয়েছে৷ এসব বিষয় অবশ্য ওবামা তঁার ভাষণে উল্লেখ করেননি৷২০১৩ সাল আপনার ক্ষমতার মেয়াদের মধ্যে সবচেয়ে বাজে বছর কি না, এমন প্রশ্নের জবাবে ওবামা হাসতে হাসতে বলেন, ‘আমি বিষয়টি এভাবে ভাবি না৷’ ওবামার পঁাচ বছরের দায়িত্ব পালনের সময় তঁার জনপ্রিয়তা সবচেয়ে কমে গেছে বা তঁার কাছাকাছি পেঁৗছেছে৷ অস্ত্র নিয়ন্ত্রণ আইন, স্বাস্থ্যসেবা সংস্কার আইন, অভিবাসনব্যবস্থা সংস্কারসহ বিভিন্ন কারণে ওবামার জনপ্রিয়তা এ বছর বেশ কমেছে৷ এ প্রসঙ্গে মার্কিন প্রেসিডেন্ট বলেন, আপনারা যদি জরিপকে মাপকাঠি ধরেন ধরতে পারেন৷ তবে আমাকে নিয়ে জরিপে অনেক উত্থান-পতন রয়েছে৷’অভিবাসনব্যবস্থা সংস্কার বিষয়ে ওবামা বলেন, নতুন বছরে একটি সমন্বিত অভিবাসনব্যবস্থা সংস্কার আইনের বিষয়ে সাফল্য আসবে৷ প্রতিনিধি পরিষদ ইঙ্গিত দিয়েছে, চলতি বছরে সম্ভব না হলে নতুন বছরের শুরুর দিকে এ ব্যাপারে আইন প্রণয়নের সক্রিয় উদ্যোগ নেওয়া হবে৷ যুক্তরাষ্ট্রে বর্তমানে এক কোটি ১০ লাখ অবৈধ অভিবাসী রয়েছে৷মার্কিন কংগ্রেসের নিম্নকক্ষ প্রতিনিধি পরিষদে সংখ্যাগরিষ্ঠ দল রিপাবলিকান পার্টি ওবামার স্বাস্থ্যসেবা আইন ঠেকিয়ে দেওয়ায় হতাশা ব্যক্ত করেন প্রেসিডেন্ট ওবামা৷ তবে ইতিমধ্যে লাখ লাখ মানুষ স্বাস্থ্যবিমা নিতে যাচ্ছেন উল্লেখ করে সন্তোষ প্রকাশ করে তিনি৷ মার্কিন জাতীয় নিরাপত্তা সংস্থার (এনএসএ) গোপন নজরদারি সম্পর্কে ওবামা বলেন, বিষয়টি মার্কিন জনগণের একটি অংশের ‘আস্থাহীনতা সৃষ্টি করেছে’৷ তারা ভাবছে, তাদের ব্যক্তিগত গোপনীয়তা আর নেই৷ প্রেসিডেন্ট জানান, আগামী মাসেই এ িবষয়ে একটি সুন্দর সুনির্দিষ্ট বিবৃতি দিতে পারবেন তিনি৷ তিনি বলেন, ‘আিম বিশ্বাস করি, জনগণের হারানো আস্থা আমরা ফিরিয়ে আনতে সক্ষম হব৷’কয়েক দিন আগেই মার্কিন প্রেসিডেন্টের কয়েকজন উপদেষ্টাকে নিয়ে গঠিত প্যানেল গোপন নজরদারি সীমিত করতে এনএসএর প্রতি আহ্বান জানায়৷ তার আগে মার্কিন একটি আদালত গোপন নজরদারিকে ‘অসাংবিধানিক’ বলে রুল জারি করেন৷হোয়াইট হাউসে সংবাদ সম্মেলন শেষ করে অবকাশ যাপনের জন্য পরিবারসহ হাওয়াই রওনা দেন ওবামা৷ এপি ও ডেট্রয়েট নিউজ৷
