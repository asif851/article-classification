
ভারতের ১০টি রাজ্যের তিনটি লোকসভা ও ৩৩টি বিধানসভা আসনে অনুষ্ঠিত উপনির্বাচনের ভোট আজ মঙ্গলবার গণনা করা হচ্ছে। সর্বশেষ ফলাফল অনুযায়ী কয়েক মাস আগে একক সংখ্যাগরিষ্ঠতা নিয়ে ক্ষমতায় আসা ভারতীয় জনতা পার্টি বিপর্যয়ের মুখে পড়েছে।
বিধানসভা উপনির্বাচন: উত্তর প্রদেশের ১১টি আসনের মধ্যে নয়টিতে এগিয়ে সমাজবাদী পার্টি, দুটিতে বিজেপি। সেখানকার সবগুলো আসনই বিজেপির দখলে ছিল।গুজরাটের নয়টি আসনের মধ্যে তিনটিতে কংগ্রেস এগিয়ে। নয়টি আসনই বিজেপির ছিল।বিজেপির দখলে থাকা রাজস্থানের চারটি আসনের মধ্যে তিনটিতে কংগ্রেস এগিয়ে, একটিতে বিজেপি।আসামের তিনটি আসনের মধ্যে একটিতে কংগ্রেস, একটিতে বিজেপি ও অপরটিতে এআইইউডিএফ এগিয়ে।পশ্চিমবঙ্গের দুটি আসনের মধ্যে একটি পেয়েছে বিজেপি, অন্যটি তৃণমূল কংগ্রেস।
লোকসভা উপনির্বাচন: লোকসভা উপনির্বাচনে মৈনপুরি আসনটিতে সমাজবাদী পার্টি এগিয়ে। ভদোদরায় বিজেপি জিতেছে। মেডাকে টিআরএস এগিয়ে।
গত শনিবার ৩৩টি বিধানসভা ও তিনটি লোকসভা আসনের উপনির্বাচন অনুষ্ঠিত হয়।
