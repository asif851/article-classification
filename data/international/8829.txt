
টাকায় নাকি বাঘের চোখও মেলে! কিন্তু কথাটা সব ক্ষেত্রে খাটে না। এই যেমন বিখ্যাত ফোর্বস সাময়িকীর কোটিপতিদের তালিকায় নাম থাকা সত্ত্বেও কপালে বউ জোটেনি অনেক ধনকুবেরের।সাময়িকীটি বলছে, সাম্প্রতিক তালিকায় স্থান পাওয়া বিশ্বের এক হাজার ৬৪৫ জন কোটিপতির মধ্যে এখনো অবিবাহিত আছেন ওই তালিকার ৩ শতাংশ। শীর্ষস্থানীয় কয়েকজন অবিবাহিত কোটিপতি ও তাঁদের সম্পদের পরিমাণ পাঠকদের জন্য তুলে দেওয়া হলো।মার্কিন ইন্টারনেট উদ্যোক্তা ড্রিউ হসটনের বয়স ৩০। তিনি ড্রপবক্সের সহপ্রতিষ্ঠাতা ও সিইও। ফোর্বসের হিসাবে তাঁর সম্পদের পরিমাণ ১০২ কোটি মার্কিন ডলার।জার্মানির অভিজাত পরিবারের সদস্য আলবার্টের বয়স ৩০। ব্যবসা ও উত্তরাধিকারসূত্রে পাওয়া তাঁর সম্পদের পরিমাণ ১০৬ কোটি মার্কিন ডলার।ব্রাজিলের বংশোদ্ভূত এদুয়োর্দো সেভারিন ফেসবুকের সহপ্রতিষ্ঠাতা। তাঁর বয়স ৩১ বছর। মোট সম্পদের পরিমাণ ৪০১ কোটি মার্কিন ডলার।মার্কিন প্রযুক্তি প্রতিষ্ঠান ইউবিকুইট নেটওয়ার্কসের প্রতিষ্ঠাতা ও প্রধান নির্বাহী কর্মকর্তা রবার্ট পেরার বয়স ৩৫। তাঁর সম্পদ ২০৭ কোটি মার্কিন ডলার।৩৭ বছর বয়সী জাপানের উদ্যোক্তা ইউশিকাজু তানাকা ‘গ্রি’ নামের একটি ইন্টারনেট ব্যবসা কোম্পানির প্রতিষ্ঠাতা। তাঁর সম্পদ ১০৬ কোটি মার্কিন ডলার।টুইটারের সহপ্রতিষ্ঠাতা ও চেয়ারম্যান জ্যাক দোরসির (৩৭) সম্পদের পরিমাণ ২ দশমিক ২০০ কোটি মার্কিন ডলার।ইউক্রেনে জন্ম নেওয়া ৩৮ বছর বয়সী মার্কিন ইন্টারনেট উদ্যোক্তা ও কম্পিউটার প্রকৌশলী জান কোউমের সম্পদ ৬০৮ কোটি ডলার। তিনি হোয়াটস অ্যাপের সহপ্রতিষ্ঠাতা ও সিইও।মার্কিন উদ্যোক্তা জোনাথন ওরিংগার (৩৯) ‘শাটারস্টক’ নামের ফটোগ্রাফি সংস্থার সিইও। তাঁর সম্পদ ১৩৫ কোটি মার্কিন ডলার।৩৭ বছর বয়সী মার্কিন বিনিয়োগকারী আলেজানদ্রো সান্তো ডোমিগো দাভিলার সম্পদ ১১১ কোটি মার্কিন ডলার।যুক্তরাষ্ট্র ও জার্মানির দ্বৈত নাগরিকত্ব থাকা নিকোলাস বার্গরুয়েন (৫২) একজন বিনিয়োগকারী। তাঁর সম্পদের পরিমাণ ২০০ কোটি মার্কিন ডলার।
