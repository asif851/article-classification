
দক্ষিণ আফ্রিকার কেপটাউনে অনুষ্ঠেয় নোবেল বিজয়ীদের বৈশ্বিক সম্মেলন বাতিল করা হয়েছে। শান্তিতে নোবেল বিজয়ী জোডি উইলিয়ামস ভারতের ধর্মশালা শহরে গতকাল সাংবাদিকদের এ খবর দেন। অন্য কোনো দেশে এই সম্মেলন অনুষ্ঠিত হবে। দক্ষিণ আফ্রিকা তিব্বতিদের আধ্যাত্মিক নেতা দালাই লামাকে ভিসা দিতে রাজি না হওয়ায় ছয়জন নোবেল বিজয়ীর পক্ষে এ ঘোষণা দেওয়া হয়। ১৩-১৫ অক্টোবর এই বৈঠক অনুষ্ঠিত হওয়ার কথা ছিল। তবে সম্মেলনের আয়োজক ইতালির রোমভিত্তিক নোবেল সামিট অর্গানাইজেশনের পক্ষ থেকে কোনো ঘোষণা এখন পর্যন্ত দেওয়া হয়নি। এএফপি
