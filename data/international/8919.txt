
সিরিয়ার উত্তরাঞ্চলে বিমান হামলায় আল-কায়েদা থেকে বেরিয়ে আসা বিদ্রোহী গোষ্ঠী ফাতেহ আল-শাম ফ্রন্টের (আগে আল-নুসরা ফ্রন্ট নামে পরিচিত) ৪০ জিহাদি নিহত হয়েছেন।
গতকাল বৃহস্পতিবার রাতে একটি শিবিরে ওই হামলা হয়।
এএফপির খবরে জানা যায়, সিরিয়ার মানবাধিকার পর্যবেক্ষণকারী সংস্থা বলছে, আলেপ্পো প্রদেশের পশ্চিমাঞ্চলে ওই হামলার দায় কেউ স্বীকার করেনি। সাম্প্রতিক কয়েক সপ্তাহে ফাতেহ আল শাম জিহাদিদের ঘাঁটিতে মার্কিন নেতৃত্বাধীন জোট বাহিনী এবং সিরীয় সেনা ও তাদের মিত্র রাশিয়া একাধিক হামলা চালিয়েছে।
ব্রিটিশভিত্তিক পর্যবেক্ষণকারী সংস্থা বলছে, যুদ্ধবিমানগুলো রুশ বা জোট বাহিনীর হতে পারে।
