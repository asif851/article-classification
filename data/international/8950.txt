
কুনার সিং পাতিলের বয়স পাঁচ বছর। এই ছোট্ট শিশুটি ঘাতক ক্যানসারে আক্রান্ত। কুনারের ইচ্ছা সে বড় হয়ে পুলিশ অফিসার হবে। কিন্তু যে রোগে সে আক্রান্ত তাতে ভবিষ্যতে কি হয়, কে জানে। তার ইচ্ছা পূরণ হয়েছে। সে মুম্বাইয়ের একটি থানায় পুলিশ অফিসার হিসেবে প্রতীকী দায়িত্ব পালন করেছেন।এনডিটিভির খবরে বলা হয়েছে, কুনার সিং পাতিল ক্যানসারে আক্রান্ত। কিন্তু এই রোগের কারণে ভবিষ্যতে হয়তো তার পুলিশ হওয়া হবে না। তবে তার সেই ইচ্ছা পূরণ হয়েছে। ক্যানসার আক্রান্ত রোগীদের ইচ্ছা পূরণে কাজ করা বেসরকারি একটি প্রতিষ্ঠান কুনারের ইচ্ছা পূরণে সহায়তা করেছে। ওই সংস্থাটি মুম্বাই পুলিশকে কুনারের মনের ইচ্ছার কথা জানিয়েছে। এরপরই একদিন পুলিশের পোশাক পরিয়ে কুনারকে মুম্বাইয়ের ভোয়াদা থানায় নিয়ে যাওয়া হয়। থানায় অফিসারের চেয়ারে কুনারকে বসানো হয়। এক ঘণ্টা দায়িত্ব পালন করে পাঁচ বছর বয়সী এই ছোট্ট শিশুটি।খবরে বলা হয়েছে, থানায় যাওয়ার পর পুলিশ কুনারকে একটি খেলনা পিস্তল উপহার দেয়। ওই পিস্তল পেয়ে মহাখুশি কুনার সিং। এরপর থানায় পুলিশের পোশাক চেয়ারে বসে এক ঘণ্টা দায়িত্ব পালন করে সে। কুনারের ওই হাসিমুখ দেখার ব্যবস্থা করায় মুম্বাই পুলিশ এবং ওই বেসরকারি সংস্থা ধন্যবাদ পেতেই পারে। 
