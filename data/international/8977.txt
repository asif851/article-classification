
স্যালমোনেলা নামের এক ধরনের ব্যাকটেরিয়ার উপস্থিতির প্রমাণ পাওয়ায় এ বছরের শুরুতে বাংলাদেশ থেকে পান আমদানির ওপর সাময়িক নিষেধাজ্ঞা জারি করে ইউরোপীয় ইউনিয়ন (ইইউ)। নিষেধাজ্ঞা চলতি বছরের জুলাই পর্যন্ত বলবত্ থাকবে।একই অভিযোগে এবার ভারত থেকে পান আমদানি নিষিদ্ধ করতে পারে ইইউ। এর আগে ফলবাহিত সংক্রমণের ভয়ে ভারতের বিখ্যাত আলফানসো আম আমদানি নিষিদ্ধ আঞ্চলিক এই সংস্থাটি।আজ শনিবার এনডিটিভির খবরে বলা হয়, ইইউর র্যাপিড অ্যালার্ট সিস্টেম ফর ফুড অ্যান্ড ফিড (আরএএসএফএফ) তাদের বার্ষিক প্রতিবেদনে সতর্ক করে বলেছে, ২০১১ সাল থেকে এ পর্যন্ত ভারত ও থাইল্যান্ড থেকে আমদানি করা পান পাতায় বেশ কয়েকবারই স্যালমোনেলা নামের এক ধরনের ব্যাকটেরিয়ার উপস্থিতির প্রমাণ মিলছে।স্যালমোনেলা ব্যাকটেরিয়া সংক্রমিত পান খেলে মারাত্মক ডায়রিয়া ও বমির আশঙ্কা থাকে।আরএএসএফএফের প্রতিবেদনে বলা হয়েছে, পান পাতায় স্যালমোনেলার উপস্থিতির বিষয়টি যুক্তরাজ্যের পক্ষ থেকে অনেকবার উল্লেখ করা হয়েছে। এ কারণে সুরক্ষা নিশ্চিত করতে বাংলাদেশ থেকে পান আমদানি সাময়িকভাবে স্থগিত করা হয়। একই সঙ্গে ভারত ও থাইল্যান্ড থেকেও পান আমদানির বিষয়টি আরও গুরুত্বের সঙ্গে যাচাই করে দেখা হবে।
