
‘দস্যু রানী’ থেকে রাজনীতিক হওয়া ফুলন দেবীর হত্যাকাণ্ডে জড়িত থাকার অভিযোগে মামলার প্রধান অভিযুক্ত শের সিং রানাকে খুনের দায়ে দোষী সাব্যস্ত করেছে ভারতের একটি আদালত। গতকাল শুক্রবার এই মামলায় অভিযুক্ত বাকি ১০ জনকে খালাস দেন দিল্লির দায়রা জজের আদালত। দিল্লির অশোকা রোডের বাসভবনের সামনে ২০০১ সালের ২৫ জুলাই তখনকার সাংসদ ফুলন দেবী তিন মুখোশধারীর গুলিতে নিহত হন। আশির দশকে উত্তর প্রদেশ ও মধ্যপ্রদেশের সীমান্তবর্তী বুন্দেলখন্ডে একটি দস্যুদলের নেতৃত্ব দিয়ে ব্যাপক পরিচিতি পেয়েছিলেন ফুলন। ইন্ডিয়ান এক্সপ্রেস
