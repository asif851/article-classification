
জাপানের পার্লামেন্ট দেশটিতে ভোট দেওয়ার বয়স বর্তমানের ২০ বছর থেকে কমিয়ে ১৮ বছর করবে বলে প্রত্যাশা করা হচ্ছে। গত সাত দশকের মধ্যে এ ক্ষেত্রে এটাই হবে প্রথম পরিবর্তন। গতকাল শনিবার বহুল প্রচারিত সংবাদপত্র আশাহি শিম্বুন-এর এক প্রতিবেদনে এই কথা বলা হয়েছে। এতে বলা হয়, ক্ষমতাসীন ও বিরোধী ছয়টি দল এ-সংক্রান্ত একটি বিল চলতি মাসের শেষের দিকে আইনসভা ডায়েটে তোলার ব্যাপারে একমত হয়েছে। আগামী মে মাসের প্রথম দিকে এটি অনুমোদন পেতে পারে। বিলটি পাস হলে নতুন ২৪ লাখ নাগরিক ভোট দেওয়ার যোগ্যতা পাবেন।এএফপি
