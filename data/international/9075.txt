
ভারতের পশ্চিমবঙ্গ রাজ্যে সুন্দরবন নামে একটি নতুন জেলা হচ্ছে। আগামী বছর অর্থাৎ ২০১৬ সালে জেলা হিসেবে আত্মপ্রকাশ করবে সুন্দরবন।
আজ শুক্রবার পশ্চিমবঙ্গের উত্তর ২৪ পরগনা জেলার সন্দেশখালীতে এক জনসভায় এ ঘোষণা দেন রাজ্যের মুখ্যমন্ত্রী মমতা বন্দ্যোপাধ্যায়।এনডিটিভির খবরে বলা হয়েছে, মমতা বন্দ্যোপাধ্যায় বলেন, এই এলাকাটি নদীবেষ্টিত ও ওখানকার মানুষের বেশ কিছু সমস্যা রয়েছে বলেই এই সিদ্ধান্ত নেওয়া হলো। পরের বছরের দুর্গাপূজার সময় জেলা হিসেবে আত্মপ্রকাশ করবে সুন্দরবন।বাংলাদেশ ও ভারত নিয়েই বিশ্বের বৃহত্তম ম্যানগ্রোভ বন সুন্দরবনের অবস্থান। ভারতীয় অংশে ৪ হাজার ১১০ বর্গকিলোমিটার পড়েছে। এর মধ্যে ১ হাজার ৭ শ বর্গকিলোমিটার এলাকা পড়েছে ২৪ পরগণা জেলার ভেতর।
