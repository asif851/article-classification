
যুক্তরাষ্ট্রের নিউইয়র্কের গুগেনহাইম জাদুঘরে সোনায় গড়া একটি শৌচাগার স্থাপন করা হয়েছে। শৌচাগারটি দর্শনার্থীদের ব্যবহারের জন্য উন্মুক্ত করা হয়েছে। বার্তা সংস্থা এএফপির প্রতিবেদনে এই তথ্য জানানো হয়।জাদুঘরের একটি গণস্নানাগারে শৌচাগারটি স্থাপন করা হয়েছে। আজ শুক্রবার থেকে এই শৌচাগারের ব্যবহার শুরু হয়েছে।জাদুঘরে আসা নারী ও পুরুষ দর্শনার্থী উভয়ই এই শৌচাগার ব্যবহার করতে পারেন। তবে শৌচাগারটি ব্যবহার করার জন্য দর্শনার্থীদের কড়ি গুনতে হবে। বিবিসি অনলাইনের প্রতিবেদনে জানানো হয়, ১৮ ক্যারেটের খাঁটি সোনা দিয়ে শৌচাগারটি তৈরি করা হয়েছে। এটি ব্যবহার করতে খরচ পড়বে এক পেনি। শৌচাগারটির নাম ‘আমেরিকা’। এটি তৈরি করেছেন ইতালির শিল্পী মরিজিও ক্যাতেলান।মিলানভিত্তিক এই শিল্পীর ভাষ্য, অর্থনৈতিক অসমতার ধারণা থেকে শিল্পকর্মটি তৈরি করেছেন তিনি।
