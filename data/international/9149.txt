
তিন দিনের মাথায় আবার গুলি করে হত্যার ঘটনা ঘটল দক্ষিণ কোরিয়ায়। গতকাল শুক্রবার হাওয়াসিয়ং শহরের একটি ফ্ল্যাটবাড়িতে ৭৫ বছর বয়সী বন্দুকধারী তাঁর বড় ভাই ও ভাইয়ের স্ত্রীকে গুলি করে হত্যার পর আত্মহত্যা করেছেন। খবর পেয়ে তাঁদের সাহায্যে এগিয়ে আসা এক পুলিশ সদস্যও এ সময় গুলিতে নিহত হন। গত মঙ্গলবারই দক্ষিণ সিউলে একই ধরনের ঘটনায় তিনজন নিহত হন। দক্ষিণ কোরিয়ায় গুলি করে হত্যার ঘটনা খুবই কম ঘটে। গতকালের ঘটনার পর দেশটির সরকার অস্ত্র আইন আরও কড়াকড়ি করার উদ্যোগের কথা বলেছে। এএফপি
