
থাইল্যান্ডের রাজধানী ব্যাংককে হিন্দু মন্দিরে বোমা হামলার ঘটনায় প্রধান সন্দেহভাজন চীনের সংখ্যালঘু উইঘুর যুবক বিলাল মোহাম্মদ অভিযোগ করেছেন, তিনি আইনশৃঙ্খলা রক্ষাকারী বাহিনীর হেফাজতে নির্যাতন ও হেনস্তার শিকার হয়েছেন। শুনানির জন্য গতকাল মঙ্গলবার আদালতে নিয়ে যাওয়ার সময় বিলাল চিৎকার করে বলতে থাকেন, ‘আমি মানুষ, আমি মানুষ।’ তাঁকে শিকল পরা অবস্থায় ব্যাংককের আদালতে হাজির করা হয়। এ সময় বিমর্ষ বিলাল আদালতে উপস্থিত সাংবাদিকদের কাছে নির্যাতনের অভিযোগ তুলে ধরেন। পরে তিনি আদালতে দোভাষীর মাধ্যমে বলেন, পুলিশ সদস্যরা তাঁকে মারধর করেছে এবং হালাল খাবার থেকে বঞ্চিত করেছে।এএফপি
