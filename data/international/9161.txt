
রাশিয়ার রাশিয়ার সেন্ট পিটার্সবার্গে মেট্রো রেলওয়ে স্টেশনে এক বিস্ফোরণে ১০ জন নিহত হয়েছেন। এ ঘটনায় আহত হয়েছেন প্রায় ২০ জন।
রাশিয়ার দ্য তাস এবং ইন্টারফ্যাক্সের বরাত দিয়ে বিবিসি ও রয়টার্সের খবরে বলা হয়, সেন্ট পিটার্সবার্গে সেন্নায়া প্লোসচাদ রেলওয়ে স্টেশনে এ বিস্ফোরণ ঘটে। এতে ১০ জন নিহত হয়েছেন। বিস্ফোরণে পরপরই ঘটনাস্থলে নিরাপত্তাকর্মীরা পৌঁছে গেছেন। আহত ব্যক্তিদের অ্যাম্বুলেন্সে করে হাসপাতালে নেওয়া হয়েছে। ঘটনাস্থলে আটটি অ্যাম্বুলেন্স রাখা হয়েছে। বিস্ফোরণের ঘটনার পর আশপাশের তিনটি মেট্রো রেলওয়ে স্টেশন বন্ধ ঘোষণা করা হয়েছে।
বিস্ফোরণের ঘটনার মুহূর্তে বেলারুশের এক নেতার সঙ্গে সেন্ট পিটার্সবার্গে বৈঠক করেছেন রাশিয়ার প্রেসিডেন্ট ভ্লাদিমির পুতিন। তিনি বলেন, সন্ত্রাসবাদী হামলাসহ এ বিস্ফোরণের সব কারণ খতিয়ে দেখা হবে।
এর আগে ২০১০ সালে মস্কোর মেট্রোরেলে দুই নারীর আত্মঘাতী বোমা হামলায় ৩৮ জন নিহত হয়েছিলেন।
