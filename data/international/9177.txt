
পাকিস্তান পিপলস পার্টির (পিপিপি) চেয়ারম্যান বিলওয়াল ভুট্টো জারদারি বলেছেন, তিনি কাশ্মীরের সম্পূর্ণ অংশকে ‘ভারতের দখলমুক্ত’ করবেন। শুক্রবার দলের এক কর্মসূচিতে কর্মী-সমর্থকদের উদ্দেশে দেওয়া বক্তব্যে এ ঘোষণা দেন তিনি। খবর এনডিটিভির।পাকিস্তানের সাবেক প্রধানমন্ত্রী প্রয়াত বেনজির ভুট্টোর ছেলে বিলওয়াল পাঞ্জাবের মুলতানে দেওয়া ওই ভাষণে বলেন, ‘আমি কাশ্মীর ফিরিয়ে আনব, সম্পূর্ণ অংশ। সেখানকার এক ইঞ্চিও ছাড়ব না। কারণ, অন্যান্য প্রদেশের মতো কাশ্মীরও পাকিস্তানের অংশ।’২০ বছর বয়সী বিলওয়ালের ওই বক্তব্যের সময় তাঁর পাশে ছিলেন সাবেক প্রধানমন্ত্রী ইউসুফ রাজা গিলানি ও রাজা পারভেজ আশরাফ।২০১৮ সালে অনুষ্ঠিতব্য আগামী পার্লামেন্ট নির্বাচনে পিপিপির পক্ষ থেকে প্রার্থী হওয়ার পরিকল্পনার কথা জানিয়েছেন বিলওয়াল।
