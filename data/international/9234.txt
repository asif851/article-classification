
পাকিস্তান তেহরিক-ই-ইনসাফের (পিটিআই) প্রধান ইমরান খান বলেছেন, গত মে মাসে অনুষ্ঠিত সাধারণ নির্বাচনের ‘কারচুপি’ নিয়ে তাঁর দল আগামী বুধবার একটি শ্বেতপত্র প্রকাশ করবে।গত শনিবার পিটিআইয়ের এক নেতার বাসায় সংবাদ সম্মেলনে ইমরান খান এ ঘোষণা দেন। পিটিআইয়ের প্রধান বলেন, ‘ব্যাপক কারচুপির মাধ্যমে গত ১১ মে অনুষ্ঠিত নির্বাচনের ফল কীভাবে চুরি করা হয়েছে, তার বিস্তারিত ও তথ্যভিত্তিক শ্বেতপত্র আমাদের দল তৈরি করেছে। বুধবার তা প্রকাশ করা হবে।’এ ছাড়া ২২ আগস্ট অনুষ্ঠেয় ৪২টি আসনের উপনির্বাচনে ভোটকেন্দ্র-গুলোর বাইরে ও ভেতরে সেনা মোতায়েনেরও দাবি জানিয়েছেন ইমরান খান।সংবাদ সম্মেলনটি হট্টগোলের মধ্য দিয়ে শেষ হয়। ডন।:n:থাইল্যান্ডে প্রায় ১০ লাখ ইয়াবা বড়ি আটক:h:থাইল্যান্ডের পুলিশ প্রায় নয় লাখ ৮০ হাজার পিস অবৈধ মেথাঅ্যামফেটামিন বড়ি আটক করেছে। প্রায় ৬০ লাখ ডলার দামের ‘ইয়াবা’ নামে পরিচিত এ বড়ি দেশের উত্তরাঞ্চল থেকে সম্ভবত রাজধানী ব্যাংককে নেওয়া হচ্ছিল।গোপন সূত্রে খবর পেয়ে পুলিশ ও স্থানীয় সামরিক কর্মকর্তারা চিয়াং রাই প্রদেশে সড়কে প্রতিবন্ধকতা তৈরি করে মাদকবাহী ট্রাকটি আটকান। প্যাকেটে ভরা ইয়াবা বড়িগুলো এর ছাদে লুকানো ছিল।প্রাদেশিক পুলিশের ওপর প্রধান ভিরাট সুমানাফান বলেন, ‘এটা একটা বিরাট চালান, আরেকটি বড় চালান। এতে প্রায় ১০ লাখ বড়ি ছিল।’ তিনি বলেন, রাজধানী ব্যাংককে একেকটি বড়ির দাম হবে ২০০ বাথ বা ছয় ডলার।মাদক পাচারে জড়িত সন্দেহে তিনজন পুরুষ ও একজন নারীকে গ্রেপ্তার করা হয়েছে। তারা সবাই চিয়াং মাই প্রদেশের বাসিন্দা। এ প্রদেশটি কুখ্যাত স্বর্ণ ত্রিভুজের (গোল্ডেন ট্রায়াঙ্গল) অংশ। তিন প্রতিবেশী থাইল্যান্ড, মিয়ানমার ও লাওসের প্রত্যন্ত অঞ্চলগুলোর মিলনস্থল স্বর্ণ ত্রিভুজ হিসেবে পরিচিত। এটি বহু দিন ধরে মাদক পাচারের কেন্দ্র হিসেবে পরিচিত। দীর্ঘদিনের আফিম ব্যবসার পাশাপাশি সাম্প্রতিক সময়ে এতে যোগ হয়েছে ইয়াবা বড়ি। জাতিসংঘের হিসাবে এ অঞ্চলে প্রতিবছর ১৪০ কোটি ইয়াবা বড়ি উৎপাদিত হয়। এর বেশির ভাগ তৈরি হয় মিয়ানমারের শান রাজ্যের জঙ্গলে গোপন ভ্রাম্যমাণ কারখানায়। এএফপি।
