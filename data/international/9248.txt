
ডোনাল্ড ট্রাম্প তাঁর ছাত্রজীবন থেকে ব্যবসায়ী জীবনে নারীদের সঙ্গে যে আচরণ করে এসেছেন, সেটাকে ‘প্রশ্নবিদ্ধ’ বলে মন্তব্য করেছে নিউইয়র্ক টাইমস। পত্রিকাটির এক প্রতিবেদনে বলা হয়েছে, একান্তে নারীদের সঙ্গে আচরণের ক্ষেত্রে ট্রাম্প সীমা অতিক্রম করতেন এবং নারীকে ‘সম্ভোগের বস্তু’ হিসেবে মনে করতেন।ডোনাল্ড ট্রাম্পের প্রতিষ্ঠানে বা তাঁর সঙ্গে কাজ করেছেন, এমন অর্ধশতাধিক নারীর সাক্ষাৎকারের ভিত্তিতে ওই প্রতিবেদন তৈরি করে নিউইয়র্ক টাইমস। গত শনিবার প্রকাশিত প্রতিবেদনটির শিরোনাম ছিল ‘নারীদের সঙ্গে একান্তে সীমা অতিক্রম করতেন ট্রাম্প’।সাক্ষাৎকারদাতা নারী-দের অন্যতম একজন হলেন ট্রাম্পের ম্যানহাটনের নির্মাণ ব্যবসার প্রধান দপ্তরের দেখভালকারী বারবারা রেস। তিনি বলেন, ট্রাম্প সভা চলাকালে মাঝেমধ্যেই নারীর শরীর নিয়ে তাঁকে প্রায়ই ‘মৌচাক’ বলে ডাকতেন, তা বলতেও দ্বিধা করেননি তিনি। ১৯৯০ সালে নিউইয়র্কের ডেপুটি মেয়র থাকা বারবারা ফাইল তখনকার কথা স্মরণ করে বলেন, তাঁর সিটি হল অফিসে ডোনাল্ড ট্রাম্প নিজ ব্যস্ততা দেখিয়ে ওই রাতে এক মডেলের সঙ্গে ‘গ্রেট ডেট’ থাকার কথা বলেছিলেন তাঁকে। এমনকি নিউইয়র্কের মিলিটারি স্টাইলের বোর্ডিং স্কুলেও মেয়েদের সঙ্গে ডেট করতে যেতেন বলে ‘লেডিস ম্যান’ খেতাব পেয়েছিলেন এই রিপাবলিকান প্রার্থী।
