
দুর্নীতির দায়ে এল সালভাদরের সাবেক প্রেসিডেন্ট ফ্রান্সিসকো ফ্লোরেসকে গত শুক্রবার কারাগারে পাঠানো হয়েছে। দুর্নীতি মামলার শুনানির সময় ফ্লোরেসকে বাড়িতেই বন্দী রাখার বিষয়ে ৫ সেপ্টেম্বর একটি আদালতের দেওয়া রুলিং গত বৃহস্পতিবার উচ্চতর আদালত বাতিল করে তাঁকে কারাগারে পাঠানোর নির্দেশ দেন। ফ্লোরেস ১৯৯৯ থেকে ২০০৪ সাল পর্যন্ত প্রেসিডেন্ট ছিলেন। এ সময় তিনি ক্ষমতার অপব্যবহার ও তাইওয়ানের দেওয়া দেড় কোটি ডলারের বেশি অনুদান আত্মসাৎ করেন বলে অভিযোগ রয়েছে। তবে ফ্লোরেস দাবি করে আসছেন, তিনি রাজনৈতিক প্রতিহিংসার শিকার।এনডিটিভি
