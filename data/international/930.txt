
মার্কিন প্রেসিডেন্ট বারাক ওবামা গতকাল বৃহস্পতিবার তাঁর আদিপুরুষের দেশ কেনিয়ার পথে রওনা হয়েছেন। যাত্রাপথে তিনি ইথিওপিয়ার রাজধানী আদ্দিস আবাবায় থামবেন। সেখানে আফ্রিকান ইউনিয়নের (এইউ) সদর দপ্তর পরিদর্শন করবেন তিনি।আজ শুক্রবার এএফপির খবরে জানানো হয়, বাবার জন্মভূমি কেনিয়ায় ওবামার এ সফরকে যুগান্তকারী ঘটনা হিসেবে দেখা হচ্ছে। ওবামাই প্রথম মার্কিন প্রেসিডেন্ট, যিনি ক্ষমতাসীন থাকা অবস্থায় ইথিওপিয়া ও এইউর সদর দপ্তর পরিদর্শন করবেন।ওবামাই হতে যাচ্ছেন প্রথম মার্কিন প্রেসিডেন্ট, যিনি ওই অঞ্চলের নিরাপত্তার ওপর জোর দিচ্ছেন। আফ্রিকার বাণিজ্য, গণতন্ত্র, দারিদ্র্য ও মানবাধিকার নিয়েও তিনি ভাষণ দেবেন বলে আশা করা যাচ্ছে।
