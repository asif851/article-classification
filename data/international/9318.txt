
ইয়েমেনে জাপানের দূতাবাস সাময়িকভাবে বন্ধ করে দেওয়া হয়েছে। গতকাল সোমবার জাপানের পররাষ্ট্র মন্ত্রণালয় থেকে এ কথা বলা হয়েছে। ইয়েমেনে হুতি বিদ্রোহীদের ক্ষমতা নেওয়ার পর নিরাপত্তার ভয়ে জাপানের দূতাবাস বন্ধ করার ঘটনাটি ইয়েমেন থেকে বিদেশি কূটনীতিকদের প্রস্থানের সাম্প্রতিকতম ঘটনা। জাপানের পররাষ্ট্র মন্ত্রণালয় থেকে বলা হয়েছে, খারাপ নিরাপত্তা পরিস্থিতির কারণে সানায় দূতাবাসের কার্যক্রম রোববার থেকে বন্ধ করে দেওয়া হয়েছে। ওই দূতাবাসের কর্মকর্তা-কর্মচারীদের কাতারের জাপানি দূতাবাসে সরিয়ে নেওয়া হয়েছে।
এএফপি
