
ভারতনিয়ন্ত্রিত কাশ্মীরের গ্রীষ্মকালীন রাজধানী শ্রীনগরের উপকণ্ঠে পামপোর এলাকার একটি সরকারি স্থাপনা জঙ্গিদের কাছ থেকে মুক্ত করা হয়েছে। ভবন দখল করে রাখা তিন জঙ্গিকে গতকাল সোমবার হত্যা করে তিন দিন ধরে চলা নাটকের অবসান ঘটানো হয়। এর আগে জঙ্গিদের গুলিতে সেনাবাহিনীর দুই ক্যাপ্টেনসহ ছয়জন মারা যান। সব মিলিয়ে এ ঘটনায় নিহতের সংখ্যা নয়জন। খবর রয়টার্স ও এনডিটিভির।স্থাপনা অবরুদ্ধের পরিসমাপ্তি ঘটে গতকাল সন্ধ্যায়। এর আগে সেটি ঘিরে রাখা ভারতীয় নিরাপত্তা বাহিনীর সদস্যদের সঙ্গে ৪৮ ঘণ্টা জঙ্গিদের থেমে থেমে গোলাগুলি চলে।পুলিশ জানায়, স্থাপনাটি অবরুদ্ধ করে রাখা তিন জঙ্গির সবাইকে টানা দুই দিনের অভিযানে হত্যা করতে সক্ষম হয় নিরাপত্তা বাহিনী। তবে গোলাগুলিতে তাদেরও তিন প্যারা কমান্ডো প্রাণ হারান। নিহত হন আরও তিনজন। প্যারা কমান্ডোদের মধ্যে দুজন সেনাবাহিনীর ক্যাপ্টেন রয়েছেন।স্থাপনার তিনটি ভবনে থাকা জঙ্গিদের ধরতে গতকাল সকাল থেকেই নিরাপত্তা বাহিনী অভিযান জোরদার করে। ভবনগুলো প্রশিক্ষণ ইনস্টিটিউট হিসেবে ব্যবহৃত হচ্ছিল। এক প্রত্যক্ষদর্শী জানান, শ্রীনগর শহরের কাছের এই ভবনগুলো থেকে প্রচণ্ড গুলি ও বোমাবর্ষণের আওয়াজ শোনা গেছে।স্থাপনাটি ঘিরে থাকা ভারতীয় সেনাবাহিনী ও পুলিশ কর্মকর্তারা বলেন, বিভিন্ন ভবনের ভেতর তিন থেকে চারজন জঙ্গি ছিলেন বলে প্রাথমিকভাবে তাঁরা ধারণা করছিলেন। তাঁদের হাতে মেশিনগান ও গ্রেনেড ছিল বলেও মনে করছিলেন তাঁরা। পরে অবশ্য তাঁদের সংখ্যা তিনজন বলে নিশ্চিত হওয়া যায়। ন বাকি দুজন।গত শনিবার জঙ্গিরা প্রথমে পুলিশের একটি বহরে হামলা চালায়। এরপর ওই প্রশিক্ষণ ইনস্টিটিউটে ঢুকে পড়ে।
