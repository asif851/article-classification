
সম্প্রতি ভারত সফরে এসেছিলেন কানাডার প্রধানমন্ত্রী জাস্টিন ট্রুডো। সঙ্গে ছিলেন স্ত্রী সোফি গ্রেগরি, মেয়ে এলা গ্রেস এবং দুই ছেলে হ্যাড্রিয়েন ও জেভিয়ার। সফরের পুরো সময়টা তিনি বেশ উপভোগ করেছেন। স্বর্ণমন্দিরে রুটি বানানো থেকে শুরু করে, তাজমহল পরিদর্শন, মহাত্মা গান্ধীর সমাধি, বলিউডের নায়ক–নায়িকাদের সঙ্গে দেখা করা, প্রধানমন্ত্রী ও রাষ্ট্রপতির সঙ্গে সাক্ষাৎ, বিভিন্ন গুরুত্বপূর্ণ বৈঠকে যোগদান, ক্রিকেট খেলা, হকি খেলায় অংশ নেওয়া—কত কিছুই না করেছেন তিনি। এ সফর শেষ হলেও ফেসবুক, টুইটারসহ বিভিন্ন সামাজিক যোগাযোগমাধ্যমে এখনো আলোচনা চলছে ট্রুডোর সফর নিয়ে। তবে এর কারণ ট্রুডো নয়, তাঁর ছোট ছেলে হ্যাড্রিয়েন। তাঁর শিশুসুলভ দুষ্টুমি নজর কেড়েছে সবার।










