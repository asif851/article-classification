
জাতিসংঘের শিশু তহবিল (ইউনিসেফ) জানিয়েছে, বিশ্বে প্রতি পাঁচ মিনিটে সহিংসতায় একটি করে শিশু নিহত হচ্ছে। বিশ্বজুড়ে সহিংসতায় প্রতিদিন ৩৫৪টি শিশুর মৃত্যু হয় বলে সংস্থার এক প্রতিবেদনে বলা হয়েছে। খবর বিবিসি ও রয়টার্সের।প্রতিবেদনে বলা হয়েছে, সহিংসতায় নিহত শিশুদের মধ্যে ৭৫ ভাগই মারা যায় এমন সব দেশে যেখানে যুদ্ধ চলছে না।ইউনিসেফের যুক্তরাজ্য শাখা বলছে, ‘শিশুরা বিপদে’ এই প্রচারণার অংশ হিসেবে ‘চিল্ড্রেন ইন ডেঞ্জার: অ্যাক্ট টু এন্ডভায়োলেন্স এগেইনস্ট চিল্ড্রেন’ শীর্ষক প্রতিবেদনটি প্রকাশ করে সংস্থাটি।প্রতিবেদনে বলা হয়, যদি সরকারগুলো কার্যকর ব্যবস্থা না নেয় তবে আগামী বছর প্রতিদিন ৩৪৫ শিশুর মৃত্যু হবে। দরিদ্র শিশুরাই সহিংসতার শিকার হয় বেশি। যুক্তরাজ্যের এক কিশোরের চেয়ে দক্ষিণ আমেরিকার এক শিশুর মৃত্যুঝুঁকি ৭০ গুণ বেশি।ইউনিসেফের শিশু সুরক্ষাবিষয়ক বৈশ্বিক প্রধান সুসান বিসেল বলেন, ‘বিশ্বে দৈনন্দিন জীবনে শিশুরা চরম সহিংসতার শিকার হয়। সহিংসতায় শিশুদের মানসিক ও শারীরিক স্বাস্থ্যের স্থায়ী ক্ষতি হয়।’
