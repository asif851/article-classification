
সদ্যনির্বাচিত মার্কিন প্রেসিডেন্ট ডোনাল্ড ট্রাম্প হোয়াইট হাউসে গেলে তাঁর জন্য বরাদ্দ চার লাখ ডলার নিতে অস্বীকার করে বলেছেন, তিনি নেবেন মাত্র এক ডলার। বার্ষিক এই বরাদ্দের পাশাপাশি ২০০১ সাল থেকে মার্কিন প্রেসিডেন্টরা ভ্রমণের জন্য করমুক্ত এক লাখ ডলার এবং বিনোদন বাবদ ১৯ হাজার ডলার পান। এ ছাড়া অন্যান্য সুযোগ-সুবিধা তো রয়েছেই। 
ট্রাম্পের ওই ঘোষণার পরই বিশ্বের বিভিন্ন দেশের সরকার ও রাষ্ট্রপ্রধানেরা কে কত বেতন পান, সেটি নিয়ে ইকোনমিক টাইমস একটি প্রতিবেদন প্রকাশ করেছে। সেখানে বর্তমান মার্কিন প্রেসিডেন্ট বারাক ওবামা, রাশিয়ার প্রেসিডেন্ট ভ্লাদিমির পুতিন, ফ্রান্সের প্রেসিডেন্ট ফ্রাঁসোয়া ওলাঁদ, জার্মানির চ্যান্সেলর আঙ্গেলা ম্যার্কেল, চীনের প্রেসিডেন্ট সি চিন পিং এবং যুক্তরাজ্যের প্রধানমন্ত্রী থেরেসা মেসহ কয়েকটি দেশের প্রধানমন্ত্রী ও রাষ্ট্রপতি কে কত বেতন-ভাতা পান, তার হিসাব তুলে ধরা হয়েছে।
বার্ষিক বেতন-ভাতা ছাড়াও সারা বিশ্বের রাষ্ট্রপতি ও প্রধানমন্ত্রীরা করমুক্ত নানা সুযোগ-সুবিধা ভোগ করে থাকেন।
১. বারাক ওবামাআগামী বছর ২০ জানুয়ারি হোয়াইট হাউস ছেড়ে যাওয়া বারাক ওবামার বার্ষিক বেতন আগেই জানা গেছে। তিনি বার্ষিক বেতন পান চার লাখ ডলার।
২. জাস্টিন ট্রুডোবারাক ওবামার চেয়ে ১ লাখ ৪০ হাজার ডলার কম বেতন পান কানাডার প্রধানমন্ত্রী জাস্টিন ট্রুডো। বারাক ওবামার পরই বেতন-ভাতা পাওয়ার ক্ষেত্রে তাঁর অবস্থান দ্বিতীয় স্থানে। জাস্টিন ট্রুডো বছরে পান ২ লাখ ৬০ হাজার ডলার। ৩. আঙ্গেলা ম্যার্কেলগত বছরের টাইমের বর্ষসেরা ব্যক্তিত্ব জার্মানির চ্যান্সেলর আঙ্গেলা ম্যার্কেল বছরে বেতন হিসেবে পান ২ লাখ ৩৪ হাজার ৪০০ ডলার।
৪. জ্যাকব জুমা দক্ষিণ আফ্রিকার প্রেসিডেন্ট জ্যাকব জুমার বেতন ২ লাখ ২৩ হাজার ডলার। তিনি রাশিয়ার প্রেসিডেন্ট এবং জাপান ও যুক্তরাজ্যের প্রধানমন্ত্রীর চেয়ে বেশি বেতন পান।
৫.শিনজো আবেজাপানের প্রধানমন্ত্রী শিনজো আবে ২ লাখ ৩ হাজার মার্কিন ডলার বেতন পান।
৬.রিসেপ তাইয়েপ এরদোয়ান১ লাখ ৯৭ হাজার ডলার বেতন পান তুরস্কের প্রেসিডেন্ট রিসেপ তাইয়েপ এরদোয়ান।
৭. ফ্রাঁসোয়া ওলাঁদতুরস্কের প্রেসিডেন্ট রিসেপ তাইয়েপ এরদোয়ানের চেয়ে ফ্রান্সের প্রেসিডেন্ট ফ্রাঁসোয়া ওলাঁদ বেতন কম পান। তিনি বছরে ১ লাখ ৯৪ হাজার ডলার বেতন পান।
৮. থেরেসা মে যুক্তরাজ্যের প্রধানমন্ত্রী থেরেসা মে বছরে বেতন পান ১ লাখ ৭৮ হাজার ২৫০ ডলার।
৯. ভ্লাদিমির পুতিনসরকার ও রাষ্ট্রপ্রধানদের মধ্যে বেতন পাওয়ার ক্ষেত্রে অন্য অনেকের চেয়েই পিছিয়েই আছেন বিশ্বের অন্যতম ক্ষমতাধর দেশ রাশিয়ার প্রেসিডেন্ট ভ্লাদিমির পুতিন। তিনি বছরে বেতন পান ১ লাখ ৩৬ হাজার ডলার।
১০. ম্যাতিও রেঞ্জিবছরে ১ লাখ ২৪ হাজার ৬০০ মার্কিন ডলার বেতন পান ইতালির প্রধানমন্ত্রী ম্যাতিও রেঞ্জি।
১১. নরেন্দ্র মোদিকালোটাকার দৌরাত্ম্য ঠেকাতে ৫০০ ও ১০০০ রুপির নোট বাতিল করা ভারতের প্রধানমন্ত্রী নরেন্দ্র মোদি বছরে ৩০ হাজার ৩০০ মার্কিন ডলার বেতন পান।
১২. সি চিন পিংবিশ্বের দ্বিতীয় বৃহত্তম অর্থনীতির দেশ চীনের প্রেসিডেন্ট সি চিন পিংয়ের বেতন বিশ্বের অনেক ছোট অর্থনীতির দেশের সরকার ও রাষ্ট্রপ্রধানের চেয়েও কম। তিনি বছরে বেতন পান ২২ হাজার ডলার।
