
‘ভার্জিন’ গ্রুপের প্রধান রিচার্ড ব্র্যানসন যুক্তরাজ্য ও যুক্তরাষ্ট্রে তাঁর ১৭০ জন কর্মকর্তা-কর্মচারীকে তাঁদের যখন ইচ্ছা এবং যত সময় ইচ্ছা ছুটি দেওয়ার সিদ্ধান্ত নিয়েছেন। খবর এনডিটিভির।স্যার উপাধি পাওয়া ব্র্যানসন তাঁর ওয়েবসাইটে লিখেছেন, কর্মী কখন কয়েক ঘণ্টা, দিন, এক সপ্তাহ বা এক মাস ছুটি নিতে চান, তা তাঁর ওপরই নির্ভর করবে। এ জন্য তাঁদের আগে থেকে জানাতেও হবে না। শুধু খেয়াল রাখতে হবে, নিজের কাজটা ঠিক সময়মতো করছেন কি না বা অফিসের কোনো ক্ষতি হচ্ছে কি না।ব্র্যানসন বলেছেন, সংস্কৃতি বদলে গেছে। নয়টা-পাঁচটার নিয়ম আর মানা হয় না। তাহলে বার্ষিক ছুটির ক্ষেত্রেই বা তা হবে না কেন?৫০টি দেশে ব্যবসা করা ভার্জিনের কর্মীর সংখ্যা ৫০ হাজার। ফল প্রত্যাশা মতো হলে ভার্জিনের অধীন প্রতিষ্ঠানেও এ ছুটির পদ্ধতি চালু করতে বলা হবে।
