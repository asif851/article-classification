
লাঠি নিয়ে বিমানবন্দরে ঢুকে বিমান চুরির চেষ্টা করেছেন এক ব্যক্তি। এর আগে সজোরে গাড়ি চালিয়ে এসে রানওয়ের গেট ভেঙে ভেতরে ঢোকেন তিনি। যুক্তরাষ্ট্রের টেক্সাস অঙ্গরাজ্যের ওয়াকো আঞ্চলিক বিমানবন্দরে গত বৃহস্পতিবার ঘটে এ ঘটনা। এক বিবৃতিতে সেখানকার পুলিশ জানায়, ওই ব্যক্তি পার্ক করে রাখা একটি উড়োজাহাজে ওঠার চেষ্টা করলে দেখে ফেলেন বিমানবন্দরের কয়েকজন কর্মকর্তা। তখন তাঁকে আটক করা হয়। পুলিশ বলছে, আটক ব্যক্তির মানসিক অসুস্থতার রেকর্ড রয়েছে। এর সত্যতা যাচাইয়ে তাঁকে স্বাস্থ্যকেন্দ্রে পাঠানো হয়।
রয়টার্স
