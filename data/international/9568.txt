
মনিবের সঙ্গে উড়োজাহাজে চড়ে যুক্তরাজ্যের একটি কুকুর প্রায় ২৫০ ঘণ্টা আকাশে ভ্রমণ করেছে৷ এ সময়ের মধ্যে সে পাড়ি দিয়েছে ৮০ হাজার কিলোমিটার আকাশপথ৷ ততক্ষণ কুকুরটি ছিল সহ-পাইলটের আসনে৷ এ কারণে ক্যালি নামের কুকুরটিকে দেওয়া হয়েছে সম্মানজনক ক্রু কার্ড৷ যুক্তরাজ্যে এই প্রথম কোনো কুকুরকে এ ধরনের কার্ড দেওয়া হলো৷ক্যালির মনিবের নাম গ্রাহাম মাউন্টফোর্ড৷ ক্যালির বয়স এখন তিন বছর৷ খুব প্রভুভক্ত৷ সম্প্রতি ক্যালিকে নিয়ে বেডফোর্ডশায়ারের লেইটন বাজার্ড থেকে ব্যক্তিগত উড়োজাহাজে উড়াল দেন তিনি৷ এরপর একে একে পুরো যুক্তরাজ্য চক্কর দেন৷এয়ারক্রাফট ওনার্স অ্যান্ড পাইলটস অ্যাসোসিয়েশনের (এওপিএ) পক্ষ থেকে ক্যালিকে ক্রু কার্ড দেওয়া হয়৷ ফলে বিমানবন্দরে ক্রুদের জন্য সংরক্ষিত পথেও যাওয়া-আসার সুযোগ পাবে ক্যালি৷মাউন্টফোর্ডের ছয় আসনের উড়োজাহাজে ক্যালিকে বসানো হয় সহ-পাইলটের আসনে৷ মাউন্টফোর্ড বলেন, ‘অনেকে বিস্মিত হন, যখন জানেন, আমার সহ-পাইলট কোনো মানুষ নন, আমারই পোষা কুকুর৷’ পিটিআই৷
