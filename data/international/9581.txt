
ভারতনিয়ন্ত্রিত জম্মু ও কাশ্মীরের মুখ্যমন্ত্রী ওমর আবদুল্লাহ গতকাল বুধবার বলেছেন, পাকিস্তান যদি অস্ত্রবিরতি লঙ্ঘন ও ভারতে অনুপ্রবেশ বন্ধ না করে তাহলে দেশটির সঙ্গে সম্পর্ক স্বাভাবিক করা অসম্ভব। গতকাল শ্রীনগরে ১৭তম অল ইন্ডিয়া পুলিশ গলফ টুর্নামেন্ট উদ্বোধনী অনুষ্ঠানে গণমাধ্যমকর্মীদের কাছে মুখ্যমন্ত্রী এ কথা বলেন। মুখ্যমন্ত্রী ওমর আরও বলেন, কাশ্মীর সীমান্তের কেরান এলাকায় অনুপ্রবেশকারী ‘পাকিস্তানি জঙ্গিদের’ হটাতে ভারতীয় সেনা অভিযানকে কারগিল যুদ্ধের সঙ্গে তুলনার মাধ্যমে গণমাধ্যম অতিরঞ্জন করেছে। এএফপি ও পিটিআই।
