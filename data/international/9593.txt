
আন্তর্জাতিক বার্তা সংস্থা এএফপির ২০১৪ সালের সবচেয়ে প্রভাবশালী ব্যক্তিত্ব নির্বাচিত হয়েছেন রাশিয়ার প্রেসিডেন্ট ভ্লাদিমির পুতিন।বিশ্বজুড়ে এএফপির ৩৭০ জনের বেশি সাংবাদিকের মতামতের ভিত্তিতে সংস্থাটির জ্যেষ্ঠ সম্পাদকেরা এ তালিকা তৈরি করেছেন। শীর্ষ ১০টি নাম হচ্ছে ভ্লাদিমির পুতিন, আবু বকর আল-বাগদাদি, বোকো হারামের হাতে অপহৃত নাইজেরিয়ার স্কুলছাত্রীরা, বিশ্বের ক্যাথলিক খ্রিষ্টানদের প্রধান ধর্মীয় নেতা পোপ ফ্রান্সিস, মালালা ইউসুফজাই, হংকংয়ের গণতন্ত্রকামী আন্দোলনের তরুণ নেতা জশুয়া ওং, সিরিয়ায় অপহৃত ও আইএস জঙ্গিদের শিরশ্ছেদের শিকার মার্কিন সাংবাদিক জেমস ফলির বাবা-মা জন ও ডায়ান ফলি, দক্ষিণ আফ্রিকার আলোচিত ক্রীড়া ব্যক্তিত্ব অস্কার পিস্টুরিয়াস, আলোচিত ও বহুল বিক্রীত গ্রন্থ ক্যাপিটাল ইন দ্য টোয়েন্টি ফার্স্ট সেঞ্চুরির লেখক ফরাসি অর্থনীতিবিদ টমাস পিকেটি ও চীনা উদ্যোক্তা ইন্টারনেটভিত্তিক বাণিজ্যিক প্রতিষ্ঠান আলিবাবার প্রতিষ্ঠাতা জ্যাক মা। সূত্র: এএফপি
