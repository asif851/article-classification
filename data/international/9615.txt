
বর্ণবাদবিরোধী আন্দোলনের নন্দিত নেতা ও দক্ষিণ আফ্রিকার প্রথম কৃষ্ণাঙ্গ প্রেসিডেন্ট নেলসন ম্যান্ডেলার মৃত্যুর পর দেশটিতে গতকাল বুধবার প্রথম প্রেসিডেন্ট নির্বাচন হয়েছে৷ এতে আফ্রিকান ন্যাশনাল কংগ্রেসের (এএনসি) জয় প্রায় নিশ্চিত৷ ফলে, আরও পাঁচ বছর ক্ষমতায় থাকার ব্যাপারে আত্মবিশ্বাসী প্রেসিডেন্ট জ্যাকব জুমা৷দক্ষিণ আফ্রিকায় গতকাল অনুিষ্ঠত প্রেসিডেন্ট নির্বাচনের আরেকটি মাহাত্ম্য রয়েছে৷ শ্বেতাঙ্গ শাসনের অবসানের ২০ বছর পূর্তিতে এই ভোট হলো৷ বর্ণবাদবিরোধী আন্দোলনের মহানায়ক বিদায় নেন গত বছরের ৫ ডিসেম্বর৷দুর্নীতি দমন এবং অর্থনীতির ব্যাপারে নমনীয় অবস্থান নেওয়ার কারণে জ্যাকব জুমার বিরুদ্ধে বিভিন্ন সমালোচনা রয়েছে৷ করদাতাদের অর্থ থেকে দুই কোটি ৩০ লাখ মার্কিন ডলার ব্যয় করে ব্যক্তিগত বাড়ির আধুনিকায়ন করায় তিনি সবচেয়ে বেশি সমালোচিত হন৷ সরকারি দুর্নীতি, বেকারত্বের উচ্চহার এবং মৌলিক সেবায় ঘাটতির কারণে এএনসির প্রতি জনগণের অসন্তোষ রয়েছে৷ তবু এএনসির প্রতিষ্ঠাতা মাদিবার (ম্যান্ডেলার গোষ্ঠীগত নাম) ভাবমূর্তিকে কাজে লাগিয়ে জয়ের আশা করছে দলটি৷ এবারের একটি বিখ্যাত নির্বাচনী পোস্টারে লেখা হয়েছে, ‘মাদিবার জন্যই এএনসিকে ভোট দিন’৷গতকাল প্রেসিডেন্ট নির্বাচনে ভোট গ্রহণ শুরুর পর দেশের বিভিন্ন স্থানে বিিক্ষপ্ত সংঘর্ষের খবর পাওয়া গেছে৷ ভোট গ্রহণ শুরুর প্রাক্কালে একাধিক স্থানে সহিংসতার পর সেনা মোতায়েন করা হয়৷ জোহানেসবার্গের সোয়েতো শহরতিলর কাছাকাছি বেকার্সডাল এলাকায় বিক্ষোভকারীরা একটি ভোটকেন্দ্রে পাথর ছুড়ে মারে এবং একপর্যায়ে আগুন ধরিয়ে দেয়৷ নিরাপত্তামন্ত্রী সিয়াবোঙ্গা সিওয়েলে ঘটনাস্থল পরিদর্শন করে সার্বক্ষণিক পুলিশ মোতায়েনের নির্দেশ দেন৷ প্রেসিডেন্ট জুমা তাঁর নিজ গ্রামে ভোট দেন৷দেশজুড়ে ২২ হাজার ২৬৩টি ভোটকেন্দ্রে গতকাল ভোট নেওয়া হয়৷ এতে প্রায় দুই কোটি ৫০ লাখ নিবন্ধনকৃত ভোটার ভোট দেন৷ সব বর্ণের মানুষের অংশগ্রহণে এটি দিক্ষণ আফ্রিকায় পঞ্চম নির্বাচন৷ এবারের ভোটে জুমার দল অন্তত ৬০ শতাংশ ভোট পাবে বলে বিশ্লেষকেরা মনে করছেন৷ এএফপি ও বিবিসি৷
