
লাতিন আমেরিকার দেশ ব্রাজিলের প্রেসিডেন্ট দিলমা রুসেফ তাঁর ভাইস প্রেসিডেন্ট মিশেল টেমেরের বিরুদ্ধে অভ্যুত্থানের ষড়যন্ত্রের অভিযোগ এনেছেন। রুসেফ অভিযোগ করেন, তাঁকে ক্ষমতাচ্যুত করার ষড়যন্ত্র হয়েছে। আর সেই ষড়যন্ত্রকারীদের একজন হলে ভাইস প্রেসিডেন্ট মিশেল টেমের।প্রেসিডেন্ট রুসেফকে অভিশংসিত করার পক্ষে দেশটির কংগ্রেস কমিটি সোমবার সুপারিশ করে। দেশটির নিম্নকক্ষে এ বিষয়ে ভোটাভুটি হওয়ার কথা। এই পরিস্থিতিতে ভাইস প্রেসিডেন্টের বিরুদ্ধে অভ্যুত্থানের ষড়যন্ত্রের অভিযোগ আনলেন রুসেফ।রুসেফ অভিযোগ করেন, সোমবার মিশেল টেমেরের একটি অডিও বার্তা প্রকাশ হয়েছে। ওই বার্তায় রুসেফের নাম উল্লেখ করা না হলেও সেটাকেই ষড়যন্ত্রের প্রমাণ বলে উল্লেখ করেন রুসেফ। ওই অডিও বার্তায় ভাইস প্রেসিডেন্ট টেমের একটি জাতীয় ঐকমত্যের সরকার গড়ার আহ্বান জানান।
ব্রাজিলের কংগ্রেস কমিটির সিদ্ধান্ত অনুযায়ী নিম্নকক্ষে ভোটের ফলের ওপর নির্ভর করবে দিলমা রুসেফকে বিচারের মুখোমুখি হতে হবে কি না।দুর্নীতির সামাল দিতে ব্যর্থ হওয়া এবং অর্থনৈতিক অবস্থার অবনতির জন্য ক্ষমতাসীন রুসেফ সরকার সমালোচিত।
