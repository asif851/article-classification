
মালদ্বীপের সাবেক প্রেসিডেন্ট মোহাম্মদ নাশিদকে গতকাল রোববার তাঁর বাসা থেকে গ্রেপ্তার করেছে পুলিশ। গত সপ্তাহে তাঁর বিরুদ্ধে ক্ষমতায় থাকার সময় ফৌজদারি আদালতের প্রধান বিচারক আবদুল্লাহ মোহাম্মদকে অবৈধভাবে আটকের অভিযোগ তুলে নেওয়া হয়। তবে একই ঘটনায় গতকাল তাঁকে আরও কঠোর সন্ত্রাসবাদ আইনে অভিযুক্ত করা হয়। ২০০৮ সালে মালদ্বীপের গণতান্ত্রিকভাবে নির্বাচিত প্রথম প্রেসিডেন্ট নাশিদ চার বছর পর সেনা ও পুলিশ বিদ্রোহের মুখে ক্ষমতা থেকে সরে দাঁড়ান। ২০১৩ সালের নির্বাচনে হেরে যান তিনি। এএফপি
