
ভারতের অভ্যন্তরীণ গোয়েন্দা সংস্থার সাবেক মহাপরিচালক অজিত কুমার দোবালকে প্রধানমন্ত্রী নরেন্দ্র মোদির জাতীয় নিরাপত্তা উপদেষ্টা (এনএসএ) হিসেবে নিয়োগ দেওয়া হয়েছে৷ ভারতীয় জনতা পার্টির (বিজেপি) একটি সূত্র হিন্দুস্তান টাইমসকে এ সিদ্ধান্তের কথা জানায়৷১৯৬৮ সালে পুলিশে যোগদানের পর কর্মজীবনে বিভিন্ন গুরুত্বপূর্ণ পদে অত্যন্ত সাফল্যের সঙ্গে দায়িত্ব পালন করেছেন দোবাল৷ মিয়ানমারের আরাকানে মিজো বিদ্রোহীদের তাণ্ডব যখন চরমে পেঁৗছেছিল, দোবাল তখন মিজো ন্যাশনাল ফ্রন্টের ক্যাম্পে ঢুকে পড়ে বিদ্রোহীদের নেতা লালদেঙ্গার সঙ্গে সাক্ষৎ করেন৷ পরে একটি পত্রিকায় দেওয়া সাক্ষাৎকারে লালদেঙ্গা বলেন, ‘আমার অধীনে সাতজন সামরিক কমান্ডার ছিলেন৷ দোবাল চলে যাওয়ার সময় ছয়জনকেই নিয়ে গেলেন৷ তারপর আমার শান্তিচুক্তি করা ছাড়া উপায় ছিল না৷’১৯৮৮ সালে অমৃতসরে শিখদের পবিত্র স্বর্ণমন্দির থেকে বিদ্রোহীদের সরিয়ে দিতে ‘ব্ল্যাক থান্ডার-২’ নামে বিশেষ অভিযান চালানো হয়৷ সেই অভিযানের সময় পাকিস্তানি এজেন্ট হিসেবে ঢুকে পড়েন ছোটখাটো একজন মানুষ৷ তিনি খালিস্তানি বিদ্রোহী নেতাদের সঙ্গে দেখা করে মুহূর্তের মধ্যেই কেটে পড়েন৷ পের জানা যায়, সেই ব্যক্তিটি ছিলেন দোবাল৷ ওই অভিযানের পর দুঃসাহসিকতার পুরস্কার হিসেবে তাঁকে ভারতের দ্বিতীয় সর্বোচ্চ ‘কীর্তি চক্র’ শান্তি পুরস্কারে ভূষিত করা হয়৷রিসার্চ অ্যান্ড অ্যানালাইসিস উইংয়ের (র) সাবেক প্রধান এবং গোয়েন্দা সংস্থায় দোবালের জ্যেষ্ঠ সহকর্মী এ এস দুলত বলেন, ঝুঁকি নিতে দোবাল কখনোই কার্পণ্য করতেন না৷ এই সাহসিকতাই তাঁকে অসাধারণ প্রতিভাসম্পন্ন কর্মকর্তা হয়ে উঠতে সাহায্য করেছে৷
