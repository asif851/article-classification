
যুক্তরাজ্যের লেবার পার্টির প্রবীণ নেতা টনি বেন (৮৮) আর নেই। ব্রিটিশ রাজনীতিতে বামধারার এই রাজনীতিবিদ গতকাল শুক্রবার সকালে নিজ বাসভবনে শেষনিঃশ্বাস ত্যাগ করেন। তাঁর পরিবারের পক্ষ থেকে এ কথা জানানো হয়েছে।গত শতাব্দীর ষাট ও সত্তরের দশকে লেবার পার্টির মন্ত্রী ছিলেন টনি বেন। এক বিবৃতিতে তাঁর চার সন্তান—স্টিফেন, হিলারি, মেলিসা ও জোসুয়া বাবার মৃত্যুর খবরটি প্রকাশ করেন। তাঁরা বাসায় ও হাসপাতালে তাঁদের বাবার সেবা করার জন্য স্বাস্থ্যকর্মীদের ধন্যবাদ জানান। প্রধানমন্ত্রী ডেভিড ক্যামেরন টনি বেনের মৃত্যুতে গভীর শোক প্রকাশ করেছেন। এএফপি, বিবিসি।
 
