
উত্তর কোরিয়ার সাম্প্রতিক ক্ষেপণাস্ত্র পরীক্ষার তীব্র নিন্দা জানিয়ে দেশটিতে নতুন করে অবরোধ আরোপের হুঁশিয়ারি দিয়েছে জাতিসংঘের নিরাপত্তা পরিষদ। উত্তর কোরিয়ার এমন কর্মকাণ্ড অঞ্চলটিতে উত্তেজনা বৃদ্ধি করবে বলে গতকাল সোমবার সতর্ক করে দিয়েছে সংস্থাটি।
নিরাপত্তা পরিষদের এক বিবৃতিতে বলা হয়, ১৫ সদস্যের এই পরিষদ পিয়ংইয়ংয়ের কাছে এটাই প্রত্যাশা করে যে গণপ্রজাতন্ত্রী কোরিয়া ভবিষ্যতে কোনো পরমাণু ও ব্যালিস্টিক ক্ষেপণাস্ত্র পরীক্ষা চালাবে না। সংস্থাটি উত্তর কোরিয়ার ওপর নতুন করে নিষেধাজ্ঞা জারি করতে প্রস্তুত ছিল বলেও বিবৃতিতে জানিয়েছে।
এর আগে গত রোববার উত্তর কোরিয়া একটি ক্ষেপণাস্ত্র পরীক্ষা চালায়। ক্ষেপণাস্ত্রটি একটি নতুন ধরনের রকেট। এটি একটি বিশাল পরমাণু বোমা বহন করতে সক্ষম।
 
