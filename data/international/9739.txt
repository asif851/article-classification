
স্কটল্যান্ড স্বাধীন হলে মুদ্রা, জাতীয় ঋণ, ইউরোপীয় ইউনিয়নে (ইইউ) সদস্যপদ ইত্যাদি বড় ইস্যুগুলোতে ‘নতুন’ স্কটল্যান্ড ও যুক্তরাজ্যের অবস্থান কী হতে পারে, তা নিয়ে রয়টার্সের বিশ্লেষণপাউন্ড: স্কটল্যান্ড আলাদা হয়ে গেলে তার মুদ্রা কী হবে, তা নিয়ে প্রশ্ন উঠেছে। যুক্তরাজ্যের প্রধান তিনটি রাজনৈতিক দল পৃথক স্কটল্যান্ডকে পাউন্ড ব্যবহার করতে না দেওয়ার পক্ষে একমত। এই দলগুলোর আশঙ্কা, পৃথক হওয়ার পরও স্কটল্যান্ডকে মুদ্রা হিসেবে পাউন্ড ব্যবহার করতে দেওয়া হলে, ইউরো জোনের মতো অর্থনৈতিক সংকট সৃষ্টি হবে। স্কটল্যান্ডের স্বাধীনতাকামী নেতা সেখানকার ফার্স্ট মিনিস্টার অ্যালেক্স স্যামন্ড অবশ্য ওই আশঙ্কাকে ধোঁকাবাজি বলে আখ্যা দিয়েছেন। তিনি বলেছেন, স্কটল্যান্ড একতরফাভাবে পাউন্ডকেই মুদ্রা হিসেবে গ্রহণ করবে কিংবা আলাদা মুদ্রা বের করবে।যুক্তরাজ্যের জাতীয় ঋণ: ২০১৬-১৭ অর্থবছরে যুক্তরাজ্যের জাতীয় ঋণ দাঁড়াবে দেড় ট্রিলিয়ন পাউন্ডে। স্বাধীনতাকামী নেতা স্যামন্ড বলেছেন, স্বাধীন স্কটল্যান্ডকে মুদ্রা হিসেবে পাউন্ড ব্যবহার করতে দেওয়া না হলে জাতীয় ঋণের ভাগও নেবে না স্কটল্যান্ড। তবে যুক্তরাজ্য অত সহজে ছাড়বে না বলে আভাস দিয়েছে ব্রিটিশ সরকার। তারা বলেছে, স্কটল্যান্ড আলাদা হলে জাতীয় ঋণের অংশ পরিশোধের জন্য স্কটিশদের কাছে অবশ্যই দাবি তোলা হবে।
তেল-গ্যাসের আয়: যুক্তরাজ্যের তেল-গ্যাসের মজুতের বেশির ভাগই রয়েছে উত্তর উপকূলে। স্কটল্যান্ড আলাদা হয়ে গেলে এই মজুতের বেশির ভাগই পড়বে স্কটল্যান্ডের অংশে। বর্তমান স্কটিশ সরকার দাবি করছে, তেল-গ্যাস মজুতের ৯০ শতাংশই নতুন স্কটল্যান্ডের আওতায় থাকবে। কেউ কেউ বলছেন, ভৌগোলিক অবস্থান অনুযায়ী তেল-গ্যাসের আয় ভাগাভাগি হবে। স্বাধীনতাকামীদের মতে, উত্তর উপকূলে দুই হাজার ৪০০ কোটি ব্যারেল তেল মজুত রয়েছে। বিপক্ষের লোকজন বিশ্লেষকদের বরাত দিয়ে বলছেন, মজুতের পরিমাণ দেড় হাজার কোটি থেকে এক হাজার ৫০ কোটি ব্যারেল।নাগরিকত্ব: স্কটিশ সরকার বলছে, স্কটল্যান্ডে জন্মগ্রহণকারী অথবা বর্তমান ব্রিটিশ নাগরিকেরা ‘স্বভাবতই নাগরিকত্ব’ পাবেন। স্কটল্যান্ডের স্বাধীনতার দিন থেকেই স্বয়ংক্রিয়ভাবে তা কার্যকর হবে। স্কটিশ বাবা-মায়ের সন্তানেরা নাগরিকত্ব পাবে।ব্রিটিশ সংবিধানে দ্বৈত নাগরিকত্বের বিষয়টি অনুমোদিত। কিন্তু স্কটল্যান্ডের ক্ষেত্রে কী হবে, তা বলেনি ব্রিটিশ সরকার।ইইউ সদস্যপদ: ইইউ সদস্যপদ পেতে স্বাধীন স্কটল্যান্ড ঝামেলায় পড়তে পারে। স্যামন্ডের দল এসএনপির দাবি, যুক্তরাজ্যের সঙ্গে থেকে স্কটল্যান্ড দীর্ঘদিন ইইউ নীতি পর্যবেক্ষণ করেছে। তাই সদস্যপদ পেতে তার কোনো সমস্যা হবে না। কিন্তু স্পেনসহ ইইউর কয়েকটি সদস্যরাষ্ট্র মনে করে, এটা করলে এই অঞ্চলে বিচ্ছিন্নতাবাদীদের উৎসাহ দেওয়া হবে।পারমাণবিক অস্ত্র: স্কটল্যান্ড চায় সেখানে থাকা ব্রিটিশ পারমাণবিক ক্ষেপণাস্ত্রসমৃদ্ধ চারটি ডুবোজাহাজ সরিয়ে নিক যুক্তরাজ্য। এ জন্য তারা যুক্তরাজ্যকে পাঁচ বছর সময় দিতে রাজি। তবে যুক্তরাজ্য সরকার বলছে, এগুলো সরিয়ে নেওয়া জটিল ও ব্যয়বহুল কাজ। আর এটা যদি করতেই হয়, তাহলে পাঁচ বছরের বেশি সময় দিতে হবে।
এক ঝলকে স্কটল্যান্ডজনসংখ্যা: ৫২ লাখ ৯৫ হাজার ৪০০ (২০১১)রাজধানী: এডিনবরাবৃহত্তম শহর: গ্লাসগোজাতীয় ব্যক্তিত্ব: রবার্ট ব্রুস (রাজা), রবার্ট বার্নস (কবি)আয়তন: ৭৮ হাজার ৭৭২ বর্গকিলোমিটারসীমান্ত: ইংল্যান্ডের সঙ্গে ১৫৪ কিলোমিটারজনসংখ্যার বিন্যাস (শতাংশ): শ্বেতাঙ্গ স্কটিশ (৮৪), অন্যান্য শ্বেতাঙ্গ ব্রিটিশ (৭.৯), অন্যান্য শ্বেতাঙ্গ (১.৯), শ্বেতাঙ্গ পোলিশ (১.২), শ্বেতাঙ্গ আইরিশ (১.০), পাকিস্তানি (০.৯), কৃষ্ণাঙ্গ ক্যারিবিয়ান স্কটিশ (০.১২)প্রধান ধর্ম: খ্রিষ্টান ৫৩.৮ শতাংশ, মুসলিম (১.৪ শতাংশ), হিন্দু (০.৩ শতাংশ)গড় আয়ুষ্কাল: নারী ৮০.১ বছর এবং পুরুষ ৭৫.৩ বছর।মুদ্রা: পাউন্ড স্টার্লিংমাথাপিছু মোট দেশজ উৎপাদন: ২৪ হাজার ৩০০ পাউন্ডমোট রপ্তানি: ২৬ বিলিয়ন পাউন্ড (তেল ও গ্যাস ছাড়া)প্রধান রপ্তানি পণ্য: হুইস্কি (৪.৩ বিলিয়ন পাউন্ড)১৭০৭ সাল: যুক্তরাজ্যের সঙ্গে একীভূত হয় স্কটল্যান্ড১৯৯৯ সাল: গণভোটের পর নবগঠিত স্কটিশ পার্লামেন্টের প্রথম অধিবেশনসরকার ও রাজনীতি: রাষ্ট্রপ্রধান রানি দ্বিতীয় এলিজাবেথ, প্রধানমন্ত্রী ডেভিড ক্যামেরন, স্কটল্যান্ডের ফার্স্ট মিনিস্টার অ্যালেক্স স্যামন্ডসংস্কৃতি: খাদ্য: হাগিস, শর্টব্রেড, ফিশ অ্যান্ড চিপস, স্মোকড স্যামন; পানীয়: হুইস্কি, টেন্যান্টস বিয়ার; উৎসব: বার্নস নাইট, এডিনবরা ফেস্টিভ্যাল, হাইল্যান্ড গেমস। সূত্র: এএফপি।
