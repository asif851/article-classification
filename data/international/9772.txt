
‘নারদ কাণ্ড’ তদন্ত নিয়ে কলকাতা হাইকোর্টের নির্দেশকে চ্যালেঞ্জ জানিয়ে সুপ্রিম কোর্টে আবেদন করেছে পশ্চিমবঙ্গ সরকার এবং তৃণমূল কংগ্রেস। গতকাল সোমবার দুটি পৃথক আবেদন করা হয়। গত শুক্রবার কলকাতা হাইকোর্ট রাজ্য পুলিশের তদন্তকাজের সমালোচনা করে মামলার তদন্তভার দেন কেন্দ্রীয় গোয়েন্দা সংস্থা সিবিআইকে। গত বছরের মার্চে পশ্চিমবঙ্গ বিধানসভা নির্বাচনের প্রাক্কালে ক্ষমতাসীন তৃণমূলের কয়েকজন নেতা, মন্ত্রী ও বিধায়কের অবৈধ অর্থ গ্রহণের চাঞ্চল্যকর ভিডিও ফুটেজ ফাঁস করে দিল্লির নারদ নিউজ ডট কম।
