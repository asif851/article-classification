
কলম্বিয়ার উত্তরাঞ্চলের একটি ছোট শহরের প্রায় দুই শতাধিক কিশোরী রহস্যজনক কারণে অসুস্থ হয়ে পড়েছে। এ ব্যাপারে চিকিৎসকেরা কোনো ব্যাখ্যা দিতে পারেননি।গণমাধ্যমের খবরে জানানো হয়, আক্রান্ত কিশোরীদের বয়স ৯ থেকে ১৬ বছরের মধ্যে। তারা হঠাৎ বিতৃষ্ণা, হাতে অসাড়তা, মাথাঘোরা ও অবসাদ অনুভব করছে।কিশোরীদের মধ্যে রোগটি গণহারে ছড়িয়ে পড়ায় অভিভাবক ও কর্তৃপক্ষের মধ্যে উদ্বেগ বাড়ছে। স্থানীয় অধিবাসীরা তদন্তের দাবি জানিয়েছেন।কোনো সংক্রামক বা হিউম্যান পাপিলোমা ভাইরাস (এইচপিভি) প্রতিরোধের টিকার প্রতিক্রিয়া থেকে কিশোরীদের মধ্যে অসুস্থতার এই লক্ষণগুলো দেখা দিতে পারে বলে ধারণা করা হচ্ছে।শহরটির মেয়র ফ্রসিস ভেগা বলেন, গত মে মাসের শেষের দিকে এ ধরনের অসুস্থতা প্রথম দেখা দেয়। এরপর প্রকোপ বাড়তে থাকে। এখন পর্যন্ত আক্রান্ত কেউ মারা যায়নি। সবাইকে চিকিৎসা দিয়ে ছেড়ে দেওয়া হয়েছে।
