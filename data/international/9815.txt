
অস্ট্রিয়ার আলোচিত সংগীত পরিবারের সর্বশেষ সদস্য মারিয়া ফ্রানজিসকা ফন ট্রাপ মারা গেছেন। দ্বিতীয় বিশ্বযুদ্ধ চলাকালে নাৎসি বাহিনীর হাত থেকে বাঁচতে যুক্তরাষ্ট্রে পালিয়ে গিয়েছিল পরিবারটি।ট্রাপ পরিবারের কাহিনি নিয়ে তৈরি হয় বিখ্যাত হলিউড চলচ্চিত্র দ্য সাউন্ড অব মিউজিক। যা ব্যাপক সাড়া ফেলে।ফন ট্রাপের (৯৯) মৃত্যুর খবর নিশ্চিত করেছেন তাঁর সৎভাই জোহানেস ফন ট্রাপ। তিনি গত শনিবার সিএনএনকে জানান, ফন ট্রাপ গত মঙ্গলবার যুক্তরাষ্ট্রের উত্তর-পূর্বাঞ্চলীয় অঙ্গরাজ্য ভারমন্টে নিজ বাড়িতে মারা যান।ট্রাপ ফ্যামিলি সিঙ্গারস গ্রুপের আসল সদস্যদের একজন ছিলেন ফন ট্রাপ। ক্যাপ্টেন জর্জ ফন ট্রাপ ও তাঁর প্রথম স্ত্রী আগাথি হোয়াইটহেডের অস্ট্রীয় বংশোদ্ভূত সাত সন্তানের মধ্যে তৃতীয় ছিলেন তিনি।ক্যাপ্টেনের দ্বিতীয় স্ত্রী মারিয়া কুটসচেরা ফন ট্রাপ তাঁদের পরিবার নিয়ে একটি বই লেখেন। ওই বইয়ের ওপর ভিত্তি করে দুটি জার্মান চলচ্চিত্র, একটি ব্রডওয়ে প্রোডাকশন এবং আলোচিত হলিউড চলচ্চিত্র দ্য সাউন্ড অব মিউজিক নির্মিত হয়।ফন ট্রাপের পরিবার নাৎসিদের দখল করা অস্ট্রিয়া থেকে ১৯৩৮ সালে পালিয়ে যায়। পরের বছর তারা যুক্তরাষ্ট্রে চলে যায়। ১৯৪২ সালে পরিবারটি ভারমন্টে বসতি গড়ে। সেখানে তারা ট্রাপ ফ্যামিলি লজ নামে একটি অবকাশযাপন কেন্দ্র খোলে। পরিবারটি ১৯৫৬ সালে সর্বশেষ যুক্তরাষ্ট্রেকনসার্ট করে।ফন ট্রাপ চিরকুমারী ছিলেন। তিনি পাপুয়া, নিউ গায়নাতে ধর্ম প্রচারে কাজ করেন। আর তাঁর সৎভাই জোহানেস বর্তমানে ট্রাপ ফ্যামিলি লজের প্রেসিডেন্টের দায়িত্বে রয়েছেন। এএফপি।
 
