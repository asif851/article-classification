
নিজ দলের সমর্থকদের রাস্তায় থাকার আহ্বান জানিয়েছেন তুরস্কের প্রেসিডেন্ট রিসেপ তাইয়েপ এরদোয়ান। যেকোনো সময় আবার এ ধরনের ঘটনা ঘটতে পারে বলে সতর্ক করেছেন তিনি।
এএফপির খবরে জানানো হয়, সামাজিক যোগাযোগের মাধ্যম টুইটারে দেওয়া এক বার্তায় এরদোয়ান বলেন, ‘সেনা অভ্যুত্থানের চেষ্টা যে অবস্থাতেই থাকুক না কেন, আমাদের সারা রাত রাস্তায় থাকতে হবে। কারণ, যেকোনো মুহূর্তে আবার নতুন করে এ ধরনের ঘটতে পারে।’
তুরস্কের ভারপ্রাপ্ত সেনাপ্রধান উমিত দুনদার বলেছেন, অভ্যুত্থানচেষ্টা ব্যর্থ হয়েছে।
গতকাল শুক্রবার রাতে তুরস্কে সেনা অভ্যুত্থানের চেষ্টা চলে। প্রেসিডেন্ট রিসেপ তাইয়েপ এরদোয়ানের আহ্বানে রাস্তায় নেমে আসে ক্ষমতাসীন জাস্টিস অ্যান্ড ডেভেলপমেন্ট পার্টির (একেপি) সমর্থকেরা। বিস্ফোরণ, গুলি, সংঘর্ষ, সহিংসতায় এ পর্যন্ত ৯০ জন নিহত হয়েছেন। তাঁদের মধ্যে ৪১ জন পুলিশ সদস্য ও ৪৭ জন বেসামরিক নাগরিক। এ ছাড়া ১০৪ জন অভ্যুত্থানকারী নিহত হয়েছে বলে জানান ভারপ্রাপ্ত সেনাপ্রধান উমিত দুনদার।
আরও পড়ুন: 
তুরস্কে নিহত ৯০, সহস্রাধিক সেনা আটকতুরস্কে ১০৪ অভ্যুত্থানকারী নিহত
 
