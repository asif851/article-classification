
জাপানের ক্ষতিগ্রস্ত ফুকুশিমা পারমাণবিক স্থাপনায় নতুন করে তেজস্ক্রিয় পানির একটি ট্যাংকে ফুটো দেখা দিয়েছে। আর স্থাপনাটির নয়টি থার্মোমিটারের মধ্যে মাত্র একটি কাজ করছে। পারমাণবিক স্থাপনার নিয়ন্ত্রক সংস্থা টোকিও ইলেকট্রিক পাওয়ার করপোরেশনের (টেপকো) গতকাল বৃহস্পতিবার এ তথ্য জানায়। সংস্থাটির এক মুখপাত্র বলেন, পারমাণবিক স্থাপনার তেজস্ক্রিয় পানি ছড়িয়ে পড়ার আশঙ্কা নেই। ফুকুশিমায় পারমাণবিক স্থাপনার শীতলীকরণ যন্ত্র ভেঙে পড়ার পর কয়েক শ ট্যাংকে তেজস্ক্রিয় পানি রাখা হয়। স্থাপনাটি সমুদ্রতীর থেকে মাত্র ৭০০ মিটার দূরে। এএফপি।
