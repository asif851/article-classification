
ইয়েমেনের উত্তরাঞ্চলে ফ্রান্সভিত্তিক আন্তর্জাতিক দাতব্য চিকিৎসা সংস্থা ডক্টরস উইদাউট বর্ডারস (এমএসএফ) পরিচালিত একটি হাসপাতালে ক্ষেপণাস্ত্র হামলায় চারজন নিহত হয়েছেন। সৌদি নেতৃত্বাধীন আরব দেশগুলোর জোটের যুদ্ধবিমান থেকে ক্ষেপণাস্ত্রটি ছোড়া হতে পারে বলে ধারণা করছে এমএসএফ। হামলায় ১০ জন আহত হয়েছেন। তাঁদের মধ্যে তিনজন এমএসএফ কর্মী। সৌদি নেতৃত্বাধীন আরব দেশগুলোর জোট হুতিদের দমনে গত বছরের মার্চ থেকে ইয়েমেনে অভিযান চালাচ্ছে। এর আগে আফগানিস্তানের কুনদুজে মার্কিন বিমান হামলায় এমএসএফের হাসপাতালে ব্যাপক ক্ষয়ক্ষতি হয়।
বিবিসি
