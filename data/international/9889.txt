
কাশ্মীরের বিচ্ছিন্নতাবাদীদের সঙ্গে পাকিস্তানের জঙ্গি সংগঠনগুলোর কথিত যোগসাজশ হাতেনাতে ধরতে ভারতের গোয়েন্দাদের তল্লাশি অভিযান গতকাল রোববারও অব্যাহত ছিল। দিল্লি, হরিয়ানা এবং জম্মু ও কাশ্মীরে এই অভিযান চালায় জাতীয় নিরাপত্তা সংস্থা (এনআইএ)। গোয়েন্দারা কাশ্মীরের চারটি ও জম্মুর একটি স্থানে এ অভিযান চালান। গত শনিবার রাতে শুরু হয় এ অভিযান।সূত্র জানায়, এনআইএর সদস্যরা তেহরিক-ই-হুরিয়াতের কার্যালয়ে অভিযান চালান। জ্যেষ্ঠ হুরিয়াত নেতা সাঈদ আলী শাহ গিলানির সঙ্গে এর সম্পর্ক আছে। এ ছাড়া সাঈদ আলী শাহ গিলানির ঘনিষ্ঠ সহযোগী আয়াজ আকবর এবং ফারুক বাগু নামে একজন ব্যবসায়ীর বাসায়ও অভিযান চালানো হয়। এ সময় কিছু পাকিস্তানি রুপি এবং সংযুক্ত আরব আমিরাত ও সৌদি আরবের কিছু মুদ্রা উদ্ধার করা হয়।
এনডিটিভি
 
