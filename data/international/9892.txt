
আফগানিস্তানে সাম্প্রতিক কয়েকটি সন্ত্রাসী হামলার পেছনে যুক্তরাষ্ট্রের মদদ আছে বলে সন্দেহ প্রকাশ করেছেন দেশটির প্রেসিডেন্ট হামিদ কারজাই।গত মঙ্গলবার কারজাই সরকারের পরিচয় প্রকাশে অনিচ্ছুক কিছুসংখ্যক কর্মকর্তার বরাত দিয়ে যুক্তরাষ্ট্রের ওয়াশিংটন পোস্ট এ তথ্য জানিয়েছে। কারজাই মনে করেন, তাঁর সরকারকে দুর্বল করতেই এসব হামলা চালানো হয়েছে। তবে তিনি এ-ও বলেছেন, এ সন্দেহের পেছনে কোনো প্রমাণ পাওয়া যায়নি।এক বছর ধরে যুক্তরাষ্ট্রের সঙ্গে হামিদ কারজাইয়ের সম্পর্কের টানাপোড়েন চলছে। এএফপি।
