
নেপালের আসন্ন নির্বাচন স্থগিত করার দাবিতে টানা ধর্মঘটের ডাক দিয়েছে কট্টরপন্থী মাওবাদীরা। ধর্মঘট সামনে রেখে গতকাল সোমবার বেশ কিছু যানবাহনে আগুন দেয় তারা। এ সময় পুলিশ অন্তত ৪৩ জন বিক্ষোভকারীকে গ্রেপ্তার করেছে।কাঠমান্ডু পুলিশের মুখপাত্র গণেশ কেসি জানান, ধর্মঘট চলাকালে নেপালের কমিউনিস্ট পার্টির (সিপিএন-মাওবাদী) নেতৃত্বাধীন ৩৩ দলের বিক্ষোভকারীরা এক ডজন যানবাহনে আগুন দিয়েছে। পুলিশ ৪৫ জন বিক্ষোভকারীকে গ্রেপ্তার করেছে। এর মধ্যে কাঠমান্ডুতে চারটি যানে হামলার সময় ৩৪ জনকে গ্রেপ্তার করা হয়। এ ছাড়া দলীয় সমর্থকেরা উত্তরাঞ্চলীয় দোলাখা এলাকায় রাখা দুটি গাড়িতে আগুন দেয়। দেশের পূর্বাঞ্চলে দুটি পিকআপ ভ্যানেও ভাঙচুর চালানো হয়।নেপালের মাওবাদী দল থেকে গত বছর বেরিয়ে এসে সিপিএন-মাওবাদী দল গঠন করেন কট্টরপন্থী কিছু নেতা। তাঁরা ১৯ নভেম্বর অনুষ্ঠেয় পার্লামেন্ট নির্বাচন বর্জনের ঘোষণা দেন। এএফপি।
