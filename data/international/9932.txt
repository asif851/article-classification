
গৃহযুদ্ধপীড়িত ইয়েমেনে ত্রাণসাহায্য পৌঁছাতে সহায়তা করার জন্য সৌদি আরবের নেতৃত্বাধীন জোট তাদের বিমান হামলায় পাঁচ দিনের বিরতি ঘোষণা করেছে। গতকাল শনিবার ঘোষিত এ একতরফা যুদ্ধবিরতি আজ রোববার রাত থেকে কার্যকর হবে। খবর রয়টার্সের।হুতি বিদ্রোহীদের হামলার মুখে ইয়েমেনের প্রেসিডেন্ট আবেদরাব্বো মানসুর হাদি গত মার্চের শেষ দিকে পালিয়ে সৌদি আরবে আশ্রয় নেন। এরপর থেকে ইরান-সমর্থিত হুতিদের লক্ষ্য করে বিমান হামলা চালিয়ে আসছে আরব দেশগুলোর একটি জোট। এ ঘোষণার আগে জোটের বিমান হামলায় ইয়েমেনে অন্তত ৫৫ জন নিহত ও ১০ জন আহত হওয়ার খবর পাওয়া যায়। গতকাল দেশটির শিয়া বিদ্রোহী গোষ্ঠী হুতিদের নিয়ন্ত্রিত সংবাদ সংস্থা সাবা এ তথ্য জানায়।
