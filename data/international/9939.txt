
পাকিস্তানি সংগীতশিল্পী রাহাত ফতেহ আলী খানকে ভারতের হায়দরাবাদ বিমানবন্দর থেকে আবুধাবি ফেরত পাঠানো হয়েছে। হায়দরাবাদে নববর্ষের এক অনুষ্ঠানে আমন্ত্রিত অতিথি হিসেবে অংশ নিতে আবুধাবি থেকে সরাসরি বিমানবন্দরটিতে এসেছিলেন তিনি। খবর দ্য হিন্দুর।ভারতের কর্মকর্তারা জানান, পাকিস্তানের নাগরিকদের দেশটিতে প্রবেশের জন্য কেবল রাজধানী দিল্লি এবং মুম্বাই বিমানবন্দর দিয়ে ঢোকার অনুমতি রয়েছে। রাহাত সেই নিয়ম না মেনে সরাসরি হায়দরাবাদে আসেন। তবে রাহাতের দাবি, তিনি কোনো ভুল করেননি।খবরে বলা হয়, হায়দরাবাদ থেকে আবুধাবি ফেরত গিয়ে সেখান থেকে দিল্লি হয়ে আবার হায়দরাবাদে আসেন এই সংগীতশিল্পী। এরপর বৃহস্পতিবার রাতে হায়দরাবাদের একটি হোটেলে আয়োজন করা নববর্ষের ওই অনুষ্ঠানে অংশ নেন তিনি।
