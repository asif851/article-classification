
ভারতের বাজারে বিশ্বের সবচেয়ে ছোট মোবাইল ফোন আনার দাবি করেছে ই-কমার্স সাইট ইয়ারহা ডটকম। এই ফোনের আকার ক্রেডিট কার্ডের চেয়ে বড় নয়।
এনডিটিভি অনলাইনের প্রতিবেদনে এই তথ্য জানানো হয়। গতকাল বৃহস্পতিবার আনুষ্ঠানিকভাবে এই ফোন বাজারে ছাড়া হয়।  প্রতিষ্ঠানটি বলছে, এলারি ন্যানোফোন সি বিশ্বের সবচেয়ে ছোট জিএসএম মোবাইল ফোন। এর আকার ক্রেডিট কার্ডের চেয়ে বড় নয়।  ভারতের বাজারে মোবাইল ফোনটির দাম রাখা হয়েছে ৩ হাজার ৯৪০ রুপি।
কালো, উজ্জ্বল গোলাপি ও রুপালি—এই তিন রঙের মোবাইল ফোন পাওয়া যাচ্ছে।
মোবাইল ফোনটির ওজন ৩০ গ্রাম। ডুয়েল সিমের এই ফোনে ২৮০ মিলিঅ্যাম্পিয়ার-আওয়ার ব্যাটারি আছে, যা প্রায় চার ঘণ্টার মতো টকটাইম দেবে। আর চার দিন পর্যন্ত স্ট্যান্ডবাই টাইম দেব। ফোনে এমপি থ্রি প্লেয়ার, এফএম রেডিও, ভয়েস রেকর্ডিং, ব্লু টুথসহ বিভিন্ন সুবিধা আছে।
