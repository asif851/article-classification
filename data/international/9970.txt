
ইন্দোনেশিয়ার রাজধানী জাকার্তায় কাম্পুং মেলায়ু টার্মিনালে বুধবার দুটি বিস্ফোরণের ঘটনা ঘটেছে । এতে তিন পুলিশ সদস্য নিহত হয়েছেন। আহত হয়েছেন আরও দশজন। যে টার্মিনালে হামলা হয়েছে সেখান দিয়ে মিনি ভ্যান ও বাস চলাচল করে।
পুলিশের মুখপত্র সেতইয়ো ওয়াসিসটো বলেছেন, তিন পুলিশ কর্মকর্তা নিতহ হয়েছেন।
আর ইস্ট জাকার্তার পুলিশ প্রধান অ্যান্ড্রি উইবোবো টেলিভিশন চ্যানেল মেট্রো টিভিকে বলেন, স্থানীয় সময় রাত নয়টার দিকে দুটি বিস্ফোরণের ঘটনা ঘটে। দুটি স্থানই কাছাকাছি। তিনজন এই হামলার শিকার হয়েছেন।
পুলিশের এই কর্মকর্তা আরও বলেন, ধ্বংসস্তূপ থেকে মনে হচ্ছে বিস্ফোরণ বড় আকারের ছিল। এরই মধ্যে পুলিশ ঘটনাস্থল ঘিরে ফেলেছে।
