
ভ্যাটিকান কর্তৃপক্ষ গত বুধবার জানিয়েছে, তারা ফিলিস্তিনের সঙ্গে প্রথম চুক্তি সই করতে যাচ্ছে। ফিলিস্তিনকে রাষ্ট্র হিসেবে স্বীকৃতি দেওয়ার দুই বছরের মাথায় এমন চুক্তি করতে যাচ্ছে বিশ্বের রোমান ক্যাথলিক খ্রিষ্টান কর্তৃপক্ষের এই সদর দপ্তর। ভ্যাটিকানের এক বিবৃতিতে বলা হয়, চুক্তির বিষয় ফিলিস্তিনে অবস্থিত ক্যাথলিক গির্জাগুলোর কর্মকাণ্ড। ভ্যাটিকানের এই উদ্যোগে তাৎক্ষণিকভাবে ক্ষুব্ধ প্রতিক্রিয়া দেখিয়েছে ইসরায়েল।এএফপি
