
রাশিয়ার প্রেসিডেন্ট ভ্লাদিমির পুতিন বলেছেন, ‘সিরিয়ায় কোনো ধরনের নেতৃত্ব নেওয়ার জন্য আমরা লড়াই করছি না। সিরিয়ার একজন নেতাই থাকতে পারেন। সিরিয়ার জনগণই সিরিয়ার নেতা।’ মস্কো বিনিয়োগ ফোরামের সঙ্গে আলোচনায় গত মঙ্গলবার পুতিন এ কথা বলেন। খবর সিএনএনের।রাশিয়ার প্রেসিডেন্ট বলেন, ‘আমরা সন্ত্রাসবাদের বিরুদ্ধে লড়াইয়ে অবদান রাখার‍ লক্ষ্য নিয়ে অভিযানে নেমেছি। সন্ত্রাসবাদ যুক্তরাষ্ট্র, রাশিয়া, ইউরোপের সব দেশ তথা পুরো বিশ্বের জন্যই বিপজ্জনক।’গত ৩০ সেপ্টেম্বর ইসলামিক স্টেটের (আইএস) বিরুদ্ধে অভিযান চালানোর কথা বলে সিরিয়ায় হামলা শুরু করে রাশিয়া।
