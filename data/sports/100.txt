
শিরোপার উত্সব করছেন ফেনারবাচের খেলোয়াড়েরা। গলা ফাটিয়ে চিত্কার করছে ৪০ হাজার দর্শক। ভালোমতো খেয়াল করলে দেখা যাবে, তাদের মধ্যে একজনও পুরুষ নেই। সবাই নারী বা শিশু! ব্যতিক্রমী ঘটনাটি দেখা গেল তুর্কি লিগে। পরশু কাইকুর রিজেসপোরের সঙ্গে ড্র করে ১৯তম বারের মতো তুর্কি লিগ জিতেছে ফেনারবাচে। কিন্তু সেই ম্যাচে স্টেডিয়ামে ১২ বছরের বেশি পুরুষদের প্রবেশাধিকার ছিল নিষিদ্ধ। লিগে দাঙ্গাবাজদের উপদ্রব বেড়ে যাওয়াতেই কর্তৃপক্ষের এই সিদ্ধান্ত। কিন্তু শেষ পর্যন্ত ফাঁকা থাকা দূরে থাক, স্টেডিয়ামে রীতিমতো দর্শকের ঢল। ফেনারবাচের উত্সবটাও খারাপ হলো না! ওয়েবসাইট। 
কথার লড়াই
আলিয়াঞ্জ অ্যারেনার তাপমাত্রা আজ কত হবে? আরিয়েন রোবেন সেটি বলেননি। শুধু বলেছেন, উত্তাপ কাকে বলে আলিয়াঞ্জ অ্যারেনায় এলেই সেটি রিয়াল মাদ্রিদ টের পাবে। এই উত্তাপ যে রোদের উত্তাপ নয়, সে তো বুঝতেই পারছেন। আজ চ্যাম্পিয়নস লিগ সেমিফাইনালের ফিরতি লেগে মুখোমুখি হওয়ার আগে সাবেক ক্লাবের উদ্দেশ্যে বায়ার্নের ডাচ উইঙ্গারের হুমকি, ‘মিউনিখের আলিয়াঞ্জ অ্যারেনায় আগুন জ্বলবে।’ মিউনিখে আগুন-টাগুন জ্বলা প্রসঙ্গে রিয়াল কোচ কার্লো আনচেলত্তি পাল্টা জবাব দিতে দেরি করেননি, ‘আশা করি মঙ্গলবার নয়, মিউনিখে গাছপালা পুড়বে বুধবার, আমরা চলে আসার পর।’ এএফপি।
