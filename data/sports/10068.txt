
এই দিনটির জন্য চাতক পাখির মতো অপেক্ষায় থাকেন সবাই। যেদিন একই ছাদের নিচে একত্র হয় বাংলাদেশের ক্রীড়াঙ্গন। অতীত-বর্তমান-ভবিষ্যৎ মিলেমিশে হয় একাকার। বর্ষসেরা পুরস্কার? ও তো ‘অজুহাত’! রূপচাঁদা-প্রথম আলোর এ আয়োজন যে সাবেকদের সম্মানিত করার, বর্তমানের কীর্তি বর্ণনার, ভবিষ্যৎকে অনুপ্রেরণা দেওয়ার উপলক্ষ। আমন্ত্রিত অতিথিদের মধ্যে সীমাবদ্ধ এ অনুষ্ঠানের অংশ হতে পারবেন আপনিও। আজ রাত ৮টায় এই অনুষ্ঠানের নির্বাচিত অংশ দেখা যাবে চ্যানেল নাইনে।
