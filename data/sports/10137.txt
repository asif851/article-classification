
১১ জুলাই ২০১০। বিশ্বকাপ ফাইনালের শেষ বাঁশি বেজে উঠেছে। বিজয়ী স্পেন অধিনায়কের সাক্ষাত্কার নিতে গেলেন টেলেসিনসো টিভির প্রতিবেদক সারা কারাবোনেরো। আবেগাক্রান্ত ক্যাসিয়াস কথাই বলতে পারলেন না। গুছিয়ে প্রশ্ন করতে পারছিলেন না সারাও। এভাবে খানিকক্ষণ চলার পর সেই বিখ্যাত দৃশ্য—পেশাদারি খোলস ছেড়ে সারাকে আলিঙ্গনে বেঁধে আলতো করে ঠোঁটে চুমু এঁকে দিলেন ক্যাসিয়াস! চার বছর পর আবার বিশ্বকাপ। প্রিয় মানুষটিকে উত্সাহ জোগাতে মাঠে হাজির হবেন খেলোয়াড়দের স্ত্রী কিংবা প্রেমিকা, যাঁরা ‘ওয়াগ’ নামে পরিচিত। বিশ্বকাপের আলোচিত ১০ বউ-বান্ধবীকে চিনে নিন:
আন্তোনেল্লা রোকুজ্জোফুটবলবিশ্বে খুবই পরিচিত নাম। তিনি আর্জেন্টিনা অধিনায়ক লিওনেল মেসির জীবনসঙ্গিনী। দুজনের ডেটিং শুরু হয়েছিল ২০০৮ সালে। ২০১২ সালে এ জুটির ঘর আলো করে এসেছে সন্তান থিয়াগো।
ইরিনা শায়াকক্রিস্টিয়ানো রোনালদোকে চেনেন অথচ এ নামটি জানেন না, এমন সমর্থক আছে? এ রুশ কন্যা কেবল রোনালদোর জীবনসঙ্গিনী নন, সুপারমডেল হিসেবেও জগদ্বিখ্যাত। জনপ্রিয় এ জুটির প্রথম ডেটিং ২০১০ সালে। সম্প্রতি দুজন বিখ্যাত আলোকচিত্রী মারিও তেস্তিনোর ক্যামেরায় বিশ্বখ্যাত ফ্যাশন ম্যাগাজিন ভোগ-এর স্প্যানিশ সংস্করণের প্রচ্ছদে মডেল হয়েছেন।
