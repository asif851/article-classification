
প্রথম ইনিংসে ৯৪, দ্বিতীয় ইনিংসে ৫৩। টেস্টে জোড়া ফিফটি করা চতুর্থ অস্ট্রেলিয়ান উইকেটকিপার ব্র্যাড হাডিন। শেষবার এ কীর্তি গড়েছিলেন হাডিনের পূর্বসূরি অ্যাডাম গিলক্রিস্ট, ১৯৯৯ সালে ভারতের বিপক্ষে মেলবোর্নে (৭৮ ও ৫৫)। এর আগে একবার করে টেস্টে জোড়া ফিফটি করেছেন আরও দুই অস্ট্রেলিয়ান উইকেটকিপার ইয়ান হিলি (অ্যাডিলেডে ইংল্যান্ডের বিপক্ষে, ১৯৯৫ সালে) ও জ্যাক ব্ল্যাকহাম (ইংল্যান্ডের বিপক্ষে সিডনিতে, ১৮৮৩)। তবে উইকেটকিপারদের মধ্যে টেস্টে সবচেয়ে বেশি জোড়া ফিফটির তালিকায় সবার ওপরে অ্যান্ডি ফ্লাওয়ার। সাতবার এই কীর্তি গড়েছেন সাবেক জিম্বাবুইয়ান উইকেটকিপার। তাঁর পরেই আছেন ইংল্যান্ডের অ্যালান নট (৫ বার) ও ভারতের মহেন্দ্র সিং ধোনি (৪ বার)।
