
 
ট্রেন্ট ব্রিজ টেস্টের মতো লর্ডসেও অস্ট্রেলিয়ার প্রথম ইনিংসে টপ অর্ডার ব্যাটসম্যানদের ব্যর্থতা। আবারও তাই শুরুতেই বিপদে পড়ে গেল মাইকেল ক্লার্কের দল। অস্ট্রেলীয় অধিনায়ক নিজে শক্ত হাতে হাল ধরার চেষ্টা করছেন ঝরে পড়া জাহাজটির। অস্ট্রেলিয়া যে ৬৯ রান তুলতেই হারিয়ে ফেলেছে চার উইকেট।
এমনিতে শুরুটা ভালোই হয়েছিল অস্ট্রেলিয়ার। ইংল্যান্ডকে ৩৬১ রানে অলআউট করার পর ১২ ওভারে বিনা উইকেটে তুলে ফেলেছিল ৪২ রান। ত্রয়োদশ ওভারে ভর করল অপয়া তেরোর ভূত। টিম ব্রেসনানের শিকার হয়ে ফিরলেন শেন ওয়াটসন (৩০)। ব্রেসনান এরপর ফিল হিউজকেও (১) ফিরিয়েছেন। মাঝখানে ক্রিস রজার্সের (১৫) উইকেটটি তুলে নিয়েছেন গ্রায়েম সোয়ান। পরে সোয়ানের শিকার হয়ে উসমান খাজাও (১৪) ফিরলে সংকট আরও বাড়ে।
একপাশে ক্লার্ক অপরাজিত আছেন ৯ রানে।
