
৭৫ শতাংশই সোনায় মোড়ানো, ১৪.২ ইঞ্চি উচ্চতার ট্রফিটির ওজন ৬ কেজির একটু বেশি। আর এই ট্রফির জন্যই ৩২টি দেশের অংশগ্রহণে মাসজুড়ে চলল বিশ্বকাপ ফুটবল । ১৩ জুলাই রিও ডি জেনিরোর ঐতিহাসিক মারাকানা স্টেডিয়ামের ফাইনালে আর্জেন্টিনা-জার্মানি লড়বে ট্রফিটির জন্য। কার ভাগ্যে আছে আরাধ্য ট্রফিটি?তা না হয় সময়ই বলে দেবে। তবে ১৩ জুলাই ফাইনাল ম্যাচের আগে দর্শকদের জন্য ট্রফিটি আনুষ্ঠানিকভাবে উন্মোচন করবেন স্পেনের সাবেক তারকা কার্লোস পুয়োল। বার্সেলোনার হয়ে খেলেছেন বহু বছর, ছিলেন অধিনায়কও। বার্সার সফলতম খেলোয়াড়দের অন্যতম এই ফুটবলার দেশে তো বটেই, দেশের বাইরেও বেশ জনপ্রিয়। পুয়োলকে স্পেন ফুটবলের আইডলও মনে করা হয় এখন। ব্রাজিলিয়ান মডেল গিজেলও পুয়োলের ট্রফি উন্মোচনে অংশ নেবেন বলে ফিফার পক্ষ থেকে বলা হয়েছে। দর্শকদের কাছ থেকে খানিক দূরে কড়া নিরাপত্তার মধ্য দিয়েই ট্রফিটি প্রদর্শন করা হবে। ফিফাডটকম।
