
লঁরিয়াকে পরশু ৩-১ গোলে হারিয়েছে পিএসজি, এটি আসলে খবরের একটি পিঠ। যে দল আগের টানা ১৩ ম্যাচ জিতেছে, তাদের জয় না পাওয়া তো এখন অঘটন। পরশু পিএসজি নতুন আরেকটি উচ্চতায় উঠে গেছে, ফ্রেঞ্চ লিগে টানা সবচেয়ে বেশি ম্যাচে অপরাজিত থাকার রেকর্ড গড়ল তারা। টানা ৩৩ ম্যাচে অপরাজিত পিএসজি, এই গৌরবটা খুব শিগগির ম্লান হবে বলে মনে হয় না!তবে ফ্রেঞ্চ লিগে রেকর্ড হলেও ইউরোপের রেকর্ড গড়তে এখনো অনেক দূরে যেতে হবে পিএসজিকে। ইউরোপিয়ান ফুটবলে সবচেয়ে বেশি ম্যাচ অপরাজিত থাকার রেকর্ডটা রোমানিয়ার স্টুয়া বুখারেস্টের। ১৯৮৬ সাল থেকে ১৯৮৯—এই তিন বছরে রোমানিয়ান লিগে টানা ১০১ ম্যাচে তাদের কেউ হারাতে পারেনি! ইউরোপেও দাপট দেখিয়েছিল বুখারেস্ট, ১৯৮৬ সালে জিতেছিল ইউরোপিয়ান কাপ (এখনকার চ্যাম্পিয়নস লিগ)। পরের বছরেও ইউরোপের সবচেয়ে কুলীন প্রতিযোগিতায় সেমিফাইনাল পর্যন্ত গিয়েছিল তারা।বুখারেস্টের রেকর্ডটা একরকম অমরত্বই পেয়ে গেছে বলা যায়। এই যুগে ১০০ ম্যাচ অপরাজিত থাকা তো অবিশ্বাস্য। তাদের কাছাকাছি থাকা মলদোভার ক্লাব শেরিফও অনেকটা পিছিয়ে। ২০০৬ থেকে ২০০৮ পর্যন্ত লিগে ৬৩ ম্যাচ হারেনি শেরিফ। ওই পুরো দশকটাই ছিল তাদের রাজত্বের, টানা আটটি লিগ জিতেছিল তারা।অপরাজিত থাকার কীর্তিতে শুরুর দিকে যারা আছে, তাদের কেউই ইউরোপের শীর্ষ পাঁচ লিগের নয়। স্কটল্যান্ডের সেল্টিক, এস্তোনিয়ার লেভাদিয়া বা বেলজিয়ামের ইউনিয়ন সেন্ট জিলোস নিজেদের লিগে লম্বা সময় ধরে অপরাজিত থাকলেও বড় মঞ্চে ওই সময় খুব বেশি কিছু করতে পারেনি। বড় দলগুলোর মধ্যে সেই কীর্তিটা এসি মিলানের। ১৯৯১ থেকে ১৯৯৩ পর্যন্ত সিরি ‘আ’তে টানা ৫৮ ম্যাচ অপরাজিত ছিল ফ্যাবিও ক্যাপেলোর দল। উয়েফাডটকম।ইউরোপিয়ান লিগে টানা অপরাজিত১০৬ স্টুয়া বুখারেস্ট (রোমানিয়া) ১৯৮৬-৮৯৬৩ শেরিফ (মলদোভা) ২০০৬-০৮৬২ সেল্টিক (স্কটল্যান্ড) ১৯১৫-১৭৬১ লেভাদিয়া তালিন (এস্তোনিয়া) ২০০৮-০৯৬০ সেন্ট জিলোস (বেলজিয়াম) ১৯৩৩-৩৫
