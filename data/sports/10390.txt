

বিদেশিদের মধ্যে মূল আকর্ষণ দুজনের ঠিকানা চূড়ান্ত হয়ে গিয়েছিল আগেই। ক্রিস গেইল আর শহীদ আফ্রিদিকে দলে ভিড়িয়েছে বরিশাল ও সিলেট। আগে চূড়ান্ত হয়েছে শ্রীলঙ্কান দুই তারকা কুমার সাঙ্গাকারা ও অজন্তা মেন্ডিসের ঠিকানাও। চুক্তি হয়েছে রবি বোপারা, মারলন স্যামুয়েলস, আহমেদ শেহজাদদের মতো আরও বেশ কয়েকজন তারকা ক্রিকেটারের সঙ্গেই। এর পরও বাকি ছিলেন বেশ কজন। তাঁরাও পেয়ে গেলেন দল। আজ ‘প্লেয়ার বাই চয়েজ’ প্রক্রিয়ার মাধ্যমে বেছে নেওয়া হয়েছে আরও ১৯ বিদেশিকে।এই ১৯ বিদেশি মধ্যে আছেন সাঈদ আজমল, ওয়াহাব রিয়াজ, আন্দ্রে রাসেল, মোহাম্মদ সামির মতো তারকা ক্রিকেটাররা। শ্রীলঙ্কান ক্রিকেটার আছেন বেশ কয়েকজন-জীবন মেন্ডিস, নুয়ান কুলাসেকেরা লাহিরু থিরিমান্নে এবং সচিত্র সেনানায়েকে। সাঈদ আজমল খেলবেন চিটাগাং ভাইকিংসে। সতীর্থ হিসেবে পাবেন জীবন মেন্ডিস ও প্রোটিয়া ক্রিকেটার রবিন পিটারসনকে। ড্যারেন স্টিভেনস, নুয়ান কুলাসেকেরা, আন্দ্রে রাসেল আর লাহিরু থিরিমান্নের ঠিকানা হয়েছে কুমিল্লা ভিক্টোরিয়ানস। ইংলিশ ক্রিকেটার ক্রিস জর্ডান, জশুয়া কব আর পাকিস্তানের সোহেল তানভীর থাকছেন সিলেট সুপারস্টারসে। সাকিব-সৌম্যদের রংপুরে বিদেশিরাও মন্দ নন। সচিত্র সেনানায়েকের সঙ্গে আফগান অধিনায়ক মোহাম্মদ নবী, রিয়াজও রংপুরের। বরিশাল বুলসে আছেন শিকাগো সিকুগে প্রসন্ন, মোহাম্মদ সামি আর পাকিস্তানি ক্রিকেটার ইমাদ ওয়াসিম। আফ্রিদি-গেইলদের মতো ‘প্লেয়ার বাই চয়েজে’র আগেই চুক্তিবদ্ধ হয়েছেন থিসারা পেরেরা, শোয়েব মালিক, কামরান আকমল, উমর আকমল, ড্যারেন স্যামি আর এলটন চিগুম্বুরাও। সাঙ্গাকারা খেলবেন ঢাকা ডায়নামাইটসের হয়ে। মালিককে নিয়েছে কুমিল্লা। কুমিল্লা নিয়েছে ব্রেন্ডন টেলরকেও। সুনীল নারাইন, আহমেদ শেহজাদও আসছেন কুমিল্লায়। ড্যারেন স্যামি খেলবেন রংপুর রাইডার্সে। রংপুরে খেলছেন আকমল ভাইয়েরা, জিম্বাবুইয়ান অধিনায়ক চিগুম্বুরাকেও নিয়েছে তারা।স্পট ফিক্সিংয়ের কারণে দীর্ঘ নির্বাসন কাটিয়ে ক্রিকেটে ফেরা ​পাকিস্তানি পেসার মোহাম্মদ আমিরও বিপিএলে খেলবেন। তাঁর সঙ্গে চুক্তি হয়েছে চট্টগ্রামের। তিলকরত্নে দিলশানকে নিয়ে চট্টগ্রাম ও রংপুরের মধ্যে একটা টানাপোড়েন চললেও সেটা অচিরেই কেটে যাবে বলে আশা করা হচ্ছে।
বিপিএলে বিদেশি ক্রিকেটাররা কে কোন দলে:
ঢাকা ডায়নামাইটস: কুমার সাঙ্গাকারা (শ্রীলঙ্কা),মোহাম্মদ ইরফান (পাকিস্তান), সোহেল খান (পাকিস্তান), ইয়াসির শাহ (পাকিস্তান), নাসির জামশেদ (পাকিস্তান), ডেভিড মালান (ইংল্যান্ড), শাহজাইব হাসান (পাকিস্তান), রায়ান টেন ডেসকাট (হল্যান্ড)।
চিটাগাং ভাইকিংস: তিলকরত্নে দিলশান (শ্রীলঙ্কা), সাঈদ আজমল (পাকিস্তান), জীবন মেন্ডিস (শ্রীলঙ্কা), রবিন পিটারসন (দক্ষিণ আফ্রিকা) উমর আকমল (পাকিস্তান), কামরান আকমল (পাকিস্তান), এলটন চিগুম্বুরা (জিম্বাবুয়ে), চামারা কাপুগেদারা (শ্রীলঙ্কা)।
সিলেট সুপারস্টারস: শহীদ আফ্রিদি (পাকিস্তান), রবি বোপারা (ইংল্যান্ড), ক্রিস জর্ডান (ইংল্যান্ড), অজন্তা মেন্ডিস (শ্রীলঙ্কা), জশুয়া কব (ইংল্যান্ড), সোহেল তানভীর (পাকিস্তান), ব্র্যাড হজ (অস্ট্রেলিয়া)।
কুমিল্লা ভিক্টোরিয়ানস: শোয়েব মালিক (পাকিস্তান), ড্যারেন স্টিভেনস (ইংল্যান্ড), নুয়ান কুলাসেকেরা (শ্রীলঙ্কা), আন্দ্রে রাসেল (ওয়েস্ট ইন্ডিজ), লাহিরু থিরিমান্নে (শ্রীলঙ্কা), মারলন স্যামুয়েলস (ওয়েস্ট ইন্ডিজ), সুনীল নারাইন (ওয়েস্ট ইন্ডিজ), আহমেদ শেজাদ (পাকিস্তান), ক্রিস্টোফার সানটোকে (ওয়েস্ট ইন্ডিজ)।
বরিশাল বুলস: কেভিন কুপার (ওয়েস্ট ইন্ডিজ), এভিন লুইস (ওয়েস্ট ইন্ডিজ), ক্রিস গেইল (ওয়েস্ট ইন্ডিজ) সিকুগে প্রসন্ন (শ্রীলঙ্কা), মোহাম্মদ সামি (পাকিস্তান), ইমাদ ওয়াসিম (পাকিস্তান)
রংপুর রাইডার্স: থিসারা পেরেরা (শ্রীলঙ্কা), লিন্ডল সিমন্স ( ওয়েস্ট ইন্ডিজ), ওয়াহাব রিয়াজ (পাকিস্তান), মোহাম্মদ নবী (আফগানিস্তান), সচিত্রা সেনানায়েকে (শ্রীলঙ্কা), ড্যারেন স্যামি (ওয়েস্ট ইন্ডিজ)
