
পাঁচ টেস্টের সিরিজে তিনটি হয়ে যাওয়ার পর ভারত এগিয়ে ২-০ ব্যবধানে। ইংল্যান্ডের পক্ষে সিরিজ জেতা আর সম্ভব নয়, ড্র করার স্বপ্নটাও বাড়াবাড়ি বলেই মনে হচ্ছে আপাতত। কী করে ভাগ্য ফেরাতে পারে অ্যালিস্টার কুকের দল? পরামর্শ দিলেন সাবেক ব্রিটিশ প্রধানমন্ত্রী ডেভিড ক্যামেরন। কিংবদন্তি ভারতীয় ব্যাটসম্যান শচীন টেন্ডুলকারকে ইংল্যান্ড দলের পরামর্শক বানানো হোক। কথাটা রসিকতা করেই বলা। দিল্লিতে হিন্দুস্তান টাইমস লিডারশিপ সামিটে পরশু বক্তা হয়ে এসেছিলেন ক্যামেরন। ওই অনুষ্ঠানেই বক্তা ছিলেন টেন্ডুলকারও। ওখানেই ক্যামেরন বললেন, ‘আমি দেখতে পাচ্ছি লিটল মাস্টারও এখানে আছেন। ইংল্যান্ড-ভারত টেস্ট সিরিজটা যেদিকে যাচ্ছে, আমার মনে হয় ইংল্যান্ড দলের অনুশীলনে টেন্ডুলকারকে অপহরণ করে আনতে হবে।’ কিন্তু ‘অপহৃত টেন্ডুলকার’ কি রাজি হবেন ইংল্যান্ডকে সাহায্য করতে? হিন্দুস্তান টাইমস।
