
৭১ মিনিট পর্যন্ত আর্সেনাল এগিয়ে ১-০ গোলে। ওয়েস্ট হাম মাঝেমধ্যে সমতা ফেরানোর হুমকিও দিচ্ছিল। তখনই দৃশ্যপটে অ্যালেক্সিস সানচেজ! ৭২ মিনিটে দলের দ্বিতীয় ও নিজের প্রথম গোল পেলেন। দেখতে না দেখতেই হ্যাটট্রিকও হয়ে গেল আর্সেনালের চিলিয়ান স্ট্রাইকারের! সময় লাগল মাত্র ১৪ মিনিট ২৯ সেকেন্ড। আর্সেন ওয়েঙ্গারের দলও পরশু তাতে পেল ৫-১ গোলের জয়। তবে এত কম সময় নিয়েও কিন্তু আর্সেনালের দ্রুততম হ্যাটট্রিকের গৌরবটা হলো না সানচেজের। এর চেয়েও কম সময় নিয়েছিলেন আরও দুজন—ইয়ান রাইট (৯ মিনিটে, ১৯৯৫ সালে ইপসউইচের বিপক্ষে) ও জার্মেইন পেন্যান্ট (১০ মিনিটে, ২০০৩ সালে সাউদাম্পটনের বিপক্ষে)। প্রিমিয়ার লিগের হিসাব করলে দ্রুততম হ্যাটট্রিক তো হয়েছে একেবারে চোখের পলকে, মাত্র ২ মিনিট ৫৬ সেকেন্ডে! গত বছরই অ্যাস্টন ভিলার বিপক্ষে সেটি করেছেন সে সময় সাউদাম্পটনে খেলা ফরোয়ার্ড সাদিও মানে।প্রিমিয়ার লিগে দ্রুততম হ্যাটট্রিকসময়                    নাম           প্রতিপক্ষ                সাল২ মিনিট ৫৬ সেকেন্ড সাদিও মানে (সাউদাম্পটন) অ্যাস্টন ভিলা ২০১৫৪ মিনিট ৩৩ সেকেন্ড রবি ফাওলার (লিভারপুল) আর্সেনাল ১৯৯৪৭ মিনিট জার্মেইন ডিফো (টটেনহাম) উইগান ২০০৯৮ মিনিট গ্যাবি আগবনলাহোর (অ্যাস্টন ভিলা) ম্যান সিটি ২০০৮৯ মিনিট ইয়ান রাইট (আর্সেনাল) ইপসউইচ ১৯৯৫
