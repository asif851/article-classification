
বিপিএলে রান উৎসবের আভাস দিচ্ছেন উপুল থারাঙ্গা। ঢাকা ডায়নামাইটসের বিপক্ষে আগের ম্যাচে হয়েছিলেন ম্যাচসেরা। ৬৯ রানের দুর্দান্ত এক ইনিংস খেলে জিতিয়েছিলেন দলকে। কুমিল্লা ভিক্টোরিয়ানসের বিপক্ষেও হেসেছে এ লঙ্কান ওপেনারের ব্যাট। ১৪৬ রানের লক্ষ্যে ব্যাটিংয়ে নামা সিলেটকে শুরুতেই জয়ের ভিত্তি পাইয়ে দিয়েছে থারাঙ্গার ৪০ বলে ৫১ রানের ইনিংস।মাঝারি মানের সংগ্রহ তাড়া করতে নেমে আন্দ্রে ফ্লেচারকে নিয়ে জয়ের ভিত গড়েন থারাঙ্গা। ৮.৪ ওভারে এ জুটি বিচ্ছিন্ন হওয়ার আগে যোগ করেছে ৭৩ রান। এ জুটিতে থারাঙ্গার একার সংগ্রহ ছিল ২৩ বলে ৩৩ রান। ১৪তম ওভারের শেষ বলে থারাঙ্গা যখন আউট হন তখন সিলেটকে এগিয়ে দিয়ে এসেছেন তিনি। সিলেটের সংগ্রহ তখন ১০২/৩।৫ বাউন্ডারি ও ২ ছক্কায় ইনিংসটি সাজান থারাঙ্গা। এর মধ্যে ইনিংসের প্রথম ওভারেই আরাফাত সানিকে মেরেছেন পরপর দুটি বাউন্ডারি। ষষ্ঠ ওভারে আফগান লেগ স্পিনার রশিদ খানকে মেরেছেন প্রথম ছক্কা। স্যামুয়েলসের বলে আউট হওয়ার আগে ওই ওভারেই মেরেছেন শেষ ছক্কাটি। আন্তর্জাতিক টি-টোয়েন্টিতে শ্রীলঙ্কা দলে আসা-যাওয়ার মধ্যে থাকলেও বিপিএল দিয়ে হয়তো জাতীয় দলে নিয়মিত হতে পারেন থারাঙ্গা।
থারাঙ্গার টি-টোয়েন্টি রেকর্ড:
ম্যাচ-৮০রান-২০১২গড়-২৭.১৮সর্বোচ্চ-৮৩*স্ট্রাইক রেট-১২৫.১২ফিফটি-১৩
