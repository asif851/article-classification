
ঢাকা প্রিমিয়ার লিগের প্রথম রাউন্ডের ছয় ম্যাচে জয়জয়কার ছিল বিদেশি ব্যাটসম্যানদের। সেঞ্চুরি পেয়েছিলেন তিন বিদেশি। এঁদের দুজন আসহার জায়েদি ও চামারা কাপুগেদারা খেলেছিলেন লিস্ট ‘এ’ ম্যাচে নিজেদের সর্বোচ্চ ইনিংস। কাল দ্বিতীয় রাউন্ডেও ক্যারিয়ার-সেরা ইনিংস খেলেছেন আরেক বিদেশি লিয়াম ডসন (১১৩*)। শেখ জামালের ইংলিশ ব্যাটসম্যান পেয়েছেন লিস্ট ‘এ’ ম্যাচে প্রথম সেঞ্চুরি। তবে কালই বাংলাদেশের প্রথম ব্যাটসম্যান হিসেবে এবারের লিগে সেঞ্চুরি পেয়েছেন পারটেক্সের অধিনায়ক রাজিন সালেহ (১০৫)। দুই সেঞ্চুরির দিনে ক্যারিয়ার-সেরা বোলিং করেছেন দুই বাঁহাতি স্পিনার আরাফাত সানি (৫/১৮) ও নাঈম ইসলাম জুনিয়র (৬/৩৩)।ব্যক্তিগত অর্জনের দিনে টানা দ্বিতীয় জয় পেয়েছে আবাহনী ও লিজেন্ডস অব রূপগঞ্জ (গাজী ট্যাংক)। কলাবাগান ক্রীড়াচক্রকে ১২২ রানে হারিয়ে প্রথম জয় পেয়েছে প্রতিবেশী ক্লাব শেখ জামাল ধানমন্ডি। শেরেবাংলা স্টেডিয়ামে প্রাইম দোলেশ্বরের ১৪৭ রান ৭৬ বল ও ৮ উইকেট হাতে রেখেই পেরিয়ে যায় আবাহনী। মাত্র ২ রানের জন্য সেঞ্চুরি পাননি দলটির ওপেনার লিটন দাস।ফতুল্লায় রূপগঞ্জের ২২৭ রানের পেছনে ছুটে ৪৩.৩ ওভারে ৩ উইকেট হারিয়ে ১৮২ রান তুলে ফেলেছিল পারটেক্স। ৪৪তম ওভারের চতুর্থ বলে নাঈম জুনিয়রের বলে রাজিনের বোল্ডেই সূচনা ধসের। এরপর মাত্র ২৮ বলের মধ্যে ১৯ রান তুলতেই শেষ পারটেক্স। ৪৮তম ওভারেই ৩ উইকেট নিয়েছেন নাঈম।বিকেএসপিতে ডসনের ঝোড়ো সেঞ্চুরিতেই (৮৩ বলে ১১৩*, ৫ চার, ৮ ছয়) ৫ উইকেটে ২৯৬ রান করে শেখ জামাল। ৬০ বলে ফিফটি ছোঁয়া ডসন ৭৯ বলেই করে ফেলেন সেঞ্চুরি।সংক্ষিপ্ত স্কোরআবাহনী-দোলেশ্বর, মিরপুরদোলেশ্বর: ৪৮.৪ ওভারে ১৪৭ (হাবিবুর ৪১, ম্যালান ২৭, মুক্তার ১৯; অপু ৩/২২, আল আমিন ২/২৬, জিয়া ২/২৬, শুভাশিস ২/৩৪)। আবাহনী: ৩৭.২ ওভারে ১৪৮/২ (লিটন ৯৮, মজিদ ২৭, রাজাপক্ষে ১৯*; ইলিয়াস সানি ২/৪০)।ফল: আবাহনী ৮ উইকেটে জয়ী।শেখ জামাল-কলাবাগান কেসি, বিকেএসপিশেখ জামাল: ৫০ ওভারে ২৯৬/৪ (ডসন ১১৩*, শাহরিয়ার ৬৫, সায়েম ৪৪, অমিত ৩৩; ফরিদউদ্দিন ২/৩০, রকিবুল ২/৪২, নাসুম ১/৫২)। কলাবাগান: ৪৭.১ ওভারে ১৭৪ (শামসুর ৫৪, তাসামুল ৪৩, নাসুম ২৬; আরাফাত সানি ৫/১৮)।ফল: শেখ জামাল ১২২ রানে জয়ী।রূপগঞ্জ (গাজী ট্যাংক)-পারটেক্স, ফতুল্লালিজেন্ডস অব রূপগঞ্জ: ৫০ ওভারে ২২৬/৯ (ফয়সাল ৫২*, আসহার ৪৫, জুনায়েদ ৪৪, মিলন ২৮; রহমান ২/৩৪, আজিম ২/৪৮, সাব্বির ২/৫৬)। পারটেক্স: ৪৮.১ ওভারে ২০১ (রাজিন ১০৫, মেহরাব ৫৩, আল মামুন ১৪; নাঈম জুনিয়র ৬/৩৩)।ফল: রূপগঞ্জ ২৫ রানে জয়ী।
