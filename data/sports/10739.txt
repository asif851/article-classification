
ঘরোয়া টুর্নামেন্ট আয়োজনের ক্ষেত্রে বেশ অনিয়মিত বাংলাদেশ টেনিস ফেডারেশন। তবে আন্তর্জাতিক টুর্নামেন্টের আয়োজনের দায়িত্ব পাচ্ছে বেশ নিয়মিতই। গত সেপ্টেম্বরে ঢাকায় হয়ে গেল এশিয়ান অনূর্ধ্ব-১৪ টেনিস টুর্নামেন্ট। এবার রমনা টেনিস কমপ্লেক্সে শুরু হবে আইটিএফ (আন্তর্জাতিক টেনিস ফেডারেশন) অনূর্ধ্ব-১৮ টুর্নামেন্ট। বাছাই পর্বের খেলা আজ শুরু হলেও চূড়ান্ত পর্ব শুরু ৩ নভেম্বর থেকে।স্বাগতিক হওয়ার কারণে বাছাই পর্বে বাংলাদেশের কাউকেই খেলতে হচ্ছে না। সরাসরি চূড়ান্ত পর্বে খেলবে বাংলাদেশের ১২ জন ছেলে ও ৫ জন মেয়ে। সব মিলিয়ে ৪৮ জনকে নিয়ে শুরু হবে চূড়ান্ত পর্ব।
