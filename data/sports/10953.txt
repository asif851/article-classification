
২০০৮ অস্ট্রেলিয়ান ওপেনই নোভাক জোকোভিচের প্রথম গ্র্যান্ড স্লাম। সার্বিয়ান টেনিস তারকা ক্যারিয়ারের দ্বিতীয় গ্র্যান্ড স্লাম জিতলেন ঠিক তিন বছর পর ২০১১ সালে অস্ট্রেলিয়ান ওপেনেই। এবারের ফ্রেঞ্চ ওপেনে চ্যাম্পিয়ন হয়ে ক্যারিয়ার গ্র্যান্ড স্লাম পূর্ণ করেছেন জোকোভিচ, ২০১১ থেকে ২০১৬—এই ছয় বছরই তিনি কোনো-না-কোনো গ্র্যান্ড স্লাম জিতেছেন। জোকোভিচের চেয়ে টানা সবচেয়ে বেশি বছর ধরে কমপক্ষে একটি গ্র্যান্ড স্লামজয়ী পুরুষ খেলোয়াড় আছেন মাত্র পাঁচজন—রিচার্ড সিয়ার্স, বিয়ন বোর্গ, পিট সাম্প্রাস, রজার ফেদেরার ও রাফায়েল নাদাল। এঁদের মধ্যে টানা ১০ বছর গ্র্যান্ড স্লাম জিতে সবার ওপরে স্পেনের রাফায়েল নাদাল। ক্লে কোর্ট বিশেষজ্ঞ নাদাল ২০০৫ থেকে ২০১৪ পর্যন্ত প্রতিবছরই কমপক্ষে একটি গ্র্যান্ড স্লাম জিতেছেন।
টানা সবচেয়ে বেশি বছরে গ্র্যান্ড স্লাম জয়১০ রাফায়েল নাদাল ২০০৫-২০১৪স্পেন৮ বিয়ন বোর্গ ১৯৭৪-১৯৮১সুইডেন৮ পিট সাম্প্রাস ১৯৯৩-২০০০যুক্তরাষ্ট্র৮ রজার ফেদেরার ২০০৩-২০১০সুইজারল্যান্ড৭ রিচার্ড সিয়ার্স ১৮৮১-১৮৮৭যুক্তরাষ্ট্র
