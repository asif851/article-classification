
মতপ্রকাশের চড়া মূল্য দিতে হলো আজারবাইজানের সাংবাদিক রাসিম আলিয়েভকে। সাইপ্রাসের দল অ্যাপোলন লিমাসলের সঙ্গে খেলার পর তুরস্কের পতাকা উড়িয়েছিলেন আজারবাইজানের ক্লাব গাবালার অধিনায়ক জাভিদ হুসেইনভ। ফেসবুকে এ ঘটনার সমালোচনা করেন আলিয়েভ। শেষ পর্যন্ত প্রাণ দিয়েই সেটার মূল্য দিতে হলো ৩০ বছর বয়সী এই সাংবাদিককে। এ ঘটনায় জড়িত সন্দেহে জাভিদ হুসেইনভ ও তাঁর চাচাতো ভাইসহ পাঁচজনকে আটক করেছে আজারবাইজানের পুলিশ। খুন হওয়ার আগে আলিয়েভ জানিয়েছিলেন, জাভিদের সমালোচনা করার পর বেশ কয়েকবার হুমকি পেয়েছিলেন তিনি। এএফপি।
