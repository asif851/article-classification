
বাংলাদেশকে প্রথম ম্যাচে রুখে দিয়েছিল ভুটান। কিন্তু আগে ওই ভুটানই নেপালের কাছে ৫-০ গোলে বিধ্বস্ত হওয়ায় বাংলাদেশের সামনে এসএ গেমসের সেমিতে ওঠার সমীকরণটা হয়ে যায় খুবই সহজ। ৪-০ গোলে হারলেও শেষ চার হাতছাড়া হতো না। তা বাংলাদেশ অনূর্ধ্ব-২৩ দল আজ নেপালকে ২-১ গোলে হারিয়েই পা রেখেছে সেমিফাইনালে। গুয়াহাটির পালটানবাজার সাই স্টেডিয়ামে এই ম্যাচে বাংলাদেশ প্রথমে পিছিয়ে পড়েছিল। ৩ মিনিটেই গোল করে নেপালকে এগিয়ে দেন অনন্ত তামাং। কিন্তু ৪০ মিনিটে গোলটি শোধ করে দেন আনেন রায়হান হাসান। প্রথমার্ধের একেবারে শেষ মিনিটে নাবীব নেওয়াজ জীবনের গোলটাই (২-১‍) ভাগ্য গড়ে দেয় ম্যাচের। আগামী পরশু গুয়াহাটির ইন্দিরা গান্ধী স্টেডিয়ামে প্রথম সেমিফাইনালে স্বাগতিক ভারতের মুখোমুখি হবে বাংলাদেশ। দ্বিতীয় সেমিতে নেপালের প্রতিপক্ষ মালদ্বীপ। ফাইনাল ১৫ ফেব্রুয়ারি।
