

গত বছরে পাকিস্তানের সঙ্গে অভিষেক দিয়ে শুরু। এরপর থেকে ওয়ানডে, টেস্ট ও টি-টোয়েন্টি—সবখানে জয়জয়কার। আইপিএলে প্রথমবার গিয়েই বাজিমাত করেছেন। প্রথম বিদেশি হিসেবে আইপিএলের ‘সেরা উদীয়মান’ পুরস্কার জিতেছেন। এবার রূপচাঁদা-প্রথম আলো ক্রীড়া পুরস্কারের ২০১৫ সালের বর্ষসেরা ক্রীড়াবিদ হয়েছেন কাটার মাস্টার মুস্তাফিজুর রহমান।
গত বছর পাকিস্তানের সঙ্গে অভিষেক টি-টোয়েন্টিতে নেন দুই উইকেট। এরপর ওয়ানডে অভিষেকে ভারতের বিপক্ষে পাঁচ উইকেট। টেস্ট অভিষেকেও ম্যাচসেরা। ক্রিকেট বিশ্বকে চমকে দিয়ে মুস্তাফিজুর রহমানের আবির্ভাব। এক বছর ধারাবাহিক সফলতার পরেই এ পুরস্কার পেলেন মুস্তাফিজ।আজ শুক্রবার বিকেলে রাজধানীর সোনারগাঁও হোটেলের গ্র্যান্ড বলরুমে বসে রূপচাঁদা-প্রথম আলো ক্রীড়া পুরস্কারের আয়োজন। এবার একসঙ্গে দেওয়া হয় ২০১৪ ও ২০১৫ দুই বছরের পুরস্কার। জুরিবোর্ডের বিচারে বর্ষসেরা, বর্ষসেরা দুই রানারআপ, বর্ষসেরা নারী ও বর্ষসেরা উদীয়মানের হাতে তুলে দেওয়া হয় ক্রেস্ট ও চেক।বিকেলে অনুষ্ঠানের শুরুতেই একে একে আসতে শুরু করেন দেশের ক্রিকেট, ফুটবল, হকি, সাঁতারসহ সব খেলার বর্তমান ও সাবেক খেলোয়াড় এবং ক্রীড়া-সংশ্লিষ্ট ব্যক্তিরা।২০১৫ সালে বর্ষসেরা মুস্তাফিজুর রহমান, আজীবন সম্মাননা পেয়েছেন সাবেক অ্যাথলেট সুফিয়া খাতুন, বর্ষসেরা উদীয়মান সৌম্য সরকার, বর্ষসেরা নারী মাবিয়া আক্তার, বর্ষসেরা রানারআপ তামিম ইকবাল ও মাহমুদউল্লাহ। পাঠকের ভোটে একই বছরে বর্ষসেরা হয়েছেন মুস্তাফিজুর রহমান।২০১৪ সালের আজীবন সম্মাননা পেয়েছেন স্বাধীন বাংলা ফুটবল দলের অধিনায়ক জাকারিয়া পিন্টু। একই বছরের বর্ষসেরা টেস্ট দলের অধিনায়ক মুশফিকুর রহিম, বর্ষসেরা উদীয়মান হয়েছেন ক্রিকেটার তাইজুল ইসলাম, বর্ষসেরা নারী ক্রিকেটার সালমা খাতুন, বর্ষসেরা রানারআপ মামুনুল ইসলাম ও আবদুল্লাহ হেল বাকি।
তালিকা ২০১৪ সালআজীবন সম্মাননা: স্বাধীন বাংলা ফুটবল দলের অধিনায়ক জাকারিয়া পিন্টুবর্ষসেরা উদীয়মান: ক্রিকেটার তাইজুল ইসলামবর্ষসেরা নারী: সালমা খাতুনবর্ষসেরা রানারআপ: মামুনুল ইসলাম ও আবদুল্লাহ হেল বাকিবর্ষসেরা: মুশফিকুর রহিম
২০১৫ সালআজীবন সম্মাননা: সাবেক অ্যাথলেট সুফিয়া খাতুনবর্ষসেরা উদীয়মান: সৌম্য সরকারবর্ষসেরা নারী: মাবিয়া আক্তারবর্ষসেরা রানারআপ: তামিম ইকবাল ও মাহমুদউল্লাহবর্ষসেরা: মুস্তাফিজুর রহমান
২০১৫ পাঠকের ভোটে বর্ষসেরা মুস্তাফিজুর রহমান
