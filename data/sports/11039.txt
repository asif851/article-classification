


• আজ ২-০ গোলে জিতেছে সাবিনার সিথু এফসি ক্লাব।• দলের হয়ে প্রথম গোলটি সাবিনার।

বাংলাদেশের নারী ফুটবলারদের জয়জয়কার চলছেই। হংকংয়ে অনূর্ধ্ব–১৫ দলের চ্যাম্পিয়ন হওয়ার ২৪ ঘণ্টার মধ্যেই জাতীয় দলের অধিনায়ক সাবিনা খাতুন ঝলক দেখালেন ভারতে। ইন্ডিয়ান উইমেন্স লিগে টানা দ্বিতীয় ম্যাচে গোল পেয়েছেন বাংলাদেশ নারী ফুটবল দলের অধিনায়ক। আজ ওডিশার রাইজিং স্টুডেন্টের বিপক্ষে ২-০ গোলে জিতেছে সাবিনার তামিলনাড়ু সিথু এফসি । দ্বিতীয়ার্ধের ৪৭ মিনিটে সাবিনার গোলেই এগিয়ে যায় সিথু এএফসি।
আগের ম্যাচে গোকুলাম কেরালা এফসির বিপক্ষে গোল পেয়েছিলেন সাবিনা। সিথু জিতেছিল ২-০ গোলে। সে ম্যাচেও প্রথমে গোল করে দলকে এগিয়ে নিয়েছিলেন। এ নিয়ে তিন ম্যাচে দুই গোল তাঁর।
