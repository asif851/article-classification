
পেছন থেকে উঠে এসে সিরিজ জিতেছে দল। পরশু লঙ্কাজয়ের দিনে ভারতের অধিনায়ক বিরাট কোহলি সুখবর শুনেছেন আরেকটি। সেটি টেস্ট নিয়ে নয়, টি-টোয়েন্টি নিয়ে। গত বছরের সেপ্টেম্বরের পর কোনো আন্তর্জাতিক টি-টোয়েন্টি না খেললেও কোহলি পুনরুদ্ধার করেছেন টি-টোয়েন্টির ব্যাটিং র্যা ঙ্কিংয়ের এক নম্বর স্থানটি। কোহলি পেছনে ফেলেছেন অ্যারন ফিঞ্চকে। ইংল্যান্ড-অস্ট্রেলিয়া একমাত্র টি-টোয়েন্টি ম্যাচটি না খেলার মূল্য দিতে হয়েছে অস্ট্রেলিয়ার ওপেনারকে। ওই ম্যাচ না খেলায় ১৭ পয়েন্ট হারিয়ে ফিঞ্চের পয়েন্ট হয়েছে ৮৫৪, আর কোহলির পয়েন্ট ৮৬১। আইসিসি বিজ্ঞপ্তি।
