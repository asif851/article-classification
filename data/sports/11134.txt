
ফুটবল বিশ্বকাপের আয়োজনের অধিকার পেতে মিলিয়ন ডলার ঘুষের কেলেঙ্কারির খবরও জানা গেছে। অলিম্পিক নিয়ে এ রকম কোনো খবর না বেরোলেও যেকোনো শহর বিশ্বের বৃহত্তম ক্রীড়াযজ্ঞের আয়োজক হতে চাইবে নিশ্চয়ই। কিন্তু ২০২৪ অলিম্পিকের আয়োজকের দৌড়ে থাকা রোম বলছে, ‘অলিম্পিক চাই না’। জনপ্রিয় হয়ে ওঠা ফাইভ স্টার আন্দোলন রোমের অলিম্পিক আয়োজনের বিরুদ্ধে অবস্থান নিয়েছে। যে আন্দোলনে খোদ রোমের মেয়রও আছেন। রোমের পাশাপাশি প্যারিস, বুদাপেস্ট ও লস অ্যাঞ্জেলেস আয়োজক হওয়ার দৌড়ে আছে। ৭ অক্টোবরের মধ্যে নিজেদের চূড়ান্ত প্রস্তাব দিতে হবে। রোমই এগিয়ে আছে সবার চেয়ে। এরই মধ্যে এই আন্দোলন। রোমবাসী অলিম্পিকের পেছনে এত টাকা খরচ করার পক্ষে নন! এএফপি। 
