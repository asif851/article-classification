
ব্রাজিল জিতবে, নাকি কলম্বিয়া? ফোর্তালেজার ক্যাস্তেলাও স্টেডিয়ামে আজকের ম্যাচটার আগে এ নিয়ে চলছে নানান জল্পনা-কল্পনা। বিশ্লেষণে তুলে আনা হলো দুই দলের সম্ভাবনার দিকহামেস রদ্রিগেজহ্যাঁ, মেসি, নেইমার কিংবা রোনালদো নন, এই বিশ্বকাপের সবচেয়ে বড় তারকা হামেস রদ্রিগেজ। গোল্ডেন বুটের লড়াইয়ে সবচেয়ে এগিয়ে আছেন। অনেকে তাঁর হাতে দেখছেন গোল্ডেন বলটাও। উরুগুয়ের বিপক্ষে তাঁর প্রথম গোলটা এ বিশ্বকাপের সেরা গোলের দাবিদার। দুর্দান্ত ফর্মে থাকা রদ্রিগেজকে আটকে রাখা আজও কঠিন হতে পারে ব্রাজিলের জন্য।নেইমারের চোট ব্রাজিলের সেরা পারফরমার তিনি। চিলির বিপক্ষে পাওয়া চোট এই ম্যাচে তাঁর খেলা অনিশ্চিত করে দিয়েছিল। সেই অনিশ্চয়তা উড়িয়ে দিয়ে নেইমার আজ খেলবেন। তবে আসলেই পুরো ফিট আছেন কি না এটা বোঝা যাবে মাঠে। চোটের পর ব্রাজিল আগের নেইমারকে না পেলে সেটা কলম্বিয়াকেই বাড়তি সুবিধা দেবে।নিষ্প্রভ ফ্রেড-জোক্যামেরুনের বিপক্ষে একটা গোল পেলেও প্রত্যাশার সিকিভাগও এ পর্যন্ত পূরণ করতে পারেননি ফ্রেড। দুই ম্যাচে তাঁর বদলি হিসেবে নেমেছেন জো। কিন্তু মলিন তিনিও। এমনকি চিলির বিপক্ষে টাইব্রেকারে ব্রাজিলের হয়ে শট নেওয়া পাঁচজনের মধ্যেও রাখা হয়নি তাঁকে। কলম্বিয়া চাইবে আজও দুই ব্রাজিলিয়ান স্ট্রাইকার যেন এমন নিষ্প্রভ থাকেন।প্রত্যাশার চাপস্বাগতিক সমর্থকদের প্রত্যাশা পূরণ করাটা ব্রাজিলের জন্য দিনকে দিন কঠিন হয়ে যাচ্ছে। সে চাপ কতটা ভয়ংকর, তা চিলির বিপক্ষে ম্যাচেই বোঝা গেছে। টাইব্রেকারে জিতে নেইমার, সিজার আর সিলভারা কান্নায় ভেঙে পড়েছেন, ছিল হাঁফ ছেড়ে বাঁচার স্বস্তিও। এই আকাশচুম্বী প্রত্যাশার চাপও বিপর্যয় ডেকে আনতে পারে ব্রাজিলের।গুস্তাভোর না থাকাব্রাজিলের মাঝমাঠে সবচেয়ে গুরুত্বপূর্ণ খেলোয়াড়দের একজন তিনি। হামেস রদ্রিগেজের সঙ্গে আজ বল দখলের লড়াইটা হওয়ার কথা ছিল তাঁর। দুই পাশের অনেকটুকু জায়গা জুড়ে খেলেন, ফলে দানি আলভেজ কিংবা মার্সেলোরা সুযোগ পান ওপরে উঠে যাওয়ার। নিষেধাজ্ঞার কারণে আজ তাঁর না থাকাটা ভোগাতে পারে ব্রাজিলকে।
