
এক ভুল দ্বিতীয়বার করতে চান না ওয়েইন রুনি। সে ভুলটি কী? এ মাসেই গোড়ার দিকে স্কটল্যান্ডের বিপক্ষে ৩-০ গোলে জয়ের পর দলের নৈশ পার্টিতে অংশ নিয়েছিলেন। ওই পার্টির পর গিয়েছিলেন এক বিয়ের অনুষ্ঠানে। সেখানে মদ্যপানও করেন রুনি। ওই দেশের সংস্কৃতিতে এটা দোষের কিছু নয়। কিন্তু কেউ একজন সেই অনুষ্ঠানে তাঁর ছবি তুলে দিয়ে দেয় সংবাদমাধ্যমে। যা পরে সামাজিক যোগাযোগমাধ্যমেও ছোঁয়াচে হয়ে যায়। নিজের অসংলগ্ন আচরণ নিয়ে সমালোচনার মুখে পড়েন রুনি। সেই শিক্ষা থেকেই ইংল্যান্ড ফরোয়ার্ড এখন ভাবছেন—কিছুতেই আর কখনো কোনো সমর্থককে তাঁর ছবি তুলতে দেবেন না। ন্যাড়া কি আর বারবার বেলতলায় যায়! ডেইলি মেইল।
