
চ্যাম্পিয়নস লিগে আগের ম্যাচেই বার্সেলোনাকে ৩-১ গোলে উড়িয়ে দিয়েছিল ম্যানচেস্টার সিটি। কিন্তু ইংলিশ প্রিমিয়ার লিগে সে ফর্ম টেনে আনতে পারল না পেপ গার্দিওলার শিষ্যরা। কাল ঘরের মাঠে সার্জিও আগুয়েরোর গোলে এগিয়ে গিয়েও মিডলসবরোর সঙ্গে ১-১ গোলে ড্র করেছে সিটি। বুন্দেসলিগায় একই ভাগ্য বরণ করতে হয়েছে বায়ার্ন মিউনিখকেও। নিজেদের মাঠে হফেনহেইমের সঙ্গে তাদের ম্যাচও শেষ হয়েছে ১-১ গোলে। লা লিগায় অ্যাটলেটিকো মাদ্রিদ অবশ্য ড্রও করতে পারেনি, রিয়াল সোসিয়েদাদের কাছে ২-০ গোলে হেরেছে ডিয়েগো সিমিওনের দল।
