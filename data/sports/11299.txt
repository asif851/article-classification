
ছেলেগুলো মফস্বল বা গ্রাম থেকে আসা। প্রায় সবাই নিম্নবিত্ত বা মধ্যবিত্ত পরিবারের। শহরের আধুনিক কেতাকায়দা জানে না। এলিট সমাজের মতো বিলাসী জীবনের স্বপ্ন চোখে আঁকতে জানে না। ওদের চোখে একটাই স্বপ্ন—ফুটবল খেলোয়াড় হতে হবে। ফুটবলেই জীবনের সার্থকতা খুঁজতে হবে। মুঠোফোন সেবাদাতা প্রতিষ্ঠান এয়ারটেল ওদের নিস্তরঙ্গ জীবনে হঠাৎই যেন আলোর রেখা নিয়ে উপস্থিত। ওদের অনেকের কাছে বিকেএসপির ফুটবল পাঠশালাতেই সুযোগ পাওয়াটা ছিল স্বপ্নের মতো। আর ওরা আজ ম্যানচেস্টার ইউনাইটেডের ফুটবল একাডেমিতে প্রশিক্ষণ নিতে এসেছে! অনূর্ধ্ব-১৬ বছর বয়সী কিশোর ওরা। অষ্টম, নবম বা দশম শ্রেণীতে পড়ে। অত কিছু বোঝার বয়স হয়নি। তবু ইংল্যান্ডের মাটিতে পা ফেলার পর থেকেই যার সঙ্গে কথা বলি, সে-ই প্রথমে ধন্যবাদ জানায় এয়ারটেলকে। একটা বড় স্বপ্নের সিঁড়িতে পা ফেলা গেল তো এই প্রতিষ্ঠানটির জন্যই।পরশু ওল্ড ট্রাফোর্ডে ম্যানচেস্টার ইউনাইটেড ও নরউইচ সিটির ম্যাচটা দেখতে গিয়ে ওদের সে কী আনন্দ! কিন্তু দুকূল উপচানো আনন্দের মধ্যেও নাঈম, সোহান, ইমনদের মুখে এয়ারটেলের গুণগান। যে ফুটবল স্টেডিয়ামে রুনি-পার্সি-মাতা-হার্নান্দেজদের খেলা দেখেছে ওরা টেলিভিশনের পর্দায়, সাত সাগর তেরো নদীর ওপার থেকে, রাতে ঘুমের মধ্যে স্বপ্নে দেখেছে যার ছবি, সেই স্টেডিয়ামে বসে খেলা দেখল গর্বিত দর্শক হয়ে, বিখ্যাত ‘লাল’ দলটির একনিষ্ঠ সমর্থক হিসেবে। অথচ ওদের ১২ জনের মধ্যে সত্যিকারের ম্যানচেস্টার ইউনাইটেড-ভক্ত মাত্র দুজন। সবচেয়ে বেশি ৬ জন বার্সেলোনা-ভক্ত, ৩ জন রিয়াল মাদ্রিদের। এয়ারটেলের উদীয়মান তারকা অনুসন্ধান কর্মসূচির চূড়ান্ত বারোয় জায়গা পেয়েই যদিও ১০ জনই সমর্থন বদলে পাঁড় ইউনাইটেড-ভক্ত বনে গেছে! পরশু এ ম্যাচটি দেখার পর তো আর কথাই নেই। সবার বুকের মধ্যে খোদাই হয়ে গেছে একটিই নাম—ম্যানচেস্টার ইউনাইটেড!এয়ারটেল ওদের কালো স্যুট দিয়েছে। সেই স্যুট পরে ওরা ১২ জন সার বেঁধে যখন ম্যানচেস্টার ইউনাইটেড স্টেডিয়ামের অঙ্গনে গিয়ে দাঁড়াল, বিশাল জনারণ্যেও
