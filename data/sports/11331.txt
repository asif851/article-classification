
দুজনই একই দেশের, একই সঙ্গে খেলেন জাতীয় দলে। কিন্তু পেশাদার ফুটবলে আবেগের ঠাঁই নেই। বার্সেলোনা-রিয়াল মাদ্রিদের ম্যাচে তাই লিওনেল মেসি-অ্যাঙ্গেল ডি মারিয়া ঘোর প্রতিদ্বন্দ্বী। সে কারণেই কোপা ডেল রের ফাইনালে বার্সার স্বপ্ন খুন হওয়ার পেছনে দারুণ ‘ভূমিকা’ রেখেছেন ডি মারিয়া। কিন্তু যখন দেখলেন, ফাইনালে বার্সার পরাজয়ের পর মেসিকে বলির পাঁঠা বানানো হচ্ছে, তখন বসে থাকতে পারেননি ডি মারিয়া।আর্জেন্টিনা অধিনায়ক সম্পর্কে ডি মারিয়া বললেন, ‘মেসি অবিচল রয়েছে। তার মোটেও খারাপ সময় যাচ্ছে না। প্রতিপক্ষ তাঁকে খুব ভালোভাবে আটকে রাখছে, এই যা। সমস্যা হচ্ছে, যখন পুরো দল ভালো খেলে না, তখন সংবাদমাধ্যম কেবল মেসির ওপর দায় চাপায়।’অবশ্য মাস্তেলায় কোপা ডেল রের ফাইনালে জিতে দারুণ খুশি ডি মারিয়া। উচ্ছ্বাসভরা কণ্ঠেই বললেন, ‘রিয়ালে আসার পর এটিই আমার সেরা মুহূর্ত। যদি চ্যাম্পিয়নস লিগ জিততে পারি, তবে এ অনুভূতি আরও সুন্দর হবে। ’ ওয়েবসাইট।
