
স্পেশাল অলিম্পিক এশিয়া প্যাসিফিক গেমসে জয় দিয়ে শুরু করেছে বাংলাদেশ। অস্ট্রেলিয়ার নিউক্যাসলে কাল ক্রিকেটের বাছাইপর্বে বাংলাদেশ দল ১০ উইকেটে হারিয়েছে ভারতকে। ফুটবলের বাছাইপর্বে মালয়েশিয়ার বিপক্ষে ৪-২ গোলে জিতেছে বাংলাদেশের প্রতিবন্ধী ফুটবলাররা। প্রতিযোগিতায় ফুটবল, ক্রিকেট ছাড়াও বাংলাদেশ অংশ নিচ্ছে বোঁচি, অ্যাথলেটিকস, সাঁতার, ব্যাডমিন্টন ও টেবিল টেনিসে। ৭ ডিসেম্বর শেষ হবে প্রতিযোগিতা।
