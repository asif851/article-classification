
নিজের জন্মদিনের দিন দারুণ এক উপহার পেলেন মাশরাফি বিন মুর্তজা। এই পৃথিবীতে ‘জুনিয়র মাশরাফি’র আগমন ঘটল বাবার জন্মদিনেই। আজ রোববার ভোরে ওয়ানডে অধিনায়ক পেয়েছেন দ্বিতীয়বারের মতো বাবা হওয়ার স্বাদ। বঙ্গবন্ধু শেখ মুজিব মেডিকেল বিশ্ববিদ্যালয়ে তাঁর স্ত্রী সুমনা হকের কোলজুড়ে এসেছে ফুটফুটে এক ছেলে সন্তান। তাঁর প্রথম সন্তানটি মেয়ে।গতকাল রাতেই ইনচন এশিয়ান গেমস থেকে দেশে ফিরেছেন মাশরাফি। স্ত্রীর শারীরিক অবস্থা কিছুটা খারাপ হওয়ায় তাঁকে রাতেই হাসপাতালে ভর্তি করা হয়। রাতের উৎকণ্ঠা শেষে ভোরেই মাশরাফি পেয়ে যান সুসংবাদটি। ছেলের বাবা হয়ে দারুণ খুশি মাশরাফি। তিনি নবজাতকের জন্য সবার দোয়া চেয়েছেন।
