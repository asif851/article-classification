
‘টেস্ট’ পরীক্ষার আগেই একটা জায়গায় ফেল মেরে বসে আছে সাও পাওলোর অ্যারেনা ডি সাও পাওলো। এই স্টেডিয়ামের কাজের ধীরগতি নিয়ে আলোচনা-সমালোচনা হয়েছে বিস্তর। শেষমেশ ঠিক হয়েছে, মূল টুর্নামেন্ট শুরুর আগে একটি ‘টেস্ট’ ম্যাচ হবে এখানে। ১৭ বা ১৮ মের সেই ম্যাচে খেলবে ব্রাজিলের দুই ক্লাব করিন্থিয়ান্স ও ফিগুএইরেন্সে। ৪৮ হাজার লোক ধারণক্ষমতার স্টেডিয়ামে বিশ্বকাপ উপলক্ষে অস্থায়ী আসন বসছে আরও ২০ হাজার। কিন্তু কাজ শেষ না হওয়ায় টেস্ট ম্যাচেই ফাঁকা রাখতে হচ্ছে অন্তত ১৮ হাজার আসন! অথচ এ মাঠেই হবে বিশ্বকাপের উদ্বোধনী ম্যাচ। ফিফা মহাসচিব জেরম ভালকে অবশ্য আশাবাদী, শেষ মুহূর্তে ঠিকই প্রস্তুত হয়ে যাবে স্টেডিয়াম। এএফপি।
