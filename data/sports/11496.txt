
র‌্যাঙ্কিংয়ে এক দল প্রতিপক্ষের চেয়ে অনেকটা এগিয়ে এক নম্বরে। আরেক দল আছে ছয়ে। মাঠের পারফরম্যান্সে দুই দলের পার্থক্য আরও বেশি! দক্ষিণ আফ্রিকা সর্বশেষ টেস্ট সিরিজে হেরেছিল সেই ২০০৮-০৯ মৌসুমে, জিতেছে সর্বশেষ ছয় সিরিজই। পাকিস্তান এ বছরে খেলা দুটি সিরিজের একটিতে হয়েছে হোয়াইটওয়াশ, এই দক্ষিণ আফ্রিকার বিপক্ষেই। ড্র করেছে জিম্বাবুয়ের মতো দলের বিপক্ষেও। দক্ষিণ আফ্রিকা-পাকিস্তানের মুখোমুখি লড়াইটা তাই জমার কথা নয়। তবে সিরিজপূর্ব আলোচনায় পার্থক্য ঘুচিয়ে দুই দলকেই সমতায় রাখছে একটি নাম—সাঈদ আজমল।
আজ আবুধাবিতে শুরু পাকিস্তান-দক্ষিণ আফ্রিকার দুই ম্যাচ সিরিজের প্রথম টেস্ট। পরশু সিরিজের ট্রফি উন্মোচন করতে এসে মিসবাহ-উল-হক ও গ্রায়েম স্মিথ দুই অধিনায়কই বললেন, আজমলই সিরিজের গতিপথ ঠিক করে দিতে পারেন। এএফপি।
 
