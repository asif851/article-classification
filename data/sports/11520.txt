
আইপিএল থেকে চোট নিয়ে ফেরা মুস্তাফিজুর রহমানের পুনর্বাসন শুরু হয়েছে কাল থেকে। বাংলাদেশ দলের কোচ চন্ডিকা হাথুরুসিংহে, ফিজিও বায়েজিদুল ইসলাম ও ট্রেনার মারিও ভিল্লাভারায়াণই ঠিক করেছেন মুস্তাফিজের এখনকার করণীয় কাজগুলো। মিরপুর শেরেবাংলা স্টেডিয়ামের জিমে বাঁহাতি পেসারকে সেগুলোরই কিছুটা বুঝিয়ে দিচ্ছেন ভিল্লাভারায়াণ। কত দিন চলবে এই পুনর্বাসন তা পরিষ্কার করে বলতে পারেননি ফিজিও, তবে জানিয়েছেন প্রতি সপ্তাহে মুস্তাফিজের যতটা উন্নতি হবে, সেটির ওপর ভিত্তি করেই পরবর্তী সিদ্ধান্ত নেওয়া হবে
