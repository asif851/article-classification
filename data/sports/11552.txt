
আন্তর্জাতিক ক্রিকেটের সঙ্গে পরিচয়ের এখনো বছর পুরো হয়নি, কিন্তু এরই মধ্যে সোহাগ গাজী উঠে গেছেন অন্য উচ্চতায়। মাত্রই শেষ হওয়া চট্টগ্রাম টেস্টে সেঞ্চুরি ও হ্যাটট্রিক করে ক্রিকেট-বিশ্বকে চমকে দিয়েছেন বাংলাদেশের এই ‘অলরাউন্ডার’। সোহাগের এই রকেটগতির উল্লম্ফনের স্বীকৃতি আইসিসির র‌্যাঙ্কিংয়েও। কাল প্রকাশিত সর্বশেষ টেস্ট র‌্যাঙ্কিংয়ে ব্যাটসম্যান, বোলার ও অলরাউন্ডার এই তিন বিভাগেই অনেকটা ওপরে উঠেছেন ২২ বছর বয়সী এই ক্রিকেটার।অপরাজিত ১০১, টেস্ট ব্যাটসম্যানদের তালিকায় সোহাগকে ৩৭ ধাপ এগিয়ে বসিয়েছে ১১৯ নম্বরে। ম্যাচে ৮ উইকেট, বোলিংয়ে ১৩ ধাপ এগিয়ে এখন ৩৬ নম্বরে এই অফ স্পিনার। আর অলরাউন্ডারদের তালিকায় ২৯ ধাপ এগিয়ে সোহাগ এখন ৩১-এ।১৮১ রানের অসাধারণ ইনিংসটি খেলে প্রথমবারের মতো ব্যাটিংয়ের শীর্ষ পঞ্চাশে ঢুকে গেছেন মমিনুল হক। একবারে ৪৩ ধাপ পেরোনো এই বাঁহাতি এখন র‌্যাঙ্কিংয়ের ৪৯ নম্বর ব্যাটসম্যান। চট্টগ্রাম টেস্টে ভালো পারফরম্যান্সের পুরস্কার পেয়েছেন তিন কিউই ব্যাটসম্যান কেন উইলিয়ামসন (২৬তম, +১১), বিজে ওয়াটলিং (৫৯, +৪) ও পিটার ফুলটন (৬৭, +৮)।ব্যাটিং ও বোলিংয়ে শীর্ষস্থান ধরে রেখেছেন দুই দক্ষিণ আফ্রিকান হাশিম আমলা ও ডেল স্টেইন। সেরা অলরাউন্ডার জ্যাক ক্যালিস, সাকিব আল হাসান আছেন দুইয়ে। তথ্যসূত্র: আইসিসি বিজ্ঞপ্তি।বাংলাদেশের শীর্ষ পাঁচব্যাটসম্যানর‌্যাঙ্ক (+/-) রেটিং২৯ (+১) সাকিব আল হাসান ৫৯০৩৭ (+২) মুশফিকুর রহিম ৫৭৩৪১ (-৫) তামিম ইকবাল ৫৫২৪২ (-) নাসির হোসেন ৫৫০*৪৯ (+৪৩) মমিনুল হক ৪৭২*বোলার১৭ (-১) সাকিব আল হাসান ৫৯২৩৬ (+১৩) সোহাগ গাজী ৪৫৯*৬১ (-) শাহাদাত হোসেন ৩০১৬২ (-৭) রবিউল ইসলাম ২৯৯৭৬ (-১) মাহমুদউল্লাহ ২৩৭* ক্যারিয়ারের সর্বোচ্চ রেটিং পয়েন্ট
