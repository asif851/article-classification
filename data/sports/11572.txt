
দ্বিতীয় বিভাগ দাবায় চ্যাম্পিয়ন হয়েছে মীর চেস ক্লাব। সাত রাউন্ডের খেলায় ১৩ পয়েন্ট পেয়েছে তারা। কাল শেষ রাউন্ডে মীর চেস ক্লাব ৩-১ পয়েন্টে হারিয়েছে বারী মজলিশ চেস ক্লাবকে। মীর চেস ক্লাবের হয়ে খেলেছেন ফরহাদুর ইমাম, আবদুল মোমিন, আনিসুজ্জামান জুয়েল, সিরাজুল কবীর, তাহেরুল ইসলাম ও মাসুদুর রহমান মল্লিক। ১২ পয়েন্ট পেয়ে রানার্সআপ হয়েছে অগ্রণী ব্যাংক দাবা ক্লাব। এই দুটি ক্লাবই আগামী বছরে প্রথম বিভাগ দাবায় খেলার সুযোগ পেয়েছে।
