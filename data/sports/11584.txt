
কেএফসি জাতীয় মেয়েদের ফুটবল চ্যাম্পিয়নশিপের প্রাথমিক পর্বে গোলের ছড়াছড়ি চলছেই। গত বুধবার ছয় ম্যাচে হয়েছিল ৮৮টি গোল। কাল পাঁচ ম্যাচে ৪১ গোল দেখেছে দর্শকেরা! রাজশাহীতে টাঙ্গাইল ১৬-০ গোলে বিধ্বস্ত করেছে রাজশাহীকে। কৃষ্ণা একাই করেছেন ৮ গোল। মিথিলা করেছেন ৪ গোল। জিন্নাত ২টি, জয়া ও রিমা ১টি করে গোল করেছেন। মেহেরপুরে বিজেএমসি ১২-০ গোলে নড়াইলকে হারিয়েছে। সাবিনা ৫টি, বীথি ৩টি, সুরাইয়া ২টি ও মিরোনা ১টি গোল করেছেন। ফরিদপুরে টাইব্রেকারে ফরিদপুর ৩-২ গোলে গোপালগঞ্জকে হারিয়েছে। নির্ধারিত সময়ের খেলা ছিল গোলশূন্য। লক্ষ্মীপুরে আনসার ফেনীকে ১২-০ গোলে হারিয়েছে। মাথুই মার্মা সর্বোচ্চ ৫টি গোল করেছেন। রংপুরে আঁখির গোলে রংপুর হারিয়েছে ঠাকুরগাঁওকে।
