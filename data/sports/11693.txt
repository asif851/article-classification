
মুস্তাফিজ তাঁর সব সতীর্থকে তখনো চিনে উঠেছেন কি না বলা কঠিন। মুস্তাফিজকে বাকিরা চেনেন নিশ্চয়ই। মানুষ মুস্তাফিজকে চিনলে কী হবে, মুস্তাফিজের বোলিং যে চিনতে আর বুঝতে পারছেন না তাঁর সতীর্থরাই! কাল ম্যাচ শেষে অধিনায়ক লুক রাইট বিশেষ করে পিঠ চাপড়ে দিলেন উইকেটকিপার ক্রেগ কাচোপার। কাচোপা যেন ঠিকঠাক উইকেটের পেছনে বলগুলো ধরতে পেরেছেন মুস্তাফিজের! 
রাইট বলেছেন, ‘ও কী করতে যাচ্ছে, এটা বোঝা খুব কঠিন। অনুশীলনে আমরা চেষ্টা করছিলাম ওর বোলিং বোঝার। কিন্তু পারিনি। আমাদের কিপার ক্রেগ কাচোপাকে বাহবা দিতেই হবে ও আজ বেশ ভালো কিপিং করেছে। আগে ওর বোলিং আমরা দেখিনি বা খেলেনি। তাই কাজটা একদমই সহজ ছিল না।’মুস্তাফিজের কাজটাও কত কঠিন ছিল মনে করিয়ে দিয়েছেন রাইট। সোজা উড়ে এসে দ্রুত সবকিছু মানিয়ে নিয়ে এমন ম্যাচসেরা পারফরম্যান্স। রাইট তাই বললেন, ‘ও কালকেই (পরশু) বিমানে করে উড়ে এসেছে। এরপর সোজা মাঠে নেমে এমন বোলিং। সত্যিই আমরা খুবই স্পেশাল একটা প্রতিভা পেয়ে গেলাম।’
আরও পড়ুন: 
‘মুস্তাফিজ খুবই স্পেশাল বোলার’ ইংল্যান্ডে অভিষেকেই নায়ক দুর্দান্ত মুস্তাফিজ
