
রাশিয়া...ব্রাজিল...ইরান!রাশিয়া স্বাগতিক। বাছাইপর্ব থেকে সবার আগে ২০১৮ বিশ্বকাপে জায়গা করে নিয়েছে ব্রাজিলও। কিন্তু আগামী বছর রাশিয়ায় হতে যাওয়া বিশ্বকাপে জায়গা করে নেওয়া তৃতীয় দল কোনটি? ইরান!গত পরশু ঘরের মাঠে উজবেকিস্তানকে ২-০ গোলে হারিয়ে বিশ্বকাপে উঠে গেল কার্লোস কুইরোজের দল। দলকে রাশিয়ায় নেওয়া নিশ্চিত করার শেষ ধাপে ইরানের প্রথম গোলটি করেছেন রাশিয়ারই ক্লাব রোস্তভের স্ট্রাইকার সরদার আজমুন। দ্বিতীয় গোলটি মেহদি তারেমির। রয়টার্স।
