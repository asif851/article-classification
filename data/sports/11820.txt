
ফুটবলপ্রেমীদের জন্য আজ একটা রোমাঞ্চের রাত। রিয়াল-অ্যাটলেটিকোর মাদ্রিদ ডার্বি, আর্সেনাল-ম্যানচেস্টার ইউনাইটেড আর বায়ার্ন-ডর্টমুন্ডের ‘ডার ক্লাসিকার’ মানে তো অফুরান রোমাঞ্চের হাতছানি!

আর্সেনাল না ইউনাইটেড?

আর্সেনালের রাজত্বে ১৯ বছর পূর্ণ করেছেন গত সপ্তাহে। তবে ঘরের মাঠ এমিরেটসে আজ ম্যানচেস্টার ইউনাইটেডের মুখোমুখি হওয়ার আগে গানারদের কোচ আর্সেন ওয়েঙ্গারের সঙ্গী অন্তহীন চাপ ও সমালোচনা।চ্যাম্পিয়নস লিগে অলিম্পিয়াকোসের কাছে হেরে ১৯৯৯ সালের পর প্রথম গ্রুপ পর্ব থেকে বাদ পড়ার শঙ্কায় আর্সেনাল। তবে ওয়েঙ্গারের মুণ্ডুপাত হচ্ছে ওই ম্যাচে পিওতর চেককে বসিয়ে রেখে ডেভিড অসপিনাকে খেলানোয়, যাঁর দৃষ্টিকটু ভুলেই হয়েছে দ্বিতীয় গোল।প্রিমিয়ার লিগে অবশ্য শীর্ষে থাকা ইউনাইটেডের চেয়ে ৩ পয়েন্টে পিছিয়ে চারে আর্সেনাল। গত ম্যাচেই লেস্টার সিটির অপরাজিত থাকার রেকর্ড ভেঙে দেওয়া আর্সেনাল কোচ জিততে চান এই ম্যাচেও, ‘আমরাই একমাত্র দল যারা লেস্টারকে হারিয়েছি। ম্যানচেস্টার ইউনাইটেডকেও হারানোর বিশ্বাস না থাকার কোনো কারণ দেখছি না।’ওয়েঙ্গারকে অবশ্য অতীত পরিসংখ্যান সমর্থন দেয় না। ২০১০-১১ মৌসুমের পর লিগে ইউনাইটেডকে হারাতে পারেনি আর্সেনাল, শেষ ১৩ ম্যাচে জয় মাত্র একটি। প্রিমিয়ার লিগে আর্সেনালের জয়ের হার সবচেয়ে কম ইউনাইটেডের বিপক্ষেই (২৪ শতাংশ)।ওয়েঙ্গারের ঠিক উল্টো দিকে লুই ফন গাল। ফার্গুসন-উত্তর সময়ে ইউনাইটেড এই প্রথম উঠেছে লিগ শীর্ষে।লরাঁ কসিয়েলনি নেই বলে ওয়েঙ্গারের ভরসা আজ আক্রমণভাগের খেলোয়াড়দের ফর্ম। সানচেজ আছেন, তাঁর পাশে থাকবেন ওয়ালকট। তাঁদের পেছনে এ মৌসুমে সবচেয়ে বেশি গোলের সুযোগ সৃষ্টিকারী দুই মিডফিল্ডার ওজিল (২৯) ও কাজোরলা (২৮) তো আছেনই। এএফপি, মেইল অনলাইন।প্রিমিয়ার লিগে মুখোমুখিম্যাচ আর্সেনাল ইউনাইটেড ড্র১৮০ ৬১ ৭৭ ৪২মাদ্রিদ ডার্বিআর যে-ই ভুলে যাক, গত ফেব্রুয়ারির ম্যাচটা ক্রিস্টিয়ানো রোনালদো বোধ হয় কখনো ভুলবেন না। অ্যাটলেটিকো মাদ্রিদের কাছে ৪-০ গোলে হারের ক্ষত কি সহজে শুকায়? ওই ম্যাচটির পরেই নিজে জন্মদিন উদ্যাপন করায় সংবাদমাধ্যমের তুমুল সমালোচনার মুখে পড়েন রোনালদো। প্রায় সাত মাস তাই স্প্যানিশ প্রচারমাধ্যমের সঙ্গে কথাই বলেননি। সেই ভিসেন্তে ক্যালদেরনে আবার অ্যাটলেটিকোর সামনে, এবার রোনালদো নিশ্চয়ই পুরোনো হিসাবটা চুকাতে চাইবেন!এবার একটা বাড়তি প্রেরণাও আছে। রিয়াল মাদ্রিদ স্বীকৃতি দিয়ে দিলেও লা লিগার হিসাবে রাউলের ৩২৩ গোলের রেকর্ড পেরিয়ে যেতে আরও একটি গোল করতে হবে রোনালদোকে। আজ সেটা পেয়ে গেলে তো কথাই নেই!একসময় মাদ্রিদ ডার্বিতে রিয়ালের এক সমর্থক ‘প্রতিদ্বন্দ্বী চাই’ লেখা ব্যানার নিয়ে এসেছিলেন। আজ থেকে বছর পাঁচেক আগেও তো দুই দলের দ্বৈরথে অ্যাটলেটিকো রিয়ালের কাছে সেভাবে পাত্তাই পেত না। সেই দিন বাসি হয়েছে, গত মৌসুমে ৬৪ বছর পর লিগের দুই ম্যাচেই জিতেছে অ্যাটলেটিকো। রিয়াল ডিফেন্ডার আলভারো আরবেলোয়ার কণ্ঠে তাই সতর্কতা, ‘আমরা জানি রোববারের ম্যাচটা অ্যাটলেটিকোর জন্য বছরের সবচেয়ে গুরুত্বপূর্ণ। আমাদের অনেক ভালো খেলতে হবে।’অ্যাটলেটিকো অবশ্য ভিয়ারিয়াল ও বেনফিকার কাছে পর পর দুই ম্যাচ হেরে খানিকটা চাপে আছে। আর রিয়াল মাদ্রিদ কোচ রাফায়েল বেনিতেজের জন্য সুসংবাদ, এই ম্যাচেই পেতে পারেন চোট থেকে সেরে ওঠা বেল, রদ্রিগেজ ও রামোসকে। এএফপি।লা লিগায় মুখোমুখিম্যাচ রিয়াল অ্যাটলেটিকো ড্র১৫৬ ৮৫ ৩৮ ৩৩ডার ক্লাসিকারজার্মানিতে বায়ার্ন মিউনিখের রাজত্বে যা একটু চ্যালেঞ্জ আসে তা বরুসিয়া ডর্টমুন্ডের দিক থেকেই। গত মৌসুমটা অবশ্য ব্যতিক্রম, ডর্টমুন্ড জায়গা পায়নি শীর্ষ চারেই। ইয়ুর্গেন ক্লপ চলে গেছেন, এসেছেন টমাস টুখেল। ডর্টমুন্ড যেন একটু একটু করে ফিরে পেতে শুরু করেছে নিজেদের। কিন্তু শিরোপা লড়াইয়ে বায়ার্নকে তারা চ্যালেঞ্জ জানাতে পারবে কি না সেটির আভাস দেবে আজকের ‘ডার ক্লাসিকার’।এই ম্যাচে অবশ্য ব্যক্তিগত লড়াইয়েরও মঞ্চ সাজানো। বায়ার্নের রবার্ট লেভানডফস্কি ও ডর্টমুন্ডের পিয়েরে এমেরিক অবামেয়াং নিজেদের সেরা ফর্মেই আছেন। লিগের সাত ম্যাচে এরই মধ্যে ১০ গোল করে ফেলেছেন লেভানডফস্কি, ভলফ্সবুর্গের সঙ্গে এক ম্যাচেই ৫ গোল। অবামেয়াংও প্রথম সাত ম্যাচেই গোল পেয়ে টানা গোলের রেকর্ড করেছেন। মোট গোলেও লেভানডফস্কির চেয়ে মাত্র একটা কম। তাঁকে হাতছানি দিচ্ছে টানা ১২ ম্যাচে গোল করার রেকর্ড, সেটাও লেভানডফস্কি করেছিলেন ডর্টমুন্ডের হয়ে।জার্মান প্রচারমাধ্যম লেভানডফস্কির নাম দিয়ে দিয়েছে ‘লেভানগোলস্কি’। পুরোনো ক্লাবকে পেলে লেভার জ্বলে ওঠার ইতিহাস অবশ্য আছে। গত মৌসুমে বায়ার্নে আসার পর লিগের দুই ম্যাচেই গোল পেয়েছিলেন ডর্টমুন্ডের বিপক্ষে। ‘হ্যাটট্রিকটা’ তো আজ করেই ফেলতে চাইবেন!ক্যারিয়ারের সেরা ফর্মে থাকা অবামেয়াংকে নিয়ে সেই তুলনায় অত মাতামাতি হচ্ছে না। আজ আলিয়াঞ্জ অ্যারেনায় অবশ্য তাঁর দিকেই তাকিয়ে থাকবে ডর্টমুন্ড। এএফপি।বুন্দেসলিগায় মুখোমুখিম্যাচ বায়ার্ন ডর্টমুন্ড ড্র১০১ ৪৬ ২৭ ২৮
