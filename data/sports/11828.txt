
গ্রুপ ম্যাচে হারের পর ছেলেদের বলেছিলাম, আমাদের জন্য টুর্নামেন্ট শেষ হয়ে যায়নি। সব কৃতিত্ব আমার খেলোয়াড়দের। ফখর খুবই কার্যকর ক্রিকেটার। সে চ্যাম্পিয়নের মতোই খেলেছে। বল হাতে আমির দুর্দান্ত করেছে, দলের সব বোলারই ভালো করেছে।সরফরাজ আহমেদ, পাকিস্তান অধিনায়ক
টুর্নামেন্টটা উত্থান-পতনের মধ্য দিয়ে গেছে আমাদের। কিন্তু ছেলেদের নিয়ে আমি খুবই গর্বিত। ভারতের বিপক্ষে গ্রুপ ম্যাচে যেভাবে খেলেছি, জানতাম তার চেয়ে অনেক ভালো দল আমরা
মিকি আর্থার, পাকিস্তান দলের কোচ
দুর্দান্ত একটা টুর্নামেন্ট খেলা পাকিস্তানকে অভিনন্দন। বাজে একটা শুরুর পর যেভাবে তারা ঘুরে দাঁড়িয়েছে তাতে বোঝা যায়, তাদের দলে প্রতিভার কমতি নেইবিরাট কোহলি, ভারত অধিনায়ক
‘শুধু হাসান আলী নয়, এই টুর্নামেন্টে বেশির ভাগ ছেলেই নতুন। আমাদের পরের পরিকল্পনা বিশ্বকাপে খেলা। আমরা বাছাইপর্ব খেলতে চাই না। টুর্নামেন্টে ছেলেরা যা করেছে, তাতে সব কৃতিত্ব ওদেরই দেব
আজহার মেহমুদ, পাকিস্তানের সহকারী কোচ
আমি এখানে দাঁড়িয়েই দিব্যি দেখতে পাচ্ছি পাকিস্তানের রাস্তাঘাট লোকে লোকারণ্য। সবাই পতাকা নিয়ে ঘর থেকে বেরিয়ে এসেছে রাস্তায়। এখন রমজান মাস। তারপরও আনন্দ উদ্‌যাপনে কোনো কমতি হবে না।
শোয়েব মালিক, পাকিস্তান ব্যাটসম্যান
প্রথম ম্যাচে হেরে যাওয়ার পর সবাই ভেবেছিল আমরা নকআউট পর্যায়ে যেতে পারব না। কিন্তু আমরা বিশ্বাস হারাইনি। আমি পুরো পাকিস্তানবাসীকে ধন্যবাদ দিতে চাই। পুরো জাতি অপেক্ষায় ছিল এমন উৎসবের। নয় বছর ধরে আমরা দেশের মাটিতে আন্তর্জাতিক ক্রিকেট খেলতে পারছি না। এই জয়টা আমাদের জন্য তাই অনেক অনুপ্রেরণার
মোহাম্মদ হাফিজ, পাকিস্তান ব্যাটসম্যান
এই টুর্নামেন্টে রোহিত, কোহলি দারুণ ফর্মে ছিল। আমি চেয়েছিলাম দ্রুত এদের উইকেট তুলে নিতে। কাজটা করতে পেরেছি বলে ভালো লাগছে। তবে আমি বলব, এটা টিম ওয়ার্কের ফল। আমরা অসাধারণ খেলেছি।
মোহাম্মদ আমির, পাকিস্তান পেসার
