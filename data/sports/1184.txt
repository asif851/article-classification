
কী এক অবিশ্বাস্য অর্জন, তা বলে দেবে রেকর্ড বই-ই। টেস্ট ইতিহাসেই ভারতেই কেউ এর আগে কখনো এক ইনিংসে ৫০০ ইনিংস বল খেলেনি। গত ১৫ বছরে টেস্ট ক্রিকেটে ৫০০ বল খেলা মাত্র দশম ইনিংস এটি। এ যুগের মারকাটারি ক্রিকেটের সঙ্গেই যদি তুলনা করা যায়, তাতেও বোঝা যাবে রাঁচি টেস্টে খেলা চেতেশ্বর পূজারার ৫২৫ বলের ইনিংসটির মাহাত্ম্য।
** গত বছর আইপিএলের তৃতীয় সর্বোচ্চ রানের মালিক ছিলেন এবি ডি ভিলিয়ার্স। পুরো আসরে এবি এতগুলো বল খেলেননি।** ওয়ানডের সর্বোচ্চ তিনটি ইনিংসে খেলা বলের সংখ্যা যোগ করলেও ৫২৫ হবে না। রোহিত শর্মা ২৬৪ রানের ইনিংসে বল খেলেছিলেন ১৭৩টি। মার্টিন গাপটিল ২৩৭ রানের ইনিংসে বল খেলেছিলেন ১৬৩টি, বীরেন্দর শেবাগ ২১৯ রানের ইনিংসে বল খেলেছিলেন ১৪৯টি।** ভারতে ১৩ ইনিংসে অ্যাডাম গিলক্রিস্ট টেস্টে যতগুলো বল খেলেছেন, তার চেয়েও এক ইনিংসে বেশি বল খেললেন পূজারা। ভারতে দুটি টেস্ট সেঞ্চুরি থাকলেও গিলক্রিস্ট খেলেছেন মোট ৪১০ বল। ** শহীদ আফ্রিদি ভারতে ১০ ইনিংসে এবং হ্যানসি ক্রনিয়ে ৯ ইনিংসে এতগুলো বল খেলেননি।** ক্রিস মার্টিন ৭১ টেস্টের ক্যারিয়ারে ৬১৫ বল খেলেছেন, পূজারার ইনিংসটির চেয়ে ৯০ বল বেশি।** পুনে টেস্টে ভারত দুই ইনিংস মিলিয়ে ৪৪৪ বল খেলেছে। তার চেয়েও বেশি বল এই এক ইনিংসে খেললেন পূজারা। সূত্র: ক্রিকইনফো।
 
