
ছবির প্রচারণায় নতুন কিছু করতে জুড়ি নেই আমির খানের। বলিউডের নায়ক এবারও বেছে নিয়েছেন অভিনব পন্থা। নতুন ছবি ধুম ৩-এর ‘ধুম মাচালে’ গানটা উৎসর্গ করেছেন শচীন টেন্ডুলকারকে। বিদায়বেলায় ভারতসহ পুরো ক্রিকেট-বিশ্বই টেন্ডুলকার ধুমে। বন্ধু হলেও লিটল মাস্টারের খুব বড় ভক্ত আমির। চেয়েছেন বিদায়ের সময় বন্ধুর জন্য কিছু করতে। বেছে নিলেন নিজের কাজের ক্ষেত্রটাই। বন্ধুকে সম্মান জানানো হলো। আর সঙ্গে যদি টেন্ডুলকারের নাম জুড়ে দিয়ে নতুন ছবির প্রচারটাও একটু বেশি হয় মন্দ কী! তবে গানটা টেন্ডুলকার আদৌ শুনেছেন কি না, সেটা জানা যায়নি এখনো। ওয়েবসাইট।
