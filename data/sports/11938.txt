
‘বাংলাদেশে যাওয়ার জন্য উন্মুখ হয়েই আছে অস্ট্রেলীয় ক্রিকেটাররা’—সাবেক অধিনায়ক মাইকেল ক্লার্কের ধারণা এমনই। তবে সফরের ইচ্ছা থাকলেও পুরো বিষয়টি যে এখন আর খেলোয়াড়দের হাতে নেই, নিজের অভিজ্ঞতা থেকে সেটাও জানিয়েছেন তিনি।অস্ট্রেলিয়া ক্রিকেট দলের বাংলাদেশ সফরের ব্যাপারে আশাবাদী ক্লার্ক, ‘আমি নিশ্চিত খেলোয়াড়েরা চায়, সফরটা হোক। কিন্তু ব্যাপারটা তো আর এখন তাদের হাতে নেই। অনেক সময় খেলোয়াড়দের ইচ্ছা-অনিচ্ছার চেয়েও নিরাপত্তা-বিশেষজ্ঞদের অভিমত বেশি গুরুত্বপূর্ণ হয়ে দাঁড়ায়। বাংলাদেশ সফরের ব্যাপারটাও অনেকটা এমনই। এখানে ডিএফএটি (অস্ট্রেলিয়ার পররাষ্ট্র ও বাণিজ্য বিষয়ক অধিদপ্তর), ক্রিকেট অস্ট্রেলিয়ার সিদ্ধান্তের ওপর খেলোয়াড়েরা নির্ভরশীল থাকবে।’ক্লার্ক মনে করেন ক্রিকেটের স্বার্থেই পৃথিবীর বিভিন্ন কন্ডিশনে খেলা হওয়াটা জরুরি। বিভিন্ন দেশ সফরের মাধ্যমে একজন খেলোয়াড়ের ক্যারিয়ার পরিপূর্ণ হয়ে উঠতে পারে। নিজের ক্যারিয়ারে কোনো দিন পাকিস্তান সফর করেননি। বিষয়টি তাঁকে নাকি যথেষ্টই পীড়া দেয়, ‘একজন ক্রিকেটার বিভিন্ন দেশে বিভিন্ন কন্ডিশনে খেলে পরিপূর্ণ হয়ে ওঠে। ক্রিকেট খেলার স্বার্থেই ব্যাপারটা জরুরি। আমার ক্যারিয়ারে একটা বড় আফসোস রয়ে গেছে। আমি কোনো দিন পাকিস্তান সফরে যাইনি।’
২০০৬ সালের এপ্রিলে বাংলাদেশে অস্ট্রেলীয় ক্রিকেট দলের প্রথম পূর্ণাঙ্গ সফরের অন্যতম অংশ ছিলেন মাইকেল ক্লার্ক। ২০১১ সালে অধিনায়ক হিসেবে তিনি দ্বিতীয়বারের মতো বাংলাদেশে এসেছিলেন অস্ট্রেলিয়ার অধিনায়ক হিসেবেই। সূত্র: ক্রিকেট অস্ট্রেলিয়া।
আরও পড়ুন:
অস্ট্রেলিয়ার নিরাপত্তার আশঙ্কা ভিত্তিহীননিরাপত্তার নিশ্চয়তা চায় অস্ট্রেলিয়া
