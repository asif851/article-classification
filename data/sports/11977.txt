
‌‘এটা একটা দুঃস্বপ্ন!’ কথাটা খোলাখুলিই বলেছিলেন ক্লাব সভাপতি নাসের আল খেলাইফি। পিএসজি এভাবে হেরে যাবে বার্সেলোনার কাছে, অন্তত প্যারিসের কেউ কি ভেবেছিল? সেই অধ্যায় হয়তো বার্সেলোনার কাছে অতীত। বার্সা যে নিজেই পরে ডুবেছে জুভেন্টাসের কাছে। কিন্তু পিএসজিকে বহু দিন দুঃস্বপ্নে তাড়া করবে ন্যু ক্যাম্পের সেই ম্যাচ। 
তবে আপাতত একটা সান্ত্বনা তারা চাইলে খুঁজে পেতে পারে। পিএসজি যে এবার হারিয়ে দিল বার্সেলোনাকে। সেটিও চ্যাম্পিয়নস লিগের সেমিফাইনালেই! গোলমেলে লাগছে? কাল শেষ চারের প্রথম লেগে বার্সেলোনাকে ৩-১ গোলে হারিয়েছে পিএসজির নারী দল। প্রথমার্ধেই বার্সেলোনার জালে ২ গোল। অটল রক্ষণের জন্য বেশ আলোচিত বার্সার দেয়াল কাল ভেঙেছে আসলে ১০ মিনিটে। ২৬ মিনিটে দেলি আর ও ৩৬ মিনিটে করা ক্রিস্টিয়ানের গোলের সৌজন্যে।দ্বিতীয়ার্ধের অষ্টম মিনিটে ক্রুজের গোল ম্যাচ থেকে বার্সাকে ছিটকে দেয়। ৮৯ মিনিটে করা ক্রুজের গোলটি সান্ত্বনার গোলই বলতে হচ্ছে, খেলাটি পিএসজির মাঠে হলেও যে তবু অ্যাওয়ে গোলের ভরসা থাকত। বার্সা যে হারল ১০ হাজার দর্শকের সামনে, নিজেদের মাঠেই। ২৯ এপ্রিল ফিরতি লেগে বার্সাকে আক্ষরিক অর্থেই তাই আরেকটি রূপকথার জন্ম দিতে হবে। ফিরতি লেগে কী হয় সেটাই দেখার।
