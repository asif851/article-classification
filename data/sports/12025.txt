
এপ্রিলে করাচিতে পেন্টাগুলার কাপে পাঞ্জাব বাদশাহর হয়ে খেলার সময় সংগৃহীত রাজা হাসানের মূত্রনমুনায় কোকেনের অস্তিত্ব ধরা পড়েছিল। সেটি পরীক্ষা হয়েছিল বিশ্ব মাদক-বিরোধী এজেন্সি (ওয়াডা) অনুমোদিত ভারতের এক পরীক্ষাগারে। নমুনার ফল পজিটিভ হওয়ায় ঘরোয়া-আন্তর্জাতিক সব ধরনের ক্রিকেট থেকে রাজাকে দুই বছর নিষিদ্ধ করেছে পিসিবি।এক বিবৃতিতে পিসিবি জানিয়েছে,‘ডোপ পরীক্ষায় উতরাতে না পারায় যেকোনো ধরনের ক্রিকেটে সে দুই বছর নিষিদ্ধ। মাদক-বিরোধী শিক্ষা ও পুনর্বাসন কর্মসূচি বাদে পিসিবির স্বীকৃতি বা আয়োজিত কোনো ধরনের ক্রিকেট বা ক্রিকে​টীয় কর্মকাণ্ডে অংশ নিতে পারবে না রাজা। ’গত বছর অক্টোবরে ওয়ানডেতে অভিষেক, সামনে ছিল বড় স্বপ্নের হাতছানি। ডোপ পাপে সব স্বপ্ন ভেঙে চুরমার ২২ বছর বয়সী পাকিস্তানের এই বাঁহাতি স্পিনারের। আপাতত ১টি ওয়ানডে ও ১০টি টি-টোয়েন্টিতেই সীমাবদ্ধ রইল রাজার আন্তর্জাতিক ক্যারিয়ার। তথ্যসূত্র: এএফপি।
