
শচীন টেন্ডুলকার একজন আইকন, একজন গ্রেট। তাঁর জীবন-চরিত উৎসাহিত করে অজস্র মানুষকে। অগণিত মানুষ তাঁর জীবন থেকে অনুপ্রেরণা খুঁজে নেয়। আগামী প্রজন্মের মধ্যে তাই টেন্ডুলকারের জীবনকাহিনি ছড়িয়ে দেওয়ার উদ্যোগ নিয়েছে মহারাষ্ট্র সরকার। মহারাষ্ট্রের এই কৃতী সন্তানের জীবনী আগামী শিক্ষাবর্ষ থেকে অন্তর্ভুক্ত হতে যাচ্ছে মারাঠি পাঠ্য বইয়ে।সিদ্ধান্তটা মহারাষ্ট্র সরকার মোটামুটি চূড়ান্ত করেই ফেলেছে। আগামী সপ্তাহে শিক্ষা বিভাগের একটা বৈঠকে চূড়ান্ত হবে, কোন শ্রেণীর পাঠ্যে টেন্ডুলকার অন্তর্ভুক্ত হবেন। মহারাষ্ট্রের শিক্ষামন্ত্রী রাজেন্দ্র দর্দা বলেছেন, ‘টেন্ডুলকারের জীবনকাহিনি পড়ে ছাত্রছাত্রীরা উৎসাহিত হবে। তাদের অনুপ্রাণিত করতেই টেন্ডুলকারকে শিক্ষাক্রমে অন্তর্ভুক্ত করার সিদ্ধান্ত নিয়েছি আমরা।’পাঠ্যক্রমে টেন্ডুলকারই অবশ্য প্রথম অন্তর্ভুক্ত হতে যাচ্ছেন না। তাঁর অনেক আগে থেকেই চান্দু বোর্দে ও সুনীল গাভাস্কারের জীবনী মহারাষ্ট্রের স্কুলগুলোতে পড়ানো হয়। পিটিআই।ক্রিকেট, ফুটবল, টেনিস, গলফসহ যেকোনো খেলার আপডেট ও খবর পেতে আপনার মোবাইল থেকে S লিখে এসএমএস করুন ২২২১ নম্বরে
