
এশিয়া কাপের সবচেয়ে কৃপণ পাঁচ বোলিং রেকর্ডে আছে একটি মিল। প্রতিটি রেকর্ডেই প্রতিপক্ষ এক—বাংলাদেশ! ২০০০ সালের এশিয়া কাপে ৮ ওভারে ৫ রান দিয়ে সবচেয়ে এগিয়ে আছেন পাকিস্তানের আরশাদ খান। এরপর ভারতের মনিন্দর সিং, ১৯৮৮ এশিয়া কাপে ৯ ওভারে দিয়েছিলেন ৯ রান। চম্পকা রমানায়েকে ও রঞ্জিত মাদুরাসিংহে—দুই লঙ্কান বোলারের রেকর্ড দুটি আবার একই ম্যাচে। রমানায়েকে ৬ ওভারে দিয়েছিলেন ৬ রান, মাদুরাসিংহে ৯ ওভারে ১১। আছেন আরেক শ্রীলঙ্কান চামিন্দা ভাস। ১৯৯৫ এশিয়া কাপে চামিন্দা ভাস ৭ ওভারে দিয়েছিলেন ৯ রান।সবচেয়ে মজার ব্যাপার, রানে এঁরা যেমন কৃপণ ছিলেন, উইকেট দেওয়ার বেলায় কিন্তু বাংলাদেশ দলই ছিল বেশ কৃপণ। এই পাঁচজনই পেয়েছিলেন মাত্র একটি করে উইকেট!
