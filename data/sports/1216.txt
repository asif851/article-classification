
এই আসরের সবচেয়ে দুর্ধর্ষ দল তারা। স্বাগতিকও। ইংল্যান্ড একমাত্র দল, গ্রুপ পর্বের সব ম্যাচ জিতেছে। পাকিস্তান বা শ্রীলঙ্কার সামনে যদি সুযোগ থাকে বেছে নেওয়ার, ইংল্যান্ডের বদলে হয়তো বাংলাদেশকে শেষ চারে চাইবে। কিন্তু বাংলাদেশকে পেতে হলে তাদের সামনে যে সমীকরণ, তা পূরণ করা দুই দলের পক্ষেই কার্যত অসম্ভব মনে হচ্ছে।
দুর্দান্তভাবে নিউজিল্যান্ডকে হারিয়ে সেমিফাইনালে চলে এসেছে বাংলাদেশ। ‘এ’ গ্রুপের রানার্সআপ হয়ে ১৫ জুন এজবাস্টনের টিকিট কেটেছেন মাশরাফিরা। কাল বাংলাদেশের প্রতিপক্ষও প্রায় নিশ্চিত হয়ে গেছে—ভারত। তবে কাগজে-কলমে এখনো তা চূড়ান্ত হয়নি।রান রেটে সবচেয়ে এগিয়ে আছে ভারত (+১.৩৭)। ভারতকে রানরেটে টপকাতে হলে পাকিস্তান কিংবা শ্রীলঙ্কাকে তাই অবিশ্বাস্য কোনো ব্যবধানে ম্যাচ জিততে হবে। শ্রীলঙ্কার রানরেট এখন (-০.৮৭৯)। পাকিস্তানের ক্ষেত্রে সেটা আরও বাজে (-১.৫৪৪)। যেহেতু শ্রীলঙ্কা আজ প্রথমে ব্যাট করছে, সেহেতু ভারতকে টপকাতে হলে তাঁদের ম্যাচটি জিততে হবে ২৯৪ রানে! অর্থাৎ বিশ্বরেকর্ড করতে হবে। ওয়ানডেতে যে রানের ব্যবধানে সবচেয়ে বড় জয় ২৯০ রানের!পাকিস্তানের কাজ এর চেয়ে কঠিন। আগে ব্যাটিং করলে ২৬৫ রানের ব্যবধানে জিতলেও চলত। কিন্তু আগে ফিল্ডিং করায় এখন তাঁদের কাজটা অবিশ্বাস্যের সীমায় চলে গেছে। দুর্দান্ত বোলিং করে শ্রীলঙ্কাকে ১০০ রানে অলআউট করে দিলেও খুব একটা লাভ হতো না। সে ক্ষেত্রে ১০ বলের মধ্যে ম্যাচ জিততে হতো তাদের। প্রতি বলে ছক্কা মেরেও লাভ হবে না তখন!আর যদি লক্ষ্য দুই শ হয়, সে ক্ষেত্রে সেটা তাড়া করতে হবে ৮.১ ওভারে। আর তিন শ হলে পাকিস্তানের কপালে জুটবে ১৩ ওভার! পাকিস্তান যদি আজ ম্যাচ জিতেও, সেমিতে ইংল্যান্ডকে পাচ্ছে নিশ্চিত। তবে শ্রীলঙ্কা কী কোনো বিশ্বরেকর্ড করতে পারবে কি না, সেটাই দেখার।
‘বি’ গ্রুপের পয়েন্ট টেবিল 



দল
ম্যাচ
জয়
পরাজয়
পরিত্যক্ত
পয়েন্ট
নেট রানরেট


ভারত
৩
২
১
০
৪
+১.৩৭০


দক্ষিণ আফ্রিকা
৩
১ 
২ 
০
২
+০.১৬৭


শ্রীলঙ্কা
২
১
১ 
০ 
২ 
-০.৮৭৯ 


পাকিস্তান
২ 
১
১ 
০ 
২ 
-১.৫৪৪ 



