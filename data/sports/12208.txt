
আন্তস্কুল টেনিস টুর্নামেন্টের প্রথম দিনে কাল পঞ্চম শ্রেণীর বালক এককে চ্যাম্পিয়ন হয়েছে স্কলাস্টিকার তামজিদ ইসলাম, দ্বৈতে বিসিএসআইআর স্কুলের দিগন্ত ব্যাপারী ও শোয়েব আক্তার। পঞ্চম শ্রেণীর বালিকা এককে চ্যাম্পিয়ন ভিকারুননিসা নূন স্কুলের শ্রাবণী বিশ্বাস, বালিকা দ্বৈতে চ্যাম্পিয়ন একই স্কুলের শ্রাবণী-অর্পিতা। চতুর্থ শ্রেণীর বালক এককে চ্যাম্পিয়ন স্কলাস্টিকার তাহমিদ ইসলাম, বালক দ্বৈতে চ্যাম্পিয়ন একই স্কুলের ফাহমিদ-রাব্বি। চতুর্থ শ্রেণীর বালিকা এককে চ্যাম্পিয়ন ভিকারুননিসা নূন স্কুলের সাদিয়া আক্তার, বালিকা দ্বৈতে একই স্কুলের নাহিয়ান-অদিতি। তৃতীয় শ্রেণীর বালক এককে চ্যাম্পিয়ন স্কলাস্টিকার রফিত তাশওয়ান, বালিকা এককে মাশফিয়া। দ্বিতীয় শ্রেণীর বালক এককে চ্যাম্পিয়ন স্কলাস্টিকার তাসফিন আনান, বালিকা এককে নাফিসা আক্তার।
