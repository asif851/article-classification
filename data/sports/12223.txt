
বেঙ্গালুরুতে আজ হয়ে গেল আইপিএলের দশম আসরের নিলাম। প্রতিযোগিতার খেলোয়াড় নিলামে জায়গা পেলেও বাংলাদেশের ছয় খেলোয়াড় তামিম ইকবাল, মাহমুদউল্লাহ, সাব্বির রহমান, এনামুল হক, তাসকিন আহমেদ ও মেহেদি হাসান মিরাজকে কেনেনি কোনো ফ্র্যাঞ্চাইজি। প্রত্যেকেরই ভিত্তিমূল্য ছিল ৩০ লাখ রুপি।গত আইপিএলে নিলামে উঠেছিলেন মুশফিকুর রহিম, তামিম ইকবাল, মোস্তাফিজুর রহমান, সৌম্য সরকার ও তাসকিন আহমেদ। মোস্তাফিজ ছাড়া বাকিরা ছিলেন অবিক্রীত। তবে ২১ বছর বয়সী বাঁহাতি পেসারকে ১ কোটি ৪০ লাখ রুপিতে নিয়েছিল হায়দরাবাদ সানরাইজার্স। গত আইপিএলে ‘সেরা উদীয়মান’ ক্রিকেটারের পুরস্কার পাওয়া মোস্তাফিজকে এবারও হায়দরাবাদ রেখে দিয়েছে। সাকিব আল হাসানকেও ধরে রেখেছে তাঁর দল কলকাতা নাইট রাইডার্স।দলগুলোর বিদেশি খেলোয়াড় কোটা ফাঁকা থাকা শর্তে বিক্রি না হওয়া খেলোয়াড়েরা পরে আবারও নিলামে উঠবেন। তবে আইপিএলের আগের নিলামগুলোর অভিজ্ঞতায় বাংলাদেশের অবিক্রীত খেলোয়াড়দের দল পাওয়া কঠিনই।তামিম-তাসকিনরা অবশ্য ‘সান্ত্বনা’ খুঁজে পেতে পারেন ইশান্ত শর্মা, জনি বেয়ারস্টো, অ্যালেক্স হেলস, কলিন মুনরো, ইমরান তাহির, ইশ সোধিদের মতো খেলোয়াড়দের কাছে। ইশান্ত-বেয়ারস্টোরাও যে আইপিএলে দল পাননি এখনো। সূত্র : আইপিএল২০ডটকম।
