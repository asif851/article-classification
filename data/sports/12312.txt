



বোলার অ্যান্ড্রু এলিসের মাথায় লেগে ছক্কা!
ছক্কাটা মেরেছেন জিত রাভাল। বোলার শঙ্কামুক্ত।


কাটা ঘায়ে নুনের ছিটা? তা বলাই যায় । একে তো ছক্কা, সেটিও আবার বোলারের মাথায় লেগে! এমন ছক্কাকে ‘কাটা ঘায়ে নুনের ছিটা’ না বলে উপায় আছে?সাবেক নিউজিল্যান্ড পেসার অ্যান্ড্রু এলিস ‘কাটা ঘায়ে নুনের ছিটা’র স্বাদ পেয়েছেন আরেক নিউজিল্যান্ড ব্যাটসম্যান জিৎ রাভালের হাতে। দেশটির ঘরোয়া ওয়ানডে আসর ফোর্ড কাপের এলিমিনেশন ফাইনালে অকল্যান্ডের মুখোমুখি হয়েছিল ক্যান্টারবুরি। এ ম্যাচে ১৫৩ বলে ১৪৯ রানের দারুণ এক ইনিংস খেলেন অকল্যান্ডের রাভাল। কিন্তু রাভালের এই ইনিংস নয়, বরং তাঁর একটি ছক্কা এলিস নিশ্চিতভাবেই বহুদিন মনে রাখবেন। এলিসের একটি ডেলিভারি কিছুটা এগিয়ে এসে সোজা ব্যাটে জোরের ওপর খেলেছিলেন রাভাল। বলের প্রচণ্ড গতি টের পেয়ে ৩৫ বছর বয়সী এলিস হাত দিয়ে মুখ ও মাথা ঢাকার চেষ্টা করলেও দেরি করে ফেলেছিলেন। বলটা তাঁর মাথায় লেগে লং অফের ওপর দিয়ে আছড়ে পড়ে দড়ির ওপাশে! আম্পায়ার প্রথমে বাউন্ডারি দিলেও পরে ভুল শুধরে ছক্কার সংকেত দেন। তবে টুইটারে এ নিয়ে অনেকেই মজা করে বলেছেন, এটাই কি সবচেয়ে ব্যথাতুর ছক্কা?এলিস যে ব্যথা পাননি তা নয়। বরং বলের আঘাতটা যে বেশ শক্ত ছিল, সেটা বোঝা গেছে তাঁর মাথা ডলা দেখে। রাভালও বেশ চিন্তিত হয়ে পড়েছিলেন। এগিয়ে এসে খোঁজখবর নিয়েছেন এলিসের। প্রাথমিক চিকিৎসা নিয়ে এলিস মাঠে ফিরেই কিন্তু নিয়েছেন ‘মধুর প্রতিশোধ’—ফিরিয়েছেন রাভালকে। কিন্তু ম্যাচের শেষ হাসিটা রাভালেরই। তাঁর দল উঠে গেছে ফাইনালে।
এলিসের মাথায় বল লেগে ছক্কা হওয়ার সেই ভিডি লিংক: 
