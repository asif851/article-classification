
বাংলাদেশ বিমানের সাবেক উপমহাব্যবস্থাপক (বিমানবন্দর) এবং সাবেক ক্রিকেটার মোহিউদ্দিন আহমেদ চৌধুরী (মাহী) আর নেই। ৫ আগস্ট না-ফেরার দেশে চলে গেছেন তিনি। তাঁর বয়স হয়েছিল ৭৪ বছর। ১৯৪০ সালের জানুয়ারিতে জন্ম নেওয়া মোহিউদ্দিন আহমেদ চৌধুরী পিআইএ, মোহামেডান স্পো​র্টিং ক্লাব এবং ইগলেটস ক্লাবের হয়ে নিয়মিত ক্রিকেট খেলেছেন। উইকেটকিপার ব্যাটসম্যান হিসেবে যথেষ্ট সুখ্যাতি ছিল তাঁর। খেলা ছাড়ার পর পাকিস্তানের জাতীয় কোচিং ক্যাম্পে একবার ডাক পেয়েছিলেন। চাকরির শেষ দিকে 
তি​নি বাংলাদেশ বিমানের উপমহাব্যবস্থাপক হিসেবে অবসর নেন। মৃত্যুকালে তিনি স্ত্রী, এক মেয়েসহ অসংখ্য গুণগ্রাহী ও ভক্ত রেখে গেছেন।
