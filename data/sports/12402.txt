
ব্রাজিলে একটি কাপের জন্য লড়ছে ৩২টি দেশ। এটি শুধু শিরোপার জন্য লড়াই নয়, নিজের দেশকে বিশ্ববাসীর সামনে উপস্থাপনেরও বড় সুযোগ। বিশ্বকাপ ফুটবলে অংশ নেওয়া প্রতিটি দেশের জার্সির দিকে তাকালে কোনো না কোনো প্রতীক বা লোগো নজরে পড়ে। তারকা, সিংহ, ইগল, সাপ আরও কত কী! কিন্তু এসবের অর্থ কী?বিশ্বকাপ ফুটবলে অংশ নেওয়া দলগুলোর জার্সিতে থাকা এসব প্রতীকের বিশেষ অর্থ ও ব্যাখ্যা আছে। ইয়াহু নিউজের সৌজন্যে তা তুলে ধরা হলো:
ব্রাজিল: ব্রাজিলের জার্সিতে থাকা পাঁচ তারকা দিয়ে দলটির পাঁচটি বিশ্বকাপ জয়কে বোঝানো হয়েছে। এ ছাড়া জার্সির রং দেশটির জাতীয় পতাকার হলুদ, সবুজ ও নীলকে প্রতিনিধিত্ব করে। আছে দেশটির ফুটবল সংস্থার সংক্ষিপ্ত রূপ।
মেক্সিকো: মেক্সিকোর জার্সিতে বিদ্যুতের তরঙ্গ ব্যবহার করা হয়েছে। ১৯৯৪ সাল থেকে এটি ব্যবহূত হচ্ছে। জার্সির লোগোটি দেশটির ফুটবল সংস্থাকে প্রতিনিধিত্ব করে। লোগোর নকশায় রয়েছে একটি বল, একটি প্রাচীন বর্ষপঞ্জি ও মেক্সিকোর পতাকায় থাকা সাপের সঙ্গে যুদ্ধরত ইগল।
ক্যামেরুন: ক্যামেরুনের পতাকা থেকে জার্সির সবুজ, হলুদ ও লাল রং নেওয়া হয়েছে। জার্সিতে দেশটির ফুটবল সংস্থার সংক্ষিপ্ত নাম আছে। লোগোর ভেতরে থাকা তারকাটি পতাকা থেকে নেওয়া হয়েছে। এটি ঐক্যের প্রতীক। এ ছাড়া জার্সিতে একটি ফুটবল আছে।
ক্রোয়েশিয়া: জার্সির লাল-সাদা চেক ১৯৪৫ সাল থেকে ব্যবহূত হয়ে আসছে। এটা দেশটির পরিচয়বাহী নকশা। আছে দেশটির জাতীয় ফুটবল দলের সংক্ষিপ্ত রূপ। লোগোতে একটি ফুটবলও আছে।
হল্যান্ড: লোগোতে থাকা সিংহ দেশটির জাতীয় প্রতীক। এই প্রতীক এসেছে ডাচ রিপাবলিক লায়ন থেকে। বারো শতক থেকে প্রতীকটি ব্যবহূত হয়।
চিলি: লাল, সাদা ও সবুজ রং পতাকার প্রতিনিধিত্ব করে। তারকা চিহ্নও পতাকা থেকে নেওয়া। এই তারকা অগ্রগতি ও সম্মানকে প্রতিনিধিত্ব করে।
অস্ট্রেলিয়া: অস্ট্রেলিয়ার জার্সিতে জাতীয় প্রতীক একটি ক্যাঙারু ও একটি ইমু আছে। এই দুটির মাঝে একটি ফলক আছে। তবে কোনো কোনো ক্ষেত্রে ফলকের পরিবর্তে ফুটবলও আছে।
স্পেন: স্পেনের জার্সিতে জাতীয় প্রতীক ব্যবহার করা হয়েছে। একটি মাত্র বিশ্বকাপ জয়ের প্রতীক হিসেবে একটি তারকা ব্যবহার করা হয়েছে। এ ছাড়া আছে একটি ফুটবল ও দেশটির ফুটবল সংস্থার নাম।
কলম্বিয়া: কলম্বিয়ার জার্সি করা হয়েছে দেশটির জাতীয় পতাকার রঙের মিশ্রণে। জার্সিতে একটি ফুটবল আছে। আছে দেশটির ফুটবল সংস্থার নাম।
আইভরিকোস্ট: আইভরিকোস্টের জাতীয় পতাকার রং দিয়ে সাজানো হয়েছে বিশ্বকাপ ফুটবল দলের জার্সি। জার্সিতে একটি হাতি আছে। হাতিটির শুঁড়ে একটি ফুটবল। দেশটিতে সর্বত্র হাতি আছে। তা ছাড়া আইভরিকোস্টের ফুটবল দলের ডাকনাম ‘দি এলিফ্যান্টস’।
জাপান: জাপানের জার্সির লাল-সাদা রং এসেছে জাতীয় পতাকা থেকে। জার্সিতে দেশটির ফুটবল সংস্থার নামের পাশাপাশি একটি শিকারি পাখি আছে। এই পাখি এসেছে জাপানি পৌরাণিক কাহিনি থেকে। পাকিটি মানুষের কর্মকাণ্ডের ওপর ঐশ্বরিক হস্তক্ষেপ নির্দেশ করে।
গ্রিস: গ্রিসের জাতীয় পতাকার রং নিয়ে দেশটির ফুটবল দলের জার্সি তৈরি করা হয়েছে।
কোস্টারিকা: কোস্টারিকার বিশ্বকাপ ফুটবল দলের জার্সিও করা হয়েছে দেশটির জাতীয় পতাকার রঙের সংমিশ্রণে।
ইতালি: ইতালির জার্সিতে থাকা লোগোতে চারটি তারকা দেশটির চারটি বিশ্বকাপ ফুটবল ট্রফি জয়ের প্রতীক নির্দেশ করে। লোগোর ভেতরে ইতালির পতাকা ও একটি ফুটবলের প্রতীক আছে।
ইংল্যান্ড: ইংল্যান্ড ফুটবল দলের জার্সিতে তিনটি সিংহ আছে। এই চিহ্ন দেশটির ফুটবল সংস্থার প্রতিনিধিত্ব করে। জার্সিতে ব্যবহূত সিংহ তিনটির উত্পত্তি দ্বাদশ শতকে। এগুলো ব্রিটিশ রাজশক্তি বোঝাতে ব্যবহূত হয়। এ ছাড়া একটি তারকা দিয়ে একটি বিশ্বকাপ জয় বোঝানো হয়।
উরুগুয়ে: উরুগুয়ের পতাকার প্রতিনিধিত্বকারী রং নিয়ে জার্সি তৈরি করা হয়েছে। জার্সি দেশটির
