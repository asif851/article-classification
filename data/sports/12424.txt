
ক্রিস্টিয়ানো রোনালদোর সঙ্গে পাঁচ-পাঁচটি বছর কাটিয়েছেন। ভালোলাগার কত-শত স্মৃতি জমা হয়েছে মনের আর্কাইভে। সব কি চাইলেও ভুলে থাকা যায়? ইরিনার এক ঘনিষ্ঠ বন্ধু জানালেন, এ বিচ্ছেদে সত্যি নাকি ভেঙে পড়েছেন ইরিনা।‘হ্যালো’ অনলাইনকে ইরিনার সেই ঘনিষ্ঠ বন্ধু বললেন, ‘সে খুব ধাক্কা খেয়েছে, পুরোপুরি ভেঙে পড়েছে। এটি হালকা কোনো সিদ্ধান্ত ছিল না।’ ওই বন্ধু আরও যোগ করলেন, ‘এ সিদ্ধান্তের পর দ্রুতই রোনালদোকে ছেড়ে যায় সে। নতুন ইংরেজিবর্ষ উদ্‌যাপনের উদ্দেশ্যে মালদ্বীপে উড়াল দেওয়ার আগে বিমানবন্দরে ভীষণ কেঁদেছিল। জন্মদিনটা একাই কাটিয়েছে সেখানে (মালদ্বীপে)।’বন্ধন টুটে যাওয়ার পর সদ্য ‘িসঙ্গেল’ হওয়া ইরিনাকে গত সপ্তাহে জিজ্ঞেস করা হয়েছিল, সম্পর্কের জন্য কেমন ছেলে পছন্দ? রাশিয়ান-কন্যার রহস্যপূর্ণ উত্তর, ‘সৎ মানুষকে ভালোবাসি; যে কিনা নারীদের প্রতি থাকে কর্তব্যনিষ্ঠ।’ স্বাভাবিকভাবেই প্রশ্ন উঠবে, তাহলে রোনালদো কি সৎ ছিলেন না? রোনালদো কি নারীদের প্রতি কর্তব্যনিষ্ঠ ছিলেন না? ইরিনার মন্তব্যের মধ্যেই কি তবে খুঁজে নিতে হবে উত্তর?রোনালদো-ইরিনার বিচ্ছেদের খবর পড়ুন:বিচ্ছেদ হলোই রোনালদো–ইরিনার
