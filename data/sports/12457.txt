

বিশ্বকাপের রং নাকি হলুদ! ফুটবল বিশ্বকাপের রেকর্ডে চোখ বোলালে ব্রাজিলের আধিপত্যটাই যে বেশি করে চোখে পড়ে। এবারের বিশ্বকাপটাও ‘হলুদ’ হবে কি না, সেই উত্তর জানতে অপেক্ষা করতেই হচ্ছে। তবে গ্যালারি যে হলুদময় হবে, তাতে আর সন্দেহ কী। বিশ্বকাপটা যে ব্রাজিলেই হচ্ছে।
বিশ্বকাপ উপলক্ষে নতুন জার্সিও বানিয়ে ফেলেছ ব্রাজিল। বিশ্বকাপ বাছাইপর্ব শেষ। আর কদিন বাদেই শুরু হবে ক্ষণ গণনা। সব মিলে ২০১৪ সালের ফুটবল বিশ্বকাপের আগমনী বার্তা বেশ টের পাওয়া যাচ্ছে। বিশ্বকাপের সৌরভ ছড়িয়ে দিতে এরই মধ্যে উন্মোচিত হলো নেইমারদের জার্সি।
ডিজাইনে কিছু পার্থক্য থাকলেও জার্সির রংয়ের ক্ষেত্রে কোনো পার্থক্য ঘটেনি সেলেসাওদের। সেটি হওয়ারও কথা নয়। আর এ কারণেই তো তাদের আরেক নাম ‘ভারদে আমারেলা’ বা ‘হলুদ-নীল’। ঐতিহ্য  মেনেই ২০১৪ সালে নেইমারদের জার্সির রং হবে হলুদ। তবে কলারের রং হবে সবুজ। সবুজ ও হলুদ সৃষ্টিশীলতা ও আবেগের প্রতীক। শর্টস হবে নীল।
প্রতিটা দলের থাকে দুটো জার্সি। একটা হোম অন্যটি অ্যাওয়ে। ব্রাজিলের অ্যাওয়ে জার্সিটা অবশ্য কী রকম হবে, সেটি জানা যায়নি। নাকি স্বাগতিক হওয়ার সুবাদে সবগুলো ম্যাচেই তারা হলুদ জার্সি পরে খেলবে, সেটিও নিশ্চিত নয়।
 
শুধু ক্রিকেটের সর্বশেষ স্কোর জানতে C লিখে এসএমএস করুন 2221 নম্বরে। যেকোনো খেলার আপডেট পেতে S লিখে এসএমএস করুন 2221 নম্বরে।
