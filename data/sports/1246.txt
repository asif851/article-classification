
শহীদ আফ্রিদিকে ছুঁয়ে ফেললেন সাকিব আল হাসান! কোনো কীর্তি নয়, বাংলাদেশের টি-টোয়েন্টি অধিনায়ক পাকিস্তানের সাবেক অধিনায়ককে ছুঁয়েছেন অনাকাঙ্ক্ষিত এক রেকর্ডে। পরশু দক্ষিণ আফ্রিকার বিপক্ষে প্রথম টি-টোয়েন্টিতে বাংলাদেশের হার আফ্রিদির পাশে বসিয়েছে সাকিবকে। 
আন্তর্জাতিক টি-টোয়েন্টিতে ৯৮টি ম্যাচ খেলে ৪০ ম্যাচে হারের স্বাদ পেয়েছেন আফ্রিদি। সাকিব সেখানে ৬০ ম্যাচ খেলেই ছুঁয়েছেন তাঁকে। টেস্ট ও ওয়ানডেতে অলরাউন্ডারদের নানা রেকর্ডে দ্রুততম ব্যক্তিটি সাকিব। তবে হারের রেকর্ডে নিজেকে এভাবে শীর্ষে দেখতে নিশ্চয় ভালো লাগছে না বাংলাদেশ অধিনায়কের। ২০ ওভারের আন্তর্জাতিক ক্রিকেটে সবচেয়ে বেশি হারের স্বাদ পাওয়াদের শীর্ষ দশে বাংলাদেশের খেলোয়াড়েরাই সংখ্যাগরিষ্ঠ। সাকিব ছাড়াও শীর্ষ দশে আছেন বাংলাদেশের তামিম ইকবাল, মাহমুদউল্লাহ, মুশফিকুর রহিম ও মাশরাফি বিন মুর্তজা। আন্তর্জাতিক টি-টোয়েন্টিতে সবচেয়ে বেশি ৫৯ ম্যাচে জয় পেয়েছেন পাকিস্তানের শোয়েব মালিক।
 আন্তর্জাতিক টি-টোয়েন্টিতে সবচেয়ে বেশি হার




 


ম্যাচ


জয়


পরাজয়


পরাজয়ের হার (%)




সাকিব আল হাসান


৬০


১৯


৪০


৬৬.৬৭




শহীদ আফ্রিদি


৯৮


৫৬


৪০


৪০.৮১




মাহমুদউল্লাহ


৫৯


১৮


৩৯


৬৬.১০




তামিম ইকবাল


৫৯


১৮


৩৯


৬৬.১০




হ্যামিল্টন মাসাকাদজা


৫০


১২


৩৭


৭৪.০০




