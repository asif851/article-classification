
কয়েক দিন আগে ব্রিস্টলের নৈশক্লাবে অজ্ঞাতপরিচয় ব্যক্তিকে মারধর করে গ্রেপ্তার হয়েও সুযোগ পেয়েছিলেন অ্যাশেজের জন্য ইংল্যান্ড দলে। কিন্তু ফ্যাঁকড়াটা বেধেছে নৈশক্লাবে মারধরের সেই ঘটনার ভিডিও যখন ব্রিটিশ ট্যাবলয়েড ‘দ্য সান’ প্রকাশ করে দেয়। স্টোকস ও তাঁর সতীর্থ অ্যালেক্স হেলসকে অনির্দিষ্টকালের জন্য আন্তর্জাতিক ক্রিকেট থেকে নিষিদ্ধ করেছে ইংল্যান্ড অ্যান্ড ওয়েলস ক্রিকেট বোর্ড (ইসিবি)। তাতেও স্টোকসের শনির দশা কাটেনি। এবার প্রকাশ হয়েছে প্রতিবন্ধী এক ছেলে স্টোকসের বিদ্রূপের ভিডিও!ব্রিটেনের টিভি ব্যক্তিত্ব ও সাবেক গ্ল্যামার-মডেল কেটি প্রাইসের ১৫ বছর বয়সী প্রতিবন্ধী ছেলেকে নিয়ে ভিডিওতে বিদ্রূপ করেছেন স্টোকস। ম্যানচেস্টার ইউনাইটেডের সাবেক ফরোয়ার্ড ডুইট ইয়র্কের সঙ্গে প্রেম চলাকালীন প্রাইসের কোলজুড়ে এসেছিলেন হার্ভে। জন্ম থেকেই ছেলেটি একপ্রকার অন্ধ ও মানসিক প্রতিবন্ধী। চিকিৎসাবিজ্ঞানের ভাষায়, ‘প্রাডের-উইলি সিনড্রোম’ রোগে আক্রান্ত। অনলাইনে এ নিয়ে সব সময় ঠাট্টার পাত্র হতে হয় হার্ভে ও কেটিকে।ছেলেকে ঠাট্টার মোক্ষম জবাব দেওয়ার কৌশলও শিখিয়েছেন কেটি। গত বছর ছেলেকে নিয়ে এক টিভি অনুষ্ঠানে গিয়ে সে কথা বলেছিলেন তিনি। ‘লুজ উইম্যান’ নামের সেই অনুষ্ঠানে কেটি তাঁর ছেলেকে জিজ্ঞেস করেছিলেন, ‘কেউ তোমার সঙ্গে বাজে ব্যবহার করলে কী জবাব দেবে?’ হার্ভে একটি ইংরেজি ‘স্ল্যাং’সহ (বাজে ভাষা) বেশ কড়া জবাব দিয়েছিল। দর্শকেরা কিন্তু হার্ভের এই সৎ মনোভাবের প্রশংসা করে ব্যাপারটি ইতিবাচকভাবে নিয়েছিল।কিন্তু স্টোকস সেই একই বিষয় নিয়ে ঠাট্টা করলেন। ব্রিটিশ সংবাদমাধ্যম ‘এক্সপ্রেস’ প্রকাশিত সেই ভিডিওতে দেখা গেছে, স্টোকস ক্যামেরাটা সোজা নিজের মুখের ওপর ধরে কেটি প্রাইসের আদলে বলছেন, ‘হার্ভে, কেউ তোমার সঙ্গে বাজে ব্যবহার করলে কী জবাব দেবে?’ এরপর আবার হার্ভের কথা নকল করে তাঁকে ব্যঙ্গ করেছেন। ইংলিশ অলরাউন্ডারের এমন আচরণে টুইটারে কেটির জবাব, ‘লজ্জা হোক’! সূত্র: এক্সপ্রেস
এই সেই ভিডিও লিংক: 

