
এবি ডি ভিলিয়ার্স ও বিরাট কোহলি কি কোনো চুক্তি-টুক্তি করে রেখেছেন? রয়্যাল চ্যালেঞ্জার্স বেঙ্গালুরুর দুই তারকার একজন যেদিন রান করেন, অন্যজনও সঙ্গ দেন। ব্যর্থতায়ও তাঁদের যুগলবন্দী। আইপিএলে প্রথম দুই ম্যাচে দুজনই ফিফটি করেছিলেন, তৃতীয় ম্যাচে দুজনই তা করতে ‘ব্যর্থ’। পুনেতে স্বাগতিক রাইজিং পুনে সুপারজায়ান্টসের বিপক্ষে আবার একসঙ্গে জ্বলে উঠলেন কোহলি-ডি ভিলিয়ার্স। তাতে দলের স্কোর দাঁড়াল ৩ উইকেট ১৮৫। যা তাড়া করতে এসে অজিঙ্কা রাহানের ৪৬ বলে ৬০ রানের পরও পুনে ৮ উইকেটে করে ১৭২। ১৩ রানে জিতেছে বেঙ্গালুরু।২৭ রানে বেঙ্গালুরুর উদ্বোধনী জুটি ভাঙতেই শুরু হয়ে যায় কোহলি ও এবির যৌথ তাণ্ডব। দক্ষিণ আফ্রিকান ব্যাটসম্যানই ছিলেন বেশি রুদ্র, ৮৩ রান করেছেন মাত্র ৪৬ বলে। তুলনায় কোহলি কিছুটা ‘শম্বুক’, ৮০ রান করেছেন ৬৩ বলে। তথ্যসুত্র: ক্রিকইনফো।
