
সফরটা নিয়ে কম জলঘোলা হয়নি। কদিন আগেই জানা গিয়েছিল, আপাতত জিম্বাবুয়ে সফরে যাচ্ছে না পাকিস্তান। কাল অবশ্য জানা গেল উল্টোটাই। দুটি টি-টোয়েন্টি ও তিনটি ওয়ানডে খেলতে আগামী সেপ্টেম্বরেই জিম্বাবুয়েতে যাচ্ছে পাকিস্তান। গত মে ও জুনে ঘরের মাঠে জিম্বাবুয়ের সফরের ফিরতি হিসেবেই তাদের যাওয়ার কথা। জিম্বাবুয়ে, ওয়েস্ট ইন্ডিজ ও পাকিস্তানকে নিয়ে ত্রিদেশীয় সিরিজ আয়োজনের প্রস্তাব দিলেও তা হচ্ছে না বলেই জানা গেছে। সফরসূচি চূড়ান্ত না হলেও পিসিবি জানিয়েছে, টি-টোয়েন্টি দুটি সেপ্টেম্বর ও ওয়ানডে তিনটি অক্টোবরে হবে। এএফপি।
