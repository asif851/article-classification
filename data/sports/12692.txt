
ডমিনিকা টেস্টের প্রথম তিন দিন ছিল অসম্ভব বিরক্তিকর। দুই দলের প্রথম ইনিংসই শেষ হতে হতে চতুর্থ দিনের প্রথম সেশনেরও কিছুটা শেষ! ‘কচ্ছপগতি’র ক্রিকেট দর্শকদের নিয়ে যাচ্ছিল সেই পুরোনো যুগে। শেষ পর্যন্ত সেটিই হয়ে থাকল নাটকীয়তায় ঠাসা, রোমাঞ্চকর এক টেস্ট। দিনের আর ৬ বল বাকি থাকতে পাকিস্তান ইতিহাস গড়ল। ১৯৫২ টেস্ট মর্যাদা পাওয়া পাকিস্তান প্রথমবারের মতো ক্যারিবীয় দ্বীপপুঞ্জে জিতল টেস্ট সিরিজ। পরতে পরতে ছড়ানো শেষ বেলার সেই রোমাঞ্চের নাটকীয় মুহূর্তগুলো দেখুন একঝলকে—

