
কিছুটা বিস্ময়কর সিদ্ধান্তই। বে ওভালের ব্যাটিং উইকেটে টসে জিতে আগে বল করার সিদ্ধান্ত নিয়েছেন বাংলাদেশ অধিনায়ক মাশরাফি বিন মুর্তজা। টসের পর দেওয়া সাক্ষাৎকারে কারণটাও বলেছেন। এ মাঠে ঘরোয়া ক্রিকেটে রান তাড়া করে জেতার রেকর্ড বেশি। তবে বে ওভালে এর আগে হওয়া একমাত্র টি-টোয়েন্টিতে জিতেছিল আগে ব্যাট করা দলই।
দ্বিতীয় টি-টোয়েন্টিতে অপরিবর্তিত দলই খেলাচ্ছে বাংলাদেশ। নিউজিল্যান্ড দলে পরিবর্তন তিনটি। আগের ম্যাচের নিল ব্রুম, ম্যাট হেনরি ও লকি ফার্গুসন নেই আজকের একাদশে। দলে এসেছেন জিমি নিশাম, ইশ সোধি ও ট্রেন্ট বোল্ট। ক্রিকেটের জন্য চমৎকার আবহাওয়া এখন মাউন্ট মঙ্গানুইয়ে। তাপমাত্র ২২ ডিগ্রি সেলসিয়াস। বৃষ্টিরও কোনো সম্ভাবনা নেই।
সিরিজে টিকে থাকতে হলে আজ বাংলাদেশকে জিততেই হবে। খেলা দেখতে আসা অনেক নিউজিল্যান্ডের দর্শককেও বলতে শোনা গেল, আজ বাংলাদেশ জিতুক। কাল থেকে দুদিনের সাপ্তাহিক ছুটি। সপ্তাহের শেষ দিনটা ক্রিকেটীয় রোমাঞ্চেই ডুবতে চান সবাই।
আরও পড়ুন: 
জয়ের স্বপ্ন দেখছে তো বাংলাদেশ?
