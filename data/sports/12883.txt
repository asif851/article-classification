
আর বছর কয়েক পরে হয়তো ইসিবি প্রস্তাব দেবে পিসিবিকে। ভায়া, এবার আসার সময় সঙ্গে করে একটা বড়সড় কেক নিয়ে এসো। ৫০ বছর পূর্তি উদ্‌যাপন করতে হবে তো!
পাকিস্তান যেভাবে এগোচ্ছে, তাতে এটা খুবই সম্ভব। ইংল্যান্ডে যে গত ৪২ বছর ধরে সিরিজ জেতা হয় না পাকিস্তানের। সর্বশেষ ১৯৭৪ সালে পাকিস্তান ইংল্যান্ডকে তাদেরই মাটিতে সিরিজ হারিয়েছিল। মজার ব্যাপার কী তা জানেন, সেটাই ছিল ইংল্যান্ডে পাকিস্তানের প্রথম সিরিজ!প্রথম সিরিজেই ২-০ ব্যবধানে জয়। অথচ এরপর আরও নয়টি সিরিজ থেকে এবারও জেতেনি পাকিস্তান। কালকের পরাজয়ে নিশ্চিত হয়ে গেল আরও একটি সিরিজ হার। ৩-০ ব্যবধানে এগিয়ে গেছে ইংল্যান্ড। ইংলিশরা যে ফর্মে, পাকিস্তানিরা ওয়ানডেতে ধবলধোলাইও হতে পারে! সর্বশেষ নয়টি সিরিজের মধ্যে কেবল এটিতে ড্র, বাকি আটটিতেই হেরেছে পাকিস্তান।আর কোনো দেশের বিপক্ষে পাকিস্তানের দ্বিপক্ষীয় অ্যাওয়ে সিরিজ রেকর্ড এত বাজে নয়—
* ইংল্যান্ডের পর নিউজিল্যান্ডে পাকিস্তানের সিরিজ রেকর্ড সবচেয়ে খারাপ। নয়টিতে হেরেছে, দুটি জিতেছে, অন্যটি ড্র।* অস্ট্রেলিয়ার বিপক্ষে দুটি সিরিজের একটি জিতেছে, একটি হেরেছে।* দক্ষিণ আফ্রিকার বিপক্ষে চারটি সিরিজের তিনটিতে হারলেও সর্বশেষ সিরিজে জয়ী পাকিস্তানই।* ওয়েস্ট ইন্ডিজে গত তিনটি ওয়ানডে সিরিজই জিতে এসেছে পাকিস্তান। এর আগেরটি করেছিল ড্র। ছয় সিরিজের প্রথম দুটি অবশ্য হেরেছিল।* ভারতের তাদের রেকর্ডও দুর্দান্ত। ছয় সিরিজের চারটিতেই জিতেছে, হেরেছে দুটি।* শ্রীলঙ্কায় সাত সিরিজের চারটি জিতেছে, হেরেছে তিনটিতে। গত বছরও জিতে এসেছে পাকিস্তান।* জিম্বাবুয়েতে একটিও সিরিজ হারেনি পাকিস্তান। সাত সিরিজের ছয়টিতেই জয়। ১৯৯৫ সালের সিরিজটি ১-১ ড্র হয়েছিল।* বাংলাদেশে চার সিরিজের তিনটিতেই জিতলেও সর্বশেষ সিরিজে ৩-০–তে ধবলধোলাই হয়েছে পাকিস্তান।
