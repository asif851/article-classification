
টি-টোয়েন্টি বিশ্বকাপের সুপার টেনের রোমাঞ্চ শুরু হয়ে গেল বাংলাদেশের। প্রস্তুত প্রথম আলোও। এবারের বিশ্বকাপে নানা আয়োজনের পসরা সাজিয়েছে প্রথম আলো। এর মধ্যে আছে বাংলাদেশের প্রতিটি ম্যাচে বাংলায় সরাসরি ধারাভাষ্য। প্রথম আলোর হোম পেজে ম্যাচ শুরুর আগমুহূর্ত থেকে শেষ পর্যন্ত প্রতি মুহূর্তের আপডেট পাবেন এই ধারাভাষ্যে। শুধু তা-ই নয়, আপনি নিজেও ম্যাচ ও বাংলাদেশ দল সম্পর্কে আপনার মন্তব্য জানাতে পারবেন এখানে। সেরা মন্তব্যগুলো বেছে নিয়ে প্রকাশিত হবে ধারাভাষ্যে।
টি-টোয়েন্টি বিশ্বকাপের সুপার টেনের প্রথম ম্যাচে পাকিস্তানের মুখোমুখি হচ্ছে। প্রতি মুহূর্তের সরাসরি ধারাবিবরণী এখন আপনার হাতের মুঠোয়। মাঠে মাশরাফিরা খেলছে। আসুন আমরা যে যেখানে আছি, সেখান থেকেই সমর্থন দিই নিজের প্রিয় দলকে।
টি-টোয়েন্টি বিশ্বকাপ: বাংলাদেশ-পাকিস্তান


এই বিশ্বাস রেখেই আমি  রাজ শুভ নারায়ন চৌধুরী  বিদায় নিচ্ছি। এতক্ষণ সঙ্গে থাকার জন্য ধন্যবাদ।
এখনও মাশরাফিদের অনেক কিছু অর্জন করার যে বাকি। এখনই আশা হারালে চলবে! আশা রাখুন, বিশ্বাস রাখুন, বাংলাদেশ হয়তো পরের ম্যাচেই ফিরে আসবে।
তাই আজ হারলেও বাংলাদেশের আশা এখনো হারায়নি, স্বপ্ন এখনো মরেনি। গ্রুপ কঠিন, তবে সেটি গ্রুপে বাংলাদেশ আছে বলেই কঠিন। হেরে শুরু করতে হওয়াটা কঠিন, তবে এখনও অনেক ম্যাচ, অনেক ক্রিকেট বাকি।
তবে এই ম্যাচেও বাংলাদেশের জন্য প্রেরণা, ফর্মে ফেরার ইঙ্গিত দিয়েছেন সাকিব, মুশফিকও চেষ্টা করেছিলেন, সৌম্যর অসাধারণ ওই ক্যাচটার কথাই বা কীভাবে ভুলবেন! আর যদি ফিট হয়ে ওঠেন, তাহলে হয়তো পরের ম্যাচ থেকেই খেলতে পারবেন পেসার মুস্তাফিজুর রহমান।
বোলিংটা আজ একদমই মনমতো হয়নি। শহীদ আফ্রিদির ঝড়ে যে ২০১ রান করে ফেলেছিল পাকিস্তান। ওখানেই হয়তো ম্যাচটা হেরে গিয়েছিল বাংলাদেশ। ব্যাট করতে নেমে একটু চাপেই পড়ে গিয়েছিল হয়তো। শেষ পর্যন্ত থেমে যেতে হয়েছে মাত্র ১৪৬ রানে।
 ৫৫ রানে হেরে বিশ্বকাপ শুরু হলো বাংলাদেশের। একদমই আশানুরূপ নয়। একে গ্রুপ অব ডেথ, তাতে প্রথম ম্যাচেই এমন বড় ব্যবধানে হার রানরেটেও অনেক পিছিয়ে দেবে মাশরাফিদের।।
স্ট্রাইকে মাশরাফি। অফ সাইডে ছিল বলটা। ব্যাটে লাগাতে পারলেন না। কোনো রান হয়নি।  বাংলাদেশ ২০ ওভারে ১৪৬/৬  নিয়েই শেষ করল।
আর এক বল আছে। বাংলাদেশ ১৫০ করতে পারবে?
বাংলাদেশ হারছে ঠিক, তবে সাকিবকে ফর্মে ফিরতে দেখা টুর্নামেন্টের বাকি ম্যাচগুলোর জন্য অবশ্যই প্রেরণার।
এক রান। ফিফটি সাকিবের। কনগ্রাচুলেশন্স সাকিব
এবং হওয়ার সম্ভাবনা দেখা যাচ্ছে। বি-শা-ল  ছক্কা  !
স্ট্রাইকে সাকিব। ৪৩ রানে অপরাজিত তিনি। ফিফটি হবে?
এক রান! এবারও শট খেলতে চেয়েছিলেন মাশরাফি। কিন্তু ব্যাটে বলে এবার ঠিকমতো হয়নি।
আবারও  চার! মাশরাফি! স্টাম্প ছেড়ে দিয়ে অফ সাইডে খেললেন। গন্তব্য? বাউন্ডারি!
ওভার শেষ।  বাংলাদেশ ১৯ ওভারে ১৩৪/৬ 
বোলিং কোচ হিথ স্ট্রিককে দেখা যাচ্ছে। আজ জন্মদিন তাঁর। একদমই ভালো উপহার পেলেন না। যা-ই হোক, শুভ জন্মদিন স্ট্রিক। বাংলাদেশ আজ যে অবস্থানে, তাতে আপনার অবদান অনেক।
ওয়াইড।
আর আট বল আছে। দরকার ৭২ রান!
সাকিব স্ট্রাইকে। ইয়র্কার লেংথের বল ছিল। আলতো ঠেলে দিয়ে এক রান।
স্কুপ করতে চেয়েছিলেন । কিন্তু ব্যাটে বলে হলো না ঠিকমতো। এক রান।
এবার  চার! অসাধারণ মাশরাফি। টানা দুই বলে বাউন্ডারি তাঁর।
সোজা বোলারের মাথার ওপর দিয়ে উড়িয়ে মেরেছেন....এবং  ছক্কা ! বাউন্ডারিতে থাকা ফিল্ডার চেষ্টা করেছিলেন। কিন্তু তাঁর নাগালের বাইরেই ছিল বলটা।  বাংলাদেশ ১৮ ওভারে ১২৩/৬ 
প্রথম বলটায় অবশ্য পরাস্ত হলেন তিনি। কোনো রান নয়।
ব্যাটিংয়ে অধিনায়ক মাশরাফি। স্ট্রাইক রেট ১৩৮।
এক মিনিট! ওটা কী নো বল ছিল? থার্ড আম্পায়ার পরীক্ষা করে দেখছেন! কিন্তু না, আউট-ই!
 আউট ! মিঠুন। জবাবটা দিতে পারলেন না। বাউন্সারটাকে গ্লাইড করেছিলেন, কিন্তু থার্ডম্যানে ক্যাচ।
এবার এক রান।
সাকিব চেষ্টা করে যাচ্ছেন। অসাধারণ  চার তাঁর। পায়ের ওপর বলটাকে উড়িয়েই মেরেছিলেন। কিন্তু সীমানাদড়ি পেরোনোর আগে বাউন্স খেয়ে গেল।
বোলিংয়ে ইরফান। প্রথম বল। মিঠুন আলতো ঠেলে দিয়ে এক রান নিলেন। পরাজয় নিশ্চিত হয়ে গেছে, কিন্তু মনোভাবে, বডি ল্যাঙ্গুয়েজে কী বিজয়ী ভাবটা ধরে রাখতে পারবেন বাংলাদেশ ক্রিকেটাররা?
যদিও এখন আর এসব কোনো মানে রাখে না। তবুও বলছি, বাংলাদেশের জিততে হলে ১৮ বলে দরকার ৯১ রান। কতটুকু যেতে পারবেন সাকিব-মিঠুনরা?
রানের খাতা খুললেন। এক রান।  বাংলাদেশ ১৭ ওভারে ১১১/৫ 
ক্রিজে এলেন মিঠুন আলী। নাসিরকে সরিয়ে তাঁকে দলে রাখা হয়েছে। অনেক প্রশ্ন এ নিয়ে। উত্তরটা আজ কিছুটা হলেও কী দিতে পারবেন মিঠুন?
ওহ! না। এমন সুন্দর শট খেলার পরের বলেই  আউট  মুশফিক। ব্যাটের ওপরের অংশে লেগে সোজা আকাশে উঠে গেল বল। উইকেটকিপারের সহজ ক্যাচ
বেশ সুন্দর শট মুশফিকের। এই মুশফিককেই তো চায় বাংলাদেশ। কাভারের ওপর দিয়ে উড়িয়ে মেরেছিলেন। দুই বাউন্সে বাউণ্ডারি।
গত ম্যাচে নিউজিল্যান্ডের কাছে ভারত ৪৫ রানে হেরে অনেক পিছিয়ে পড়েছে। এখন বাংলাদেশকে নিশ্চিত করতে হবে তেমন বড় পরাজয় যেন না হয়।
অন্তত দ্রুত কিছু রান নিয়ে নেট রান রেটে এগিয়ে থাকা উচিত বাংলাদেশের। গ্রুপের প্রতিটি দল যেমন শক্তিশালী, এই গ্রুপে শেষ পর্যন্ত এটিই হয়ে গড়ে দিতে পারে ব্যবধান।
 বাংলাদেশ ১৬ ওভারে ১০৫/৪ 
আবারও স্লাইস সাকিবের। কিছুটা এগিয়ে এসেছিলেন। থার্ডম্যানে একটি রান।
 চার! সাকিব। সুন্দর শট।
টানা দুটি ডট। বড় হারই চোখ রাঙাচ্ছে বাংলাদেশকে।
এগিয়ে এসেছিলেন সাকিব। কিন্তু আগেই বুঝে গিয়েছিলেন বোলার। কোনো রান হয়নি।
আবারও ইয়র্কার লেংথের বল। স্লাইস করে দিলেন সাকিব। দুই রান। শতরান বাংলাদেশের।
বোলিংয়ে ওয়াহাব রিয়াজ। ইয়র্কার। কোনো রান হয়নি।
শেষ বলে এক রান।  বাংলাদেশ ১৫ ওভারে ৯৮/৪ ! এখনো শতরান আসেনি বাংলাদেশের! অথচ টার্গেট ২০২!
আবারও টানা তিনটি ডট মুশফিকের । আজ নিজেদের ব্যাটিংয়ে এই ব্যাপারটিই হয়ে থাকবে বাংলাদেশের জয়-পরাজয়ের ব্যবধান।
অসাধারণ ইয়র্কার। কোনোমতে ব্যাটে লাগালেন সাকিব। এলবিডব্লুর আবেদন করেছিলেন বোলার। কিন্তু ব্যাটেই তো লেগেছে।এক রান।
বোলিংয়ে ইরফান। প্রথম বল। অসাধারণ স্কুপ সাকিবের।  চার
বাংলাদেশের ৬ ওভারে দরকার ১০৯ রান। ]
দুই ব্যাটসম্যানের কেউই পরিস্থিতির দাবি মেনে ব্যাটিং করতে পারছেন না। সাকিব ২৩ বলে ২১, মুশফিক ১৫ বলে ১৪!রীতিমতো ওয়ানডে গতির।
শেষ বল ওভারের। আবারও মিস।  বাংলাদেশ ১৪ ওভারে ৯৩/৪ 
এবারে অসাধারণ হুক মুশফিকের!  চার!
আরও একটি বল ডট।
টানা দুটি বলে পরাস্ত মুশফিক। আগের বলে ব্যাটের কানায় বাতাস দিয়ে উইকেটকিপারের হাতে, পরের বলে এগিয়ে এসেও ব্যাটে বলে হলো না।
বোলিংয়ে ওয়াহাব রিয়াজ। প্রথম বলে দুই রান। লেগ সাইডে ঠেলে দিলেন মুশফিক।
 বাংলাদেশ ১৩ ওভারে ৮৭/৪ 
ওভারের শেষ বল। এগিয়ে এসেছিলেন সাকিব।কিন্তু শটটা হলো না। কোনো রান নয়
এক রান। মুশফিক।
স্টাম্পিংইয়ের আবেদন। কিন্তু থার্ড আম্পায়ার না বলে দিলেন।
সমীকরণটা ক্রমেই কঠিন থেকে অসম্ভব হয়ে যাচ্ছে বাংলাদেশের জন্য। ৪৫ বলে ১১৬ রান।
ডাউন দ্য উইকেটে এসেছিলেন। কিন্তু বোলার আগেই বুঝতে পেরেছিলেন । শট নিয়ন্ত্রণ করে নিলেন মুশফিক। দুই রান।
এবার মুশফিকের দুর্দান্ত শট।ব্যাকফুট পুল।  চার
বোলিংয়ে ইমাদ। শর্ট লেংথে ছিল। শটও করেছিলেন সাকিব। এক রান।
 বাংলাদেশ ১২ ওভারে ৭৯/৪ 
এলবিডব্লুর আবেদন! কিন্তু আম্পায়ার সাড়া দিলেন না। তবে কোনো রানও হলো না।
মুশফিক! এখনো ঠিক জায়গা খুঁজে নিতে পারছেন না। টানা দুটি বল ডট।
এবার এক রান। সুন্দর ব্যাটিং
বোলিংয়ে আফ্রিদি। প্রথম বলেই  চার। অসাধারণ শট সাকিব
শেষ বলে এক রান এল।  বাংলাদেশ ১১ ওভারে ৭৪/৪ 
সাকিব ১৪ রানে অপরাজিত। আজ চতুর্থ রানটি নিয়েই বাংলাদেশের পক্ষে দ্বিতীয় ব্যাটসম্যান হিসেবে টি-টোয়েন্টিতে ১০০০ রান হলো তাঁর। কিন্তু আজ ম্যাচের এমন হতদশার জন্যই বোধহয় বিষয়টি নিয়ে অত মাতামাতি হলো না। কনগ্রাচুলেশন্স সাকিব।
প্রথম বলেই রানের খাতা খুললেন মুশফিক। লেগ সাইডে ঠেলে দিয়ে এক রান।
আগের বলে দৌড়ে প্রান্ত বদল করার স্ট্রাইকে সাকিব। এক রান নিলেন তিনি এই বলে।
ব্যাটিংয়ে মুশফিকুর রহিম। ফর্ম নিয়ে বেশ সমালোচনায় তিনি। আজ জবাব দিতে পারবেন?
অল্প অল্প করে আশার প্রদীপগুলো যেন নিভে যাচ্ছে আজ বাংলাদেশের জন্য।
 আউট ! উড়িয়ে মেরেছেন মাহমুদউল্লাহ। কিন্তু ফাইন লেগে ক্যাচ দিয়ে ফেরত গেলেন।
বোলিংয়ে ইমাদ ওয়াসিম। প্রথম বলে দুই রান। মাহমুদউল্লাহ
একদমই চিত্রনাট্য মেনে এগোচ্ছে না গল্পটা। ২০২ রানের বিশাল লক্ষ্য তাড়া করতে নেমে দশ ওভারে মাত্র ৬৯ বাংলাদেশের।
এক রান।  বাংলাদেশ ১০ ওভারে ৬৯/৩ 
 চার! দুর্দান্ত শট সাকিবের।
 বাংলাদেশ ৯ ওভারে ৬১/৩ আফ্রিদির তৃতীয় ওভার। প্রথম বল। সাকিব মারতে চেয়েছিলেন। লং অনে ফিল্ডারের হাতে। এক রান
সুইপ করলেন সাকিব। কিন্তু ফাইন লেগে ফিল্ডারের হাতে, এক রান।
এক রান। মাহমুদউল্লাহ
এক রান। টানা ১৪ বলে কোনো বাউণ্ডারি তো এলই না।, রান হয়েছে মাত্র ১৮
প্রথম তিন বলে কোনো রান এল না।
নতুন ব্যাটসম্যান মাহমুদউল্লাহ। বোলিংয়ে শোয়েব মালিক।
 বাংলাদেশ ৮ ওভারে ৫৮/৩ 
 আউট ! তামিম! কিছুই বাংলাদেশের পক্ষে যাচ্ছে না আজ! ছক্কা মারতে চেয়েছিলেন তামিম। ডিপ স্কয়ার লেগে ক্যাচ
এক রান। এই ওভারটাতে রানই এল না ঠিক মতো। দেখা যাক, বাকি এক বলে কী হয়?
টানা তিনটি ডট। ৭৪ বলে ১৪৫ দরকার বাংলাদেশের।
সাকিব! ওহ। রান নিতে গিয়ে পড়ে গিয়েছিলেন উইকেটে। নিঃশ্বাস আটকে যাওয়ার মুহূর্ত! তবে ঠিক সময়েই ফিরে এসেছেন। কোনো রান হলো না।
আবার আফ্রিদি। পায়ের ওপরে ছিল প্রথম বল। গ্লান্স করে তামিমের এক রান।
এক রান। ১১ এল এই ওভারে।  বাংলাদেশ ৭ ওভারে ৫৬/২ 
এটাও ওয়াইড ছিল না? কিন্তু আম্পায়ার দিলেন না
আউটের আবেদন! কিন্তু আসলে ওয়াইড দিলেন আম্পায়ার।
আরও একটি রান সাকিব। পায়ের ওপরে বলটিকে লেগ সাইডে ঠেলে দিলেন।
এক রান। ব্যাকফুট ড্রাইভ। ডিপ ব্যাকওয়ার্ড পয়েন্টে এক রান।
১৫ বলে ২১ রান বাঁহাতি ওপেনারের।
ডাউন দ্য উইকেটে তামিম। ইনসাইড আউট। আপনি জানেন এর পরিণতি কী?  ছক্কা !! অসাধারণ, দুর্দান্ত, মোহনীয়। চেনা তামিম।
বোলিংয়ে শোয়েব মালিক। প্রথম বলে সাকিবের এক রান।
পাওয়ার প্লে তে একদমই পরিস্থিতির দাবি মেটাতে পারেনি বাংলাদেশ। তারওপর দুই ব্যাটসম্যানও ফিরে গেছেন। তা-ও সাকিব-তামিমেই এখন আশা দেখছে বাংলাদেশ।
প্রথম বলেই এক রান নিলেন সাকিব।  বাংলাদেশ ৬ ওভারে ৪৫/২ 
ব্যাটিংয়ে সাকিব। তাঁর জন্য এই মাঠ, এই পরিবেশ চেনা। চেনা ছন্দে ফিরতে পারবেন বাংলাদেশ অলরাউন্ডার।
বাংলাদেশের জন্য এটি নিঃসন্দেহে অনেক বড় ধাক্কা। গত কদিন ধরে এই সাব্বিরই তো তিন নম্বরে বাংলাদেশকে ভরসা দিয়ে আসছিলেন।
ওহ! নো!  সাব্বির আউট!  গুগলিটা একদমই বুঝতে পারেননি সাব্বির। ব্যাকফুটে খেলতে গিয়ে বোল্ড।
তামিমের পর এবার সাব্বির! ব্যাকফুট স্কয়ার কাট।  চার
সুন্দর ব্যাটিং। ছক্কার পরের বলেই এক রান।
এবং তামিম উত্তর দিলেন। কী দুর্দান্ত!  ছক্কা!  বামে সরে গিয়ে ডিপ স্কয়ার লেগে অসাধারণ শট/
তামিম উড়িয়ে মারতে চেয়েছিলেন। এবারও হলো না। এক রান।
 বাংলাদেশ ৫ ওভারে ৩৩/১ 
অনেক বাইরে ছিল। ওয়াইড কেন হয়নি এ নিয়ে তর্ক করা যেতে পারে।
সাব্বিরকে নিশ্চিতভাবেই পায়নি। অন্তত এখনো তো নয়ই। দুর্দান্ত ব্যাকফুট পাঞ্চ।  চার!
প্রথম বলে ১ রান। তামিমকে আজ একটু ছন্দহীন মনে হচ্ছে। চাপ পেয়ে বসেছে?
বোলিংয়ে ওয়াহার রিয়াজ। টি-টোয়েন্টিতে তাঁর ইকোনোমি ৮.৩১। আজ সেটা ১২-১৪ তে গিয়ে ঠেকুক না।
রান রেট মাত্র ৬.৫!
 বাংলাদেশ ৪ ওভারে ২৬/১ 
মারতে চেয়েছিলেন সাব্বির। কিন্তু ব্যাটে বলে হলো না। কোনো রান হয়নি।
ওভারে পাঁচ বলে পাঁচ রানই এসেছে। কিন্তু আজ তো সিঙ্গেল নয়, চার -ছক্কা লাগবে।
ক্যাচ উঠেছিল।ভাগ্য ভালো কেউ ছিল না। শেষ মুহূর্তে শট আটকে রেখেছিলেন সাব্বির। এক রান।
আবারও ব্যাটে বলে হলো না। এক রান। তামিম অফ সাইডে ঠেলে দিতে চেয়েছিলেন। কিন্তু বল রয়ে গেল পিচের ওপরই। দ্রুত একটি রান।
ওয়াইড। অনেক বাইরে ছিল। তামিম শট খেলতে চেয়েছিলেন। নাগালে পেলেন না।
তামিম আজ এখনও স্বরূপে দেখা দিতে পারলেন না। কিন্তু আজই তাঁকে বেশি দরকার বাংলাদেশের।
এক রান। ফুল লেংথ বল ছিল, ড্রাইভ করতে চেয়েছিলেন সাব্বির। হয়নি।
বোলিংয়ে ইরফান। কোনো রান হলো না প্রথম বলে।
রান রেট ৭। কিন্তু এটাও আজ যথেষ্ট নয়। আরও অনেক দ্রুত রান লাগবে। ।
শেষ বল। কোনো রান হলো না।  বাংলাদেশ ৩ ওভারে ২১/১ 
এক রান। থার্ডম্যানে আলতো ঠেলে দিয়েই রান নিয়ে নিলেন সাব্বির।
টানা দুটি ডট। ভালোভাবেই ফিরে আসছেন আমির। এঁকে সাবধানে খেলতে হবে।
ওয়াও! অসাধারণ সাব্বির।  চার! অফ সাইডে দুর্দান্ত শট।
আবার আমির। এক রান। লেগ সাইডে আলতো করে ঠেলে দিলেন তামিম।
 বাংলাদেশ ২ ওভারে ১৫/১ 
ডাউন দ্য উইকেটে তামিম। শটও খেলেছিলেন। তবে ব্যাটে বলে হলো না। এক রান।
এবার ঠিকই দুই হলো। সুন্দর শট, তামিম।
অসাধারণ শট!  চার ! লেগ সাইডে দুর্দান্ত শট সাব্বিরের।
পায়ের ওপরে ছিল। গ্ল্যান্স করতে চেয়েছিলেন তামিম। ঠিকমতো হলো না। এক রান
বোলিংয়ে মোহাম্মদ ইরফান। প্রথম বল। দেখেশুনে ছেড়ে দিলেন তামিম।
 বাংলাদেশ ১ ওভারে ৬/১ 
শেষ বল ওভারের। ভালো ছিল বলটা। রক্ষণাত্মক ভঙ্গিতে খেললেন সাব্বির।
ওহ! বেশ ভালো ছিল বলটা। ব্যাটে বাতাস লাগিয়ে চলে গেল উইকেটকিপারের হাতে।
 চার!  অসাধারণ শট। স্কয়ার কাট। থার্ডম্যান দিয়ে বাউণ্ডারিতে।
ওয়াইড!
ব্যাটিংয়ে সাব্বির। এই দুজনকে আজও ভালো খেলতে হবে। গত কয়েক দিন ধরে বাংলাদেশের ব্যাটিংয়ে অন্যতম ভরসা এই দুজন। আজ আরও বেশি করে দরকার।
ফর্মে যে নেই, সেটি যেন প্রতিদিন তাঁর ব্যাটিংয়ে আরও বেশি করে ফুটে উঠছে। ব্যাট ও প্যাডে মাঝের ফাঁক গলে বল গিয়ে লাগল স্টাম্পে।
নাহ!  আউট!  বলতে না বলতেই বোল্ড হয়ে গেলেন সৌম্য! অফ স্টাম্পটা উড়ে গেল!
সৌম্য! ব্যাটে বলে হলো না। লেগ গ্লান্স করতে চেয়েছিলেন। আজ কি ফর্মে ফিরবেন সৌম্য?
প্রথম বল! মোহাম্মদ আমির। এক রান তামিমের। এই আমিরকে আক্রমণ করাও বেশ গুরুত্বপূর্ণ। বেশ ভালো ছন্দে আছেন এই বাঁহাতি পেসার।
বেশ কঠিন লক্ষ্য নিয়েই আজ ব্যাটিংয়ে নামছেন তামিম ইকবাল ও সৌম্য সরকার। কঠিন, তবে অসম্ভব কী? শুরুটা অবশ্য ভালো হওয়া খুব বেশিই দরকার আজ।
ম্যাচে আবারও আপনাদের স্বাগত জানাচ্ছি আমি  রাজ শুভ নারায়ন চৌধুরী 
জিততে হলে আজ নিজেদের সব রেকর্ড ভেঙে দিতে হবে বাংলাদেশকে। এর আগে যে রান তাড়া করে জেতার সর্বোচ্চ রেকর্ডটা ১৬৬, ওয়েস্ট ইন্ডিজের বিপক্ষে, ২০০৭ টি-টোয়েন্টি বিশ্বকাপের প্রথম ম্যাচে
বোলিংটা আজ একদমই ভালো হলো না। টি-টোয়েন্টিতে তৃতীয়বারের মতো বাংলাদেশের বিপক্ষে কোনো দল ২০০ রান করলো। আজকের ইনিংস নিয়ে দুবারই পাকিস্তান। অন্যবার নিউজিল্যান্ড।
 পাকিস্তান ২০ ওভারে ২০১/৫  জিততে হলে ২০২ রান করতে হবে বাংলাদেশকে। প্রতি ওভারে ১০-এর বেশি করে রান করতে হবে।
শেষ বল। ব্লকহোলে। এক রান।
স্ট্রাইকে মালিক। ইয়র্কার। দুই রান। পাকিস্তানের দুইশ রান হয়ে গেছে।
আর দুই বল। দুই শ ঠেকানো যাবে? কারণ দুই শ তো শুধুই রানের সংখ্যা নয়, একটা মানসিক বাধাও।
ইয়েস!!!  আউট!  ডিপ স্কয়ার লেগে ক্যাচ আউট হয়ে ফেরত গেলেন আফ্রিদি! পায়ের ওপর ফুল লেংথ ছিল। উড়িয়ে মেরেছিলেন পাকিস্তান অধিনায়ক। কিন্তু বাউন্ডারিতে ক্যাচ।
ব্যাটিংয়ে আফ্রিদি। ৪৯ রানে অপরাজিত। মাত্র ১৮ বলে। পাকিস্তান ১৯৮
আবার ফুলটস! কিন্তু পয়েন্টে ভালো ফিল্ডিং করলেন মিঠুন! এক রান
ইয়র্কার। এবারও  চার!  হেলিকপ্টার শটে লং অনে বাউন্ডারিতে পাঠিয়ে দিলেন শোয়েব মালিক।
বোলিংয়ে তাসকিন। কিন্তু ফুলটস।  চার ! শোয়েব মালিক
অ-নে-ক রান হয়ে গেছে পাকিস্তানের। শেষ একটি ওভার আছে। আফ্রিদিকে এই ছয় বলে রোখা খুব দরকার।
 পাকিস্তান ১৯ ওভারে ১৮৯/৪ 
ছক্কা! আফ্রিদি। হাঁটু গেড়ে লং অনে সজোরে মারলেন আফ্রিদি।
টানা দুই বলে দুটি সিঙ্গেল।
চার। আফ্রিদি। ব্যাকফুটে কাভারে বেশ জোরেই শট করেছেন তিনি।
এক রান।
 পাকিস্তান ১৮ ওভারে ১৭৬/৪ 
নতুন ব্যাটসম্যান শোয়েব মালিক। এক রান। বল ব্যাটে ঠিকমতো লাগেনি। উইকেটের পেছনে রেখেই এক রান।
 আউট!  উমর আকমল! মিড অফে সাকিবের হাতে সহজ ক্যাচ।
স্ট্রাইকে নতুন ব্যাটসম্যান উমর আকমল। কোনো রান হয়নি।
এবারে এক রান নিলেন আফ্রিদি।
এক আফ্রিদিই আজ ম্যাচ ঘুরিয়ে দিচ্ছেন। ১৪ বলে ৩৭! বাংলাদেশের কেউ এর জবাব দিতে পারবেন?
বোলিংয়ে তাসকিন। সামনে আফ্রিদি। প্রথম বলে  ছক্কা!  অফ স্টাম্পের বাইরে ছিল। এক্সট্রা কাভার দিয়ে উড়িয়ে মারলেন আফ্রিদি
 পাকিস্তান ১৭ ওভারে ১৬৮/৩ 
চার! আফ্রিদি আজ বেশ ফর্মে
বল হাতে যখন ধরলেন, শরীরের ভারসাম্য হারিয়ে বাউন্ডারির বাইরে চলে যাচ্ছিলেন প্রায়। বল বাতাসে উড়িয়ে দিয়ে নিজে সীমানা দড়ির ওপারে পা দিয়ে ভারসাম্য ঠিক করলেন, আবার ফিরে এসে ক্যাচ। অসাধারণ।
অসাধারণ ক্যাচ! হাফিজ আউট!  সৌম্য, ইউ বিউটি! নিশ্চিত ছক্কা বাঁচিয়ে তো দিলেনই, সঙ্গে আউটও করে দিলেন!
চার! ডাউন দ্য উইকেট। ফাইন লেগে হাফিজের শটটা ফেরানো সম্ভব হলো না।
আবারও এক রান।
প্রোজেক্টেড স্কোর দেখাচ্ছে ২১০! কী মনে হচ্ছে আপনাদের, কতটা কী করতে পারবে পাকিস্তান?
সানি বোলিংয়ে। শেষ ওভার তাঁর। এক রান প্রথম বলে।
 পাকিস্তান ১৬ ওভারে ১৫৭/২ 
 ছক্কা!  আবারও আফ্রিদির শট। আজ রুদ্ররূপে দেখা দিচ্ছেন পাকিস্তান অধিনায়ক
এক রান। বেশ অসহায়ই লাগছে বোলারদের। দর্শক সমর্থনও একদমই পাচ্ছেন না।
আবারও  চার!  ফুলটস। কাভারে হাফিজের শট।
হাফিজের স্কুপ!  চার!  আগে থেকেই ঠিক করে রেখেছিলেন। স্টাম্পের ওপরে ফুল লেংথের বলটাকে ঠিকই বাউন্ডারিতে পাঠিয়ে দিলেন হাফিজ।
আবারও ইয়র্কার আল আমিনের। আফ্রিদি ঠিকমতো বুঝতেই পারেননি। পায়ে লেগেছিল। কিন্তু তবুও এক রান ঠিকই হয়ে গেল।
আল আমিন বোলিংয়ে। ইয়র্কার লেংথে ছিল। এক রান।
আর ৩০ বল আছে। কত রানের মধ্যে বেঁধে রাখলে জয়ের সম্ভাবনা বেশি থাকবে বাংলাদেশের?
 পাকিস্তান ১৫ ওভারে ১৩৯/২ 
এক রান। মাশরাফি পা দিয়ে ঠেকানোর চেষ্টা করেছিলেন।
ফ্রি হিট! কোনো রান হয়নি। অনেক বাইরে ছিল বলটা। অল্পের জন্য ওয়াইড হয়নি।
 ছক্কা!  তার ওপর নো বল! কোমরের ওপরে ছিল মাশরাফির বলটা। টানা তিন বলে ১৫ রান।
এবারে স্কুপ! আবারও  চার! 
কাকে আগে ফেরানো দরকার? আফ্রিদি না হাফিজ? দুজনই সমান ভয়ংকর হয়ে উঠছেন।
রাউন্ড দ্য উইকেটে মাশরাফি। কিন্তু  চার! ফাইন লেগে আফ্রিদির শট।
প্রথম দুই বলে দুই রান। এরই মধ্যে ফিফটি হয়ে গেছে হাফিজেরও। ৩৬ বলে ৫০
বোলিংয়ে মাশরাফি।
 পাকিস্তান ১৪ ওভারে ১২১/১ 
নতুন ব্যাটসম্যান শহীদ আফ্রিদি। যার স্ট্রাইক রেট ১৪৯!
 আউট!  শেহজাদ। অবশেষে! সাব্বিরই ব্রেক থ্রুটা এনে দিলেন। পুল করেছিলেন। ক্যাচ
ডাউন দ্য উইকেটে এসেছিলেন শেহজাদ। তবে সাব্বির আগেই বুঝতে পেরেছিলেন। রান হয়নি।
আবারও এক রান।
দুই রান। মিসফিল্ড। সুইপ করেছিলেন। ফাইন লেগে ফিল্ডার ছিল। কিন্তু প্রথম দফায় ধরতে পারলেন না।
আবার সাব্বির বোলিংয়ে। প্রথম বলে এক রান।
বাংলাদেশের বোলিং আজ একটু অচেনা মনে হচ্ছে। একটু ছন্দ খুঁজে পেতে কষ্ট হচ্ছে মাশরাফিদের। অবশ্য উইকেটটা পুরোই ব্যাটসম্যানদের জন্য বানানো।
 পাকিস্তান ১৩ ওভারে ১১৭/১ 
ওভারের শেষ বল। লেগ স্টাম্পের ওপর ছিল। এক রান।
আবারও শট। স্কয়ার লেগে। তবে ফিল্ডার ছিলেন। এক রান।
 চার!  বলটা খুব একটা ভালো ছিল না। লেগ সাইডে বাউন্ডারিতে পাঠাতে খুব একটা সমস্যা হয়নি হাফিজের।
রান রেট এখনও ৯!
এক রান। শেহজাদের ফিফটি হয়ে গেছে। মানতেই হবে, দুর্দান্ত ব্যাটিং করেছেন আজ।
বোলিংয়ে মাশরাফি। প্রথম বলেই  চার  মুশফিকের গ্লাভসে লেগে বাই
 পাকিস্তান ১২ ওভারে ১০৬/১ 
টানা তিন বলে তিনটি সিঙ্গেল। বাউন্ডারি, না হলে স্ট্রাইক রোটেট... বেশ ভালোই করছেন হাফিজ-শেহজাদ
পাকিস্তানের ১০০ রান হয়ে গেছে। এরই সঙ্গে হাফিজ-শেহজাদ মিলে পাকিস্তানের হয়ে দ্বিতীয় উইকেটে টি-২০ তে সর্বোচ্চ জুটির রেকর্ডও গড়ে ফেলেছেন।
 চার! বেশি শর্ট বল ছিল। স্কয়ার লেগে চার।
বোলিংয়ে ফিরলেন আল আমিন। প্রথম ওভারে ১৮ রান দিয়েছিলেন তিনি
ইনিংসের প্রথম অর্ধেকে বাংলাদেশি বোলারদের ওপর ছড়ি ঘুরিয়ে গেছে পাকিস্তান। এই দশ ওভার বাংলাদেশের ফিরে আসার গল্প হবে কী?
 পাকিস্তান ১০ ওভারে ৯৮/১ 
আবারও স্কয়ার কাট। এক রান।
বেশ ভালো বল ছিল এবার। দুর্দান্ত টার্ন। সুইপ করতে চেয়েছিলেন হাফিজ। লাগেনি।
পুল!  চার! ইজি বাউন্ডারি।
দুই রান। বাউন্ডারিতে দুর্দান্ত ফিল্ডিং করলেন তাসকিন।
ডাউন দ্য উইকেট! কিন্তু ব্যাটে বলে ঠিকমতো হয়নি। এক রান।
সাকিব। প্রথম বলে কোনো রান হয়নি।
 পাকিস্তান ১০ ওভারে ৯০/১
দুই রান। বেশ ক্ষিপ্রতার সঙ্গেই দৌড়াচ্ছেন হাফিজ-শেহজাদ। টি-টোয়েন্টির জন্য আদর্শ ব্যাটিং
রান রেট ৯-এর ঘরে!
এক রান। দ্বিতীয় বলে অতি-দুষ্প্রাপ্য ডট বল পাওয়া গিয়েছিল। পরের বলেই আবার এক রান।
 চার ! বাউন্ডারি দিয়েই সাব্বিরকে স্বাগত জানালেন শেহজাদ।
একটু ভিন্ন কিছু চেষ্টা করছেন মাশরাফি। বোলিংয়ে সাব্বির।
 পাকিস্তান ৯ ওভারে ৮৩/১ 
ডট বল যেন এখন সবচেয়ে দুষ্প্রাপ্য। শেষ দুই বলে আরও দুটি রান।
আরও এক। টানা চার বলে চারটি সিঙ্গেল।
এক রান। হাফিজ ২৯, শেহজাদ ৩১
আবার এক। এবার শেহজাদ। বেশ ভালোভাবেই বাউন্ডারি আর চার-ছয়ের মধ্যে ভারসাম্য রেখে চলেছেন দুজন
এক রান। কোনো কষ্টই করতে হচ্ছে না হাফিজদের।
বোলিংয়ে সাকিব।
 পাকিস্তান ৮ ওভারে ৭৭/১ 
চার। দুর্দান্ত স্কয়ার কাট! বাংলাদেশ বোলাররা যেন পাত্তাই পাচ্ছেন না। এখন টানা দু-তিনটি ভালো ওভার, দু-একটি উইকেট খুব দরকার হয়ে পড়েছে বাংলাদেশের।
আবার এক। দুই ব্যাটসম্যান রানের গতিতে ভাটা পড়তে দিচ্ছেন না।
ওহ! স্টাম্পিং হতে পারত। স্টাম্পের পাশে দাঁড়ানো মুশফিকের পায়ে লেগে এক রান।
চার! পায়ের ওপর বলটাকে শরীর ঘুরিয়ে ফাইন লেগ দিয়ে সীমানাছাড়া করলেন হাফিজ
বেশ ভালো বল ছিল। ফুল লেংথ, মিডল স্টাম্পের ওপর। কিন্তু ব্যাকফুটে ভর করে লেগ সাইডে ঠেলে দিলেন হাফিজ। এক রান।
এক রান। পায়ের ওপর ছিল। আলতো ঠেলে দিয়েছেন শেহজাদ।
বোলিংয়ে অধিনায়ক মাশরাফি বিন মুর্তজা।
 পাকিস্তান ৭ ওভারে ৬৫/১ 
বিশাল ছক্কা। লং অন দিয়ে উড়িয়ে মারলেন হাফিজ। পুরো ওভারের ভালো বোলিংটা শেষ বলেই ধুলোয় মিশে গেল।
আরও এক রান। টানা স্টাম্পে বল করে যাচ্ছেন সানি। শর্ট ফাইন লেগে এক রান।
এক রান। অনেকখানি দৌড়ে গিয়ে নিজেই ফিল্ডিং করলেন সানি।
এটা বেশ ভালো বল ছিল। ব্যাটসম্যান পরাস্ত।
আবারও এক রান। হেলেদুলে দৌড়াচ্ছেন দুই ব্যাটসম্যান। কাভারে ঠেলে দিয়ে এক রান।
হাফিজ ১২ বলে ১৮, শেহজাদ ১৫ বলে ১৮
এক রান। গালিতে আলতো ঠেলে দিয়েছিলেন হাফিজ।
নিজের তৃতীয় ওভার করতে আসছেন সানি। এখন পর্যন্ত একমাত্র উইকেটটিও তাঁর।
পাওয়ার প্লে তে অনেক ভালো খেলেছে পাকিস্তান। বাংলাদেশ বোলারদের ওপর বেশ আক্রমণ করে গেছেন। এই রানের গতিটা কমাতেই হবে। এমনিতেই আইপিএলে এই মাঠে ১৭৩ হচ্ছে আগে ব্যাট করা দলের গড় স্কোর। এর আগেই আজ বেঁধে ফেলতে হবে পাকিস্তানকে।
 পাকিস্তান ৬ ওভারে ৫৫/১ 
এক রান। রান আউটের সুযোগ ছিল। কিন্তু ব্যাটসম্যান আরও একবার বেশ দ্রুত গতিতে রান নিয়ে নিয়েছেন।
আবারও ডাউন দ্য উইকেটে। আবারও চার। হাফিজ বাউন্ডারিতেই খেলছেন আজ। তাকে থামানোটাও দরকার হয়ে পড়েছে।
পাকিস্তানের ফিফটি হয়ে গেছে। এখনো ছয় ওভারও শেষ হয়নি।
স্টাম্পিংয়ের আবেদন!! থার্ড আম্পায়ার সিদ্ধান্ত নিচ্ছেন...নো বল ঠিক আছে। কিন্তু না, মুশফিক স্টাম্প উপড়ে ফেলার সময় ব্যাটসম্যান ক্রিজের মধ্যেই ছিলেন! নট আউট! আরও দুঃসংবাদ, বলটা ওয়াইড ছিল।
চার! এবার হাফিজ ডাউন দ্য উইকেটে। বোলারের মাথার ওপর দিয়ে সুন্দর শট।
এক রান। এগিয়ে এসেছিলেন শেহজাদ। লেগ সাইডে ঠেলে দিয়ে এক রান।
অসাধারণ প্রথম বল। স্টাম্পের ওপর। কোনো রান হয়নি।
বোলিংয়ে সাকিব আল হাসান। ওমানের বিপক্ষে চার উইকেট পেয়েছিলেন।আজও তেমন কিছুই দরকার ।
রান রেট ৮.৮! একটু বেশিই কী হয়ে গেল? কত রানের মধ্যে বেঁধে রাখা উচিত হবে পাকিস্তানকে? কমেন্টে আপনাদের মতামত জানাতে পারেন।
টানা দুটি ডট।  পাকিস্তান ৫ ওভারে ৪৪/১ 
এক রান। ভালোই খেলছে পাকিস্তান। রানের বানে বাঁধ দেওয়াটা বেশ দরকার হয়ে পড়েছে বাংলাদেশের জন্য।
এবারে চার। এগিয়ে এসে ইনসাইড আউটে বল সীমানাছাড়া করলেন শেহজাদ।
সানি আবারও বোলিংয়ে । প্রথম বলেই আবারও রান আউটের সম্ভাবনা জেগেছিল, দ্রুত এক রান নিয়ে নিলেন পাকিস্তানের ব্যাটসম্যানরা।
 পাকিস্তান ৪ ওভারে ৩৮/১ 
রান আউট? সম্ভাবনা কম। দ্রুত রান নিতে চেষ্টা করেছিলেন দুই ব্যাটসম্যান। মিড অফে দাঁড়ানো ফিল্ডার সরাসরি থ্রো তে স্টাম্প ভেঙে দিয়েছিলেন। থার্ড আম্পায়ারের কাছে সিদ্ধান্ত চাওয়া হচ্ছে। কিন্তু না, আউট হন নি।
দ্রুত এক রান। আলতো ঠেলে দিয়ে এক রান হাফিজের। রানিংটা বেশ ভালো হচ্ছে পাকিস্তানের। বাংলাদেশকেও এই কাজটা করতে হবে ব্যাটিংয়ে।
ভালোভাবেই ফিরে এসেছেন তাসকিন। প্রথম বলে বাউন্ডারির পর টানা তিন বল ডট।
এবারে কোনো রান হয়নি। অফ স্টাম্পের ওপরে ছিল এই বলটিও। তবে বাউন্স একটু বেশি। পয়েন্টে ফিল্ডারের হাতে গেল হাফিজের শট।
নাহ, প্রথম বলটাই চার! অফ স্টাম্পের ওপরে ছিল। টেনে এনে লেগ সাইডে মারলেন হাফিজ।
তাসকিন আবারও। প্রথম ওভারে ছয় রান দিয়েছিলেন। একটা উইকেট হয়ে যাক এবার।
 পাকিস্তান ৩ ওভারে ৩২/১ 
শেষ বলে কোনো রান হলো না।
এবারে ছক্কা। ডাউন দ্য উইকেটে এসে লং অনের ওপর দিয়ে উড়িয়ে মারলেন হাফিজ।
একটা জবাবও কী দিয়ে দিলেন। বোলিং অ্যাকশন প্রশ্নের মুখে পড়ে গিয়েছিল। চেন্নাইয়ে পরীক্ষাও দিয়ে এসেছেন। হয়তো একটা বার্তা দিয়ে দিলেন সানি, ওসব আমার বোলিংয়ে কোনো প্রভাব ফেলতে পারবে না।
আউট! বোল্ড! ওটাই করলেন সানি! স্টাম্পের ওপরে বল। এবারে ব্যাটে বলে করতে পারলেন না শারজিল। আক্রমণাত্মক হয়ে ওঠা এই বাঁহাতিকে ফেরানো বেশ দরকার হয়ে পড়েছিল। ভালো একটা ব্রেক থ্রু এনে দিলেন সানি।
এই বলটা বেশ ভালো ছিল। একেবারে মিডল স্টাম্পের ওপরে। এটাই করতে হবে।
স্টাম্পের ওপরে ছিল। লেগ সাইডে ঠেলে দিয়ে শেহজাদের এক রান।
বোলিং পরিবর্তন। আরাফাত সানি।
দ্বিতীয় বলেই ক্যাচ দিয়ে বেঁচে যাওয়া শারজিল বেশ আক্রমণাত্মক হয়ে উঠছেন।
 পাকিস্তান ২ ওভারে ২৫/০ 
ওভারের শেষ বল! চার! লং অফ দিয়ে উড়িয়ে মেরেছিলেন শারজিল।
আবারও এক রান। দুই ব্যাটসম্যানের মধ্যে বেশ ভালোই বোঝাপড়া দেখা যাচ্ছে।
এক রান। ভালো বল ছিল অবশ্য।
ছন্দ খুঁজে পেতে একটু কী কষ্ট হচ্ছে আজ আল আমিনের? নাকি শুরুর নার্ভাসনেস?
আবারও ছক্কা! ফুল লেংথ বল ছিল। বোলারের মাথার ওপর দিয়ে বাউন্ডারির বাইরে।
ভালোভাবেই ফিরে এসেছেন আল আমিন। কোনো রান হয়নি।
শুরু থেকেই বেশ আক্রমণাত্মক খেলছে আজ পাকিস্তান
কিন্তু প্রথম বলটাই আজ ভালো হলো না। পায়ের ওপরে ছিল। ফাইন লেগ দিয়ে শারজিলের ছক্কা!
এবার বোলিংয়ে আল-আমিন হোসেন। দারুণ ছন্দে আছেন তিনি।
 পাকিস্তান ১ ওভারে ৭/০ 
এবারে পায়ের ওপর। আবেদন করেছিলেন তাসকিন। কিন্তু আম্পায়ার সাড়া দিলেন না। এক রান।
স্টাম্পের ওপরে ছিল। মিড অনে আলতো ঠেলে দিয়ে এক রান।
চার! শাহজাদের কাভার ড্রাইভ। সুন্দর শট ছিল।
তৃতীয় বল। কোনো রান হয়নি।
ব্যাপার না, এমন সুযোগ নিশ্চয়ই আরও আসবে। সুযোগগুলোকে কাজে লাগাতেই হবে।
ক্যাচ উঠেছিল... কিন্তু ৩০ গজের সীমানার ঠিক বাইরে, ফিল্ডারের হাতের নাগালের বাইরে। ইশ! ১ রান।
প্রথম বল। অফ স্টাম্পের বাইরে। শট খেলেছিলেন শারজিল । কোনো রান হয়নি।
শুরু করা যাক
দুদলের খেলোয়াড়েরা মাঠে নেমে গেছেন। বাংলাদেশের হয়ে বোলিং শুরু করছেন তাসকিন আহমেদ।
তবে আজ মঞ্চ ভিন্ন। চ্যালেঞ্জও।
পাকিস্তানের বিপক্ষে বাংলাদেশের গত এক বছরের রেকর্ড বেশ আশা জাগাচ্ছে। এপ্রিলে ওয়ানডে সিরিজে হোয়াইটওয়াশ, এরপর টি-টোয়েন্টিতে হারানো, আর কদিন আগে এশিয়া কাপেও পাকিস্তানকে হারিয়েছে বাংলাদেশ।
বোলিং অ্যাকশনের পরীক্ষা দিয়ে আসা দুজনই আজ আছেন দলে। দেখা যাক, পরীক্ষা দিয়ে এসে আরও একবার সব সংশয়, সব সন্দেহ উড়িয়ে দিতে পারেন কি না
তিন পেসার নিয়ে নেমেছে বাংলাদেশ। মাশরাফি বিন মুর্তজা, তাসকিন আহমেদ ও আল-আমিন
দলে একটাই পরিবর্তন আজ। আবু হায়দারের বদলে দলে এসেছেন আরাফাত সানি
তবে বাংলাদেশী সমর্থকদের জন্য দুঃসংবাদ, মুস্তাফিজুর রহমান দলে নেই। এখনো চোট কাটিয়ে উঠতে পারেননি বাঁহাতি পেসার।
অবশ্য, টস দিয়ে কী? ম্যাচ জিতলেই হলো।
ম্যাচে টস জিতে ব্যাটিং নিয়েছে পাকিস্তান। আরও একবার টসে জিততে পারলেন না বাংলাদেশ অধিনায়ক মাশরাফি বিন মুর্তজা।
এই ম্যাচের সরাসরি ধারাভাষ্যে আপনাদের স্বাগত জানাচ্ছি আমি  রাজ শুভ নারায়ন চৌধুরী 
বিশ্বকাপের সুপার টেনে নিজেদের প্রথম ম্যাচে কলকাতায় পাকিস্তানের মুখোমুখি হচ্ছে বাংলাদেশ।


