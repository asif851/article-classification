
আগের টেস্টে দুই ইনিংসেই পেয়েছিলেন তিনটি করে উইকেট। রঙ্গনা হেরাথের কি মনে হচ্ছিল, সিরিজের এই শেষ টেস্টই সুযোগ! বয়স প্রায় ৩৯। আবার কবে জিম্বাবুয়ের সঙ্গে টেস্ট খেলবেন, কে জানে!সুযোগটা ইনিংসে ৫ উইকেট নেওয়ার। এর আগে কেবল জিম্বাবুয়ের বিপক্ষেই কখনো ইনিংসে ৫ উইকেট পাননি শ্রীলঙ্কান বাঁহাতি স্পিনার। কাল হারারেতে বৃত্তটা পূরণ করে ফেললেন হেরাথ। সব টেস্ট প্রতিপক্ষের বিপক্ষেই ইনিংসে ৫ উইকেট। যে কীর্তি ছিল শুধু মুত্তিয়া মুরালিধরন ও ডেল স্টেইনের।হেরাথের সঙ্গে দিলরুয়ান পেরেরার ঘূর্ণি, পাশাপাশি নিজেদের খামখেয়ালি ব্যাটিং—আগের দিন শেষ বিকেলে প্রতিরোধ গড়া জিম্বাবুয়ের প্রথম ইনিংস তাতেই শেষ ২৭২ রানে। শেষ ৫ উইকেট জিম্বাবুয়ে হারিয়েছে মাত্র ১৯ রানে!তৃতীয় দিন শেষে শ্রীলঙ্কাও ১০২ তুলতে হারিয়েছে ৪ উইকেট। তবে লিডের আকার এরই মধ্যে ৩৩৪ রানের। শ্রীলঙ্কার দ্বিতীয় ইনিংসে একমাত্র উজ্জ্বল দিক দিমুথ করুনারত্নে। সিরিজে টানা তৃতীয় ফিফটি করে অপরাজিত লঙ্কান ওপেনার। ক্রিকইনফো।সংক্ষিপ্ত স্কোর: শ্রীলঙ্কা ১ম ইনিংস ৫০৪ ও ২য় ইনিংস ৪০ ওভারে ১০২/৪ (করুনারত্নে ৫৪*, থারাঙ্গা ১৭; মুম্বা ৩/৩১)জিম্বাবুয়ে ১ম ইনিংস ২৭২ (চারি ৮০, আরভিন ৬৪, উইলিয়ামস ৫৮; হেরাথ ৫/৮৯, দিলরুয়ান ৩/৫১)
