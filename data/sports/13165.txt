
অফিস ও প্রতিদিনের কাজের ব্যস্ততায় হয়তো সবার পক্ষে টিভি দেখা সম্ভব হয় না। চলতি পথেও ক্রিকেটের সর্বশেষ স্কোর জানতে টিভি দেখার সুযোগ নেই। তাই বলে কি ক্রিকেটপ্রেমীরা বিচ্ছিন্ন থাকবেন ক্রিকেট থেকে?
প্রথম আলো অনলাইন গুরুত্বপূর্ণ সব ক্রিকেট ম্যাচ এখন সরাসরি আপডেট করছে। অনলাইন পাঠকেরা কিছুদিন ধরেই এই সেবা পাচ্ছেন। বাংলাদেশের সব কটি ম্যাচসহ গুরুত্বপূর্ণ বাকি ক্রিকেট ম্যাচগুলোর সর্বশেষ স্কোর আপডেট ও প্রতি বলের ধারাভাষ্য পাওয়া যাচ্ছে প্রথম আলো অনলাইনে।
সর্বশেষ স্কোর আপডেট পাওয়া যাবে প্রথম আলো অনলাইনের হোম পেজে ওপরের একটি বক্সের মাধ্যমে। একই বক্স থাকছে খেলার পেজেও। সেখানে ‘ফুল স্কোর’ লিংকে ক্লিক করলে পূর্ণাঙ্গ স্কোর কার্ডের পাশাপাশি খেলার ধারাবিবরণী পাওয়া যাবে। পাওয়া যাবে সেই সিরিজ বা টুর্নামেন্টের সব পরিসংখ্যান ও পয়েন্ট টেবিল, যেটি প্রতি মুহূর্তে আপডেট করা হয়। কিংবা এই লিংকেও যেতে পারেন http://www.prothom-alo.com/sports_results ।
এ ছাড়া প্রথম আলো অনলাইনের খেলার বিভাগে যুক্ত হয়েছে খেলা নিয়ে প্রতিদিনের জরিপ। আসছে আরও কিছু নতুন বিভাগ। ক্রিকেটের সঙ্গে থাকুন, খেলার সঙ্গে থাকুন। থাকুন প্রথম আলোর সঙ্গে।
