
২৬ বছর তেমন কিছুই নয়৷ এই ছোট্ট কাঁধ এরই মধ্যে হয়ে উঠেছে অনেক চওড়া, ছাড়িয়ে গেছেন অনেক তারকাকে৷ সামনে অমরত্ব লাভের হাতছানি৷ তার পরও লিওনেল মেসিকে পুরোপুরি মূল্যায়নের সময় হয়তো এখনো হয়নি৷ এই বিশ্বকাপই অনেকটা বলে দেবে, ইতিহাসে কোথায় জায়গা পাবেন আর্জেন্টাইন জাদুকর৷ মেসি কিন্তু তাঁর লক্ষ্যে অবিচল৷ উপভোগ করতে চান প্রতিটা মুহূর্ত৷ ঢেলে দিতে চান সামর্থ্যের সবটুকু৷ইতালিয়ান ক্রীড়ালেখক লুকা কাইয়োলিকে সাক্ষাৎকার দিয়েছেন সময়ের এই সেরা খেলোয়াড়৷ সেখানেই উঠে এসেছে তাঁর ব্যক্তিগত, পারিবারিক ও পেশাদার জীবনের নানা কিছু৷কাইয়োলি: জীবনের সবচেয়ে কঠিন মুহূর্ত েকানটি?মেসি: আর্জেন্টিনা থেকে স্পেনে পাড়ি দেওয়া৷ আমি আমার বাড়ি, বন্ধুবান্ধব ও দেশের মানুষকে ছেড়ে চলে আসি৷ স্পেনে প্রথম কয়েক বছর খুবই কষ্টে কেটেছে৷ এমনও সময় গেছে, আমি ও আমার বাবাই শুধু স্পেনে৷ বাকিরা রোজারিওতে৷ আমার মা, দুই ভাই ও ছোট বোনকে খুব মিস করেছি৷ ঘরে বসে একা কেঁদেছি৷কাইয়োলি: আর সবচেয়ে আনন্দময় মুহূর্ত?মেসি: আমার ছেলে থিয়াগোর জন্ম৷কাইয়োলি: পেশাদারি জীবনের আনন্দময় মুহূর্ত কোনটি?মেসি: বার্সেলোনা ও আর্জেন্টিনার হয়ে শিরোপা জয়৷কাইয়োলি: ব্যালন ডি’অর ট্রফি জয়টা কীভাবে দেখছেন?মেসি: একটা ব্যালন ডি’অর জয়ই যেখানে অবিশ্বাস্য কিছু, সেখানে চারটি ব্যালন ডি’অর! এটা অসাধারণ৷কাইয়োলি: আপনি তো এখন বিশ্ব ফুটবলের রাজা...মেসি: আমি আগের মতোই আছি৷ বড় একটি দলের অংশ হতে পেরে নিজেকে সৌভাগ্যবান মনে করছি৷কাইয়োলি: এবার অতীতে ফেরা যাক৷ আপনার ফুটবলজীবনের প্রথম স্মরণীয় মুহূর্ত কোনটি?মেসি: গ্রানদোলিতে একেবারে গোড়ার দিকের কথা৷ আফি লিগের অ্যামানিসের বিরুদ্ধে খেলা৷ সবাই বলাবলি করছিল, তারাই (অ্যামানিসের) সেরা, তারাই হবে চ্যাম্পিয়ন৷ আমার গোটা পরিবার মাঠে বসে খেলা দেখছিল৷ আমি চার গোল করলাম৷ এর একটি ছিল আবার অসাধারণ৷কাইয়োলি: ফুটবলের প্রতি কেন এত ভালোবাসা?মেসি: আমি নিজেও জানি না৷ অন্য সবার মতো শৈশবে আমারও এটির প্রতি প্রথম ভালোবাসা জন্মে৷ আমি এখনো এটি উপভোগ করি৷ ফুটবল খেলাটা আমার কাছে পৃথিবীর সবচেয়ে সুন্দর জিনিসের একটি৷কাইয়োলি: কোথা থেকে এত সব কৌশল শিখলেন?মেসি: প্রতিটা মুহূর্ত বলের সঙ্গে কাটিয়ে৷ আমি যখন ছোট ছিলাম, সারাক্ষণ বল নিয়ে কারিকুরি করতাম৷কাইয়োলি: ফুটবলের প্রতি আপনার ভালোবাসার উৎস কে?মেসি: আমার নানি সেলিয়া৷ তিনিই আমাকে প্রথম মাঠে নিয়ে গিয়েছিলেন৷ তিনি ছিলেন আমাদের সবার কাছে
