
নয়াদিল্লিতে অনুষ্ঠানরত কমনওয়েলথ দাবায় তৃতীয় স্থান ধরে রেখেছেন বাংলাদেশের গ্র্যান্ডমাস্টার জিয়াউর রহমান। সাত খেলা শেষে তাঁর পয়েন্ট সাড়ে ৫, যেখানে তাঁর সঙ্গী আরও ১৩ জন। বাংলাদেশের প্রথম গ্র্যান্ডমাস্টার নিয়াজ মোরশেদ ৫ পয়েন্ট নিয়ে রয়েছেন জিয়ার পরেই। নিয়াজের সঙ্গী আন্তর্জাতিক মাস্টার মিনহাজউদ্দিন আহমেদ ও ফিদে মাস্টার শেখ নাসির। কাল সপ্তম রাউন্ডে জিয়া ড্র করেছেন ভারতের গ্র্যান্ডমাস্টার শ্রীরাম ঝার সঙ্গে, নিয়াজ হারিয়েছেন শেগাঙ্কর অক্ষয়কে।
