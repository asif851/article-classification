



বাবা হয়েছেন মুশফিকুর রহিম।
সোমবার সকাল ৯টা ২৮ মিনিটে জন্ম হয় তাঁর সন্তানের।
মা ও সন্তান দুজনই সুস্থ আছেন।
সন্তানের জন্য দোয়া চেয়েছেন মুশফিক


বাবা হয়েছেন মুশফিকুর রহিম। আজ সোমবার সকাল ৯টা ২৮ মিনিটে ছেলেসন্তানের জন্ম দেন তাঁর স্ত্রী জান্নাতুল কিফায়াত। মুশফিকের বাবা আবদুল হামিদ প্রথম আলোকে সুসংবাদটি নিশ্চিত করেছেন। তিনি তাঁর নাতির জন্য সবার কাছে দোয়া চেয়েছেন। জানিয়েছেন, মা ও ছেলে দুজনই সুস্থ আছেন।ফেসবুকে প্রকাশিত এক স্ট্যাটাসে নাতির জন্মের খবর জানিয়ে তিনি লিখেছেন, ‘আলহামদুলিল্লাহ!!! অবশেষে বহু কাঙ্ক্ষিত সেই দাদা ভাই, সকাল নয়টা আটাশ মিনিটে এই দুনিয়ায় চলে এলেন। শুকরিয়া গো খোদা তোমার প্রতি। দোয়ার জন্য সবার কাছে দরখাস্ত। মা ও ছেলে দুজনই সুস্থ আছে। আল্লাহ যেন দাদা ভাইকে ভালো মানুষ করেন। আমিন!!!’পরে মুশফিক নিজেও তাঁর ফেসবুক পেজে নবজাতককে কোলে নিয়ে নিজের একটি ছবি পোস্ট করেন। সেখানে তিনি সবার কাছে সন্তানের জন্য দোয়া চেয়েছেন।গতকালই শেষ হয়েছে চট্টগ্রাম টেস্ট। দারুণ খেলেই ম্যাচটা বাঁচিয়েছে বাংলাদেশ। বেশ ফুরফুরে মেজাজ নিয়েই ছেলে ও স্ত্রীর পাশে থাকার সুযোগ পাচ্ছেন বাংলাদেশের অন্যতম সেরা এই ব্যাটসম্যান।
