
বাংলাদেশ সফরে একটিই মাত্র প্রস্তুতি ম্যাচ খেলবে দক্ষিণ আফ্রিকা দল। কাল ফতুল্লা স্টেডিয়ামে দুপুর ১টায় শুরু সেই টি-টোয়েন্টি ম্যাচে তাদের প্রতিপক্ষ ইমরুল কায়েসের নেতৃত্বাধীন বিসিবি একাদশ। ১২ সদস্যের দলে বাংলাদেশের মূল টি-টোয়েন্টি দলেরও দুজন খেলোয়াড় আছেন—সোহাগ গাজী ও রনি তালুকদার। প্রায় এক বছর পর আন্তর্জাতিক ক্রিকেটে ফিরতে যাওয়া সোহাগের জন্য এটা তাই নিজেকে দেখে নেওয়ার সুযোগও।বিসিবি একাদশ: ইমরুল কায়েস (অধিনায়ক), এনামুল হক, রনি তালুকদার, মোসাদ্দেক হোসেন, মাহমুদুল হাসান, সৈকত আলী, শুভাগত হোম, আবদুর রাজ্জাক, সোহাগ গাজী, আল-আমিন হোসেন, আবুল হাসান ও কামরুল ইসলাম।
