
চোটের কারণে এ বছর খুব কম খেলেছি। চোট না থাকলে হয়তো আরও ভালো করতে পারতাম। টুর্নামেন্ট কম খেলেছি বলে র্যাঙ্কিংও কমে গেছে। তবে গত বছরের সঙ্গে তুলনা করলে এবার ফল খারাপ হয়নি। তিনটিতে সেরা তিনে ছিলাম, ইউরেশিয়া কাপে টাই করেছি। আর ইনজুরিটাও আমার জন্য বড় অভিজ্ঞতা, ভবিষ্যতে যেটি এটা অনেক কাজে দেবে। সত্যি বলতে কি, চার-পাঁচ বছর কোনো বিশ্রাম পাইনি। সারা বছর খেলেছি। শরীরের ব্যাপারে আরেকটু সচেতন হলে এমনটা হতো না। ভবিষ্যতে আরও ফিট থাকতে হবে আমাকে। আমি আগামী বছর পুরো সুস্থ হয়েই ফিরে আসতে চাই।
