
পুরো সফরে তিনি দলের সেরা ব্যাটসম্যান। পরশু সেই নাসির হোসেনই শিকার হয়েছেন দুর্ভাগ্যের। একটি প্রথমের সঙ্গে নাম জুড়ে গেছে তাঁর, যেটি না হলেই খুশি হতেন! বাংলাদেশের প্রথম ব্যাটসম্যান হিসেবে টি-টোয়েন্টিতে আউট হয়েছেন কোনো বল না খেলেই। ক্রিকেটীয় পরিভাষায় যাকে বলে ‘ডায়মন্ড ডাক’। টি-টোয়েন্টিতে ডায়মন্ড ডাকের প্রথম শিকার হয়েছিলেন ড্যানিয়েল ভেট্টোরি, ২০০৭ টি-টোয়েন্টি বিশ্বকাপে পাকিস্তানের বিপক্ষে। ভেট্টোরির পর আর নাসিরের আগে এই যন্ত্রণা পেতে হয়েছে আর ১৩ জনকে। তবে দুবার পাননি কেউ।
