
ব্যালন ডি’অর পুরস্কারটা বাদ দিলে ফিফার অন্যান্য বর্ষসেরা পুরস্কারে বিশ্বকাপের পারফরম্যান্সের বেশ প্রভাব। ফিফা ফিফপ্রো বিশ্ব একাদশের অধিকাংশ খেলোয়াড়ই দারুণ পারফর্ম করেছেন বিশ্বকাপে। বর্ষসেরা কোচ হয়েছেন জার্মানির বিশ্বকাপ জয়ী কোচ জোয়াকিম লো। এছাড়া বিশ্বকাপে উরুগুয়ের বিপক্ষে করা দুর্দান্ত সেই গোলের জন্য বর্ষসেরা গোলদাতার পুরস্কার উঠেছে কলম্বিয়ান স্ট্রাইকার হামেস রদ্রিগেজের হাতে।বর্ষসেরা নারী ফুটবলার হয়েছেন জার্মানি ও ভলফসবুর্গের মিডফিল্ডার নাদিন কেসলার। মেয়েদের ফুটবলে বর্ষসেরা কোচ হয়েছেন ভলফসবুর্গের কেলামান। ফিফার বিভিন্ন টুর্নামেন্টে সফল আয়োজনে সহযোগিতা করার জন্য ‘ফেয়ার প্লে’ পুরস্কার পেয়েছে ফিফার স্বেচ্ছাসেবীরা। এছাড়া ফিফার বিশেষ সম্মাননা পেয়েছেন জাপানের প্রখ্যাত সাংবাদিক হিরোশি কাগাওয়া।
ফিফা ফিফপ্রো বিশ্ব একাদশ ২০১৪গোলরক্ষক: ম্যানুয়েল নয়্যার (জার্মানি/বায়ার্ন মিউনিখ)রক্ষণ: ফিলিপ লাম (জার্মানি) , সার্জিও রামোস (স্পেন/রিয়াল মাদ্রিদ), ডেভিড লুইজ (ব্রাজিল/পিএসজি), থিয়াগো সিলভা (ব্রাজিল/পিএসজি)মধ্যভাগ: অ্যাঙ্গেল ডি মারিয়া (আর্জেন্টিনা/ ম্যানচেস্টার ইউনাইটেড), টনি ক্রুস (জার্মানি/ রিয়াল মাদ্রিদ), আন্দ্রে ইনিয়েস্তা (স্পেন/ বার্সেলোনা)আক্রমণ: লিওনেল মেসি (আর্জেন্টিনা/বার্সেলোনা), ক্রিস্টিয়ানো রোনালদো (পর্তুগাল/ রিয়াল মাদ্রিদ), আরিয়েন রোবেন (হল্যান্ড/ বায়ার্ন মিউনিখ)।
