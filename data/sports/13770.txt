
আজ ৮১ বছরে পা দিলেন গ্যারি সোবার্স। অনেকের চোখেই যিনি শুধু সর্বকালের সেরা অলরাউন্ডারই নন, সর্বকালের সেরা ক্রিকেটারও। জীবনের ইনিংসটা তিন অঙ্কে রূপ দিতে পারবেন কি না, সেটি বলার উপায় নেই। তবে সর্বকালের সেরা এই অলরাউন্ডারের কিছু মজার তথ্য নিশ্চয়ই বলা যায়—
* সোবার্স জন্মেছিলেন দুই হাতে ছয় আঙুল নিয়ে। ছেলেবেলায় এক দুর্ঘটনায় এক হাতের অতিরিক্ত আঙুলটি পড়ে যায়। কৈশোরে অন্য হাতের আঙুলটি কেটে ফেলা হয়!
* ঘরোয়া ক্রিকেটে প্রথম ছয় বলে ছক্কা মারার রেকর্ড সোবার্সের। ক্যারিবীয় কিংবদন্তি তখন নটিংহামশায়ারের অধিনায়ক। ১৯৬৮ গ্লামারগনের বিপক্ষে মেরেছিলেন সোবার্স।
* ভারতীয় অভিনেত্রী আঞ্জু মাহেন্দ্রুর সঙ্গে সম্পর্কে জড়িয়েছিলেন সোবার্স। তবে পরিণয় আর বিয়েতে পরিণত হয়নি। ক্যারিবীয় কিংবদন্তি পরে বিয়ে করেছেন এক অস্ট্রেলীয় মেয়েকে।
* সোবার্স কেন সর্বকালের সেরা অলরাউন্ডার, সেটি বোঝাতে পরিসংখ্যান আছে। তবে তিনি কতটা সব্যসাচী ছিলেন, সেটি জানা যাবে এই তথ্যে—মিডিয়াম পেস করতে পারতেন, পারতেন বাঁহাতি স্পিন। আর করতেন চায়নাম্যান বোলিংও!
* সোবার্সের শৈশবটা ছিল ভীষণ কষ্টের। জাহাজ দুর্ঘটনায় যখন তাঁর বাবা মারা যান, তাঁর বয়স মাত্র পাঁচ। সূত্র: জিনিউজ।
