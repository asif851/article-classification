
নেইমারকে বার্নাব্যুতে দেখতে চান ফ্লোরেন্তিনো পেরেজ। সে ইচ্ছা তাঁর আপাতত অন্যভাবে পূরণ করে দিল উয়েফা। চ্যাম্পিয়নস লিগের শেষ ষোলোতে মুখোমুখি হচ্ছে রিয়াল মাদ্রিদ ও পিএসজি। আর বার্সেলোনাকে খেলতে হবে চেলসির বিপক্ষে। আজ সুইজারল্যান্ডের নিঁয়তে অনুষ্ঠিত ড্রয়ে ঠিক হয়েছে শেষ ষোলোতে কে কার মুখোমুখি হবে।
শেষ ষোলোতে রিয়াল-পিএসজি হাইভোল্টেজ এক লড়াই। টানা দুবারের চ্যাম্পিয়নস লিগ জেতা রিয়ালের প্রতিপক্ষ নেইমার-এমবাপ্পের পিএসজি। এমন এক ম্যাচের জন্যই তো চ্যাম্পিয়নস লিগ দেখতে বসা।অন্য ম্যাচগুলোও দর্শক আটকে রাখতে যথেষ্ট। চেলসি ও বার্সেলোনার প্রতিদ্বন্দ্বিতা চ্যাম্পিয়নস লিগে এক অনন্য অভিজ্ঞতা হয়ে দাঁড়াচ্ছে। ২০১১ ও ১২তে টানা দুই সেমিফাইনালে অতি নাটকীয় চারটি ম্যাচ উপহার দিয়েছে দুই দল। এবার অবশ্য শেষ ষোলোতেই থামবে দুই দলের একটি। গতবারের রানার্সআপ জুভেন্টাস পাচ্ছে টটেনহামকে। ম্যানচেস্টার ইউনাইটেড পাচ্ছে সেভিয়াকে। শেষ ষোলোতে আরেকটি দুর্দান্ত ম্যাচ উপহার দেওয়ার অপেক্ষায় রাখছে এএসরোমা ও শাখতার দোনেৎস্ক। সে তুলনায় বাসেলের বিপক্ষে অনেক এগিয়ে থাকবে ম্যানচেস্টার সিটি। এফসি পোর্তোর বিপক্ষে লিভারপুলও তাই। বায়ার্ন মিউনিখও বেসিকতাসকে পেয়ে নির্ঘাত খুশি হয়েছে।
 কে কার মুখোমুখি




রিয়াল মাদ্রিদ


পিএসজি




চেলসি


বার্সেলোনা




জুভেন্টাস


টটেনহাম




বায়ার্ন মিউনিখ


বেসিকতাস




সেভিয়া


ম্যানচেস্টার ইউনাইটেড




বাসেল


ম্যানচেস্টার সিটি




এফসি পোর্তো


লিভারপুল




শাখতার দোনেস্ক


এএস রোমা




শেষ ষোলোর প্রথম লেগ হবে ১৩, ১৪, ২০ ও ২১ ফেব্রুয়ারি
দ্বিতীয় লেগ হবে  ৬, ৭, ১৩ ও ১৪ মার্চে  




