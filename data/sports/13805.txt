
নিজের প্রথম বিশ্বকাপ খেলতে গিয়ে ফিরেছিলেন তিক্ত অভিজ্ঞতা নিয়ে। এ বছর আল আমিনের খেলা হয়নি আর কোনো আন্তর্জাতিক ম্যাচ। জাতীয় দলে ফিরতে পারবেন কি না সেটি শিগগিরই জানা যাবে। তবে এই পেসারের জন্য আপাতত সুখবর জিম্বাবুয়ে সিরিজে প্রাথমিক দলে ডাক পাওয়া। সুখবর পেয়েছেন আরেক পেসার কামরুল ইসলাম। প্রথমবারের মতো জাতীয় দলে ডাক পেলেন, হোক না সেটি প্রাথমিক দল।জিম্বাবুয়ের বিপক্ষে আসন্ন সিরিজের জন্য ১৮ সদস্যের সেই প্রাথমিক দল আজ ঘোষণা করেছে বিসিবি। চোট কাটিয়ে ফিরেছেন দুই পেসার শফিউল ইসলাম ও তাসকিন আহমেদ।আল আমিনের ফেরার ইঙ্গিত মিলেছিল ২২ আগস্ট কন্ডিশনিং ক্যাম্পে ডাক পাওয়ার পরই। সর্বশেষ ‘এ’ দলের হয়ে দক্ষিণ আফ্রিকা সফরে দুই ওয়ানডেতে পেয়েছেন ৭ উইকেট। তাসকিনের চোটের কারণে ‘এ’ দলের হয়ে ভারত সফরে গিয়েছিলেন কামরুল। ভারতে খুব একটা মেলে ধরার সুযোগ না পেলেও দক্ষিণ আফ্রিকা সফরে নিয়ন্ত্রিত বোলিংয়ে নজর কেড়েছেন নির্বাচকদের। এই দুজনের দলে ডাক পাওয়ার আভাস অবশ্য আগেই পাওয়া গিয়েছিল। দক্ষিণ আফ্রিকা সফররত দল থেকে যে ছয়জনকে দেশে ফিরতে বলা হয়েছে, এঁদের মধ্যে এই দুজনও ছিলেন।তিন ম্যাচের ওয়ানডে ও দুই ম্যাচের টি-টোয়েন্টি সিরিজ খেলতে জিম্বাবুয়ে ঢাকায় পা রাখবে ২ নভেম্বর।
বাংলাদেশ দল:মাশরাফি বিন মুর্তজা, তামিম ইকবাল, এনামুল হক, লিটন দাস, সৌম্য সরকার, সাকিব আল হাসান, মুশফিকুর রহিম, মাহমুদউল্লাহ, সাব্বির রহমান, নাসির হোসেন, আরাফাত সানি, জুবায়ের হোসেন, ইমরুল কায়েস, মুস্তাফিজুর রহমান, আল আমিন হোসেন, কামরুল ইসলাম, শফিউল ইসলাম, তাসকিন আহমেদ।
সিরিজের সূচি:তারিখ             ম্যাচ           ভেন্যু৫ নভেম্বর       প্রস্তুতি         ম্যাচ ফতুল্লা৭ নভেম্বর     ১ম ওয়ানডে     মিরপুর৯ নভেম্বর     ২য় ওয়ানডে     মিরপুর১১ নভেম্বর    ৩য় ওয়ানডে     মিরপুর১৩ নভেম্বর   ১ম টি-টোয়েন্টি   মিরপুর১৫ নভেম্বর  ২য় টি-টোয়েন্টি   মিরপুর
