
নিজেদের সীমানা থেকে বল নিয়ে দিলেন দৌড়। চোখের পলকে ঢুকে পড়লেন প্রতিপক্ষের বক্সে৷ তিন ডিফেন্ডারকে কাটিয়ে পরাস্ত করলেন বিজেএমসির বদলি গোলরক্ষক আরিফুলকেও। পুরো দৃশ্যটা ছিল চোখের জন্য তৃপ্তিদায়ক৷ শেষটাও হলো প্রত্যাশা মিটিয়ে৷ রুবেল মিয়া অসাধারণ এক গোলই করলেন৷ বিজেএমসির বিপক্ষে তাঁর দল ব্রাদার্সও জিতল ২-১ ব্যবধানে৷বঙ্গবন্ধু স্টেডিয়ামে ম্যাচের পর ব্রাদার্স কোচ সৈয়দ নঈমুদ্দিনের উচ্ছ্বসিত প্রশংসা পেলেন গাইবান্ধার ১৮ বছরের তরুণ, ‘ওর মধ্যে আমি অনেক সম্ভাবনা দেখেছি । এভাবে বক্সে ঢুকে ঠান্ডা মাথায় গোল করার সাহস, দক্ষতা সবার থাকে না।’রুবেল-ঝলকের বেশ অাগেই ১৭ মিনিটে ব্রাদার্সকে এগিয়ে নেন সিমন৷ ৫০ মিনিটে লাল কার্ড দেখে মাঠ ছাড়েন বিজেএমসির গোলরক্ষক হিমেল। এরপর ৮৫ মিনিটে রুবেলের ওই গোল। ৯০ মিনিটে স্কোরলাইন ২-১ করেছেন বিজেএমসির স্যামসান । দলের হার এড়াতে তা যথেষ্ট হলো না৷জয় িদয়ে দ্বিতীয় পর্ব শেষ করে ব্রাদার্স বেশ উজ্জীবিত৷ প্রথম পর্বে দলটি ছিল সপ্তম স্থানে, ১৮ ম্যাচে ২৯ পয়েন্ট নিয়ে এখন আছে চারে৷ ১৯ পয়েন্ট নিয়ে ছয়ে বিজেএমসি।
