
ইউনেক্স-সানরাইজ আন্তর্জাতিক ব্যাডমিন্টন চ্যালেঞ্জ সিরিজে কাল মিশ্র দ্বৈতে বাংলাদেশের আহসান হাবিব-শাপলা আক্তার জুটি ২১-১৫, ২১-১৭ পয়েন্টে ভারতের সাতিন্দর মালিক-কৃষ্টি দাস জুটিকে হারিয়ে সেমিফাইনালে উঠেছে। এর আগে পরশু তারা ২১-১১, ২১-১৩ পয়েন্টে হারায় নেপালের পঙ্কজ-অমিতা জুটিকে। বাংলাদেশের মোয়াজ্জেম হোসেন-বৃষ্টি খাতুন জুটিও উঠেছে মিশ্র দ্বৈতের সেমিফাইনালে। তারা ২১-১১, ২১-১৫ পয়েন্টে হারিয়েছে ভারতের ভি মাওয়ান-প্রযুক্তা সাওয়ান জুটিকে।
