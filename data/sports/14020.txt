
সিরিজের দ্বিতীয় টি-টোয়েন্টি ম্যাচে আজও পাকিস্তানি মেয়েদের রান তাড়া করবে বাংলাদেশ। করাচির সাউথএন্ড ক্লাব ক্রিকেট স্টেডিয়ামে টসে জিতে ব্যাট করে পাকিস্তান নারী ক্রিকেট দল নির্ধারিত ২০ ওভারে স্কোরবোর্ডে তুলেছে ৬ উইকেটে ১১৪ রান।বল হাতে বাংলাদেশের মেয়েরা আজও ভালো করেছেন। নিয়ন্ত্রিত বোলিংয়ে পাকিস্তানি ব্যাটারদের তাঁরা স্বাচ্ছন্দ্যে রানই তুলতে দেননি। লাইনে বল করে পাকিস্তানিদের জন্য বাউন্ডারিও দূরের বিষয়ে পরিণত করেছিলেন লতা মণ্ডল-নাহিদা আকতাররা। পুরো ইনিংসে বল সীমানা পেরিয়েছে মাত্র ৮ বার। এর মধ্যে সাতটি ছিল চার আর একটি ছয়ের মার।পাকিস্তানের পক্ষে সর্বোচ্চ ৪৪ রান আসে বিসমাহ মারুফের ব্যাট থেকে। এ ছাড়া মারিনা ইকবাল করেন ৩৩ আর আলিয়া রিয়াজ ২০।বাংলাদেশের নাহিদা আকতার ২৭ রান দিয়ে তুলে নেন ২ উইকেট। সালমা আর লতা দুজনেই নিয়েছেন একটি করে উইকেট।এই প্রতিবেদন লেখার সময় ব্যাট হাতে মাঠে নেমেছে বাংলাদেশ। দলীয় ৫ রানের মাথাতেই ফিরে গেছেন আয়েশা রহমান। সানা মীরের বলে তাঁর হাতেই ক্যাচ দিয়েছেন তিনি। আউট হওয়ার আগে তাঁর ব্যাট থেকে আসে ৫ রান। সূত্র: ক্রিকইনফো।
