
গাছে কাঁঠাল, গোঁফে তেল। অ্যাঙ্গেল ডি মারিয়া ম্যানচেস্টার ইউনাইটেডে এসেই পৌঁছাননি, তার আগেই শুরু হয়ে গেছে জার্সি বিক্রি! ডি মারিয়ার সাত নম্বর জার্সির ছবিতে সয়লাব টুইটার-ফেসবুক। দাঁড়ান দাঁড়ান, অবাক হওয়ার আরও বাকি আছে। কাল সকালে অনেক ইউনাইটেড সমর্থক লাইন ধরে ছিলেন ডি মারিয়ার জার্সি কিনতে। কিন্তু তাদের জানানো হলো, জার্সি পাওয়া যাবে না। তাহলে কি এতই চাহিদা, আসতে না আসতেই ফুরিয়ে গেছে? না, জার্সি ফুরোয়নি। ডি মারিয়া নামটা লিখতে ‘আর’ বর্ণটা লাগে, সেটিই নাকি শেষ হয়ে গেছে। ওল্ড ট্রাফোর্ডে রীতিমতো বিজ্ঞপ্তি দিয়ে যা জানিয়ে দেওয়া হয়েছে। এমনিতেই অবশ্য ইউনাইটেডে ‘আর’ দিয়ে খেলোয়াড়ের অভাব নেই, রুনি, ফন পার্সি, হেরেরা...। ‘আর’ কম পড়ে যাওয়ার কারণ হয়তো এটাই। মেট্রোঅনলাইন।
