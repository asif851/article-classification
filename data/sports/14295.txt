
শঙ্কা একটা ছিলই। শেষ পর্যন্ত সত্যি প্রমাণিত হচ্ছে সে শঙ্কাই। আগামীকাল নেলসনে সিরিজের দ্বিতীয় ওয়ানডেতে খেলা হচ্ছে না মুশফিকুর রহিমের। ক্রাইস্টচার্চে প্রথম ওয়ানডেতে হ্যামস্ট্রিংয়ের চোটে মাঠ থেকে উঠে যেতে হয়েছিল মুশফিকের।মুশফিকের বদলে সুযোগ পেতে যাচ্ছেন ওয়ানডে অভিষেকের অপেক্ষায় থাকা উইকেটকিপার-ব্যাটসম্যান নুরুল হাসান।প্রথম ওয়ানডেতে চোট পাওয়ার পর বলা হয়েছিল ৪৮ ঘণ্টা পর স্ক্যান করানো হবে মুশফিকের হ্যামস্ট্রিংয়ের। কিন্তু অবস্থার খুব একটা উন্নতি না হওয়ায় সেটি আজ হচ্ছে না। দলের সঙ্গে স্যাক্সটন ওভালে অনুশীলন করতেও আসেননি মুশফিক।শুধু কালকের ম্যাচেই নয়, আশঙ্কা করা হচ্ছে, ওয়ানডে, টি-টোয়েন্টি সিরিজেই হয়তো মুশফিকের আর ফেরা হবে না। তবে আসল অবস্থাটা বোঝা যাবে কাল স্ক্যান করানোর পর।মুশফিকের ছিটকে পড়াকে বড় ধাক্কা হিসেবেই দেখছেন কোচ চন্ডিকা হাথুরুসিংহে। কবে কোচের আশা, দ্রুতই মাঠে ফিরতে পারবেন মুশফিক। যদিও এ ধরনের চোট সারতে সপ্তাহ দুয়েকের মতো লেগে যায়।
