
২০১০ বিশ্বকাপে দক্ষিণ আফ্রিকা ছিল স্বাগতিক। কিন্তু ২০১৪ ব্রাজিল বিশ্বকাপে যাওয়া তো দূরের কথা, দক্ষিণ আফ্রিকা যেতে পারল না চূড়ান্ত বাছাইপর্বেই। তাদের টপকে এ গ্রুপ থেকে বাছাইপর্বের শেষ ধাপে উঠে গেছে ‘পুঁচকে’ ইথিওপিয়া। কাল গ্রুপের শেষ ম্যাচে প্রথম পিছিয়ে পড়েও ইথিওপিয়া ২-১ গোলে হারিয়েছে মধ্য আফ্রিকা প্রজাতন্ত্রকে। ফলে বৃথা গেছে বতসোয়ানার বিপক্ষে নিজেদের মাঠে দক্ষিণ আফ্রিকার ৪-২ গোলের জয়টি। ইথিওপিয়ার সঙ্গে বাছাইপর্বের শেষ ধাপে (দুই ম্যাচের প্লে-অফ) উঠেছে আলজেরিয়া, বুরকিনা ফাসো, মিসর, ঘানা, আইভরি কোস্ট ও নাইজেরিয়া। এএফপি।
