

ডাম্বুলার রণগিরি আন্তর্জাতিক স্টেডিয়ামে আর কিছুক্ষণ পরেই শুরু হবে বাংলাদেশ-শ্রীলঙ্কা সিরিজের প্রথম ওয়ানডে।এই ম্যাচে বাংলাদেশের একাদশে খেলছেন অফ স্পিনার মেহেদী হাসান মিরাজ।কলম্বো টেস্টের পর দেশে ফিরে এসেছিলেন মিরাজ। কথা ছিল কক্সবাজারে শুরু হওয়া ইমার্জিং এশিয়া কাপে খেলবেন। কিন্তু বুধবার হঠাৎই দেশ থেকে ডেকে পাঠানো হয় তাঁকে। আজ ওয়ানডে অভিষেক হচ্ছে এরই মধ্যে ৭ টেস্ট খেলে ফেলা এই অফ স্পিনারের।টসে জিতে ফিল্ডিং নিয়েছে শ্রীলঙ্কা।
বাংলাদেশ দল: তামিম, সৌম্য, সাব্বির, মুশফিক (উই.), সাকিব, মাহমুদউল্লাহ, মোসাদ্দেক, মেহেদী, মাশরাফি (অধি.), তাসকিন, মোস্তাফিজ।
শ্রীলঙ্কা দল: দানুস্কা, উপুল থারাঙ্গা (অধি.), কুশল মেন্ডিস, দিনেশ চান্ডিমাল (উই.), আসেলা গুণারত্নে, সাচিথ পাথিরানা, থিসারা পেরেরা, সুরঙ্গা লাকমল, লাকশান সান্দাকান, মিলিন্দা শিরিবর্ধনে, লাহিরু কুমারা।
 
