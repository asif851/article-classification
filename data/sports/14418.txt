
কোপা আমেরিকার ফাইনালে হেরে যাওয়ার পরের দিনগুলো হয়তো ভুলতে পারবেন না লিওনেল মেসি। চারদিক থেকে ধেয়ে আসা সমালোচনার পর এমনও গুঞ্জন রটে গিয়েছিল যে মেসি আর্জেন্টিনার হয়ে আর না-ও খেলতে পারেন! খোদ কোচ টাটা মার্টিনো পর্যন্ত বলেছিলেন মেসির জায়গায় থাকলে তিনি অবসরের চিন্তা করতেন। এখন বোঝা যাচ্ছে, এসব শুধুই গুঞ্জন। সামনের মাসে বলিভিয়া ও মেক্সিকোর সঙ্গে প্রীতি ম্যাচের আর্জেন্টিনা দলে মেসিকে রেখেছেন মার্টিনো।মেসি ছাড়াও আগুয়েরো, তেভেজ, হিগুয়েইন, ডি মারিয়াদের সবাই আছেন। ৪ সেপ্টেম্বর বলিভিয়ার মুখোমুখি হবে আর্জেন্টিনা, মেক্সিকোর সঙ্গে খেলবে তার চার দিন পর। গোলডটকম।
