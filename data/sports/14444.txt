
এশিয়া কাপে পূর্ণ শক্তির দল নিয়েই আসছে শ্রীলঙ্কা। গত নভেম্বরে চোট পেয়ে মাঠের বাইরে চলে গিয়েছিলেন নিয়মিত অধিনায়ক লাসিথ মালিঙ্গা। এরপর দুটি সিরিজ মালিঙ্গাকে ছাড়াই খেলেছে শ্রীলঙ্কা। তবে এশিয়া কাপ ও টি-টোয়েন্টি বিশ্বকাপের আগেই দলে ফিরেছেন মালিঙ্গা। চোট কাটিয়ে শ্রীলঙ্কার বিশ্বকাপ দলে ডাক পেয়েছেন অ্যাঞ্জেলো ম্যাথুসও। এশিয়া কাপ ও টি-টোয়েন্টি বিশ্বকাপের বর্তমান চ্যাম্পিয়ন এখন শ্রীলঙ্কা। শিরোপা ধরে রাখার মিশনে মালিঙ্গার নেতৃত্বাধীন শ্রীলঙ্কা দলে আছেন আরও দুই অভিজ্ঞ বোলার নুয়ান কুলাসেকারা ও রঙ্গনা হেরাথ। রয়টার্স।
