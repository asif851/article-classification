
নিজের দ্বিতীয় বলেই উইকেট! পাকিস্তানের হয়ে মোহাম্মদ আব্বাসের টেস্ট অভিষেকটা হলো দুর্দান্ত। কিংস্টনের স্যাবাইনা পার্কে কাল ওয়েস্ট ইন্ডিজের বিপক্ষে প্রথম টেস্টের দ্বিতীয় ওভারেই ক্রেইগ ব্রাফেটকে (০) ইউনিস খানের ক্যাচ বানান পেসার আব্বাস। সতীর্থ দুই পেসার মোহাম্মদ আমির এবং ওয়াহাব রিয়াজও সাফল্যের মুখ দেখায় ব্যাটিং বিপর্যয়ে পড়েছে ওয়েস্ট ইন্ডিজ। মধ্যাহ্ন বিরতিতে যাওয়ার আগে ৭১ রানে হারিয়ে ফেলে ৪ উইকেট। এ রিপোর্ট লেখা পর্যন্ত ৩৬.২ ওভারে আরও একটি উইকেট হারিয়ে ১০৫ রান করেছে ক্যারিবীয়রা। ক্রিকইনফো।সবচেয়ে সফল বোলার আমির—১২ ওভারে ৭ মেডেনসহ ১৫ রানে নিয়েছেন ৩ উইকেট। চেজ ২৩ এবং ডাওরিচ ১৪ রানে ব্যাট করছিলেন। অভিষিক্ত বিশল সিং রিয়াজের শিকার হওয়ার আগে করেছেন ৯ রান। পাওয়েল ৩৩, হেটমায়ার ১১ এবং হোপ ২ রান করে আউট হয়েছেন।
