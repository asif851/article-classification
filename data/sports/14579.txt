
গতকাল হঠাৎ গ্যারি কাসপারভ ফোন করলেন নিয়াজ মোরশেদকে। রাশিয়ার কিংবদন্তি দাবাড়ু, দাবার সাবেক বিশ্ব চ্যাম্পিয়নের ফোন পেয়ে একটু বিস্মিত উপমহাদেশের প্রথম গ্র্যান্ডমাস্টার নিয়াজ।প্রথম আলোকে নিয়াজ জানান, ‘আগামী বছর আগস্টে ফিদের সভাপতি পদে প্রার্থী হবেন গ্যারি কাসপারভ। আমাকে ফোন করে তাঁর পক্ষে বাংলাদেশের সমর্থন চাইলেন। একই সঙ্গে ভোট চাইতে ঢাকা আসারও ইচ্ছে ব্যক্ত করেছেন।’বাংলাদেশ দাবা ফেডারেশনকে বিষয়টা জানিয়েছেন নিয়াজ। বললেন, ‘কাসপারভের মতো খেলোয়াড়ের ফোন আমাকে গর্বিত করেছে। আলোচনার ভিত্তিতে হয়তো আমাদের উচিত হবে তাঁকেই সমর্থন দেওয়া। বাংলাদেশের দাবা উন্নয়নে কাসপারভ বেশ আগ্রহও দেখিয়েছেন।’
