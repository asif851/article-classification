
আবারও তিন ধরনের ক্রিকেটে এক নম্বরে সাকিব আল হাসান। এ কত বড় এক অর্জন নিচের পরিসংখ্যান ও তথ্যে মিলবে প্রমাণ—
* তিন ধরনের ক্রিকেটে একই সময়ে এক নম্বরে ওঠা একমাত্র অলরাউন্ডার। সাকিব এটি করে দেখিয়েছেন তিনবার।* তিন ধরনের ক্রিকেটে একই সময়ে এক নম্বরে ছিলেন মোট ৩৮ সপ্তাহ। ওয়ানডে অলরাউন্ডার র‍্যাঙ্কিংয়ে এক নম্বরে ছিলেন ৩২৪ সপ্তাহ। টেস্টে ১৬৪ সপ্তাহ। টি-টোয়েন্টিতে ১০৫ সপ্তাহ। * ওয়ানডে অলরাউন্ডার র‍্যাঙ্কিংয়ে সাকিবের ৩২৪ সপ্তাহ থাকার কৃতিত্ব বোঝা যাবে এই তথ্যে—জ্যাক ক্যালিস একে ছিলেন ২০৩ সপ্তাহ, শন পোলক ১৩৮ সপ্তাহ, অ্যান্ড্রু ফ্লিনটফ ১১৩ সপ্তাহ।* রজার ফেদেরার একে ছিলেন ২৩৭ সপ্তাহ, সেরেনা উইলিয়ামস এক নম্বরে ছিলেন ৩১৬ সপ্তাহ। * টেস্ট অলরাউন্ডার হিসেবে ১৬৪ সপ্তাহ এক নম্বরে থাকা সাকিবের পেছনে আছেন রবিচন্দ্রন অশ্বিন (১০২ সপ্তাহ), ওয়াসিম আকরাম (১৫ সপ্তাহ) ও ফ্লিনটফ (৭ সপ্তাহ)।* অবশ্য এই টেস্ট অলরাউন্ডার হিসেবে এক নম্বরে থাকার কৃতিত্বে সাকিবের আগে আছেন ইমরান খান (১৯৭ সপ্তাহ), ইয়ান বোথাম (২৩৭ সপ্তাহ) ও রিচার্ড হ্যাডলি (৩০৮ সপ্তাহ)। সূত্র: ক্রিকইনফো।
