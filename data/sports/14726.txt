
* প্রথমবারের মতো এশিয়ান পুরুষ হ্যান্ডবল চ্যাম্পিয়নশিপে অংশ নিয়েছে বাংলাদেশ।* টুর্নামেন্টের গ্রুপ পর্ব থেকে ছিটকে পড়া বাংলাদেশ আজ নিউজিল্যান্ডের বিপক্ষে স্থান নির্ধারণী ম্যাচ খেলছে।
এশিয়ান পুরুষ হ্যান্ডবল চ্যাম্পিয়নশিপে হারের বৃত্ত থেকে বের হয়ে এসেছে বাংলাদেশ। আজ নিউজিল্যান্ডকে ৩১-২৪ গোলে হারিয়েছে বাংলাদেশের ছেলেরা। এই জয়ে ১৩তম স্থান অর্জন করেছে লাল-সবুজ জার্সিধারীদের।দক্ষিণ কোরিয়ায় চলমান টুর্নামেন্টটিতে ম্যাচের প্রথমার্ধেই ১৬-১০ গোলে এগিয়ে যায় বাংলাদেশ। বাংলাদেশের পক্ষে ইমদাদুল হক সর্বোচ্চ সাতটি গোল করেন। ছয়টি করে গোল করেছেন মেহেদি হাসান ও সামির সাকির। ম্যাচসেরা খেলোয়াড় নির্বাচিত হয়েছেন বাংলাদেশের মাহবুবুল আলম চৌধুরী।আজ কিউইদের বধ করতে পারলেও টুর্নামেন্টে ভালো সূচনা করতে পারেনি বাংলাদেশ। গ্রুপ পর্বে দক্ষিণ কোরিয়া, সংযুক্ত আরব আমিরাত ও ভারতের কাছে হেরে ক্লাসমেন্ট পর্বে খেলতে হয়েছে বাংলাদেশকে। সেখানেও অস্ট্রেলিয়া ও চীনের বিপক্ষে হেরে ১৩তম স্থান নির্ধারণী ম্যাচে আজ মাঠে নেমেছিল তারা।
