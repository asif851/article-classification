
রিয়াল মাদ্রিদ ৯, বার্সেলোনা ৪। চিরপ্রতিদ্বন্দ্বী দুই ক্লাব মিলে স্পেনকে এনে দিয়েছে ১৩টি ইউরোপিয়ান কাপ বা চ্যাম্পিয়নস লিগের শিরোপা। মাদ্রিদের দুই ক্লাব রিয়াল ও অ্যাটলেটিকোর সৌজন্যে সংখ্যাটা এবার হয়ে যাচ্ছে ১৪। ইউরোপিয়ান ক্লাব ফুটবলের শ্রেষ্ঠত্বের আসরে স্প্যানিশরা সবচেয়ে বেশি শিরোপা জিতেছে। ইতালি ও ইংল্যান্ডের ক্লাবগুলোও অবশ্য খুব একটা পিছিয়ে নেই। ১২টি করে শিরোপা গেছে এই দুই দেশে। এসি মিলান (৭), ইন্টার মিলান (৩) ও জুভেন্টাসের (২) হাত ধরে এসেছে ইতালির সাফল্য। ইংল্যান্ডকে ১২টি শিরোপা উপহার দিয়েছে লিভারপুল (৫), ম্যানচেস্টার ইউনাইটেড (৩), নটিংহাম ফরেস্ট (২), অ্যাস্টন ভিলা (১) ও চেলসি (১)।
