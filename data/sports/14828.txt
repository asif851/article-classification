
তাইওয়ানে ইয়েংডার চ্যাম্পিয়নশিপের দ্বিতীয় রাউন্ডে ঘুরে দাঁড়িয়েছেন সিদ্দিকুর রহমান। ৪৮তম থেকে ১৭তম স্থানে উঠে এসেছেন বাংলাদেশের গলফার।তাইপেতে গতকাল দ্বিতীয় রাউন্ডে ২টি বোগি (পারের চেয়ে এক শট বেশি) করলেও ছয়টি বার্ডিতে (পারের চেয়ে এক শট কম) এগিয়ে যান সিদ্দিকুর। দ্বিতীয় রাউন্ড শেষে সব মিলিয়ে পারের চেয়ে চার শট কম খেলে ১০ জনের সঙ্গে যৌথভাবে ১৭তম স্থানে রয়েছেন দুটি এশিয়ান ট্যুরজয়ী এই গলফার। প্রথম রাউন্ডে পারের সমান শট খেলে ৪৮তম স্থানে ছিলেন সিদ্দিকুর। দুই রাউন্ড মিলিয়ে পারের চেয়ে ১১ শট কম খেলে এই প্রতিযোগিতার শীর্ষে রয়েছেন ফিলিপাইনের মিগুয়েল তাবুয়েনা।
