
এই প্রশংসাটুকুর মূল্য হয়তো অন্য রকম। ভাষায় প্রকাশ না করলেও ভেতরে ভেতরে হয়তো অন্য রকম এক ভালো লাগায় আচ্ছন্ন হয়েছেন ক্রিস্টিয়ানো। অন্য কারও দেওয়া প্রশংসাপত্র নয়, এ যে ‘চিরশত্রু’ লিওনেল মেসির কাছ থেকে পাওয়া!হ্যাঁ, রিয়াল মাদ্রিদের হয়ে গোলের বন্যা বইয়ে দিচ্ছেন যে রোনালদো, পর্তুগালকে উচ্ছ্বাসে ভাসিয়ে বিশ্বকাপে নিয়ে গেছেন যে রোনালদো, তাঁর গোল করার দক্ষতায় মুগ্ধ সবচেয়ে বড় প্রতিদ্বন্দ্বী মেসিও। তৃতীয়বারের মতো ইউরোপিয়ান গোল্ডেন শু জেতা বার্সেলোনা তারকা অকৃপণভাবেই সেই মুগ্ধতার কথা জানিয়েছেন স্প্যানিশ দৈনিক মার্কাকে, ‘আমি জানি না সে ক্যারিয়ারের সেরা ফর্মে আছে কি না। ক্লাব এবং দেশের হয়ে সে অনেক দিন ধরেই এ রকম গোল করে যাচ্ছে। সেরা ফর্মে কিংবা তার চেয়ে একটু কম ছন্দে থাকলেও কিছুই যায়-আসে না।’ এএফপি।
