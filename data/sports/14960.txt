
ভারতীয় দলে ব্রাত্য থাকলে কী হবে, বীরেন্দর শেবাগ বুঝিয়ে দিলেন, এখনো তিনি ফুরিয়ে যাননি। আইপিএলের দ্বিতীয় কোয়ালিফায়ারে তাঁর ৫৮ বলে ১২টি চার ও ৮ ছক্কায় ১২২ রানের বিস্ফোরক ইনিংসে কপাল পুড়ল চেন্নাই সুপার কিংসের। ২৪ রানের জয় নিয়ে প্রথমবারের মতো আইপিএলের ফাইনালে পেঁৗছে গেল শেবাগের দল কিংস ইলেভেন পাঞ্জাব। ১ জুনের ফাইনালে তাদের প্রতিপক্ষ কলকাতা নাইট রাইডার্স।শেবাগ-ঝড়ে টসে হেরে ব্যাট করতে নেমে ২০ ওভারে ৬ উইকেটে ২২৬ রান করে পাঞ্জাব। তবে এর পরেও স্বস্তিতে ছিল না প্রীতি জিনতার দল। ভালোমতোই জবাব দিচ্ছিলেন বাংলাদেশ সফরে অধিনায়কের দায়িত্ব পাওয়া সুরেশ রায়না। কিন্তু মাত্র ২৫ বলে ১২টি চার ও ৬ ছক্কায় ৮৭ রান করে রায়নার বিদায়ের পর ছন্দটা ধরে রাখতে পারেনি চেন্নাই। শেষ পর্যন্ত ৭ উইকেটে ২০২ রান তুলতেই ফুরিয়ে যায় তাদের ২০ ওভার। ওয়েবসাইট৷
