
ক্রিকেটের সবচেয়ে জনপ্রিয় ওয়েব পোর্টাল ক্রিকইনফো ২০১৫’র বর্ষসেরা পুরস্কার দিচ্ছে। বর্ষসেরাদের মনোনয়ন তালিকায় একাধিক বিভাগে আছেন বাংলাদেশের ক্রিকেটাররা। বর্ষসেরা অধিনায়কের বিভাগে মনোনয়ন পেয়েছেন মাশরাফি বিন মুর্তজা, টেস্ট ব্যাটিং পারফরম্যান্সে তামিম ইকবাল, ওয়ানডে ব্যাটিংয়ে মাহমুদউল্লাহ, ওয়ানডে বোলিংয়ে মুস্তাফিজুর রহমান ও রুবেল হোসেন।এর মাঝে মুস্তাফিজ আরও একটি বিভাগে মনোনয়ন পেয়েছেন, বর্ষসেরা উদীয়মান। এর মধ্যে সাধারণ পাঠকেরা কেবল বর্ষসেরা উদীয়মান বিভাগে ভোট দিতে পারবেন। এর জন্য ক্রিকইনফোর সাইটে গিয়ে ভোট দিতে হবে।এ জন্য পাঠকদের যা করতে হবে সেটি হলো, প্রথমে যেতে হবে নিচের লিংকটিতে—http://www.espncricinfo.com/awards2015/content/site/awards2015/debut.htmlলিংকটি খুললেই দেখবেন বর্ষসেরা উদীয়মান দশ খেলোয়াড়দের ছবি ও ২০১৫ এ তাঁদের পারফরম্যান্স দেওয়া আছে। কম্পিউটার থেকে ঢুকলে প্রথম সারির ডানদিকে পাবেন মুস্তাফিজের ছবি। আর মোবাইল থেকে ঢুকলে মুস্তাফিজের ছবি পাবেন দুই নম্বরে। সেখানে মুস্তাফিজের ছবিটিতে ক্লিক করে, পেজের নিচে চলে যেতে হবে। সেখানে নিজ নিজ নাম ও নিজের সক্রিয় ই-মেইল আইডি দিতে হবে।এর নিচেই আছে ‘Vote Now’। এখানে ক্লিক করলেই আপনার ভোট দেওয়ার কাজটি সম্পন্ন হয়ে যাবে।
