
বিশ্বকাপ শিরোপা যেন ইংল্যান্ডের কাছে মরীচিকা। জয়ের স্মৃতি বলতে সেই ১৯৬৬ সালের বিশ্বকাপটাই। এরপর কয়েক যুগ পার হয়েছে, বিশ্বকাপটা আর ধরা দেয়নি ইংলিশদের হাতে। এবার কি পারবেন রুনিরা? ফুটবল অন্তঃপ্রাণ প্রিন্স উইলিয়াম তাই শুভকামনা জানাতে চলেই এলেন রুনিদের সাজঘরে।পরশু পেরুর সঙ্গে প্রস্তুতি ম্যাচের পর ওয়েম্বলির ড্রেসিংরুমে হাজির ব্রিটিশ রাজপুত্র। ম্যাচে জয়ের জন্য অভিনন্দন জানালেন। সেই সঙ্গে বিশ্বকাপে ভালো করার শুভকামনাও জানিয়ে রাখলেন। এর আগে আরেক রাজপুত্র হ্যারিকে দেখা গিয়েছিল গোলরক্ষকের ভূমিকায়। ইপসুইচ টাউন সফরের সময় বাচ্চাদের সঙ্গে স্রেফ মজা করতেই গোলরক্ষক হিসেবে আবির্ভাব হয়েছিলেন ব্রিটিশ রাজপুত্র।
