
কাল ওভালে শ্রীলঙ্কার বিপক্ষে নিজের ২৫তম ওয়ানডে সেঞ্চুরি পেলেন হাশিম আমলা। ওয়ানডেতে সেঞ্চুরির দৌড়ে এখন তাঁর সামনে আছেন চারজন—শচীন টেন্ডুলকার, রিকি পন্টিং, সনাৎ জয়াসুরিয়া ও বিরাট কোহলি। তবে সবচেয়ে কম ইনিংস খেলে সেঞ্চুরির ‘কোয়ার্টার সেঞ্চুরি’ করায় সবাইকে ছাড়িয়ে গেছেন প্রোটিয়া ব্যাটসম্যান। ২৫টি সেঞ্চুরি করতে জয়াসুরিয়াকে যেখানে খেলতে হয়েছিল ৩৭৩টি ইনিংস, সেখানে মাত্র ১৫১ ইনিংস খেলেই ২৫ সেঞ্চুরির মাইলফলক ছুঁলেন আমলা। 

