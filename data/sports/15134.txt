
রজার ফেদেরারকে কি ছুঁতে পারবেন রাফায়েল নাদাল? ১৬ বার গ্র্যান্ড স্লাম জিতেছেন নাদাল, ফেদেরার ১৯ বার। সময়ই বলে দেবে সুইস মহাতারকাকে ছুঁতে পারবেন কি না স্প্যানিশ ‘ম্যাটাডোর’। তবে পরশু নাদাল ইউএস ওপেন জিততেই রেকর্ড বইয়ের এক পাতায় ফেদেরারের সুইজারল্যান্ডকে ছাড়িয়ে গেছে স্পেন। এই নিয়ে উন্মুক্ত যুগে গ্র্যান্ড স্লামে পুরুষ এককে ২৩ বার চ্যাম্পিয়ন হলেন স্পেনের খেলোয়াড়েরা। ফেদেরারের সুইজারল্যান্ড যা জিতেছে ২২ বার। ফেদেরার ছাড়া সুইজারল্যান্ডের স্তানিস্লাস ভাভরিঙ্কাই শুধু গ্র্যান্ড স্লাম জিতেছেন। অন্যদিকে স্পেনের আরও ছয় খেলোয়াড় জিতেছেন গ্র্যান্ড স্লাম। বিশ্ব রেকর্ড ছুঁতে অবশ্য অনেক দূর পাড়ি দিতে হবে স্প্যানিশদের। ৫১ শিরোপা নিয়ে সবার ওপরে যুক্তরাষ্ট্র।
গ্র্যান্ড স্লামে সফল দেশ 
(উন্মুক্ত যুগ, পুরুষ)
   ৫১        যুক্তরাষ্ট্র
   ২৫       সুইডেন
   ২৩       স্পেন
   ২২        সুইজারল্যান্ড
   ২০        অস্ট্রেলিয়া
 
