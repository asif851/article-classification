
সুলতানা কামাল জাতীয় মহিলা দাবায় চ্যাম্পিয়ন হওয়ার দৌড়ে দুজনই সমান তালে এগিয়ে চলেছেন। দশম রাউন্ড শেষে আট পয়েন্ট নিয়ে যুগ্মভাবে শীর্ষে আন্তর্জাতিক মহিলা মাস্টার শামীমা আক্তার লিজা ও নাজরানা খান ইভা। আজ শেষ রাউন্ডে শামীমা খেলবেন মাহমুদা হক চৌধুরীর সঙ্গে ও নাজরানার প্রতিপক্ষ তনিমা পারভীন। দুজনই জিতলে প্লে-অফে নিষ্পত্তি হবে চ্যাম্পিয়নশিপ। সাত পয়েন্ট করে নিয়ে দ্বিতীয় স্থানে শারমিন সুলতানা শিরিন, আন্তর্জাতিক মহিলা মাস্টার রানী হামিদ ও জাকিয়া সুলতানা।
