
বাংলাদেশ ক্রিকেট দল শ্রীলঙ্কায় রওনা হবে ২৭ ফেব্রুয়ারি। সফরের সময় ঘনিয়ে আসছে কিন্তু সূচি ঘোষণা করা হচ্ছে না কেন, কদিন ধরে প্রশ্নটা শুনতে হচ্ছিল বিসিবির কর্তাদের। তাঁদের যুক্তি, সূচি ঘোষণার দায়িত্ব আয়োজক বোর্ড শ্রীলঙ্কা ক্রিকেটের (এসএলসি), বিসিবির নয়। অবশেষে কাল পূর্ণাঙ্গ সূচি ঘোষণা করেছে এসএলসি।২ ও ৩ মার্চ মোরাতুয়ায় একটি দুই দিনের প্রস্তুতি ম্যাচ খেলবে বাংলাদেশ দল। ৭ মার্চ গলে প্রথম টেস্ট শুরু হবে। পি সারা ওভালে দ্বিতীয় টেস্ট শুরু ১৫ মার্চ, যেটি বাংলাদেশের শততম টেস্ট। ২২ মার্চ কলম্বোয় এক দিনের প্রস্তুতি ম্যাচ। ২৫ মার্চ ডাম্বুলায় শুরু ওয়ানডে সিরিজ। ৪ ও ৬ এপ্রিল কলম্বোর প্রেমাদাসা স্টেডিয়ামে দুটি টি-টোয়েন্টি দিয়ে শেষ হবে বাংলাদেশ দলের প্রায় দেড় মাসের শ্রীলঙ্কা সফর। আনুষ্ঠানিক সূচি ঘোষণার আগেই গতকাল প্রথম আলোর খেলায় পাতায় ছাপা হয়েছিল সূচি। সেখানে অবশ্য ভুল করে তিনটি ওয়ানডের তারিখ ২৫, ২৮ ফেব্রুয়ারি ও ১ মার্চ এবং দুটি টি-টোয়েন্টির তারিখ ৪ ও ৬ মার্চ লেখা হয়েছিল।বাংলাদেশের শ্রীলঙ্কা সফরসূচিতারিখ ম্যাচ ভেন্যু৭-১১ মার্চ ১ম টেস্ট গল১৫-১৯ মার্চ ২য় টেস্ট পি সারা ওভাল, কলম্বো২৫ মার্চ ১ম ওয়ানডে ডাম্বুলা*২৮ মার্চ ২য় ওয়ানডে ডাম্বুলা*১ এপ্রিল ৩য় ওয়ানডে এসএসসি, কলম্বো৪ এপ্রিল ১ম টি-টোয়েন্টি প্রেমাদাসা, কলম্বো৬ এপ্রিল ২য় টি-টোয়েন্টি প্রেমাদাসা, কলম্বো* দিবা-রাত্রি
