
একটা ম্যাচের ব্যর্থতার পর যেন সবকিছু বদলে গেল। দুদিন আগে ফিফা সভাপতি সেপ ব্ল্যাটার বলে বসলেন বিশ্বকাপের সেরা খেলোয়াড়ের পুরস্কার পাওয়াটা মেসির জন্য যথার্থ হয়নি। এবার হোর্হে ভালদানো দাবি করলেন, মেসির খেলায় আগের সেই ধার নেই।ভালদানোর কথাটা অবশ্য এল ক্লাসিকোর সূত্র ধরেই এসেছে। মহাপ্রতীক্ষিত সেই দ্বৈরথে মেসি যেন নিজের ছায়া হয়ে ছিলেন, নিজের নামের সঙ্গে বেমানানভাবে সুযোগও নষ্ট করেছেন কয়েকটি। এই মৌসুমেই মেসি আগের চেয়ে একটু বেশি নিচে নেমে খেলছেন। এখন গোল করার চেয়ে গোল করানোর দিকেই তাঁর বেশি ঝোঁক। সেটা মনে করিয়ে দিয়েই আর্জেন্টিনার বিশ্বকাপজয়ী এই ফরোয়ার্ড স্প্যানিশ দৈনিক মার্কাকে বললেন, ‘শেষ ম্যাচের পর মনে হচ্ছে সে একটু হলেও ফর্ম হারিয়েছে। মাঠে তার অবস্থান অনেকটাই বদলেছে। এখন আরও বেশি সুযোগ সৃষ্টি করাটাই তার কাজ। কিন্তু প্রতিপক্ষ রক্ষণ ছত্রভঙ্গ করে দেওয়ার সামর্থ্যটা সে হারিয়েছে। আগে বার্সেলোনাকে কত ম্যাচ যে সে এভাবে উতরে দিয়েছে।’ব্ল্যাটারের কথাটাও খানিকটা অনুরণিত হলো ভালদানোর মুখে, ‘ব্রাজিল বিশ্বকাপে সে একটু নিচে নেমেই খেলেছে। শারীরিকভাবে সে নিজের সেরা অবস্থায় ছিল না, এ জন্যই হয়তো সে একটু পেছনে খেলেছে। নিজেকে খুব বেশি পরিশ্রান্ত করে তুলতে হয়তো চায়নি সে।’ভালদানো অবশ্য মেসির স্বদেশি হলেও যতটা না আর্জেন্টাইন তার চেয়েও বেশি রিয়াল মাদ্রিদের। রিয়ালের হয়ে খেলেছেন, পরে কোচও ছিলেন। লম্বা সময় ক্রীড়া পরিচালকের দায়িত্বও পালন করেছেন। মার্কা।লিওনেল মেসিএই মৌসুমে লা লিগায়ম্যাচ ৯গোল ৭অ্যাসিস্ট ৭সুযোগ সৃষ্টি ৩১সঠিক শ্যুটিং ৬৪ %সঠিক পাস ৮৫ %
