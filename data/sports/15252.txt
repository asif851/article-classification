
সাকিব আল হাসান এবার এক অনন্য উচ্চতায় পৌঁছলেন। টেস্ট ও টি–টোয়েন্টির অলরাউন্ডার হিসেবে শীর্ষে ছিলেন অনেক দিন। উত্থান–পতন হতো র‍্যাঙ্কিংয়ে। বাকি ছিল শুধু অলরাউন্ডার হিসেবে ওয়ানডের শীর্ষে যাওয়া। আজ সোমবার আইসিসি ক্রিকেটের তিন সংস্করণের অলরাউন্ডাদের র‍্যাঙ্কিং প্রকাশ করেছে।
অলরাউন্ডার হিসেবে টেস্ট, ওয়ানডে ও টি–টোয়েন্টিতে শীর্ষে উঠেছেন সাকিব। এই প্রথম কোনো খোলোয়াড় এ কৃতিত্ব অর্জন করলেন। সাকিব বর্তমানে অস্ট্রেলিয়ায় বিগ ব্যাস খেলছেন।টেস্ট অলরাউন্ডারের শীর্ষে থাকা সাকিব আল হাসানের র‍্যাঙ্কিং পয়েন্ট ৩৯৮। এর পরই আছেন দক্ষিণ আফ্রিকার ফিল্যান্ডার, তার পয়েন্ট ৩৪১। ভারতের রবিচন্দন অশ্বিন আছেন তিনে। তাঁর পয়েন্ট ৩১৮।ওয়ানডেতে সাকিব আল হাসানের র‍্যাঙ্কিং পয়েন্ট ৪০৩। দ্বিতীয় স্থানে থাকা পাকিস্তানের মোহাম্মদ হাফিজের পয়েন্ট ৩৯৭। শ্রীলঙ্কার অধিনায়ক অ্যাঞ্জোলা ম্যাথুস ৩৯৫ পয়েন্ট নিয়ে আছেন তৃতীয় স্থানে।টি–টোয়েন্টিতে ৩৭৭ র‍্যাঙ্কিং পয়েন্ট নিয়ে সাকিব আছেন শীর্ষে। পাকিস্তানের মোহাম্মদ হাফিজ ও শহীদ আফ্রিদি আছেন দ্বিতীয় ও তৃতীয় স্থানে। হাফিজের র‍্যাঙ্কিং পয়েন্ট ৩৬৩, আফ্রিদির র‍্যাঙ্কিং পয়েন্ট ৩২৬। ওয়েবসাইট।
