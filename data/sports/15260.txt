
বাংলাদেশ ফুটবল ফেডারেশনের (বাফুফে) লটারির ড্র হয়েছে ১০ ফেব্রুয়ারি। এক সপ্তাহ পর ৩০ লাখ টাকা মূল্যের প্রথম পুরস্কারটি দাবি করেছে কুমিল্লা ক্লাব।ক্লাবের পক্ষ থেকে গত পরশু সাধারণ সম্পাদক আবদুল হান্নান, কোষাধ্যক্ষ রেজাউল করিম এবং সদস্য বদরুল হুদা বাফুফে ভবনে এসে লটারিটি (নম্বর: ঙ ০৪০৬৩৯৩) দেখিয়েছেন লটারি কমিটির সদস্য এবং বাফুফের সহসভাপতি বাদল রায়কে। জমা দিয়েছেন লটারির ফটোকপিও। বাফুফের সাধারণ সম্পাদক আবু নাঈম সোহাগ বলেছেন, ‘প্রথম পুরস্কারের টিকিটটি আমরা যাচাই-বাছাই করে দেখব। টিকিট আসল হলে আনুষ্ঠানিকভাবে পুরস্কারের টাকা দেওয়া হবে।’
