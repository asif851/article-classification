
তিনটি বিশ্বকাপে জিতেও লিওনেল মেসিকে টপকাতে পারলেন না পেলে। এমনকি ইউরো জয় করেও মেসির চেয়ে পিছিয়েই থাকলেন ক্রিস্টিয়ানো রোনালদো। তাঁর পূর্বসূরি ডিয়েগো ম্যারাডোনাই কেবল পেরেছেন মেসিকে ছাপিয়ে যেতে। মেসিকে টপকে সর্বকালের সেরা ফুটবলার হয়েছেন বিশ্বকাপজয়ী অধিনায়ক।
ম্যারাডোনা ‘সর্বকালের সেরা’ ফুটবল সাময়িকী ফোর ফোর টুর দৃষ্টিতে। তারা অবশ্য ফুটবলে কে কত ট্রফি জিতেছেন, ক্লাব ও জাতীয় দলের হয়ে সাফল্য—এসব বিষয় আমলে নেয়নি।
‘সরাসরি খেলা দেখলেই কেবল বুঝবেন’—এমন তত্ত্বে বিশ্বাসী হয়েই বিশ্বের সেরা ১০০ ফুটবলারকে বেছে নিয়েছে তারা। আর তাই তিন বিশ্বকাপ জেতা পেলে কিংবা ‘টোটাল ফুটবলে’র জনক ইয়োহান ক্রুইফ পারেননি ম্যারাডোনাকে ছাড়িয়ে যেতে। কারণটা নাকি ফোর ফোর টুর ভাষায়, ‘ফুটবল পায়ে ম্যারাডোনাকে যে দেখেছে সে-ই বুঝবে!’
ফোর ফোর টু আগেই স্বীকার করে নিয়েছে, তাদের এ তালিকা অনেকের পছন্দ হবে না। পাঠকদের নিজেদের পছন্দের কথাও জানাতে বলে দিয়েছে তারা। তবে বলতেই হচ্ছে, আগামী কিছুদিনের জন্য ফুটবলে বেশ বড় একটা ঝড়ই তুলে দিল সাময়িকীটি। সূত্র: ফোর ফোর টু।
ফোর ফোর টুর চোখে শীর্ষ ১০ ফুটবলার১. ডিয়েগো ম্যারাডোনা২. লিওনেল মেসি৩. পেলে৪. ইয়োহান ক্রুইফ৫. ক্রিস্টিয়ানো রোনালদো৬. আলফ্রেডো ডি স্টেফানো৭. ফ্রাঙ্ক বেকেনবাওয়ার৮. জিনেদিন জিদান৯. ফেরেঙ্ক পুসকাস১০. রোনালদো
