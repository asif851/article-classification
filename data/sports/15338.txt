
ইংল্যান্ড থেকে চলে এলেন কেন তামিম ইকবাল? বাংলাদেশ ক্রিকেট বোর্ডের (বিসিবি) বেশ কয়েকজন পরিচালক নাম না প্রকাশ করার শর্তে ঘটনাটা বলেছিলেন। যেটি আবার অস্বীকার করেন তামিম নিজে। এর মধ্যে মুখ খুললেন তাঁর এজেন্ট। তাঁর মন্তব্য থেকে জানা গেছে, আতঙ্কিত হয়েই তড়িঘড়ি ইংল্যান্ড ছেড়ে দেশে ফিরেছেন তামিম।
সংবাদমাধ্যমে ঘটনাটি চাউর হওয়ার পরপরই ফেসবুকে নিজের পেজে তামিম প্রকাশিত সংবাদ অস্বীকার করেন। তিনি লেখেন, সম্পূর্ণ ‘ব্যক্তিগত কারণে’ই দেশে ফিরে এসেছেন। এবার আসল ঘটনা জানতে কলকাতার দৈনিক সংবাদ প্রতিদিন যোগাযোগ করেছিল তামিমের এজেন্ট রুদ্রদীপ বন্দ্যোপাধ্যায়ের সঙ্গে। ঘটনার পরে নাকি তামিম রুদ্রদীপকে জানান, এ পরিস্থিতিতে তাঁর খেলা সম্ভব নয়।রুদ্রদীপ সংবাদ প্রতিদিনকে বলেছেন, ‘তামিমের আতঙ্কে পড়াটাই স্বাভাবিক। এই জিনিস ঘটলে কে না আতঙ্কে পড়বে!’ মূল ঘটনাটা আতঙ্কেরই। অন্তত বিসিবি সূত্রে যা জানা গেছে তা সত্যি হলে। গত সোমবার রাতে সপরিবারে রাতের খাবার খেয়ে রেস্টুরেন্ট থেকে বাসায় ফিরছিলেন তামিম। ঠিক তখনই কয়েকজন তাঁদের ধাওয়া করে। নিজের পরিবারের নিরাপত্তার কথা ভেবে তামিম দেশে ফেরার সিদ্ধান্ত নেন। তবে এই সংবাদের পরিপ্রেক্ষিতে তামিম তাঁর টুইটারে জানান, ‘আমার পরিবারের ওপর হামলা হয়েছে বলে বেশ কিছু খবর প্রকাশিত হয়েছে, সেগুলো সত্য নয়। ব্যক্তিগত কারণেই এসেক্স থেকে ফিরে আসছি আমি।’ এর আগে কাউন্টি ক্লাব এসেক্স তাদের ওয়েবসাইটে দেওয়া এক বিবৃতিতে জানায়, ‘ব্যক্তিগত’ কারণে তামিম ক্লাব ছেড়ে যাচ্ছেন। বিবৃতিতে এই ইংলিশ কাউন্টি দলটি আরও লিখেছে, ‘আমরা তার মঙ্গল কামনা করছি। এই সময়ে তামিমের ব্যক্তিগত জীবনের প্রতি সম্মান জানালে আমরা খুশি হব।’
আরও পড়ুন... 
এসেক্সের কাছ থেকে এক টাকাও নেননি তামিমতামিম অস্বীকার করছেন, কারণ...তামিম বলছেন, কিছু হয়নি!আতঙ্কে দেশে ফিরছেন তামিম!হঠাৎই কাউন্টি দল ছাড়লেন তামিম
