
এ যেন মিউজিক্যাল চেয়ার খেলা! প্রিমিয়ার লিগের শীর্ষস্থানে একবার এই দল তো আরেকবার সেই দল। পরশুই যেমন একাধিকবার শীর্ষ দলের নাম বদল হলো। বার্নলিকে ২-১ গোলে হারিয়ে প্রথমে শীর্ষে উঠেছিল ম্যানচেস্টার সিটি। এর একটু পরেই সান্ডারল্যান্ডকে ২-০ গোলে হারিয়ে সেই জায়গাটা নিয়ে নেয় লিভারপুল। কিন্তু শেষ পর্যন্ত নাটকীয় এক ম্যাচে টটেনহামকে ২-১ গোলে হারিয়ে আবার শীর্ষস্থান পুনরুদ্ধার করল চেলসি। মিউজিক্যাল চেয়ার নয় তো কী!
কাল বোর্নমাউথকে ৩–১ গোলে হারিয়ে চারেই আছে আর্সেনাল। আর ওয়েস্ট হামের সঙ্গে ১–১ গোলে ড্র করেছে ম্যানচেস্টার ইউনাইটেড। ইএসপিএন।
 
