
প্রথম বাংলাদেশি হিসেবে এমসিসির ক্রিকেট কমিটিতে সাকিব আল হাসানের যোগ দিতে যাচ্ছেন। সাকিবকে ক্রিকেটের এই অভিজাত অঙ্গনে স্বাগত জানিয়েছেন কমিটির বর্তমান চেয়ারম্যান, সাবেক ইংলিশ অধিনায়ক মাইক গ্যাটিং।গ্যাটিং বলেছেন, ‘সাকিব প্রথম বাংলাদেশি ক্রিকেটার হিসেবে এমসিসির ক্রিকেট কমিটিতে যোগ দিতে যাচ্ছেন। ক্রিকেটের তিন সংস্করণেরই আন্তর্জাতিক ও ঘরোয়া পরিমণ্ডলে তিনি দারুণ অভিজ্ঞ। আমরা এমসিসিতে তাঁর ভালো অবদান প্রত্যাশা করি।’সাকিবের কমিটিতে সাবেক ইংলিশ অধিনায়ক মাইক ব্রিয়ারলির স্থলাভিষিক্ত হতে যাচ্ছেন। সাকিব ছাড়াও এতে নতুন করে যোগ দিচ্ছেন ওয়েস্ট ইন্ডিজের সাবেক ফাস্ট বোলার ইয়ান বিশপ, নিউজিল্যান্ডের নারী ক্রিকেট দলের অধিনায়ক সুজি বেটস ও শ্রীলঙ্কার সাবেক অফ স্পিনার ও বর্তমানে আইসিসির এলিট প্যানেলের আম্পায়ার কুমার ধর্মসেনা। ব্রিয়ারলি ছাড়াও কমিটির সদস্যপদ ছাড়ছেন সাবেক ক্যারিবীয় অধিনায়ক জিমি অ্যাডামস, ইংলিশ নারী দলের সাবেক অধিনায়ক শ্যার্লট এডওয়ার্ডস।আগামী বছর জানুয়ারিতে অস্ট্রেলিয়ার সিডনিতে এই কমিটির প্রথম সভা অনুষ্ঠিত হবে।
