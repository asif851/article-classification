
জিয়ানলুইজি বুফন আগেই জানিয়েছেন, অ্যাটলেটিকো মাদ্রিদকে এড়াতে পারলেই খুশি হবে তাঁর দল! ইচ্ছে পূরণ হচ্ছে তাঁর, অ্যাটলেটিকোকে এড়িয়েছে জুভেন্টাস। চ্যাম্পিয়নস লিগের সেমিফাইনালে ডিয়েগো সিমিওনের দলের মুখোমুখি হচ্ছে নগর প্রতিদ্বন্দ্বী ও বর্তমান চ্যাম্পিয়ন রিয়াল মাদ্রিদ।
কার্ডিফেই প্রতিশোধ নেওয়ার ইচ্ছে ছিল অ্যাটলেটিকোর। ২০১৪ ও ২০১৬ সালের ফাইনালে এই রিয়ালের কাছে হেরেই চ্যাম্পিয়নস লিগের ট্রফিটা অধরা রয়ে গেছে তাদের। এবার আর ফাইনাল নয়, সেমিফাইনাল থেকেই বিদায় নিতে হবে গতবার ফাইনাল খেলা দুই দলের একটিকে। অন্য সেমিফাইনালে দেখা হচ্ছে দুর্দান্ত আক্রমণের মোনাকো ও জমাট রক্ষণের জুভেন্টাসের। রিয়াল ও মোনাকো নিজেদের মাঠে খেলবে প্রথম ম্যাচ। সেমি ফাইনালের প্রথম লেগ অনুষ্ঠিত হবে ২ ও ৩ মে। পরের লেগ ৯ ও ১০ মে।
সেমিফাইনালের লাইন আপ:রিয়াল মাদ্রিদ বনাম অ্যাটলেটিকো মাদ্রিদমোনাকো বনাম জুভেন্টাস
 
