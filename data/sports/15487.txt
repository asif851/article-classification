
লিওনেল মেসি এমনই খেলোয়াড়, ‘ধারেও কাটে ভারেও কাটে’! আর্জেন্টাইন ফরোয়ার্ড থাকা মানেই দল সব দিক থেকেই এগিয়ে যাওয়া। আর না থাকা মানে পিছিয়ে পড়া। এ কারণেই বোধ হয় টাকার অঙ্কেও আকাশি-নীলের দল পিছিয়ে পড়ল ব্রাজিল থেকে। 
২০১৮ বিশ্বকাপ বাছাই পর্ব দক্ষিণ আমেরিকার অঞ্চলের পর্দা উঠে গেল। ইকুয়েডরের বিপক্ষে আর্জেন্টিনা আর চিলির মুখোমুখি হলো ব্রাজিল। স্কোয়াডে থাকা সব খেলোয়াড়দের বর্তমান বাজার দাম হিসাবে করলে বাংলাদেশি মুদ্রায় ব্রাজিলের দাম হবে ৩ হাজার ৬২৭ কোটি টাকা। অন্যদিকে আর্জেন্টিনার দাম হবে ৩ হাজার ৪৩২ কোটি টাকা। সে হিসেবে লাতিন আমেরিকার সবচেয়ে বেশি দামি দল ব্রাজিলই। চোটের কারণে আর্জেন্টিনা দলে নেই মেসি। বার্সা ফরোয়ার্ডের বর্তমান বাজার মূল্য ১ হাজার ৪৫ কোটি টাকা। মেসি খেললে টাকার অঙ্কে ব্রাজিলকে টপকে বেশ এগিয়ে যেত আর্জেন্টিনা। অবশ্য নিষেধাজ্ঞার কারণে ব্রাজিল দলেও নেই নেইমার। তবে ব্রাজিল ফরোয়ার্ডের চেয়ে মেসির বাজার দর বেশি। মেসি-বিহীন আর্জেন্টিনার সবচেয়ে দামি খেলোয়াড় সার্জিও আগুয়েরো, ৫২১ কোটি ১৯ লাখ টাকা। এর পরই রয়েছেন অ্যাঙ্গেল ডি মারিয়া, ৪৩৫ কোটি ৬২ লাখ। অন্যদিকে নেইমার-বিহীন ব্রাজিলের সবচেয়ে দামি খেলোয়াড় চেলসির মিডফিল্ডার অস্কার, ৩৩১ কোটি ৩৮ লাখ টাকা। এরপরই ফরোয়ার্ড হাল্ক, ৩২২ কোটি ৫২ লাখ। ব্রাজিল-আর্জেন্টিনার পর লাতিন আমেরিকায় সবচেয়ে বেশি দামি দল কলম্বিয়া, ১ হাজার ৫৫৫ কোটি টাকা। দক্ষিণ আমেরিকায় সবচেয়ে কম দামি দল বলিভিয়া, মাত্র ৪৩ কোটি টাকা!
কোন দলের কত দাম


ব্রাজিল 
৪৬ কোটি ৫০ লাখ ডলার


আর্জেন্টিনা 
৪৪ কোটি ডলার


উরুগুয়ে 
১৫ কোটি ১০ লাখ ডলার


চিলি 
১১ কোটি ৯০ লাখ 


ইকুয়েডর 
৭ কোটি ৪০ লাখ ডলার


পেরু 
৫ কোটি ডলার


ভেনেজুয়েলা 
৪ কোটি ২০ লাখ ডলার


প্যারাগুয়ে 
৩ কোটি ৮০ লাখ ডলার


বলিভিয়া 
৫৬ লাখ ডলার



