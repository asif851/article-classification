
সবচেয়ে কম ম্যাচ খেলে এক শ গোলের রেকর্ড। ম্যান সিটির এই কৃতিত্বের জন্য সবচেয়ে বেশি প্রশংসা পাচ্ছেন কোচ ম্যানুয়েল পেলেগ্রিনি। আর তা দেখে দূর থেকে ঈর্ষায় জ্বলছেন সাবেক কোচ রবার্তো মানচিনি। এই প্রশংসাটা নাকি আসলে তাঁর পাওনা! কীভাবে? এক শ গোলের বেশির ভাগই করেছেন সেসব খেলোয়াড়, যাঁদের সিটিতে এনেছিলেন মানচিনি। তাঁর লাগানো গাছেরই ফল খাচ্ছেন পেলেগ্রিনি—এমন দাবিই করলেন মানচিনি। দাবিটা অবশ্য একেবারে ভিত্তিহীন নয়। এই মৌসুমে সিটির সর্বোচ্চ গোলদাতা নেগ্রেদো, আগুয়েরো, জেকো আর তোরে। এঁদের মধ্যে নেগ্রেদো ছাড়া বাকি সবাইকে তো সিটিতে নিয়ে গিয়েছিলেন মানচিনিই। ওয়েবসাইট।
 
