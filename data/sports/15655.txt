
জার্মানি জিতেছে এবারের বিশ্বকাপ শিরোপা। সেরা খেলোয়াড়ের পুরস্কার উঠেছে আর্জেন্টিনার অধিনায়ক লিওনেল মেসির হাতে। গোল্ডেন বুট জিতেছেন কলম্বিয়ার হামেস রদ্রিগেজ। কিন্তু সামাজিক গণমাধ্যমের লড়াইয়ে সবাইকেই পেছনে ফেলে দিয়েছেন ব্রাজিলিয়ান তারকা নেইমার। বিশ্বকাপ শেষে টুইটারে সবচেয়ে আলোচিত ফুটবলারদের তালিকায় নেইমারের নামটাই আছে সবার ওপরে।
শুরু থেকেই নেইমার ছিলেন ব্রাজিলের বিশ্বকাপ মিশনের অন্যতম প্রধান ভরসা। গ্রুপ পর্বে চারটি গোল করে নিজের সক্ষমতাও প্রমাণ করেছিলেন ২২ বছর বয়সী এই ফরোয়ার্ড। কিন্তু কলম্বিয়ার বিপক্ষে কোয়ার্টার ফাইনালে পিঠে গুরুতর আঘাত পেয়ে বাকি ম্যাচগুলোতে আর মাঠে নামতে পারেননি। ব্রাজিলের বিশ্বকাপ স্বপ্নও শেষ হয়েছিল সেমিফাইনালে জার্মানির বিপক্ষে ৭-১ গোলের বড় ব্যবধানে হেরে।টুইটারে নেইমারের পরেই সবচেয়ে বেশি আলোচিত হয়েছেন আর্জেন্টাইন তারকা মেসি। তৃতীয় স্থানে আছেন লুইস সুয়ারেজ। ইতালির বিপক্ষে গ্রুপ পর্বের ম্যাচে কুখ্যাত কামড় কাণ্ডটি ঘটিয়েই বেশি আলোচিত হয়েছেন এই উরুগুয়ের স্ট্রাইকার।এবারের বিশ্বকাপের সময় ফুটবলপ্রেমীরা দারুণ সরব ছিলেন সামাজিক গণমাধ্যমে। গত এক মাসে বিশ্বকাপ সংক্রান্ত টুইট করা হয়েছে ৬৭ কোটি ২০ লাখ বার। সবচেয়ে বেশি টুইট করা হয়েছে জার্মানি ও ব্রাজিলের সেমিফাইনাল ম্যাচে, সাড়ে তিন কোটি বার। জার্মানি-আর্জেন্টিনার ফাইনাল ম্যাচটির সময় টুইট করা হয়েছে তিন কোটি ২১ লাখ বার।
ফুটবল বিশ্বকাপ হাতের মুঠোয় এনে দেবে খুদে ব্লগ লেখার জনপ্রিয় ওয়েবসাইট টুইটার। এ উপলক্ষে বিশেষ একটি পাতা তৈরি করেছে টুইটার। বিশ্বকাপের সময় এতে প্রিয় দল, প্রিয় খেলোয়াড়কে অনুসরণ করতে পারবেন যেকোনো ব্যবহারকারী। এ জন্য বাংলাদেশে গ্রামীণফোনের সংযোগ থেকে #GoalGP লিখে ৯৫৯৪ নম্বরে এসএমএস পাঠালেই চলবে। বিশ্বকাপ চলাকালে টুইটারের ওই পাতায় যাওয়ার জন্য ইন্টারনেট ব্যবহারের কোনো খরচ বা ব্রাউজিং চার্জ লাগবে না। টুইটারের এই আয়োজনের সঙ্গে সহযোগী হিসেবে রয়েছে গ্রামীণফোন ও প্রথম আলো'
