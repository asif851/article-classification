
ব্রাজিল-আর্জেন্টিনার সাধারণ একটি ম্যাচেই যেখানে পরতে পরতে রোমাঞ্চ, সেখানে বিশ্বকাপের ফাইনাল যদি হয় এ দুই দলের মধ্যে, তাহলে কেমন হবে ভাবা যায়! ব্রাজিলিয়ান কিংবদন্তি জিকো অন্তত চান, ১৩ জুলাই মারাকানায় অনুষ্ঠেয় বিশ্বকাপের ফাইনালটা এ দুদলের মধ্যে হোক। যদি জিকোর কথা ফলেই যায়, তবে সে ম্যাচ আখ্যায়িত হবে ধ্রুপদি ফাইনাল হিসেবে।ব্রাজিলিয়ান কিংবদন্তি বলেছেন, ‘আমাদের সবচেয়ে বড় প্রতিপক্ষ আর্জেন্টিনা। তারা মূলত মেসির ওপর নির্ভরশীল। বর্তমান ফুটবলবিশ্বে এটি অনেক বড় নাম। টুর্নামেন্টে কোনো আন্ডারডগের বিপক্ষে চ্যালেঞ্জ নেওয়া প্রত্যাশা করি না। আমার মনে হয়, ব্রাজিল-আর্জেন্টিনার ফাইনালই হবে সবচেয়ে আদর্শ ফাইনাল।’৬৪ বছর পর ফের ঘরের মাঠে বিশ্বকাপ। ব্রাজিল সমর্থকদের চোখে এখন একটিই স্বপ্ন—ষষ্ঠবারের মতো বিশ্বকাপ জিতবে ‘সেলেসাওরা’। জিকো অবশ্য এ স্বপ্ন পূরণে স্কলারির ওপর পূর্ণ আস্থা রাখছেন। বলেছেন, ‘স্কলারি দারুণ কাজ করছে। দলটি দেশের জন্য আরেকটি শিরোপা এনে দেবে, এ ব্যাপারে আমি খুবই আত্মবিশ্বাসী ।’ ওয়েবসাইট
