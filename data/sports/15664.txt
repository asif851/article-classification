
আইপিএল নাকি সোপ অপেরা? নাকি ভারতীয় টিভি চ্যানেলের কোনো দিনই শেষ হবার নয় এমন কোনো ড্রামা সিরিজ! আইপিএল-নাটকে এবার আদালতের দৃশ্য। মহা মহা সব কেলেঙ্কারি ফাঁস হওয়ার পর ভারতীয় আদালত হস্তক্ষেপ করতে বাধ্য হয়েছেন। বিশেষ একটি কমিশনও গঠন করা হয়েছে। আর সেই কমিশনের রায় দেওয়া হলো আজ। তাতে ভাগ্য নির্ধারিত হলো অনেকের।সর্বশেষ খবর অনুযায়ী সবচেয়ে বড় দুঃসংবাদটি পেয়েছেন আইসিসি চেয়ারম্যান এন শ্রীনিবাসনের জামাতা গুরুনাথ মায়াপ্পন। আজীবনের জন্য নিষিদ্ধ করা হয়েছে তাঁকে। মায়াপ্পন আইপিএলের সবচেয়ে সফল দল চেন্নাই সুপার কিংসের অন্যতম কর্ণধার। ম্যাচ পাতানো কেলেঙ্কারিতে সবচেয়ে বেশিবার উচ্চারিত নাম অবশ্য রাজস্থান রয়্যালস। এই দলটির মালিক, বলিউড তারকা শিল্পা শেঠির স্বামী রাজ কুন্দ্রাকেও নিষিদ্ধ করা হয়েছে আজীবনের জন্য।রাজস্থান ও চেন্নাইয়ের ব্যাপারেও কমিশন কিছু সুপারিশ করেছে। নিষেধাজ্ঞা আসতে পারে এই দুই দলের ওপরই। আদালত তাঁর রায় পড়ে শোনাচ্ছেন। পূর্ণাঙ্গ রায়ের জন্য এখনো অপেক্ষা করা হচ্ছে।
আরও পড়ুন:
দুই বছর নিষিদ্ধ ধোনির চেন্নাইইন্ডিয়ান ‘প্যারোডি’ লিগ!
