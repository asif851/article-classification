
র‌্যাঙ্কিং মানেই ওঠা-নামা। কখনো সামনে এগিয়ে যাওয়া, কখনো পিছিয়ে পড়া। নিজে সফল বা ব্যর্থ হলে তো বটেই, অন্যের সাফল্য-ব্যর্থতারও বড় ভূমিকা র‌্যাঙ্কিংয়ের সাপলুডু খেলায়। সেই সাপলুডু খেলাই এবার পিছিয়ে দিল সাকিব আল হাসানকে। কাল প্রকাশিত সর্বশেষ আইসিসি ওয়ানডে র‌্যাঙ্কিংয়ে সাকিবকে সরিয়ে এক নম্বর অলরাউন্ডার হয়ে গেছেন শ্রীলঙ্কার তিলকরত্নে দিলশান। বিশ্বকাপে চার ম্যাচে ২২৯ রান ও ৩ উইকেট নিয়ে চার থেকে একে উঠেছেন লঙ্কান অলরাউন্ডার। ৩৯৯ পয়েন্ট নিয়ে দুইয়ে থাকা সাকিবের চেয়ে ১০ পয়েন্ট এগিয়ে দিলশান। সাকিবের আরেক প্রতিদ্বন্দ্বী লঙ্কান দলপতি অ্যাঞ্জেলো ম্যাথুস ৩৯৪ পয়েন্ট নিয়ে ধরে রেখেছেন তৃতীয় স্থানটা।ব্যাটিং-বোলিংয়ের শীর্ষস্থানে অবশ্য পরিবর্তন নেই। দক্ষিণ আফ্রিকার এবি ডি ভিলিয়ার্স ও পাকিস্তানের সাঈদ আজমল যথারীতি সবার ওপরে। বাংলাদেশ ও ইংল্যান্ডের বিপক্ষে টানা দুই সেঞ্চুরি করে ব্যাটিংয়ের দুইয়ে উঠে এসেছেন কুমার সাঙ্গাকারা। দুইয়ে লঙ্কান ব্যাটসম্যানের সঙ্গে আছে দক্ষিণ আফ্রিকার হাশিম আমলা।বিশ্বকাপ ইতিহাসের প্রথম ডাবল সেঞ্চুরিটা পাঁচ ধাপ এগিয়ে দিয়েছে ক্রিস গেইলকে। ক্যারিবিয়ান ব্যাটসম্যান অবশ্য পড়ে আছেন ৫২ নম্বরেই, যেখানে তাঁর সঙ্গী আফগানিস্তানের সামিউল্লাহ শেনোয়ারি। বাংলাদেশের ব্যাটসম্যানদের মধ্যে সবার ওপরে সাকিব ও মুশফিক। ৬০২ রেটিং পয়েন্ট নিয়ে যৌথভাবে ৩৪ নম্বরে এই দুজন।বোলিংয়ে বাংলাদেশের সেরা সাকিব আল হাসান ছয় থেকে নেমে এসেছেন সাতে। বিশ্বকাপের আগে ২১ নম্বরে থাকা মাশরাফি বিন মুর্তজা উঠেছেন বিশে। টুর্নামেন্টের সর্বোচ্চ উইকেটশিকারি বোলার টিম সাউদি ১০ ধাপ এগিয়ে উঠে এসেছেন ১২ নম্বরে। তথ্যসূত্র: আইসিসি বিজ্ঞপ্তি।অলরাউন্ডার র‌্যাঙ্কিংরেটিং১ (+৩) তিলকরত্নে দিলশান ৪০৯২ (-১) সাকিব আল হাসান ৩৯৯৩ (-) অ্যাঞ্জেলো ম্যাথুস ৩৯৪৪ (-২) মোহাম্মদ হাফিজ ৩৮৪৫ (-) শহীদ আফ্রিদি ৩২৮
আইসিসি র‌্যাঙ্কিদলগতরেটিং১ (-) অস্ট্রেলিয়া ১২০২ (-) ভারত ১১৬৩ (-) দ. আফ্রিকা ১১৩৪ (-) শ্রীলঙ্কা ১০৮৫ (+১) নিউজিল্যান্ড ১০৭৬ (-১) ইংল্যান্ড ১০২৭ (-) পাকিস্তান ৯৪৮ (-) ওয়েস্ট ইন্ডিজ ৯৩৯ (-) বাংলাদেশ ৭৫১০ (-) জিম্বাবুয়ে ৫২১১ (+১) আয়ারল্যান্ড ৪২১২ (-১) আফগানিস্তান ৪০ব্যাটসম্যানরেটিং১ (-) এবি ডি ভিলিয়ার্স ৮৯৮২ (+২) কুমার সাঙ্গাকারা ৮৪৯(-) হাশিম আমলা ৮৪৯৪ (-১) বিরাট কোহলি ৮৪৭৫ (-) তিলকরত্নে দিলশান ৭৯৮বোলাররেটিং১ (-) সাঈদ আজমল ৭৩৩২ (-) সুনীল নারাইন ৭১৯৩ (-) ডেল স্টেইন ৭০৮৪ (+৭) ইমরান তাহির ৭০৩৫ (+২) মিচেল স্টার্ক ৬৮৭* বন্ধনীতে অবস্থান পরিবর্তন
