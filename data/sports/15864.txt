
ছোটরা কাঁদতে শুরু করল, আমার চোখেও জল এসে গেল। আমার শেষ ৪০০ ফ্রিস্টাইল রিলে, সোনা জিততে পেরে দারুণ লাগছে।
মাইকেল ফেল্‌প্‌স
১৯তম অলিম্পিক সোনা জিতে আবেগাপ্লুত মার্কিন সাঁতারু
 
আমি তাদের কাছে এটা প্রমাণ করতে পেরেছি যে যুদ্ধের পর, একটা যুদ্ধবিধ্বস্ত দেশেও আপনি যদি কিছু চান সেটি পেতে পারেন। আপনি যদি অলিম্পিক চ্যাম্পিয়ন হতে চান, হতে পারেন
মালিন্দা কেলমেন্দি
কসোভোকে জুডো থেকে প্রথম অলিম্পিক সোনা জিতিয়ে
 
আমার কাছে পুরো ব্যাপারটাই অবাস্তব মনে হচ্ছে। আমি হয়তো আজ রাতে ঘুমোতেই পারব না।
অ্যাডাম পিটি
১০০ মি. ব্রেস্টস্ট্রোকে বিশ্ব রেকর্ড গড়ে ২৮ বছর পর অলিম্পিক চ্যাম্পিয়ন হওয়া প্রথম ব্রিটিশ পুরুষ সাঁতারু
 
তিনি সব সময়ই আমার অনুপ্রেরণা হয়ে থাকবেন, কিন্তু আমি দুঃখিত, সোনা জিতে তাঁকে সম্মান জানাতে পারলাম না।
ওম ইউন-চোল
৫৬ কেজি ওজনশ্রেণিতে সোনাটি ধরে রাখতে ব্যর্থ উত্তর কোরীয় ভারোত্তোলক দেশটির প্রয়াত নেতা কিম জং ইলের কাছে ক্ষমাপ্রার্থী
