
সিরিজের প্রথম ম্যাচে ১৪১ রানের বড় ব্যবধানে হারল ভারত। জিততে হলে করতে হতো ৩৫৯ রান, কাল জোহানেসবার্গে ৪১ ওভারে ২১৭ রানেই অলআউট ধোনির দল। স্টেইন ও ম্যাকলারেন নিয়েছেন ৩টি করে উইকেট। বলার মতো রান করেছেন অধিনায়ক ধোনিই (৬৫)। এর আগে দক্ষিণ আফ্রিকার ৩৫৮ রানের ইনিংসে আমলা ও ডি ককের উদ্বোধনী জুটিতেই আসে ১৫২। আমলা ৬৫ রানে ফিরলেও ১২১ বলে ১৩৫ করে ফিরেছেন ম্যান অব দ্য ম্যাচ ডি কক, যাতে ছিল ১৮টি চার ও ৩টি ছয়। এরপর তাণ্ডব চালিয়েছেন ডি ভিলিয়ার্স (৪৭ বলে ৭৭) ও ডুমিনিও (২৯ বলে ৫৯*)। দুজনের ঝড়ে শেষ ১০ ওভারে আসে ১৩৫ রান। ওয়েবসাইট।
