
দুটি ক্লে কোর্টের টুর্নামেন্টে অঘটনের শিকার হয়েছেন রাফায়েল নাদাল এবং মারিয়া শারাপোভা। পরশু বার্সেলোনা ওপেনের তৃতীয় রাউন্ডে দ্বিতীয় বাছাই স্পেনের নাদাল ৬-৪, ৭-৬ (৮/৬) গেমে হেরে গেছেন ইতালির ফ্যাবিও ফনিনির কাছে। পরশুই স্টুর্টগার্ট ডব্লটিএ টুর্নামেন্টের দ্বিতীয় রাউন্ডে টানা তিনবারের চ্যাম্পিয়ন, শীর্ষ বাছাই শারাপোভাকে ২-৬, ৭-৫, ৬-১ গেমে হারিয়েছেন জার্মানির অ্যাঞ্জেলিক কেরবার। যুক্তরাষ্ট্রের অবাছাই মেডিসন ব্রেঙ্গলের কাছে হেরেছেন তৃতীয় বাছাই পেত্রা কেভিতোভাও। এএফপি।
