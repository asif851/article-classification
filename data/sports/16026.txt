
পাকিস্তানের বিপক্ষে বিশ্ব একাদশের হয়ে কাল প্রথম টি-টোয়েন্টিতে তামিম ইকবাল করেছিলেন ১৮ রান। আজ ইমাদ ওয়াসিমের করা তৃতীয় ওভারে ১৬ রান তুলে দুর্দান্ত কিছুর ইঙ্গিতই দিয়েছিলেন বাংলাদেশ ওপেনার। কিন্তু বেশি দূর এগোতে পারলেন না। সোহেল খানের বলে শোয়েব মালিকের অসাধারণ এক ক্যাচ হওয়ার আগে তামিম করেছেন ১৯ বলে ২৩ রান। হাশিম আমলার সঙ্গে তাঁর ওপেনিং জুটিটা ভেঙেছে ৪৭ রানে।
তামিম ফিরলেও বিশ্ব একাদশকে এগিয়ে নিচ্ছেন হাশিম আমলা। প্রতিবেদন লেখা পর্যন্ত প্রোটিয়া ওপেনার অপরাজিত ৫৫ রানে। পাকিস্তানের দেওয়া ১৭৫ রান তাড়া করতে নামা বিশ্ব একাদশের ৩০ বলে দরকার ৬২ রান। সিরিজ বাঁচাতে ম্যাচটা জিততেই হবে বিশ্ব একাদশকে।
