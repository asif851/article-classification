
মাত্র তিন দিন আগে এসি মিলানকে হারিয়ে ইতালিয়ান কাপের সেমিফাইনালে উঠেছে মাসিমিলিয়ানো অ্যালেগ্রির দল। কাল জয় পেয়েছে লিগেও, সাসসুয়োলোকে হারিয়েছে ২-০ গোলে। টানা ষষ্ঠ লিগ শিরোপার পথে দৌড়াতে থাকা জুভরা এই জয়ে এগিয়েও গেছে অনেকটা। ২১ ম্যাচে ৫১ পয়েন্ট নিয়ে আছে তালিকার শীর্ষে। ম্যাচের ২৫ মিনিটের মধ্যেই গোল দুটি পেয়ে যায় জুভেন্টাস। প্রথমটি গঞ্জালো হিগুয়েইনের, সর্বশেষ ছয় ম্যাচে আর্জেন্টাইন স্ট্রাইকারের এটি ৮ম গোল। অন্য গোলটি জার্মান মিডফিল্ডার সামি খেদিরার। ইয়াহু।
