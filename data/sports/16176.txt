
বিশ্বকাপে ডাচ তারকা আরিয়েন রোবেনের এক ডাইভেই মন ভেঙেছে হাজারো ম্যাক্সিকানের। ঘুম ভাঙার পর একবার করে গালমন্দ করতেও হয়তো ভুল করেন না অনেকে। মেক্সিকানদের এসব অভিশাপ এত দিন নীরবে-নিভৃতে চললেও ইদানীং সরাসরিই মনের ক্ষোভ ঝেড়ে দিচ্ছেন কেউ কেউ। তবে রোবেনের জন্য রবিন ফন পার্সিকে যদি ‘প্রতারক’ শব্দটি শুনতে হয় তাহলে? ঘটনা আসলে তেমন কিছু নয়; সেদিন হোটেলের বাইরে হাঁটতে বের হওয়া ফন পার্সিকে দেখে ‘প্রতারক’ বলে চেঁচিয়ে ওঠে এক মেক্সিকান সমর্থক। রবিনকে রোবেন ভেবে গুলিয়ে ফেলেছেন, নাকি মাত্রাতিরিক্ত ক্ষোভের বহিঃপ্রকাশ এটি! ইয়াহু স্পোর্টস।
