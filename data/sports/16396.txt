
এসএ গেমসের তৃতীয় দিনে প্রথম সোনার পদক জিতল বাংলাদেশ। ভারোত্তোলনেই এল বাংলাদেশের প্রথম সোনা। গুয়াহাটির ভোজেশ্বরী ফুগনোনি ইনডোর স্টেডিয়ামে ৬৩ কেজি ওজন শ্রেণিতে দেশকে এই সাফল্য এনে দিলেন মাবিয়া আক্তার সীমান্ত। গতকাল রিনা আক্তারের হাত দিয়ে কুস্তি থেকে প্রথম রুপার পদক জিতেছে বাংলাদেশ। আজ ভারোত্তোলন থেকেই বাংলাদেশকে দ্বিতীয় রুপা এনে দেন ফুলপতি চাকমা। ফুলপতির রুপা এসেছে ৫৮ কেজি ওজন শ্রেণিতে।ভারোত্তোলনে কাল দুর্ভাগ্যক্রমে রুপা হাতছাড়া হয়েছে মোল্লা সাবিরার।এসএ গেমসে এ ছাড়া এখনো পর্যন্ত ভারোত্তোলনে ও সাঁতারে আর পাঁচটি ব্রোঞ্জ জিতেছে বাংলাদেশ।
