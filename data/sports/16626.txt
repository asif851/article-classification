
ব্রাজিল কিংবদন্তি রোনালদো বরাবরই লিওনেল মেসির ভক্ত। নিজের এই মুগ্ধতার কথা কখনো আড়াল করেননি। মেসি বনাম ক্রিস্টিয়ানো রোনালদো সেরা প্রশ্নে সব সময়ই মেসিকেই নিজের ভোটটা দিয়েছেন। নিজের মিতাকে এবার স্বপ্নের একাদশেও জায়গা দিলেন না রোনালদো।নিজের এই স্বপ্নের একাদশে রোনালদো চারজন ব্রাজিলিয়ানকে নিয়েছেন। ডিফেন্সে কাফু ও রবার্তো কার্লোস। আক্রমণে তিনি নিজে। সঙ্গী হিসেবে নিয়েছেন পেলেকে। আর্জেন্টিনার দুজন আছেন। মেসি ও ম্যারাডোনা। মেসিকে তিনি ফরোয়ার্ডে না রেখে রেখেছেন মিডফিল্ডে। ৪-৪-২ ফরম্যাটে এই দল বেছে নিয়েছেন জন্য ফরোয়ার্ডে পেলেকে রাখলে একজনকেই নিতে হতো। সেখানে তিনি রোনালদোকে রাখেননি, রেখেছেন নিজেকে।মিডফিল্ডে ম্যারাডোনা-মেসির পাশাপাশি আছেন জিনেদিন জিদান ও আন্দ্রেয়া পিরলো। ইতালির আরও দুজন আছেন রোনালদোর স্বপ্নের একাদশে। ডিফেন্সে দুই ব্রাজিলিয়ানের পাশাপাশি আছেন পাওলো মালদিনি ও ফ্যাবিও ক্যানাভারো।ব্রাজিলের চারজন, ইতালির চারজন, আর্জেন্টিনার দুজন ও ফ্রান্সের একজন নিয়েই রোনালদোর ড্রিম টিম। এফএ টিভির জন্য এই স্বপ্নের দল বেছে নিয়েছেন তিনি। বলেছেন, ‘জানি অনেককেই নিতে পারিনি। অনেক খেলোয়াড়ই বাদ গেল। কিন্তু হ্যাঁ, এটাই আমার সেরা একাদশ।’গোলরক্ষক: জিয়ানলুইজি বুফনডিফেন্ডার: পাওলো মালদিনি, ফ্যাবিও ক্যানাভারো, কাফু ও রবার্তো কার্লোসমিডফিল্ডার: জিনেদিন জিদান, ডিয়েগো ম্যারোডোনা, লিওনেল মেসি, আন্দ্রেয়া পিরলোস্ট্রাইকার: পেলে ও রোনালদো (ব্রাজিল)।
