
বিশ্বকাপ ফুটবল শেষে আবারও ক্রিকেট উন্মাদনায় ফেরার সময় হয়ে এল। আগস্ট-সেপ্টেম্বরে ওয়েস্ট ইন্ডিজ সফর শেষে দেশে ফিরেই বাংলাদেশ দলকে খেলতে হবে জিম্বাবুয়ের বিপক্ষে। অক্টোবরে তিন টেস্ট ও পাঁচ ওয়ানডে খেলতে বাংলাদেশে আসবে জিম্বাবুয়ে।প্রথম দুটি টেস্ট অনুষ্ঠিত হবে চট্টগ্রামে, অপরটি মিরপুরে। প্রথম টেস্ট শুরু হবে ২৬ অক্টোবর, দ্বিতীয় টেস্ট ৩ নভেম্বর, তৃতীয় টেস্ট ১১ নভেম্বর। এরপর ১৯, ২১ ও ২৩ নভেম্বর মিরপুরে প্রথম তিনটি ওয়ানডে খেলার পর ২৬ ও ২৮ নভেম্বর বাকি দুটি ম্যাচ হবে চট্টগ্রামে। নিষেধাজ্ঞার কারণে দেশসেরা অলরাউন্ডার সাকিব আল হাসান থাকবেন না ঘরের মাঠে অনুষ্ঠেয় এ সিরিজেও। বিশ্বকাপের আগে প্রস্তুতির জন্য এ সিরিজটি খুবই গুরুত্বপূর্ণ।
