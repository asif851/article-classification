
লিওনেল মেসি কি কোনো খুদে ভক্তের সঙ্গে সেলফি তুলছেন? ভক্ত তো বটেই, তবে শিশুটি মেসির খুব কাছেরও। ছয় বছরের অগাস্টিন আসলে মেসির বড় ভাই রদ্রিগোর ছেলে। একটা সময় বার্সেলোনার জার্সি তো তাঁর গায়ে উঠতেই পারে। অগাস্টিন অবশ্য গত সপ্তাহেই বার্সার হয়ে অনুশীলন করেছে। যদিও আনুষ্ঠানিকভাবে নাম সে লেখায়নি, এখন খেলে কাতালান ক্লাব এসকোলায়। যেটিতে ছয় থেকে ১১ বছর বয়সী শিশুরাই খেলে। এখান থেকে দুজন বার্সার মূল দলেও নাম লিখিয়েছে। মারতি রিভেরোলা চ্যাম্পিয়নস লিগের একটা ম্যাচে বদলি হিসেবে খেলার পর অবশ্য যোগ দেন বোলোনিয়ায়। তবে ১৯ বছর বয়সী সার্জি স্যাম্পারের কদিন আগে চ্যাম্পিয়নস লিগে অভিষেক হয়েছে অ্যাপোয়েলের বিপক্ষে। অগাস্টিন কি দুজনের পথে হাঁটতে পারবে? মেইল অনলাইন।
