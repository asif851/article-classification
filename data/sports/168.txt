
এই কারিকুরি প্রায়ই করেন নেইমার। প্রতিপক্ষের ডিফেন্ডার যখন বিরাট দেয়াল হয়ে দাঁড়ায়, তখন ছিদ্র খুঁজে বের করতে হয়। দুই পায়ের মাঝে বলটা কৌশলে পার করে দেন। ফুটবলীয় ভাষায় যাকে বলে ‘নাটমেগ’ করা। ওদিকে হাভিয়ের মাচেরানোর অভিজ্ঞতা উল্টো। প্রতিপক্ষের ফরোয়ার্ডের নাটমেগ প্রতিহত করতে সতর্ক থাকতে হয়। একবার ভাবুন তো, সেই মাচেরানোর নাটমেগে পরাস্ত হয়েছেন নেইমার! হয়েছেও তা-ই। অবশ্য ম্যাচে নয়। ক্লাবের জার্সিতে সেটা সম্ভবও নয়। বার্সেলোনার অনুশীলনে নেইমার বল কাড়তে গিয়েছিলেন মাচেরানোর কাছে। অমনি আর্জেন্টিনা তারকা করে বসলেন সূক্ষ্ম এক নাটমেগ! নেইমারের ‘ব্যর্থতায়’ মাচেরানোর অভিব্যক্তি বলছে, ‘নাটমেগড’ ব্যর্থ হলে কেমন লজ্জা লাগে বোঝো!’ ইউটিউব।
