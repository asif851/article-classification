
আনুষ্ঠানিকভাবে বাংলাদেশ ক্রিকেট বোর্ডের (বিসিবি) ফেসবুক পেজকে স্বীকৃতি দিয়েছে সামাজিক যোগাযোগের জনপ্রিয় ওয়েবসাইট ফেসবুক। বিসিবির অফিশিয়াল ফেসবুক পেজটি (www.facebook.com/bcbtigercricket) আজ বুধবার এ স্বীকৃতি পায়।সাধারণত ফেসবুক বিভিন্ন দেশের তারকা, সাংবাদিক, সরকারি অফিশিয়ালস, জনপ্রিয় ব্রান্ড এবং ব্যবসার পেজকে অফিশিয়াল হিসেবে স্বীকৃতি দিয়ে থাকে। এ স্বীকৃতি প্রমাণ করে এটি অফিশিয়াল ফেসবুক পেজ। স্বীকৃতি দেয়া ফেসবুক পেজের পাশে নীল রংয়ের টিক চিহ্ন দেয়া হয়, যা প্রমাণ করে এই পেজটি ফেসবুক কর্তৃপক্ষ কর্তৃক স্বীকৃত।ফেসবুকের পাশাপাশি বাংলাদেশ ক্রিকেটের নানা খবর পাওয়া যাচ্ছে বিসিবির অফিশিয়াল টুইটার ঠিকানায় (www.twitter.com/BanCricket)। এ ছাড়া বিসিবির ওয়েবসাইটেও (www.tigercricket.com.bd) বর্তমানে চলতে থাকা টি-টোয়েন্টি বিশ্বকাপের নানা খবর এবং বাংলাদেশ ক্রিকেট দলের নানা খবরও পাওয়া যাচ্ছে।
