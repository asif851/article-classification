
সত্তরের দশকের ফুটবলার ও ক্রীড়া সংগঠক সালাউদ্দিন কালা আর নেই৷ হৃদ্রোগে আক্রান্ত হয়ে পরশু রাতে না-ফেরার দেশে চলে গেছেন তিনি৷১৯৬৬ সালে গোলরক্ষক হিসেবে ক্যারিয়ার শুরু করলেও পরে খেলেছেন ফরোয়ার্ড হিসেবে৷ রহমতগঞ্জের হয়ে খেলেছেন তৃতীয় ও দ্বিতীয় বিভাগে৷ সত্তরের দশকে খেলেছেন আবাহনী, সাধারণ বীমায়৷ ১৯৭৫ সালে খেলেছেন জাতীয় অনূর্ধ্ব-১৯ দলে৷ খেলোয়াড়ি জীবনের পর নেমেছিলেন ফুটবল সংগঠকের ভূমিকায়৷ দীর্ঘদিন রহমতগঞ্জ মুসলিম ফ্রেন্ডস সোসাইটির ফুটবল সম্পাদকের দায়িত্ব পালন করেছেন৷ লালবাগ শািহ মসজিদে জানাজা শেষে কালই আজিমপুর কবরস্থানে তাঁর দাফন সম্পন্ন হয়েছে৷ ৫৯ বছর বয়সী সাবেক ফুটবলারের মৃত্যুতে শোক জানিয়েছে বাংলাদেশ ফুটবল ফেডারেশন, সোনালী অতীত ক্লাব, বাংলাদেশ ক্রীড়া লেখক সমিতি, বাংলাদেশ স্পোর্টস জার্নালিস্ট অ্যাসোসিয়েশন (বিএসজেএ)৷মাহমুদুল হাসানের মৃত্যু: সোনালী অতীত ক্লাবের প্রতিষ্ঠাতা সদস্য, জাতীয় ক্রীড়া পুরস্কারপ্রাপ্ত ফুটবলার ব্রিগেডিয়ার জেনারেল (অব.) কাজী মাহমুদুল হাসান আর নেই৷ পরশু রাতে ৬৯ বছর বয়সে মারা যান সাবেক এই ফুটবলার৷ তিনি ১৯৬৬ সালে খেলেছেন ভিক্টোরিয়া ক্লাবে৷ এ ছাড়া ১৯৬৯ সালে পাকিস্তান জাতীয় দলেও খেলেছেন তিনি৷
