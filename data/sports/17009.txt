
অনূর্ধ্ব-১৯ এশিয়ান ভলিবলে বাংলাদেশের শুরুটা ভালো হলো না। মিয়ানমারে অনুষ্ঠানরত প্রতিযোগিতায় কাল বাংলাদেশের যুবারা সরাসরি ৩-০ সেটে হেরেছে দক্ষিণ কোরিয়ার কাছে। আগামীকাল ‘বি’ গ্রুপের শেষ ম্যাচে বাংলাদেশ খেলবে ইরানের সঙ্গে।
দিনের অন্য ম্যাচে স্বাগতিক মিয়ানমার হংকংকে এবং থাইল্যান্ড হারিয়েছে শ্রীলঙ্কাকে। দুটি ম্যাচই নিষ্পত্তি হয়েছে ৩-০ সেটে। ১১টি দেশ চার গ্রুপে ভাগ হয়ে খেলছে এবারের এশিয়ান যুব ভলিবলে। ‘এ’ গ্রুপে অস্ট্রেলিয়া, হংকং ও স্বাগতিক মিয়ানমার। ‘সি’ গ্রুপে থাইল্যান্ড, জাপান, শ্রীলঙ্কা এবং ‘ডি’ গ্রুপে চীন ও চীনা তাইপে। এই গ্রুপে খেলার কথা থাকলেও শেষ পর্যন্ত নাম প্রত্যাহার করে নিয়েছে কাজাখস্তান।
