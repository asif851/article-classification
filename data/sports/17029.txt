

কদিন পর ঘরের মাঠে অস্ট্রেলিয়া সিরিজ। টেস্ট জিততে হলে বাংলাদেশকে নিতে হবে প্রতিপক্ষের ২০ উইকেট। প্রতিপক্ষকে দুবার অলআউট করে টেস্ট ম্যাচ নিজেদের করে নেওয়ার সামর্থ্য যে বাংলাদেশের আছে, সেটি দেখা গেছে গত অক্টোবরে ইংল্যান্ড কিংবা এ বছর মার্চে শ্রীলঙ্কার বিপক্ষে। এবার অস্ট্রেলিয়াকে অলআউট করতে পেসার, নাকি স্পিনার, কারা রাখবেন অগ্রণী ভূমিকা, জানতে অপেক্ষা করুন। তবে পরিসংখ্যান এগিয়ে রাখছে স্পিনারদেরই। টেস্টে বাংলাদেশের বোলারদের ব্যর্থতার গল্পই বেশি।
অধিকাংশ ব্যাটসম্যান দুবার ব্যাটিংয়ের সুযোগ পেলেও বেশির ভাগ সময় বোলাররা বোলিংয়ের সুযোগ পেয়েছেন এক ইনিংসে। পরিসংখ্যান তাই খুব একটা হাসি ফোটাবে না বোলারদের মুখে। এখন পর্যন্ত খেলা ১০০ টেস্টের ৭০ ইনিংসে প্রতিপক্ষকে অলআউট করতে পেরেছেন বাংলাদেশের বোলাররা। বাংলাদেশ টেস্ট জিতেছে ৯টিতে। ড্র ১৫টিতে। বাকি ৭৬টিতে হার। বাংলাদেশের বোলাররা উইকেট নিয়েছেন ১০৬২টি। গড় ৪৯.২৩, ইকোনমি ৩.৪০। ৫ উইকেট পেয়েছেন ৪৫ বার। ১০ উইকেট পাওয়ার গৌরব তিনবার। সাফল্যের পাল্লাটা স্পিনারদের দিকেই হেলে।
মোট উইকেটের ৬০ শতাংশ পেয়েছেন স্পিনাররা, ৪০ শতাংশ পেসাররা। যে ৪৫ বার ৫ উইকেটে পেয়েছেন বাংলাদেশের বোলাররা, ৩৭টিই স্পিনারদের অধিকারে। দেশের মাঠে বেশি সাফল্য পেয়েছেন বোলাররা। পেয়েছেন ৬১০ উইকেট, যেটি মোট উইকেটের ৫৭ শতাংশ। পেসারদের মধ্যে ৩৬ টেস্টে ৭৮ উইকেট নিয়ে সবার ওপরে মাশরাফি বিন মুর্তজা। যদিও তিনি ক্রিকেটের বড় দৈর্ঘ্য থেকে দূরে আছেন অনেক দিন ধরেই। স্পিনারদের মধ্যে ৪৯ টেস্টে ১৭৬ উইকেট নিয়ে শীর্ষে আছেন সাকিব আল হাসান। বাংলাদেশের বোলারদের মধ্যে টেস্টে সর্বোচ্চ উইকেট তাঁরই।
 



 
উইকেট
গড়
৫ উইকেট
১০ উইকেট


পেসার
৪২৯
৫৬.৯৫
৮
নেই


স্পিনার
৬৩৩
৪৩.৮৭
৩৭
৩



 
চার ইনিংসে বাংলাদেশের বোলিংচার ইনিংসের দ্বিতীয়টিতে সবচেয়ে বেশি সাফল্য পেয়েছেন বাংলাদেশের বোলাররা। ১০৬২ উইকেটের ৪৫১টি তাঁরা পেয়েছেন প্রতিপক্ষের প্রথম ইনিংসে, মোট উইকেটের যেটি ৪২ শতাংশ। সবচেয়ে কম উইকেট এসেছে চতুর্থ ইনিংসে—১১৪টি, মোট উইকেটের ১০ শতাংশ। বাংলাদেশের বোলাররা যে প্রতিপক্ষের দ্বিতীয় ইনিংসে কম বোলিংয়ের সুযোগ পান বা যতটুকু পান, তাতে খুব একটা ভালো কিছুর সুযোগ থাকে না, পরিসংখ্যান তো সেটিই বলছে।
চার ইনিংসে পেসাররা



ইনিংস
উইকেট
গড়
৫ উইকেট 
১০ উইকেট


প্রথম
১৩৯
৫৫.২৬
৩
নেই


দ্বিতীয়
২০৭
৫৯.৪৮
৪
নেই


তৃতীয়
৪৪
৫৬.৪০
১
নেই


চতুর্থ
৩৯
৫০.১৭
নেই
নেই



 
চার ইনিংসের বোলিং বিশ্লেষণে যথারীতি স্পিনাররাই বেশি সফল। তাঁদের সবচেয়ে বেশি সাফল্য এসেছে প্রতিপক্ষের প্রথম ইনিংসে। চার ইনিংসে স্পিনাররা



ইনিংস
উইকেট
গড়
৫ উইকেট 
১০ উইকেট


প্রথম
২০৩
৪৬.৮০
১১
নেই 


দ্বিতীয়
২৪৪
৪৬.৯১
১৬
২


তৃতীয়
১১১
৩৮.৭২
৬
১


চতুর্থ
৭৫
৩৩.৬৬
৪
২




গত চার বছরে টেস্টে বাংলাদেশের বোলিং 
টেস্টে বাংলাদেশের বোলিং সাফল্য যে অনেকটাই স্পিননির্ভর, সেটি গত চার বছরের পরিসংখ্যান দেখলে আরও স্পষ্ট হবে। এই সময়ে বাংলাদেশের বোলাররা উইকেট পেয়েছেন ২৭৩টি। এর মধ্যে স্পিনারদের ২১১ আর পেসাররা পেয়েছেন ৬২ উইকেট। ৭৭ শতাংশ উইকেটই এনে দিয়েছেন স্পিনাররা। এই সময়ের শীর্ষ তিন বোলারের তিনজনই স্পিনার। ১৯ টেস্টে ৭০ উইকেট নিয়ে সবার ওপরে আছেন সাকিব আল হাসান। ১৩ টেস্টে ৪৮ উইকেট নিয়ে তাঁর পরেই আছেন তাইজুল ইসলাম। আর সাত ৭ টেস্টে ৩৫ উইকেট নিয়ে মিরাজ তিনে। শীর্ষ পাঁচে থাকা একমাত্র পেসার মোস্তাফিজুর রহমান নিয়েছেন ৪ ম্যাচে ১২ উইকেট।
 




 


উইকেট


শতাংশ


গড়


৫ উইকেট


১০ উইকেট




পেসার


৬২


২৩


৫৯.৫৯


নেই


নেই




 স্পিনার


২১১


৭৭


৩৭.৮৪


১৪


২




