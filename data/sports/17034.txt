
জাতীয় দলে জায়গা পেয়েছেন সেই পাকিস্তান সিরিজেই। কিন্তু এখনো পর্যন্ত খেলার সুযোগ হয়নি একটি ম্যাচেও। আজ দক্ষিণ আফ্রিকার বিপক্ষে সিরিজের দ্বিতীয় টি-টোয়েন্টি ম্যাচে অভিষেক হচ্ছে রনি তালুকদারের। প্রথম ম্যাচে বল হাতে ব্যর্থ সোহাগ গাজির জায়গায় খেলবেন সাম্প্রতিককালে দেশের ঘরোয়া ক্রিকেটের অন্যতম সেরা এই পারফরমার।এদিকে, দ্বিতীয় টি-টোয়েন্টি ম্যাচেও টসে হেরে ফিল্ডিং করবে বাংলাদেশ। টসে দুর্ভাগা বাংলাদেশ মাঠের লড়াইয়ে আজ নিজেদের ভাগ্য পরিবর্তন করতে পারবে কিনা, সেই প্রশ্ন অবশ্য সময়ের হাতেই তোলা।বাংলাদেশের পাশাপাশি দক্ষিণ আফ্রিকা দলেও আজ একটি পরিবর্তন এসেছে। পেসার কাগিসো রাবাদার জায়গায় আজ খেলবেন লেগ স্পিনার এডি লেই।আজকের বাংলাদেশ দল: তামিম ইকবাল, সৌম্য সরকার, মুশফিকুর রহিম, সাকিব আল হাসান, লিটন দাস, নাসির হোসেন, সাব্বির রহমান, রনি তালুকদার, আরাফাত সানি, মুস্তাফিজুর রহমান, মাশরাফি বিন মুর্তজা
