
স্পেশাল অলিম্পিকস ওয়ার্ল্ড গেমসে সোনার পদক জিতে চলেছেন বাংলাদেশের অ্যাথলেটরা। যুক্তরাষ্ট্রের লস অ্যাঞ্জেলসে অনুষ্ঠানরত প্রতিযোগিতায় কাল ব্যাডমিন্টনে আবদুল কাদের স্মরণ ও রেজওয়ানুল হক, টেবিল টেনিসের একক ইভেন্টে সাদিয়া আক্তার উর্মি এবং বোচির একক ইভেন্টে সোনা জিতেছেন জাকিয়া সুলতানা। সব মিলিয়ে এ পর্যন্ত আটটি সোনা পেয়েছে বাংলাদেশ। কাল সোনার পদকের পাশাপাশি অ্যাথলেটিকসের ১০০ মিটারে রুপা জিতেছেন স্বর্ণালী ইয়াসমিন সুইটি এবং ব্রোঞ্জ জিতেছেন বিবি ফাতেমা। আইসল্যান্ডকে ২-১ গোলে হারিয়ে ফুটবলের ফাইনালে উঠেছে বাংলাদেশ।
