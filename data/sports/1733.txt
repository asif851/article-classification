
ডর্টমুন্ডের সোনালি সময়ের শুরুটা তাঁর হাত ধরেই। বুন্দেসলিগা জিতিয়েছেন, চ্যাম্পিয়নস লিগের ফাইনালেও নিয়ে গেছেন। কাল শেষ হয়ে গেল বুন্দেসলিগায় ইয়ুর্গেন ক্লপের ডর্টমুন্ড-অধ্যায়। ক্লাব ছাড়ার ঘোষণা আগেই দিয়েছিলেন। কাল ভেরডার ব্রেমেনকে ৩-২ গোলে হারিয়ে বিদায়ী কোচকে দারুণ একটা উপহারই দিয়েছেন রয়েসরা। ক্লপের সামনে অবশ্য শিরোপা জিতে ক্লাব ছাড়ার সুযোগ। ৩০ মে জার্মান কাপের ফাইনালে যে ভলফ্সবুর্গের মুখোমুখি ডর্টমুন্ড! এএফপি।
