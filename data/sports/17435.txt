
রাশিয়ার ইউকুশিয়া সাখা রিপাবলিকে অনুষ্ঠানরত ষষ্ঠ চিলড্রেন অব এশিয়া ইন্টারন্যাশনাল স্পোর্টস গেমসে সোনা জিতেছে বাংলাদেশ। প্রতিযোগিতার আর্চারির রিকার্ভ বোয়ের মিশ্র দ্বৈতে আজ মোহাম্মদ হাকিম আহমেদ ও রাদিয়া আক্তার শাপলা স্বাগতিক ইউকুশিয়া সাখা রিপাবলিক দলকে ৫ -১ পয়েন্টে হারিয়ে দেশকে সোনা এনে দেন। বাংলাদেশ অলিম্পিক অ্যাসোসিয়েশনের এক প্রেস বিজ্ঞপ্তিতে এ কথা জানানো হয়েছে। ৬ জুলাই শুরু হওয়া এই প্রতিযোগিতায় আর্চারি ছাড়াও দাবা ও শ্যুটিংয়ে অংশ নিচ্ছে বাংলাদেশ।
