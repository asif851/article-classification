
‘তুমি আর নেই সে তুমি...’—ড্যানিয়েলা অসপিনাকে দেখে হয়তো অনেকেই কথাটা অস্ফুটে বলে ফেলেছেন। রিয়াল মাদ্রিদ মিডফিল্ডার হামেস রদ্রিগেজের স্ত্রীকে তো চেনাই যাচ্ছে না। নাকমুখের গড়ন যেন অনেকটাই বদলে গেছে, বেশভূষাও বদলে ফেলেছেন। আগের চেয়ে যেন অনেকটা শুকিয়েও গেছেন। কদিন আগেই টুইটারে দেওয়া নতুন ছবিতে দেখা গেল এই আমূল পরিবর্তন। কিন্তু এমন জাদুমন্ত্রের মতো বদলে যাওয়ার রহস্য কী? তাহলে কি কসমেটিক সার্জারি করিয়েছেন? অনেকেই অন্য একটা যোগসূত্র খুঁজে পেয়েছেন। কলম্বিয়ার হয়ে বিশ্বকাপ কাঁপানো রদ্রিগেজকে যখন রিয়ালে পরিচয় করিয়ে দেওয়া হয়, সঙ্গে ছিলেন তাঁর স্ত্রী অসপিনাও। সে সময় রিয়াল সমর্থকেরা তাঁকে ‘কুৎসিত’, ‘অচল’ এসব বলে গালাগালি করেছিল। অসপিনা অবশ্য দাবি করেছিলেন, ওসব নিয়ে ভাবার সময় নেই। এখন কিন্তু দুইয়ে দুইয়ে চার মেলানোই যায়! মেট্রোডটকম।
