
দারুণ এক রেকর্ড! ভারতে কর্ণাটক রাজ্য ক্রিকেট সংস্থার একটি টি-টোয়েন্টি ম্যাচে এক বোলার ৬ উইকেটে পেয়েছেন কোনো রান না দিয়েই।বেঙ্গালুরুতে অনুষ্ঠিত এই টি-টোয়েন্টি ম্যাচে মারকারা ইয়ুথ ক্রিকেট ক্লাবের বিপক্ষে ইয়ং পাইওনিয়ার ক্রিকেট ক্লাব এই বোলিংয়ের কল্যাণেই জিতেছে ১০৭ রানে। সরফরাজ আশরাফ নামের এই বোলার তাঁর বাঁ হাতি স্পিনে বিনা রানে ৬ উইকেট তুলে নিয়ে বিখ্যাত হয়ে গেছেন রাতারাতি।শূন্য রানে ৬ উইকেট— এই কীর্তিতে গৌণ হয়ে গেছে সরফরাজের হ্যাটট্রিকটি। তিনি নিজের প্রথম ৫ বলেই টানা ৫ উইকেট তুলে নিয়েছেন, কিন্তু হতে পারত টানা ৬ উইকেট। কিন্তু এলবিডব্লুর আবেদনে আম্পায়ার সাড়া না দেওয়ায় তা করতে পারেননি।এমন অনন্য কীর্তির পরেও আফসোস হচ্ছে সরফরাজের। টানা ৬ উইকেট না পেয়েই তাঁর এই আফসোস, ‘আবেদন তো করেছিলাম। কিন্তু আম্পায়ার বোধ হয় ভেবেছিলেন বলটা ব্যাটসম্যানের লেগ স্টাম্প মিস করছে।’রাতারাতি বিখ্যাত হয়েই থেমে থাকতে চান না সরফরাজ। ক্রিকেট নিয়ে স্বপ্নটা তাঁর অনেক বড়। তিনি চান বিরল এই বোলিং-কীর্তি তাঁকে সেই স্বপ্নটা পূরণের সুযোগ করে দেবে, ‘আমি আইপিএল খেলতে চাই। আমি আশা করছি নির্বাচকেরা আমার এই পারফরম্যান্স মূল্যায়ন করবেন এবং আমি কোনো একটা আইপিএল ফ্র্যাঞ্চাইজি থেকে ডাক পাব।’ সূত্র: জি নিউজ।
