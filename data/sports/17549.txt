
ভারতের প্রায় সব কটি বেসামরিক পুরস্কারই উঠেছে শচীন টেন্ডুলকারের হাতে।‘পদ্মশ্রী’, ‘পদ্মভূষণ’, ‘মহারাষ্ট্র ভূষণ’ সবই পাওয়া হয়েছে লিটল মাস্টারের।বাদ ছিল শুধু শীর্ষ বেসামরিক খেতাব‘ভারতরত্ন’টা।আন্তর্জাতিক ক্যারিয়ারের শততম সেঞ্চুরিটি করার পর শচীনকে ভারতরত্ন খেতাবে ভূষিত করার জোর দাবিই উঠেছিল ভারতীয় ক্রীড়াঙ্গনে।কিন্তু শেষ পর্যন্ত সর্বোচ্চ বেসামরিক সম্মানটা পাচ্ছেন না সর্বকালের অন্যতম সেরা এই ব্যাটসম্যান।তাঁর পরিবর্তে কিংবদন্তি হকি খেলোয়াড় ধ্যান চাঁদকে মরণোত্তর ভারতরত্ন খেতাব দেওয়ার সুপারিশ করেছে ভারতের ক্রীড়া মন্ত্রণালয়।সুপারিশটি এখন অনুমোদনের অপেক্ষায়।
১৯২৮ থেকে ১৯৩৬ সাল পর্যন্ত টানা তিনটি অলিম্পিক আসরে ভারতকে সোনা জিতিয়েছিলেন ধ্যান চাঁদ।হকি অঙ্গনের সর্বকালের অন্যতম সেরা খেলোয়াড় হিসেবেও বিবেচনা করা হয় তাঁকে।মাঠে বল নিয়ন্ত্রণের অসাধারণ দক্ষতা দেখিয়ে পেয়েছিলেন‘জাদুকর’ খেতাব।১৯৪৮ সালে আন্তর্জাতিক ক্যারিয়ার শেষ করার আগে করেছিলেন ৪০০টিরও বেশি গোল।
১৯৭৯ সালে ৭৪ বছর বয়সে মৃত্যুবরণ করেন এই কিংবদন্তি।টেন্ডুলকারের পরিবর্তে তাঁকে ভারতরত্নের জন্য মনোনয়ন করাটা তাই মোটেই অযৌক্তিক বলে মনে করছে না ভারতের ক্রীড়া মন্ত্রণালয়।সচিব প্রদীপ দেব বলেছেন, ‘ভারতরত্নের জন্য আমরা শুধু একজনের নামই সুপারিশ করতে পারব। আর সেটা ধ্যান চাঁদ। টেন্ডুলকারের প্রতিও আমাদের যথেষ্ট সম্মান আছে। কিন্তু ধ্যান চাঁদ ভারতীয় ক্রীড়াঙ্গনের একজন কিংবদন্তি। আর ভারতরত্নের জন্য তাঁর নাম সুপারিশ করাটাও খুবই যৌক্তিক।’
শচীনভক্তরা একটু অখুশি হলেও ক্রীড়া মন্ত্রণালয়ের এই সিদ্ধান্তে খুশির বন্যা বইছে ভারতের হকি অঙ্গনে।হকি ফেডারেশনের সাধারণ সম্পাদক নারিন্দর বাত্রা বলেছেন, ‘ভারতীয় হকির জন্য এটা খুবই গৌরবজনক একটা মুহূর্ত। আমরা আশা করছি তাঁকেই এই পুরস্কারটা দেওয়া হবে।’ সূত্র: আইএএনএস।
