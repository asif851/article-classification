
দিল্লিতে চলমান কমনওয়েলথ দাবার তৃতীয় রাউন্ডেও জয় পেয়েছেন গ্র্যান্ডমাস্টার নিয়াজ মোরশেদ। পুরো তিন পয়েন্ট নিয়ে ২০ জনের সঙ্গে শীর্ষস্থানে আছেন তিনি। গ্র্যান্ডমাস্টার জিয়াউর রহমানের পয়েন্ট আড়াই। এ রাউন্ডে নিয়াজ হারিয়েছেন ভারতের অজয় কৃঞ্চাকে, জিয়ার জয় ভারতেরই অভিষেক দাসের বিপক্ষে। দুই পয়েন্ট করে পেয়েছেন আন্তর্জাতিক মাস্টার মিনহাজউদ্দিন সাগর, ফিদে মাস্টার শেখ নাসির ও মহিলা আন্তর্জাতিক মাস্টার রানী হামিদ।
