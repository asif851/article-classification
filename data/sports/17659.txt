
পাকিস্তানের বিপক্ষে সিরিজে বাংলাদেশ দলের স্পন্সর হয়েছে প্রাণ ফ্রুটো। এই প্রথম বাংলাদেশ ক্রিকেটের সঙ্গে সম্পৃক্ত হলো প্রাণ-আরএফএল। আজ সোমবার মিরপুর শেরেবাংলা স্টেডিয়ামে ঘোষণা করা হয় দলের নতুন স্পন্সরের নাম। এরপর উন্মোচন করা হয়ে মাশরাফিদের নতুন লোগো সংবলিত জার্সি। অবশ্য নকশায় কোনো পরিবর্তন আসেনি, বিশ্বকাপের জার্সিটা থাকছে এ সিরিজে। নতুন সংযোজন হয়েছে কেবল স্পন্সর প্রাণের লোগো। জার্সি উন্মোচন অনুষ্ঠানে উপস্থিত ছিলেন বিসিবির মার্কেটিং এবং কমার্শিয়াল কমিটির চেয়ারম্যান কাজী ইনাম আহমেদ, প্রাণ-আরএফএল গ্রুপের ডেপুটি ম্যানেজিং ডিরেক্টর আহসান খান চৌধুরী, টপ অব মাইন্ডের প্রধান নির্বাহী ও বাংলাদেশ দলের অধিনায়ক মাশরাফি বিন মুর্তজা।এ দিকে পূর্ব নিধারিত সূচি অনুযায়ী, দুপুর ১২টার দিকে পিআইএ ফ্লাইট পিকে ২৬৬-এ শাহজালাল বিমানবন্দরে পৌঁছেছে পাকিস্তান দল। বিসিবি আগেই জানিয়েছিল, বিমানবন্দরে কোনো সংবাদ সম্মেলন হবে না পাকিস্তান দলের। এমনকি ছবি তোলার ক্ষেত্রেও বিধিনিষেধ ছিল। বিমানবন্দরের আনুষ্ঠানিকতা সেরেই পাকিস্তান দলে উঠেছে হোটেল সোনারগাঁওয়ে। আজ বিশ্রাম সেরে আগামীকালই মিশনে নেমে পড়বে সফরকারী দল। একাডেমি মাঠে সকাল দশটা থেকে দুপুর একটা পর্যন্ত অনুশীলন করবেন আজহার-হাফিজরা। ফতুল্লায় ১৫ এপ্রিল প্রথম প্রস্তুতি ম্যাচ। এরপর তিন ওয়ানডে, একটি টি-টোয়েন্টি আর দুই টেস্টের সিরিজ শুরু হবে ১৭ এপ্রিল থেকে।
পাকিস্তানের বাংলাদেশ সফরসূচি১৫ এপ্রিল বিসিবি একাদশ ফতুল্লা সকাল ৯টা১৭ এপ্রিল ১ম ওয়ানডে মিরপুর বেলা ২-৩০ মি.১৯ এপ্রিল ২য় ওয়ানডে মিরপুর বেলা ২-৩০ মি.২২ এপ্রিল ৩য় ওয়ানডে মিরপুর বেলা ২-৩০ মি.২৪ এপ্রিল টি-টোয়েন্টি মিরপুর সন্ধ্যা ৬-৩০ মি.২৮ এপ্রিল-২ মে ১ম টেস্ট খুলনা সকাল ১০টা৬-১০ মে ২য় টেস্ট মিরপুর সকাল ১০টা
