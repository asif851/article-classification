
বিশ্বকাপের আগে বিক্ষোভ, প্রতিবাদ সামলাতে এমনিতেই জেরবার ব্রাজিল সরকার। এবার নতুন হ্যাপা। বিশ্বকাপে দেদার অর্থব্যয়ের প্রতিবাদে সাইবার আক্রমণের হুমকি দিয়ে বসেছে হ্যাকার গ্রুপ ‘অ্যানোনিমাস’। লক্ষ্যবস্তু, বিশ্বকাপে বড় বড় পৃষ্ঠপোষকের ওয়েবসাইট৷ এটা যে ফাঁকা আওয়াজ নয়, সেই প্রমাণও মিলেছে৷ গত সপ্তাহে ব্রাজিলের পররাষ্ট্র মন্ত্রণালয়ের ওয়েবসাইট আক্রান্ত হয়েছে অ্যানোনিমাসের হামলায়। মন্ত্রণালয়ের গোপনীয় সব ই-মেইল ফাঁস করে দিয়েছে ওই গ্রুপ। পরের লক্ষ্যবস্তু অ্যাডিডাস, এমিরেটস এয়ারলাইনস, কোকাকোলাসহ অন্যান্য বড় করপোরেট গ্রুপ! রয়টার্স৷
