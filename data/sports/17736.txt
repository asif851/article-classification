
আগামী ১-১২ নভেম্বর কুয়েতে অনুষ্ঠেয় এশিয়ান এয়ারগান চ্যাম্পিয়নশিপে খেলবে বাংলাদেশ। প্রতিযোগিতার সিনিয়র বিভাগে অংশ নেবেন কমনওয়েলথ গেমসে রুপাজয়ী আবদুল্লাহ হেল বাকি ও শোভন চৌধুরী। তবে এবারের দলে নেই শারমিন আক্তার রত্না। গত সেপ্টেম্বরে দিল্লিতে অনুষ্ঠিত এশিয়ান এয়ারগান চ্যাম্পিয়নশিপের ১০ মিটার এয়ার রাইফেলের বাছাইপর্ব থেকে বাদ পড়েন রত্না। ১৫ জনের মধ্যে তিনি হয়েছিলেন ১২তম। ওই পারফরম্যান্সের কারণেই কুয়েতগামী দল থেকে ছিটকে গেলেন রত্না।প্রতিযোগিতায় জুনিয়র বিভাগে খেলবেন দিল্লি এশিয়ান চ্যাম্পিয়নশিপে ব্রোঞ্জজয়ী শাকিল আহমেদ, রিসালাতুল ইসলাম ও জেসিমুজ্জামান। বাকিরা ২৭ অক্টোবর কুয়েতের উদ্দেশে ঢাকা ছাড়বেন।
