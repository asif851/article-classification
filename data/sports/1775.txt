
খুব খোলাখুলিভাবেই আম্পায়ারিংয়ের সমালোচনা করেছিলেন শামসুর রহমান। এজন্য তিরষ্কৃত হতে হলো বাংলাদেশের এই উদ্বোধনী ব্যাটসম্যানকে। আইসিসির এক প্রেস বিজ্ঞপ্তিতে একথা জানা গেছে।শুক্রবার সন্ধ্যায় এক শুনানিতে ম্যাচ রেফারি ডেভিড বুন শামসুরকে ডেকে এ ধরনের আচরণ ভবিষ্যতে আর না করার ব্যাপারে সাবধান করে দেন। আইসিসির আচরণবিধি অনুযায়ী আম্পায়ারের সিদ্ধান্তের সমালোচনা করা গর্হিত অপরাধ হিসেবেই ধরা হয়। এ জন্য কোনো খেলোয়াড়ের ম্যাচ ফি’র ৫০ শতাংশ জরিমানা করার বিধান আছে।উল্লেখ্য, চট্টগ্রাম টেস্টের তৃতীয় দিন শেষে অনুষ্ঠিত সংবাদ সম্মেলনে শামসুর নাসির হোসেনের বিরুদ্ধে দেওয়া আম্পায়ার পল রেইফেলের একটি সিদ্ধান্তের কড়া সমালোচনা করেছিলেন।
