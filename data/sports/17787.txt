
বাংলাদেশের জন্য বরাবরই প্রবল প্রতিপক্ষ শ্রীলঙ্কা। তবে একটু একটু করে জবাব দিতে শুরু করেছে বাংলাদেশও। কালকে নিয়ে টেস্টে ১১ বার চার শ রানের দেখা পেল বাংলাদেশ, সর্বোচ্চ তিনবার প্রতিপক্ষ শ্রীলঙ্কা! দুবার করে চার শ এসেছে নিউজিল্যান্ড ও ওয়েস্ট ইন্ডিজের বিপক্ষে, একবার করে অস্ট্রেলিয়া, ভারত, ইংল্যান্ড ও জিম্বাবুয়ের বিপক্ষে। ৮৩ ম্যাচে মাত্র ১১ বার, তবে বাংলাদেশ প্রথম চার শর দেখা পেয়েছিল টেস্টে নিজেদের প্রথম ইনিংসেই ভারতের বিপক্ষে। টেস্টে সবচেয়ে বেশি ৩০৩ বার চার শ করেছে অস্ট্রেলিয়া।
