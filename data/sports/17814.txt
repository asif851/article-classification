
বিশ্বকাপের চোটের মিছিলে এবার নাম লেখালেন পাকিস্তানি ওপেনার মোহাম্মদ হাফিজ ও শ্রীলঙ্কান পেসার ধাম্মিকা প্রসাদ। নিউজিল্যান্ড সিরিজের দ্বিতীয় ওয়ানডেতে চোট পেয়েছিলেন হাফিজ। চিকিৎসকেরা পরামর্শ দিয়েছিলেন তিন সপ্তাহ বিশ্রামের। সেই চোটই তাঁকে ছিটকে দিয়েছে বিশ্বকাপ থেকে। তাঁর বদলে নাসির জামশেদ সুযোগ পেয়েছেন পাকিস্তান দলে। ধাম্মিকা প্রসাদেরও বিশ্বকাপ শেষ হয়ে গেছে অনুশীলনে চোট পেয়ে। তবে তাঁর বদলি হিসেবে কারও নাম এখনো ঘোষণা করেননি শ্রীলঙ্কান নির্বাচকেরা। আর চোটের কারণে বিশ্বকাপ শেষ হয়ে যাওয়া ভারতীয় পেসার ইশান্ত শর্মার বদলে মোহিত শর্মার অন্তর্ভুক্তিকে অনুমোদন দিয়েছে আইসিসি। ক্রিকইনফো।
