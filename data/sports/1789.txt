
প্রথম অনেক কিছুই দেখছে এবারের ব্রাজিল বিশ্বকাপ। গোললাইন প্রযুক্তির পর আজ প্রথমবারের মতো বিশ্বকাপের খেলার মাঝপথে দেওয়া হলো বিরতি। প্রচণ্ড গরমের কারণে প্রথম ও দ্বিতীয়ার্ধে তিন মিনিটের জন্য বিরতি দেওয়া হয়েছিল হল্যান্ড ও মেক্সিকোর শেষ ষোলোর ম্যাচটিতে।প্রথমার্ধের ৩২ মিনিটের মাথায় তিন মিনিটের বিরতি দেওয়ার সিদ্ধান্ত নিয়েছিলেন পর্তুগিজ রেফারি পেদ্রো প্রোনেনকা। দ্বিতীয়ার্ধেও ৭৬ মিনিট পরে দেওয়া হয়েছে কুলিং ব্রেক। ফিফার নিয়ম অনুযায়ী, কোনো ম্যাচ চলার সময় যদি তাপমাত্রা ৩২ ডিগ্রি সেলসিয়াসের ওপরে চলে যায়, তাহলে দেওয়া হবে এই বিরতি।— বিবিসি অনলাইন
