
টোরে কেলার নামটি অচেনাই ঠেকতে পারে ফুটবলপ্রেমীদের কাছে। সুইডেনের এই ফুটবলার বিশ্বকাপের প্রাথমিক যুগে ঝড় তুলেই অমর হয়ে আছেন ইতিহাসে। ১৯৩৮ সালের ফ্রান্স বিশ্বকাপে কেলার সবচেয়ে বেশি বয়সে হ্যাটট্রিক করেছিলেন। ৩৩ বছর বয়সে করা তাঁর সেই রেকর্ড বই থেকে মুছে দিতে পারেনি আর কোনো ‘বুড়ো’ই।কেলারের হ্যাটট্রিকটি ছিল কিউবার বিপক্ষে। তাঁর হ্যাটট্রিকেই সেবার কিউবাকে ৮-০ গোলে হারিয়েছিল সুইডেন। ১৯২৪ সালে প্যারিস অলিম্পিক ফুটবলে সুইডেনের সোনাজয়ী স্কোয়াডের অন্যতম সদস্য কেলার আটত্রিশে বিশ্বকাপ খেলতে এসেছিলেন কিছুটা পড়তি ফর্ম নিয়েই। কিন্তু বিশ্বকাপের আগে কে জানতো পড়তি ফর্মেই এমন কীর্তি গড়ে ফেলবেন তিনি!
