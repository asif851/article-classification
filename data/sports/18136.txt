
এবারের বিশ্বকাপ জিতবে কে? এই জবাব মিলবে আরও এক মাস পর, ১৩ জুলাই। রিওর ঐতিহাসিক মারাকানা স্টেডিয়ামে এক মরণপণ লড়াইয়ের পর। তারও আগে পুরো মাসজুড়ে ৩২টি দেশ একে অন্যের সঙ্গে লড়বে ও ১৩ জুলাইয়ের জন্য। তবে লড়াইয়ের এই মহাযজ্ঞ শুরু হতে না-হতেই চলছে নানারকম জল্পনা-কল্পনা। বাসা, অফিস, চায়ের আড্ডা—সব খানে এ নিয়ে চলছে তপ্ত বিতর্ক। এবার কোন দল পরতে পারে বিশ্বসেরার মুকুট—এ নিয়ে নিজেদের মতামত প্রকাশ করেছেন বিবিসি স্পোর্টের ফুটবল বিশেষজ্ঞরা। তাঁদের বেশির ভাগই আস্থা রেখেছেন ব্রাজিল ও আর্জেন্টিনার ওপর। তবে কোনো বিশেষজ্ঞই ইংল্যান্ডকে ফেবারিটের কাতারের রাখেননি।আর্জেন্টিনায় বাজি লিনেকারেরবিশ্বকাপে ইংল্যান্ডের সর্বোচ্চ (১০) গোলদাতা গ্যারি লিনেকারের বিশ্বাস, এবার শিরোপা জিতবে আর্জেন্টিনা। তিনি মনে করেন, বিশ্বকাপটা লিওনেল মেসি ও আর্জেন্টিনাময় হয়ে উঠবে। সহজ গ্রুপে পড়ায় হেসে-খেলেই নকআউট পর্বে উঠবে আলেসান্দ্রো সাবেলার দল।ব্রাজিলে চোখ শিয়েরারের
ইংল্যান্ডের ইতিহাসে অন্যতম সেরা স্ট্রাইকার অ্যালান শিয়েরারের বিশ্বাস, বিশ্বকাপ জিতবে স্বাগতিক ব্রাজিল। এ ক্ষেত্রে গত বছর অনুষ্ঠিত কনফেডারেশনস কাপে ব্রাজিলের দুর্দান্ত পারফরম্যান্স বিবেচনায় এনেছেন তিনি। এ ছাড়া কোচ স্কলারি এর আগেও ব্রাজিলকে বিশ্বকাপ এনে দিয়েছেন। শিয়েরার মনে করেন, গত গ্রীষ্মের মতো নেইমার জ্বলে উঠতে পারলে ব্রাজিলের বিশ্বকাপ জয়ে উজ্জ্বল সম্ভাবনা রয়েছে।
ক্রিস ওয়াডলেরও ব্রাজিলইংল্যান্ডের সাবেক ফুটবলার ও ম্যানেজার ক্রিস ওয়াডল মনে করেন, এবার বিশ্বসেরার মুকুট পরবে ব্রাজিল। স্বাগতিক দল হিসেবে বাড়তি সুবিধা তো বটেই, ব্রাজিলের দলীয় শক্তিমত্তাও এ ক্ষেত্রে বিবেচনায় নিয়েছেন তিনি। ব্রাজিলের সঙ্গে স্পেন ও আর্জেন্টিনা পাল্লা দিয়ে লড়বে বলে বিশ্বাস ওয়াডলের।
নেভিলের ফেবারিট আর্জেন্টিনাইংল্যান্ডের সাবেক ফুটবলার ও বর্তমানে ম্যানচেস্টার ইউনাইটেডের কোচ ফিল নেভিলের চোখে ফেবারিট আর্জেন্টিনা। কন্ডিশনের কারণে ইউরোপের দলগুলোর চেয়ে দক্ষিণ আমেরিকান দলগুলো ভালো করবে বলে বিশ্বাস তাঁর।
প্যাট নেভিনের দৃষ্টিতে এগিয়ে ব্রাজিলসাবেক স্কটিশ ফুটবলার প্যাট নেভিনের চোখে ফেবারিট স্বাগতিক ব্রাজিল। ঘরোয়া কন্ডিশনের সুবিধার কারণে পাঁচবারের বিশ্বচ্যাম্পিয়নদের এগিয়ে রাখছেন তিনি। নেভিন মনে করেন, দল হিসেবে স্পেন ভালো হলেও ব্রাজিলের কন্ডিশন তাদের জন্য বাধা হয়ে দাঁড়াবে। নতুন পরিবেশের সঙ্গে খাপ খাইয়ে নিতে কষ্ট হবে বর্তমান চ্যাম্পিয়নদের।
রবি সাভেজের প্রিয় আগুয়েরোওয়েলসের সাবেক ফুটবলার সাভেজের চোখে ফেবারিট আর্জেন্টিনা। শুধু লিওনেল মেসি নন, সার্জিও আগুয়েরোও আর্জেন্টিনার আক্রমণভাগে বড় অবদান রাখবেন বলে বিশ্বাস তাঁর।
ব্রাজিলময় কিওন ও ফ্রিডেলযুক্তরাষ্ট্রের হয়ে তিনটি বিশ্বকাপে অংশ নেওয়া ব্রাড ফ্রিডেল মনে করেন, বিশ্বকাপ জিতবে ব্রাজিল। ঘরোয়া কন্ডিশন, দলে বেশ কয়েকজন ব্যতিক্রমী খেলোয়াড়ের জন্য এটি সম্ভব হবে বলে মনে করেন তিনি।ইংল্যান্ডের সাবেক ডিফেন্ডার মার্টিন কিওনের চোখে ফেবারিট ব্রাজিল। খেলোয়াড়দের সঙ্গে ব্রাজিলীয় ভক্তদের উষ্ণ সম্পর্কটা এ ক্ষেত্রে বড় প্রভাবক হিসেবে কাজ করবে বলে মনে করেন তিনি। কিওনের বিশ্বাস, টুর্নামেন্টে সবচেয়ে বেশি দ্যুতি ছড়াবেন নেইমার।
