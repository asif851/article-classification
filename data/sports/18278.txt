
একসময় দেশের ক্রীড়াঙ্গনের সবচেয়ে নিয়মিত এই শিরোনাম প্রায় হারিয়ে গেছে অনেক আগেই। সব খেলা মিলিয়েই সর্বশেষ কবে ফাইনালে মুখোমুখি হয়েছে আবাহনী-মোহামেডান, মনে করতে পারবেন না হয়তো খেলার একনিষ্ঠ অনুসারীদের অনেকেই। মেয়েদের ক্রিকেটের সৌজন্যে আবার দেখা যাচ্ছে দুই চিরপ্রতিদ্বন্দ্বীর লড়াই। মেট্রোপলিটন মহিলা ক্রিকেট লিগের ফাইনালে মিরপুর শেরেবাংলা স্টেডিয়ামে আজ মুখোমুখি আবাহনী ও মোহামেডান।
