
স্পিনজালে শিকার ভালোই ধরা পড়ছে। বাংলাদেশি স্পিনাররা সিরিজে জিম্বাবুয়ের শেষ ইনিংসের আগেই শিকার করেছেন ৪৩ উইকেট। আজ তৃতীয় টেস্টের শেষ দিন আর ৭ উইকেট নিতে পারলেই হয়ে যাবে ৫০ উইকেট। তিন বা তার কম ম্যাচের টেস্ট সিরিজে কোনো দলের স্পিনাররা মাত্র দুবারই ৫০ উইকেট নিতে পেরেছেন। ১৯৭৬-৭৭ মৌসুমে নিউজিল্যান্ডের ব্যাটসম্যানদের নাকানিচুবানি খাইয়ে ঠিক ৫০ উইকেট নিয়েছিলেন স্বাগতিক ভারতীয় স্পিনাররা। ১৯৯৮ সালে শ্রীলঙ্কা সফরেও কিউইদের ৫০ উইকেটে শিকার করেছিলেন স্পিনাররা।
