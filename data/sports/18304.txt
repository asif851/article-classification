
দুই দলই সাবেক বিশ্ব চ্যাম্পিয়ন। কিন্তু গত বিশ্বকাপের গ্রুপ পর্ব থেকেই বিদায় নিতে হয়েছিল স্পেন ও ইতালি। কী দুর্ভাগ্য, রাশিয়ায় হতে যাওয়া পরের বিশ্বকাপের জন্যও এই দুটি দলকেই সবচেয়ে কঠিন পরীক্ষায় নামতে হচ্ছে। ইউরোপীয় অঞ্চলের বাছাইপর্বে এই দুই সাবেক বিশ্ব চ্যাম্পিয়নই পড়েছে একই গ্রুপে। সরাসরি বিশ্বকাপ খেলার টিকিট পাবে শুধু গ্রুপ চ্যাম্পিয়ন দলটি। রানার্সআপ হলে পেরোতে হবে প্লে-অফের বাধা। অবশ্য ‘জি’ গ্রুপে স্পেন ও ইতালি ছাড়া আর কোনো বড় শক্তি নেই। নিজেদের মধ্যে ম্যাচ দুটোই তাই বড় ভূমিকা রাখবে গ্রুপ চ্যাম্পিয়ন নির্ধারণে।রাশিয়ার সেন্ট পিটার্সবার্গে কাল বিশ্বকাপ বাছাইয়ে ইউরোপীয় অঞ্চলের ড্রয়ে প্রায় একই ভাগ্য বরণ করতে হয়েছে সাবেক বিশ্ব চ্যাম্পিয়ন ফ্রান্স ও তিনবারের রানার্সআপ হল্যান্ডকে। ‘এ’ গ্রুপে পড়েছে এই দুটি দল। সঙ্গে ইব্রাহিমোভিচের সুইডেন, বুলগেরিয়া, বেলারুশ ও লুক্সেমবার্গ মিলিয়ে ইউরোপের অন্যতম কঠিন গ্রুপ এটি। সে তুলনায় বর্তমান বিশ্ব চ্যাম্পিয়ন জার্মানি, সাবেক বিশ্ব চ্যাম্পিয়ন ইংল্যান্ড কিংবা ক্রিস্টিয়ানো রোনালদোর পর্তুগালের সামনে খুব বড় কোনো বাধা নেই। ইউরোপের দেশগুলো বিশ্বকাপের বাছাইপর্বে খেলবে নয়টি গ্রুপে ভাগ হয়ে। এর মধ্যে সাত গ্রুপে ছয়টি করে দেশ এবং দুই গ্রুপে পাঁচটি করে। নয় গ্রুপ চ্যাম্পিয়ন সরাসরি জায়গা করে নেবে রাশিয়া বিশ্বকাপে। সেরা ৮ রানার্সআপের মধ্য থেকে প্লে-অফের মাধ্যমে বিশ্বকাপে খেলার সুযোগ পাবে আরও চারটি দল। এএফপি।ইউরোপীয় অঞ্চলের বিশ্বকাপ বাছাই গ্রুপ এ: হল্যান্ড, ফ্রান্স, সুইডেন, বুলগেরিয়া, বেলারুশ, লুক্সেমবুর্গগ্রুপ বি: পর্তুগাল, সুইজারল্যান্ড, হাঙ্গেরি, ফারো আইল্যান্ড, লাটভিয়া, অ্যান্ডোরাগ্রুপ সি: জার্মানি, চেক প্রজাতন্ত্র, উত্তর আয়ারল্যান্ড, নরওয়ে, আজারবাইজান, সান ম্যারিনোগ্রুপ ডি: ওয়েলস, অস্ট্রিয়া, সার্বিয়া, আয়ারল্যান্ড, মলদোভা, জর্জিয়াগ্রুপ ই: রোমানিয়া, ডেনমার্ক, পোল্যান্ড, মন্টেনেগ্রো, আর্মেনিয়া, কাজাখস্তানগ্রুপ এফ: ইংল্যান্ড, স্লোভাকিয়া, স্কটল্যান্ড, মাল্টা, লিথুয়ানিয়া, স্লোভেনিয়াগ্রুপ জি: স্পেন, ইতালি, আলবেনিয়া, ইসরায়েল, মেসিডোনিয়া, লিখটেনস্টেইনগ্রুপ এইচ: বেলজিয়াম, বসনিয়া, গ্রিস, এস্তোনিয়া, সাইপ্রাসগ্রুপ আই: ক্রোয়েশিয়া, আইসল্যান্ড, ইউক্রেন, তুরস্ক, ফিনল্যান্ড
