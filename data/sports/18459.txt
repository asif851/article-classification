
ব্যাপারটা এক ধরনের কূটনীতিই। ওয়াশিংটন ডিসিতে গত শনিবার এই কূটনীতির অংশ হিসেবেই অনুষ্ঠিত হয়ে গল অ্যাম্বাসেডরস কাপ ক্রিকেট প্রতিযোগিতা। এতে শিরোপার মুকুট উঠেছে বাংলাদেশের মাথায়। ফাইনালে অস্ট্রেলিয়াকে ৯ উইকেটে হারিয়ে বাংলাদেশ জয় করে নিয়েছে প্রথম অ্যাম্বাসেডরস কাপ ক্রিকেটের শিরোপা।শনিবার দিনব্যাপী অনুষ্ঠিত এই প্রতিযোগিতায় অংশ নেয় প্রায় সব কটি টেস্ট খেলুড়ে দেশ। যুক্তরাষ্ট্রে অবস্থিত টেস্ট খেলুড়ে দেশগুলোর কূটনীতিকদের নিয়ে আয়োজিত এই প্রতিযোগিতায় অনুপস্থিত ছিল একমাত্র পাকিস্তান। নক আউট পদ্ধতিতে আয়োজিত এই প্রতিযোগিতার খেলাগুলো হয়েছে সাত ওভারে।যুক্তরাষ্ট্রে বাংলাদেশের রাষ্ট্রদূত আকরামুল কাদের নেতৃত্ব দেন বাংলাদেশ দলের। বাংলাদেশ কোয়ার্টার ফাইনালে নিউজিল্যান্ডকে হারায় ১০ উইকেটে। প্রথমে ব্যাট করে নির্ধারিত সাত ওভারে নিউজিল্যান্ডের সংগৃহীত ৫০ রান বাংলাদেশ টপকে যায় কোনো উইকেট না হারিয়ে মাত্র ৪.১ ওভারেই। সেমিতে বাংলাদেশ ৫ উইকেটে হারায় শ্রীলঙ্কাকে।এখন থেকে এই অ্যাম্বাসেডরস কাপ ক্রিকেট প্রতিযোগিতা প্রতিবছর অনুষ্ঠিত হবে বলে জানা গেছে। বিজ্ঞপ্তি। 
