
এএফসি কাপের চূড়ান্ত পর্বের প্রথম ম্যাচে কাল সিঙ্গাপুরের জালান বেসার স্টেডিয়ামে দাঁড়াতেই পারেনি শেখ জামাল ধানমন্ডি। সিঙ্গাপুরের লিগ রানার্সআপ টেম্পাইনস রোভার্সের সামনে ৪-০ গোলে উড়ে গেছে বাংলাদেশের লিগ চ্যাম্পিয়নরা। বড় হার দিয়েই শেখ জামালে অভিষেক হলো কোচ শফিকুল ইসলাম মানিকের।ম্যাচের দ্বিতীয় মিনিটে বিলি মেহমেদের গোলে ১-০। ৩৩ মিনিটে ব্যবধান দ্বিগুণ করলেন হাফিজ বিন আবু সুজাদ। ৫২ মিনিটে আফিক বিন ইউনুসের গোলে ৩-০। ৫৪ মিনিটে তপু বর্মণের আত্মঘাতী গোলে ৪-০। টুর্নামেন্টে শেখ জামালের পরের ম্যাচ ফিলিপাইনের ক্লাব সেরেস লা সাল্লের সঙ্গে ৮ মার্চ বঙ্গবন্ধু স্টেডিয়ামে।
