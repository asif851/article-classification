
ব্রাজিলে শিরোপাযুদ্ধে নামা ৩২টি দল থাকছে টুইটারেও। নিষেধাজ্ঞার দেয়াল ভেঙে ইরানের ডিফেন্ডার হোসেইন মাহিনি যোগ দেওয়ায় নিশ্চিত হয়েছে টুইটারে বিশ্বকাপের সব দলের অংশগ্রহণ৷ ২০০৯ থেকে ইরানে সামাজিক যোগাযোগের মাধ্যম নিষিদ্ধ। ২৭ বছর বয়সী ডিফেন্ডার সেই নিষেধ মানেননি। টুইটার অ্যাকাউন্ট খুলছেন, ইরানের পররাষ্ট্রমন্ত্রী জাভেদ জারিফের সঙ্গে তাতে নিজের একটা ছবি পোস্ট করে দিয়েছেন৷ ‘আমি ইরানের মানুষের জন্য এমন একটা পরিবেশ সৃষ্টি করতে চাই, যাতে ইরানিরা জানতে পারে বিশ্বকাপে আমরা তাদের জন্য কী করি’—বলেছেন মাহিনি৷ শুধু নিজে টুইটার অ্যাকাউন্ট খোলেননি, দুই সতীর্থ সরদার আজমোউ ও মোহাম্মদ রেজা খালাতবারিকেও টুইটারে অনুপ্রাণিত করেছেন সাহসী এই ফুটবলার । ওয়েবসাইট।
