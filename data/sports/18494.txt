
সদ্যই সমাপ্ত হওয়া টি-টোয়েন্টি বিশ্বকাপের পারফরমারদের নিয়ে সেরা দল ঘোষণা করেছে আইসিসি। সেই দলে সবচেয়ে বেশি ৫ জন আছেন ইংল্যান্ডের খেলোয়াড়। চ্যাম্পিয়ন ওয়েস্ট ইন্ডিজ দলের আছেন ২ জন। ভারতেরও আছেন ২ জন। দক্ষিণ আফ্রিকা এবং নিউজিল্যান্ডের আছেন ১ জন করে। একাদশে জায়গা হয়নি কোনো বাংলাদেশি খেলোয়াড়ের। তবে দ্বাদশ খেলোয়াড় হিসেবে এই দলে আছেন মুস্তাফিজুর রহমান।আইসিসি মিডিয়ার ভেরিফায়েড টুইটার অ্যাকাউন্ট থেকে আজ এই দলের ঘোষণা আসে। দল নির্বাচনের জন্য আইসিসি মনোনীত কমিটিতে ছিলেন সাবেক ওয়েস্ট ইন্ডিয়ান ক্রিকেটার ইয়ান বিশপ, ইংল্যান্ডের নাসির হুসেইন, সাবেক অস্ট্রেলীয় মহিলা ক্রিকেটার মেল জোন্স, ভারতের সঞ্জয় মাঞ্জরেকার এবং আরেক সাবেক অস্ট্রেলীয় মহিলা ক্রিকেটার লিসা স্টালেকার। দলটির অধিনায়ক হিসেবে বেছে নেওয়া হয়েছে ভারতের বিরাট কোহলিকে। সূত্রঃ আইসি​সি ওয়েবসাইট।
টি-টোয়েন্টি বিশ্বকাপের সেরা দল: ১. জেসন রয় (ইংল্যান্ড) ২. কুইন্টন ডি কক (দক্ষিণ আফ্রিকা) ৩. বিরাট কোহলি (ভারত) ৪. জো রুট (ইংল্যান্ড) ৫. জস বাটলার (ইংল্যান্ড) ৬. শেন ওয়াটসন (অস্ট্রেলিয়া) ৭. আন্দ্রে রাসেল (ওয়েস্ট ইন্ডিজ) ৮. মিচেল স্যান্টনার (নিউজিল্যান্ড) ৯. ডেভিড উইলি (ইংল্যান্ড) ১০. স্যামুয়েল বদ্রি (ওয়েস্ট ইন্ডিজ) ১১. আশিস নেহরা (ভারত)
দ্বাদশ খেলোয়াড়: মুস্তাফিজুর রহমান (বাংলাদেশ)।
