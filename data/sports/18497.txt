
এবারের বিশ্বকাপে সবচেয়ে বেশি ২৬টি ছয় মেরেছেন ক্রিস গেইল। এটি কমবেশি সবারই জানা। ওয়েস্ট ইন্ডিজের ব্যাটসম্যান মুখোমুখি হওয়া ৮.৯৭ শতাংশ বলকে ছক্কা বানিয়েছেন। কিন্তু সবচেয়ে বেশি ডট বল খেলেছেন কে, সবচেয়ে বেশি সিঙ্গেল নিয়েছেন কে? ২, ৩ কিংবা ৪ রানও বেশি নিয়েছেন কারা? চার সবচেয়ে বেশি মেরেছেন নিউজিল্যান্ডের মার্টিন গাপটিল। বিশ্বকাপের সর্বোচ্চ ইনিংসের মালিক বাউন্ডারি মেরেছেন মোট ৫৯টি। দৌড়ে সবচেয়ে বেশি ৯ বার তিন রান নিয়েছেন অস্ট্রেলিয়ার ডেভিড ওয়ার্নার ও নিউজিল্যান্ডের গাপটিল। সবচেয়ে বেশি ৩৫টি ডাবল নেওয়া শ্রীলঙ্কার কুমার সাঙ্গাকারাই সিঙ্গেলও নিয়েছেন সবচেয়ে বেশি ১৮০টি। সবচেয়ে বেশি ডট বল খেলেছেন সামিউল্লাহ শেনোয়ারি। ২৯৯ বলে কোনো রান নেননি আফগান ব্যাটসম্যান। শতকরা হিসাবে যেটা ৬৭.৩৪ শতাংশ।
