



দ্বিতীয় লেগের ম্যাচে ২-১ গোলের জয় পেয়েছে লিভারপুল।
লিভারপুলের হয়ে গোল করেছেন সালাহ ও ফিরমিনো।


চ্যাম্পিয়নস লিগ শিরোপা জয় করা হলো না গার্দিওলার। ইতিহাদ স্টেডিয়ামে চ্যাম্পিয়নস লিগের দ্বিতীয় লেগে লিভারপুলের কাছে ২-১ গোলে হেরে বিদায় নিল ম্যানচেস্টার সিটি। সেমিফাইনাল নিশ্চিত করল লিভারপুল।
মঙ্গলবার ম্যাচের দ্বিতীয় মিনিটেই গ্যাব্রিয়েল হেসুসের গোলে ম্যানচেস্টার সিটি এগিয়ে যায়। তবে ৫৬তম মিনিটে মিসরীয় তারকা মোহাম্মদ সালাহর গোলে সমতায় ফেরে লিভারপুল। চ্যাম্পিয়নস লিগে লিভারপুলের হয়ে এক মৌসুমে ৮ গোলের রেকর্ড গড়েন মিসরীয় ফরোয়ার্ড। এই মৌসুমে এ নিয়ে ৩৯টি গোল করেন সালাহ। ১১টি গোলে ছিল তাঁর সহযোগিতা। ৭৭তম মিনিটে রবার্তো ফিরমিনো জয়সূচক গোল করলে লিভারপুলের সেমিফাইনাল নিশ্চিত হয়ে যায়।রেফারির সঙ্গে বাগ্‌বিতণ্ডায় জড়িয়ে দ্বিতীয়ার্ধের পুরোটা সময় সাইড বেঞ্চে বসেই কাটাতে হয় গার্দিওলাকে। প্রথমার্ধ ০-১ গোলে পিছিয়ে থাকলেও সমতায় ফিরতে খুব বেশি সময় নেয়নি লিভারপুল।
এ নিয়ে দশমবারের মতো চ্যাম্পিয়নস লিগের সেমিতে উঠল লিভারপুল। হারলেও বল দখলের লড়াইয়ে এগিয়ে ছিল সিটেজেনরাই। ম্যাচের ৬৮ শতাংশ সময় ম্যানচেস্টার সিটির খেলোয়াড়দের পায়েই বল ছিল। দুই দলেরই ৩টি করে শট গোলমুখের লক্ষ্যে ছিল।
