
৪৮০ রানের বিরাট লক্ষ্যে খেলতে নেমে শেষ দিনে নিউজিল্যান্ডের দরকার ছিল ৩০৬ রান আর পাকিস্তানের দুই উইকেট। এ সমীকরণে মিসবাহ-উল-হকের দল জয় দেখতে পাচ্ছিল চতুর্থ দিন শেষেই। আগের দিনের সঙ্গে ৫৭ রান যোগ করেই আজ নিউজিল্যান্ড অলআউট ২৩১ রানে। পাকিস্তান জিতল ২৪৮ রানে।এ জয়ে নতুন এক রেকর্ড গড়েছেন মিসবাহ। ১৫টি টেস্ট জিতে তিনিই এখন পাকিস্তানের সবচেয়ে বেশি টেস্টজয়ী অধিনায়ক। ইমরান খান ও জাভেদ মিয়াঁদাদের নেতৃত্বে পাকিস্তান টেস্ট জিতেছিল ১৪টি।আগের দিনের সঙ্গে মাত্র ৩ রান যোগ করতেই নবম উইকেট হারায় নিউজিল্যান্ড। ইয়াসির শাহর বলে বোল্ড হওয়ার আগে মার্ক ক্রেইগ করেন ২৮ রান। পাকিস্তানের অপেক্ষা বাড়ায় ইশ সোধি ও ট্রেন্ট বোল্টের জুটি। দুজনের ১০ম উইকেট জুটিতে আসে ৫৪ রান। জুটি ভাঙেন ইমরান খান। কিউদের পক্ষে সর্বোচ্চ রান ৯ নম্বরে নামা সোধির; ইমরানের বলে এলবিডব্লিউ হওয়ার আগে করেছেন ৬৩ রান। পাকিস্তানের পক্ষে সর্বোচ্চ ৩ উইকেট নিয়েছেন ইয়াসির শাহ।দুই ইনিংসে দারুণ বোলিংয়ে ম্যাচসেরা রাহাত আলী। এ জয়ে ৩ ম্যাচ সিরিজে পাকিস্তান এখন ১-০ ব্যবধানে এগিয়ে।
