
প্রথম বিভাগ দাবার দ্বিতীয় রাউন্ড শেষে ৪ পয়েন্ট নিয়ে যুগ্মভাবে শীর্ষে সোনালী ব্যাংক, ফায়ার সার্ভিস ও সুলতানা কামাল স্মৃতি পাঠাগার। কাল দ্বিতীয় রাউন্ডে সোনালী ব্যাংক ৩-১ পয়েন্টে প্রতিভা দাবা গোষ্ঠীকে, ফায়ার সার্ভিস ২.৫-১.৫ পয়েন্টে বশির মেমোরিয়াল চেস ক্লাবকে, সুলতানা কামাল পাঠাগার ৩-১ পয়েন্টে অগ্রণী ব্যাংককে, ফরাশগঞ্জ ৩.৫-০.৫ পয়েন্টে মহাখালী প্রদীপ সংঘকে, নাইট চেস ক্লাব ২.৫-১.৫ পয়েন্টে ডেসটিনি ২০০০ লিমিটেডকে হারিয়েছে।
