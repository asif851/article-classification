
দারুণ এক হাতছানি জিয়ানলুইজি বুফনের সামনে। ব্রাজিল বিশ্বকাপে খেললে এটি হবে ইতালিয়ান গোলরক্ষকের টানা পঞ্চম বিশ্বকাপ! এখন পর্যন্ত এই কীর্তি আছে শুধু দুজনের—বুফনেরই স্বদেশি আন্তোনিও কারবাজাল ও জার্মানির লোথার ম্যাথাউসের। ১৯৫০ থেকে শুরু করে ’৬৬ পর্যন্ত টানা পাঁচ বিশ্বকাপ খেলেছেন কারবাজাল। ম্যাথাউস খেলেছেন ১৯৮২-১৯৯৮ বিশ্বকাপে। বুফন নিজের প্রথম বিশ্বকাপটি খেলেন ’৯৮ সালে। সেবার শুধু স্কোয়াডেই ছিলেন, ম্যাচ খেলার সুযোগ পাননি।
