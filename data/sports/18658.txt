
পিএসজির বিপক্ষে চ্যাম্পিয়নস লিগ ম্যাচে রূপকথার নায়ক নেইমার। অনন্য নৈপুণ্যে দলকে এনে দিয়েছেন অসাধারণ এক জয়। অসম্ভব এক লক্ষ্যকে সম্ভব করার খেলা যাঁর পায়ে, সেই নেইমারকে ছাড়াই আজ রোববার দেপোর্তিভো লা করুনিয়ার বিপক্ষে লা লিগার ম্যাচে মাঠে নামতে হচ্ছে বার্সেলানাকে।ঊরুর পেশিতে চোট থাকার কারণেই দেপোর্তিভোর বিপক্ষে খেলতে পারছেন না তিনি। বাংলাদেশ সময় আজ রাত সোয়া নয়টায় শুরু হবে ম্যাচটি।গত বুধবার চ্যাম্পিয়নস লিগের ইতিহাস গড়া ম্যাচে বার্সেলানা শেষ সাত মিনিটে পিএসিজর ওপর ঝড় বইয়ে দিয়েছিল নেইমারকে দিয়েই। ম্যাচ–নির্ধারণী তিন গোলের দুটিই এসেছিল ব্রাজিলীয় তারকার পা থেকে। শেষ গোলটিও সার্জি রবার্তো করেন নেইমারের সহায়তাতেই। দেপোর্তিভোর বিপক্ষ দলের এই গুরুত্বপূর্ণ তারকাকে দারুণ মিসই করবে বার্সেলানা। গতকাল শনিবার অনুশীলন করেননি তিনি। নেইমারেরর সঙ্গে আজ এই ম্যাচে নেই রাফিনহাও। পেটের সমস্যায় ভুগছেন নেইমারের স্বদেশি এই মিডফিল্ডার। সূত্র: রয়টার্স।
