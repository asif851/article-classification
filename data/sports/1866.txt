
আইজিপি কাপ জাতীয় যুব কাবাডিতে চ্যাম্পিয়ন হয়েছে কুমিল্লা। পল্টন কাবাডি স্টেডিয়ামে কাল ফাইনালে কুমিল্লা ১টি লোনাসহ ৩৭-২৩ পয়েন্টে নীলফামারীকে হারিয়েছে। সাতক্ষীরাকে ২০-১৬ পয়েন্টে হারিয়ে তৃতীয় হয়েছে রাজশাহী। টুর্নামেন্টের সেরা খেলোয়াড় হয়েছেন নীলফামারী জেলার বাসুদেব রায়। ফাইনালের ম্যাচসেরা হয়েছেন কুমিল্লার সম্রাট। খেলা শেষে বিজয়ীদের হাতে পুরস্কার তুলে দেন যুব ও ক্রীড়া প্রতিমন্ত্রী বীরেন শিকদার। উপস্থিত ছিলেন পুলিশ মহাপরিদর্শক ও কাবাডি ফেডারেশনের সভাপতি এ কে এম শহীদুল হক।
