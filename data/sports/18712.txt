
মালয়েশিয়ার আধিপত্য দিয়ে শেষ হলো ইউনেক্স-সানরাইজ আন্তর্জাতিক ব্যাডমিন্টন চ্যালেঞ্জ। পাঁচটি ইভেন্টের মধ্যে তিনটিতেই চ্যাম্পিয়ন হয়েছে মালয়েশিয়ান শাটলাররা। পুরুষ এককে ভারতের শুভঙ্কর দেকে হারিয়েছেন মালয়েশিয়ার লিম চি উইং। মহিলা এককে চ্যাম্পিয়ন তুরস্কের নেশলিহান ইয়েজিদ, জিতেছেন মালয়েশিয়ার রুই চেন ইয়াপের সঙ্গে। পুরুষ দ্বৈতে চ্যাম্পিয়ন মালয়েশিয়ার লু জুয়ান ও ইয়ে সিং অং, মহিলা দ্বৈতে ভারতের প্রণয়া গাদরি ও এন সিকি রেড্ডি। মিশ্র দ্বৈতে চ্যাম্পিয়ন হয়েছেন মালয়েশিয়ার শি তিয়ান তান ও শেভন জেমি লাই জুটি। খেলা শেষে বিজয়ীদের হাতে পুরস্কার তুলে দেন যুব ও ক্রীড়া প্রতিমন্ত্রী বীরেন শিকদার।
