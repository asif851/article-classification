
ব্যর্থ ঘানা, ব্যর্থ ক্যামেরুনও। দুটি আফ্রিকান দেশই বিদায় নিয়েছে বিশ্বকাপের গ্রুপপর্ব থেকে। এর মধ্যে ঘানার সুলে মুনতারি আর বোয়াটেং তো শৃঙ্খলা ভঙ্গের কারণে বিশ্বকাপের মাঝেই দল থেকে বহিষ্কৃত হয়েছেন। সেই শাস্তিও হয়তো তাঁরা দুজন পাবেন। পাশাপাশি ব্যর্থতার জন্য দুটি দলকেও বসতে হচ্ছে তদন্ত কমিশনের সামনে। বিশ্বকাপে ব্যর্থতার কারণ খুঁজে বের করতে তদন্ত কমিশন গঠনের নির্দেশ দিয়েছেন ঘানা ও ক্যামেরুনের প্রেসিডেন্ট। দেখাই যাক ব্যর্থতার কী কারণ খুঁজে পায় তদন্ত কমিশন। মেইলঅনলাইন।
