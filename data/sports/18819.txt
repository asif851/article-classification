
দেড় মাসের লম্বা দৌড়ের শেষটা উঁকি দিচ্ছে ধীরে ধীরে। এবারের মতো আইপিএল শেষ হচ্ছে ২১ মে। তবে ক্রিকেটের সবচেয়ে জমজমাট ফ্র্যাঞ্চাইজি লিগের ফাইনালে ওঠার লড়াইটা শুরু হয়ে যাচ্ছে আজ। 
আইপিএলের প্লে-অফ পর্বের শুরুটা হচ্ছে মুম্বাই ইন্ডিয়ানস ও রাইজিং পুনে সুপার জায়ান্টের ম্যাচ দিয়ে। আজ রাত সাড়ে আটটায় শুরু হবে এ ম্যাচ। পয়েন্ট তালিকার শীর্ষ দুইয়ে থাকার সুবাদে ফাইনালে ওঠার জন্য দুটি সুযোগ পাচ্ছে দুই দল। মুম্বাইয়ের ওয়াংখেড়ে স্টেডিয়ামের এই কোয়ালিফায়ারের জয়ী দল সরাসরি ফাইনালে চলে যাবে। তবে সুযোগ থাকবে পরাজিত দলেরও। এলিমিনেটরের বিজয়ী দলের সঙ্গে তারা দ্বিতীয় কোয়ালিফায়ার খেলবে। আগামীকাল বেঙ্গালুরুর চিন্নাস্বামী স্টেডিয়ামে এলিমিনেটরে মুখোমুখি হবে সানরাইজার্স হায়দরাবাদ ও কলকাতা নাইট রাইডার্স। এলিমিনেটর, দুই কোয়ালিফায়ার ও ফাইনাল—প্রতিটি ম্যাচই সরাসরি সম্প্রচারিত হবে সনি সিক্স ও সনি ইএসপিএনে। বাংলাদেশের চ্যানেল নাইনও সরাসরি সম্প্রচার করবে এ ম্যাচগুলো।
আইপিএলের শেষ চার ম্যাচের সূচি: (প্রতিটি ম্যাচ শুরু হবে রাত ৮-৩০ মিনিটে)
কোয়ালিফায়ার-১; ১৬ মে, মুম্বাই মুম্বাই ইন্ডিয়ানস বনাম রাইজিং পুনে সুপার জায়ান্ট
এলিমিনেটর; ১৭ মে, বেঙ্গালুরুসানরাইজার্স হায়দরাবাদ বনাম কলকাতা নাইট রাইডার্স
কোয়ালিফায়ার-২; ১৯ মে, বেঙ্গালুরুকোয়ালিফায়ার-১ পরাজিত বনাম এলিমিনেটরের বিজয়ী
ফাইনাল; ২১ মে, হায়দরাবাদকোয়ালিফায়ার-১ বিজয়ী বনাম কোয়ালিফায়ার-২ বিজয়ী
