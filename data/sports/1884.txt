
কাম্বলির হার্ট অ্যাটাকছোটবেলার বন্ধু শচীন টেন্ডুলকার এই সেদিন অবসরে গেছেন। কিন্তু তাঁর যেমন ফিটনেস আছে তাতে আরও কিছুদিন নিশ্চিন্তে খেলতে পারতেন। অথচ তাঁরই সমবয়সী বিনোদ কাম্বলি কিনা হার্ট অ্যাটাকে হাসপাতালে ভর্তি। গাড়িতে বান্দ্রায় যাওয়ার পথে গতকাল হঠাৎই হার্ট অ্যাটাক হয় সাবেক ভারতীয় ব্যাটসম্যানের। এক ট্রাফিক পুলিশ দেখে জলদি হাসপাতালে নিয়ে যান। শেষ খবর পাওয়া পর্যন্ত মুম্বাইয়ের লীলাবতী হাসপাতালের নিবিড় পরিচর্যাকেন্দ্রে স্থিতিশীল আছেন কাম্বলি। চিকিৎসকেরাও আশ্বস্ত করেছেন, আপাতত ভয়ের কিছু নেই। দেশের হয়ে ১০৪ ওয়ানডে ও ১৭ টেস্ট খেলা কাম্বলি গত বছরও হূদ্যন্ত্রের ধমনিতে ব্লক ধরা পড়ায় অস্ত্রোপচার করিয়েছেন। ওয়েবসাইট।ডায়াবেটিসজয়ী আকরামখেলোয়াড়ি দিনগুলোতে ব্যাটসম্যানদের আতঙ্ক ছিলেন। কিন্তু অবসরের পরেও লড়াইটা থামেনি ওয়াসিম আকরামের! প্রতিপক্ষ এখন ডায়াবেটিস নামের ব্যাধি। ১৬ বছর দীর্ঘ লড়াইয়ে হার মানেননি। আর এর স্বীকৃতিও পাচ্ছেন সাবেক পাকিস্তানি পেসার। মেলবোর্নে আন্তর্জাতিক ডায়াবেটিক ফাউন্ডেশন আয়োজিত কংগ্রেসে ডায়াবেটিসজয়ী ক্রীড়াবিদ হিসেবে পাচ্ছেন বিশেষ পুরস্কার। ডায়াবেটিসজয়ী আকরামের এখনকার ইচ্ছা, এবার অন্য ডায়াবেটিস রোগীদের সচেতনতা বাড়ানোর জন্যও কাজ করবেন। ওয়েবসাইট।বিকল্প নারাইনশেন শিলিংফোর্ড আর মারলন স্যামুয়েলসের বোলিং অ্যাকশন আতশি কাচের নিচে। পরীক্ষা দেওয়ার জন্য ওয়েস্ট ইন্ডিয়ান দুই অফ স্পিনারই গেছেন অস্ট্রেলিয়ার পার্থে। নিউজিল্যান্ডের বিপক্ষে ডানেডিনে প্রথম টেস্ট খেলতে অবশ্য বাধা নেই। কিন্তু পরীক্ষায় উতরাতে না পারলে সিরিজের বাকি দুই টেস্টে খেলতে পারবেন না। তাঁদের বিকল্প হিসেবে তাই ওয়েস্ট ইন্ডিজের টেস্ট দলে ডাক পেয়েছেন অফ স্পাির সুনীল নারাইন। মঙ্গলবার শুরু প্রথম টেস্টেই তিনি খেলবেন কি না, সেটা অবশ্য নিশ্চিত নয় এখনো। ওয়েবসাইট।স্টেইন-ক্যালিসের চোটকেপটাউনের প্রথম ওয়ানডেতেই কিছুটা সমস্যা অনুভব করছিলেন শরীরের বাঁ দিকে। কিন্তু সেটিকে পাত্তা না দিয়েই পোর্ট এলিজাবেথের দ্বিতীয় ওয়ানডেতেও খেলেছেন ডেল স্টেইন। শুধু তা-ই নয়, করেছেন ওয়ানডেতে ক্যারিয়ার-সেরা বোলিংও। লাভ হয়নি যদিও, দুটি ওয়ানডেতেই হেরে পাকিস্তানের কাছে সিরিজ হেরেছে দক্ষিণ আফ্রিকা। সঙ্গে আরও দুঃসংবাদ—আজ সম্মান বাঁচানোর শেষ ম্যাচে স্টেইনকেও পাবে না দক্ষিণ আফ্রিকা। মাংসপেশিতে টান লাগায় দল থেকে ছিটকে গেছেন তিনি। আঙুলে চোট পাওয়ায় শেষ ওয়ানডেতে খেলা হবে না প্রোটিয়া অলরাউন্ডার জ্যাক ক্যালিসেরও। ওয়েবসাইট।
