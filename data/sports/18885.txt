
পাকিস্তানের সঙ্গে গোলাপি বলে দিবারাত্রির টেস্ট খেলতে রাজি হয়েছে ওয়েস্ট ইন্ডিজ। লিখিত কিছু না হলেও পাকিস্তান ক্রিকেট বোর্ডের (পিসিবি) সভাপতি শাহরিয়ার খান জানিয়েছেন, উইন্ডিজ ক্রিকেট বোর্ড এ ব্যাপারে নিজেদের নীতিগত সিদ্ধান্তের কথা জানিয়েছে। এ বছরের সেপ্টেম্বর-অক্টোবরে সংযুক্ত আরব আমিরাতে অনুষ্ঠেয় ওয়েস্ট ইন্ডিজের বিপক্ষে হোম সিরিজে পাকিস্তান একটি টেস্ট গোলাপি বলে খেলবে।
ওই সফরে দুই ম্যাচের টেস্ট সিরিজের পাশাপাশি পাকিস্তানের বিপক্ষে ৫টি ওয়ানডে ও ২টি টি-টোয়েন্টি ম্যাচ খেলবে ওয়েস্ট ইন্ডিজ। সূত্র: আইবিএন।
 
 
