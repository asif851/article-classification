
ইউএস ওপেনের প্রস্তুতিটা ভালোই হচ্ছে রজার ফেদেরারের। গত সপ্তাহে টরন্টো মাস্টার্সের ফাইনালে উঠেছিলেন। পরশু অ্যান্ডি মারেকে হারিয়ে সুইস তারকা উঠেছেন সিনসিনাটি মাস্টার্সের সেমিফাইনালে। দ্বিতীয় সেটে ১-৪-এ পিছিয়ে পড়ার পরও দুর্দান্তভাবে ঘুরে দাঁড়িয়ে জিতে নিয়েছেন সেটটা। এক ঘণ্টা ৩৩ মিনিটের লড়াইয়ে জয়টা ৬-৩, ৭-৫ গেমে। সেমিতে তাঁর প্রতিপক্ষ কানাডার মিলোস রায়োনিচ। মেয়েদের বিভাগে সেমিফাইনালে উঠেছেন সেরেনা উইলিয়ামস, মারিয়া শারাপোভা। এএফপি।
