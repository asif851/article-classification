
আর্জেন্টিনার বর্ষসেরালিওনেল মেসি না হুয়ান মার্টিন দেল পোত্রো—কে আর্জেন্টিনার বড় ক্রীড়াতারকা? যাঁকেই আপনি বড় মনে করুন না কেন, একটা জায়গায় মেসিকে ছাড়িয়ে গেলেন দেল পোত্রো। রেকর্ড টানা চারবার ফিফা-ব্যালন ডি’অরজয়ী মেসি যেখানে আর্জেন্টিনার বর্ষসেরা ক্রীড়াবিদ হয়েছেন একবার (২০১১), সেখানে দেল পোত্রো এই পুরস্কার জিতেছেন দুবার। ২০০৯ সালে প্রথম এই পুরস্কার জেতা দেল পোত্রো এবারও হয়েছেন আর্জেন্টিনা বর্ষসেরা। তাঁর প্রতিদ্বন্দ্বী ছিলেন মেসি। ওয়েবসাইট।
দুর্ঘটনায় মৃত্যু১৯৭৬ মন্ট্রিয়ল অলিম্পিকে মহিলাদের ৪–৪০০ মিটার রিলেতে ব্রোঞ্জ জিতেছিলেন। নাদেজদা ইলিনার সাফল্য বলতে এই একটিই। বিশ্ব অ্যাথলেটিকসে বিস্মৃত ইলিনা আবার শিরোনাম গাড়ি দুর্ঘটনায় প্রাণ হারিয়ে। কবে, কোথায়, কীভাবে গাড়ি দুর্ঘটনার শিকার—বিস্তারিত জানা যায়নি, তবে গত সপ্তাহে তাঁর মৃত্যুর খবরটি পাওয়া গেছে টেনিস তারকাদের টুইটারে। ইলিনা যে ছিলেন রুশ টেনিস খেলোয়াড় নাদিয়া পেত্রোভার মা। ওয়েবসাইট।
মাদিবা মুহূর্তরাজা ক্ল্যাসাব্লাঙ্কা-অকল্যান্ড সিটি ম্যাচ দিয়ে কাল রাতে শুরু হয়ে গেছে ফিফা ক্লাব বিশ্বকাপ ২০১৩। এই টুর্নামেন্টের প্রতিটি ম্যাচের আগেই ফিফা সদ্য প্রয়াত নেলসন ম্যান্ডেলাকে শ্রদ্ধা জানাবে। ম্যাচের আগে একসঙ্গে উঠে দাঁড়াবেন দর্শকেরা। করতালিতে ভরিয়ে দেবেন মাঠ। আজীবন মানুষকে আশা এবং ভালোবাসার যে পথ দেখিয়েছেন ম্যান্ডেলা, সেটি নতুন করে সারা বিশ্বে ছড়িয়ে দিতেই ফিফার এই ‘মাদিবা মুহূর্ত’ কর্মসূচি। ওয়েবসাইট।
