
টানা তিন সেঞ্চুরি, যার দুটিই আবার ডাবল। লিগের শুরুটা নিজের করে নিয়েছিলেন রনি তালুকদার। ঢাকা বিভাগ ওপেনারের দেখানো পথে এবার টানা ডাবল সেঞ্চুরি করে ফেললেন মোসাদ্দেক হোসেন। ঠিক আগের ম্যাচেই রংপুরের বিপক্ষে ২৫০ রান করেছেন বরিশালের ব্যাটসম্যান, এবার বিকেএসপিতে চট্টগ্রামের বিপক্ষে করলেন ২৮২ রান। প্রথম শ্রেণির ক্রিকেটে বাংলাদেশের প্রথম ব্যাটসম্যান হিসেবে টানা দুই ইনিংসে ডাবল সেঞ্চুরি পেলেন দুটি অনূর্ধ্ব-১৯ বিশ্বকাপ খেলা এই তরুণ।মাত্র ৩০৯ বলেই ৩৭ চার ও ৫ ছয়ে ২৮২ রান মোসাদ্দেকের। তাঁর দল বরিশাল ইনিংস ঘোষণার আগে করেছে ৯ উইকেটে ৫৯৭। এরপর চট্টগ্রাম দ্বিতীয় দিন শেষ করেছে ২ উইকেটে ১২৪ রানে। বিকেএসপির অন্য মাঠে সেঞ্চুরি করেছেন রংপুরে ওপেনার লিটন দাস (১৭৩)। এই মৌসুমে লিটনের চতুর্থ সেঞ্চুরিতে ৩ উইকেটে ৩৫৭ রান তুলে রাজশাহীর প্রথম ইনিংসের চেয়ে ৯৪ রানে এগিয়ে গেছে রংপুর। ফতুল্লায় সেঞ্চুরি পেয়েছেন ঢাকা বিভাগের শুভাগত হোম (১৩৫)। শুভাগতর টানা দ্বিতীয় সেঞ্চুরিতে প্রথম ইনিংসে ঢাকা করেছে ৩৬৬। এরপর ১২৪ রান তুলতেই ৩ উইকেট হারিয়ে ফেলেছে খুলনা।এনামুল হক জুনিয়র, আবদুর রাজ্জাক ও মোহাম্মদ শরীফের পর চতুর্থ বাংলাদেশি হিসেবে ৩০০ উইকেটের মাইলফলক পেরিয়েছেন ঢাকা মহানগরের বাঁহাতি স্পিনার ইলিয়াস সানি। কাল মিরপুরে সিলেটকে ১৭১ রান অলআউট করতে সানির অবদান ৩৮ রানে ৪ উইকেট। এর আগে মহানগর করে ২৬৪।বাংলাদেশের প্রথম শ্রেণিতে সর্বোচ্চ ইনিংস৩১৩* রকিবুল হাসান বরিশাল-সিলেট ফতুল্লা ২০০৬-০৭২৮৯ মার্শাল আইয়ুব মধ্যাঞ্চল-পূর্বাঞ্চল বগুড়া ২০১২-১৩২৮২ মোসাদ্দেক হোসেন বরিশাল-চট্টগ্রাম বিকেএসপি-২ ২০১৪-১৫
অতিরিক্ত সময়ে গড়ায় খেলা। তবে অতিরিক্ত ৩০ মিনিটে আর গোল হয়নি। শ্বাসরুদ্ধকর টাইব্রেকারে ছিল চরম নাটকীয়তা। ব্রাদার্সের জিতুর শট সাইড পোস্টে লাগে। শেখ জামালের ইয়াসিনের শটটি ক্রসবারে লেগে ফেরে। সাডেন ডেথে ব্রাদার্সের হাবিবের দুর্বল শট ধরে নেন গোলরক্ষক হিমেল। রোববার প্রথম সেমিফাইনালে শেখ জামালের প্রতিপক্ষ শেখ রাসেল-চট্টগ্রাম আবাহনীর মধ্যকার জয়ী দল।
