
থাইল্যান্ডে যুব অলিম্পিক হকির বাছাইপর্বে দুর্দান্ত শুরু করেছেন বাংলাদেশের যুবারা। আজ নিজেদের প্রথম ম্যাচে সিঙ্গাপুরের বিপক্ষে ১০-৪ গোলের বড় জয় পেয়েছেন তাঁরা। বাংলাদেশের হয়ে হ্যাটট্রিক করেছেন মোহাম্মদ মহসিন; জোড়া গোল করেছেন সারোয়ার শাওন, আবেদ উদ্দিন ও শফিউল আলম শিশির এবং একটি গোল করেছেন রাকিবুল হাসান।
ফাইভ-এ-সাইড সংস্করণের এই টুর্নামেন্টে বাংলাদেশের পরের ম্যাচ বৃহস্পতিবার কম্বোডিয়ার বিপক্ষে। গ্রুপ পর্যায়ে বাংলাদেশের অন্য তিন প্রতিপক্ষ মালয়েশিয়া, পাকিস্তান ও চায়নিজ তাইপে। বাছাইপর্বের সেরা দুই দল ২০১৮ সালের অক্টোবরে আর্জেন্টিনার বুয়েনস এইরেসে যুব অলিম্পিকে খেলার সুযোগ পাবে।
