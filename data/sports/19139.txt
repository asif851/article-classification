
বিনা প্রস্তুতিতে খেলতে গেলে যেমন হওয়া উচিত, বাংলাদেশ তেমনই ফল করেছে এশিয়ান জুনিয়র টেবিল টেনিসে। একেবারেই হাবুডুবু খেয়েছে বাংলাদেশের দুই কিশোর জাভেদ আহমেদ এবং ইমরান হোসেন। বালক দলগত অনূর্ধ্ব-১৫ বিভাগের প্রথম রাউন্ডেই বাদ পড়েছে তারা।কাতারের এই টুর্নামেন্টে অবশ্য কঠিন গ্রুপেই পড়েছিল বাংলাদেশ দল। চার নম্বর গ্রুপে প্রতিপক্ষ ছিল চীনা তাইপে, থাইল্যান্ড ও কোরিয়া। প্রথম রাউন্ডে চীনা তাইপের কাছে হার ৩-০ ম্যাচে। পরের দুই ম্যাচে দক্ষিণ কোরিয়া ও থাইল্যান্ডের বিপক্ষেও হারের ব্যবধানটা ৩-০।
