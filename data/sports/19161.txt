
ঢাকায় গত মাসে আন্তর্জাতিক আর্চারি চ্যাম্পিয়নশিপে সাফল্য পাননি। তবে এবার এশিয়া কাপ আর্চারিতে মেয়েদের রিকার্ভ বোয়ে ব্রোঞ্জ জিতলেন শ্যামলী রায়। কাল ফিলিপাইনের নিকোল মেরি ট্যাগলকে ৬-৪ সেটে হারিয়েছেন নড়াইলের মেয়ে। পরে রিকার্ভ মিশ্র দলগত ইভেন্টেও উজ্জ্বল ছিলেন শ্যামলী। রুমান সানার সঙ্গে জুটি গড়ে প্রি-কোয়ার্টার ফাইনালে ৫-১ সেটে হারায় জাপানকে। তবে শেষ আটে চীনা তাইপের কাছে হেরে গেছে বাংলাদেশ। কম্পাউন্ড বিভাগের মিশ্র দলগত ইভেন্টের প্রথম রাউন্ডে হেরেছে বাংলাদেশ। আবুল কাশেম ও রোকসানা আক্তার জুটি ১৫৬-১৪১ পয়েন্টে হেরেছে মালয়েশিয়ার আর্চারের কাছে।
