
মহান স্বাধীনতা দিবস উপলক্ষে আজ এক প্রীতি ম্যাচের আয়োজন করেছে বাফুফে। বিকেল ৩টায় বাফুফের টার্ফে শুরু হতে যাওয়া এ ম্যাচে দেখা যাবে অনেক সাবেক তারকাকে। বাফুফে লাল ও সবুজ নাম দিয়ে গঠিত দুটি দলে ৩৬ জন করে খেলোয়াড়ের নাম উল্লেখ করে সংবাদ বিজ্ঞপ্তি পাঠিয়েছে বাফুফে। তাতে কাজী সালাউদ্দিন, আশরাফ উদ্দিন চুন্নু, হাসানুজ্জামান বাবুল, সালাম মুর্শেদী, বাদল রায়, শেখ আসলাম, দেওয়ান শফিউল আরেফিন টুটুল, সত্যজিৎ দাস রূপু, শফিকুল ইসলাম মানিকদের সঙ্গে জাকারিয়া পিন্টু, প্রতাপ শংকর হাজরা, অমলেশ সেন, আশীষ ভদ্র, এফ আই কামাল, রুম্মন বিন ওয়ালি সাব্বিরদের নামও আছে।
