
তাঁরা আড্ডা দিচ্ছিলেন করিন্থিয়ানস ফ্যান ক্লাবের সামনে। হঠাৎই বন্দুক হাতে তিন আততায়ীর আগমন। এলোপাতাড়ি গুলি। লাশ হয়ে গেলেন ৮ তরুণ! সিনেমার মতো ঘটনাটি ঘটেছে ব্রাজিলের সাও পাওলোয়। কোনো মাফিয়া চক্রের কাজ বলেই ধারণা সাও পাওলো পুলিশের। করিন্থিয়ানস ফ্যান ক্লাবের সামনেই পড়ে থাকা ৭টি লাশ উদ্ধার করেছে পুলিশ। মারাত্মকভাবে আহত আরেকজনকে উদ্ধার করা হয় পাশের গ্যাসস্টেশন থেকে। হাসপাতালে নেওয়ার পথে তাঁর মৃত্যু হয়। পালমেইরাসের বিপক্ষে পরের দিন ছিল করিন্থিয়ানসের ম্যাচ। খুন হওয়া সমর্থেকরা জয় উদ্যাপনের প্রস্তুতি নিচ্ছিল বলে জানিয়েছেন স্থানীয়রা। আইএএনএস।
