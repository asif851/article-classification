
১৪৬ দেশি খেলোয়াড়, বিদেশি খেলোয়াড় ১৬৮ জন। এর মধ্য থেকে বেছে নিয়ে তৈরি হলো বিপিএলের দলগুলো। আগামী ৪ নভেম্বর থেকে শুরু হচ্ছে বাংলাদেশ প্রিমিয়ার লিগের (বিপিএল) চতুর্থ আসর। অংশ নিচ্ছে সাতটি দল।
আগেই দলগুলো অনেকটাই গুছিয়ে রেখেছিল নিজেদের। আজ খেলোয়াড় ড্রাফটে বাকি কাজটাও সম্পন্ন হলো। সাত দলের আইকন খেলোয়াড় আগেই ঠিক হয়ে গিয়েছিল। পাঁচটি ফ্র্যাঞ্চাইজিও দুজন করে দেশি খেলোয়াড়ও রেখে দিয়েছিল। এ বছর নতুন যোগ হওয়া দুটি দল খুলনা টাইটানস ও রাজশাহী কিংসকে তাই আগেই সুযোগ দেওয়া হলো দুজন করে দেশি খেলোয়াড় নেওয়ার। এরপর সব কটি দল সমতায় থেকে লটারির মাধ্যমে একের পর এক খেলোয়াড় ​বেছে নিয়েছে। আইপিএলের নিলামের সঙ্গে খেলোয়াড় ড্রাফটের পার্থক্য আছে। এখানে ভিত্তি মূল্যেই খেলোয়াড়েরা বিক্রি হয়েছেন। বেশি দামে কিনে নেওয়ার সুযোগ ছিল না। শুধু লটারি করে যে দলের নাম আগে উঠেছে, তাতে নির্দিষ্ট বিভাগ থেকে পছন্দের খেলোয়াড় সবার আগে বেছে নেওয়ার সুযোগ পেয়েছে। এভাবেই চলেছে পুরো প্র​ক্রিয়া। ড্রাফট থেকে প্রত্যেক ফ্র্যাঞ্চাইজিকেই কমপক্ষে ১০ জন স্থানীয় ও ৩ জন বিদেশি খেলোয়াড় নিতে হয়েছে। প্রতি ম্যাচে বিদেশি খেলানো যাবে তিন থেকে চারজন। প্রতি সেটে দেশি ও বিদেশি খেলোয়াড়দের জন্য দুই দফা করে হলো খেলোয়াড় বাছাই। সব মিলিয়ে কেমন দাঁড়াল কোন দল—
ঢাকা ডায়নামাইটস : সাকিব আল হাসান (আইকন), মোসাদ্দেক হোসেন, নাসির হোসেন, সানজামুল ইসলাম, আলাউদ্দিন বাবু, সোহরাওয়ার্দী শুভ, মেহেদী মারুফ, মোহাম্মদ শহীদ, ইরফান শুক্কুর, তানভীর হায়দার খান (বাংলাদেশ); কুমার সাঙ্গাকারা (শ্রীলঙ্কা), আন্দ্রে রাসেল (ওয়েস্ট ইন্ডিজ), মাহেলা জয়াবর্ধনে (শ্রীলঙ্কা), ডোয়াইন ব্রাভো (ওয়েস্ট ইন্ডিজ), এভিন লুইস (ওয়েস্ট ইন্ডিজ), রবি বোপারা (ইংল্যান্ড), সেকুগে প্রসন্ন (শ্রীলঙ্কা), ওয়েইন পারনেল (দক্ষিণ আফ্রিকা), উসামা মীর (পাকিস্তান)।
রংপুর রাইডার্স : সৌম্য সরকার (আইকন), মোহাম্মদ মিঠুন ও আরাফাত সানি, রুবেল হোসেন, সোহাগ গাজী, জিয়াউর রহমান, নাঈম ইসলাম, ইলিয়াস সানি, পিনাক ঘোষ, মুক্তার আলী, মেহরাব হোসেন জোসি, শাহবাজ চৌহান (বাংলাদেশ); শহীদ আফ্রিদি (পাকিস্তান), শারজিল খান (পাকিস্তান), বাবর আজম (পাকিস্তান), মোহাম্মদ শেহজাদ (আফগানিস্তান), দাসুন শানাকা (শ্রীলঙ্কা), গিড্রন পোপ (ওয়েস্ট ইন্ডিজ), রিচার্ড গ্লিসন (ইংল্যান্ড), নাসির জামশেদ (পাকিস্তান), সচিত্র সেনানায়েকে (শ্রীলঙ্কা), গিহান রুপাসিঙ্গে (শ্রীলঙ্কা)।
কুমিল্লা ভিক্টোরিয়ানস : মাশরাফি বিন মুর্তজা (আইকন), ইমরুল কায়েস, লিটন কুমার দাস, মোহাম্মদ আল আমিন, নাজমুল হাসান শান্ত, নাহিদুল ইসলাম, মোহাম্মদ সাঈফউদ্দিন, মোহাম্মদ শরীফ, নাবিল সামাদ, জসিম উদ্দীন, সৈকত আলী, রাসেল আল মামুন (বাংলাদেশ); সোহেল তানভীর (পাকিস্তান), ইমাদ ওয়াসিম (পাকিস্তান), আসহার জাইদি (পাকিস্তান), নুয়ান কুলাসেকারা (শ্রীলঙ্কা), থিসারা পেরেরা (শ্রীলঙ্কা), খালিদ লতিফ (পাকিস্তান), শাহজীব হাসান (পাকিস্তান), জেসন হোল্ডার (ওয়েস্ট ইন্ডিজ)।
চিটাগাং ভাইকিংস : তামিম ইকবাল (আইকন), তাসকিন আহমেদ, এনামুল হক, আবদুর রাজ্জাক, শুভাশিস রায়, জহুরুল ইসলাম, নাজমুল হোসেন মিলন, জাকির হাসান, সাকলাইন সজীব, মোহাম্মদ শহীদুল ইসলাম, ইয়াসির আলী চৌধুরী, জুবায়ের হোসেন (বাংলাদেশ); ক্রিস গেইল (ওয়েস্ট ইন্ডিজ), ডোয়াইন স্মিথ (ওয়েস্ট ইন্ডিজ), শোয়েব মালিক (পাকিস্তান), চতুরঙ্গা ডি সিলভা (শ্রীলঙ্কা), মোহাম্মদ নবী (আফগানিস্তান), গ্রান্ট এলিয়ট (নিউজিল্যান্ড), ইমরান খান জুনিয়র (পাকিস্তান), জীবন মেন্ডিস (শ্রীলঙ্কা), টাইমাল মিলস (ইংল্যান্ড)।
খুলনা টাইটানস : মাহমুদউল্লাহ (আইকন), মোশাররফ রুবেল, শফিউল ইসলাম, শুভাগত হোম, আরিফুল হক, মোহাম্মদ আবদুল মজিদ, অলক কাপালি, মোহাম্মদ হাসানুজ্জামান, নাঈম ইসলাম জুনিয়র, নূর হোসেন সাদ্দাম, সাঈদুর রহমান, আবদুল হালিম (বাংলাদেশ); নিকোলাস পুরান (ওয়েস্ট ইন্ডিজ), রিকি ওয়েসেলস (ইংল্যান্ড), কেভন কুপার (ওয়েস্ট ইন্ডিজ), মোহাম্মদ আসগর (পাকিস্তান), বেনি হাওয়েল (ইংল্যান্ড), লেন্ডল সিমন্স (ওয়েস্ট ইন্ডিজ), বেন লাফলিন (অস্ট্রেলিয়া), আন্দ্রে ফ্লেচার (ওয়েস্ট ইন্ডিজ), জুনাইদ খান (পাকিস্তান)।
রাজশাহী কিংস : সাব্বির রহমান (আইকন), নুরুল হাসান সোহান, মেহেদি হাসান মিরাজ, মুমিনুল হক, ফরহাদ রেজা, নাজমুল হোসেন অপু, রকিবুল হাসান, আবুল হাসান রাজু, রনি তালুকদার, সালমান হোসেন, ইবাদত হোসেন (বাংলাদেশ); ড্যারেন স্যামি (ওয়েস্ট ইন্ডিজ), মোহাম্মদ সামি (পাকিস্তান), মিলিন্দা সিরিবর্ধনা (শ্রীলঙ্কা), উপুল থারাঙ্গা (শ্রীলঙ্কা), সামিথ প্যাটেল (ইংল্যান্ড)
বরিশাল বুলস : মুশফিকুর রহিম (আইকন), আল আমিন হোসেন, তাইজুল ইসলাম, শামসুর রহমান, আবু হায়দার রনি, কামরুল ইসলাম রাব্বি, নাদিফ চৌধুরী, মেহেদী হাসান, মনির হোসেন খান, শাহরিয়ার নাফীস (বাংলাদেশ); দিলশান মুনাবীরা (শ্রীলঙ্কা), মোহাম্মদ নওয়াজ (পাকিস্তান), কার্লোস ব্রাফেট (ওয়েস্ট ইন্ডিজ), জশুয়া কব (ইংল্যান্ড)।
আরও পড়ুন: 
বিপিএলে এখন পর্যন্ত কোন দলের কী চেহারা
