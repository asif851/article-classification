
অস্ট্রেলিয়া-নিউজিল্যান্ডে অনুষ্ঠিতব্য বিশ্বকাপে কোন ১৫ ​ক্রিকেটার বাংলাদেশের জার্সি গায়ে চড়াবেন, তা জানা যাবে আগামীকাল রোববার। বাংলাদেশ ক্রিকেট বোর্ড (​বিসিবি) রোববার এক সংবাদ সম্মেলনের মাধ্যমে বাংলাদেশের বিশ্বকাপ দল ঘোষণা করবেন জাতীয় নির্বাচকেরা।বিসিবি সভাপতি নাজমুল হাসান দল এই সংবাদ সম্মেলনে উপস্থিত থাকবেন বলে জানা গেছে।
১৪ ফেব্রুয়ারি থেকে অস্ট্রেলিয়া ও নিউজিল্যান্ডে শুরু হচ্ছে বিশ্বকাপ ক্রিকেটের আসর। আইসিসির নিয়ামানুযায়ী ৭ জানুয়ারির মধ্যে প্রতিটি দলেরই বিশ্বকাপ স্কোয়াড ঘোষণা করার কথা।এবারের বিশ্বকাপে ‘এ’ গ্রুপে বাংলাদেশের প্রতিপক্ষ ইংল্যান্ড, অস্ট্রেলিয়া, শ্রীলঙ্কা, নিউজিল্যান্ড, আফগানিস্তান ও স্কটল্যান্ড। ১৮ ফেব্রুয়ারি ক্যানবেরায় নিজেদের প্রথম ম্যাচে আফগানিস্তানের মুখোমুখি হবে বাংলাদেশ।
বাংলাদেশের ৩০ জনের প্রাথমিক দল: মাশরাফি বিন মুর্তজা, সাকিব আল হাসান, মুশফিকুর রহিম, মাহমুদউল্লাহ, তামিম ইকবাল, আবদুর রাজ্জাক, নাঈম ইসলাম, ইমরুল কায়েস, শফিউল ইসলাম, রুবেল হোসেন, নাসির হোসেন, জিয়াউর রহমান, মুমিনুল হক, শামসুর রহমান, এনামুল হক, ইলিয়াস সানি, আরাফাত সানি, আল-আমিন হোসেন, মুকতার আলী, আবুল হাসান, সাব্বির রহমান, শুভাগত হোম চৌধুরী, মার্শাল আইয়ূব, লিটন কুমার দাস, তাসকিন আহমেদ, সৌম্য সরকার, তাইজুল ইসলাম, জুবায়ের হোসেন, মোহাম্মদ মিঠুন, মোহাম্মদ শহীদ।
