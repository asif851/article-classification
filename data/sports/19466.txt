
বিশ্বকাপের আগে নিজেদের শেষ প্রস্তুতি ম্যাচে আজ বৃহস্পতিবার সিডনির ব্ল্যাকটাউন অলিম্পিক পার্ক ওভালে আয়ারল্যান্ডের বিপক্ষে বাংলাদেশ ১৮৯ রানে অলআউট হয়েছে। ১৯০ রানের টার্গেটে এখন ব্যাট করছে আয়ারল্যান্ড।প্রথমে ব্যাট করে ৪৮ ওভার দুই বলে অলআউট হয় বাংলাদেশ। ওভার প্রতি গড় রান রেট ৩ দশমিক ৯১। বাংলাদেশের পক্ষে সর্বোচ্চ রান করেন সৌম্য সরকার। ৫১ বল খেলে দুইটি চারের সাহায্যে তার রান ৪৫। মুশফিক ৩৪ বল খেলে ২৬ ও এনামুল ৭২ বল খেলে ২৫ রান নেন। অতিরিক্ত খাত থেকে আসে ২৫ রান। এছাড়া দুই অঙ্কের ঘরে পৌছেছেন মাশরাফি (২২) ও সাব্বির (২০)।বাংলাদেশের পক্ষে ওপেনার তামিম ৪ , মমিনুল ৮, সাকিব ৮, নাসির ৬ রান করছেন। তাইজুল ও তাসকিন দুজনই শূন্য রানে আউট হয়েছেন।
