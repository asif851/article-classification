
• ২৯ বলে ৩৯ রান করেছেন তামিম ইকবাল। • ২টি চার ও ২টি ছক্কা মেরেছেন। • পেশোয়ার জালমি পেয়েছে ৩৪ রানের জয়।
পাকিস্তান সুপার লিগে শুরুটা ভালো হয়নি তামিম ইকবালের। মাত্র ১১ রান করেছিলেন প্রথম ম্যাচে। দ্বিতীয় ম্যাচে অবশ্য অতটা খারাপ করেননি। ইসলামাবাদ ইউনাইটেডের বিপক্ষে ৩৯ রান করেছেন বাংলাদেশ ওপেনার। পেশোয়ার জালমিও ৬ উইকেটে ১৭৬ রান করে থেমেছে। 
পেশোয়ারকে ঝোড়ো শুরু এনে দিয়েছেন কামরান আকমল। ৩২ বলে ৫৩ রান করে কামরান যখন আউট হলেন, দলের রান তখনো ৬৯! অপর প্রান্তে তামিম যে ১৩ বলে মাত্র ১৫ রান করেছেন। কামরান আউট হতেই অবশ্য খানিকটা ছন্দ ফিরে পেয়েছেন তামিম। দ্বিতীয় উইকেটে ডোয়াইন স্মিথের সঙ্গে ৫.৩ ওভারেই তুলেছেন ৫২ রান। ২ চার ও ২ ছক্কায় ২৯ বলে ৩৯ রান করে যখন আউট হয়েছেন তামিম দলের রান তখন ১২১। ১৩ ওভারে ২ উইকেটে ১২১ রানের এমন ভিত্তি পেয়েও অবশ্য কাজে লাগাতে পারেনি পেশোয়ার। স্মিথ ও হাফিজ দুজনই আশা জাগিয়েও ঠিক ৩০ রান করে আউট হয়েছেন। ফলে মাত্র ইসলামাবাদকে মাত্র ১৭৭ রানের লক্ষ্য দিয়েই সন্তুষ্ট হতে হয়েছে।
