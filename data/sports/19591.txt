
পেপ গার্দিওলার সঙ্গে ঝামেলা মিটিয়ে ম্যানচেস্টার সিটি দলে ফিরেছেন। প্রিমিয়ার লিগে পরপর তিনটি ম্যাচও খেলেছেন ইয়া ইয়া তোরে। ক্রিস্টাল প্যালেসের বিপক্ষে প্রত্যাবর্তন ম্যাচে তো গোল করে দলকে জিতিয়েছেনও। কিন্তু এরই মধ্যে আবার নতুন এক ঝামেলায় জড়িয়ে গেলেন সিটি মিডফিল্ডার। গত সোমবার ইস্ট লন্ডনে গাড়ি চালাতে গিয়ে ট্রাফিক আইন ভেঙে পুলিশের কাছে ধরা পড়েছেন। লন্ডন পুলিশ বলেছে, গাড়ি চালানোর সময় তোরে মাতাল ছিলেন। মাদক পরীক্ষায় দেখা গেছে, নির্ধারিত মাত্রার চেয়ে বেশি অ্যালকোহল ছিল তাঁর শরীরে। জামিন নিতে এখন তোরেকে ছুটতে হবে আদালতে, জরিমানা থেকেও মনে হয় না রেহাই পাবেন। এএফপি।
