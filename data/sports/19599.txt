
দ্বিতীয় রাউন্ডে যেতে হলে জয় ছাড়া বিকল্প ছিল না রাশিয়ার। মাত্র ৬ মিনিটে আলেকজান্ডার কোকোরিনের গোলে সেই সম্ভাবনাও জাগিয়েছিল ফ্যাবিও ক্যাপেলোর দল। কিন্তু লিডটা শেষ পর্যন্ত ধরে রাখতে পারেনি রাশিয়া। ৬০ মিনিটে গোল শোধ করে দেন আলজেরিয়ান ফরোয়ার্ড ইসলাম স্লিমানি। শেষ পর্যন্ত ১-১ গোলে ড্র করে এবার দ্বিতীয় আফ্রিকান দল হিসেবে শেষ ষোেলাতে উঠে গেল আলজেরিয়া। চতুর্থবারের মতো বিশ্বকাপ খেলতে এসে এই প্রথম নকআউট পর্বে জায়গা করে নিয়েছে আলজেরিয়া।অন্য ম্যাচে দক্ষিণ কোরিয়াকে ১-০ গোলে হারিয়ে গ্রুপ চ্যাম্পিয়ন হয়েই পরের রাউন্ডে উঠে গেছে বেলজিয়াম। প্রথমার্ধেই ১০ জনের দল হয়ে যাওয়া বেলজিয়ামের হয়ে ৭৭ মিনিটে ম্যাচের একমাত্র গোলটি করেন ইয়ান ভার্তোনে। দ্বিতীয় রাউন্ডে বেলজিয়াম খেলবে যুক্তরাষ্ট্রের সঙ্গে, আলজেরিয়ার প্রতিপক্ষ জার্মানি।
