
ক্লাব কাপ হকির ‘ক’ গ্রুপ থেকে আগেই সেমিফাইনালে উঠেছে ঊষা ও মেরিনার্স। কাল ‘খ’ গ্রুপ থেকেও সেমিফাইনাল নিশ্চিত করেছে মোহামেডান।মওলানা ভাসানী হকি স্টেডিয়ামে মোহামেডান ৭-১ গোলে হারিয়েছে সোনালী ব্যাংককে। মোহামেডানের রুবেল হোসেন, রাসেল মাহমুদ জিমি ও দ্বীন ইসলাম ইমন ২টি করে গোল করেছেন, কামরুজ্জামান রানা ১টি। সোনালী ব্যাংকের সান্ত্বনার গোলটি অজিতের। দিনের অন্য ম্যাচে বাংলাদেশ স্পোর্টিং ক্লাব ৫-০ গোলে হারিয়েছে ওয়ারী ক্লাবকে। বাংলাদেশ স্পোর্টিংয়ের বেলাল ও সোহেল ২টি করে গোল করেছেন, হোসনে মোবারক ১টি।আজকের খেলা: সাধারণ বীমা-অ্যাজাক্স, ঊষা-মেরিনার্স (বেলা ২-৩০ মি., ও বিকেল ৪-১৫ মি., হকি স্টেডিয়াম)
