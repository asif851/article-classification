
কদিন পরই শুরু বিশ্বকাপ। ২০০৭ ও ২০১১—এ দুটি বিশ্বকাপে অংশ নিয়ে বলার মতো পারফরম্যান্স করতে পারেননি সাকিব আল হাসান। পুরোনো ব্যর্থতা ভুলে এবার নিশ্চয় নতুন কিছু করতে চান বিশ্বসেরা অলরাউন্ডার। তবে মাঠে নামার আগেই নিজেকে নতুন চেহারায় হাজির করলেন সাকিব।ক্রীড়াঙ্গনে চুলের ফ্যাশন নিয়ে তারকাদের পরীক্ষা-নিরীক্ষা নিয়মিত ঘটনা। এ ক্ষেত্রে সাকিবের আগ্রহ একটু কমই। তবে এবার দেখা যাচ্ছে, চুলের দিকে বেশ মনোযোগ দেশসেরা অলরাউন্ডারের। সম্প্রতি তাঁর নতুন চুলের স্টাইলের একটি ছবি পোস্ট করেছেন ফেসবুকে। এখন চুলের মতো বিশ্বকাপেও নতুন কিছু উপহার দিতে পারলেই হয়!মেলবোর্ন রেনিগেডসের হয়ে বিগ ব্যাশে খেলতে সাকিব আগেই গেছেন অস্ট্রেলিয়ায়। আজ দলের সঙ্গে ব্রিসবেনে যোগ দেওয়ার কথা তাঁর।তো নতুন ছাঁটে কেমন লাগছে সাকিবকে?
