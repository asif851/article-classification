
গত মাসে ওয়েস্ট ইন্ডিজের বিপক্ষে দ্বিতীয় টেস্টের দল থেকে বাদ পড়েছিলেন লাহিরু থিরিমান্নে। লঙ্কান ব্যাটসম্যান এবার বাদ পড়লেন নিউজিল্যান্ড সফরের শ্রীলঙ্কার টেস্ট দল থেকেও। তবে সফরের ওয়ানডে দলে অ্যাঞ্জেলো ম্যাথুসের সহ-অধিনায়ক রাখা হয়েছে থিরিমান্নেকেই। দুই টেস্ট, পাঁচ ওয়ানডে ও দুই টি-টোয়েন্টির সিরিজ খেলতে আগামী মাসে নিউজিল্যান্ড যাচ্ছে শ্রীলঙ্কা। কাল ঘোষিত ১৫ সদস্যের টেস্ট দলে একেবারে নতুন মুখ ব্যাটসম্যান উদারা জয়াসুন্দেরা ও লেগ স্পিনার জেফরি ভ্যান্ডারসে। এএফপি, ক্রিকইনফো।
