
খুব বেশি দিন আগের তো নয়, গত মার্চের ছবি। নেইমারের অবিশ্বাস্য জাদুতে ৬-১ গোলে যেবার পিএসজিকে হারিয়েছিল বার্সেলোনা। নেইমার আর পিএসজির গাঁটছড়া বাঁধা নাকি সেদিনই ঠিক হয়ে গিয়েছিল। জার্সি বদল করার পর এবার নেইমার বনাম বার্সা লড়াই হতেই পারে। আরেকটি চ্যাম্পিয়নস লিগ ঘনিয়ে আসছে। তবে এটা নিশ্চিত হওয়া গেছে, আপাতত গ্রুপ পর্বে এই দুই দলের দেখা হওয়ার সম্ভাবনা নেই।
দ্বিতীয় বাছাই হিসেবে বার্সা ও পিএসজির নাম একই পাত্রে পড়েছে। শীর্ষ বাছাই আটটি দলকে নিয়ে আটটি গ্রুপ করা হবে। সেই গ্রুপের দ্বিতীয় দল হিসেবে দুই নম্বর পাত্র থেকে একটি করে দল বেছে নিয়ে আটটি গ্রুপে যোগ দেবে। বার্সা ও পিএসজি লটারির একই পাত্রে থাকায় তারা ভিন্ন দুটি গ্রুপে পড়তে যাচ্ছে।
বার্সেলোনার সঙ্গে গ্রুপ পর্বে দেখা হবে না ম্যানচেস্টারের দুই দল ইউনাইটেড ও সিটিরও। পোর্তো আর বরুসিয়া ডর্টমুন্ডও পড়েছে বার্সার পাত্রে। স্পেনের দুই দল সেভিয়া আর অ্যাটলেটিকো মাদ্রিদের সঙ্গেও গ্রুপ পর্বে বার্সার দেখা হবে না। ভিন্ন দুটি পাত্রে পড়লেও চ্যাম্পিয়নস ট্রফির গ্রুপ-নির্ধারণী ড্রয়ের নিয়ম অনুযায়ী গ্রুপ পর্বে রিয়াল মাদ্রিদের সঙ্গেও বার্সার দেখা হওয়ার সম্ভাবনা নেই।
গ্রুপ পর্বে না হলেও দ্বিতীয় রাউন্ডে দেখা হয়ে যেতেই পারে পিএসজি-বার্সার। সর্বশেষ পাঁচ মৌসুমে তিনবারই কোনো না কোনো রাউন্ডে এই দুই দলের দেখা হয়েছে। ফলে নেইমার বনাম বার্সা লড়াইটা হয়ে যেতে পারে দ্রুতই!
আজ বাংলাদেশ সময় রাত ১০টায় শুরু হবে এই ড্র। চ্যাম্পিয়নস লিগের প্রথম পর্বের খেলাগুলো হবে ১২ ও ১৩ সেপ্টেম্বর।




পাত্র ১


পাত্র ২


পাত্র ৩


পাত্র ২




রিয়াল মাদ্রিদ


বার্সেলোনা


নাপোলি


সেল্টিক




বায়ার্ন মিউনিখ


অ্যাটলেটিকো মাদ্রিদ


টটেনহাম


ফেইনুর্দ




চেলসি


পিএসজি


বাসেল


মারিবর




জুভেন্টাস


বরুসিয়া ডর্টমুন্ড


অলিম্পিয়াকস


লিপজিগ




বেনফিকা


সেভিয়া


আন্ডারলেখট


সিএসকেএ মস্কো




মোনাকো


ম্যানচেস্টার সিটি


রোমা


স্পোর্টিং




স্পার্তাক মস্কো


পোর্তো


বেসিকতাস


অ্যাপোয়েল




শাখতার দোনেৎস্ক


ম্যানচেস্টার ইউনাইটেড


লিভারপুল


কারাবাগ




