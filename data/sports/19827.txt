
ভেন্যু ঠিক হয়েছিল আগেই। এবার বাংলাদেশের ম্যাচগুলোর সময় প্রকাশ করল আইসিসি। জানানো হয়েছে প্রস্তুতি ম্যাচের ভেন্যু ও সময়ও। 
বাংলাদেশ অবশ্য সরাসরি টি-টোয়েন্টি বিশ্বকাপের মূল আসরে খেলতে পারছে না। এর আগে খেলতে হবে প্লে-অফ বা প্রথম রাউন্ড। ৯ মার্চ হল্যান্ডের সঙ্গে ম্যাচটা শুরু হবে বাংলাদেশ সময় বেলা সাড়ে তিনটায়। দুই দিন পর প্রতিপক্ষ আয়ারল্যান্ড, এই ম্যাচটা শুরু হবে বাংলাদেশ সময় রাত আটটায়। ১৩ মার্চ ওমানের সঙ্গে ম্যাচটাও হবে সেই আটটাতেই। সবগুলো ম্যাচই ধর্মশালাতে। সেখান থেকে মূল পর্বে উতরাতে পারলে বাংলাদেশে চলে আসতে হবে কলকাতার ইডেন গার্ডেনে। ১৬ মার্চ পাকিস্তানের সঙ্গে সম্ভাব্য ম্যাচের সময় বাংলাদেশ সময় বেলা সাড়ে তিনটায়। ২১ মার্চে অস্ট্রেলিয়ার সঙ্গে ম্যাচটা বেঙ্গালুরুতে, রাত আটটায়। দুদিন পর ভারতের সঙ্গে ম্যাচটাও সেই আটটাতেই, ভেন্যুও বেঙ্গালুরুই। নিউজিল্যান্ডের সঙ্গে শেষ ম্যাচ খেলতে আবার ফিরতে হবে ইডেন গার্ডেনে, ২৬ মার্চের এই ম্যাচটা শুরু বাংলাদেশ সময় বেলা সাড়ে তিনটায়। এর আগে ৫ মার্চ বাংলাদেশের একমাত্র প্রস্তুতি ম্যাচটি হংকংয়ের সঙ্গে। ধর্মশালার ওই ম্যাচটা বাংলাদেশ সময় রাত আটটায়। মূল পর্বের সবচেয়ে কাঙ্ক্ষিত ভারত-পাকিস্তানের ১৯ মার্চের ম্যাচ শুরু হবে বাংলাদেশ সময় রাত আটটায়। তবে সেমিফাইনাল থেকে সময়টা একটু বদলে যাচ্ছে। দুইটি সেমিফাইনাল ও ফাইনাল শুরু হবে বাংলাদেশ সময় রাত সাড়ে সাতটায়।
এক নজরে বাংলাদেশের সূচি
প্রথম রাউন্ড



তারিখ 
সময়
 প্রতিপক্ষ 
ভেন্যু 


৯ মার্চ
 বেলা ৩.৩০ 
হল্যান্ড
 ধর্মশালা


১১ মার্চ 
রাত ৮.০০
 আয়ারল্যান্ড
 ধর্মশালা


১৩ মার্চ
 রাত ৮.০০ 
ওমান 
ধর্মশালা



দ্বিতীয় রাউন্ড (প্রথম পর্বে কোয়ালিফাই করা শর্তে)



তারিখ 
সময়
প্রতিপক্ষ 
ভেন্যু 


১৬ মার্চ
বেলা ৩.৩০
পাকিস্তান
ইডেন


২১ মার্চ
রাত ৮.০০
অস্ট্রেলিয়া 
বেঙ্গালুরু


২৩ মার্চ
রাত ৮.০০
ভারত
বেঙ্গালুরু


২৬ মার্চ
বেলা ৩.৩০
নিউজিল্যান্ড
ইডেন 



