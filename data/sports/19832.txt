
ম্যাচজয়ী দুর্দান্ত একটা সেঞ্চুরি। আর তাতেই মহেন্দ্র সিং ধোনি, বিরাট কোহলিকে ছাড়িয়ে গেলেন শিখর ধাওয়ান! না, কোনো ক্রিকেট রেকর্ডে নয়, ধাওয়ান সব সতীর্থকে ছাড়িয়েছেন টুইটারের সবচেয়ে আলোচিত ক্রিকেটার হিসেবে। ২২ ফেব্রুয়ারি দক্ষিণ আফ্রিকার বিপক্ষে ভারতের ম্যাচ নিয়ে টুইটারে পোস্ট এসেছিল ৭ লাখ ৭০ হাজার। যার বেশির ভাগই ছিল ধাওয়ানকে নিয়ে, তাঁর ব্যাটিং এবং ম্যাচজয়ী সেঞ্চুরির প্রশংসা করে। আক্রমণাত্মক অধিনায়কত্ব এবং দারুণ ফিল্ডিং সাজানোর জন্য ওই দিন টুইটারে আলোচনায় ছিলেন মহেন্দ্র সিং ধোনি আর ৬০ বলে ৭৯ রান করা অজিঙ্কা রাহানেও। তবে এই দুজনের অবস্থান ছিল ধাওয়ানের অনেক পরে। পিটিআই।
