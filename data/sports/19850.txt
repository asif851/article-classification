
মাশরাফি বিন মুর্তজাভারত-বধের মন্ত্রটা বাংলাদেশে তাঁর চেয়ে ভালো আর কে জানে! প্রতিবেশীদের বিপক্ষে আন্তর্জাতিক ক্রিকেটে এখন পর্যন্ত যে তিনটি জয় পেয়েছে বাংলাদেশ, তার দুটিতেই ম্যাচসেরা মাশরাফি। খেলেছেন ২০১২ সালে এশিয়া কাপে ভারতকে হারানো ম্যাচটিতেও। আজ আবার সামনে ভারত এবং অভিজ্ঞতাঋদ্ধ বলেই আরও একবার মাশরাফির দিকে তাকিয়ে বাংলাদেশ।যুবরাজ সিংপ্রায় ৯ মাস পর দলে ফিরেই গত অক্টোবরে অস্ট্রেলিয়ার বিপক্ষে টি-টোয়েন্টিতে ম্যাচ জেতানো অপরাজিত ৭৭। এরপর আর একটাই অর্ধশত পেরোনো ইনিংস আছে যুবরাজের, নভেম্বরে কানপুরে ওয়েস্ট ইন্ডিজের বিপক্ষে ওয়ানডের ৫৫। ব্যাট হাসছে না ইদানীং, বোলিং-ফিল্ডিংও জুতসই হয়নি আগের দুই ম্যাচে। কে জানে সব পুষিয়ে দিতে আজকের ম্যাচটাকেই বেছে নেন কি না যুবরাজ!
