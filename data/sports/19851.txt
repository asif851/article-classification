
বয়স হয়েছিল ৬০ বছর। কিন্তু দাবার নেশাটা কিছুতেই ছাড়তে পারেননি। নিয়মিতই ফেডারেশনে এসে খেলতেন জাতীয় বাছাই দাবা, বিভিন্ন রেটিং দাবা ও লিগ। সর্বশেষ লিগে ফায়ার সার্ভিসের হয়ে খেলেছিলেন দাবাড়ু এ বি এম মাহবুবুর রহমান। বিভিন্ন সময়ে লিগে খেলেছেন অগ্রণী ব্যাংক, যাত্রাবাড়ীর হয়ে। ফিদে রেটিংপ্রাপ্ত এই দাবাড়ু কাল মস্তিষ্কে রক্তক্ষরণে মারা গেছেন। তিনি স্ত্রী, এক ছেলে ও চার মেয়ে রেখে গেছেন। তাঁর মৃত্যুতে শোক প্রকাশ করেছে দাবা ফেডারেশন।
