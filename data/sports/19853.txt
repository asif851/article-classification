
১৯৯৬ সালে টেস্ট অভিষেকে সেঞ্চুরি করেছিলেন এই মাঠে। ড্রেসিংরুমের বারান্দায় দাঁড়িয়ে জার্সি ঘুরিয়েছিলেন ২০০২ সালে ন্যাটওয়েস্ট সিরিজের ফাইনাল জিতে। লর্ডস সৌরভ গাঙ্গুলীকে উপহার দিয়েছে মধুর কিছু স্মৃতি। তবে এবার যা পেলেন, তাতে আগের স্মৃতিগুলো নিশ্চয়ই আরও রঙিন হয়ে উঠবে সাবেক ভারতীয় অধিনায়কের কাছে। লর্ডসভিত্তিক মেরিলিবোন ক্রিকেট ক্লাবের (এমসিসি) সাম্মানিক আজীবন সদস্য করা হয়েছে তাঁকে। লর্ডসের সঙ্গে সম্পর্ক আরও গভীর হওয়ায় খুশি সৌরভও, ‘লর্ডসে খেলার কিছু চমৎকার স্মৃতি আমার আছে, যেগুলো আমি চিরদিন বয়ে বেড়াব—অভিষেক টেস্টে এখানে শতক পাওয়া থেকে ২০০২ সালের ন্যাটওয়েস্ট ট্রফির ফাইনাল জেতা।’রয়টার্স।
