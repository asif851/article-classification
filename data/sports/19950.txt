
গল্পটা অনেকেরই জানা থাকতে পারে। ২০০৩ সালে চ্যাম্পিয়নস লিগের ধ্রুপদি এক লড়াইয়ে ম্যানচেস্টার ইউনাইটেড ৪-৩ গোলে হারিয়েছিল রিয়াল মাদ্রিদকে। সেই খেলা দেখেই নাকি ফুটবলের প্রেমে পড়ে যান রাশিয়ান ধনকুবের রোমান আব্রামোভিচ। সেই প্রেমকে পরিণয়ে রূপ দিতে পরে কিনে ফেলেন চেলসি ক্লাবটাকেই! যেমন খেলা দেখে ফুটবলকে ভালোবেসেছিলেন, সেটা পরে চেলসি কতটুকু মাঠ দেখাতে পেরেছে তা নিয়ে তর্ক হতে পারে। মরিনহো অবশ্য বলেছেন এ মৌসুমে তাঁর চেলসিরও আকর্ষণীয় ফুটবল খেলার সামর্থ্য আছে। কিন্তু সুন্দর ফুটবল চাই বলে আব্রামোভিচ কখনো তাঁকে চাপ দেননি! তো চাপ যদি না-ই থাকে, মরিনহোর নিজের মতো চলতে সমস্যা কোথায়? যখন যা লাগে, সেটাই কাজে লাগাবেন। সাফল্যই আসল। ওয়েবসাইট।
