
অস্ট্রেলিয়ার পর দক্ষিণ আফ্রিকা মহিলা দলের সফর স্থগিতে প্রশ্ন উঠেছিল বাংলাদেশে হতে যাওয়া যুব বিশ্বকাপ নিয়েও। তবে আইসিসির সভায় সিদ্ধান্ত হয়েছে, ২০১৬ অনূর্ধ্ব ১৯ বিশ্বকাপ বাংলাদেশেই হবে। আইসিসির বিবৃতিতে নিশ্চিত করা হয়েছে এই খবর।আইসিসির সভায় সিদ্ধান্ত হয়েছে, সরকারের সঙ্গে যৌথভাবে কাজ করে বিসিবি চূড়ান্ত নিরাপত্তা নিশ্চিত করবে। আইসিসি ও সদস্য দেশগুলোর নিরাপত্তা পরামর্শকদের সঙ্গে কাজ করে এ ব্যাপারে পদক্ষেপ নেবে বিসিবি। ২৬ জানুয়ারি থেকে ১৬ দলের এই বিশ্বকাপ শুরু হওয়ার কথা।
