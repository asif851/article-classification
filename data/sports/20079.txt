
এক বছর বিরতি দিয়ে আবারও ফেডারেশন কাপের শিরোপা ঘরে তুলল শেখ জামাল। আজ ফাইনালে ডিফেন্ডার নাসিরুদ্দিনের একমাত্র গোলে শেখ জামাল হারিয়েছে মুক্তিযোদ্ধাকে। ২০১১ সালে প্রথম এই ট্রফি ঘরে তুলেছিল ক্লাবটি। এটি তাদের দ্বিতীয় ফেডারেশন কাপ শিরোপা।টানা চতুর্থবারের মতো ফাইনালে উঠে আসা শেখ জামালই আজ ফেবারিট ছিল। যদিও দুই দলই গোলের দেখা পাচ্ছিল না কিছুতেই। অবশেষে ম্যাচের ৮২ মিনিটি সনি নর্দের কর্নার থেকে হেড করে গোল এনে দেন নাসিরুদ্দিন। এই গোলেই আসে শিরোপা।
