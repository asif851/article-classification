
ফুটবল-দুনিয়ায় খুব বড় কোনো দল নয় কাতার। বিশ্বকাপ তো খেলাই হয়নি। এশিয়া মহাদেশের ফুটবল-শ্রেষ্ঠত্বও এখনো দূরের ব্যাপার। ২০২২ বিশ্বকাপের আয়োজনভার পেয়েই ফুটবল-বিশ্বের পাদপ্রদীপের আলোয় তারা। এমন একটি দেশের কোনো ফুটবলার যদি ১৯ বছর বয়সেই স্প্যানিশ লিগে খেলার সুযোগ পেয়ে যান, সেটাকে বিশেষ ঘটনা বলতেই হয়। ভিয়ারিয়ালে খেলতে যাচ্ছেন আকরাম আফিফ। লা লিগায় এরই মধ্যে চতুর্থ স্থান নিশ্চিত করে চ্যাম্পিয়নস লিগের বাছাইপর্বে জায়গা করে নিয়েছে ভিয়ারিয়াল। প্রথম কাতারি হিসেবে লা লিগায় পা রাখার পাশাপাশি অভিষেক হয়ে যেতে পারে চ্যাম্পিয়নস লিগেও! কাতারি তরুণের সামনের দিনগুলো শুধু প্রাপ্তি আর অর্জনের! সূত্র: এএফপি। 
