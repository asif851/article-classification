
ভবিষ্যতে কী হতে চাও—এই প্রশ্নে এখন যদি কোনো কিশোর ‘ডাক্তার-ইঞ্জিনিয়ার হতে চাই’ না বলে ‘সাকিব-তামিমের মতো ক্রিকেটার হতে চাই’, তাতে অবাক হওয়ার কিছু নেই! বাংলাদেশ দলের ধারাবাহিক অগ্রযাত্রার পথ বেয়ে ক্রিকেটের প্রতি বেড়েছে মানুষের আগ্রহ। ভবিষ্যতের সাকিব-তামিমদের জন্য বাংলাদেশ ক্রিকেট বোর্ড (বিসিবি) প্রতিবছর আয়োজন করে প্রতিভা অন্বেষণ কর্মসূচি।
সেটির ধারাবাহিকতায় কাল থেকে শুরু হচ্ছে ঢাকা মহানগরে বিসিবির বয়সভিত্তিক প্রতিভা অন্বেষণ কর্মসূচি। মিরপুর শেরেবাংলা স্টেডিয়ামের মিডিয়া সেন্টারে পাঁচ দিনব্যাপী চলা তিনটি বয়সভিত্তিক খেলোয়াড় বাছাইয়ে প্রাথমিক ধাপে (স্বাস্থ্য পরীক্ষা) অংশ নেবে প্রায় তিন হাজার খেলোয়াড়। রাজধানীর মোট ৮২টি একাডেমি অংশ নেবে এ কর্মসূচিতে। গতবার অংশ নিয়েছিল ৬৯টি। এক বছরেই একাডেমির সংখ্যা বেড়েছে ১৩টি। পাশাপাশি বিকেএসপি তো আছেই। একাডেমির বাইরের খেলোয়াড়দের জন্যও একটা সুযোগ রেখেছে বিসিবি—যাদের স্বাস্থ্য পরীক্ষা হবে সবার শেষে, ১৩ আগস্ট।বিসিবি সূত্র জানিয়েছে, ঢাকার বাইরে সারা দেশে বয়সভিত্তিক খেলোয়াড় বাছাই শুরু হবে ঈদুল আজহার পর। গতবার দেশজুড়ে বিসিবির তিনটি বয়সভিত্তিক খেলোয়াড় বাছাইয়ে প্রাথমিক ধাপে অংশ নিয়েছিল প্রায় ৩০ হাজার। ধাপে ধাপে নানা প্রক্রিয়া পেরিয়ে বয়সভিত্তিক জাতীয় দলে (অনূর্ধ্ব-১৫, ১৭ ও ১৯) সুযোগ পেয়েছে ৮২ জন।
কবে কোন একাডেমির স্বাস্থ্য পরীক্ষা, তা জানা যাবে এখানে:
 
