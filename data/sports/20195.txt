
কামরুল ইসলাম, মেহেদী হাসান মিরাজ, সাব্বির রহমান। তিন নতুন খেলোয়াড়কে নিয়েই ১৫ মাস পর টেস্ট খেলল বাংলাদেশ। এই ত্রয়ীকে নিয়ে ৯৪ ম্যাচে ৮১ জনকে টেস্ট ক্যাপ দিয়েছে বাংলাদেশ। গড়ে প্রতি ১.১৬ ম্যাচে নতুন কোনো খেলোয়াড়কে নিয়ে টেস্ট খেলেছে বাংলাদেশ। টেস্টে নিত্যনতুন ক্রিকেটার নিয়ে মাঠে নামায় শুধু জিম্বাবুয়ের চেয়ে পিছিয়ে আছে বাংলাদেশ। গড়ে প্রতি ম্যাচেই একজনকে টেস্ট ক্যাপ দিয়েছে জিম্বাবুয়ে। ২৯ অক্টোবর শততম টেস্ট খেলতে যাওয়া জিম্বাবুয়ের হয়ে প্রথম ৯৯ ম্যাচে খেলেছেন ঠিক ৯৯ জন খেলোয়াড়। মুদ্রার উল্টোপিঠে অবস্থান শ্রীলঙ্কার। গড়ে প্রতি ১.৮৩ ম্যাচে একজন নতুন খেলোয়াড় নিয়ে নেমেছে লঙ্কানরা। এখন পর্যন্ত ২৫১ টেস্টে ১৩৭ জন খেলেছেন শ্রীলঙ্কার হয়ে।টেস্টে কোন দলে কত খেলোয়াড়ম্যাচ খেলোয়াড় ম্যাচ/খেলোয়াড়জিম্বাবুয়ে ৯৯ ৯৯ ১.০০বাংলাদেশ ৯৪ ৮১ ১.১৬দ. আফ্রিকা ৪০২ ৩২৬ ১.২৩ইংল্যান্ড ৯৭৭ ৬৭২ ১.৪৫নিউজিল্যান্ড ৪১৫ ২৬৯ ১.৫৪ও. ইন্ডিজ ৫১৯ ৩০৯ ১.৬৮ভারত ৫০২ ২৮৫ ১.৭৬অস্ট্রেলিয়া ৭৯১ ৪৪৪ ১.৭৮পাকিস্তান ৪০১ ২২৩ ১.৮০শ্রীলঙ্কা ২৫১ ১৩৭ ১.৮৩
