
ইংল্যান্ডে ফেরাটা স্মরণীয় করে রাখলেন লুইস সুয়ারেজ। পরশু উয়েফা চ্যাম্পিয়নস লিগে শেষ ষোলোর প্রথম লেগে উরুগুইয়ান স্ট্রাইকারের জোড়া গোলেই ম্যানচেস্টার সিটিকে ২-১ গোলে হারিয়েছে বার্সেলোনা। শেষ মিনিটে সিটি গোলরক্ষক জো হার্ট লিওনেল মেসির পেনাল্টি বাঁচিয়ে না দিলে ব্যবধান আরও বড়ই হতো, বার্সেলোনাও পারত ১৮ মার্চ ফিরতি লেগটা অনেক নির্ভার হয়ে খেলতে। লিভারপুল ছেড়ে বার্সেলোনায় যোগ দেওয়া সুয়ারেজের ১৬ ও ৩০ মিনিটের গোলের পর ৬৯ মিনিটে ব্যবধান কমান সিটির সার্জিও আগুয়েরো। শেষ ১৬ মিনিট ১০ জন নিয়ে খেলেছে সিটি। নিজেদের মাঠে বরুসিয়া ডর্টমুন্ডকে ২-১ গোলে হারিয়েছে জুভেন্টাস। এএফপি।
