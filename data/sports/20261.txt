
অনেক দিন আগেই ফুটবল থেকে আড়ালে চলে গিয়েছিলেন। শেষ পর্যন্ত আড়ালেই থেকে গেলেন। হৃদ্যন্ত্রের ক্রিয়া বন্ধ হয়ে কাল সোহরাওয়ার্দী হাসপাতালে পরপারে পাড়ি জমিয়েছেন নব্বই দশকের ফুটবলার সোহেল আল মাসুম।বয়সটা মাত্র ৪১ বলে তাঁর সতীর্থ খেলোয়াড় হাসান আল মামুন আক্ষেপ করে বলছিলেন, ‘ও ছিল দারুণ এক খেলোয়াড়। আমরা খুব পছন্দ করতাম। এত অল্প বয়সে ও কী করে চলে গেল!’১৯৯৫ সালে হাসান আল মামুনের সঙ্গে জাতীয় দলে অভিষেক সোহেলের। মিয়ানমারে সে বছর অটো ফিস্টারের অধীনে চার জাতি টুর্নামেন্ট জয়ে সোহেল ছিলেন অন্যতম সেনানী। ৯৫ থেকে ৯৯ পর্যন্ত খেলেছেন আবাহনীতে। এরপর মুক্তিযোদ্ধা, মোহামেডানে। অকালেই ক্যারিয়ার শেষ, জীবনের ইনিংসও তাই। তাঁর অকালমৃত্যুতে শোক জানিয়েছে বাফুফে।
