
৩৪ ম্যাচে ৪০ গোল। ৩৮ ম্যাচে ৪৬ গোল। ৩৪ ম্যাচে ৩৪ গোল। লা লিগার গত তিন মৌসুমে এই ছিলেন ক্রিস্টিয়ানো রোনালদো। ম্যাচের চেয়ে যাঁর গোলের সংখ্যা বেশি। সেই তিনি এবার দুই ম্যাচ পেরিয়ে গিয়েও গোলের দেখা পেলেন না! বিস্ময়টি আরও বেড়েছে গত বৃহষ্পতিবারের প্রীতি ম্যাচে দেপোর্তিভো লা করুনিয়ার বিপক্ষেও রোনালদো গোল না পাওয়ায়।অবশেষে আকাঙ্ক্ষিত গোলটির দেখা পেয়ে গেলেন রোনালদো। আজ লা লিগায় অ্যাথলেটিক বিলবাওয়ের বিপক্ষে প্রথমার্ধের শেষ প্রান্তে অ্যাঙ্গেল ডি মারিয়ার ফ্রি কিক থেকে দুর্দান্ত হেডে গোলের খাতা খুলেছেন এই পর্তুগিজ উইঙ্গার। এই মৌসুমে রিয়ালে নাম লেখানো ইসকো ২৬ মিনিটে করেছিলেন দলের প্রথম গোলটি। বিলবাওয়ের বিপক্ষে প্রথমার্ধ শেষে ২-০ গোলে এগিয়ে আছে রিয়াল।বাংলাদেশ সময় বিকেল চারটায় শুরু হওয়া ম্যাচটি সরাসরি সম্প্রচার করছে স্টার স্পোর্টস। আজ রাত ১টায় স্টার ক্রিকেট সরাসরি সম্প্রচার করবে বার্সেলোনা-ভ্যালেন্সিয়া ম্যাচটি।
