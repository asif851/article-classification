
ব্যালন ডি’অর পান আর না-ই পান, একটা সম্মান কিন্তু ম্যানুয়েল নয়্যার পেয়ে গেছেন। ফরাসি দৈনিক লেকিপের বর্ষসেরা খেলোয়াড় নির্বাচিত হয়েছেন বায়ার্ন মিউনিখের জার্মান এই গোলরক্ষক। এরপরই আছেন ক্রিস্টিয়ানো রোনালদো, তিনে লিওনেল মেসি। লেকিপের বর্ষসেরা দলেও বায়ার্নের আধিক্য, নয়্যারসহ জার্মান চ্যাম্পিয়নদের আছেন চারজন—জাবি আলোনসো, ডেভিড আলাবা ও ফিলিপ লাম। রিয়াল মাদ্রিদের তিনজন—সার্জিও রামোস, টনি ক্রুস ও রোনালদো। বার্সেলোনা থেকে আছেন নেইমার ও মেসি, বাকি দুজন ম্যানচেস্টার ইউনাইটেডের অ্যাঙ্গেল ডি মারিয়া ও বরুসিয়া ডর্টমুন্ডের ম্যাট হামেলস। মার্কা।
