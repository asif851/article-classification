
শেষ পর্যন্ত ঋদ্ধিমান সাহার ৬০ রানের ইনিংস ভারত প্রথম ইনিংসে তুলেছে ৩৭৫ রান। শেষের দিকে হরভজন সিংয়ের ১৪ আর অমিত মিশ্রের ১০ রানও গুরুত্বপূর্ণ বিবেচিত হয়েছে। তবে এ ক্ষেত্রে বলতেই হয় ইশান্ত শর্মার কথা। তিনি ৩৯ বল খেলে ঋদ্ধিমান সাহাকে দারুণ সহযোগিতা করেন। প্রথম ইনিংসে ১৯২ রানে পিছিয়ে থেকে (প্রথম ইনিংসে শ্রীলঙ্কা ১৮৩) দ্বিতীয় ইনিংসে ব্যাট করতে নেমে আবারও বিপর্যয়ের মধ্যে লঙ্কান ব্যাটিং। দ্বিতীয় দিন শেষে ৫ রানের ঘাটতি পূরণ করতেই ২ উইকেট হারিয়ে বসেছে তারা। দুই উদ্বোধনী ব্যাটসম্যান দ্বিমুথ করুণারত্নে আর কৌশল সিলভা দুজনেই ফিরেছেন স্কোরবোর্ডে কোনো রান যোগ না করে। শ্রীলঙ্কার ২ উইকেট তুলে নিয়েছেন দুই স্পিনার রবিচন্দ্রন অশ্বিন আর অমিত মিশ্র। দিনশেষে নাইট ওয়াচম্যান ধাম্মিকা প্রসাদের সঙ্গে জুটি বেঁধেছেন কুমার সাঙ্গাকারা। প্রসাদ ৩ আর সাঙ্গাকারা অপরাজিত আছেন ১ রানে। ১৮৭ রানের ঘাটতি নিয়ে তৃতীয় দিনের সকালে ব্যাট করতে নামবে শ্রীলঙ্কা। সম্মান বাঁচাতে নামা সাঙ্গাকারার দিকেই তাকিয়ে গোটা লঙ্কা-দ্বীপ! সূত্র: এএফপি।
