
পুরো ক্যারিয়ারেই বিতর্ক ছিল যাঁর নিত্যসঙ্গী, সেই পিটারসেনের আন্তর্জাতিক ক্যারিয়ার শেষ হয়ে গেল হঠাৎই৷ জাঁকালো ব্যাটিংয়ে বিশ্বকে বুঁদ করে রাখা কেপির ইংল্যান্ড-অধ্যায়ের এমন সমাপ্তি দেখে বিশ্ব ক্রিকেটই চমকে গেছে৷ পিটারসেনকে ইংল্যান্ড জাতীয় দলে অপাঙ্ক্তেয় ঘোষণা করতে ইংল্যান্ড ও ওয়েলস ক্রিকেট বোর্ড (ইসিবি) বেছে নিল অভূতপূর্ব উপায়৷ ‘ইংল্যান্ড ক্রিকেট দলে কেভিন পিটারসেনের ভবিষ্যৎ’-শুধু এই একটি বিষয় নিয়েই পরশু বৈঠকে হয় ইসিবিতে৷ বৈঠক শেষেই জানিয়ে দেওয়া হয়, ইংল্যান্ড জাতীয় দলের ভবিষ্যৎ পরিকল্পনায় কেভিন পিটারসেন নামটা আর নেই৷ ৩৩ বছর বয়সী এই ক্রিকেটারকে ছাড়াই নতুন যুগে পথচলা শুরু করছে তাই ইসিবি৷আসন্ন ওয়েস্ট ইন্ডিজ সফর ও টি-টোয়েন্টি বিশ্বকাপের দল থেকে পিটারসেন বাদ৷ বলা হচ্ছে, অ্যাশেজে বিধ্বস্ত ইংল্যান্ড দলের পুনর্গঠন-প্রক্রিয়ার অংশ হিসেবেই এই পদক্ষেপ৷ ইসিবির ম্যানেজিং ডিরেক্টর পল ডাউনটন অবশ্য বড় করে দেখালেন পিটারসেনের শৃঙ্খলাগত সমস্যাটিকেও, ‘শুধু দল পুনর্গঠনই নয়, এখন সময় দলীয় শৃঙ্খলা পুনর্গঠনেরও৷’ ইসিবির বিবৃতিতে আছে পিটারসেনেরও বক্তব্য৷ ইংল্যান্ডের হয়ে ১০৪ টেস্ট ও ১৭৩টি সীমিত ওভারের ম্যাচ েখলা কেপি শুধু দুঃখই ঝরিয়েছেন তাতে, ‘আমি খেলা চালিয়ে যাব তবে গভীর দুঃখের সঙ্গে বলতে হচ্ছে সেগুলো ইংল্যান্ডের হয়ে খেলব না৷’টেস্টে ৮১৪১ রান, ১৩৬ ওয়ানডেতে ৪৪৪০ রান, ৩৭ টি-টোয়েন্টিতে ১১৭৬ রান৷ সব মিলিয়ে ১৩৭৯৭ রান, আন্তর্জাতিক ক্রিকেটে ইংল্যান্ডের পক্ষে সবচেয়ে বেশি রান এই ডানহাতি ব্যাটসম্যানের৷ ২০০৪ সালে ইংল্যান্ডের পক্ষে প্রথম খেলা পিটারসেন স্মরণ করেছেন জাতীয় দলে গৌরবের দিনগুলোর কথা, ‘দেশের হয়ে ক্রিকেট খেলাটা ছিল একটা সম্মান৷ যতবারই ইংল্যান্ডের শার্টটা গায়ে চড়িয়েছি ততবারই গর্বে বুকটা ভরে উঠেছে৷ এই স্মৃতিটা চিরদিনই আমার সঙ্গী হয়ে থাকবে৷ যদিও অবিশ্বাস্য এই যাত্রার ইতি টানতে হওয়ায় আমি বেদনাহত, তবে গত নয় বছরে দলটির যা কিছু অর্জন তাতে আমি ভীষণই গর্বিত৷ আমি বিশ্বাস করি, ক্রিকেটার হিসেবে আমার আরও অনেক কিছু দেওয়ার ছিল৷’তবে ইসিবি শুধু খেলোয়াড়ি সক্ষমতাকেই বিবেচনায় নেয়নি, অ্যাশেজে বিধ্বস্ত দলে ছন্দ ফিরিয়ে আনতে বেশি জোর দিয়েছে শৃঙ্খলার ওপর৷ শৃঙ্খলার দিকটিতে কখনোই আস্থা না থাকা কেপির ওপরে কোপটা পড়েছে বলে জানিয়েছেন ডাউনটন, ‘সিদ্ধান্ত নেওয়াটা কঠিন ছিল, কারণ কেভিন অসাধারণ এক খেলোয়াড়৷ যা-ই হোক, আমরা সবাই জানি অস্ট্রেলিয়া সফরের পর দীর্ঘমেয়ািদ পরিকল্পনা নেওয়াটা জরুরি হয়ে পড়েছিল৷ এরপরই আমরা সিদ্ধান্ত নিয়েছি ভবিষ্যতে তাকানোর এটাই সময়৷’কোচের সঙ্গে বিবাদে জড়িয়ে ২০০৮ সালে অধিনায়ক হওয়ার পাঁচ মাসের মাথায় পদত্যাগ৷ ওয়ানডে থেকে অবসর নেওয়া৷ দক্ষিণ আফ্রিকায় ‘টেক্সট মেসেজ’ বিতর্কে জড়ানো৷ এরপর এবারের অ্যাশেজে বাজে ফর্ম তো ছিলই, ড্রেসিংরুমেও পিটারসেনের বিবাদে জড়িয়ে পড়ার খবর চাউর হয়৷ বিদায়ী কোচ অ্যান্ডি ফ্লাওয়ার তো যাওয়ার আগে তাঁকে অথবা পিটারসেনের যেকোনো একজনকে বেছে নিতে বলেছিলেন৷পিটারসেন বিষয়ে এখন দ্বিধাবিভক্ত ইংলিশ ক্রিকেটসমাজ৷ কেউ কেউ স্বাগত জানিয়েছেন ইসিবির সিদ্ধান্তকে, আবার কারও কাছে এটা ইসিবির ব্যর্থতা৷ সাবেক অধিনায়ক বব উইলিস মনে করছেন ইসিবি ঠিক কাজই করেছে, ‘প্রতিটা ড্রেসিংরুমেই পিটারসেন ঝামেলা পাকিয়েছে৷’পিটারসেনের প্রথম অধিনায়ক মাইকেল ভন অবশ্য মনে করছেন বলির পাঁঠা বানানো হয়েছে কেপিকে, ‘ইংল্যান্ড ৫-০ ব্যবধানে হেরেছে, তাই দরকার ছিল বড়সড় এক বলির পাঁঠা৷ খেপাটেদের (কেপি) পোষ মানানোর দক্ষতা থাকতে হবে আপনার৷ ওঁর ক্লোন তো আর চারপাশে ঘুরে বেড়ায় না৷’কেপির ঘনিষ্ঠজনেরা বলছেন, এই সিদ্ধান্তে বড় ভূমিকা রেখেছেন অধিনায়ক অ্যালিস্টার কুক৷ এএফপি, ওয়েবসাইট৷
কেভিন পিটারসেনের ক্যারিয়ারম্যাচ ইনিংস অপ. রান সর্বোচ্চ গড় ১০০/৫০টেস্ট ১০৪ ১৮১ ৮ ৮১৮১ ২২৭ ৪৭.২৮ ২৩/৩৫ওয়ানডে ১৩৬ ১২৫ ১৬ ৪৪৪০ ১৩০ ৪০.৭৩ ৯/২৫টি-টোয়েন্টি ৩৭ ৩৬ ৫ ১১৭৬ ৭৯ ৩৭.৯৩ ০/৭
