
চলতি লর্ডস টেস্টে ইংলিশ পেসার জ্যাক বলের নাম নিয়ে আলোচনা হচ্ছে বেশ। খেলোয়াড়দের মূল নামের সঙ্গে তাঁদের ডাকনামটাও কিন্তু কম জনপ্রিয় নয়। নামগুলোও ভারী অদ্ভুত, বিচিত্র। এমন নামের ঠিকুজি কী? ক্রিকেটারদের এমন কিছু ব্যতিক্রম ডাকনাম দেখে নিন।
আইসম্যানতীব্র চাপের মধ্যে ঠান্ডা মাথায় দুর্দান্ত খেলার দক্ষতায় স্টিভ ওয়াহর পাশে বসে গেছে ‘আইসম্যান’ নামটি।পায়রাশীর্ণকায় ফাস্ট বোলার গ্লেন ম্যাকগ্রার ডাকনাম ‘কবুতর’। কবুতরের মতো লম্বা পায়ে ছটফটে ফিল্ডিংয়ের কারণে এমন নামকরণ।শেরিনভোজাত সিং সিধুর জন্মের সময় নাকি তাঁর বাবা পান করছিলেন। ব্র্যান্ডের নাম ছিল ‘শেরি’। সিধুর নামের সঙ্গেও জড়িয়ে গেছে শেরি নামটি।জাম্বোলেগ স্পিনে গতি ও বাউন্স যোগ করে ব্যাটসম্যানদের ভীষণ বিপাকে ফেলতে পারতেন অনিল কুম্বলে। তাঁর বোলিংয়ের ধরন অনেকটা জাম্বো জেটের মতো। এ কারণে কুম্বলের ডাকনামই হয়ে গেছে ‘জাম্বো’ ।ফ্রেডিক্যারিয়ারজুড়ে নানা বিতর্ক সংবাদ শিরোনাম হয়েছেন অ্যান্ড্রু ফ্লিনটফ। বিতর্ক অবশ্য এখনো তাঁর পিছু ছাড়েনি ফ্রেডির। ফ্লিনটফের এই ‘ফ্রেডি’ নামটা এসেছে কমিক চরিত্র ফ্রেড ফ্লিন্টসটোন থেকে।ম্যাড ম্যাক্সযে শটে বল আছড়ে ফেলতেন বেষ্টনীর ওপারে, সেটিতেই আবার কখনো বা সমাপ্তি ঘটত তাঁর ইনিংসের। এ কারণে অনেকই অরবিন্দ ডি সিলভাকে ডাকতেন ‘ম্যাড ম্যাক্স’ বলে।মহিষবল এতটা জোরে মারতেন, যেন মহিষের শক্তি ভর করত গ্রায়েম স্মিথের ওপর! সতীর্থরা তাই সাবেক প্রোটিয়া অধিনায়কের ডাকনাম দিয়েছিল বাফেলো বা ‘মহিষ’!ডিজিজেসন গিলেস্পি কি জ্যাজ সংগীতের অনুরাগী? সাবেক অস্ট্রেলিয়ান ফাস্ট বোলারের ডাকনাম ‘ডিজি’ এসেছে মার্কিন জ্যাজ সংগীত বাদক ডিজি গিলেস্পি থেকে।জুলুদক্ষিণ আফ্রিকার উপজাতি জুলুদের ভাষাটা ভালোই জানা ল্যান্স ক্লুজনারের। সাবেক প্রোটিয়া অলরাউন্ডারের গায়ে তাই লেগে গেছে ‘জুলু’ নামটি।কুকুরছানা২০০৩-০৪ বোর্ডার-গাভাস্কার ট্রফি খেলতে অস্ট্রেলিয়ায় গিয়েছিল ভারত। অস্ট্রেলিয়া ‘এ’ দলের সঙ্গে ম্যাচে ড্রেসিংরুমে দীর্ঘক্ষণ পিঠের চোটের শুশ্রূষা নিয়ে ব্যাটিং করা শচীন টেন্ডুলকারকে স্লেজিং করছিলেন মাইকেল ক্লার্ক। অপর প্রান্তে থাকা বীরেন্দর শেবাগ একটা সময় খেপেই গেলেন, ‘তুই কোন জাতের কুকুর যে সতীর্থরা তোকে ‘পাপ’ বলে ডাকে!’ আন্তর্জাতিক ক্রিকেটে পা রাখার সময় দলের সবচেয়ে ছোট ছিলেন বলে পন্টিংরা আদর করে ক্লার্ককে ডাকত ‘পাপ’ বলে।জ্যামিবাবা ভারতের বিখ্যাত জ্যাম-সিরাপ প্রস্তুতকারী প্রতিষ্ঠান ‘কিসানে’ চাকরি করতেন বলে কাছের দু-একজন রাহুল দ্রাবিড়কে ডাকত ‘জ্যামি’ বলে। যদিও দৃঢ় মানসিকতা ও প্রতিপক্ষের দেয়ালসম প্রতিরোধ গড়ে তোলার গুণে তিনি ‘দ্য ওয়াল’ নামেই বেশি পরিচিত।দ্য ফিজক্রিকেটের এখনকার সবচেয়ে আলোচিত ডাকনাম ফিজ, দ্য ফিজ। কার ডাকনাম এটি বলে দিতে হবে? মুস্তাফিজুর রহমানকে এই নাম দিয়েছেন চন্ডিকা হাথুরুসিংহে। বাংলাদেশ দলের লঙ্কান কোচের পক্ষে মুস্তাফিজের পুরো নামটা উচ্চারণ করা বেশ কষ্টকর বলে একদিন অনুশীলনে কেটে-ছেঁটে ‘ফিজ’ করে দেন। নিজের নাম না দেখে মুস্তাফিজ তো অবাক! কোচ অবশ্য তাঁকে দ্রুতই আশ্বস্ত করেন, ‘এটাই (ফিজ) তোমার নাম।’এসওএস‘সন অব সোয়াম্পি’—এসওএস, শন মার্শের ডাকনাম। বাবা জিওফ মার্শের ডাকনাম ‘সোয়াম্পি’। বুঝতেই পারছেন শন মার্শের ডাকনাম কেন এসওএস! তথ্যসূত্র : মিড ডে।
