
ফিটনেস সমস্যায় ভুগছিলেন। বাদ পড়েছিলেন কেন্দ্রীয় চুক্তি থেকেও। সেই জহির খানের কপাল ফিরতে যাচ্ছে আসন্ন দক্ষিণ আফ্রিকা সফরে। প্রায় বছর খানেক পর তিনি দলে ফিরেছেন। গৌতম গম্ভীর অবশ্য উপেক্ষিতই থেকে গেছেন। সফরের টেস্ট বা ওয়ানডে কোনো দলেই জায়গা পাননি উদ্বোধনী এই ব্যাটসম্যান।জহির খান নির্বাচকদের দৃষ্টি কেড়েছেন চলমান রঞ্জি ট্রফিতে পারফরম্যান্স করে। তিন ম্যাচে ১৩টি উইকেট নিয়েছেন এই ফাস্ট বোলার। রঞ্জিতে ভালো করেছেন গম্ভীরও। এ পর্যন্ত তাঁর গড় সংগ্রহ ৭৪ রানের বেশি। কিন্তু সার্বিক বিবেচনায় তাঁকে দলে নেননি নির্বাচকেরা। নির্বাচন কমিটির বৈঠকের পরপর সে কথাই জানালেন ভারতীয় ক্রিকেট বোর্ডের সচিব সঞ্জয় প্যাটেল, ‘গম্ভীরের নামটা আলোচনায় এসেছিল। তবে অনেক কিছুই ভাবতে হয়েছে আমাদের। অধিনায়ক মহেন্দ্র সিং ধোনির সঙ্গে আলোচনা করেছি আমরা। সর্বসম্মত সিদ্ধান্ত অনুসারে দল ঘোষণা করা হয়েছে।’গম্ভীরের মতো দলে জায়গা পাননি বীরেন্দর শেবাগ ও হরভজন সিংও। আম্বাতি রাইডু আছেন টেস্ট ও ওয়ানডে দুটি সিরিজের দলেই। দক্ষিণ আফ্রিকার পেস কন্ডিশনের মাথায় রেখে ফর্ম সমস্যায় থাকা ইশান্ত শর্মাকে উভয় সিরিজে রেখেছেন নির্বাচকেরা।শচীন টেন্ডুলকারের বিদায়ের পর এই প্রথম কোনো সিরিজে অংশ নিতে চলেছে ভারত। ৫ ডিসেম্বর জোহানেসবার্গে শুরু হবে তিন ম্যাচের ওয়ানডে সিরিজ। দুই ম্যাচের টেস্ট সিরিজ মাঠে গড়াবে ১৮ ডিসেম্বর।টেস্ট দল: মহেন্দ্র সিং ধোনি (অধিনায়ক), মুরালি বিজয়, শিখ ধাওয়ান, চেতেশ্বর পূজারা, বিরাট কোহলি, রোহিত শর্মা, অজিঙ্কা রাহানে, আম্বাতি রাইডু, ঋদ্ধিমান সাহা, জহির খান, ভুবনেশ্বর কুমার, মোহাম্মদ সামি, উমেশ যাদব, ইশান্ত শর্মা, রবিচন্দ্রন অশ্বিন, রবীন্দ্র জাদেজা ও প্রজ্ঞান ওঝা।ওয়ানডে দল: মহেন্দ্র সিং ধোনি (অধিনায়ক), শিখর ধাওয়ান, সুরেশ রায়না, যুবরাজ সিং, বিরাট কোহলি, রোহিত শর্মা, অজিঙ্কা রাহানে, রবিচন্দ্রন অশ্বিন, ভুবনেশ্বর কুমার, মোহাম্মদ সামি, উমেশ যাদব, আম্বাতি রাইডু, রবীন্দ্র জাদেজা, ইশান্ত শর্মা, মুহিত শর্মা ও অমিত মিশ্র। সূত্র: পিটিআইক্রিকেট, ফুটবল, টেনিস, গলফসহ যেকোনো খেলার আপডেট ও খবর পেতে আপনার মোবাইল থেকেS লিখে এসএমএস করুন ২২২১ নম্বরে।
