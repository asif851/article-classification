
অন্তর্বর্তীকালীন সময়ের জন্য কারা ভারতীয় ক্রিকেট কন্ট্রোল বোর্ডের (বিসিসিআই) হর্তাকর্তা হন, সেটি নিয়ে কৌতূহল ছিল। কাল ভারতের সুপ্রিম কোর্টের এক রায়ে সেই অপেক্ষা ফুরোল। সাবেক কম্পট্রোলার ও অডিটর জেনারেল বিনোদ রাইকে বিসিসিআইয়ের প্রশাসনিক প্রধান হিসেবে নিয়োগ দিয়েছেন সুপ্রিম কোর্ট।বিসিসিআইয়ের জন্য গঠিত চার সদস্যের প্রশাসনিক প্যানেলে আরও থাকছেন ইতিহাসবিদ ও ক্রিকেট লেখক রামচন্দ্র গুহ, ভারতীয় মহিলা ক্রিকেট দলের সাবেক অধিনায়ক ডায়ানা এডুলজি এবং বেসরকারি সংস্থা আইডিএফসির প্রধান নির্বাহী বিক্রম লামায়ে। যত দিন না নতুন করে নির্বাচন হচ্ছে, এই প্যানেলই বিসিসিআইয়ের দায়িত্ব সামলাবে। আগামী ফেব্রুয়ারির প্রথম সপ্তাহে হতে যাওয়া আইসিসির সভায় বিসিসিআইয়ের প্রতিনিধিত্ব করবেন বিসিসিআইয়ের সচিব অমিতাভ চৌধুরী ও বিক্রম লামায়ে। এএফপি।
