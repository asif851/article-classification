
তিনটি ওয়ানডে, তিনটি টি-টোয়েন্টি, দুটি টেস্ট—নিউজিল্যান্ড সফরে আটটি ম্যাচে হেরেই দেশে ফিরেছে বাংলাদেশ। এর আগে সেই ২০০৩ সালে পাকিস্তান সফরেও টেস্ট ও ওয়ানডে মিলিয়ে আট ম্যাচে হেরেছিল বাংলাদেশ। ওই সফরে দুই দল ম্যাচই খেলেছিল এই আটটি। কোনো সফরে বা সিরিজে একটিও ম্যাচ না জিতে সবচেয়ে বেশি ম্যাচ হারার রেকর্ডটা অবশ্য বাংলাদেশের নয়। লজ্জার ওই রেকর্ডটা পাকিস্তানের। ২০০৯-১০ মৌসুমে অস্ট্রেলিয়া সফরের নয়টি ম্যাচই হেরেছিল পাকিস্তানিরা। শুরুটা হয়েছিল তিন ম্যাচের টেস্ট সিরিজ দিয়ে, এরপর অস্ট্রেলিয়ার কাছে পাঁচটি ওয়ানডে ও একমাত্র টি-টোয়েন্টিতেও হারে পাকিস্তান।
 
আন্তর্জাতিক ক্রিকেটে সিরিজে সবচেয়ে বাজে ফল
দল              বিপক্ষ             ফল        টেস্ট      ওয়ানডে    টি-টোয়েন্টি
পাকিস্তান     অস্ট্রেলিয়া      ০-৯       ৩         ৫           ১
বাংলাদেশ    পাকিস্তান       ০-৮       ৩         ৫           -
জিম্বাবুয়ে     বাংলাদেশ      ০-৮       ৩         ৫           -
বাংলাদেশ    নিউজিল্যান্ড    ০-৮       ২          ৩           ৩
জিম্বাবুয়ে     ও. ইন্ডিজ      ০-৭       ২          ৩           ২
* সব সিরিজই স্বাগতিকেরা জিতেছে।
