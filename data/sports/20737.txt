

অবশেষে ম্যাচটা হচ্ছে। এরই মধ্যে হয়ে গেছে টস। তবে আজও বাংলাদেশ টসে হেরেছে। টসে জিতে ফিল্ডিং নিয়েছে ইংল্যান্ড। আবহাওয়ার এখনো যে পরিস্থিতি, যথা সময়েই ম্যাচ শুরু হওয়ার কথা। ধীরে ধীরে সরিয়ে নেওয়া হচ্ছে কাভার। আজ বাংলাদেশ দলে কোনো পরিবর্তন নেই। দ্বিতীয় ম্যাচের একাদশই অপরিবর্তিত থাকছে সিরিজের শেষ ম্যাচেও। ইংল্যান্ড দলে দুটি পরিবর্তন। জেসন রয় আর ডেভিড উইলির জায়গায় স্যাম বিলিংস ও লিয়াম প্লাঙ্কেট। বাংলাদেশ দল: মাশরাফি বিন মুর্তজা, তামিম ইকবাল, ইমরুল কায়েস, সাব্বির রহমান, মাহমুদউল্লাহ, মুশফিকুর রহিম, সাকিব আল হাসান, মোসাদ্দেক হোসেন, নাসির হোসেন, শফিউল ইসলাম ও তাসকিন আহমেদ।
