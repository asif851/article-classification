
ধানমন্ডি সুলতানা কামাল মহিলা ক্রীড়া কমপ্লেক্সে কাল শেষ হয়েছে লুৎফুন্নেসা বকুল আন্তজেলা মহিলা অ্যাথলেটিকস। এতে দলগত চ্যাম্পিয়ন হয়েছে কিশোরগঞ্জ। যুগ্মভাবে ব্যক্তিগত চ্যাম্পিয়ন হয়েছে ঢাকার সুরাইয়া আক্তার ও চট্টগ্রামের হাবিবা আক্তার। কাল শেষ দিনে ১০০ মিটার স্প্রিন্টে সোনা জিতেছে হাবিবা আক্তার। ১০০ মিটার রিলের সোনাটি জিতেছে কিশোরগঞ্জ। উচ্চ লাফে পঞ্চগড়ের খাদিজা আক্তার এবং বর্শানিক্ষেপে চ্যাম্পিয়ন কুড়িগ্রামের মিনা বেগম।
