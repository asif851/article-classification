
অনেক গুঞ্জনের অবসান ঘটিয়ে অবশেষে ঢাকা ফিরেছেন মোহামেডান স্পোর্টিং ক্লাবের ভারতীয় কোচ সৈয়দ নঈমুদ্দিন। শনিবার রাতে ক্লাবে যোগ দিয়েছেন তিনি। আজ রোববার বিকেলে দলকে অনুশীলনও করিয়েছেন তিনি। অর্থাৎ সোমবার ফরাশগঞ্জের বিপক্ষে প্রিমিয়ার লিগে নিজেদের চতুর্থ ম্যাচে কোচ নিয়েই মাঠে নামতে পারছে মোহামেডান। লিগে নঈমুদ্দিনের মোহামেডান এখনো পয়েন্টের খাতা খুলতে পারেনি। শেষ ম্যাচে চিরপ্রতিদ্বন্দ্বী আবাহনীর কাছে হেরেছে তারা। প্রথম দুটি ম্যাচে সাদা-কালোরা হারে শেখ জামাল ধানমন্ডি ও চট্টগ্রাম আবাহনীর কাছে। শেষ দুটি ম্যাচে ডাগ আউটে ছিলেন না তিনি। পারিবারিক কাজে ভারতে গিয়েছিলেন।
