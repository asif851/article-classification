
টেস্টে অস্ট্রেলিয়াকে প্রথমবারের হারিয়ে মুশফিক-সাকিবদের মুখে এখন খুশির ঢেউ। ম্যাচ শেষে বিসিবি সভাপতি নাজমুল হাসান যে আর্থিক পুরস্কার ঘোষণা করেছেন, তাতে তাঁদের আনন্দের মাত্রা বেড়ে যাওয়ার কথা দ্বিগুণ।মিরপুর শেরেবাংলা স্টেডিয়ামে আজ অস্ট্রেলিয়াকে ২০ রানে হারানোর পর বাংলাদেশ দলের জন্য ২ কোটি টাকা পুরস্কার ঘোষণা করেছেন বিসিবি সভাপতি। ১৪ ক্রিকেটার ছাড়াও দলের কোচিং স্টাফরাও এই পুরস্কারের অংশ।টেস্ট জয়ের দিন আরেকটা সুখবর পেলেন বাংলাদেশ দলের খেলোয়াড়েরা। গত জুনে চ্যাম্পিয়নস ট্রফির সেমিফাইনালে ওঠায় আইসিসি থেকে চার কোটি টাকা পেয়েছে বিসিবি। নাজমুল জানিয়েছেন, সেটিও এই ২ কোটি টাকার সঙ্গে যোগ করে দেওয়া হবে খেলোয়াড়দের।মোট ৬ কোটি টাকার পুরস্কার কালই খেলোয়াড়দের হাতে তুলে দেওয়ার আশ্বাস দিয়েছেন বিসিবি সভাপতি।
 
