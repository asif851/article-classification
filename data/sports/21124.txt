
অবাক শোনাতে পারে, কিন্তু এটা সত্য ঘটনা—বিশ্বকাপজয়ী দলের সদস্য হিসেবে পাওয়া পদক বিক্রি করে কোকেন কিনেছিলেন সিজার পাওলো! এত দিন গোপন রাখা এই তথ্য ৭০ দশকের ব্রাজিলিয়ান এই ফুটবলার প্রকাশ করেছেন গ্লোবোনিউজ টেলিভিশনের কাছে, ‘এ কথা কাউকে কোনো দিন বলিনি আমি। কিন্তু এটা স্বীকার করতে আমার আর সংকোচ নেই। তখন আমার কাছে পদকের চেয়ে কোকেনই বেশি গুরুত্বপূর্ণ ছিল।’বোটাফোগোর হয়ে খেলার সময় নামডাক ছড়িয়ে পড়ে পাওলোর। পরে খেলেছেন ফ্ল্যামেঙ্গো, ফ্লুমিনেন্স, করিন্থিয়ানসের মতো দলে। খেলেছেন দেশের বাইরে অলিম্পিক মার্শেইতেও। ফ্রান্সের এই ক্লাবে খেলার সময়ই মাদকাসক্ত হয়ে পড়েন। পরে ফিরে আসেন জীবনের কাঙ্ক্ষিত ধারায় এবং বুঝতে পারেন কোকেনের জন্য পদক বেচে কী ভুলটাই না করেছেন, ‘পদক বেচাটা উচিত হয়নি। সেটা ছিল অপূরণীয় ক্ষতি।’ ১৯৭০ বিশ্বকাপজয়ী দলের সদস্য হিসেবে ওই পদক জিতেছিলেন সিজার পাওলো। এএফপি।
