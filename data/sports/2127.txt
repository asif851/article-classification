
দেজা ভু! কোনো কিছু আগেই দেখে ফেলার অনুভূতি। ফরাসি শব্দটার অর্থ খুব ভালোভাবেই বুঝিয়ে দিলেন গারবিন মুগুরুজা।উইম্বলডন ফাইনাল খেলছেন, প্রতিপক্ষ সেরেনা—এই স্বপ্নটা নাকি সেই আট বছর বয়স থেকেই দেখে আসছেন মুগুরুজা। সেই স্বপ্নটাই তাঁর সত্যি হলো। ২১ বছর বয়সী মুগুরুজাই আজ সেরেনার ২১তম গ্র্যান্ড স্লাম শিরোপা জয়ের পথে শেষ কাঁটা হয়ে দাঁড়িয়ে।ভেনেজুয়েলায় জন্মে স্পেনে বেড়ে ওঠা মুগুরুজার গ্র্যান্ড স্লাম ফাইনাল অভিষেক আজ। তার ওপর প্রতিপক্ষের নাম সেরেনা। মুগুরুজার কাছে পুরো ব্যাপারটাকেই মনে হচ্ছে অদ্ভুতুড়ে, ‘এটা অদ্ভুত। ৮ বছর বয়সে আমি এ রকম স্বপ্ন দেখতাম। আর সেটাই কিনা এখন বাস্তব হয়ে যাচ্ছে। বিস্ময়কর ব্যাপার।’তবে স্বপ্নটা তো আর এমনি এমনিই সত্যি হচ্ছে না। স্বপ্নপূরণ করতে মূল্যও তো কম দিতে হয়নি। শৈশব-কৈশোর বিসর্জন দিয়ে পড়ে থাকতে হয়েছে টেনিস নিয়েই। জীবনের প্রথম গ্র্যান্ড স্লাম ফাইনালের আগে মুগুরুজা মনে করছেন সেই সময়কেও, ‘আমি কতটা খুশি সেটা বলার মতো ভাষা আমার নেই। এ মুহূর্তটার জন্যই আমি সারা জীবন পরিশ্রম করেছি। এখন মনে হচ্ছে আমার সব পরিশ্রম সফল হয়েছে। তাই আবার বলছি আসলেই অনুভূতিটা বলে বোঝাতে পারছি না।’বাবা স্প্যানিশ, মা ভেনেজুয়েলার। ৬ বছর বয়সে পাকাপাকিভাবে স্পেনে চলে আসা। মুগুরুজা চাইলে খেলতে পারতেন ভেনেজুয়েলার হয়েও। স্পেন, না ভেনেজুয়েলা—এই সিদ্ধান্তটা নিতে পারলেন গত ফেড কাপের আগে।রিয়ানার গান শুনে ও টেবিল টেনিস খেলে অবসর কাটানো মুগুরুজা কি পারবেন ২১ বছর পর প্রথম স্প্যানিশ হিসেবে মেয়েদের একক জিততে? অসম্ভব কী! এমন তো নয় যে কখনোই সেরেনার সঙ্গে পেরে ওঠেননি! গতবার এই উইম্বলডনেই দ্বিতীয় রাউন্ডে সেরেনাকে হারিয়ে তো হইচই ফেলেছিলেন। এরপর এ বছরের অস্ট্রেলিয়ান ওপেনের চতুর্থ রাউন্ডে হারলেও ম্যাচটাকে নিয়ে গিয়েছিলেন তৃতীয় সেটে। মুখোমুখি লড়াইয়ে ২-১-এ পিছিয়ে থাকা মুগুরুজার অনুপ্রেরণা ২১ বছর আগে সর্বশেষ উইম্বলডনজয়ী স্প্যানিশ নারী কনচিটা মার্টিনেজও। এবারের উইম্বলডন শুরুর আগে ঘাসের কোর্টে নিজের সামর্থ্য নিয়ে সংশয়ে ছিলেন। মার্টিনেজই তাঁকে অভয় দিয়েছেন। এএফপি।ষষ্ঠ উইম্বলডন শিরোপার লড়াইয়ে নামা সেরেনা কি মুগুরুজাকে সুযোগ দেবেন মার্টিনেজের কীর্তির পুনরাবৃত্তির? দ্বিতীয়বারের মতো টানা চারটি গ্র্যান্ড স্লাম জয় থেকে যে মাত্র একটি ম্যাচেরই দূরত্বে মার্কিন কন্যা।
সেরেনা, না মুগুরুজা?র্যা ঙ্কিং, অর্জন, ফর্ম—সবকিছুতেই এগিয়ে সেরেনা উইলিয়ামস। উইম্বলডনের মহিলা এককের ফাইনালে আজ স্পেনের মুগুরুজা গারবিনের সামনে আমেরিকার সেরেনাই ফেবারিট। তবে অভিজ্ঞতার সঙ্গে তারুণ্যের এই লড়াইয়ে মুগুরুজার প্রেরণা প্রথম গ্র্যান্ড স্লাম শিরোপার সুবাস!সেরেনা মুগুরুজা১ র্যা ঙ্কিং ২০২৬ সেপ্টেম্বর ১৯৮১জন্ম ৮ অক্টোবর, ১৯৯৩মিশিগান, যুক্তরাষ্ট্রজন্মস্থান কারাকাস, ভেনেজুয়েলা৫ ফুট ৯ ইঞ্চিউচ্চতা ৬ ফুট৭০ কেজি ওজন ৭৩ কেজিডানহাতি খেলার ধরন ডানহাতি১৯৯৫ পেশাদার ২০১১৬৭ শিরোপা ১২০ গ্র্যান্ড স্লাম শিরোপা ০৬,৯৬,৭৬,৪২৮ ক্যারিয়ার প্রাইজমানি ($) ২,৫৪.৩১৪৬চ্যাম্পিয়ন ৫ উইম্বলডনে সেরা সাফল্য ফাইনাল (২০১৫)
