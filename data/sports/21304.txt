
বিশ্বকাপ শুরু হয়েছে এক সপ্তাহ পেরিয়ে গেল। গেল এক সপ্তাহে মাঠের লড়াইয়ের পাশাপাশি টুইটারেও বিশ্বকাপ কিন্তু বেশ জমে উঠেছে। সারা দুনিয়া থেকে অজস্র টুইট বিশ্বকাপের আনন্দকে দিচ্ছে অন্যমাত্রা। সামাজিক যোগাযোগের এই মাধ্যমে খেলা দেখার পাশাপাশি খেলার বিভিন্ন ঘটনা-দুর্ঘটনা নিয়ে আলোচনা হচ্ছে, বিতর্ক হচ্ছে—প্রযুক্তির এই দুনিয়ায় টুইটার সারা বিশ্বের তাবত্ ফুটবলপ্রেমীদের যেন নিয়ে এসেছে খুব কাছাকাছি।গত এক সপ্তাহে ব্রাজিল-ক্রোয়েশিয়া ম্যাচটিই টুইটারে সবচেয়ে বেশি আলোচিত। উদ্বোধনী দিনের এই খেলায় মোট টুইট হয়েছে ১ কোটি ২২ লাখ। এর কাছে-পিঠে আছে ব্রাজিলেরই মেক্সিকোর বিপক্ষে ম্যাচটি। সেদিন মোট টুইটের সংখ্যা ৮৯ লাভ ৫ হাজার। জার্মানি-পর্তুগাল ম্যাচটি আছে এই তালিকার তৃতীয়স্থানে। সেদিন মোট টুইট ৮৯ লাখ।টুইটারে এ পর্যন্ত সবচেয়ে আলোচিত মুহূর্তটি হচ্ছে উদ্বোধনী ম্যাচে ব্রাজিলের মার্সেলোর আত্মঘাতী গোলটি। মার্সেলোর আত্মঘাতী-কাণ্ড নিয়ে মোট টুইট হয়েছে ৩৭ লাখ, ৮ হাজার ৮৫ বার। নেইমারের প্রথম বিশ্বকাপ গোলটি অবশ্য মার্সেলোর আত্মঘাতী গোলের পেছনেই আছে। তাঁর প্রথম বিশ্বকাপ গোল নিয়ে টুইটের সংখ্যা ২৮ লাখ ২৬৫ বার।
ফুটবল বিশ্বকাপ হাতের মুঠোয় এনে দেবে খুদে ব্লগ লেখার জনপ্রিয় ওয়েবসাইট টুইটার। এ উপলক্ষে বিশেষ একটি পাতা তৈরি করেছে টুইটার। বিশ্বকাপের সময় এতে প্রিয় দল, প্রিয় খেলোয়াড়কে অনুসরণ করতে পারবেন যেকোনো ব্যবহারকারী। এ জন্য বাংলাদেশে গ্রামীণফোনের সংযোগ থেকে #GoalGP লিখে ৯৫৯৪ নম্বরে এসএমএস পাঠালেই চলবে। বিশ্বকাপ চলাকালে টুইটারের ওই পাতায় যাওয়ার জন্য ইন্টারনেট ব্যবহারের কোনো খরচ বা ব্রাউজিং চার্জ লাগবে না। টুইটারের এই আয়োজনের সঙ্গে সহযোগী হিসেবে রয়েছে গ্রামীণফোন ও প্রথম আলো'
