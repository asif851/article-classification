
চূড়ান্ত হলো ব্রাজিল বিশ্বকাপের ৩২ দল। শেষ দল হিসেবে গত রাতে ২০১৪ বিশ্বকাপের টিকিট নিশ্চিত করেছে উরুগুয়ে। বাছাইপর্ব শেষ, এখন অপেক্ষা মূল আসরের।উরুগুয়ের বিশ্বকাপে যাচ্ছে, এটা জানাই ছিল। প্লে অফের প্রথম লেগে গত সপ্তাহে জর্ডানকে ৫-০ গোলের হারায় উরুগুইয়ানরা। গত রাতে দুই দলের দ্বিতীয় লেগের ম্যাচটি গোলশূন্য ড্র হয়। প্রথম লেগের জয়টাই ব্রাজিলে নিয়ে গেল উরুগুয়েকে।দ্বিতীয় লেগে অতি রক্ষণাত্মক খেলা খেলে জর্ডান। শারীরিক শক্তি প্রয়োগ করেও উরুগুয়ের খেলোয়াড়দের চাপে রাখার চেষ্টা করে দলটি। সফলও হয়েছে জর্ডান। আগের ম্যাচে জর্ডানকে গোলবন্যায় ভাসিয়ে দেওয়া উরুগুয়ে গত রাতে গোলের দেখা পায়নি। ড্রয়ের পরও অবশ্য উরুগুইয়ানদের উদযাপনে এতটুকু কমতি ছিল না। দক্ষিণ আমেরিকার দলগুলোর মধ্যে এর আগে বিশ্বকাপ খেলার যোগ্যতা অর্জন করে আর্জেন্টিনা, কলম্বিয়া, ইকুয়েডর ও চিলি। ব্রাজিলকে বাছাইপর্বে অংশ নিতে হয়নি। পাঁচবারের বিশ্বচ্যাম্পিয়নরা মূল আসরে খেলবে স্বাগতিক দল হিসেবে।বিশ্বকাপের ৩২ দল:এশিয়া: অস্ট্রেলিয়া, ইরান, জাপান ও দক্ষিণ কোরিয়াইউরোপ: স্পেন, জার্মানি, ইতালি, ইংল্যান্ড, হল্যান্ড, বেলজিয়াম, রাশিয়া, সুইজারল্যান্ড, বসনিয়া-হার্জেগোভিনা, পর্তুগাল, ফ্রান্স, ক্রোয়েশিয়া ও গ্রিসদক্ষিণ আমেরিকা: ব্রাজিল, আর্জেন্টিনা, চিলি, কলম্বিয়া, ইকুয়েডর ও উরুগুয়ে।কনক্যাকাফ: যুক্তরাষ্ট্র, কোস্টারিকা, হন্ডুরাস ও মেক্সিকোআফ্রিকা: নাইজেরিয়া, আইভরি কোস্ট, ক্যামেরুন, ঘানা ও আলজেরিয়াসূত্র: রয়টার্স।
ক্রিকেট, ফুটবল, টেনিস, গলফসহ যেকোনো খেলার আপডেট ও খবর পেতে আপনার মোবাইল থেকে S লিখে এসএমএস করুন ২২২১ নম্বরে।
