
বিশ্বকাপের ঠিক আগ মুহূর্তে যদি জানানো হয়, পুরো দলের কেউই খেলতে পারবেন না বিশ্বকাপে, তখন কেমন লাগে! রাশিয়ার অনূর্ধ্ব-১৮ আইস হকি দলটাকে এই বিড়ম্বনাতেই পড়তে হয়েছে। যুক্তরাষ্ট্রে ১৪ এপ্রিল থেকে অনূর্ধ্ব-১৮ বিশ্ব চ্যাম্পিয়নশিপ শুরু হবে। অথচ ঠিক এক সপ্তাহ আগে জানানো হলো রাশিয়া অনূর্ধ্ব-১৮ দল নয়, বদলে টুর্নামেন্টে পাঠানো হবে অনূর্ধ্ব-১৭ দল। কারণ? মেলডোনিয়াম! কদিন আগে এই নিষিদ্ধ ওষুধ নেওয়ার কারণে ১ জানুয়ারিতে নিষিদ্ধ হন মারিয়া শারাপোভা। এর আগ পর্যন্ত অনূর্ধ্ব-১৮ দলের খেলোয়াড়েরাও এটা ব্যবহার করেছেন। রয়টার্স।
