
এভারটনের বিপক্ষে ২-১ গোলে জয়। ইন্টারন্যাশনাল চ্যাম্পিয়নস লিগের টিকিটটা আগেই নিশ্চিত হয়েছিল রিয়াল মাদ্রিদের। বুধবার অনুষ্ঠেয় শিরোপা নির্ধারণী লড়াইয়ে ক্রিস্টিয়ানো রোনালদোদের প্রতিপক্ষও নির্ধারিত হয়ে গেছে। গত রাতে এসি মিলানকে ২-০ গোলে হারিয়ে ফাইনালে উঠেছে ইংলিশ ক্লাব চেলসি। একটু ঘুরিয়ে বললে সদ্য সাবেক কোচ হোসে মরিনহোকেই প্রতিপক্ষ হিসেবে পেয়ে যাচ্ছে ‘লস ব্ল্যাঙ্কোস’রা।এসি মিলানের বিপক্ষে ম্যাচে চেলসির জয়ের নায়ক কেভিন ব্রুন এবং স্কারলে। ২৮ মিনিটে ব্রুনের গোলে এগিয়ে যাওয়ার পর ব্যবধানটা দ্বিগুণ করতে ম্যাচের অন্তিম মুহূর্ত পর্যন্ত অপেক্ষা করতে হয়েছে স্ট্যামফোর্ড ব্রিজের সেনাদের।প্রাক-মৌসুমের এই প্রতিযোগিতা হোসে মরিনহোর কারণেই বিশেষ গুরুত্ব বহন করছে। রিয়াল ছেড়ে দেওয়ার অল্প দিনের মাথাতেই তাদের প্রতিপক্ষ হয়ে ওঠার ব্যাপারটি দর্শকদের কাছে বিশেষ আকর্ষণেরই। সাবেক দলের বিপক্ষে বর্তমান দলের এই লড়াই কোচ হিসেবে মরিনহোর জন্যও একটা পরীক্ষা। সেই পরীক্ষায় ‘স্পেশাল ওয়ান’ উতরাতে পারেন কি না, সেটাই এখন দেখার বিষয়। রয়টার্স।
 
