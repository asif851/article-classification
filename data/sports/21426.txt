
আবাহনীর প্রতিষ্ঠাতা প্রয়াত শেখ কামালের ৬৫তম জন্মবার্ষিকী আজ। প্রতিষ্ঠাতাকে স্মরণ করতে সাম্প্রতিক বছরগুলোতে ক্লাব প্রাঙ্গণে বড় অনুষ্ঠান করেছে আবাহনী। এতে উপস্থিত থাকতেন শেখ কামালের বড় বোন প্রধানমন্ত্রী শেখ হাসিনা। তবে এবার ঈদের ছুটিসহ নানা কারণে আপাতত বড় অনুষ্ঠান হচ্ছে না। আবাহনী সমর্থক গোষ্ঠীর অবশ্য কিছু আয়োজন আছে আজ। যার মধ্যে আছে ক্লাব চত্বরে কোরআনখানি, মিলাদ মাহফিল ও আলোচনা সভা।
