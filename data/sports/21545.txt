
আগে প্রতিবছর ৬-৭ লাখ টাকার একটা অনুদান পেত ঢাকা প্রিমিয়ার ডিভিশন ক্রিকেট লিগের ক্লাবগুলো। বিপিএলের ধাক্কায় টাকার অঙ্কটা এক লাফে চলে গেল ২৫-৩০ লাখে।প্রথম বিপিএলের বছরের মতো এবারও ক্লাবগুলোর অন্যায় আবদার মানতে বাধ্য হচ্ছে বিসিবি। কাল নতুন পরিচালনা পর্ষদের প্রথম বোর্ড সভায় সিদ্ধান্ত হয়েছে, আগেরবারের মতো এবারও সুপার লিগে ওঠা ছয় দলকে বিসিবি ৩৫ লাখ টাকা করে অনুদান দেবে। আর সুপার লিগে উঠতে না পারা বাকি ছয় দল পাবে ২৫ লাখ টাকা করে। এবার প্রিমিয়ার লিগ শুরুর আগেই টাকাপয়সা নিয়ে বোর্ডের সঙ্গে অনেক দিন দেনদরবার চলেছে ক্লাবগুলোর।বিসিবির কালকের সভায় জাতীয় দলের প্রয়াত ক্রিকেটার ও বিসিবির বিভাগীয় কোচ শেখ সালাউদ্দিনের পরিবারকে ৫ লাখ টাকা দেওয়ারও সিদ্ধান্ত হয়েছে।
