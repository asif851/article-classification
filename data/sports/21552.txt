
দলের জয় চেয়ে ভক্ত-সমর্থকদের পাগলামি নতুন নয়। কিন্তু পাগলামির সব সীমাই যেন ছাড়িয়ে গেলেন সুধাকর নামের এক ভারতীয় দর্শক! জেনে অবাক হবেন, গতকাল ভারত-অস্ট্রেলিয়ার সেমিফাইনাল চলার সময় ধোনি-কোহলিদের জয় চেয়ে নিজের জিবটাই কেটে ফেলেছেন তিনি! ঘটনাটি ঘটেছে তামিলনাড়ু প্রদেশের ভেলোর জেলায়।অস্ট্রেলিয়া প্রথম ব্যাট করে রানের পাহাড় গড়ে তুললে ভারতের জয় নিয়ে শঙ্কিত হয়ে পড়েন সুধাকর। দলের জয়ে প্রত্যাশা করেন কোনো ঐশ্বরিক হস্তক্ষেপের। তাঁর ধারণা, নিজের জিভের বিনিময়ে হয়তো ভারত পাবে আরাধ্য জয়। এ ভাবনায় করলেন কী, ঘরে বসেই ছুরি দিয়ে কেটে ফেললেন নিজের জিভটা! সঙ্গে সঙ্গে সুধাকরকে হাসপাতালে নিয়ে গেছেন স্বজন ও প্রতিবেশীরা।অবশ্য বিফলেই গিয়েছে তাঁর এই অসামান্য ‘আত্মত্যাগ’। এমন ত্যাগের পরও শেষমেশ তাঁর দলকে মাঠ ছাড়তে হয়েছে ৯৫ রানের শোচনীয় পরাজয়ের হতাশা নিয়ে। ছিটকে পড়েছে শিরোপার দৌড় থেকেও। তথ্যসূত্র: জিনিউজ।
