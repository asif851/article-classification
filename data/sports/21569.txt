
সাঁতারের ১০০ মিটার ব্রেস্ট স্ট্রোকে দেশকে কালই উপহার দিয়েছেন সোনার পদক। মাহফুজা খাতুন শিলা আজ নতুন রেকর্ড গড়ে জিতেছেন ৫০ মিটার ব্রেস্ট স্ট্রোকের সোনাও।সোনা জিততে মাহফুজা ভেঙেছেন দশ বছরের পুরোনো রেকর্ড। ৩৪.৮৮ সেকেন্ড সময় নিয়ে তিনি পেছনে ফেলেছেন ২০০৬ সালের কলম্বো গেমসে শ্রীলঙ্কার রাহিম মাইয়ুমির টাইমিং (৩৪.৯৮)।যশোরের নওয়াপাড়ার মেয়ে মাহফুজা গতকাল ১০০ মিটারে সোনা জিতেছিলেন ১ মিনিট ১৭:৮৬ সেকেন্ড সময় নিয়ে। বাংলাদেশের প্রথম নারী হিসেবে এসএ গেমসে সোনা জিতে কালই ইতিহাসের পাতায় স্থান করে নিয়েছেন। আজ নিজের দ্বিতীয় সোনাটি নিশ্চিত করে নিজেকে নিয়ে গেলের অনন্য উচ্চতায়।
