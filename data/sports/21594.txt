
আর্থিক পৃষ্ঠপোষকতা ছাড়াই ১৬ ফেব্রুয়ারি শুরু ফেডারেশন কাপ। বঙ্গবন্ধু স্টেডিয়ামে ওই দিন উদ্বোধনী ম্যাচ খেলবে মোহামেডান ও রহমতগঞ্জ। গ্রুপ পর্বে প্রতিদিন দুটি ম্যাচ। চার গ্রুপের সেরা আট দল উঠবে কোয়ার্টার ফাইনালে। সেমিফাইনাল ১ ও ২ মার্চ, ফাইনাল ৫ মার্চ।বাফুফে ভবনে কাল হয়ে গেল মৌসুম শুরুর এই টুর্নামেন্টের ড্র। ‘এ’ গ্রুপে শেখ জামালের সঙ্গী বিজেএমসি ও ফেনী সকার। ‘বি’ গ্রুপে মুক্তিযোদ্ধা, শেখ রাসেল, উত্তর বারিধারা। ‘সি’ গ্রুপে আবাহনী, ফরাশগঞ্জ, চট্টগ্রাম আবাহনী। ‘ডি’ গ্রুপে মোহামেডান, ব্রাদার্স, রহমতগঞ্জ।
