
সমুদ্রশহর গলে চলছে বাংলাদেশ-শ্রীলঙ্কা টেস্ট। আজ ম্যাচের পঞ্চম ও শেষ দিন। ব্যস্ততার কারণে ম্যাচের প্রতিটা মুহূর্তে চোখ রাখতে না পারলেও ক্ষতি নেই। ম্যাচের উল্লেখযোগ্য সব মুহূর্ত এক নজরে মিলবে এখানেই...
** ৫৯ রানে ৬ উইকেট নিয়েছেন রঙ্গনা হেরাথ। ** ১৯৭ রানেই অলআউট বাংলাদেশ। ২৫৯ রানে হার বাংলাদেশের।** পরপর ফিরলেন তাসকিন আর মোস্তাফিজ। মধ্যাহ্ন বিরতির পর ৯ উইকেটে বাংলাদেশ ১৯৭। ** ৭ উইকেটে ১৬৯ বাংলাদেশ। মেহেদী হাসান মিরাজের সঙ্গী হয়েছেন তাসকিন আহমেদ।** মধ্যাহ্ন বিরতির পরপরই ২ উইকেট হারিয়ে ফেলেছে বাংলাদেশ। সানদাকানের বলে অধিনায়ক মুশফিকুর রহিমের বিদায়ের পর আউট হয়েছেন লিটন দাসও। মুশফিক আউট হয়েছেন সানদাকানের বলে উইকেটকিপার নিরোশান ডিকভেলার হাতে ধরা পড়ে। লিটন ফিরেছেন হেরাথের বলে থারাঙ্গার ক্যাচ হয়ে। ** ৫ উইকেটে ১৫৭ রান তুলে লাঞ্চে গেছে বাংলাদেশ। পঞ্চম দিনের বাকি ২ সেশনে ৫ উইকেট হাতে নিয়ে আর ৬৭ ওভার ব্যাটিং করতে হবে বাংলাদেশকে। ** ধ্বংসস্তুপে দাঁড়িয়ে লড়াই করছেন মুশফিক ও লিটন। লাঞ্চের আগে পর্যন্ত এই দুজন ষষ্ঠ উইকেটে যোগ করেছেন ৫৩ রান। মুশফিক ৩৪ আর লিটন ৩২ রানে অপরাজিত। ** বাংলাদেশের সংগ্রহ ৫/১৩৭।
** বিপর্যয় সামাল দেওয়ার চেষ্টা চালিয়ে যাচ্ছেন মুশফিকুর রহিম ও লিটন দাস। ষষ্ঠ উইকেট জুটিতে দুজন এখনো পর্যন্ত যোগ করেছেন ৩৩ রান। মুশফিক ২৮ আর লিটন ১৯ রানে অপরাজিত আছেন। ** মুশফিকুর রহিমের সঙ্গী এখন লিটন দাস। বাংলাদেশের সংগ্রহ ৫ উইকেটে ১১৩।
** আবারও জোড়া আঘাত শ্রীলঙ্কার। দলীয় ১০৪ রানের মাথায় মাত্র এক বলের ব্যবধানে রঙ্গনা হেরাথের বলে ফিরেছেন সাকিব আল হাসান ও মাহমুদউল্লাহ। সাকিব আউট হয়েছেন লেগ স্লিপে করুনারত্নেকে ক্যাচ দিয়ে। মাহমুদউল্লাহ হয়েছেন এলবিডব্লু। ** এই মুহূর্তে উইকেটে মুশফিকুর রহিম ও সাকিব আল হাসান। বাংলাদেশের সংগ্রহ ৩ উইকেটে ১০০। ** বিপর্যয়ের সকাল বাংলাদেশের জন্য। মুমিনুল আউট হওয়ার ১২ বল পরেই পেরেরার বলেই গুনারেত্নর হাতে স্লিপে ক্যাচ দিয়েছেন তামিম। আউট হওয়ার আগে তাঁর সংগ্রহ ১৯। বাংলাদেশ ৮৩ ৩ উইকেটে। পঞ্চম দিন প্রথম ঘণ্টাতেই ১৬ রান তুলতেই নেই বাংলাদেশের ৩ উইকেট।
** দলীয় সংগ্রহের সঙ্গে ১৩ রান যোগ করেই আউট মুমিনুল। দিলরুয়ান পেরেরার বলে এলবিডব্লুর ফাঁদে তিনি। রিভিউ নিয়েছিলেন কিন্তু বাঁচতে পারেননি। ১৫ বলে ৫ রান করেছেন তিনি। বাংলাদেশের সংগ্রহ ২ উইকেটে ৮০।
** দিনের দ্বিতীয় বলেই আউট সৌম্য। আসেলা গুনারত্নর বলে আগের দিনের সংগ্রহের সঙ্গে কোনো রান যোগ না করেই ফিরলেন সৌম্য। ৪৯ বলে ৫৩ রান করেছেন তিনি। আছে ৬ চার ও একটি ছয়ের মার। বাংলাদেশের সংগ্রহ ৬৭/১।
** ১০.৫ ওভার বাকি থাকতেই দিনের খেলা শেষ। ৪৫৭ রানের লক্ষ্যে খেলতে নেমে বৃষ্টি ও আলোকস্বল্পতায় খেলা বন্ধের আগে তামিম ইকবাল-সৌম্য সরকারের ওপেনিং জুটি তুলেছিলেন ৬৭ রান। জিততে হলে কাল শেষ দিনে মুশফিকদের করতে হবে আরও ৩৯০ রান! সৌম্য অপরাজিত ছিলেন ৫৩ রানে। তামিম ১৩ রানে।
