
একটাতে জিতছে তো আরেকটায় হারছে। কখনো শেষ চারে যাওয়ার আশা উজ্জ্বল হচ্ছে, কখনো আবার সংশয় জাগছে—এমনই অভিজ্ঞতার মধ্য দিয়ে যেতে হচ্ছে রংপুর রাইডার্সকে। চট্টগ্রাম-পর্বে খুলনা টাইটানসের কাছে হারের পর চিটাগং ভাইকিংসের বিপক্ষে পাওয়া শ্বাসরুদ্ধকর জয়টা যে স্বস্তি দিচ্ছে রংপুরকে, কাল বোঝা গেল হোটেল র‍্যাডিসন ব্লুতে।
সন্ধ্যা সাতটার দিকে হোটেলের লবিতে একে একে জড়ো হলেন রংপুরের সব খেলোয়াড়। শুরুতে মনে হচ্ছিল মাশরাফিরাও হয়তো তামিম ইকবালদের মেজবানে যাচ্ছেন। পরে জানা গেল তাঁরা যাচ্ছেন স্পনসরের এক অনুষ্ঠানে। সে অনুষ্ঠানের কিছুটা লাইভ করা হয়েছে রংপুরের ফেসবুক পেজে।লাইভে চিটাগংয়ের বিপক্ষে ১৭ বলে ৪২ রানের ইনিংসটার কথা মনে করিয়ে দিতেই সেটি এড়িয়ে গেলেন মাশরাফি। ক্যামেরা গেইলের কাছে গেলে ক্যারিবীয় ওপেনার নিজেকে পরিচয় দিলেন ‘মাই নেম ইজ মাশ (মাশরাফি)’ বলে! আর পাশে বসা মাশরাফিকে পরিচয় করিয়ে দিলেন এভাবে ‘...অ্যান্ড দ্যাটস ক্রিস্টোফার (গেইল)! কাল (পরশু) ক্রিস্টোফার দুর্দান্ত খেলেছে।’ শুনে এক চোট হাসলেন মাশরাফি। রংপুর অধিনায়কের জবাবটাও হলো বেশ, ‘ও মুর্তজা। কাল থেকে সে মুর্তজা!’রসিকতার মধ্যেও মাশরাফি-গেইল কিন্তু বোঝালেন তাঁদের রসায়ন ভালোই জমেছে এবার।
ভিডিও দেখতে চাইলে...

