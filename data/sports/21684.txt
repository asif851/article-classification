
১২টি দলকে নিয়ে রমনা টেনিস কমপ্লেক্সে আজ শুরু হচ্ছে জাতীয় ও আন্তক্লাব টেনিস প্রতিযোগিতা। খেলা হবে বালক ও বালিকা অনূর্ধ্ব-১২, অনূর্ধ্ব-১০ ও অনূর্ধ্ব-৮ বিভাগে। জাতীয় প্রতিযোগিতা হবে পুরুষ একক ও দ্বৈত, মহিলা একক, বালক ও বালিকা অনূর্ধ্ব-১৪ বিভাগে। রমনা টেনিস কমপ্লেক্সে সেমিফাইনাল শেষে উত্তরা ক্লাবে হবে ফাইনাল। টুর্নামেন্টের পৃষ্ঠপোষকতায় ইউরো গ্রুপ। কাল টেনিস ফেডারেশনে আয়োজিত সংবাদ সম্মেলনে টুর্নামেন্ট-সম্পর্কিত তথ্য জানান ফেডারেশনের সাধারণ সম্পাদক মীর খুরসিদ আনোয়ার, উপস্থিত ছিলেন পৃষ্ঠপোষক প্রতিষ্ঠানের কর্মকর্তা এস এম হায়দারসহ অন্যরা।
