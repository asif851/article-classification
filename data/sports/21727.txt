
দ্বিতীয়বারের মতো সিংহাসন পুনরুদ্ধার করলেন রাফায়েল নাদাল। লাল দুর্গের রাজা এবার হার্ড কোর্টে দুর্দান্ত ফর্মের সুবাদেই তৃতীয়বারের মতো উঠলেন এটিপি র‌্যাঙ্কিংয়ের শীর্ষে। শীর্ষে ওঠা, নেমে যাওয়া, আবার ফিরে আসা; এই মিউজিক্যাল চেয়ার খেলায় পুরুষ টেনিসে সবচেয়ে বেশি জিতেছেন জন ম্যাকেনরো। ১৯৮০ সালের ৩ মার্চ প্রথম শীর্ষে ওঠার পর আরও ১৩ বার ১ নম্বর স্থানটা পুনরুদ্ধার করেছেন সাবেক মার্কিন তারকা। তাঁরই স্বদেশি পিট সাম্প্রাস আছেন এর পরই। ১০ বার হূত সিংহাসন ফিরে পেয়েছেন সব মিলিয়ে ২৮৬ সপ্তাহ শীর্ষে থাকা সাম্প্রাস।
