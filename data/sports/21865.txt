
হোর্হে সাম্পাওলি যুগে প্রথম প্রতিযোগিতামূলক ম্যাচ আর্জেন্টিনার, সেটিই আবার ২০১৮ বিশ্বকাপ বাছাইপর্বে উরুগুয়ের বিপক্ষে। বাংলাদেশ সময় আগামী পরশু ভোরের ম্যাচটিতে সাম্পাওলির বড় ভরসা নিশ্চিতভাবেই লিওনেল মেসি। পরশু এজেইজাতে দলের অনুশীলনে অধিনায়কের সঙ্গে হয়তো রণপরিকল্পনা সাজাচ্ছেন আর্জেন্টিনার নতুন কোচ (ডানে)। শুক্রবারই ইকুয়েডরের বিপক্ষে ম্যাচ নিয়ে তেমন চিন্তা নেই এরই মধ্যে বিশ্বকাপ নিশ্চিত করে ফেলা ব্রাজিলের। পোর্তো অ্যালেগ্রেতে পরশু ব্রাজিলের অনুশীলনের এই ছবিটির গল্প অন্য। নেইমার-কুতিনহো দুজন ঘনিষ্ঠ বন্ধু। নেইমার বার্সেলোনা ছেড়ে গেছেন পিএসজিতে, লিভারপুল থেকে বার্সেলোনায় এসে নেইমারের শূন্যতা ঢাকতে পারেন কুতিনহো
 
 
