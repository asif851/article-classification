
চ্যাম্পিয়নস লিগে কোচ হিসেবে নিজের শততম ম্যাচে এসে প্রথমবার শেষ ষোলোয় বাদ পড়ার তেতো স্বাদ পেলেন পেপ গার্দিওলা। পরশু মোনাকোর মাঠে ৩-১ গোলে হেরে টুর্নামেন্ট থেকে বিদায় নিয়েছে গার্দিওলার ম্যানচেস্টার সিটি। প্রথম লেগে ঘরের মাঠে সিটি জিতেছিল ৫-৩ গোলে। পরশু কিলিয়ান বাপ্পে ও ফাবিনহোর গোলে ৩০ মিনিটেই ২-০ গোলে এগিয়ে যায় মোনাকো। ৭১ মিনিটে সিটির লিরয় সানে ব্যবধান কমালেও, ৭৭ মিনিটে বাকায়োকোর গোল মোনাকোকে আনন্দে ভাসায়। শেষ আটে উঠেছে অ্যাটলেটিকো মাদ্রিদও। এএফপি
