
সিরিজ নিষ্পত্তি হয়ে গেছে চতুর্থ ম্যাচেই। নয় বছর পর শ্রীলঙ্কার বিপক্ষে শ্রীলঙ্কার মাটিতে ওয়ানডে সিরিজ জিতেছে পাকিস্তান। কাল হাম্বানটোটার পঞ্চম ওয়ানডেটা ছিল শুধুই আনুষ্ঠানিকতার। আনুষ্ঠানিকতার সেই ম্যাচটাকেই হৃত সম্মান পুনরুদ্ধারের উপলক্ষ বানাল শ্রীলঙ্কা। ওপেনার কুশল পেরেরার অসাধারণ এক সেঞ্চুরিকে ভিত বানিয়ে লঙ্কানরা গড়েছে রানের পাহাড়। টস জিতে ব্যাট নিয়ে মাত্র ৪ উইকেট হারিয়েই শ্রীলঙ্কা করেছে ৩৬৮ রান। এরপর পাকিস্তানকে ২০৩ রানে অলআউট করে ১৬৫ রানের বিশাল জয় পেয়েছে স্বাগতিকেরা। পাঁচ ম্যাচ সিরিজটা পাকিস্তান জিতল ৩-২-এ। শ্রীলঙ্কার ইনিংসের মেরুদণ্ড কুশল পেরেরা-তিলকরত্নে দিলশানের জুটি। দিলশানের রানআউটে ভেঙেছে ১৬৪ রানের উদ্বোধনী জুটি। ৭০ বলে ৬২ রান করার পথেই একাদশ ব্যাটসম্যান হিসেবে ওয়ানডের ১০ হাজারি ক্লাবে ঢুকেছেন দিলশান। রানআউট হয়েছেন কুশলও। তবে তার আগেই ক্যারিয়ারে দ্বিতীয় ওয়ানডে সেঞ্চুরি পেয়ে গেছেন এই বাঁহাতি। ১০৯ বলে ৯ চার ও ৪ ছয়ে ১১৬ রান করে ম্যাচসেরাও কুশল। ৩৪তম ওভারে দ্বিতীয় ব্যাটসম্যান হিসেবে কুশলের বিদায়ের পর শেষ ৯৭ বলে লঙ্কানরা তুলেছে ১৫৬ রান। এর ৬৯ রান আবার এসেছে শেষ পাঁচ ওভারে। শেষের ঝড়ে নেতৃত্ব দিয়েছেন অধিনায়ক অ্যাঞ্জেলো ম্যাথুস। ৪০ বলে ৮ চার ২ ছয়ে ৭০ রান লঙ্কান দলপতির। ম্যাথুসের সঙ্গে অবিচ্ছিন্ন পঞ্চম উইকেটে ৫৫ বলে ১১৪ রান যোগ করা মিলিন্দা সিরিবর্দনা ২৬ বলেই ৪ চার ও ৩ ছক্কায় করেছেন ৫২। পাকিস্তানের ইনিংসে সর্বোচ্চ ৩৭ রান মোহাম্মদ হাফিজের। ৩৯ রানে ৩ উইকেট, শ্রীলঙ্কার সেরা বোলার অফ স্পিনার সাচিত্রা সেনানায়েকে। টেন ক্রিকেট, ক্রিকইনফো। সংক্ষিপ্ত স্কোরশ্রীলঙ্কা: ৫০ ওভারে ৩৬৮/৪ (কুশল ১১৬, ম্যাথুস ৭০*, দিলশান ৬২, সিরিবর্দনা ৫২*, থিরিমান্নে ৩০; রাহাত ২/৭৪)। পাকিস্তান: ৩৭.২ ওভারে ২০৩ (হাফিজ ৩৭, আজহার ৩৫, রিজওয়ান ২৯; সেনানায়েকে ৩/৩৯, থিসারা ২/৩৮)।ফল: শ্রীলঙ্কা ১৬৫ রানে জয়ী। সিরিজ: ৫-ম্যাচ সিরিজে পাকিস্তান ৩-২-এ জয়ী।ম্যান অব দ্য ম্যাচ: কুশল পেরেরা।ম্যান অব দ্য সিরিজ: মোহাম্মদ হাফিজ। ওয়ানডের দশ হাজারি ক্লাব  ম্যাচ রান সেরা গড় ১০০/৫০শচীন টেন্ডুলকার (ভারত) ৪৬৩ ১৮৪২৬ ২০০* ৪৪.৮৩ ৪৯/৯৬কুমার সাঙ্গাকারা (শ্রীলঙ্কা) ৪০৪ ১৪২৩৪ ১৬৯ ৪১.৯৮ ২৫/৯৩রিকি পন্টিং (অস্ট্রেলিয়া) ৩৭৫ ১৩৭০৪ ১৬৪ ৪২.০৩ ৩০/৮২সনাৎ জয়াসুরিয়া (শ্রীলঙ্কা) ৪৪৫ ১৩৪৩০ ১৮৯ ৩২.৩৬ ২৮/৬৮মাহেলা জয়াবর্ধনে (শ্রীলঙ্কা) ৪৪৮ ১২৬৫০ ১৪৪ ৩৩.৩৭ ১৯/৭৭ইনজামাম-উল-হক (পাকিস্তান) ৩৭৮ ১১৭৩৯ ১৩৭* ৩৯.৫২ ১০/৮৩জ্যাক ক্যালিস (দ. আফ্রিকা) ৩২৮ ১১৫৭৯ ১৩৯ ৪৪.৩৬ ১৭/৮৬সৌরভ গাঙ্গুলী (ভারত) ৩১১ ১১৩৬৩ ১৮৩ ৪১.০২ ২২/৭২রাহুল দ্রাবিড় (ভারত) ৩৪৪ ১০৮৮৯ ১৫৩ ৩৯.১৬ ১২/৮৩ব্রায়ান লারা (ও. ইন্ডিজ) ২৯৯ ১০৪০৫ ১৬৯ ৪০.৪৮ ১৯/৬৩তিলকরত্নে দিলশান (শ্রীলঙ্কা) ৩১৯ ১০০০৭ ১৬১* ৩৯.৭১ ২২/৪৫
