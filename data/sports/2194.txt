
কলকাতা যেন ক্রমেই দুরন্ত হয়ে উঠছে এবার আইপিএলে। আগের ম্যাচে মুম্বাইকে হারানোর সুখস্মৃতি নিয়ে আজ ৭ উইকেটের জয় পেল হায়দরাবাদের বিপক্ষে। বল হাতে এ ম্যাচেও সফল সাকিব আল হাসান।হায়দরাবাদের দেওয়া ১৪৩ রানের লক্ষ্যে খেলতে নেমে জয়ের দেখা পেতে খুব একটা বেগ পেতে হয়নি কলকাতাকে। যদিও ৮ রানের মাথায় গৌতম গম্ভীর ফিরে যাওয়ায় কিছুটা চাপে পড়ে কলকাতা। কিন্তু রবিন উথাপ্পার ৪০, মনিশ পান্ডের ৩৫, ইউসুফ পাঠানের অপরাজিত ৩৯ রানে মাত্র ৩ উইকেট হারিয়ে সহজেই জয়ের দেখা পেয়ে যায় কলকাতা।এর আগে টসে জিতে প্রথমে ব্যাট করে ৮ উইকেটে ১৪২ করে হায়দরাবাদ। সর্বোচ্চ ৩৪ আসে ডেভিড ওয়ার্নারের ব্যাট থেকে। সাকিব ৩ ওভারে ২২ রানে পান ২ উইকেট। হায়দরাবাদের রানের চাকা ভালোভাবেই টেনে ধরেন কলকাতার বোলাররা।
