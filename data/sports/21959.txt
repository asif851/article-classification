
ভারত কি বাংলাদেশ-বাধা পেরোতে পারবে? শুধু বাংলাদেশের বিপক্ষে কোয়ার্টার ফাইনালই নয়, সেমিফাইনাল এবং ফাইনালও জিতবে ভারত। এমনই বিশ্বাস ভারতের ২০১১ বিশ্বকাপ জয়ের অন্যতম নায়ক যুবরাজ সিংয়ের। আর তাঁর এই বিশ্বাসের ভিত্তি ভারতীয় দলের বদলে যাওয়া। প্রাক্‌-বিশ্বকাপ ত্রিদেশীয় সিরিজ এবং বিশ্বকাপের ভারতের মধ্যে যেন মেরু ব্যবধান। স্বাগতিক অস্ট্রেলিয়া, ইংল্যান্ড ও ভারতকে নিয়ে হওয়া ত্রিদেশীয় সিরিজের ফাইনালেই উঠতে পারেনি ধোনির দল, অথচ তারাই কি না দুর্দান্ত খেলছে বিশ্বকাপের শুরু থেকে। গ্রুপ পর্বের ছয়টি ম্যাচই জেতা ভারতকে নিয়ে তাই যুবরাজের বাজি, ‘মহেন্দ্র সিং ধোনির নেতৃত্বে যেভাবে খেলছে দল, তাতে শিরোপটা ভারতই ধরে রাখতে যাচ্ছে।’ পিটিআই
