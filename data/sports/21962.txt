
দিল্লির ইন্দিরা গান্ধী ভেলোড্রামে গতকাল শেষ হয়েছে তিন দিনের এশিয়া কাপ ট্র্যাক সাইক্লিং চ্যাম্পিয়নশিপ। এতে বাংলাদেশ একটি দলগত রুপা ও দুটি ব্যক্তিগত ব্রোঞ্জ জিতেছে। দলগত ইভেন্টে টিম স্প্রিন্টে ফারহানা সুলতানা শিলা ও পারুল আক্তার পেয়েছেন রুপা। এই দুজনই ব্যক্তিগত ইভেন্টে দুটি ব্রোঞ্জ পেয়েছেন। প্রতিযোগিতায় বাংলাদেশের হয়ে অংশ নেন তিনজন করে পুরুষ ও নারী সাইক্লিস্ট।
