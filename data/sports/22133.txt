
চলতি মাসেই দায়িত্বের মেয়াদ শেষ হচ্ছে পাকিস্তানের বর্তমান কোচ ডেভ হোয়াটমোরের। বেশ কয়েক দিন ধরেই নতুন কোচের অনুসন্ধান করছিল পাকিস্তান ক্রিকেট বোর্ড (পিসিবি)। তবে এবার দেশের বাইরে নয়, কোচ হিসেবে বেছে নিল নিজেদের খেলোয়াড়কেই। সাবেক অধিনায়ক ও উইকেটরক্ষক মঈন খানকে নতুন কোচ হিসেবে নিয়োগ দিয়েছে পিসিবির অন্তর্বর্তীকালীন কমিটি।অন্যদিকে, গত সপ্তাহে প্রধান নির্বাচক হিসেবে নিয়োগ পাওয়া আমির সোহেলকে সরিয়ে দেওয়া হয়েছে দায়িত্ব থেকে। সাবেক পাকিস্তান ক্রিকেটার আজহার খানকে আপত্কালীন নির্বাচক কমিটির দায়িত্ব দেওয়া হয়েছে। এ ছাড়া বোলিং কোচ হিসাবে মোহাম্মদ আকরামের দুই বছরের চুক্তি অনুমোদন করেছে পিসিবির অন্তর্বর্তীকালীন কমিটি। ওয়েবসাইট।
