

• গতকাল কলকাতায় গেছেন কোর্টনি ওয়ালশ।• শ্রীলঙ্কার নিদাহাস ট্রফিতে তিনি বাংলাদেশের প্রধান কোচ।• কলকাতায় পতৌদি স্মারক বক্তৃতা দেবেন ক্যারিবীয় কিংবদন্তি।• বিসিবি জানিয়েছে, কাল অথবা পরশু ঢাকায় ফিরে দলের সঙ্গে যোগ দেবেন তিনি।

গতকাল সকালেই সংবাদ সম্মেলন করেছেন। বাংলাদেশের অন্তর্বর্তীকালীন প্রধান কোচ হিসেবে শ্রীলঙ্কার নিদাহাস ট্রফিতে নিজের করণীয় সম্পর্কে কথা বলেছেন। সন্ধ্যায়ই উড়ে গেলেন ঢাকা থেকে কলকাতায়। সেখানে ‘পতৌদি স্মারক বক্তৃতা’ দেবেন ক্যারিবীয় কিংবদন্তি।২০১২ সাল থেকে সাবেক ভারতীয় অধিনায়ক মনসুর আলী খান পতৌদির নামে এই স্মারক বক্তৃতা আয়োজিত হয়ে আসছে। কলকাতা থেকে প্রকাশিত ইংরেজি দৈনিক দ্য টেলিগ্রাফ আয়োজিত এই বক্তৃতায় এর আগে অংশ নিয়েছেন ইমরান খান, কপিল দেব, সৌরভ গাঙ্গুলীর মতো তারকারা। ওয়ালশ এবার প্রথম ক্যারিবীয় ক্রিকেটার হিসেবে এতে অংশ নেবেন।কলকাতায় পা রেখে ভালোই সংবর্ধনা পেয়েছেন বাংলাদেশের কোচ। খেলোয়াড়ি জীবনে ওয়েস্ট ইন্ডিজের হয়ে ইডেন গার্ডেনে বেশ কয়েকটি ম্যাচ খেলার অভিজ্ঞতা আছে ওয়ালশের। সে কারণেই শহরটা তাঁর কাছে স্মৃতিরই।এদিকে বাংলাদেশ ক্রিকেট বোর্ডের (বিসিবি) একটি সূত্র জানিয়েছে, কাল কিংবা পরশু ফিরবেন ওয়ালশ। ফেরার পরপরই আবারও ব্যস্ত হয়ে পড়বেন বাংলাদেশ দলকে নিয়ে।গতকালই অন্তর্বর্তীকালীন কোচ হওয়ার পর প্রথম সংবাদমাধ্যমের মুখোমুখি হয়েছিলেন ওয়েস্ট ইন্ডিজের সাবেক এই ফাস্ট বোলার। সেখানে তিনি লঙ্কা অভিযানে নিজের কর্মপন্থা নিয়ে আলোচনা করেন তিনি।
