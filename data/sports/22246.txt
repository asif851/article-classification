
আইপিএলে বাংলাদেশের সবচেয়ে পরিচিত নাম সাকিব আল হাসান। গত দুই মৌসুমে মোস্তাফিজুর রহমানও গায়ে জড়িয়েছেন আইপিএলের জার্সি। এবার কি এই দুজনের সঙ্গে যোগ হবে আর কারও নাম?
আইপিএলের নিলাম হওয়ার পরই জানা যাবে উত্তরটা। তবে আপাতত আইপিএল খেলতে আগ্রহী বাংলাদেশি ক্রিকেটার আছেন আটজন। নিলামে উঠতে আগ্রহ প্রকাশ করা সেই ক্রিকেটারদের নামও কাল বিসিসিআইয়ের কাছে পাঠিয়ে দিয়েছে বিসিবি। আইপিএল খেলতে আগ্রহী ক্রিকেটারদের তালিকায় এবারও আছেন সাকিব, মোস্তাফিজ। বাকি ছয়জন তামিম ইকবাল, মাহমুদউল্লাহ, মেহেদী হাসান মিরাজ, লিটন কুমার দাস, সাব্বির রহমান ও আবুল হাসান। আগামী ৪ এপ্রিল শুরু হবে আইপিএলের একাদশ আসর।
