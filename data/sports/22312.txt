
চোটের কারণে লম্বা সময় ছিলেন মাঠের বাইরে। ক্রিকেটে ফিরেছেন প্রায় ছয় মাস পর। তবে ছন্দেই আছেন মোস্তাফিজুর রহমান। নিউজিল্যান্ডের বিপক্ষে ওয়ানডে সিরিজে ভালোও করেছেন। পেয়েছেন সেটির পুরস্কারও। ওয়ানডের বোলিং র‍্যাঙ্কিংয়ে ক্যারিয়ার-সেরা অবস্থানে উঠেছেন বাংলাদেশের বাঁহাতি এই পেসার। টানা তিনটি ম্যাচ হারলেও র‍্যাঙ্কিংয়ে আগের সপ্তম স্থানেই আছে মাশরাফি বিন মুর্তজার দল।নিউজিল্যান্ড সফরে সতীর্থদের ব্যর্থতার মিছিলেও উজ্জ্বল মোস্তাফিজ। নিউজিল্যান্ডের বিপক্ষে ৩-০ ব্যবধানে হারা ওয়ানডে সিরিজে দুটি ম্যাচ খেলেছেন। দুই ম্যাচে চারটি উইকেট নেন ২০১৬ সালে আইসিসির উদীয়মান এই ক্রিকেটার। আর এতেই র‍্যাঙ্কিংয়ে ১৯ ধাপ এগিয়ে ২৯তম স্থানে উঠে এসেছেন। র‍্যাঙ্কিংয়ে উন্নতি হয়েছে নিউজিল্যান্ডের মিচেল স্যান্টনারেরও। ১৬ ধাপ এগিয়ে বাঁহাতি এই স্পিনার এখন ৩৪তম স্থানে। র‍্যাঙ্কিং টেবিলে উন্নতি হয়েছে বাংলাদেশের তাসকিন আহমেদেরও। আট ধাপ এগিয়ে ৭৮তম স্থানে আছেন এই পেসার।ব্যাটিং র‍্যাঙ্কিংয়ে উন্নতি হয়েছে বাংলাদেশের মোসাদ্দেক হোসেনের। একটি ফিফটিসহ তিন ম্যাচে ৩২ গড়ে ৬৪ রান করা এই ব্যাটসম্যান ৩৭ ধাপ এগিয়েছেন। ১৩৩ নম্বরে আছেন তিনি। বাংলাদেশের অবস্থান না নড়লেও রেটিং পয়েন্ট কমে ৯২-তে নেমে এসেছে। ফলে অষ্টম স্থানে থাকা পাকিস্তানের সঙ্গে মাশরাফিদের ব্যবধান কমে গেছে। অস্ট্রেলিয়ার বিপক্ষে ৩-২ ব্যবধানে সিরিজ জিতলেই বাংলাদেশকে টপকে যাবে পাকিস্তান! সূত্র: আইসিসি।বাংলাদেশের সেরা পাঁচওয়ানডে র‍্যাঙ্কিংব্যাটসম্যান রেটিং১৯ (-১) মুশফিকুর রহিম ৬৪২২৩ (-) তামিম ইকবাল ৬১৯৩২ (-৮) সৌম্য সরকার ৫৯৭৩৪ (-১) সাকিব আল হাসান ৫৮৭৫১ (-১০) মাহমুদউল্লাহ ৫৩৫বোলাররেটিং৬ (-১) সাকিব আল হাসান ৬৪৩১৪ (-৪) মাশরাফি বিন মুর্তজা ৬১৪২৯ (+১৯) মোস্তাফিজুর রহমান ৫৩৪৫০ (-৫) আরাফাত সানি ৪৮২৫৪ (-৩) রুবেল হোসেন ৪৬২* বন্ধনীতে অবস্থান পরিবর্তন।
