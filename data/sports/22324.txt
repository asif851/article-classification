
কে জিতবে এবারের বিশ্বকাপ? সম্ভাব্য চ্যাম্পিয়ন হিসেবে আপনার সুদূর কল্পনাতেও হয়তো আফগানিস্তান নেই। ‘ইকরামে’র বাজি আফগানদের পক্ষেই! হয়তো ভাবছেন, এই ইকরামটা আবার কে! ইকরাম নিউজিল্যান্ডের এক রোবট। ১৪টি অংশগ্রহণকারী দেশের পতাকা রাখা হয়েছিল তার সামনে, সে তুলেছে প্রথম বিশ্বকাপ খেলতে আসা আফগানিস্তানের পতাকা। তার মানে চ্যাম্পিয়ন আফগানিস্তান। নিজের রোবটের এমন কাণ্ডে তার প্রোগ্রামার এডুয়াল স্যানডোভালও কম বিস্মিত হননি, ‘অবশ্যই এটা অভাবনীয়। তবে ক্রিকেটে অপ্রত্যাশিত ফলাফল তো হতেই পারে।’ ইকরামের অনুমান সত্য হলে কিন্তু কপাল পুড়বে বাজিকরদের। আফগানিস্তানের বিপক্ষে তাদের বাজির দর যে ১০০০-১! এএফপি।
