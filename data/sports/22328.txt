
বলটা রঙ্গনা হেরাথের ব্যাট ছুঁয়েছে কি ছোঁয়নি সংশয়টা থেকেই যাবে। তবে অমিত মিশ্রর বলটা স্লিপে অজিঙ্কা রাহানের হাতে জমা পড়তেই আঙুল তুলে দিলেন আম্পায়ার। রিভিউ নেই। ফল, ইতিহাসে ঢুকে গেলেন রাহানে। ম্যাচে যে এটা ভারতীয় ফিল্ডারের অষ্টম ক্যাচ। ১৩৮ বছরের টেস্ট ইতিহাসে এই প্রথম উইকেটকিপারের ছাড়া অন্য কোনো ফিল্ডার ম্যাচে ৮টি ক্যাচ নিলেন। ম্যাচে ক্যাচ নেওয়ার বিশ্ব রেকর্ড গড়া রাহানে শ্রীলঙ্কার দ্বিতীয় ইনিংসে নিয়েছেন ৫টি ক্যাচ। বিশ্ব রেকর্ড এটাও। তবে এই কীর্তিটা রাহানের আগে করেছেন আরও আটজন ফিল্ডার।ম্যাচে এর আগে সর্বোচ্চ ৭টি ক্যাচ নিয়েছিলেন পাঁচজন। ১৯৭৪ সালে পার্থ টেস্টে ইংল্যান্ডের বিপক্ষে প্রথম এই কীর্তি গড়েন অস্ট্রেলিয়ার গ্রেগ চ্যাপেল। প্রথম ইনিংসে ৩টি ও দ্বিতীয় ইনিংসে ৪টি ক্যাচ নিয়েছিলেন চ্যাপেল ভাইদের মেজোজন। ইনিংসে সবচেয়ে বেশি ক্যাচ নেওয়ার রেকর্ডটা অবশ্য সেই ১৯৩৬ সাল থেকেই চ্যাপেল পরিবারের ‘সম্পত্তি’। গ্রেগ চ্যাপেলের নানা ভিক রিচার্ডসন ১৯৩৬ সালে ডারবানে দক্ষিণ আফ্রিকার দ্বিতীয় ইনিংসে ৫টি ক্যাচ নিয়েছিলেন।১৯৭৭ সালে বেঙ্গালুরুতে ইংল্যান্ডের বিপক্ষে টেস্ট অভিষেকেই ইনিংসে ৫ ও ম্যাচে মোট ৭ ক্যাচ নিয়ে নানানাতির নিঃসঙ্গতা ঘোচান ভারতের যজুর্বেন্দ্র সিং। এরপর ম্যাচে ৭ ক্যাচ নিয়েছেন আরও তিনজন। রাহানে-যজুর্বেন্দ্রের মাঝে ইনিংসে ৫ ক্যাচ নিয়েছেন ভারতের আজহারউদ্দিন, কৃষ্ণমাচারি শ্রীকান্ত, নিউজিল্যান্ডের স্টিভেন ফ্লেমিং, দক্ষিণ আফ্রিকার গ্রায়েম স্মিথ এবং ওয়েস্ট ইন্ডিজের ড্যারেন স্যামি ও ড্যারেন ব্রাভো।এক টেস্টে সবচেয়ে বেশি ক্যাচ৮অজিঙ্কা রাহানেভারতপ্রতিপক্ষ শ্রীলঙ্কাভেন্যু গল২০১৫৭গ্রেগ চ্যাপেলঅস্ট্রেলিয়াপ্রতিপক্ষ ইংল্যান্ডভেন্যু পার্থ১৯৭৪৭যজুর্বেন্দ্র সিংভারতপ্রতিপক্ষ ইংল্যান্ডভেন্যু বেঙ্গালুরু১৯৯২৭হাশান তিলকারত্নেশ্রীলঙ্কাপ্রতিপক্ষ নিউজিল্যান্ডভেন্যু কলম্বো১৯৯২৭স্টিভেন ফ্লেমিংনিউজিল্যান্ডপ্রতিপক্ষ জিম্বাবুয়েভেন্যু হারারে১৯৯৭৭ম্যাথু হেইডেনঅস্ট্রেলিয়াপ্রতিপক্ষ শ্রীলঙ্কাভেন্যু গল২০০৪
