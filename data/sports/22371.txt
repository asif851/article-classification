
টি-টোয়েন্টিকে বলা হয় চার-ছক্কার খেলা। সবচেয়ে বেশি চার-ছক্কা মেরেছেন কোন ব্যাটসম্যান, সেটা অনেকেরই জানা। কিন্তু সবচেয়ে বেশি ডট খেলেছেন কে, সেটা কী জানেন? সবচেয়ে বেশি এক রানই বা কে নিয়েছেন? আন্তর্জাতিক টি-টোয়েন্টির ব্যাটিং রেকর্ডের অনেকগুলোরই শীর্ষে ব্রেন্ডন ম্যাককালাম। সবচেয়ে বেশি রান (১৯৫৯), সবচেয়ে বেশি সেঞ্চুরি (২), ফিফটি (১২) করেছেন কিউই অধিনায়ক। মেরেছেন সবচেয়ে বেশি চার (১৮৭) ও ছক্কা (৮০)। মজার ব্যাপার হলো, সবচেয়ে বেশি ডট বলও কিন্তু খেলেছেন ম্যাককালাম, দৌড়ে এক রান নিয়েছেন সবচেয়ে বেশিবার! ৬৩ ইনিংসে ১৪৪৫টি বল খেলেছেন ম্যাককালাম। রান করেননি ৫৭৩টি বলে, সিঙ্গেল নিয়েছেন ৫০১টি!
