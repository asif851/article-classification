

 
For more cricket videos go to www.bongocricket.com.
৫ উইকেট নিয়েও পরাজিত দলে মুস্তাফিজুর রহমান। তবে মুস্তাফিজের এই কীর্তিতে সাবেক ক্রিকেটাররা মুগ্ধ। সামাজিক যোগাযোগমাধ্যমে চলছে মুস্তাফিজ-বন্দনা। ভিভিএস লক্ষ্মণ যেমন টুইট করেছেন, ‘মুস্তাফিজ প্রতিনিয়ত মুগ্ধ করেই যাচ্ছে। দারুণ নিয়ন্ত্রণ ও বৈচিত্র্য আছে তার। আর কী বলার আছে?’মুগ্ধ সাবেক লেগ স্পিনার অনিল কুম্বলেও, ‘খুবই ভালো লাগছে। বিশ্বমঞ্চে বাংলাদেশের একজন তরুণ তার জাদু দেখাচ্ছে।’ আরেক সাবেক ও এখন বিশ্লেষক আকাশ চোপড়াও মুগ্ধ, ‘মুস্তাফিজ আসলেই টি-টোয়েন্টির তারা, বিশেষ করে শ্লথ পিচে। কল্পনা করুন তো, সে, নেহরা ও বুমরা আইপিএলে সানরাইজার্সের হয়ে খেলছে!’আইপিএলে মুস্তাফিজের দল সানরাইজার্স হায়দরাবাদে আছেন ইংলিশ অলরাউন্ডার লুক রাইট। তিনিও মুগ্ধ মুস্তাফিজে, ‘দুর্দান্ত এক প্রতিভা সে। এমনকি টিভিতেও ওর স্লো বল পড়তে পারা কঠিন!’আইপিএলের পর মুস্তাফিজের খেলার কথা ইংল্যান্ডের কাউন্টি দল সাসেক্সের হয়ে। সাবেক ইংলিশ ক্রিকেটার মাইকেল ভন সেটি মনে করিয়ে দিলেন, ‘দারুণ একজনকে পেয়েছে সাসেক্স, মুস্তাফিজ আসলে অসাধারণ একজন বোলার।’
