
সেই ১৯৫৮ সালে ওয়েস্ট ইন্ডিজের বিপক্ষে ট্রিপল সেঞ্চুরি করেছিলেন হানিফ মোহাম্মদ। এরপর আর ক্যারিবীয়দের বিপক্ষে কোনো পাকিস্তানি ব্যাটসম্যান ট্রিপল সেঞ্চুরি তো নয়ই, ডাবল সেঞ্চুরিই পাচ্ছিলেন না। দুবাইয়ে সে হতাশা ঘুচিয়ে দিলেন আজহার আলী। আগের দিনের ১৪৬ রানকে ডাবল সেঞ্চুরির রূপ দিলেন। পরে সেটিকে পরিণত করলেন ট্রিপল সেঞ্চুরিতে। আর তাঁর অপরাজিত ৩০২ রানের ইনিংসের সুবাদে রানের পাহাড় গড়েছে পাকিস্তান। ৩ উইকেটে ৫৭৯ রান তুলে প্রথম ইনিংস ঘোষণা করেছে মিসবাহর দল।
হানিফ মোহাম্মদ ( ৩৩৭), ইনজামাম-উল হক (৩২৯), ইউনিস খানের (৩১৩) পর চতুর্থ পাকিস্তানি হিসেবে টেস্টে ট্রিপল সেঞ্চুরি করলেন আজহার আলী। তথ্যসূত্র: ক্রিকইনফো।
