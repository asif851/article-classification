
ঘানার ৩৩ বছরের অপেক্ষা কি ঘুচবে? নাকি আইভরিকোস্ট ২৩ বছর পর আবার আফ্রিকা-সেরার মুকুট পরবে? আফ্রিকান কাপ অব নেশনস কে জিতবে সেটা জানা যাবে আজই। কিন্তু মাঠের ঘটনার পুঞ্জীভূত বিতর্কে আড়াল করে দিচ্ছে ফাইনালের ডামাডোল। সবচেয়ে বড় ধাক্কাটা খেয়েছে মরক্কো। গত বছর টুর্নামেন্ট আয়োজনে অস্বীকৃতি জানানোর জন্য সামনের দুই আসরে খেলতে পারবে না দেশটি। জরিমানা দিতে হবে প্রায় ১০ লাখ ডলার, আর টুর্নামেন্ট আয়োজনে অস্বীকৃতির জন্য আরও ৯০ লাখ ডলার ক্ষতিপূরণ দিতে হবে। এএফপি।
