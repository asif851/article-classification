
টি-টোয়েন্টির অধিনায়কত্ব ছাড়লেন শহীদ আফ্রিদি। অস্ট্রেলিয়ার কাছে সুপার টেনে শেষ ম্যাচে হেরে সংবাদ সম্মেলনে বলেছিলেন, দেশে ফিরে অবসরের ব্যাপারে সিদ্ধান্ত নেবেন। তবে অবসরের ব্যাপারে কিছু না বললেও আজ অধিনায়কের পদ থেকে সরে দাঁড়ানোর ঘোষণা দিলেন এই অলরাউন্ডার।টুইটারে আফ্রিদি জানিয়ে দিলেন, ‘ভক্তদের জানাতে চাই, পাকিস্তান দলের টি টোয়েন্টির অধিনায়কের পদ থেকে আমি স্বেচ্ছায় পদত্যাগ করছি।’ একই সঙ্গে বলেছেন, অধিনায়ক হিসেবে সময়টা উপভোগ করেছেন। ধন্যবাদ জানালেন পাকিস্তান ক্রিকেট বোর্ড (পিসিবি) ও বোর্ড প্রধানকে। তবে জাতীয় দলের হয়ে খেলে যেতে যান আরও। খেলতে চাল দেশি-বিদেশি লিগেও।গত বছর ওয়ানডে বিশ্বকাপের পরই আফ্রিদি জানিয়েছিলেন, ২০১৬ টি-টোয়েন্টি বিশ্বকাপ খেলে অবসরে যেতে পারেন। তবে এই টি-টোয়েন্টি বিশ্বকাপে এসে মত পাল্টানোর আভাষ দেন। পরিবার ও বন্ধুরাই নাকি অবসর না নিতে তাকে চাপ দিচ্ছিল। 
এবার সুপার টেন থেকেই পাকিস্তানের বিদায়ের পর সে দেশের গণমাধ্যম এবং সাবেকদের তীব্র সমালোচনার মুখে পড়েন আফ্রিদি। পিসিবি তাঁকে সরিয়ে দিতে পারে এমন কথাও শোনা যাচ্ছিল। বোর্ডকে সে সুযোগ না দিয়ে নিজেই সরে গেলেন ৪৩টি টোয়েন্টিতে পাকিস্তানকে নেতৃত্ব দেওয়া আফ্রিদি। সূত্রঃ এএফপি
