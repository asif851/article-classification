
মুস্তাফিজ নাকি খুব ক্লান্ত। এটা তো খুব স্বাভাবিকই। আইপিএলে খেলে যাচ্ছেন টানা ম্যাচ। প্রতিটিতে দলের প্রয়োজনে রাখছেন গুরুত্বপূর্ণ ভূমিকা। ক্লান্ত তো তিনি হবেনই। মানুষের শরীর বলে কথা!আইপিএলের পর ইংলিশ কাউন্ট দল সাসেক্সে খেলতে যাওয়ার কথা আছে তাঁর। গত মার্চেই সাসেক্স মুস্তাফিজের সঙ্গে চুক্তি করে রেখেছে ন্যাটওয়েস্ট টি-টোয়েন্টি ব্লাস্ট ও রয়্যাল লন্ডন কাপ নামের একটি ওয়ানডে প্রতিযোগিতার জন্য। কিন্তু মুস্তাফিজকে বিশ্রাম দেওয়ার জন্য বাংলাদেশ ক্রিকেট বোর্ডই (বিসিবি) এখন ভাবছে তাঁকে ইংল্যান্ডে না পাঠানোর বিষয়ে। মুস্তাফিজ বাংলাদেশের ক্রিকেটের বড় সম্পদ বলেই তাঁকে বুঝে–শুনে ব্যবহার করতে চায় বিসিসি।বাংলাদেশ থেকে এমন খবরে বেশ চিন্তায় পড়ে গেছে সাসেক্স। মুস্তাফিজকে কি পাবে না তারা? পুরো কাউন্টিই যে অপেক্ষায় আছে বাংলাদেশের এই বিস্ময় বোলারকে স্বাগত জানাতে!সাসেক্স কোচ মার্ক ডেভিস অবশ্য আশাবাদী মুস্তাফিজকে তারা পাবেন, ‘মুস্তাফিজ এখানে আসবে না, এটা তো কেউ নিশ্চিত করে আমাদের বলেনি। তবে আমরা মনে আশাবাদী যে মুস্তাফিজ এখানে খেলতে আসবে।’মুস্তাফিজকে এই মুহূর্তে বিশ্বের সেরা বোলারই মনে করেন ডেভিস, ‘আমার মনে হয়, এই মুহূর্তে সে-ই বিশ্বের সেরা বোলার। আমরা তাঁকে দলে পেয়ে বেশ আনন্দিত। আগামী দুই-এক সপ্তাহের মধ্যেই মুস্তাফিজের ব্যাপারে সবকিছু পরিষ্কার হয়ে যাবে।’ সূত্র: ক্রিকইনফো।
