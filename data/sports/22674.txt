
স্বাধীনতা দিবস উপলক্ষে কাল বাফুফে ভবনসংলগ্ন টার্ফ হয়ে উঠেছিল সাবেক ফুটবলারদের মিলনমেলায়। সালাম মুর্শেদীর নেতৃত্বে ‘বাফুফে সবুজ’ ও আশরাফ উদ্দিন চুন্নুর নেতৃত্বে ‘বাফুফে লাল’ দলে ভাগ হয়ে তাঁরা খেললেন প্রীতি ম্যাচ। প্রীতি ম্যাচের সঙ্গে সামঞ্জস্য রেখে স্কোরলাইনেও সমতা, ৪-৪।বাফুফের ডাকে সাড়া দিয়ে খেললেন হাসানুজ্জামান বাবলু, আবু ইউসুফ, শেখ আসলাম, আবদুল গাফফার, স্বপন কুমার দাস, শফিকুল ইসলাম মানিক, নুরুল হক মানিক, সত্যজিৎ দাস রূপু, আতিকুর রহমান, সাইফুল বারী টিটু প্রমুখ। ছিলেন আবাহনীর কোচ জর্জ কোটানও।
