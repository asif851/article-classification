
দ্বিতীয় দক্ষিণ এশিয়ান গোজু-রিও কারাতে টুর্নামেন্টে চ্যাম্পিয়ন হয়েছে স্বাগতিক বাংলাদেশ। নেপাল রানার্সআপ এবং ভারত তৃতীয় হয়েছে। কাল বিকেএসপিতে শেষ দিনের খেলায় সিনিয়র পুরুষ বিভাগের ৮০-উর্ধ্ব কেজিতে পাকিস্তানের আলী আক্তার, অনূর্ধ্ব-৮০ কেজিতে বাংলাদেশের তাশিষ আহমেদ, অনূর্ধ্ব-৭৫ কেজিতে নেপালের কুবের খাড়কা, অনূর্ধ্ব-৬০ কেজিতে বাংলাদেশের রনক হাসান, বালক জুনিয়র বিভাগের অনূর্ধ্ব-৬০ কেজি ওজন শ্রেণীতে বাংলাদেশের রুবেল, অনূর্ধ্ব-৫৫ কেজিতে ইমাম হোসেন এবং অনূর্ধ্ব-৪৫ কেজিতে বাংলাদেশের আদনান সোনা জিতেছেন।
