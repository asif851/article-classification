
সেই ১৯৮৮ সালে স্যার ভিভ রিচার্ডসের ওয়েস্ট ইন্ডিজের কাছে হার, এরপর থেকে গ্যাবাতে কোনো টেস্টে হার দেখতে হয়নি। এমন মাঠ কি আর সহজে হাতছাড়া করে অস্ট্রেলিয়া! ক্রিকেট অস্ট্রেলিয়া কাল জানিয়েছে, অন্তত আরও তিন বছর ব্রিসবেনের এই মাঠে টেস্ট ম্যাচ খেলা হবে। ক্রিকেট অস্ট্রেলিয়া, কুইন্সল্যান্ড সরকার ও ব্রিসবেন সিটি কাউন্সিলের সঙ্গে চুক্তি অনুযায়ী, ২০১৮-১৯ মৌসুম পর্যন্ত অস্ট্রেলিয়ার আন্তর্জাতিক ম্যাচের ভেন্যুর তালিকায় থাকছে ফাস্ট বোলিংয়ের স্বর্গ এই মাঠটি। এএফপি।
