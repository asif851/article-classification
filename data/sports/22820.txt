
সমীকরণটা এমন ছিল—ভারত ও দক্ষিণ আফ্রিকা সিরিজের ছয়টি ওয়ানডের দুটি জিতলেই বাংলাদেশ খেলবে ২০১৭ সালের চ্যাম্পিয়নস ট্রফি। ভারতের বিপক্ষে ২-১ ব্যবধানে সিরিজ জয়ের পর বাংলাদেশ যখন চ্যাম্পিয়নস ট্রফি খেলার কাউন্টডাউন শুরু করেছে, তখনই আরেক বাধা। আগস্টে পাকিস্তান, ওয়েস্ট ইন্ডিজকে নিয়ে একটি ত্রিদেশীয় সিরিজ আয়োজনের পরিকল্পনা করছে জিম্বাবুয়ে!
আগস্টে আসলে পাকিস্তানের বিপক্ষে তিন ম্যাচের দ্বিপক্ষীয় সিরিজ আয়োজনের পরিকল্পনা ছিল জিম্বাবুয়ের। অবশ্য ওই সিরিজের সূচি এখনো চূড়ান্ত হয়নি। এখন এর মধ্যে ওয়েস্ট ইন্ডিজ যোগ হওয়ায় বিষয়টি বেশ গোলমেলেই হয়ে গেছে। কারণ, ভারতের বিপক্ষে দুটি ম্যাচ জেতায় র‍্যাঙ্কিংয়ে বাংলাদেশের অবস্থান এখন সাতে। অষ্টম দল হিসেবে শুধু লড়াইয়ের কথা পাকিস্তান ও ওয়েস্ট ইন্ডিজের।এফটিপি অনুযায়ী, আগামী মাসে শ্রীলঙ্কার বিপক্ষে পাঁচ ম্যাচের ওয়ানডে সিরিজ রয়েছে পাকিস্তানের। এরপর আগস্টে জিম্বাবুয়ের বিপক্ষে তিন ম্যাচের ওয়ানডে সিরিজ। তবে চ্যাম্পিয়নস ট্রফিতে কোয়ালিফাইয়ের ‘ডেডলাইন’ অনুযায়ী, সেপ্টেম্বর পর্যন্ত ওয়েস্ট ইন্ডিজের কোনো ম্যাচ ছিল না। এখন হিসাবটা গোলমেলে করে দিতে পারে আলোচিত এ ত্রিদেশীয় সিরিজ।চ্যাম্পিয়নস ট্রফির হিসাবের বাইরে থাকা জিম্বাবুয়ে এ ত্রিদেশীয় সিরিজের মূল উদ্যোক্তা। তারাই উদ্যোগী হয়ে ওয়েস্ট ইন্ডিজকে আমন্ত্রণ জানিয়েছে। জিম্বাবুয়ে ক্রিকেটের এক কর্মকর্তা জানিয়েছেন, ‘সম্প্রতি আমরা ওয়েস্ট ইন্ডিজ ক্রিকেট বোর্ডের সঙ্গে আলোচনা করেছি। ওয়েস্ট ​ইন্ডিজকে আমন্ত্রণ জানিয়েছি ত্রিদেশীয় সিরিজ খেলতে। তবে এখনো কিছুই চূড়ান্ত হয়নি।’জিম্বাবুয়ে যেহেতু আয়োজক, স্বাভাবিকভাবেই তারাই আমন্ত্রণ জানাবে ওয়েস্ট ইন্ডিজকে। কিন্তু হঠাৎ​ কেন এ পরিকল্পনা? বিশেষ করে ভারতের বিপক্ষে বাংলাদেশ দুটো ম্যাচ জয়ের পর। তবে কি জিম্বাবুয়েকে সামনে রেখে আড়ালে কলকাঠি নাড়ছে অন্য কেউ?চ্যাম্পিয়নস ট্রফিতে খেলতে বিষয়টি যেন রূপ নিয়েছে যুদ্ধে। যুদ্ধ ও ভালোবাসায় যেমন ‘সব বৈধ’, চ্যাম্পিয়নস ট্রফিতে খেলতেও যেন সব ‘বৈধ’! নইলে সূচির বাইরে হুট করে এমন সিরিজের আয়োজনের উদ্যোগ কেন? পাকিস্তান ও ওয়েস্ট ইন্ডিজ দুদলই মরিয়া চ্যাম্পিয়নস ট্রফি খেলতে। পাকিস্তান যথেষ্ট উৎ​সাহী এ সিরিজ খেলতে। র‍্যাঙ্কিংয়ের জন্য এ সিরিজে অংশ নিতে যথেষ্ট আগ্রহী ওয়েস্ট ইন্ডিজও। সত্যি তা-ই হয়, হিসাবটা জটিল থেকে জটিলতর হবে বাংলাদেশের জন্য। তথ্যসূত্র: ক্রিকেটডটকম অস্ট্রেলিয়া ও ডন।
সর্বশেষ আইসিসির র‍্যাঙ্কিংর‍্যাঙ্ক     দল               পয়েন্ট১.      অস্ট্রেলিয়া             ১২৯২.      ভারত                 ১১৫৩.      নিউজিল্যান্ড          ১১২৪.      দক্ষিণ আফ্রিকা       ১১২৫.      শ্রীলঙ্কা                ১০৬৬.      ইংল্যান্ড               ৯৮৭.      বাংলাদে​শ            ৯৩৮.      ওয়েস্ট ইন্ডিজ        ৮৮৯.      পাকিস্তান             ৮৭১০.     আয়ারল্যান্ড         ৫০১১.     জিম্বাবুয়ে             ৪৪১২.     আফগানিস্তান        ৪১
আরও পড়ুন:–
জটিল সমীকরণে পড়ে যেতে পারেন মাশরাফিরা
