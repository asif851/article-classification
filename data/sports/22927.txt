
ইভান লেন্ডল, বরিস বেকার, স্টেফান এডবার্গ, মার্টিনা হিঙ্গিস—সাবেক নাম্বার ওয়ানদের কতজনই তো এখন আছেন কোচিংয়ে। এঁদের দেখে অনুপ্রাণিত হয়েই কিনা, আরেক সাবেক এক নম্বর মার্টিনা নাভ্রাতিলোভাও নাম লেখাতে চাইছেন কোচিং জগতে। ১৮টি গ্র্যান্ড স্লাম একক শিরোপাজয়ী সাবেক চেক-মার্কিন টেনিস তারকা পরশু নিজেই জানিয়েছেন নতুন ইচ্ছের কথা, ‘কোচিংয়ে আসার কিছু সম্ভাবনা তো আছেই, তবে এখনো কিছু নিশ্চিত নয়।’ শুধু মেয়েদেরই নয়, সুযোগ হলে ছেলেদেরও কোচিং করাতে চান নাভ্রাতিলোভা। ওয়েবসাইট।
