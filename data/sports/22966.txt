
শুরুতে নামটা ছিল কিং ফাহাদ কাপ। ১৯৯২ ও ১৯৯৫ সালে স্বাগতিক সৌদি আরব কয়েকটি মহাদেশীয় চ্যাম্পিয়ন দলকে নিয়ে আয়োজন করে টুর্নামেন্টটি। প্রথম দুই আসরে চ্যাম্পিয়ন হয় আর্জেন্টিনা ও ডেনমার্ক। ১৯৯৭ সালে টুর্নামেন্ট আয়োজনের দায়িত্ব কাঁধে তুলে নেয় ফিফা। টুর্নামেন্টের নাম পাল্টে রাখা হয় ফিফা কনফেডারেশনস কাপ। নতুন নামের প্রথম টুর্নামেন্টে চ্যাম্পিয়ন হয় সে সময়ের বিশ্ব চ্যাম্পিয়ন ব্রাজিল। ব্রাজিলিয়ানরা এরপর আরও তিনবার চ্যাম্পিয়ন হয়েছে। বিশ্বকাপের মতো কনফেডারেশনস কাপটাও সবচেয়ে বেশি জিতেছে ব্রাজিল। এ ছাড়া একাধিকবার কনফেডারেশনস কাপ জিতেছে শুধু ফ্রান্স।
