
হতাশার আরেকটি দিন পার করল ম্যানচেস্টার ইউনাইটেড। ঘরের মাঠে ওয়েস্ট হামের সঙ্গে ড্র করেছে রেড ডেভিলরা। অথচ দিনটা কী দুর্দান্তভাবেই না শুরু হয়েছিল তাদের! ম্যাচ শুরু হতেই স্টেডিয়ামজুড়ে গুঞ্জন, গ্যালারিতে দেখা যাচ্ছে জুলিয়া রবার্টসকে। প্রিটি ওম্যানখ্যাত এই হলিউড অভিনেত্রী এখন স্বঘোষিত ‘সকার মাম’। নিজের তিন সন্তানকে ফুটবল মাঠে উৎসাহ দিতে হাজির হন প্রতিদিন। ইউনাইটেড-ভক্ত তিন সন্তানের জন্যই পরশু ওল্ড ট্রাফোর্ডে এসেছিলেন রবার্টস। এমন ভক্ত পেয়েও লাভ হয়নি ইউনাইটেডের। তবে রবার্টস কিন্তু ঠিকই নিজের মতো করে উপভোগ করেছেন সময়টা। সন্তানদের নিয়ে মাঠে নেমেছেন, ছবি তুলেছেন খেলোয়াড়দের সঙ্গে। তাঁর পুত্র-কন্যাদেরও হয়েছে ওল্ড ট্রাফোর্ডে খেলার সৌভাগ্য। ডেইলি মেইল।
