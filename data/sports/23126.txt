
ক্রিস্টিয়ানো রোনালদো আবার বাবা হতে যাচ্ছেন। এমন গুঞ্জন চলছে রিয়াল মাদ্রিদের পর্তুগিজ ফরোয়ার্ডকে নিয়ে। গুঞ্জনের রসদ জুগিয়েছেন রোনালদো নিজেই। বান্ধবী জর্জিনা রদ্রিগেজের সঙ্গে খুব ঘনিষ্ঠভাবে তোলা একটি ছবি সম্প্রতি ইনস্টাগ্রামে দিয়েছেন। এমন ছবি তো রোনালদো মাঝেমধ্যেই দেন। কিন্তু এবারের ছবিটিতে রোনালদোর হাত ছিল জর্জিনার পেটের ওপর। এ থেকেই অনেকে ধারণা করে নেন জর্জিনা হয়তো সন্তানসম্ভবা। তবে এই গুঞ্জনকে ফালতু বলে উড়িয়ে দিয়েছেন রোনালদোর মা দোলারেস সান্তোস, ‘এটা একদম ফালতু। এই পেটে হাত রাখার অন্য কোনো মানে নেই। আমি যত দূর জানি আবার বাবা হচ্ছে না ক্রিস্টিয়ানো।’ তবে রোনালদোর যেহেতু অঢেল অর্থ আছে, সন্তান লালনপালন করার সামর্থ্য আছে; তাই আবার বাবা তিনি হতেই পারেন বলেই মনে করেন দোলারেস। গোলডটকম।
