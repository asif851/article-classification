
বিচ্ছেদ হয়ে গেছে। এখন দুজনার দুটি পথ দুটি দিকে গেছে বেঁকে। কিন্তু বিরাট কোহলি কি ভুলতে পারছেন তাঁর সাবেক প্রেমিকা বলিউড অভিনেত্রী আনুশকা শর্মাকে?
মনে হয় না। ভারতীয় ব্যাটসম্যানের গলায় এমন বিচ্ছেদের সুর কেন উঠবে? তাও আবার চিরপ্রতিদ্বন্দ্বী পাকিস্তানের বিপক্ষে ম্যাচে এমন দুর্দান্ত একটা পারফরম্যান্সের পর!ঘটনা খুলেই বলা যাক। পাকিস্তানের বিপক্ষে ম্যাচের পর দুদিনের একটা বিরতি পেয়েছে ভারতীয় দল। এই ফাঁকে পরশু বাংলাদেশে ভারতীয় হাইকমিশনারের উদ্যোগে মহেন্দ্র সিং ধোনির দলের জন্য একটি অনুষ্ঠানের আয়োজন করা হয়েছিল। পাকিস্তানের বিপক্ষে জয়ের পর সেই অনুষ্ঠানে স্বাভাবিকভাবেই ভারতীয় দল ছিল ফুরফুরে মেজাজে। অনুষ্ঠানের এক পর্যায়ে মঞ্চে উঠে বাংলাদেশের শিল্পী ফাহমিদা নবীর সঙ্গে গলাও মেলান কোহলি। কিন্তু গানটা কী ছিল জানেন? বলিউডের বিখ্যাত তাজমহল সিনেমায় লতা মুঙ্গেশকরের গাওয়া ‘যো ওয়াদা কিয়া বো নিভানা পারেগা....।’ সেই গান গাইতে গিয়ে কোহলির গলায় যেন উথলে উঠল আনুশকার সঙ্গে বিচ্ছেদ বেদনা। নাকি এটাও তাঁর গায়কীর গুন?সেই গানের ভিডিও পরে কোহলি প্রকাশ করেছেন তাঁর ইনস্টাগ্রামে। পরে যেটি ছড়িয়ে গেছে ইউটিউবে। কে জানে আনুশকা শর্মাও হয়তো দেখেছেন। টাইমস অব ইন্ডিয়া।
ভিডিওটি দেখতে এখানে ক্লিক করুন:  
