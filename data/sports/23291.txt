
অনুশীলনের সময় বাঁ হাতের তর্জনীতে আঘাত পেয়েছেন মাহমুদউল্লাহ। আঙুলের হাড়ে ‘ফ্র্যাকচার’ ধরা পড়ায় আপাতত তাঁকে বেশ কিছু দিনের বিশ্রামেই যেতে হচ্ছে বলে জানা গেছে। বিশ্বকাপে দলের সেরা ব্যাটসম্যানটিকে ভারত সিরিজে পাচ্ছে না বাংলাদেশ।বাংলাদেশের ক্রিকেটের জন্য আজকের দিনটা শুরুই হয়েছিল দুঃসংবাদ দিয়ে। মিরপুর শেরে বাংলা স্টেডিয়ামের পাশেই বাসা বলে গাড়ির বদলে রিকশায় করে অনুশীলনে আসছিলেন মাশরাফি বিন মুর্তজা। এ সময় বাসের​ ধাক্কায় আহত হন ওয়ানডে অধিনায়ক। তাঁর চোটের খবর​ শোনার পরই অনুশীলন শুরু করে আহত হন মাহমুদউল্লাহ। ক্যাচ ধর​তে গিয়ে বেকায়দায় বল লাগে তাঁর হাতে। দ্রুত এক্স-রে করা হলে বাঁ হাতের তর্জনীতে চিড় ধরা পড়ে। আরও পরীক্ষার জন্য তাঁকে রাজধানীর একটি হাসপাতালে নেওয়া হয়। পরীক্ষার পর চিকিৎ​সকেরা জানিয়েছেন, পুরো সেরে উঠতে তিন থেকে চার সপ্তাহ বিশ্রামে থাকতে হবে মাহমুদউল্লাহকে। বাংলাদেশ দলের ফিজিও বায়েজেদুলও ইসলাম নিশ্চিত করেছেন এই খবর।সড়ক দুর্ঘটনার শিকার মাশরাফিবিশ্বকাপের পর পাকিস্তান সিরিজে সেই ফর্মটা দেখাতে না পারলেও বিসিএলে দুর্দান্ত এক ইনিংস খেলে আবার রানে ফেরার ইঙ্গিত দিয়েছিলেন মাহমুদউল্লাহ। ভারতের বিপক্ষে টেস্ট দলে আছেন। ওয়ানডে দলেও থাকার কথা ছিল। কিন্তু টেস্ট-ওয়ানডে দুই সিরিজেই দর্শক হয়ে থাকতে হচ্ছে । ২৪ জুন ভারতের বিপক্ষে বাংলাদেশের শেষ ওয়ানডে। এর আগে মাহমুদউল্লাহর সেরে ওঠার​ সম্ভাবনা কম।ভারত সিরিজের পর পরই দক্ষিণ আফ্রিকা আসছে বাংলাদেশে। সেই সিরিজে দুটি টি-টোয়েন্টি, তিনটি ওয়ানডে ও দুটি টেস্ট খেলবে প্রোটিয়ারা। সব কিছু ঠিক থাকলে ৫ জুলাই প্রথম টি-টোয়েন্টিতে আবার দলে ফিরবেন এই অলরাউন্ডার।ভারতের বিপক্ষে একমাত্র টেস্টের জন্য গতকালই স্কোয়াড ঘোষণা করেছে বিসিবি। মাহমুদউল্লাহ ছিটকে যাওয়ায় এখন তাঁর পরিবর্তে স্কোয়াডে নতুন কাউকে নেওয়া হবে, নাকি বর্তমান স্কোয়াড থেকেই কাউকে একাদশে রাখা হবে—এই সিদ্ধান্ত এখনো ​চূড়ান্ত হয়নি। এই প্রতিবেদন লেখার সময় নির্বাচকেরা বিষয়টি নিয়ে সভা করছিলেন। সভা শেষে জানা যাবে সিদ্ধান্ত। 
