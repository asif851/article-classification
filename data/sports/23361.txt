
ররি ম্যাকইলরয়ের সঙ্গে ছবির মেয়েটি কে? এরিকা স্টল। আইরিশ গলফারের বাগ্দত্তা। এর আগেও অবশ্য একবার বাগদান হয়েছিল ম্যাকইলরয়ের, ডেনিশ টেনিস তারকা ক্যারোলিন ওজনিয়াকির সঙ্গে। শেষ পর্যন্ত বিয়েটা আর হয়নি। এবার ওই ঘটনার পুনরাবৃত্তি হচ্ছে না। স্টলকেই বিয়ে করতে যাচ্ছেন ম্যাকইলরয়। আগামী মাসেই বিয়ে করবেন আগেই জানিয়েছিলেন। কিন্তু বিয়েটা হচ্ছে আরও আগে—আগামীকাল। বেলফাস্ট টেলিগ্রাফ-এর খবর অন্তত তা-ই। ২০১২ সালে রাইডার কাপ খেলার সময় আমেরিকান তরুণী স্টলের সঙ্গে ম্যাকইলরয়ের পরিচয়। তখন আমেরিকার প্রফেশনাল গলফার অ্যাসোসিয়েশনে চাকরি করতেন স্টল। তারপর থেকেই তাঁদের অভিসার। এবার সেটি পাচ্ছে পূর্ণতা। ইয়াহু নিউজ।
