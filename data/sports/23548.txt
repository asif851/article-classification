
শেষ ভালো যার, সব ভালো তার। রাফায়েল নাদাল নিশ্চয়ই চাইবেন বছরের শেষ টুর্নামেন্টটা জিতে ‘মধুরেণ সমাপয়েৎ’ করতে। সে জন্য আরেকটা মাত্র ম্যাচ জিততে হবে তাঁর। কাল লন্ডনে এটিপি মাস্টার্সের সেমিফাইনালে ৭-৫, ৬-৩ গেমে হারিয়েছেন পুরোনো প্রতিদ্বন্দ্বী রজার ফেদেরারকে। ফেদেরার পরশু হুয়ান মার্টিন দেল পোত্রোকে হারিয়ে নিশ্চিত করেছিলেন সেমিফাইনাল।
এ নিয়ে ফেদেরারের সঙ্গে ৩২টি ম্যাচের ২২টিতেই জিতলেন নাদাল। ফাইনালে নাদালের সঙ্গে যোগ দেবেন জোকোভিচ বা ভাভরিঙ্কাদের কেউ। এএফপি।
 
