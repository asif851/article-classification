
‘এখনো আমি অনেকের চেয়েই ভালো’—দলে ডাক পাওয়ার আগে বলেছিলেন শহীদ আফ্রিদি। পাকিস্তানের সাবেক অধিনায়ক নিজের কথার প্রমাণও দিয়েছেন কাল ওয়েস্ট ইন্ডিজের বিপক্ষে। গায়ানায় প্রথম ওয়ানডেতে নিজের পুরোনো রূপেই ফিরেছিলেন আফ্রিদি। ৫ ছক্কা ও ৬ চারে ৫৫ বলে ৭৬ রান করেছেন আফ্রিদি। অবশ্য আফ্রিদির এই ঝোড়ো ইনিংসের পরও পাকিস্তান ৫০ ওভারে ৯ উইকেটে করেছে ২২৪ রান। ২৩ রানেই ৪, আর ৪৭ রানে ৫ উইকেট হারিয়ে ফেলার পর অবশ্য এটিকেও যথেষ্টই ভালো বলতে হবে। এরপর ৭ রানেই ওয়েস্ট ইন্ডিজের ৩ উইকেট তুলে নিয়েছে পাকিস্তান। ক্রিকইনফো।
