
নীলফামারীতে শুরু হয়েছে প্রথম আলো ডিএসএ ক্রিকেট লীগ। গতকাল বৃহস্পতিবার নীলফামারী জেলা স্টেডিয়ামে ওই লীগের আনুষ্ঠানিক উদ্বোধন করেন জেলা ক্রীড়া সংস্থার সভাপতি ও জেলা প্রশাসক মো. জাকীর হোসেন।উদ্বোধনী খেলায় ভিক্টোরিয়া ক্রিকেট ক্লাব সৈয়দপুরকে ৮ উইকেটে হারিয়েছে সিটি ক্রিকেট ক্লাব সৈয়দপুর।জেলা ক্রীড়া সংস্থার সাধারণ সম্পাদক আরিফ হোসেন বলেন, প্রথম আলোর পৃষ্ঠপোষকতায় জেলা ক্রীড়া সংস্থার আয়োজনে ২০১১ সাল থেকে নীলফামারীতে প্রথম আলো ক্রিকেট লীগ ও প্রথম আলো ভলিবল অনুষ্ঠিত হয়। এবার প্রথম আলো ক্রিকেট লীগে জেলার ১২টি ক্রিকেট ক্লাব অংশ নিয়েছে। প্রতিদিন নির্ধারিত ৫০ ওভারের একটি করে ম্যাচ অনুষ্ঠিত হবে।
