
বাংলাদেশের প্রস্তুতি আসলে চলছে অনেক দিন ধরেই। সাসেক্সে কন্ডিশনিং ক্যাম্প করে মাশরাফি বিন মুর্তজার দল এখন আয়ারল্যান্ডে। এখানে ত্রিদেশীয় সিরিজ খেলে আবারও ইংল্যান্ডে ফেরা। ১ জুনের উদ্বোধনী ম্যাচেই থাকছে বাংলাদেশ। প্রতিপক্ষ স্বাগতিক ইংল্যান্ড।
তবে চ্যাম্পিয়নস ট্রফির মূল পর্ব শুরু আগে আরও দুটি প্রস্তুতি ম্যাচ খেলতে পারবে বাংলাদেশ। চ্যাম্পিয়নস ট্রফির ৮টি দলকে ঝালিয়ে নেওয়ার শেষ সুযোগ হিসেবে আইসিসি দুটি করে প্রস্তুতি ম্যাচ দিয়েছে। নিজ গ্রুপের কোনো দলের সঙ্গে এই ম্যাচগুলো যেন না পড়ে, সেটাই চেয়েছিল আইসিসি। এ কারণে ‘এ’ গ্রুপে থাকা বাংলাদেশের দুটি প্রস্তুতি ম্যাচ পড়েছে ‘বি’ গ্রুপের দুটি দল ভারত ও পাকিস্তানের সঙ্গে।২৭ মে এজবাস্টনে পাকিস্তানের সঙ্গে প্রথম প্রস্তুতি ম্যাচ খেলবে বাংলাদেশ। ভারতের সঙ্গে প্রস্তুতি ম্যাচটি ৩০ মে, ওভালে। একদিন বিরতি দিয়ে এই ভেন্যুতেই ইংল্যান্ডের সঙ্গে উদ্বোধনী ম্যাচটি খেলবে বাংলাদেশ। ভারত-বাংলাদেশ প্রস্তুতি ম্যাচটি টিভিতে সম্প্রচার করবে স্টার স্পোর্টস।২৮ মে নিউজিল্যান্ডের সঙ্গে ভারতের প্রথম প্রস্তুতি ম্যাচ। আর ২৯ মে পাকিস্তানের দ্বিতীয় প্রস্তুতি ম্যাচ অস্ট্রেলিয়ার বিপক্ষে। স্টার স্পোর্টস ভারত-নিউজিল্যান্ড প্রস্তুতি ম্যাচটিও সম্প্রচার করবে।সবগুলো প্রস্তুতি ম্যাচ টুর্নামেন্টের মূল সূচির মতোই, শুরু হবে বাংলাদেশ সময় দুপুর সাড়ে তিনটায়। সূত্র: আইসিসি।
