
এখনো আনুষ্ঠানিক ঘোষণা আসেনি বাফুফের পক্ষ থেকে। তবে লোডভিক ডি ক্রুইফ তাঁর ইচ্ছাটা জানিয়ে দিয়েছেন সাংবাদিকদের। সাফ ফুটবলে বাংলাদেশ দলের অধিনায়ক থাকছেন মিডফিল্ডার মামুনুল ইসলামই। গত এএফসি চ্যালেঞ্জ কাপে কাগজে-কলমে অধিনায়ক ছিলেন ডিফেন্ডার মোহাম্মদ সুজন। কিন্তু সুজন মাঠেই নামার সুযোগ পাননি। সহ-অধিনায়ক হিসেবে মামুনুলের হাতেই ছিল অধিনায়কের বাহুবন্ধনী। সেই থেকেই অনুমান করা যাচ্ছিল, জাতীয় দলের নতুন অধিনায়ক হবেন মামুনুলই। শেষ পর্যন্ত সেটিই করলেন কোচ ডি ক্রুইফ।
