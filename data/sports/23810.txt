
প্রথম টি-টোয়েন্টিতে ব্যাট-বলে দারুণ করেও জেতাতে পারেননি দলকে। সেই অতৃপ্তিটা ঘুচল দ্বিতীয় ম্যাচে, সাকিব আল হাসানের দুর্দান্ত অলরাউন্ড নৈপুণ্যে সিরিজে সমতা আনল বাংলাদেশ। শুরুতে শামসুর আউট হয়ে যাওয়ার পর সাকিবের ব্যাটেই বাংলাদেশ পায় বড় ইনিংস গড়ার ভিত। দ্বিতীয় উইকেটে তামিমকে নিয়ে গড়েছেন ৮২ রানের জুটি। ২৮ বলে ৪০ রানের ঝোড়ো ইনিংসে ৬টি চারের পাশাপাশি মেরেছেন একটি ছয়ও। তবে আসল ভেলকিটা দেখিয়েছেন বল হাতেই, ৪ ওভারে ২২ রান দিয়ে তুলে নিয়েছেন ৪ উইকেট। ম্যান অব দ্য ম্যাচের পাশাপাশি ম্যান অব দ্য সিরিজের পুরস্কারটাও তাই উঠেছে সাকিবের হাতে।
