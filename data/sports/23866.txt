
আইপিএলের আরব-আমিরাত-পর্বে মুম্বাইয়ের অবস্থা ভালো না হলেও ভারতে এসে চিত্র ভিন্ন। ধীরে ধীরে খোলস থেকে বেরিয়ে আসার চেষ্টা করছে রোহিত শর্মার দল। তারই ধারবাহিকতায় আজ হায়দরাবাদকে ৭ উইকেটে হারাল মুম্বাই।লেন্ডল সিমন্স ও অম্বাতি রাইড়ুর দারুণ ব্যাটিংয়ে হায়দরাবাদের দেওয়া ১৫৮ রানের লক্ষ্য সহজেই টপকে যায় মুম্বাই। এ দুজনের দ্বিতীয় উইকেট জুটিতে আসে ১৩০ আর দুজনই ফিরেছেন ৬৮ করে।এর আগে টসে জিতে প্রথমে ব্যাট করে অ্যারন ফিঞ্চ ও ডেভিড ওয়ার্নারের ব্যাটিং নৈপুণ্যে ৩ উইকেটে ১৫৭ তোলো হায়দরাবাদ । ফিঞ্চ করেন ৬৮ ও ওয়ার্নার ৫৫। টি-টোয়েন্টিতে এ রানও যে নিরাপদ নয়, ভালোই বুঝেছে শিখর ধাওয়ানের দল!
