
সব ম্যাচের আগে ফিফার আনুষ্ঠানিক সংবাদ সম্মেলনে কোচের সঙ্গে অন্তত একজন ফুটবলারের থাকার নিয়ম। কিন্তু শেষ চার ম্যাচে নিয়মটি মানেনি আর্জেন্টিনা। কোচ আলেসান্দ্রো সাবেলা থাকলেও সংবাদ সম্মেলনে আসেননি কোনো খেলোয়াড়। আর এ জন্য পুরো তিন লাখ ৪০ হাজার ডলার জরিমানা গুনতে হচ্ছে আর্জেন্টিনাকে। ফিফার মিডিয়া অ্যান্ড মার্কেটিং-এর নিয়ম ভঙ্গের কারণেই আর্জেন্টিনা ফুটবল অ্যাসোসিয়েশনকে এই জরিমানা করা হয়েছে বলে জানায় ফিফা। অবশ্য ফাইনালে ওঠার আনন্দে এই আর্থিক জরিমানা আর্জেন্টিনা দলে কোনো প্রভাব ফেলবে মনে হয় না। ইয়াহু স্পোর্টস।
