
ফাইনালে ইংল্যান্ডকে হারিয়ে টি-টোয়েন্টি বিশ্বকাপের শিরোপা পুনরুদ্ধার করেছে ওয়েস্ট ইন্ডিজ। ড্যারেন স্যামির দলকে এখন হাতছানি দিচ্ছে আইসিসির টি-টোয়েন্টি র্যা ঙ্কিংয়ের শীর্ষস্থানও। সর্বশেষ র্যা ঙ্কিংয়ে ১ নম্বর দল ভারতের চেয়ে মাত্র ১ রেটিং পয়েন্টে পিছিয়ে ক্যারিবীয়রা। র্যা ঙ্কিংয়ে ভারত ও ওয়েস্ট ইন্ডিজের পরেই আছে সেমিফাইনালে বিদায় নেওয়া নিউজিল্যান্ড। রানার্সআপ ইংল্যান্ড ৪-এ।ব্যক্তিগত র্যা ঙ্কিংয়ে ব্যাটসম্যানদের ১ নম্বর স্থানটা ধরে রেখেছেন টি-টোয়েন্টি বিশ্বকাপের সেরা খেলোয়াড় বিরাট কোহলি। সেমিফাইনাল ও ফাইনালের পর সবচেয়ে বড় লাফটা দিয়েছেন ইংল্যান্ডের জো রুট। সাত ধাপ এগিয়ে ক্যারিয়ারসেরা অবস্থানে ৪-এ উঠে এসেছেন রুট। বাংলাদেশের ব্যাটসম্যানদের মধ্যে সবার ওপরে সাব্বির রহমান। সেমিফাইনাল-ফাইনালের পর অন্যদের ওঠা-নামায় এক ধাপ এগিয়ে ১৫ নম্বরে সাব্বির।বোলারদের ১ নম্বর স্যামুয়েল বদ্রি। বছর দুয়েক কোনো আন্তর্জাতিক ম্যাচ না খেলায় টি-টোয়েন্টি বিশ্বকাপের আগে র্যাঙ্কিংয়ে নামই ছিল না ওয়েস্ট ইন্ডিয়ান লেগ স্পিনারের। সেই বদ্রি আন্তর্জাতিক টি-টোয়েন্টিতে ফিরতেই ফিরে পেয়েছেন ১ নম্বর জায়গাটা। দুইয়ে আরেক লেগ স্পিনার দক্ষিণ আফ্রিকার ইমরান তাহির। বাংলাদেশের বোলারদের মধ্যে সবার ওপরে সাকিব আল হাসান। ফাইনালের পর দুই ধাপ পিছিয়ে আছেন ১৫ নম্বরে।টি-টোয়েন্টির অলরাউন্ডার তালিকায় সাকিব এখনো দুইয়ে। অবসর নিয়ে ফেলেছেন ১ নম্বর অলরাউন্ডার শেন ওয়াটসন। তাই শিগগিরই হয়তো ফিরে পাবেন শীর্ষস্থানটা। তথ্যসূত্র: আইসিসি।দলীয় র্যা ঙ্কিং (শীর্ষ ১০)          পয়েন্ট১. ভারত ১২৬২. ওয়েস্ট ইন্ডিজ ১২৫৩. নিউজিল্যান্ড ১২০৪. ইংল্যান্ড ১১৫৫. দক্ষিণ আফ্রিকা ১১৫৬. অস্ট্রেলিয়া ১১২৭. পাকিস্তান ১০৭৮. শ্রীলঙ্কা ১০৫৯. আফগানিস্তান ৮১১০. বাংলাদেশ ৭৪শীর্ষ পাঁচব্যাটসম্যানপয়েন্ট১ (-) বিরাট কোহলি ৮৮৯২ (-) অ্যারন ফিঞ্চ ৮০৩৩ (-) মার্টিন গাপটিল ৭৫৪৪ (+৭) জো রুট ৭৫০৫ (-১) ফাফ ডু প্লেসি ৭৪১      বোলার                      পয়েন্ট১ (-) স্যামুয়েল বদ্রি ৭৯০২ (-) ইমরান তাহির ৭৪০৩ (-) রবিচন্দ্রন অশ্বিন ৭১২৪ (-) শহীদ আফ্রিদি ৬৭৪৫ (-) কাইল অ্যাবট ৬৭১    অলরাউন্ডার                       পয়েন্ট১ (-) শেন ওয়াটসন ৩৭৩২ (-) সাকিব আল হাসান ৩৪৬৩ (-) শহীদ আফ্রিদি ৩৩২৪ (-) গ্লেন ম্যাক্সওয়েল ৩২৯৫ (-) মারলন স্যামুয়েলস ২৮৮
