
প্রতিপক্ষের সাত উইকেট পড়ে গেলে সাধারণত বোলাররা খুশি হন। যাক, ব্যাটিং লাইন আপের লেজ তো বেরিয়ে গেল। এখন কিছু সস্তা উইকেট পাওয়ার সময়। অধিনায়ক একটু আক্রমণাত্মক মাঠ সাজান। নিজেরা আগে ফিল্ডিংয়ে নামলে অধিনায়ক ততক্ষণে নিজেদের ব্যাটিং ইনিংস নিয়েও ভাবতে শুরু করে দেন। দলের ওপেনাররাও ফিল্ডিংয়ের ফাঁকে আড়মোড়া ভাঙেন। ব্যাটিংয়ে নামতে হবে যে।১৯১৪ সালে সফররত অস্ট্রেলিয়ান একাদশের বিরুদ্ধে ক্যান্টারবুরি দল অবশ্য অতটা আশা করেনি। কারণ সাত উইকেট পড়ার পর যে ব্যাট করতে নেমেছিলেন ভিক্টর ট্রাম্পার। সেদিন নয়ে নামলেও ট্রাম্পার তো আসলে ব্যাট করতে নামতেন ওপেনিংয়ে। কিন্তু তাই বলে শেষের সঙ্গীদের নিয়েই ট্রাম্পার এমন ‘নারকীয়’ কাণ্ড ঘটিয়ে বসবেন, ক্যান্টারবুরি দুঃস্বপ্নেরও হয়তো ভাবেনি।২০৯ রানে ৭ উইকেট হারিয়ে অস্বস্তিতে পড়েছিল অস্ট্রেলিয়া একাদশ। নয়ে নেমে ট্রাম্পার সঙ্গী হিসেবে পেলেন আর্থার সিমসকে। পরের তিন ঘণ্টায় ট্রাম্পার এবং সিমস মিলে এমন তাণ্ডব চালালেন, যে ঘটনা ক্রিকেট ইতিহাসই আর দেখেনি। দুজনে মিলে অষ্টম উইকেট জুটিতে গড়লেন ৪৩৩ রান। প্রথম শ্রেণির ক্রিকেটে অষ্টম উইকেট জুটিতে এটাই সর্বোচ্চ রান। এর ধারে কাছেও কেউ যেতে পারেননি গত ১০০ বছরে। অষ্টম উইকেটে তিন শ রান পার করার ঘটনাই ঘটেছে মাত্র একবার, ১৯৯৬ সালে জিম্বাবুয়ের বিপক্ষে ওয়াসিম আকরাম আর সাকলায়েন মুশতাক করেছিলেন ৩১৩ রান।এমন এক পাহাড়সম জুটি গড়ার পথে সিমস ১৮৪ রান করে অপরাজিত ছিলেন আর উল্টো দিকে থাকা ট্রাম্পার আউট হওয়ার আগে করেছিলেন ২৯৩। মাত্র ৭ রানের জন্য করতে পারলেন না ট্রিপল সেঞ্চুরি। অবশ্য ট্রিপল সেঞ্চুরি না করতে পারলেও বিশ্ব রেকর্ড ঠিকই হয়ে গেছে। প্রথম শ্রেণির ক্রিকেটে নয়ে নেমে সর্বোচ্চ রানের রেকর্ড। যে রেকর্ড ভাঙেনি আজ এক শ বছর পরেও।নয়ে নেমে ট্রিপল সেঞ্চুরি কি সম্ভব? প্রশ্নটার উত্তর হলো, ট্রাম্পারের মতো ব্যাটসম্যান আপনার থাকতে হবে!প্রথম শ্রেণির ক্রিকেটে ৬ কিংবা তার নিচের ব্যাটিং অর্ডারের সর্বোচ্চ রানের ইনিংস—ব্যাটিং অর্ডার ব্যাটসম্যান রান৬ করুন নায়ার (২০১৫) ৩২৮৭ অর্জন ক্রিপল সিং (১৯৮৮) ৩০২*৮ সিসিল ম্যাক্সওয়েল (১৯৩৫) ২৬৮
৯ ভিক্টর ট্রাম্পার (১৯১৪) ২৯৩১০ জন চ্যাপম্যান (১৯১০) ১৬৫১১ পিটার স্মিথ (১৯৪৭) ১৬৩
