
ক্রিস্টিয়ানো রোনালদো জুনিয়র তাহলে বেড়ে ওঠার জন্য দুজন সঙ্গী পাচ্ছে? তার বাবা ক্রিস্টিয়ানো রোনালদো যে নতুন করে যমজ সন্তানের বাবা হয়েছেন বলে পর্তুগিজ সংবাদমাধ্যমের খবর।রোনালদো নিজে এখনো কিছু জানাননি। তবে পর্তুগিজ টিভি চ্যানেল এসইসির খবর, গত বৃহস্পতিবার যুক্তরাষ্ট্রের ওয়েস্ট কোস্টে জন্ম নিয়েছে রিয়াল মাদ্রিদের পর্তুগিজ ফরোয়ার্ডের দুই সন্তান। এক ছেলে ও এক মেয়ে। ছেলের নাম মাতেও, মেয়ের নাম ইভা। রোনালদোর নতুন বান্ধবী জর্জিনিও রদ্রিগেজ অবশ্য এই দুজনের মা নন। এই যমজের জন্ম সারোগেট (গর্ভ ভাড়া) পদ্ধতিতে। ৬ বছর বয়সী ক্রিস্টিয়ানো রোনালদো জুনিয়রের জন্মও এই সারোগেট পদ্ধতিতেই হয়েছিল বলে এর আগে খবর প্রকাশিত হয়েছিল, যদিও রোনালদো কখনো এ ব্যাপারে কিছু বলেননি। এএফপি।
