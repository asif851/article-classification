
অবশেষে একাদশে সুযোগ পেলেন মুশফিকুর রহিম। তাঁর দলে আসার দিনে ভাগ্যও ফিরে পেল করাচি। টানা তিন হারের পর পাকিস্তান ক্রিকেট লিগে আবারও জয় পেল সাকিব-মুশফিকের দল করাচি কিংস। কাল দুবাইয়ে লাহোর কালান্দার্সকে ২৭ রানে হারিয়েছে দলটি। মুশফিক অবশ্য নজরকাড়া কিছু করে দেখাতে পারেননি। ১৮তম ওভারে ব্যাটিংয়ে নেমে ৭ বলে ১০ রান করে অপরাজিত ছিলেন। রান পাননি সাকিবও, আউট হয়েছেন ৯ বলে ৯ রান করে। তবে ইংলিশ অলরাউন্ডার রবি বোপারার অলরাউন্ড নৈপুণ্যে (৪৩ বলে ৭১ রান ও ১৬ রানে ৬ উইকেট) জিতেছে করাচি।পিএসএলে দুর্দান্ত ফর্ম গতকালও দেখালেন তামিম। ৬টি চার ও ৩টি ছয়ে ৫৮ বলে ৮০ করে কাল পেশোয়ারকে জিতিয়েছেন ইসলামাবাদের বিপক্ষে। ক্রিকইনফো।
