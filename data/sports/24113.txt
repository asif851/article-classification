
শেষ পর্যন্ত ২৪০ রানে শেষ হলো ইংল্যান্ডের দ্বিতীয় ইনিংস। এখন আসল পরীক্ষা বাংলাদেশের। চট্টগ্রাম টেস্টে জয় পেতে গোটা দুটি দিন হাতে রেখে ২৮৬ রান করতে হবে মুশফিক-বাহিনীকে। ব্যাপারটি মোটেও সহজ নয়। স্পিন-বান্ধব উইকেটে এই লক্ষ্য তাড়া করাটা বাংলাদেশের জন্য বড় এক চ্যালেঞ্জই।চতুর্থ দিন সকালে বেশিক্ষণ টিকতে পারেননি স্টুয়ার্ট ব্রড-গ্যারেথ ব্যাটিরা। খেলা হয়েছেও সাকল্যে ৪ ওভার ২ বল। ব্রড ফেরেন রান আউট হয়ে। শেষ ব্যাটসম্যান ব্যাটিকে এলবিডব্লিউ করে ফেরান তাইজুল ইসলাম।
