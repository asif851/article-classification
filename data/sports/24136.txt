
হ্যাম্পশায়ারের ২২৩ রান তাড়া করতে নেমে ৩২তম ওভারে ৯৯ রানেই নেই ৭ উইকেট। এরপর যে বাংলাদেশ ‘এ’ দল পুরো ৫০ ওভার খেলে ২১৫ রান করেছে, এটাই তো অনেক! সম্ভব হয়েছে অপরাজিত শেষ উইকেট জুটিতে মাত্র ৫.৫ ওভারে ইলিয়াস সানি ও রবিউলের ৫৮ রানের সুবাদে। রবিউলের ১৯ বলে ৩৪ রানের ইনিংসে ৫টি ছয়। সানির ৫৯ বলে ৪৫ রানে ৭টি চার ও ১টি ছয়। শেষ ওভারে প্রয়োজন ছিল ১৯ রানের। নতুন বলে বাঁহাতি স্পিনে ১১ রানে ৩ উইকেট নিয়ে শুরুতেই ‘এ’ দলের ইনিংসকে এলোমেলো করে দিয়েছিলেন লিয়াম ডসন।ব্যাটিংয়েও এই ডসনের দুর্দান্ত এক ইনিংসে ২২৩ করতে পারে হ্যাম্পশায়ার। শুরু থেকে নিয়মিত উইকেট নেওয়ার পাশাপাশি রানটাকেও নিয়ন্ত্রণে রাখতে পেরেছিলেন বাংলাদেশ ‘এ’ দলের বোলাররা। সব গড়বড় শেষে এসে। শেষ জুটিতে ৫৪ রানের জুটি গড়েন ডসন, যাতে সঙ্গী ব্র্যাড টেলরের রান মাত্র ২! শেষ পর্যন্ত শেষ ওভারে ডসন আউট হয়েছেন ৮৭ বলে ৯৭ করে। হ্যাম্পশায়ার নামিয়েছে প্রায় দ্বিতীয় দল। ‘লিস্ট এ’ অভিষেক হয়েছে চারজনের। ওয়েবসাইট।সংক্ষিপ্ত স্কোরহ্যাম্পশায়ার: ৪৯.১ ওভারে ২২৩ (ডসন ৯৭, মাসকারেনহাস ৩৫, রবার্ট ৩৫, সোহাগ ২/৩১, রুবেল ২/৪০, ফরহাদ রেজা ২/৫২, মমিনুল ১/৬, সানি ১/৪২, রবিউল ১/৪৫); বাংলাদেশ ‘এ’: ৫০ ওভারে ২১৫/৯ (এনামুল ১৮, ইমরুল ৬, জহুরুল ১, মমিনুল ২৮, নাঈম ১৩, মার্শাল ৩৯, ফরহাদ ৪, সোহাগ ৫, সানি ৪৫*, রুবেল ৪, রবিউল ৩৪*, ডসন ৩/১১, টেলর ২/২৩, শেফার্ড ২/৪৯)।
