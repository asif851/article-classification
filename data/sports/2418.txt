



৬ ম্যাচ খেলা চেন্নাই টেবিলের শীর্ষে
টেবিলে তলানির দল দিল্লি ডেয়ারডেভিলস


উত্তেজনার পসরা সাজিয়ে জমে উঠেছে ইন্ডিয়ান প্রিমিয়ার লিগ (আইপিএল)। দুই শর ওপরে রান করেও জয় পাওয়া কঠিন হয়ে যাচ্ছে দলগুলোর জন্য। আবার এক শর কিছু বেশি রান করেও মিলছে জয়ের দেখা। বাংলাদেশের সাকিব আল হাসান আর মোস্তাফিজুর রহমানও এবারের আইপিএলে বেশ ভালো খেলছেন।
৬ ম্যাচে ৫ জয় নিয়ে পয়েন্ট টেবিলের শীর্ষে ধোনির চেন্নাই সুপার কিংস। ভারতীয় ক্রিকেট দলের সাবেক অধিনায়ক মহেন্দ্র সিং ধোনির নেতৃত্বে দলটির সংগ্রহ ১০ পয়েন্ট। চেন্নাইয়ের পরেই আছে কেন উইলিয়ামসনের সানরাইজার্স হায়দরাবাদ। ৭ ম্যাচে ৫ জয় নিয়ে হায়দরাবাদের সংগ্রহও ১০ পয়েন্ট। শীর্ষে থাকা চেন্নাইয়ের (০.৬৬২) সঙ্গে নেট রানরেটে পিছিয়ে সানরাইজার্স (০.৫০৯)। চেন্নাই ৬ ম্যাচ খেলে হেরেছে একটি। আর সানরাইজার্স ৭ ম্যাচ খেলে হেরেছে দুইটি।চেন্নাই ও সানরাইজার্সের সমান পয়েন্ট নিয়ে তালিকার তিনে কিংস ইলেভেন পাঞ্জাব। পাঞ্জাবও ৭ ম্যাচ খেলে ১০ পয়েন্ট সংগ্রহ করেছে। তবে শীর্ষ দুই দলের সঙ্গে পাঞ্জাব (০.২২৮) রানরেটে পিছিয়ে। অশ্বিনের নেতৃত্বে দলটি ৭ ম্যাচ খেলে জিতেছে পাঁচটিতে। কলকাতা নাইট রাইডার্স ও রাজস্থান রয়্যালস ৬টি করে ম্যাচ খেলেছে। দল দু’টির পয়েন্টও সমান (৬)। তবে নেট রানরেটে এগিয়ে রাজস্থানের (-০.৮০১) চেয়ে একধাপ ওপরে কলকাতা (০.৫৭২)। ৬ ম্যাচে ৩ জয় নিয়ে টেবিলের চারে কলকাতা। অন্যদিকে কলকাতার সমান সংখ্যক ম্যাচ এবং সমান জয় নিয়ে রাজস্থানের অবস্থান পাঁচ নম্বরে। রয়্যাল চ্যালেঞ্জার্স বেঙ্গালুরু ৬ ম্যাচ খেলে জিতেছে মাত্র দুইটিতে। ৪ পয়েন্ট নিয়ে টেবিলে দলটির অবস্থান ছয়ে। মোস্তাফিজুর রহমান ভালো খেললেও তাঁর দল মুম্বাই ইন্ডিয়ানস এবার খুব একটা সুবিধা করতে পারছে না। দলটির কিছুতেই যেন কিছু হচ্ছে না! ৬ ম্যাচ খেলে জিতেছে মাত্র একটিতে। ২ পয়েন্ট নিয়ে পয়েন্ট টেবিলে মুম্বাইয়ের অবস্থান সাতে। প্রায় একই দশা দিল্লিরও। ৬ ম্যাচ খেলে ১টি জয় পাওয়া দিল্লির সংগ্রহ ২ পয়েন্ট। পয়েন্ট টেবিলের তলানিতে রয়েছে দিল্লি।




                      আইপিএল পয়েন্ট টেবিল




       দল


ম্যাচ


জয়


হার


পয়েন্ট




চেন্নাই সুপার কিংস


৬


৫


১


১০




সানরাইজার্স হায়দরাবাদ


৭


৫


২


১০




কিংস ইলেভেন পাঞ্জাব


৭


৫


২


১০




কলকাতা নাইট রাইডার্স


৬


৩


৩


৬




রাজস্থান রয়্যালস


৬


৩


৩


৬




রয়্যাল চ্যালেঞ্জার্স বেঙ্গালুরু


৬


২


৪


৬




মুম্বাই ইন্ডিয়ানস


৬


১


৫


২




দিল্লি ডেয়ারডেভিলস


৬


১


৫


২




