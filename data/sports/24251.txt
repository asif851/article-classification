
উপহারখুব বেশি দিন নয়, তিন বছর ছিলেন মালাগায়। এই সময়েই স্প্যানিশ দলটিকে প্রথমবারের মতো নিয়ে যান চ্যাম্পিয়নস লিগে। এই মৌসুম শেষেই মালাগার সঙ্গে সম্পর্ক চুকিয়ে ফেলছেন। ম্যানুয়েল পেলেগ্রিনি মালাগা থেকে ফিরছেন কিংবদন্তির মর্যাদা নিয়েই। তাঁর নামে আন্দালুসিয়ার শহরের একটা চত্বরেরই নাম রাখা হয়েছে! মালাগা কর্তৃপক্ষ টুইটারে জানিয়েছে, আগামীকাল আনুষ্ঠানিকভাবে পেলেগ্রিনির নাম খোদাই করা ফলক উন্মোচন করা হবে। পেলেগ্রিনিকে এটিই অবশ্য মালাগার একমাত্র ‘উপহার’ নয়, গত মাসে চিলিয়ান কোচ দেওয়া হয়েছিল স্বর্ণমুদ্রা। বোঝাই যাচ্ছে তিন বছরে মালাগা ক্লাব কর্মকর্তা-সমর্থকদের মন ভালোভাবেই জয় করেছেন পেলেগ্রিনি। রয়টার্স।
