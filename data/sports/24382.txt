
বর্তমান চুক্তিটা শেষ হওয়ার কথা ছিল ২০১৫ সালের জুনে, বিশ্বকাপের পর। তবে ক্রিকেট অস্ট্রেলিয়ার প্রধান নির্বাহী হিসেবে জেমস সাদারল্যান্ডের সেই চুক্তি নবায়ন করা হয়েছে। নতুন মেয়াদে তিনি এ পদে থাকবেন অনির্দিষ্ট সময়ের জন্য! অস্ট্রেলিয়া ক্রিকেট বোর্ডের চেয়ারম্যান ওয়ালি এডওয়ার্ডস জানিয়েছেন, ক্রিকেট অস্ট্রেলিয়ার প্রধান হিসেবে সাদারল্যান্ড যে অসাধারণ কাজ করছেন তারই পুরস্কারস্বরূপ চুক্তিতে এ পরিবর্তন। ২০০১ সালে সবচেয়ে কম বয়সী প্রধান নির্বাহী হিসেবে ক্রিকেট অস্ট্রেলিয়ার দায়িত্ব নেন সাদারল্যান্ড৷ সেই সময় তাঁর বয়স ছিল মাত্র ৩৫৷ ১৩ বছর দায়িত্ব পালনের পর আবারও অনির্দিষ্ট মেয়াদে এ পদে থাকার প্রস্তাব পেয়ে উচ্ছ্বসিত সাদারল্যান্ডও, ‘আমি বোর্ডের কাছে কৃতজ্ঞ যে তারা আমার ওপর আস্থা ও বিশ্বাস রেখেছেন।’ এএফপি।
