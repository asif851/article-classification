
প্রথম বিভাগ ক্রিকেটে কাল তিন ম্যাচে ফিফটি হয়েছে ছয়টি। ফতুল্লার আউটারে ৯ উইকেটে ১৪২ রান করে কালিন্দি ক্রীড়াচক্র। জাবারুল ইসলামের ৭৭ রানের সৌজন্যে ২৩.২ ওভারে ৪ উইকেট হাতে রেখে লক্ষ্যে পৌঁছে যায় অগ্রণী ব্যাংক। বিকেএসপিতে রূপগঞ্জ টাইগার্স ক্রিকেট ক্লাবকে ৬ উইকেটে হারিয়েছে শাইনপুকুর ক্রিকেট ক্লাব। ৪২.৪ ওভারে ১৮৩ রানে অলআউট রূপগঞ্জ। শাকির হোসেন ও তৌহিদ হৃদয়ের ফিফটিতে ৪৪.১ ওভারে ৪ উইকেট হারিয়ে জয়ের দেখা পেয়ে যায় শাইনপুকুর। বিকেএসপির অন্য ম্যাচে সূর্যতরুণের বিপক্ষে কাকরাইল বয়েজ ক্লাব ৯ উইকেটে করে ২০০ রান। আসলাম আলী করেন ৫০। তৌহিদ তারেক ও রিয়াজুল করিমের ফিফটিতে ৭ উইকেট হাতে রেখে ম্যাচ নিজেদের মুঠোয় নিয়ে নেয় সূর্যতরুণ। কাল জিতে দুই ম্যাচ হাতে রেখেই প্রিমিয়ারে উঠে গেল অগ্রণী ব্যাংক ও শাইনপুকুর।
 
