
বৃষ্টিতে পরশু আইপিএলে রয়্যাল চ্যালেঞ্জার্স বেঙ্গালুরু ও রাজস্থান রয়্যালসের ম্যাচটা পণ্ড হয়েছে শেষ পর্যন্ত। তার আগে যেটুকু খেলা হয়েছে তাতেই ব্যাট হাতে তাঁর অবদান ৪ বলে ১০। কিন্তু ওই ১০ রান করার পথেই অনন্য এক মাইলফলক পেরোলেন বেঙ্গালুরুর ওয়েস্ট ইন্ডিয়ান ওপেনার ক্রিস গেইল। স্বল্পস্থায়ী ওই ইনিংসেই প্রতিপক্ষ রাজস্থান রয়্যালসের পেসার টিম সাউদিকে লং অফের ওপর দিয়ে একটা ছক্কা মেরেছেন। আর তাতেই টি-টোয়েন্টি ক্রিকেটের ইতিহাসে প্রথম ব্যাটসম্যান হিসেবে ৫০০ ছক্কার মাইলফলকও ছোঁয়া হয়ে গেছে গেইলের।ঘরোয়া ও আন্তর্জাতিক টি-টোয়েন্টি মিলে এটা ছিল গেইলের ক্যারিয়ারের ২০১তম ম্যাচ। এই ফরম্যাটের ক্রিকেটে গেইল কতটা বিধ্বংসী সেটা বোঝা যাবে শুধু একটা পরিসংখ্যানেই। ছক্কার সংখ্যায় এখানে তাঁর ধারেকাছেও কেউ নেই। ৩৪৮টি ছক্কা নিয়ে দ্বিতীয় স্থানে আছেন গেইলের ওয়েস্ট ইন্ডিয়ান সতীর্থ ও মুম্বাই ইন্ডিয়ানস ব্যাটসম্যান কাইরন পোলার্ড। শুধু ছক্কা নয়, সবচেয়ে বেশি চারের তালিকায়ও গেইল দুই নম্বরে (৫৬৯টি)। ৬৩৮টি চার নিয়ে এ তালিকায় গেইলের ওপরে শুধু অস্ট্রেলিয়ার ব্র্যাড হজ। এমনকি টি-টোয়েন্টিতে সবচেয়ে বেশি সেঞ্চুরির (১৩) রেকর্ডটাও গেইলের। ৬ সেঞ্চুরি নিয়ে এই তালিকায় গেইলের পরে আছেন ব্রেন্ডন ম্যাককালাম। ক্রিকেট আর্কাইভ।টি-টোয়েন্টির ৫ ছক্কাবাজ                       ম্যাচ       ছক্কাক্রিস গেইল         ২০১      ৫০০কাইরন পোলার্ড    ২৭৩      ৩৪৮ব্রেন্ডন ম্যাককালাম ২০৪      ২৬১ডোয়াইন স্মিথ      ২১৯      ২৫৬ডেভিড ওয়ার্নার     ১৮৭     ২৪১* ২৯ এপ্রিল ২০১৫ পর্যন্ত
