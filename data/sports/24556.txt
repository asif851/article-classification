
রাজনৈতিক অস্থিরতার কারণে অনিশ্চিতই হয়ে পড়েছিল রাজকোটে ভারত ও দক্ষিণ আফ্রিকার মধ্যকার তৃতীয় ওয়ানডে ম্যাচটি। গুজরাটের প্যাটেল সম্প্রদায়ের সংগঠন পাতিদার আনামত আন্দোলনের (পাস) নেতারা হুমকি দিয়েছিলেন অনেক কিছুরই। কিন্তু সব হুমকি, নিরাপত্তার বাধা ডিঙিয়ে অবশেষে মাঠে খেলা গড়িয়েছে নির্বিঘ্নেই।হোটেল থেকে স্টেডিয়ামে আসার পথে দুই দলের ক্রিকেটারদের বাধা দেওয়া হবে—এমন হুমকি থাকলেও খেলোয়াড়েরা মাঠে এসে পৌঁছেছেন কোনো বাধা ছাড়াই।শঙ্কার এই ম্যাচে টসে জিতে ব্যাট করারই সিদ্ধান্ত নিয়েছে দক্ষিণ আফ্রিকা। প্রোটিয়াদের অপরিবর্তিত একাদশের বিপরীতে একটি পরিবর্তন নিয়ে মাঠে নেমেছে ভারত। উমেশ যাদবকে বসিয়ে অক্ষর প্যাটেল ও হরভজন সিংয়ের সঙ্গে তৃতীয় স্পিনার হিসেবে নেওয়া হয়েছে অমিত মিশ্রকে। সূত্র: ক্রিকই​নফো।
