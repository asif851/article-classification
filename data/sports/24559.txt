

বাংলাদেশের ক্রিকেটে যে নতুন অধ্যায় চলছে, তা নতুন করে বলার কিছু নেই। দ্বিপাক্ষিক সিরিজে বাংলাদেশ অবিস্মরণীয় সাফল্য পেলেও এখনো বড় কোনো টুর্নামেন্ট জেতা হয়নি। এশিয়া কাপে দুবার ফাইনালে উঠেও ট্রফি জেতা হয়নি। একবার বাংলাদেশ হেরেছে মাত্র ২ রানে। এখন পর্যন্ত তিন বা এর বেশি দল খেলেছে—এমন টুর্নামেন্টে একবারই জিতেছে বাংলাদেশ। সেটিও ছিল ২০০৭ বিশ্বকাপের আগে অগুরুত্বপূর্ণ এক প্রস্তুতি টুর্নামেন্ট।
একটি বড় ট্রফি জয় ভারতকে, পাকিস্তান বা শ্রীলঙ্কাকে নিয়ে গিয়েছিল আরেক উচ্চতায়। আন্তর্জাতিক ক্রিকেটে বাংলাদেশের প্রথম অধিনায়ক গাজী আশরাফ হোসেন লিপু মনে করেন, বড় একটা ট্রফি জয়ের অনেক কাছাকাছি চলে এসেছে বাংলাদেশ।
