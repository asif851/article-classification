
প্রিমিয়ার লিগ অভিষেকেই গোল পেয়েছেন। এবার গোল পেলেন ওল্ড ট্রাফোর্ডে অভিষেকেও। ম্যানচেস্টার ইউনাইটেডের হয়ে পরশু আবারও উজ্জ্বল ইব্রাহিমোভিচ, পেয়েছেন জোড়া গোল। নিজেদের মাঠে ইউনাইটেড সাউদাম্পটনকে হারিয়েছেন ২-০ গোলে। নতুন ক্লাবের হয়ে প্রথম দুই ম্যাচেই জয় পেলেন হোসে মরিনহো।টানা দ্বিতীয় জয় পেয়েছে ম্যানচেস্টার সিটি এবং চেলসিও। পেপ গার্দিওলার দল কাল ৪-১ গোলে হারিয়েছে স্টোক সিটিকে। জোড়া গোল করেছেন সার্জিও আগুয়েরো ও নলিতো। আর ওয়াটফোর্ডের বিপক্ষে ২-১ গোলে জিতল আন্তোনিও কন্তের চেলসি। ৫৫ মিনিটে কাপুর গোলে ওয়াটফোর্ড এগিয়ে যায়, কিন্তু ৮০ ও ৮৭ মিনিটে গোল করে চেলসিকে জয় এনে দেন বাৎশুয়াই ও কস্তা।অন্য ম্যাচে বার্নলির কাছে ২-০ গোলে হেরে গেছে ইয়ুর্গেন ক্লপের লিভারপুল। আর গত মৌসুমের চ্যাম্পিয়ন লেস্টার সিটির সঙ্গে গোলশূন্য ড্র করেছে আর্সেনাল। এএফপি।
