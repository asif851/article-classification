
ইন্দোনেশিয়ায় আরেকটি ভালো দিন গেল সিদ্দিকুরের। কাল তৃতীয় দিনের শুরুতে অসমাপ্ত দ্বিতীয় রাউন্ডের শেষ দুটি হোলে বার্ডি। পারের চেয়ে ৬ শট কম খেলা বাংলাদেশের এই গলফার উঠে আসেন অষ্টম স্থানে। দিন শেষেও জায়গাটা ধরে রেখেছেন। তৃতীয় রাউন্ডে পারের চেয়ে ২ শট কম খেলা সিদ্দিকুরের মোট স্কোর ২০৫ (-৮)। পারের চেয়ে ১৩ শট কম খেলে যুগ্মভাবে শীর্ষে ভারতের গগনজিৎ ভুল্লার ও থাইল্যান্ডের জ্যাজ জানেবাত্তানানন্দ। তথ্যসূত্র: এশিয়ান ট্যুর।
