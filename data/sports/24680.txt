
নাটকীয় বেঙ্গালুরু টেস্টের পর একটা ব্যাপারে নিশ্চিত হয়েছে ভারত। ১ এপ্রিল টেস্ট-শ্রেষ্ঠত্বের মিলিয়ন ডলারের চেকটা বিরাট কোহলির হাতেই উঠছে। অস্ট্রেলিয়ার বিপক্ষে সিরিজ শুরুর আগেই জানা ছিল, ভারত যদি ৩-১ ব্যবধানেও সিরিজ হারে তবু র্যা ঙ্কিংয়ের চূড়া থেকে তাদের টপকাতে পারবে না সফরকারীরা। টেস্টের শীর্ষস্থানটা আপাতত ভারতের কাছেই থাকছে।সাকিব আল হাসান অবশ্য অতটা নিশ্চিত থাকতে পারছেন না। আরও একবার ক্রিকেটের তিন সংস্করণেই শীর্ষ অলরাউন্ডার হয়েছেন সাকিব। ওয়ানডে ও টি-টোয়েন্টিতে সেরা অলরাউন্ডার আগেই ছিলেন। তবে ২০১৫ সালের ডিসেম্বর থেকে টেস্টে সে জায়গা কেড়ে নিয়েছিলেন রবিচন্দ্রন অশ্বিন। অস্ট্রেলিয়া সিরিজে প্রথম দুই টেস্টে অশ্বিনের ব্যাটিং ব্যর্থতাতেই (২০ রান) হারানো মুকুট ফিরে পেয়েছেন বাংলাদেশি অলরাউন্ডার। কাল প্রকাশিত আইসিসি র্যা ঙ্কিংয়ে অশ্বিনের চেয়ে ৭ রেটিং পয়েন্ট এগিয়ে সাকিব (৪৪১)।অলরাউন্ডারের শীর্ষস্থান হারালেও বেঙ্গালুরু টেস্টে ম্যাচ জেতানো বোলিংয়ে নিজের আসল জায়গাটি ধরে রেখেছেন ভারতীয় অফ স্পিনার। তবে ম্যাচের মতো এখানেও তাঁর সঙ্গী হয়েছেন রবীন্দ্র জাদেজা। এই প্রথম দুজন স্পিনার বোলারদের শীর্ষস্থানে বসেছেন একসঙ্গে (৮৯২ পয়েন্ট)। তিনে থাকা জশ হ্যাজলউড ক্যারিয়ার-সেরা রেটিংয়েও এ দুজনের চেয়ে ২৯ পয়েন্ট পিছিয়ে আছেন।শুধু অশ্বিন নন, অস্ট্রেলিয়ার বিপক্ষে রানখরাতে ভুগছেন বিরাট কোহলিও। দুই টেস্টে মাত্র ৪০ রান করায় হারিয়েছেন ৪৮ পয়েন্ট। তাতেই র্যা ঙ্কিংয়ে এক ধাপ পিছিয়ে এখন আছেন তিনে। আর ৭৭ টেস্ট ধরে র্যা ঙ্কিংয়ের চূড়ায় থেকে রিকি পন্টিংকে পেছনে ফেলেছেন স্টিভেন স্মিথ (৯৩৬ পয়েন্ট)। তথ্যসূত্র: আইসিসি।
টেস্টের শীর্ষ পাঁচ অলরাউন্ডাররেটিং১ (+১) সাকিব আল হাসান ৪৪১২ (-১) রবিচন্দ্রন অশ্বিন ৪৩৪৩ (-) রবীন্দ্র জাদেজা ৩৬০৪ (-) মিচেল স্টার্ক ৩৩২৫ (-) বেন স্টোকস ৩২৭
