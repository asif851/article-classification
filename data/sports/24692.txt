
ট্রেভর বেলিস ইংল্যান্ডের নতুন কোচ হওয়ায় অস্ট্রেলিয়ার সাবেক ক্রিকেটাররা খুশিই। ব্রেট লি থেকে শুরু করে শেন ওয়ার্ন পর্যন্ত তাঁর নিয়োগের প্রশংসা করেছেন। কোচ বেলিসের প্রশংসা করছেন মাইকেল ক্লার্ক-ডেভিড ওয়ার্নারদের কোচ ড্যারেন লেম্যানও। তবে একই সঙ্গে একটা অস্বস্তিও আছে লেম্যানের। অস্ট্রেলিয়ান ক্রিকেটারদের নাড়ি-নক্ষত্র যে জানা বেলিসের! যখন সাউথ অস্ট্রেলিয়ার কোচ ছিলেন, অস্ট্রেলিয়ার বর্তমান অ্যাশেজ স্কোয়াডের ৯ জনকে দলে পেয়েছিলেন বেলিস। গত বছর আফ্রিকার বিপক্ষে ২-১ ব্যবধানে জেতা টি-টোয়েন্টি সিরিজেও কোচ ছিলেন অস্ট্রেলিয়া দলের। প্রতিপক্ষ শিবিরে তিনি যোগ দেওয়ায় লেম্যানের আশঙ্কা, ‘এবার কঠিন লড়াই হতে যাচ্ছে অ্যাশেজে।’ ইংল্যান্ডের চাওয়া তো সেটাই! এএফপি।
