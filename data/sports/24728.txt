
ফারাজ চ্যালেঞ্জ কাপে গতকালও পাঁচটি ম্যাচ হয়েছে। দিনের সবচেয়ে বড় জয়টা পেয়েছে গ্রিন ইউনিভার্সিটি। কমলাপুর স্টেডিয়ামে ৫-০ গোলে তারা উড়িয়ে দিয়েছে সাউথইস্ট ইউনিভার্সিটিকে। ম্যাচসেরা জয়ী দলের সুমন। একই মাঠে ব্র্যাক ইউনিভার্সিটি ৩-১ গোলে হারিয়েছে আইইউবিএটিকে। ম্যাচসেরা ব্র্যাকের রাফি। সিটি ৪-০ গোলে হারিয়েছে গণবিশ্ববিদ্যালয়কে। ম্যাচসেরা জয়ী দলের বিপ্লব।
বঙ্গবন্ধু জাতীয় স্টেডিয়ামে হয়েছে বাকি দুটি ম্যাচ। ইস্ট ওয়েস্ট ইউনিভার্সিটি ৩-১ গোলে হারিয়েছে স্টামফোর্ডকে। টানা দ্বিতীয়বারের মতো ম্যাচসেরা ইস্ট ওয়েস্টের মুহিত। ফারইস্ট ৩-০ গোলে জয় পেয়েছে সোনারগাঁও ইউনিভার্সিটির বিপক্ষে। ম্যাচসেরা জয়ী দলের সুজয়।
