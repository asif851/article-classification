
আম্পায়ারের ভুলের মাশুল গুনলেন জেমস টেলর। কাল মেলবোর্নে আম্পায়ারদের ভুলেই ইংল্যান্ডের জার্সি গায়ে প্রথম সেঞ্চুরিটা পেলেন না টেলর। ডিসিশন রিভিউ সিস্টেম (ডিআরএসের) আইনের ব্যাখ্যায় ভুল করে ইংল্যান্ডের শেষ ব্যাটসম্যান জেমস অ্যান্ডারসনকে রানআউট দেওয়াতেই সেঞ্চুরি থেকে ২ রান দূরে থেমে যেতে হয় টেলরকে। ম্যাচ শেষে আইসিসিও ভুল স্বীকার করে নিয়েছে। ৪২তম ওভারের পঞ্চম বলে জস হ্যাজলউডের আবেদনে সাড়া দিয়ে টেলরকে এলবিডব্লু দেন আম্পায়ার আলিম দার। রিভিউ নিয়ে বেঁচে যান টেলর। কিন্তু এই সময় অন্য আম্পায়ার কুমার ধর্মসেনা থার্ড আম্পায়ারের সাহায্য নিয়ে রানআউট দেন জেমস অ্যান্ডারসনকে। ভুলটা হয়েছে এখানেই। আম্পায়ার যখন টেলরকে এলবিডব্লু দেন, তখনই বল ডেড। কিন্তু আইনে আছে বল ডেড হওয়ার পর আর কোনো রান কিংবা আউট সম্ভব নয়। আইসিসি বিজ্ঞপ্তি।
