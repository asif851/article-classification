
ব্রাজিলের মতো দল একটি বিশ্বকাপ তাঁর ওপরই ভর করে পার হতে চেয়েছিল। তবুও এবারের মতো চাপ বোধ হয় কখনোই অনুভব করেননি নেইমার! একটি সোনার আকাঙ্ক্ষা যে কুরে কুরে খাচ্ছে পুরো ব্রাজিলকে। বিশ্বকাপ তো পাঁচ-পাঁচবার জিতেছে ব্রাজিল, কিন্তু অলিম্পিক সোনা যে কখনো জেতা হয়নি তাদের। আজ সেই সোনার লড়াই শুরু হবে নেইমারদের।
অলিম্পিকের পর্দা উঠবে কাল। তবে নেইমারদের খেলা দেখতে ততক্ষণ অপেক্ষা করতে হবে না। নেইমাররা আজই মাঠে নেমে যাবেন। আজ রাত ১টায় ব্রাসিলিয়ার মানে গারিঞ্চা স্টেডিয়ামে ব্রাজিল তাদের প্রথম ম্যাচ খেলবে। গ্রুপ ‘এ’–তে আজ তাদের প্রতিপক্ষ দক্ষিণ আফ্রিকা। নেইমারদের খেলার পরপরই রাত তিনটায় হবে চিরপ্রতিদ্বন্দ্বী আর্জেন্টিনার খেলা। গ্রুপ ‘ডি’–তে আর্জেন্টিনাকে অবশ্য কঠিন প্রতিপক্ষের মুখোমুখি হতে হবে। সদ্য ইউরো জেতা পর্তুগালের মুখোমুখি দুবারের অলিম্পিকের সোনাজয়ীরা। আর্জেন্টিনার খেলাটি হবে রিও ডি জেনিরোতে, অলিম্পিক স্টেডিয়ামেই।এই দুই দলের পরবর্তী খেলাও একই স্টেডিয়ামে। আর্জেন্টিনা রোববার রাত তিনটায় খেলবে আলজেরিয়ার বিপক্ষে। আর সোমবার সকাল সাতটায় ব্রাজিলের প্রতিপক্ষ ইরাক।গ্রুপপর্বের শেষ ম্যাচে ভেন্যু পরিবর্তন হবে ব্রাজিল ও আর্জেন্টিনার। বুধবার রাত ১০টায় মানে গারিঞ্চা স্টেডিয়ামে হন্ডুরাসের বিপক্ষে খেলবে আর্জেন্টিনা। আর ব্রাজিল ডেনমার্কের বিপক্ষে খেলবে বৃহস্পতিবার সকাল সাতটায় সালভাদরের ফন্টে নোভা এরেনাতে।চার গ্রুপে ভাগ হয়ে খেলছে ১৬টি দল। গ্রুপ সেরা দুটি দল চলে যাবে কোয়ার্টার ফাইনালে।
কবে কখন খেলাব্রাজিল-দক্ষিণ আফ্রিকা—৪ আগস্ট, রাত ১টাব্রাজিল-ইরাক—৮ আগস্ট, সকাল ৭টাব্রাজিল-ডেনমার্ক—১১ আগস্ট, সকাল ৭টা
আর্জেন্টিনা-পর্তুগাল—৪ আগস্ট, রাত ৩টাআর্জেন্টিনা-আলজেরিয়া—৭ আগস্ট, রাত ৩টাআর্জেন্টিনা-হন্ডুরাস—১০ আগস্ট, রাত ১০টা
