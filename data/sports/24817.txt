
জাতীয় মহিলা দাবার দ্বিতীয় রাউন্ড শেষে দুই পয়েন্ট নিয়ে শীর্ষে আছেন আন্তর্জাতিক মহিলা মাস্টার রানী হামিদ, শারমীন সুলতানা শিরিন ও আহেলী সরকার। ফেডারেশনের দাবাকক্ষে অনুষ্ঠিত দ্বিতীয় রাউন্ডের খেলায় কাল শিরিন জাকিয়া সুলতানাকে, রানী হামিদ জোহরাতুল জান্নাত জিসাকে ও আহেলী প্রতিভা তালুকদারকে, নাজরানা খান ইভা কিশোয়ারা সাজরীন ইভানাকে এবং সামিহা শারমীন সিম্মী সাবিকুন নাহার তনিমাকে হারিয়েছেন। নোশিন আঞ্জুম ড্র করেছেন জাহানারা হক রুনুর সঙ্গে।
