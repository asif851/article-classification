



ওমানে চলছে এশিয়ান গেমস হকির বাছাইপর্ব 
আফগানিস্তানকে ২৫-০ গোলে হারিয়েছে বাংলাদেশ 
আগের দুই ম্যাচেও হংকং ও থাইল্যান্ডকে হারিয়েছে জিমিরা
আজ ৪টি করে গোল দ্বীন মোহাম্মদ ও রোমান সরকারের


এশিয়ান গেমস হকির বাছাইপর্বের প্রথম ম্যাচে হংকংয়ের বিপক্ষে ১৯ গোল ও দ্বিতীয় ম্যাচে থাইল্যান্ডের বিপক্ষে ২৩ গোল হজম করেছিল আফগানিস্তান। আজ বাংলাদেশ তাদের কত গোল দিতে পারে, সেটিই ছিল কৌতূহলের বিষয়। বাংলাদেশ আজ আফগানিস্তানকে হারিয়েছে ২৫-০ গোলে।
ওমানের মাসকাটে এই ম্যাচে বাংলাদেশের পক্ষে হ্যাটট্রিক করেছেন ছয়জন—আরশাদ হোসেন, রাসেল মাহমুদ জিমি, আশরাফুল ইসলাম, দ্বীন মোহাম্মদ ও মামুনুর রহমান ও রোমান সরকার। এদের মধ্যে চারটি গোল দ্বীন মোহাম্মদ ও রোমান সরকারের। জোড়া গোল জোবায়ের হোসেন ও শিতুল ফরহাদের। নাঈমউদ্দিন করেছেন একটি।এশিয়ান গেমস হকির বাছাইপর্বে বরাবরই ভালো করে বাংলাদেশ। এবারও স্বপ্ন চ্যাম্পিয়নশিপের। বাছাইপর্বের সেরা পাঁচ দল আগামী আগস্টে ইন্দোনেশিয়ার জাকার্তা এশিয়াডে খেলার সুযোগ পাবে। বাংলাদেশের এশিয়াড নিশ্চিত হয়ে গেছে ইতিমধ্যেই ।
