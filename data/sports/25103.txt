
৩০ বছরেরও বেশি আগের স্মৃতি ফিরিয়ে আনলেন ইশান্ত শর্মা ও মোহাম্মদ সামি। ভারতীয় পেস জুটি নিউজিল্যান্ডের প্রথম ইনিংসের সবগুলো উইকেট ভাগাভাগি করে ফিরিয়েছেন ১৯৮৩ সালের আহমেদাবাদ টেস্টের স্মৃতি। কালকের আগে সর্বশেষ দুই ভারতীয় পেসার মিলে প্রতিপক্ষের ১০ উইকেটই নিয়েছিলেন ওই টেস্টের দ্বিতীয় ইনিংসে। কপিল নিয়েছিলেন ৯টি ও অন্যটি বলবিন্দর সিং সান্ধু। এর বাইরে আরও দুবার দুই ভারতীয় পেসার মিলে নিয়েছেন ১০ উইকেট।
