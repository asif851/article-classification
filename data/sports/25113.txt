
শেষ জুটিতে ৫০ রান, ওয়ানডেতে খুব সহজদৃষ্ট নয়। তবে খুব বিরলও বলা যাচ্ছে না। ১৯৭৫ বিশ্বকাপে পাকিস্তানকে হারিয়ে দেওয়া ডেরেক মারে ও অ্যান্ডি রবার্টসের সেই ৬৪ রানের জুটি দিয়ে শুরু। কাল চ্যাম্পিয়নস ট্রফিতে শেষ উইকেটে ৫০ বা এর বেশি রানের ৩০তম জুটি গড়লেন ড্যারেন স্যামি ও কেমার রোচ। তবে রান তোলার গতিতে কিন্তু স্যামি-রোচ জুটি দুইয়ে! ২৭ বলে ৫১ রানের জুটি গড়েছেন দুজন, রানরেট ১১.৩৩। ২০০৩ সালে ভারতের বিপক্ষেই ২০ বলে ৫০ রানের জুটি গড়েছিলেন লু ভিনসেন্ট ও শেন বন্ড, রানরেট ছিল ১৫.৬০!
