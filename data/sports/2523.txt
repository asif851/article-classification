
ভারতের বিপক্ষে বিশ্বকাপ প্রস্তুতি ম্যাচে রান পাহাড়ের চূড়ায় চেপেছে অস্ট্রেলিয়া। অ্যাডিলেড ওভালে অস্ট্রেলীয়দের ঝড় তোলা ব্যাটিংয়ে স্কোরবোর্ডে রান উঠেছে ৩৭১। গ্লেন ম্যাক্সওয়েলের ১২২ আর ডেভিড ওয়ার্নারের ১০৪ রানে বিশ্বকাপের আগে ব্যাটিং-প্রস্তুতিটাও ভালোভাবেই সারল অস্ট্রেলিয়া।টসে জিতে প্রথমে ব্যাটিংই নিয়েছিলেন অস্ট্রেলীয় অধিনায়ক জর্জ বেইলি। অধিনায়কের সিদ্ধান্তের যথার্থতা প্রমাণ করতেই যেন ইনিংসের শুরু থেকেই ভারতীয় বোলারদের ওপর চেপে বসেন ম্যাক্সওয়েল ও ওয়ার্নার। অ্যাডিলেডের ব্যাটিং উইকেটে রীতিমতো ঝড় তুলে এ দুই ব্যাটসম্যান বলের হিসাবের আগেই নিয়ে যান নিজেদের সংগ্রহকে। ওয়ার্নার দুই ছয় ও ১৪ চারে ৮৩ বলে ১০৪ রান করেন। আট ছয় ও ১১ চারে মাত্র ৫৭ বলে ১২২ রান নিয়ে অবসর নেন এই ব্যাটসম্যান।ষষ্ঠ উইকেট জুটিতে সর্বোচ্চ ৯১ রানের জুটি গড়েন ম্যাক্সওয়েল ও অধিনায়ক বেইলি। বেইলি ৬৬ বল খেলে ৪৪ রান করেন। তবে রান পাননি ফর্মে থাকা স্টিভেন স্মিথ। তিন বল খেলে মাত্র এক রান নিয়ে উমেশ যাদবের বলে বোল্ড হয়ে যান এই ব্যাটসম্যান।ভারতীয়দের পক্ষে নয় ওভার দুই বলে ৮৩ রান দিয়ে তিন উইকেট নিয়েছেন মোহাম্মদ সামি। এ ছাড়া উমেশ যাদব ও মোহিত শর্মা দুটি করে এবং স্টুয়ার্ট বিনি ও অক্ষর প্যাটেল একটি করে উইকেট নেন। ভারতের পক্ষে সবচেয়ে খরচে বোলার মোহিত শর্মা ছয় ওভার বল করে ৬২ রান দেন। অস্ট্রেলিয়ার রান-উৎসবের মধ্যেও দারুণ কৃপণ ছিলেন রবিচন্দ্রন অশ্বীন। কোনো উইকেট না পেলেও ছয় ওভার বল করে মাত্র ২৯ রান দেন এ বোলার। সূত্র ক্রিকইনফো
