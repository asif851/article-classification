
একে তো ভেনাস উইলিয়ামসের বিপক্ষে জয়। সেই জয়েই আবার রেকর্ড বইয়ে উঠল নাম। পরশু কুইবেক সিটি ডব্লুটিএ টুর্নামেন্টের ফাইনাল জিতে দ্বৈত প্রাপ্তির আনন্দে ভাসলেন ক্রোয়েশিয়ার মিরিয়ানা লুচিচ-বারোনি। ৩২ বছর বয়সী লুচিচ এর আগে সর্বশেষ শিরোপা জিতেছিলেন ১৯৯৮ সালে। মাঝখানে পেরিয়ে গেছে ১৬ বছর ৪ মাস। দুই শিরোপার মাঝে এত লম্বা বিরতি মহিলা টেনিসে নতুন রেকর্ড। আগে যে রেকর্ডটি ছিল জাপানের কিমিকে দাতে-ক্রুমের (১৩ বছর ১ মাস)। এএফপি।
