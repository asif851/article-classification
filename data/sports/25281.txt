
জিম্বাবুয়ে সিরিজে বিশ্রামে ছিলেন। তবে ফিরছেন জিম্বাবুয়েতেই। জিম্বাবুয়ের বিপক্ষে দ্বিপাক্ষিক সিরিজে না থাকলেও ত্রিদেশীয় সিরিজের দক্ষিণ আফ্রিকা দলে আছেন দুই ফাস্ট বোলার ডেল স্টেইন ও মরনে মরকেল। চোট নিয়ে বিউরান হেনড্রিকস ছিটকে গেছেন আগেই, হ্যামস্ট্রিংয়ের চোটে থাকছেন না ভারনন ফিল্যান্ডারও। দুই পেসার কাইল অ্যাবট ও এমথোকোজিসি শেজি তাই থেকে যাচ্ছেন দলে। জিম্বাবুয়ে ও অস্ট্রেলিয়ার ম্যাচ দিয়ে হারারেতে আগামী পরশু শুরু হচ্ছে ত্রিদেশীয় সিরিজ। ক্রিকইনফো।
