
দীর্ঘ সময় তাঁর নামের পাশে ছিল টি-টোয়েন্টি স্পেশালিস্টের তকমা৷ সেই জিমি নিশামই তাক লাগিয়ে দিলেন টেস্ট আঙিনায় এসে৷ নিউজিল্যান্ডের প্রথম ক্রিকেটার হিসেবে সেঞ্চুরি করলেন ক্যারিয়ারের প্রথম দুই টেস্টেই! গত ফেব্রুয়ারিতে টেস্ট অভিষেকে ভারতের বিপক্ষে অপরাজিত ১৩৭ রানের পর পরশু কিংস্টন টেস্টের দ্বিতীয় দিনে করলেন অপরাজিত ১০৩! টেস্ট ইতিহাসেই প্রথম দুই েটস্টে সেঞ্চুরি করেছেন নিশামের আগে মাত্র সাতজন৷ নিশামের হাতছানি এখন বিশ্বরেকর্ড ছোঁয়ার, প্রথম তিন টেস্টেই সেঞ্চুরির একমাত্র কীর্তি মোহাম্মদ আজহারউদ্দিনের৷স্যাবাইনা পার্কে পরশু নিশাম সেঞ্চুরি করলেও ১১ রানের জন্য হাতছাড়া করেছেন বিজে ওয়াটলিং৷ উইলয়ামসন (১১৩) সেঞ্চুরি করেছিলেন আগের দিনই৷ ৭ উইকেটে ৫০৮ রান নিয়ে প্রথম ইনিংস ঘোষণা করেছে নিউজিল্যান্ড৷ ১৪২ রানে ৩ উইকেট নিয়েছেন সুলিমান বেন, ১৪৫ রানে তিনটি শেন শিলিংফোর্ড৷ কাল এই প্রতিবেদন লেখা পর্যন্ত প্রথম ইনিংসে ওয়েস্ট ইন্ডিজ ৫ উইকেটে করেছে ১১৭ রান৷ ওয়েবসাইট৷
