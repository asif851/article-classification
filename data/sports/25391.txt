
সিলেট জেলা ক্রীড়া সংস্থার (ডিএসএ) নির্বাচন হওয়ার কথা ছিল ২১ ডিসেম্বর। গত বৃহস্পতিবার ছিল মনোনয়নপত্র দাখিলের শেষ দিন। রিটার্নিং কর্মকর্তার কার্যালয়ে আসার পথে ওই দিন কিছু প্রার্থীর মনোনয়নপত্র ছিনতাই হয়। এ ঘটনাকে কেন্দ্র করে পরিস্থিতির অবনতির আশঙ্কায় জেলা প্রশাসক মো. শহীদুল ইসলাম বৃহস্পতিবার রাতেই নির্বাচন স্থগিত ঘোষণা করেন। চলতি মাসেই নির্বাচনের নতুন তারিখ ঘোষণা করা হবে বলে জানিয়েছেন জেলা প্রশাসক।
