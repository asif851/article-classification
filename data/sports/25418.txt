
কলকাতা নাইট রাইডার্সের আগের ম্যাচে দলে ছিলেন না সাকিব আল হাসান। দিল্লি ডেয়ারডেভিলসের বিপক্ষে সে ম্যাচটি অবশ্য জিততে পারেনি কেকেআর। কিন্তু গতকাল সাকিবকে ছাড়াই জিতল তারা। বেঙ্গালুরুতে স্বাগতিক রয়্যাল বেঙ্গালুরু চ্যালেঞ্জার্সের বিপক্ষে জিতল ৫ উইকেটে।
কেকেআরের জয়ে বড় অবদান ইউসুফ পাঠ​ানের। ৬টি চার ও ৩টি ছক্কায় ২৯ বলে করেছেন ৬০*। তাঁর ইনিংস সর্বোচ্চ ইনিংসটির স্ট্রাইকরেট ২০৬.৮৯!
১৮৬ রানের লক্ষ্য নিয়ে ব্যাটিংয়ে এসে কেকেআর একটা সময় ৬৯ রান তুলতেই হারিয়ে ফেলেছিল ৪ উইকেট। কেকেআরের জন্য জয়টাকে তখন কঠিন মনে হলেও দলকে জয়ের বন্দরে পৌঁছে দেন ইউসুফ পাঠান। তবে ২৪ বলে ৩৯ করে ম্যাচসেরা আন্দ্রে রাসেল।
এর আগে টস হেরে প্রথমে ব্যাটিংয়ে আসে বেঙ্গালুরু। ৭ রান করে গেইল আউট হয়ে গেলেও লোকেশ রাগুল (৩২ বলে ৫২) এবং অধিনায়ক বিরাট কোহলির (৪৪ বলে ৫২) ফিফটিতে বেঙ্গালুরু ৭ উইকেটে তোলে ১৮৫ রান। সূত্র: স্টার স্পোর্টস
 
