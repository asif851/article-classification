



দেশের ফুটবলে গোল করার লোকের অভাব। 
নতুনে যোগ হয়েছে গোলরক্ষক সমস্যা। 
দুই সমস্যা সমাধানে এগিয়ে এসেছেন দেশের অন্যতম সেরা কোচ মারুফুল হক। 


বাংলাদেশের স্ট্রাইকারেরা গোল করতে পারেন না, বেশ পুরোনো অভিযোগ। এই ‘মড়ার উপর খাঁড়ার ঘা’ হিসেবে যোগ হয়েছে গোলরক্ষক সমস্যা। বিশ্বকাপ ফুটবলে বাছাইপর্বে আট ম্যাচে ৩২ গোল হজম তো তার উৎকৃষ্ট প্রমাণ! এ দুটি পজিশনের সমস্যা দূরীকরণে উদ্যোগ নিয়েছে মারুফুল হকের ক্রিয়েটিভ স্কুল। কারা যেতে পারবেন মারুফুলের পাঠশালায়? প্রিমিয়ার লিগ থেকে তৃতীয় বিভাগে খেলা স্ট্রাইকার ও গোলরক্ষেরাই শুধু যোগ দিতে পারবেন সেখানে। আগামী মার্চ মাসের শুরু থেকে তৃতীয় সপ্তাহ পর্যন্ত চলবে এই পাঠদান। উয়েফা ‘এ’ লাইসেন্সধারী কোচ মারুফুলের সঙ্গে থাকবেন দেশের কিছু তারকা ফুটবলারও। আগ্রহীরা চাইলে এখনই যোগাযোগ করতে পারেন মারুফুলের সঙ্গে।এই কোর্স শেষ করেই ‘এক্সপার্ট অ্যান্ড ইয়ুথ’ কোচিং কোর্স করতে বার্সেলোনায় যাবেন বাংলাদেশের ফুটবলে অন্যতম সেরা কোচ। দেশের ফুটবলে বেশ কয়েকটি বড় বড় ক্লাবের দায়িত্ব পালন করে এবার তিনি ছিলেন আরামবাগের ডাগ আউটে। তারুণ্যনির্ভর আরামবাগ তাঁর হাত ধরেই জিতেছে স্বাধীনতা কাপের শিরোপা।
