
শারজায় নাটকীয় প্রথম ওয়ানডেতে মাত্র এক রানে হারের স্মৃতি! দুবাইয়ে দ্বিতীয় ওয়ানডেতেও আগে ব্যাট করে ২০৯ রানে অলআউট হয়ে যাওয়ায় তাই কিছুটা চিন্তিত দেখাচ্ছিল পাকিস্তান অধিনায়ক মিসবাহ-উল-হককে। তবে শেষ পর্যন্ত সেই মুখে হাসি ফুটেছে। ওই রান তাড়া করতে নেমেই দক্ষিণ আফ্রিকা অলআউট হয়ে গেছে ১৪৩ রানে। ৬৬ রানে জিতে পাঁচ ম্যাচের ওয়ানডে সিরিজে ১-১ সমতা ফিরিয়েছে পাকিস্তান। অলরাউন্ড পারফরম্যান্সে ম্যাচ-সেরা হয়েছেন শহিদ আফ্রিদি।প্রথম ম্যাচে পাকিস্তানের সর্বোচ্চ ৫৮ রান করেছিলেন আহমেদ শেহজাদ। কালও করলেন ৫৮ এবং সেটাই দলের সর্বোচ্চ। দক্ষিণ আফ্রিকার হয়ে ম্যাকলারেন ৪টি ও মরকেল নিয়েছেন ৩টি উইকেট।তাড়া করতে নেমে অর্ধশতকের দেখাই পাননি কোনো প্রোটিয়া ব্যাটসম্যান। সর্বোচ্চ অপরাজিত ২৯ ম্যাকলারেনের। পাকিস্তানের হয়ে মোহাম্মদ ইরফান ও আফ্রিদি নিয়েছেন ৩টি করে উইকেট। টেন ক্রিকেট।
