
পাকিস্তান সিরিজের টিকিট বিক্রি শুরু হবে আগামী পরশু, ১৫ এপ্রিল থেকে। টিকিট বিক্রি করবে ইউনাইটেড কমার্শিয়াল ব্যাংক (ইউসিবি)। কেনা যাবে ব্যাংকের কাউন্টার থেকে এবং ইউক্যাশের মাধ্যমেও।ঢাকার ম্যাচগুলোর টিকিট ইউক্যাশের মাধ্যমে কেনা যাবে বিজয়নগর, বসুন্ধরা, মিরপুর সড়ক ও মিরপুর শাখা থেকে। কাউন্টার থেকে সরাসরি কেনা যাবে শুধু মিরপুর শাখায়। খুলনায় অনুষ্ঠেয় দ্বিতীয় টেস্টের টিকিট ইউক্যাশের মাধ্যমে কেনা যাবে খুলনা ও খান জাহান আলী শাখা থেকে। আর কাউন্টার থেকে টিকিট বিক্রি করবে শুধু খান জাহান আলী শাখা।মিরপুর শেরেবাংলা স্টেডিয়ামের তিনটি ওয়ানডে ও একমাত্র টি-টোয়েন্টি ম্যাচে হসপিটালিটি/করপোরেট বক্সের টিকিটের দাম ৩ হাজার টাকা। বিসিবি হসপিটালিটি লাউঞ্জ (উত্তর) ২ হাজার, গ্র্যান্ডস্ট্যান্ড ১ হাজার, ভিআইপি স্ট্যান্ড ৫০০, শহীদ মুশতাক/জুয়েল স্ট্যান্ড ৩০০, উত্তর ও দক্ষিণ গ্যালারি ১৫০ টাকা এবং পূর্ব গ্যালারি ১০০ টাকা। টেস্টে এসব গ্যালারির প্রতিদিনের টিকিটের দাম হবে ১ হাজার, ১ হাজার, ৩০০, ১০০, ৭৫, ৫০ ও ২০ টাকা করে।খুলনার শেখ আবু নাসের স্টেডিয়ামে সিরিজের দ্বিতীয় টেস্টটি শুরু হবে ২৮ এপ্রিল থেকে। এই টেস্টেও জন্য করপোরেট বক্সের টিকিটের দাম রাখা হয়েছে ১ হাজার, গ্র্যান্ডস্ট্যান্ড ৩০০, আন্তর্জাতিক গ্যালারি ১০০, ক্লাব হাউস ৭৫, পশ্চিম ৫০ ও পূর্ব গ্যালারির প্রতিদিনের টিকিট দাম ২০ টাকা করে। টিকিটের দামের সঙ্গে ১৫ শতাংশ করে মূল্য সংযোজন কর যোগ হবে। কাল মিরপুর শেরেবাংলা স্টেডিয়ামের সংবাদ সম্মেলনে এসব তথ্য জানান বিসিবি ও ইউসিবির কর্মকর্তারা।পাকিস্তান সিরিজের পর এ বছর অনুষ্ঠেয় ভারত, দক্ষিণ আফ্রিকা ও অস্ট্রেলিয়ার বিপক্ষে হোম সিরিজ এবং আগামী বছর জানুয়ারিতে অনুষ্ঠেয় জিম্বাবুয়ে সিরিজের টিকিট বিক্রির স্বত্বও কিনে নিয়েছে ইউসিবি।
