
বারবার চোখ আটকে যাচ্ছিল একটা ছবিতে। সুপার কাপের সেরা ফুটবলার মোবারককে আলাদা করে ডেকে কথা বলছেন লোডভিক ডি ক্রুইফ। কিন্তু বাংলাদেশ দল নিয়ে আনুষ্ঠানিকভাবে কাজ শুরুর প্রথম দিনেই তা হয়ে উঠল একটা প্রতীকী ছবি। দলে প্রতিদ্বন্দ্বিতা বাড়িয়ে দিলেন ডাচ কোচ। কাল সকালে ঢাকায় নেমেই বিকেলে সাফ ক্যাম্পে নিজের প্রথম সেশনে মোবারককে ডেকে দিলেন কিছু টিপস। কোচের কাছে জানতে চাইলে বললেন, ‘এটা তেমন কিছু নয়। এমনি তারা যাতে ভালো বোধ করে আমার অনুশীলনে, সেটাই বললাম।’ জানা গেল, রাইট উইং দিয়ে মোবারক যখন দৌড়ান, অনেক সময় তাঁর মাথা একটু নিচু থাকে। এ ব্যাপারে প্রয়োজনীয় উপদেশ দিয়েছেন।
এটা দেখে জাহিদ হোসেনের ভালো লাগার কথা নয়। তিনিও রাইট উইঙ্গার। এখন মোবারক যদি তাঁর জন্য হুমকি হয়ে দাঁড়ান! অনুশীলন শেষে এক সাংবাদিকের কাছে জাহিদ জানতে চাইলেন, মোবারককে কোচ কী বলেছেন? এটা জানার জন্য তাঁর কৌতূহলের শেষ ছিল না। হালকা চোট থাকায় জাহিদ ক্যাম্পে আলাদা অনুশীলন করছেন। কাল বিকেলে বঙ্গবন্ধু স্টেডিয়ামে জাহিদ-মোবারক প্রতিদ্বন্দ্বিতার বিষয়টা বেশ উপভোগ করছিলেন উপস্থিত অনেকেই। রসিকতা করে অনেকে বলছিলেন, মোবারক চিন্তার কারণ হতে পারেন খেয়ালি ফুটবলার জাহিদের জন্য।কিছুদিন আগেও বাংলাদেশ দলে প্রতিদ্বন্দ্বিতার অভাব ছিল। পারফর্ম না করেও অনেক খেলোয়াড়ই বছরের পর বছর নামের জোরে খেলে এসেছেন। তবে পরিস্থিতি পাল্টাচ্ছে। একই পজিশনে জায়গা পাওয়ার দাবিদার অনেকে। জাহিদের জন্য প্রচ্ছন্ন হুমকি হয়ে আসা মোবারক সেটারই প্রমাণ বলা যায়।প্রথম অনুশীলনে ডি ক্রুইফকে ক্রস, পাস ও শুটিংয়ের ওপর বেশি জোর দিতে দেখা গেল। শুটিংয়ে দুর্বলতা দেখেই কি প্রথম দিন থেকেই এটা নিয়ে কাজ করছেন? ক্রুইফ বললেন, ‘দুর্বলতা বলব না। তবে ভালো শুটিংয়ের অনুশীলনটা দরকার। এটা ফুটবলের গুরুত্বপূর্ণ বিষয়। নেতিবাচকভাবে দেখার কিছু নেই।’
১-১১ সেপ্টেম্বরে কাঠমান্ডুতে অনুষ্ঠেয় অষ্টম সাফ ফুটবলে আটঘাট বেঁধেই নামতে চান নতুন কোচ। দলে প্রতিদ্বন্দ্বিতা তৈরি হলে সেটি তো কোচের জন্যই ভালো।: �ট�2����(��ে হচ্ছে, বাফুফে সভাপতির একটা স্বপ্নের অপমৃত্যুও হতে পারে। সিলেট বিকেএসপিকে ফুটবল একাডেমির উপযোগী করতে প্রয়োজনীয় অবকাঠামোর নির্মাণে সরকার দুই কোটি টাকা দিয়েছে বেশ কমাস আগে। কিন্তু কাজের টেন্ডার নিয়ে ভজকট লাগায় এনএসসি এখনো অবকাঠামোয় হাত দেয়নি। একই সঙ্গে কমলাপুর স্টেডিয়াম বাফুফেকে লিখে দেওয়া নিয়েও এনএসসির সঙ্গে বাফুফের চলছে তীব্র মতবিরোধ।
 এ নিয়ে মহা ক্ষুব্ধ বাফুফে সহসভাপতি বাদল রায় বলছেন, ‘সিলেট একাডেমির কাজের টেন্ডার নিয়ে নানা টালবাহানা করে কাজটা ঝুলিয়ে দিয়েছে এনএসসি। একইভাবে এনএসসির নির্বাহী কমিটির সভায় কমলাপুর স্টেডিয়াম বাফুফেকে লিজ দেওয়ার সিদ্ধান্ত হলেও এখন সমঝোতা স্মারক করার কথা বলা হচ্ছে। এনএসসির এই টালবাহানায় মৌখিকভাবে আমি এনএসসিকে বলেছি, দরকার নেই আমাদের সরকারি স্থাপনার। এ বিষয়ে আমরা রোববার সংবাদ সম্মেলন করতে পারি।’
তাহলে কি সিলেট একাডেমি করা থেকে পিছিয়ে আসছে বাফুফে? সভাপতি সালাউদ্দিন নিজেও হতাশায় ভুগলেও আরেকটু দেখতে চান ‘আমরা আর দুই-তিন দিন দেখব। সবকিছু আমাদের অনুকূলে না এলে একটা কঠোর সিদ্ধান্ত নিতেই হবে। এভাবে তো আর চলছে না।’
একাডেমির জন্য ফিফা চার লাখ ডলার অনুদান দিয়েছে অনেক আগেই। অথচ এখন পর্যন্ত কাজের খবর নেই। কোস্টার সিলেট ঘুরে এসে বলছেন, ‘ওটা ভুতুড়ে জায়গা। ভয়ানক খারাপ লেগেছে আমার কাছে। একাডেমির কিছুই নেই।’ তাঁর পরামর্শ, ‘সিলেট অনেক দূরের পথ। ফেডারেশনের উচিত ঢাকার আশপাশে একাডেমি করা।’
সেটি করতে গেলে আরও কয়েক বছর লাগবে। ফিফার এ-সংক্রান্ত অনুদানের সবই ফেরত যাবে। দেশের সম্মান কি যাবে আরও?
