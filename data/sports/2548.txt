
ওয়েস্ট ইন্ডিজের বিপক্ষে প্রথম টেস্টের মতো সিরিজের শেষ টেস্টেও টসে জিতে ফিল্ডিং নিয়েছে বাংলাদেশ। সেন্ট লুসিয়া টেস্টে ক্রিস গেইলের জায়গায় ওয়েস্ট ইন্ডিজ দলে জায়গা পেয়েছেন লিওন জনসন। অন্যদিকে বাংলাদেশ দলে বেশ কয়েকটি পরিবর্তন এসেছে। ইমরুল কায়েস, শুভাগত হোম ও রুবেল হোসেনের জায়গায় মাঠে নেমেছেন এনামুল হক, শফিউল ইসলাম ও রবিউল ইসলাম।ম্যাচের আগে এনামুল ধারাভাষ্যকার আতাহার আলী খানকে বলেন, ‘টেস্টে প্রথম ইনিংসটা খুবই গুরুত্বপূর্ণ। এ ক্ষেত্রে ওপেনার ও টপ অর্ডার ব্যাটসম্যানদের ভালো করা জরুরি।’সর্বশেষ ওয়েস্ট ইন্ডিজের সংগ্রহ বিনা উইকেটে ৯ রান।
বাংলাদেশ দল:মুশফিকুর রহিম (অধিনায়ক), তামিম ইকবাল, শামসুর রহমান, এনামুল হক, মমিনুল হক, মাহমুদউল্লাহ, নাসির হোসেন, শফিউল ইসলাম, তাইজুল ইসলাম, আল আমিন হোসেন, রবিউল ইসলাম।
ওয়েস্ট ইন্ডিজ দল:দিনেশ রামদিন (অধিনায়ক), লিওন জনসন, ক্রেইগ ব্রাফেট, কার্ক এডওয়ার্ডস, ড্যারেন ব্রাভো, জার্মেইন ব্ল্যাকউড, শিবনারায়ণ চন্দরপল, কেমার রোচ, সুলিমান বেন,জেরোম টেলর, শ্যানন গ্যাব্রিয়েল।
