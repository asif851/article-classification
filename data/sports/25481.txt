
পারলেন না নাঈম ইসলাম। ক্যারিয়ারের সর্বোচ্চ ইনিংসটাকে ডাবল সেঞ্চুরি বানাতে পারলেন না বিসিবি উত্তরাঞ্চলের ব্যাটসম্যান। ১৭৬ রান নিয়ে দিন শুরু করা নাঈম আউট হয়ে যান আর মাত্র ৯ রান যোগ করেই। নাঈম পারেননি, তবে তাঁকে বোল্ড করেই তিন সংস্করণের স্বীকৃত ক্রিকেট মিলিয়ে ৯০০ উইকেটের মাইলফলক ছুঁয়েছেন প্রাইম ব্যাংক দক্ষিণাঞ্চলের আবদুর রাজ্জাক। রাজ্জাক এর আগে কাল প্রথম শ্রেণির ক্রিকেটে ৪৫০তম উইকেটটি পান তাইজুল ইসলামকে আউট করে। দুই মাইলফলকেই বাংলাদেশের প্রথম বোলার রাজ্জাক।সিলেটে তৃতীয় দিনেও শেষ হয়নি দুই দলের প্রথম ইনিংস। তবে বগুড়ায় তিন দিনের মধ্যেই জিতে গেছে ইসলামী ব্যাংক পূর্বাঞ্চল। ওয়ালটন মধ্যাঞ্চলকে ৯ উইকেটে হারিয়েছে লিটন দাসদের দল।পূর্বাঞ্চলকে মাত্র ৫৬ রানের লক্ষ্য দিতে পারে দ্বিতীয় ইনিংসে ১৯৮ রানে অলআউট মধ্যাঞ্চল। শুধু লিটনের উইকেট হারিয়ে ১৩.৪ ওভারেই লক্ষ্যটা পেরিয়ে যায় পূর্বাঞ্চল। প্রথম ইনিংসের ডাবল সেঞ্চুরিয়ান এবার করেছেন মাত্র ৬ রান। তাঁর আগেই অবশ্য প্রথম শ্রেণিতে ৩ হাজার রানের মাইলফলক পেরিয়েছেন ৩৭তম ম্যাচ খেলা লিটন।সিলেটে নাঈম আউট হতেই ইনিংস ঘোষণা করে উত্তরাঞ্চল। ৯ উইকেট হারিয়ে দলটি তখন দাঁড়িয়ে ৪৯২ রানে। ৫ উইকেট নিয়েছেন বাঁহাতি স্পিনার রাজ্জাক। কম যাচ্ছে না দক্ষিণাঞ্চলও। ৮০ ওভারে ৪ উইকেট হারিয়েই ২৯৪ রান তুলে ফেলেছে দলটি। সেঞ্চুরি পেয়ে গেছেন ওপেনার ফজলে রাব্বী। প্রথম শ্রেণিতে পঞ্চম সেঞ্চুরি করে ১২১ রানে অপরাজিত বরিশালের এই ব্যাটসম্যান। তাঁর ২১৩ বলের ইনিংসে চার ১৪টি, ছক্কা ২টি।শাহরিয়ার নাফীসের সঙ্গে রাব্বীরউদ্বোধনী জুটিতে আসে ৮০ রান। এরপর তুষার ইমরানকে নিয়ে তৃতীয় উইকেটে ৮৪, চতুর্থ উইকেটে মোহাম্মদ মিঠুনকে নিয়ে ৫৫ ও অবিচ্ছিন্ন পঞ্চম উইকেটে মোসাদ্দেকেরসঙ্গে ৪৭ রান যোগ করেছেন ক্যারিয়ারের সর্বোচ্চ ইনিংস থেকে ১২ রান পেছনে থাকা রাব্বী। ৩৮ বলে ৩৪ রান করে অপরাজিত আছেন মোসাদ্দেক।সংক্ষিপ্ত স্কোরমধ্যাঞ্চল-পূর্বাঞ্চল, বগুড়ামধ্যাঞ্চল: ২২৪ ও ৭৭.৫ ওভারে ১৯৮ (শামসুর ৫১, মার্শাল ৩৫, রকিবুল ৩০, তানভীর ২৭*; সাকলাইন ৩/৩৯, হাসান ৩/৪২, ইবাদত ২/৪০, জায়েদ ২/৪৮)। পূর্বাঞ্চল: ৩৬৭ ও ১৩.৪ ওভারে ৫৭/১ (জাকির ৩৩*, মারুফ ১৪*; শামসুর ১/১৬)।ফল: পূর্বাঞ্চল ৯ উইকেটে জয়ী।ম্যান অব দ্য ম্যাচ: লিটন দাস।
উত্তরাঞ্চল-দক্ষিণাঞ্চল, সিলেটউত্তরাঞ্চল ১ম ইনিংস: ১৮৯.৩ ওভারে ৪৯২/৯ ডি. (নাঈম ১৮৫, জহুরুল ৬৫, সোহরাওয়ার্দী ৫৭, ফরহাদ হোসেন ৪৩, আরিফুল ৪৩, নাসির ৩৯; রাজ্জাক ৫/১৮৫, সোহাগ ২/১০৫)। দক্ষিণাঞ্চল ১ম ইনিংস: ৮০ ওভারে ২৯৪/৪ (ফজলে রাব্বী ১২১*, তুষার ৪৭, শাহরিয়ার ৪২, মোসাদ্দেক ৩৪*, মিঠুন ৩০; তাইজুল ৩/৮১)।
