
প্রথম ব্যাট২০০৪ সালে বিকেএসপিতে ভর্তি হওয়ার সময় বাবা আড়াই হাজার টাকা দিয়ে প্রথম ব্যাট কিনে দিয়েছিলেন। পরে ব্যাটটি চুরি হয়ে যায়।প্রিয় মাঠশেরেবাংলা জাতীয় স্টেডিয়াম, মিরপুর, ঢাকা।মাঠের যে স্মৃতি ভুলিনিএবারের নিউজিল্যান্ডের দুই টেস্টে যে দুটি সেঞ্চুরি করলাম, সেই স্মৃতি সহজে ভুলব না।আমি ক্রিকেটার, কারণ...আসলে আমি ভালো ছাত্র ছিলাম না। তাই সব সময়ই ভাবতাম, অন্য রকম কিছু করতে হবে। সেই চিন্তা থেকেই ক্রিকেটার হয়েছি।
ক্রিকেট ছাড়া আর যে খেলায় পারদর্শী
আমি ভালো ফুটবল খেলতে পারি।
খেলোয়াড় না হলে যা হতাম
হয়তো দেশের বাইরে চলে যেতাম।
ভালো ক্রিকেটার হওয়ার জন্য যে তিনটি গুণ জরুরি
প্রথমত ভালো মানুষ হতে হবে, খুব পরিশ্রমী হতে হবে এবং অবশ্যই নিজের মধ্যে সততা থাকতে হবে।
যাকে গ্যালারিতে বসিয়ে নিজের খেলা দেখাতে ইচ্ছে করে
আমার মাকে গ্যালারিতে বসিয়ে খেলা দেখাতে ইচ্ছে করে। দেখি, একদিন কাজটা করব।
জীবনের সেরা ইনিংস
নিউজিল্যান্ডের বিরুদ্ধে মিরপুরে যেদিন সেঞ্চুরি করলাম। সেদিন শরীর প্রচণ্ড খারাপ ছিল। জ্বর ছিল। কয়েকবার বমিও হয়েছে। তবু খেলে গেছি। পরে সেঞ্চুরিটা হওয়ায় স্বস্তি পেয়েছি।
আর ১০ বছর পর মুমিনুল হককে যেখানে দেখতে চাই
এটা আসলে বলা কঠিন। দেখি কতদূর যেতে পারি!
ম্যান অব দ্য ম্যাচ এবং ম্যান অব দ্য সিরিজ হবার পর...
পুরস্কার পেতে তো সবারই ভালো লাগে। আমারও লেগেছে।
নিজের সম্পর্কে একটি অজানা তথ্য
সমুদ্রের পাড়ে বাড়ি হলেও আমি সাঁতার জানি না।
যাঁদের জন্য জীবন বাজি রাখতে পারি
বাবা-মা।
প্রথম প্রেমের প্রস্তাব পেয়েছিলাম
এখন পর্যন্ত কোনো প্রেমের অফার পাইনি। আসলে ছোট মানুষ তো, তাই হয়তো কেউ অফার করে না।
ফেসবুকে বসলেই
ভাই, আমার কোনো ফেসবুক আইডি নেই। 
ক্রিকেটের আদর্শ
শচীন টেন্ডুলকার।
নিজের খেলা পরে টিভিতে দেখলে মনে হয়...
নিজেকে খুব ছোট ছোট লাগে। এত ছোট মানুষ কীভাবে খেলে আমিও ঠিক বুঝে উঠতে পারি না।
নিজের যে দিকটি বদলাতে চাই
আমার আসলে রাগ-জেদ অনেক কম। এই দুটি একটু বাড়াতে চাই। 
মন খারাপ হলে
একা থাকি। গান শুনি। বিশেষ করে বিরহের গান!
অবসরের সঙ্গী
বন্ধুদের সঙ্গে আড্ডা মারি। 
যে তিনটি জিনিস সব সময় সঙ্গে রাখি
টাকা, মানিব্যাগ এবং এটিএম কার্ড।
সামনে যে কাজটি করব ভাবছি
আমার খেলায় কিছু ভুল আছে, সেগুলো শুধরে আরও ভালো খেলতে চাই।
সাক্ষাৎকার: মো. রুবেল
