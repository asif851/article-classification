
বিশ্বকাপের প্রাথমিক দলে আছেন। তবে চূড়ান্ত দলে থাকবেন না প্রায় নিশ্চিত। কিন্তু নিজের কাজটা নাঈম ইসলাম করে যাচ্ছেন ম্যাচের পর ম্যাচ। কালও ব্যাটে-বলে চোখকাড়া পারফরম্যান্সে মোহামেডানকে এনে দিলেন দারুণ এক জয়। ৭ উইকেটের হারে শিরোপা ধরে রাখার অঙ্কের সম্ভাবনাও শেষ হয়ে গেল লিজেন্ডস অব রূপগঞ্জের।বল হাতে নাঈম কাল নিয়েছেন সাকিব ও রূপগঞ্জের সর্বোচ্চ স্কোরার জহুরুলের উইকেট। ওয়ানডের গতির সঙ্গে মানানসই নয় বলে প্রায়ই প্রশ্নবিদ্ধ হয় তাঁর ব্যাটিং। দলের প্রয়োজনে কাল ঠিকই ৩টি করে চার-ছয়ে ৭১ বলে করেছেন অপরাজিত ৭৬।৩৪ ওভারে ২০৫ রানের লক্ষ্য সহজ ছিল না মোটেও। কিন্তু নাঈম ও সায়েমের ব্যাটে মোহামেডান জিতেছে অনায়াসেই। তৃতীয় উইকেটে দুজনে গড়েছেন ১০৬ বলে ১২০ রানের জুটি। সায়েম কালকের আগে লিগে সর্বশেষ মাঠে নেমেছিলেন ২২ নভেম্বর। বাদ পড়েছিলেন ৪ ম্যাচে ৩১ রান করার পর। কাল মাঠে নেমে সাকিব-হাসান-রুবেলদের বিপক্ষে ৩ চার ও ৪ ছক্কায় তুলে নিয়েছেন ৬৯ বলে ৭৩।রূপগঞ্জের ইনিংসে ছিল না কোনো ফিফটি। তবে তিনে নেমে আবারও রান পেয়েছেন জহুরুল (৫৩ বলে ৪৭), ওপরে ব্যাট করার সুযোগ পেলেন আবুল হাসান, চারে নেমে ৩ চার ও ১ ছয়ে তাঁর রান ২৫। পরে দুই ছক্কায় সাকিবের ২৮ ও আটে নামা মোশাররফ হোসেনের ৩১ বলে ৩৬ রানে দুশ ছাড়ায় রূপগঞ্জ।৩৪ ওভারে ২০৪ এমনিতে যথেষ্টই ভালো পুঁজি। নাঈম-সায়েমরা সেই রানটাও তাড়া করলেন হেলাফেলায়।সংক্ষিপ্ত স্কোররূপগঞ্জ: ৩৪ ওভারে ২০৪/৯ (জহুরুল ৪৭, মোশাররফ ৩৬, সাকিব ২৮, হাসান ২৫, অলক ২৪; নাঈম ২/২৭, মাশরাফি ২/৪১);
মোহামেডান: ৩২ ওভারে ২০৮/৩ (নাঈম ৭৬*, সায়েম ৭৩, মিঠুন ২৯)।ফল: মোহামেডান ৭ উইকেটে জয়ীম্যান অব দ্য ম্যাচ: নাঈম ইসলাম
