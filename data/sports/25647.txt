
শীর্ষ ফুটবলে কোচিং করিয়ে কয়েক বছর থেকেই তিনি আড়ালে। তবে আড়ালে থাকলেও ফুটবল উন্নয়নে কাজ করছেন খন্দকার ওয়াসিম ইকবাল। এবার দ্বিতীয় বিভাগের দল লিটল ফ্রেন্ডসের কোচ ছিলেন। সেই দ্বিতীয় বিভাগসহ তৃণমূলের ফুটবল নিয়ে কথা বললেন দেশের ইতিহাসের অন্যতম সেরা এই উইঙ্গারআপনি দ্বিতীয় বিভাগের দল লিটল ফ্রেন্ডসকে কোচিং করিয়েছেন এবার। সেই অভিজ্ঞতা কেমন?ওয়াসিম ইকবাল: দ্বিতীয় বিভাগের দল নিয়ে এবারই প্রথম কাজ করলাম। অভিজ্ঞতা খারাপ নয়। আরেকটু গুছিয়ে করতে পারলে ভালো হতো। লিগ শুরুর আগের দিনও আমরা ট্রায়ালের মাধ্যমে খেলোয়াড় নিয়েছি। সেই খেলোয়াড়দের একটু ঘষামাজা করে একটা ভালো জায়গায় এনেছি। আমি যাদের নিয়ে খেলেছি, তারা আমাদের কেনা কোনো প্লেয়ার নয়। তাহলে?ওয়াসিম: ক্লাবটা চালায় আসলে ব্রাদার্সের ম্যানেজার আমের খান। ইন্টারনেটে সে খেলোয়াড় বাছাইয়ের কথা জানিয়ে দিতেই অনেক ছেলে এসেছে। ওদের নিয়েই দল গড়া হয়েছিল। এটিকে ব্রাদার্সেরই একটা শাখা বলা যায়। ক্লাবটাও ব্রাদার্স মাঠের পাশেই। আমি যেহেতু ব্রাদার্সেরই একজন, তাই কাজটা করেছি।আপনার দলের খেলা তো শেষ। অবস্থান কত নম্বরে?ওয়াসিম: লিগের মাঝামাঝি আছি আমরা। ১১ মাচে ১৬ পয়েন্ট। ওপরের দিকে আছে নবাবপুর ও কসাইটুলী।দ্বিতীয় বিভাগের খেলা আপনি কাছ থেকে দেখেছেন। খেলার মান কেমন?ওয়াসিম: খেলার মান ভালোর দিকেই আছে। এখানে অনেক কোচ যুক্ত হয়ে গেছেন। এটা ভালো দিক। তবে রেফারিং নিয়ে কিছু কথা থাকেই। রেফারিং বিতর্ক কমাতে পারলে ভালো ফল আসবে, আমার বিশ্বাস।তৃণমূলের এই লিগগুলোর দিকে কারও চোখ থাকে না। আপনি নিজে সব দেখে কী মনে হয়, এই লিগের সবচেয়ে ভালো দিক কোনটি?ওয়াসিম: দ্বিতীয় বিভাগে কোচিং করিয়ে আমার যেটি ভালো লেগেছে, বাচ্চাদের কিছু শেখাতে পেরেছি। এ সুফলও মিলেছে। আমার কয়েকটা প্লেয়ার এরই মধ্যে প্রথম বিভাগে খেলার প্রস্তাব পেয়ে গেছে। তৃতীয় বিভাগে কাজ করার সময় কিছু খেলোয়াড় দেখেছি, যারা ভবিষ্যতে ভালো করবে বলে আমার বিশ্বাস।এই স্তরে অনেক খারাপ দিক আছে। দেদার পাতানো খেলা, মারামারি...এসব নিয়ে কী বলবেন?ওয়াসিম: এটা সত্য, এসব লিগে সমস্যা অনেক। পাতানো খেলা, মারামারি...এসব নেই বলা যাবে না। কমলাপুর স্টেডিয়ামে লিগের খেলায় এবার একটি ম্যাচে মারামারি হয়েছে। এ ছাড়া আমি খুব খারাপ কিছু দেখিনি লিগে।খেলোয়াড়দের জন্য আপনার শিক্ষাটা আসলে কী ছিল?ওয়াসিম: শুধু খেলা নয়, এই নবীনদের সুশিক্ষাও দিতে হবে। বাবা-মা বা সতীর্থদের সঙ্গে কীভাবে আচরণ করতে হবে, সেটাও শেখানো দরকার। বড়দের কীভাবে শ্রদ্ধা করবে, সেটাও এদের জানা দরকার। তাই এই বিষয়গুলোর ওপর আমি জোর দিয়েছি।আপনি তো গত বছর তৃতীয় বিভাগে সিটি ইউনাইটেডকেও কোচিং করিয়েছিলেন। শীর্ষ স্তর ছেড়ে তাহলে কী এখন তৃণমূলের কোচ হয়ে গেলেন?ওয়াসিম: আরে না না। এসব দল নিয়ে কাজ করেছি অনুরোধে সাড়া দিয়ে। তবে এটা সত্য, নবীনদের নিয়ে কাজ করতে আমার ভালো লাগে।
 
