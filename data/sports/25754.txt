
আগামী সেপ্টেম্বরে ওয়ানডে সিরিজে মুখোমুখি হবে অস্ট্রেলিয়া-দক্ষিণ আফ্রিকা। ওই সিরিজে অস্ট্রেলিয়ার বোলিং কোচ হতে পারেন সাবেক দক্ষিণ আফ্রিকান ফাস্ট বোলার অ্যালান ডোনাল্ড। ক্রেইগ ডারমট দায়িত্ব ছাড়ার পর থেকে অস্ট্রেলিয়ার বোলিং কোচের পদটি শূন্য। জুনে অনুষ্ঠেয় ওয়েস্ট ইন্ডিজ সফরে দায়িত্ব দেওয়া হয়েছে অ্যাডাম গ্রিফিথকে। আর ‘সাদা বিদ্যুৎ’কে দায়িত্ব দেওয়া হবে জুলাই-সেপ্টেম্বরে শ্রীলঙ্কা সফর ও দক্ষিণ আফ্রিকা সিরিজে।ডোনাল্ডের নিয়োগ এখনো নিশ্চিত নয়, শ্রীলঙ্কা সফরের আগে চূড়ান্ত সিদ্ধান্ত নেবে ক্রিকেট অস্ট্রেলিয়া। তবে স্থায়ী বোলিং কোচ হিসেবে জেসন গিলেস্পিই তাদের প্রথম পছন্দ। সূত্র: এএফপি।
