
প্রিমিয়ার ফুটবল লিগের দ্বিতীয় পর্ব শুরু হবে ১৫ এপ্রিল। কিন্তু অ্যাওয়ে ম্যাচগুলো খেলতে বেশির ভাগ ক্লাব অনাগ্রহী। কাল পেশাদার লিগ কমিটির সভায় তাই এ নিয়ে কোনো সিদ্ধান্তই হয়নি। আগামী শনিবার নির্বাহী কমিটির সভায় এ ব্যাপারে চূড়ান্ত সিদ্ধান্ত হতে পারে। ক্লাব কর্মকর্তাদের অভিযোগ, ঢাকার বাইরের ভেন্যুগুলোতে যথেষ্ট নিরাপত্তা নেই। এই সভায় মাঠ সমস্যা এবং আবাসন সমস্যার কথাও তুলে ধরেন তাঁরা।
 
