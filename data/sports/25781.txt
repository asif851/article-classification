
র‌্যাঙ্কিংয়ের ৮ নম্বর দলের সঙ্গে ২০৭ নম্বর দলের লড়াই জমবে না, এটা অনুমিতই ছিল। ম্যাচটাও হলো একপেশে। পরশুর প্রীতি ম্যাচে দ্বিতীয় সারির দল নামিয়েও ইতালি ৪-০ গোলে হারিয়েছে স্যান মেরিনোকে। ২৮ মিনিটে দলকে প্রথম এগিয়ে দেন আন্দ্রেয়া পোলি, জাতীয় দলের হয়ে যেটা তাঁর প্রথম গোল। পরের গোল তিনটি করেছেন আলবার্তো জিলার্দিনো, আন্দ্রেয়া পিরলো আলবার্তো অ্যাকুইলানি। এসি মিলানের স্ট্রাইকার জুটি মারিও বালোতেল্লি ও স্টেফান শারাউয়িকে খেলাননি ইতালির কোচ  প্রানদেল্লি।  এএফপি।:n:
