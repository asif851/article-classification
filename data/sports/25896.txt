
৪৬তম ওভারের শেষ বলে কুশল পেরেরাকে জেমস ফকনার ফেরালেন এলবিডব্লুর ফাঁদে ফেলে। ৪৮তম ওভারের প্রথম দুটি বলই দিলেন স্লোয়ার। পর পর দুই বলে আউট অ্যাঞ্জেলো ম্যাথুস ও থিসারা পেরেরা। এতেই হয়ে গেছে ফকনারের হ্যাটট্রিক। ওয়ানডে ইতিহাসে যেটি ৪১তম ও অস্ট্রেলিয়ান বোলারদের মধ্যে ষষ্ঠ। কলম্বোর প্রেমাদাসা স্টেডিয়ামে ফকনারের হ্যাটট্রিকের পরও অবশ্য লড়াইয়ের স্কোর পেয়ে গেছে শ্রীলঙ্কা। ৪৮.৫ ওভারে অলআউট হওয়ার আগে লঙ্কানদের রান ২৮৮।১২ রানে দুই ওপেনার দানুশকা গুনাতিলকা ও দিলশানকে হারিয়ে বেশ চাপেই পড়ে শ্রীলঙ্কা। তৃতীয় উইকেটে ১২৫ রান যোগ করে দলকে পথ দেখান দিনেশ চান্ডিমাল-কুশল মেন্ডিস। এর পর আবার একটি ধাক্কা, ২১ রানেই হারায় ৩ উইকেট। ধাক্কা সামলে ওঠার দায়িত্বটা কাঁধে তুলে নেন কুশল-ম্যাথুস। ষষ্ঠ উইকেটে দুজন ১০৩ রান তুলে দলকে এনে দেন চ্যালেঞ্জিং স্কোর। কুশল করেন সর্বোচ্চ ৬৯ রান। ফিফটি পেয়েছেন ম্যাথুস-পেরেরাও। এরপরই দৃশ্যপটে ফকনার। নিজের অষ্টম ওভারের শেষ বলে ও নবম ওভারের প্রথম দুই বলে উইকেট তুলে নিয়ে পূরণ করেন হ্যাটট্রিক। অবশ্য হ্যাটট্রিকের পর তীব্র উচ্ছ্বাস ছিল না ফকনারের। তিনটি করে উইকেট পেয়েছেন মিচেল স্টার্ক ও অ্যাডাম জাম্পা। ক্রিকইনফো, টেনক্রিকেট।
