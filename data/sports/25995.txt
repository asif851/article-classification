
আবাহনীকে উড়িয়ে দিয়ে ফেডারেশন কাপের ফাইনালে জায়গা করে নিয়েছে শেখ জামাল। পুরো ম্যাচেই দাপুটে পারফরম্যান্স দেখিয়ে শেখ জামাল পেয়েছে ৩-০ গোলের জয়।
প্রথমার্ধেই তিনটি গোল করে জয় প্রায় নিশ্চিত করে ফেলেছিল শেখ জামাল। দলের পক্ষে প্রথম গোলটি করেছিলেন ওয়েডসন। পরে ২১ ও ৩৮ মিনিটে দুটি গোল এসেছে সনি নর্দের পা থেকে। দ্বিতীয়ার্ধে হ্যাটট্রিক করার সুবর্ণ সুযোগও পেয়েছিলেন হাইতিয়ান এই ফরোয়ার্ড। কিন্তু শেষ বাঁশি বাজার কয়েক মিনিট আগে পেনাল্টি থেকে গোল করতে ব্যর্থ হন নর্দে। তবে ততক্ষণে ফাইনালে যাওয়ার উল্লাসে মেতে উঠেছিল শেখ জামাল শিবির।
আগামীকাল ফেডারেশন কাপের দ্বিতীয় সেমিফাইনালে মুখোমুখি হবে মুক্তিযোদ্ধা ও বিজেএমসি।
