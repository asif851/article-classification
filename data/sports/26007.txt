
দিল্লিতে হিরো ইন্ডিয়ান ওপেনের তৃতীয় রাউন্ডটা ভালো কাটেনি সিদ্দিকুর রহমানের। প্রথম রাউন্ডে পারের চেয়ে ছয় শট কম খেলেছেন, দ্বিতীয় রাউন্ডে তিন শট, কাল মাত্র এক শট। এদিন ৩টি বার্ডি ও ১টি বগি করেছেন। পারের চেয়ে মোট ১০ শট কম খেলে এখনো অবশ্য দ্বিতীয় স্থানে সিদ্দিকুর। আজ শেষ রাউন্ডে চ্যাম্পিয়ন হওয়াই তাঁর লক্ষ্য। পারের চেয়ে ১২ শট কম খেলে শীর্ষে আছেন কলকাতার শিবশঙ্কর প্রসাদ চৌরাসিয়া।
