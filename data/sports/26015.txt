
ফুটবলে ডাবল সেঞ্চুরির দিকে ছুটছে বাংলাদেশ। ক্রিকেটেও এখন সেঞ্চুরির হাতছানি। তবে ফুটবলের র‍্যাঙ্কিংয়ের খবরটি যতখানি আতঙ্ক ছড়ায়, ক্রিকেট রেটিং ততটাই আনন্দ নিয়ে আসবে। এই প্রথম ওয়ানডের রেটিং পয়েন্ট তিন অঙ্কে নিতে পারবে বাংলাদেশ। এর জন্য অবশ্য কঠিন একটি কাজ করতে হবে মাশরাফিদের, দক্ষিণ আফ্রিকাকে তাদেরই মাঠে ধবল ধোলাই করতে হবে।কাজটা যে কত কঠিন, সেটা বোঝাতে খুব বেশি পেছাতে হবে না। ২০১৬ সালের শেষভাগে প্রোটিয়াদের আতিথ্য নিয়ে পাঁচ ম্যাচের সিরিজে অস্ট্রেলিয়া ধবল ধোলাই হয়েছিল। তাই বাংলাদেশের জন্য সিরিজ জয়ের স্বপ্ন দেখাও অনেক কঠিন। তবে এ সিরিজে বাংলাদেশ একটি ম্যাচ জিততে পারলেও রেটিং পয়েন্টে এগিয়ে যাবে। বর্তমানে ৯৪ পয়েন্ট নিয়ে র‍্যাঙ্কিংয়ে সাতে আছে বাংলাদেশ।সিরিজটি ৩-০ ব্যবধানে জিততে পারলেই সেটা ১০০ হতো। আর ধবল ধোলাই হলে সেটা কমে হবে ৯২। আর দক্ষিণ আফ্রিকার পয়েন্ট হবে ১২১। ভারতকে ছাড়িয়ে ওয়ানডে র‍্যাঙ্কিংয়ে শীর্ষে চলে যাবে দলটি। আর যদি বাংলাদেশ এক ম্যাচও জিততে পারে (সিরিজ হারের ব্যবধান ২-১), সে ক্ষেত্রে বাংলাদেশের রেটিং বেড়ে দাঁড়াবে ৯৫।এটাই বাংলাদেশকে র‍্যাঙ্কিংয়ের ছয়ে তুলে দিতে পারে, যদি শ্রীলঙ্কা একটু সহযোগিতা করে। র‍্যাঙ্কিংয়ের অষ্টম দলটি পাকিস্তানকে ৩-২ ব্যবধানে হারালে, তাদের অবস্থানের কোনো পরিবর্তন হবে না। কিন্তু পাকিস্তানের রেটিং পয়েন্ট ৯৩ হয়ে যাবে। ফলে পাকিস্তানকে টপকে ছয়ে চলে যাবে বাংলাদেশ। আর যদি শ্রীলঙ্কা ৪-১ ব্যবধানে সিরিজ জেতে, তবে দক্ষিণ আফ্রিকার কাছে ধবল ধোলাইয়ের পরও বাংলাদেশ পাকিস্তানের ওপর থাকবে। সূত্র: আইসিসি।




আইসিসি ওয়ানডে র‍্যাঙ্কিং




দল


ম্যাচ


পয়েন্ট


রেটিং




ভারত


৫০


৫৯৯৩


১২০




দক্ষিণ আফ্রিকা


৫০


৫৯৫৭


১১৯




অস্ট্রেলিয়া


৫২


৫৯৪৮


১১৪




ইংল্যান্ড


৫৪


৬১৫৬


১১৪




নিউজিল্যান্ড


৪৬


৫১২৩


১১১




পাকিস্তান


৪১


৩৮৮৫


৯৫




বাংলাদেশ


৩১


২৯০৫


৯৪




শ্রীলঙ্কা


৫৯


৫০৮৮


৮৬




ওয়েস্ট ইন্ডিজ


৪০


৩০৭৭


৭৭




আফগানিস্তান


৩০


১৬১৮


৫৪




জিম্বাবুয়ে


৪১


২১২৯


৫২




আয়ারল্যান্ড


২৫


১০২৮


৪১




