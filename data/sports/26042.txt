
কুইন্টন ডি ককের নামটি এখন আতংক ছড়ায় ভারতীয় শিবিরে। প্রতিপক্ষ হিসেবে ভারত যে এই প্রোটিয়া ব্যাটসম্যানের অসম্ভব প্রিয়, সেটা তো প্রমাণিতই। মহেন্দ্র সিং ধোনির দলের বিপক্ষে ৯টি ওয়ানডে ইনিংসে ডি ককের ৫টি সেঞ্চুরি। ওয়ানডেতে মোট রানেরও এক তৃতীয়াংশই ভারতের বিপক্ষে। ভারতীয় বোলাররা যে তাঁকে ঘোরতর অপছন্দ করছেন, তাতে আর আশ্চর্য কি!ভারতীয় বোলাররা জেনে একটু অবাকই হবেন যে, এই ডি কক ক্রিকেটার না-ও হতে পারতেন! যে খেলাটি ছোটবেলায় সবচেয়ে কম খেলতেন, একটু কমই পছন্দ করতেন, পেশাদার জীবনে বেছে নিয়েছেন সেই খেলাটিকেই!ক্রিকেট খেলতে শুরু করার সময় ব্যাটসম্যানের চেয়ে পেস বোলারই ছিল ডি ককের মূল পরিচয়। ব্যাটিং করতে নামলে অবশ্য ব্যাটে বল ভালোই লাগত। কৈশোরের স্মৃতিচারণা করে ডি কক বললেন, ‘আমি একটা সময় উদ্বোধনী বোলার ছিলাম। ক্রিকেটের চেয়েও ফুটবল আর স্কোয়াশটা বেশি খেলতাম। বেসবলও মাঝে-মধ্যে খেলেছি। হাইস্কুলেই মূলত ক্রিকেট খেলাটা শুরু করি। ব্যাটিংয়ের সময় ভালো পিটিয়ে খেলতে পারতাম।’যে খেলাটা কম খেলতেন, পেশা হিসেবে সেটাকেই বেছে নেওয়ার কারণটা ডি কক বর্ণনা করেছেন বেশ রসিকতার সঙ্গেই, ‘আমি ক্রিকেট বেছে নিইনি। ক্রিকেট খেলাটাই খেলোয়াড় হিসেবে আমাকে বেছে নিয়েছে।’ সূত্র: ডিএনএ স্পোর্টস।
