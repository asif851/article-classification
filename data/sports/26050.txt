
গত এপ্রিলে জাতীয় প্রতিযোগিতায় একক, দ্বৈত ও মিশ্র দ্বৈতে ত্রিমুকুট জিতেছিলেন শাপলা আক্তার। গুরুতর অসুস্থ সাধারণ সম্পাদকের অনুপস্থিতিতে প্রায় অভিভাবকহীন হয়ে পড়া ব্যাডমিন্টন ফেডারেশন তারপর আর কোনো টুর্নামেন্ট আয়োজন করতে পারেনি। তবে ছয় মাস বিরতির পর ফিরেও নিজের সাফল্যের ধারাবাহিকতা ঠিকই ধরে রেখেছেন শাপলা। কাল সামার ওপেনের মহিলা এককেও হয়েছেন চ্যাম্পিয়ন। পল্টনের উডেনফ্লোরে সেনাবাহিনীর এলিনা সুলতানাকে ফাইনালে ২১-১৫, ২১-১৪ পয়েন্টে হারিয়েছেন কাওয়াসাকির হয়ে খেলা পাবনার মেয়ে। আজ পুরুষ এককের ফাইনাল।
 
