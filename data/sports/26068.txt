
তাঁকে দল থেকে যখন বাদ দেওয়ার দাবি সাবেকদের, ‘ইউনিস খান অফিশিয়াল’ নামের এক টুইটার অ্যাকাউন্ট থেকে গত পরশু বলা হলো, ‘২০১৫ বিশ্বকাপের পর আমি ওয়ানডে থেকে অবসর নেব। তবে টেস্ট খেলা চালিয়ে যাব।’ এমন খবরে অবাক হননি কেউ নিশ্চয়ই। তবে অবাক হয়েছেন ইউনিস নিজেই। বিস্মিত ইউনিস গুজব বলেই উড়িয়ে দিয়েছেন এমন খবরকে, ‘আমার কোনো টুইটার অ্যাকাউন্ট নেই। খবরটি ভুয়া।’ মনোযোগ এখন ব্যাটিং নিয়েও বলে জানিয়েছেন ইউনিস, ‘আমি এখন ভালো ব্যাটিংয়ের দিকে মনোযোগ দিচ্ছি। তেমন কোনো (অবসর) সিদ্ধান্ত আমি এখনো নিইনি।’ এএফপি।
