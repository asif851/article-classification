
লিওনেল মেসি ফিরেছেন আগের সেই দুরন্ত রূপে! এর মধ্যে আরেকটি সুখবর, ইনস্টাগ্রামে মেসির অনুসারী সংখ্যা দাঁড়িয়েছে ১ কোটি! মেসি-ভক্তরা হয়তো এতে খুশিই হবেন। তবে অনুসারী সংখ্যার বিচারে ইনস্টাগ্রামে সবার ওপরে নেইমার।
ইনস্টাগ্রামে ব্রাজিলীয় সেনসেশনের অনুসারী সংখ্যা ১ কোটি ৫২ লাখ। ফুটবলারদের মধ্যে এটিই সর্বোচ্চ। অন্যদিকে সিআর সেভেনের অনুসারী ১ কোটি ২২ লাখ। বোঝাই যাচ্ছে, নেইমার-রোনালদো থেকে বেশ পিছিয়ে আর্জেন্টিনা অধিনায়ক। তাতে কী! ১ কোটি পূর্ণ হওয়ার উপলক্ষটা উদযাপনে তো বাধা নেই! ‘নাম্বার টেন’ বার্সা ফরোয়ার্ড জার্সির পেছনে ‘মেসি ১ কোটি’ লিখে একটি ছবি পোস্ট করেছেন সামাজিক যোগাযোগ মাধ্যমে। তথ্যসূত্র: মেইল অনলাইন।
