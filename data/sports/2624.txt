
বদলে গেছে দক্ষিণ আফ্রিকার বিপক্ষে ওয়ানডে সিরিজের ম্যাচগুলোর সময়। দুপুর ১২টা নয়, এখন তিনটি ম্যাচই শুরু হবে বেলা তিনটায়। ইফতারের সময় মাথায় রেখে ওয়ানডে ম্যাচগুলো বেলা তিনটা থেকে করার সিদ্ধান্ত নেয় বিসিবি। এ ব্যাপারে প্রথমে সম্প্রচার প্রতিষ্ঠানের সঙ্গে আলোচনা করা হয়। তাদের পক্ষ থেকে সম্মতি আসার পর কালই ব্যাপারটা জানানো হয় ক্রিকেট দক্ষিণ আফ্রিকাকে। তারাও সম্মতি দিলে পরিবর্তিত সময়ে ওয়ানডে সিরিজটা আয়োজনের আনুষ্ঠানিক সিদ্ধান্ত নেয় বিসিবি।
