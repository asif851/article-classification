
ব্যাটে হাতে ২৮ বলে ৪০ রান। বল হাতে মাত্র ২২ রান খরচায় শিকার করেছেন চারটি উইকেট। জিম্বাবুয়ের বিপক্ষে সিরিজের দ্বিতীয় টি-টোয়েন্টির সেরা খেলোয়াড়ের পুরস্কারটা প্রাপ্যই ছিল সাকিব আল হাসানের। প্রত্যাশিতভাবে সেটা পেয়েছেনও বাংলাদেশের সেরা এই অলরাউন্ডার।
শুধু ম্যাচ সেরা নন, দুই ম্যাচের টি-টোয়েন্টি সিরিজের সেরা খেলোয়াড়ও ২৬ বছর বয়সী সাকিব। প্রথম ম্যাচে ৪০ বলে ৬৫ রানের পর আজ তিনি করলেন ৪০ রান। বল হাতে দুটির পরে উইকেটে নিলেন চারটি। পুরস্কার বিতরণী অনুষ্ঠানে সাকিব বললেন, ‘প্রথম ম্যাচে ভালো রান পেয়েছিলাম। এটা আমাকে আত্মবিশ্বাস জুগিয়েছিল।’
 
