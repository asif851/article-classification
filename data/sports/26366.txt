
এবার আইপিএলে পাঞ্জাবের পরই যে দলটিকে সম্ভাব্য শিরোপা জয়ীর তালিকায় রাখা যায়, সেটি চেন্নাই। মুম্বাইয়ের অবস্থা ঠিক তার বিপরীত। মুম্বাই এখন শেষের আগের দল! শচীন টেন্ডুলকারের স্মৃতিধন্য দলের পরাজয় যেন নিয়মিত ঘটনা হয়ে দাঁড়িয়েছে এবার! আজও ব্যতিক্রম কিছু হয়নি। ওয়াংখেড়ে মুম্বাইকে ৪ উইকেটে হারায় চেন্নাই।মুম্বাইয়ের দেওয়া ১৫৮ রানের লক্ষ্যে খেলতে নেমে স্বাচ্ছন্দ্যেই এগোতে থাকে চেন্নাই। অতঃপর ১৯.৩ ওভারে ৪ উইকেট হাতে রেখে জয়ের দেখা পেয়ে যায় মহেন্দ্র সিং ধোনির দল। চেন্নাইয়ের পক্ষে সর্বোচ্চ ৫৭ করেন ডোয়াইন স্মিথ।এর আগে টসে হেরে প্রথমে ব্যাট করে ৬ উইকেটে ১৫৭ তোলে মুম্বাই। দলের পক্ষে সর্বোচ্চ ৫৯ করে অম্বাতি রাউড়ু। চেন্নাইয়ের পক্ষে সর্বোচ্চ ৩ উইকেট নেন রবীচন্দ্রন অশ্বিন।
