
আইসিসির টেকনিক্যাল কমিটির সবুজ সংকেত পেয়ে গেছেন জিয়াউর রহমান। ফলে আহত রুবেল হোসেনের জায়গায় বাংলাদেশ দলে এই অলরাউন্ডারের অন্তর্ভূক্তিতে কোনো বাধা রইল না।হংকংয়ের বিপক্ষে দুঃস্বপ্নের ম্যাচে একটি ক্যাচ ধরতে গিয়ে আঙুলে আঘাত পান রুবেল। এদিকে দেশে টি-টোয়েন্টি স্পেশালিস্ট হিসেবে পরিচিত হওয়া সত্ত্বেও বিশ্বকাপে বাংলাদেশ দল থেকে জিয়ার বাদ পড়া নিয়ে হচ্ছিল বিস্তর বিতর্ক আর সমালোচনা।গতকালই রুবেলের বদলি খেলোয়াড় হিসেবে নির্বাচকদের সবুজ সংকেত পেয়ে গিয়েছিলেন জিয়া। তিনি ইতিমধ্যে দলের সঙ্গেও যোগ দিয়েছেন।২৭ বছর বয়সী জিয়া এ পর্যন্ত বাংলাদেশের হয়ে খেলেছেন ১১টি আন্তর্জাতিক টি-টোয়েন্টি। ব্যাট হাতে ১০৮ রান ছাড়াও বল হাতে তাঁর রয়েছে ২টি উইকেট। হার্ড হিটিং এই ব্যাটসম্যান জনপ্রিয় ব্যাট হাতে বিশাল বিশাল সব ছক্কা হাঁকানোর জন্য।আগামী ২৫ মার্চ সুপার টেনে নিজেদের প্রথম ম্যাচে ওয়েস্ট ইন্ডিজের মুখোমুখি হবে বাংলাদেশ।
