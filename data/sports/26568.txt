
কখনো আইপিএল, কখনো বিপিএল কিংবা ক্যারিবিয়ান প্রিমিয়ার লিগ। ডাক এলে ছুটে যান বিগ ব্যাশ কিংবা শ্রীলঙ্কান প্রিমিয়ার লিগেও। বিশ্বজুড়ে টি-টোয়েন্টি লিগগুলোতে যাঁরা খেলেন, অনেকের কাছে তাঁরা ভাড়াটে ক্রিকেটার। এই বিশেষণে অবশ্য আপত্তি আছে ইদানীং টি-টোয়েন্টির ‘হটকেক’ ক্রিস গেইলের, ‘দেশের হয়ে খেলাটাই এখনো সব ক্রিকেটারের স্বপ্ন। কিন্তু আমাদেরও তো খেয়ে-পরে বাঁচতে হবে। নিরাপদ ভবিষ্যতের জন্য টি-টোয়েন্টি কিছু বাড়তি উপার্জনের জায়গা।’ তবে দেশের হয়ে খেলাটাই অগ্রাধিকার পায় বলেই নাকি টি-টোয়েন্টি বিশ্বকাপেও গেইলের মতো সবাই চাইবেন নিজেকে উজাড় করে দিতে, ‘এসব ভাড়াটে খেলোয়াড়ই বিশ্বকাপে দেশের প্রতিনিধিত্ব করবে এবং সবার সমর্থন পাবে। সুতরাং কেন এমন বিশেষণ?’ ওয়েবসাইট।
