
এশিয়ান এয়ারগান চ্যাম্পিয়নশিপের ১০ মিটার এয়ার রাইফেলের বাছাইপর্ব থেকে ছিটকে গেলেন শারমিন আক্তার রত্না। দিল্লিতে অনুষ্ঠানরত প্রতিযোগিতায় কাল ৪০৫.৮ স্কোর করে ১৫ জনের মধ্যে ১২তম হয়েছেন গত এসএ গেমসে সোনাজয়ী এই শ্যুটার। সিঙ্গাপুরের শিয়াং জেসমিন জিতে নিয়েছেন সোনা। যুব বিভাগেও বাংলাদেশের মেয়েরা ভালো করতে পারেননি। বাছাইপর্বে ১৬ জনের মধ্যে ১৩তম, ১৪তম ও ১৫তম হয়েছেন বিকেএসপির তিনজন—জুনিয়র শারমিন আক্তার (৪০৩.৮), সৈয়দা হাসান (৩৯৯.৯) ও জুঁই চাকমা (৩৯৬.৯)। আগের দিন ছেলেদের ১০ মিটার এয়ার রাইফেলে আবদুল্লাহ হেল বাকি চূড়ান্ত পর্বে আটজনের মধ্যে হয়েছিলেন সপ্তম।
