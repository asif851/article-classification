
কার্ডিফে কি আজ বৃষ্টি হবে? কাল এজবাস্টনে বাংলাদেশ-ভারত দ্বিতীয় সেমিফাইনালটা ভেসে যাবে না তো বৃষ্টিতে! বাজে আবহাওয়া যদি ম্যাচে ফল হতে না দেয়, তাহলে কী হবে? প্রশ্নগুলো তুলে দিয়েছে ইংল্যান্ডের আবহাওয়াই।কোনো কারণে ম্যাচ শেষ হতে না পারলে বিপদ হবে বাংলাদেশ ও পাকিস্তানের। কারণ, টুর্নামেন্টের প্লেয়িং কন্ডিশন বলছে, কোনো কারণে সেমিফাইনাল যদি পরিত্যক্ত হয়, তবে ফাইনালে উঠবে গ্রুপ পর্বে পয়েন্ট তালিকায় ওপরে থাকা দলটি। নিজ নিজ গ্রুপে চ্যাম্পিয়ন হওয়ায় যে কারণে সুবিধাজনক অবস্থানে আছে ভারত ও ইংল্যান্ড।খেলা টাই হলে অবশ্য ম্যাচ নিষ্পত্তি হবে সুপার ওভারে। বিভিন্ন দেশের ফ্র্যাঞ্চাইজি টি-টোয়েন্টি ও আন্তর্জাতিক টি-টোয়েন্টি সুপার ওভার দেখলেও ওয়ানডে ক্রিকেট এখনো দেখেনি এক ওভারের এই ক্রিকেট। তবে সুখবর হলো ইংল্যান্ডের আবহাওয়াবিদেরা বলছেন, আগামীকাল এজবাস্টনে বাংলাদেশ-ভারত ম্যাচে বৃষ্টি হওয়ার আশঙ্কা কম। ডেকান ক্রনিকলস।
