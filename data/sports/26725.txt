
এবারের বিশ্বকাপ ফুটবলের খেলাগুলো হবে ‘ব্রাজুকা’ দিয়ে। ব্রাজুকা আর কিছুই নয় বিশ্বকাপের ম্যাচ বল। বিশ্বখ্যাত ক্রীড়া সামগ্রী প্রস্তুতকারী প্রতিষ্ঠান ‘অ্যাডিডাস’ অনেক বছরের ধারাবাহিকতায় ২০১৪ সালের ব্রাজিল বিশ্বকাপের জন্য যে বল তৈরি করেছে তার নাম ব্রাজুকা। গতকাল মঙ্গলবার রাতে রিও ডি জেনিরোয় হয়ে গেল আসন্ন বিশ্বকাপের ম্যাচ বল ব্রাজুকার উদ্বোধনী উত্সব।অ্যাডিডাস এবার ব্রাজুকা তৈরি করেছে অনেক পরীক্ষা-নিরীক্ষা আর মতামতের ভিত্তিতে। ২০১০ সালের দক্ষিণ আফ্রিকা বিশ্বকাপের বল জাবুলানি নিয়ে অনেক সমালোচনা থাকায় বিশ্বকাপের বলের ব্যাপারে এবার অ্যাডিডাস ছিল একটু বাড়তি সতর্ক। লিওনেল মেসি, ইকার ক্যাসিয়াস, দানি আলভেসের মতো ফুটবল তারকারা এই বলটি তৈরিতে রেখেছেন নিজেদের গুরুত্বপূর্ণ মতামত। এসি মিলান, ব্রায়ান মিউনিখের মতো শীর্ষ ক্লাবগুলোর বিশেষজ্ঞরাও ব্রাজুকা প্রস্তুতে অ্যাডিডাসকে দিয়েছেন সর্বাত্মক সহযোগিতা।ব্রাজুকা পরীক্ষামূলকভাবে ব্যবহূত হয়েছে কয়েকটি আন্তর্জাতিক ম্যাচেও। এ বছরের অনূর্ধ্ব-২০ বিশ্বকাপে ব্রাজুকা ব্যবহূত হয়েছে অন্য রকম রং ও ডিজাইনে। সম্প্রতি সুইডেন ও আর্জেন্টিনার মধ্যে অনুষ্ঠিত একটি আন্তর্জাতিক প্রীতি ম্যাচেও অন্য নাম ও ডিজাইনে ব্যবহূত হয়েছে ব্রাজুকা।ব্রাজুকা নামটি এসেছে ব্রাজিল থেকেই। ব্রাজুকা শব্দটি সাধারণত ব্যবহূত হয়ে ব্রাজিলীয়দের দৈনন্দিন জীবনধারাকে বর্ণনা করতে। বলটির রংও ঠিক হয়েছে ব্রাজিলের মানুষের বর্ণময় ও বৈচিত্র্যময় জীবনযাপনকে মাথায় রেখে।   
