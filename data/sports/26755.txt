
ক্যাম্পটা হবে জানুয়ারিতে। প্রতিভাবান কিশোর ক্রিকেটারদের সেই ক্যাম্পে ডাকা হয়েছে অস্ট্রেলিয়ার ১৪ থেকে ১৭ বছর বয়সী একঝাঁক কিশোরকে। তো এ রকম ক্যাম্প তো অস্ট্রেলিয়াতে নিয়ম করেই হয়। এটা আলাদা কেন? কারণ ব্রিসবেনে হতে যাওয়া এবারের ওই ক্যাম্পে ডাক পেয়েছে অস্টিন ওয়াহ। পদবিটা যখন ওয়াহ, তার সবকিছু নিয়ে মাতামাতি তো একটু হবেই। তবে অস্টিন ওয়াহ শুধু তাঁর বাবা স্টিভ ওয়াহ কিংবা চাচা মার্ক ওয়াহর কারণে নজর কাড়েননি, ব্যাট হাতে নিজের একটা আলাদা পরিচয়ও গড়ে তুলেছে। খেলেছে অস্ট্রেলিয়ার অনূর্ধ্ব-১৬ দলেও। এবার আরও এগিয়ে যাওয়ার পালা। ক্রিকেট অস্ট্রেলিয়া।
 
