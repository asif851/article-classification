
ফাউল করে হলুদ কার্ড দেখলেন একজন ফুটবলার। একবার দেখলে তাঁরও যেমন খুব বেশি ক্ষতি হয় না, তেমনি লাভ হয় না যাদের বিপক্ষে ফাউল করেছেন সেই দলটারও। এ রকম কয়েক ম্যাচে হলুদ কার্ড দেখার পর এক ম্যাচের জন্য নিষিদ্ধ হতে হয়। কিন্তু তাতে যে দলগুলোর বিপক্ষে ফাউল করা হয়েছিল ওদের কী লাভ? নিষিদ্ধ তো হচ্ছেন অন্য এক ম্যাচের জন্য। মিশেল প্লাতিনির তাই প্রস্তাব ফাউলের সঙ্গে সঙ্গেই দায়ী ফুটবলারকে ১০-১৫ মিনিটের জন্য মাঠ থেকে বের করে দেওয়ার। রাগবিতে যেমন করা হয় আরকি! একজন কম নিয়ে খেললে দল ভুগবে, এই ভয়ে হয়তো তখন কমে আসবে ফাউলের সংখ্যা। যুক্তিটা মন্দ নয়। উয়েফা সভাপতির প্রস্তাব ফুটবলের নীতিনির্ধারকেরা কানে তোলেন কি না সেটা দেখার অপেক্ষায় থাকুন। এএফপি।
