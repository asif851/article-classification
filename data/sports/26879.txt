
শিরোপা জয়ের পথে বড় এক বাধা পেরোলো ম্যানচেস্টার সিটি। কাল গুডিসন পার্কে এভারটনকে ৩-২ গোলে হারিয়ে পয়েন্ট টেবিলের শীর্ষেও উঠে গেছে ম্যানুয়েল পেলেগ্রিনির দল। নিজেদের শেষ দুটি ম্যাচ জিতলেই শিরোপা ফিরে পাবে সিটি।
রস বার্কলির অসাধারণ এক গোলে ১১ মিনিটেই এগিয়ে গিয়েছিল এভারটন। ১১ মিনিট পরেই সার্জিও আগুয়েরোর গোলে সমতা আনে সিটি। এরপর ৪৩ ও ৪৮ মিনিটে এডিন জোকোর জোড়া গোলে ৩-১ গোলে এগিয়ে যাওয়া। ৬৫ মিনিটে রোমেলু লুকাকুর গোলে ব্যবধান কমলেও এভারটন ফিরতে পারেনি ম্যাচে। 
এদিকে কাল অবনমন বাঁচানোর লড়াইয়ে থাকা সান্ডারল্যান্ড ১-০ গোলে হারিয়ে দিয়েছে ম্যানচেস্টার ইউনাইটেডকে। কালই অবনমন নিশ্চিত হয়েছে ফুলহাম ও কার্ডিফ সিটির। এএফপি। 
