
টেস্টে ৬ নম্বরে ব্যাট করতে নেমে সর্বোচ্চ সেঞ্চুরি এখন আসাদ শফিকের। গতকাল ব্রিসবেনে এই পজিশনে নিজের নবম সেঞ্চুরিটা করে শফিক পেরিয়ে গেছেন স্যার গ্যারি সোবার্সের ৮টি সেঞ্চুরির রেকর্ড। তবে ৬ নম্বরে ব্যাট করে মোট রানের হিসাবে সোবার্স ও শফিক দুজনেই বেশ পেছনে। এ তালিকায় সবার ওপরের নামটা সাবেক অস্ট্রেলিয়ান অধিনায়ক স্টিভ ওয়াহর। টেস্টে ৬ নম্বরে ব্যাট করে ৩১৬৫ রান করেছেন ওয়াহ। এই পজিশনে তিন হাজারের বেশি রানও একমাত্র তাঁরই। এখনো খেলছেন এমন ব্যাটসম্যানদের মধ্যে অবশ্য শফিকই সবার ওপরে। আবার ৬ নম্বরে নেমে কমপক্ষে ২ হাজার রান করেছেন, এমন ব্যাটসম্যানদের মধ্যে সবচেয়ে বেশি গড় ওয়েস্ট ইন্ডিজের শিবনারায়ণ চন্দরপলের। ৪০ টেস্টের ৪৯ ইনিংসে চন্দরপল ২৫২৮ রান করেছেন ৬৪.৮২ গড়ে।টেস্টে ৬ নম্বরে সবচেয়ে বেশি রান৩১৬৫স্টিভ ওয়াহম্যাচ: ৬৬ইনিংস: ৭৯২৮৪৩হাশান তিলকারত্নেম্যাচ: ৫৮ইনিংস: ৭৪২৭৬০ভিভিএস লক্ষ্মণম্যাচ: ৫২ইনিংস: ৬৭২৭৪১টনি গ্রেগম্যাচ: ৪৫ইনিংস: ৬৭২৭১৬আসাদ শফিকম্যাচ: ৪৬ইনিংস: ৬৬
