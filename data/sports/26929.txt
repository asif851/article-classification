
বাংলাদেশ ক্রিকেট দলের অধিনায়ক মুশফিকুর রহিম জীবনের দ্বিতীয় ইনিংস শুরু করলেন। আজ বৃহস্পতিবার রাতে মুশফিক ও জান্নাতুল কিফায়াতের বিয়ে হয়েছে। রাজধানীর ইস্কাটনের লেডিস ক্লাবে বিয়ের অনুষ্ঠান অনেকটা ঘরোয়া পরিবেশেই হয়েছে। তবে বিবাহোত্তর সংবর্ধনা অনুষ্ঠানে তারকাদের মেলা বসবে বলে ধারণা করা হচ্ছে।গতকাল বুধবার গায়ে হলুদের অনুষ্ঠান হয়েছে। বাংলাদেশ দলনায়ক বিবাহোত্তর সংবর্ধনা অনুষ্ঠানে দেশের গণ্যমান্য ব্যক্তিদের নিমন্ত্রণ জানিয়েছেন।মুশফিক জাহাঙ্গীরনগর বিশ্ববিদ্যালয় থেকে ইতিহাসে মাস্টার্স শেষ করেছেন। আর জান্নাতুল কিফায়াত বেসরকারি একটি বিশ্ববিদ্যালয়ে বিবিএ পড়ছেন। 
