
রোমারিও যখন বিশ্বকাপ জিতলেন, তখন জন্মই হয়নি ডিক্সি প্র্যাটের! ১৯ বছর বয়সী যুক্তরাষ্ট্রের এ উঠতি গায়িকার প্রেমে মজেছেন ৪৮ বয়সী ব্রাজিল কিংবদন্তি। অবশ্য রোমারিও চিরায়ত সেই বাণী ঝাড়তেই পারেন, ‘প্রেমের আবার বয়স কিসের?’আগের স্ত্রী ইসাবেলা বিতেনকোর্তের সঙ্গে বিচ্ছেদের পর হৃদয়টা খালিই পড়েছিল রোমারিওর। সে হৃদয়ে ঠাঁই পেতে খুব একটা সময় লাগেনি মার্কিন তরুণীর। প্রায় ৩০ বছরের ছোট প্র্যাটের সঙ্গে সাবেক ব্রাজিলীয় স্ট্রাইকারের পরিচয় গত অক্টোবরে। সে পরিচয় মোড় নেয় পরিণয়ে।কদিন আগে ক্যারিবিয়ান দ্বীপে ছুটি কাটিয়েছেন দুজন। এরপর দুজনের একান্ত মুহূর্তের ছবি সামাজিক যোগাযোগ মাধ্যমে পোস্ট করেছেন প্র্যাট। দ্রুত চাউর হয় রোমারিওর রোমান্সের খবর। রোমারিওর সঙ্গে তোলা ছবি ইনস্টাগ্রামে পোস্ট করার পরই উল্লেখযোগ্য হারে বেড়েছে প্র্যাটের অনুসারী সংখ্যা! তথ্যসূত্র: মেইল অনলাইন।
