
৫ উইকেটে ৭৮ অস্ট্রেলিয়া, ম্যাচের তখন মাত্র ১৭ ওভার! মোহাম্মদ আমির, ইমাদ ওয়াসিম ও হাসান আলীর বোলিংয়ের সামনে অসহায় লাগছে অস্ট্রেলিয়ান ব্যাটসম্যানদের। কে বাঁচাবেন? হাল ধরলেন ম্যাথু ওয়েড, সঙ্গ দিলেন গ্লেন ম্যাক্সওয়েল। আর তাতেই ব্রিসবেনে পাকিস্তানের বিপক্ষে সিরিজের প্রথম ওয়ানডেতে অস্ট্রেলিয়া ঘুরে দাঁড়িয়ে শেষ পর্যন্ত করল ৯ উইকেটে ২৬৮। ওয়েডের অপরাজিত সেঞ্চুরি আর ম্যাক্সওয়েলের হাফ সেঞ্চুরির জবাবটা দিতে পারল না পাকিস্তানের ব্যাটিং। তাড়া করতে নেমে আজহার আলীর দল গুটিয়ে গেল ৪৩তম ওভারে, ১৭৬ রানেই। ৯২ রানে ম্যাচ জিতে পাঁচ ম্যাচের সিরিজে ১-০ ব্যবধানে এগিয়ে গেল স্টিভেন স্মিথের দল।৭৮ রানে ৫ উইকেট চলে যাওয়ার পর ম্যাক্সওয়েলকে নিয়ে ৮২ রানের জুটি গড়েন ওয়েড। ৫৬ বলে ৬০ রান করে হাসান আলীর বলে ম্যাক্সওয়েল ফিরে গেলেও ওয়েড হাল ছাড়েননি। প্যাট কামিন্সকে নিয়ে ৪২ ও শেষ উইকেটে স্ট্যানলেককে নিয়ে ৩৩ রানের আরও দুটি জুটি গড়েছেন। ঠিক ১০০ বলে ১০০ রান করে অপরাজিত রয়ে গেছেন শেষ পর্যন্ত। অস্ট্রেলিয়ার রানটা আড়াই শ পেরিয়েছে মূলত ওয়েডের দৃঢ়তায়।জবাব দিতে নেমে জেমস ফকনার, প্যাট কামিন্স আর মিচেল স্টার্কের তোপেই দিশা হারিয়েছে পাকিস্তান। শারজিল খান, আজহার আলী ও মোহাম্মদ হাফিজ—তিন টপ অর্ডার ব্যাটসম্যানকেই ফিরিয়েছেন ফকনার। বাকি কাজটা সেরেছেন কামিন্স আর স্টার্ক। একটা ফিফটি পর্যন্ত নেই পাকিস্তানের ইনিংসে, সর্বোচ্চ বাবর আজমের ৩৩।টেস্টের পর ওয়ানডেতেও এমন বাজে পারফরম্যান্সের সঙ্গে আজহার আলীকে নিয়েও শঙ্কায় পাকিস্তান। কাল ম্যাচে চোট পাওয়া পাকিস্তান অধিনায়ক সিরিজের বাকি ম্যাচগুলোয় খেলতে পারেন কি না, সন্দেহ আছে।সংক্ষিপ্ত স্কোরঅস্ট্রেলিয়া: ৫০ ওভারে ২৬৮/৯ (ওয়েড ১০০*, ম্যাক্সওয়েল ৬০; হাসান ৩/৬৫, ইমাদ ২/৩৫, আমির ২/৫৪)।পাকিস্তান: ৪২.৪ ওভারে ১৭৬ (বাবর ৩৩, ইমাদ ২৯; ফকনার ৪/৩২, কামিন্স ৩/৩৩, স্টার্ক ২/৩৪)।ফল: অস্ট্রেলিয়া ৯২ রানে জয়ী।ম্যান অব দ্য ম্যাচ: ম্যাথু ওয়েড।
