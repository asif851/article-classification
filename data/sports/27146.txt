
বৃষ্টির কারণে কাল প্রথম দিনে একটি বলও মাঠে গড়ায়নি। আজ দ্বিতীয় দিনেও বৃষ্টি পিছু ছাড়েনি নিউল্যান্ডের বিপক্ষে বিসিবি একাদশের তিন দিনের প্রস্তুতি ম্যাচের। টানা বর্ষণের কারণে চট্টগ্রামের ম্যাচটি শেষ পর্যন্ত পরিত্যক্তই ঘোষণা করা হলো।বৃষ্টির কারণে চট্টগ্রামের এম এ আজিজ স্টেডিয়ামের মাঠ খেলার অনুপযোগী হয়ে পড়ায় ম্যাচটি পরিত্যক্ত ঘোষণা করেন ম্যাচ রেফারি আকতার আহমেদ। এর আগে দুই আম্পায়ার শরফুদ্দৌলা ইবনে শহীদ ও এনামুল হক মাঠ পরিদর্শন করে আশাবাদী হওয়ার মতো কিছু খুঁজে পাননি।নিউজিল্যান্ডের বিপক্ষে বিসিবি একাদশের এই তিন দিনের ম্যাচটি পরিত্যক্ত হওয়ায় দুঃখ প্রকাশ করেছে নিউজিল্যান্ড সফর ব্যবস্থাপনা কমিটি।
এদিকে, নিউজিল্যান্ডের বিপক্ষে ৯ অক্টোবর শুরু হতে যাওয়া সিরিজের প্রথম টেস্টে অংশ নিতে বাংলাদেশ জাতীয় ক্রিকেট দল এখন চট্টগ্রামে। আজ সকাল থেকেই মুশফিক বাহিনী জহুর আহমেদ চৌধুরী স্টেডিয়ামের ইনডোরে ব্যস্ত সময় কাটিয়েছে। দুপুরে একই জায়গায় অনুশীলনে নামার কথা নিউজিল্যান্ড দলের।
