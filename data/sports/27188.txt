
অস্ট্রেলিয়ান ওপেনে আগের দিন সেরেনা উইলায়মসকে বিদায় করেছেন আনা ইভানোভিচ। আজ আরেক তারকাবধ করলেন ডোমিনিকা চিবুলকোভা। শেষ ষোলোর লড়াইয়ে মারিয়া শারাপোভাকে ৩-৬, ৬-৪, ৬-১ গেমে হারিয়ে কোয়ার্টার ফাইনালের টিকিট নিশ্চিত করেছেন চিবুলকোভা।স্লোভাক এই তারকা প্রথম সেটে কিছুটা এলোমেলো থাকলেও শেষ দুটো সেট খেলেছেন দুর্দান্ত। দ্বিতীয় সেটে ৫-০ হয়ে পড়ায় শারাপোভা বেশ বিপদেই পড়েন। কিন্তু দ্রুত সামলে নিয়ে ৫-৪ করলেও চূড়ান্ত বিপর্যয় থেকে নিজেকে রক্ষা করতে পারেননি রুশকন্যা।এমন পরাজয়ে প্রশ্ন উঠেছে শারাপোভার ইনজুরি নিয়ে। তবে ইনজুরিকে দায়ী করতে রাজি নন শারাপোভা, ‘আমি মনে করি না এটা কোনো রকেট সায়েন্স। যখন প্রচুর টেনিস খেলবেন, তখন আপনা-আপনি এমন ব্যথা-যন্ত্রণা অনুভব করবেন।’ রয়টার্স ও ওয়েবসাইট
