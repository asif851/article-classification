
এক লিওনেল মেসিই যত ঝামেলা বাধিয়ে দিলেন। কী এমন ক্ষতি হতো তাঁর, যদি কিছুক্ষণের জন্য বার্সেলোনার জার্সিটা বদলে সেল্টিকের হয়ে খেলতেন!সেল্টিক কোচ ব্রেন্ডন রজার্সেরই ভাবনাটা এমন, মেসি কিছুক্ষণ সেল্টিকের হয়ে খেললে পরশু তাঁর দলই জিতত। চ্যাম্পিয়নস লিগের গ্রুপ পর্বের ম্যাচে পরশু বার্সেলোনার কাছে ২-০ গোলে হেরে গেছে সেল্টিক, দুটি গোলই মেসির। এই জয়ে বার্সেলোনার শেষ ষোলো নিশ্চিত, বাদ পড়ল সেল্টিক।বরুসিয়া মনশেনগ্লাডবাখের সঙ্গে ১-১ গোলে ড্র করে শেষ ষোলোতে উঠেছে পেপ গার্দিওলার ম্যানচেস্টার সিটি। ২-২ গোলে ড্র হয়েছে আর্সেনাল ও পিএসজির ম্যাচ। তবে দিনের সবচেয়ে বড় চমক রোস্তভের জয়, রাশিয়ার পুঁচকে ক্লাবটি ৩-২ গোলে হারিয়েছে বায়ার্ন মিউনিখকে। আরেক চমক ৩ গোলে পিছিয়ে পড়েও বেসিকতাসের ড্র। ইস্তাম্বুলে প্রথমার্ধে ৩-০ গোলে পিছিয়ে পড়ে বেনফিকার বিপক্ষে ম্যাচটা ৩-৩ গোলে ড্র করেছে তুর্কি ক্লাব বেসিকতাস।সেল্টিকের মাঠে দুই দলই খেলেছে আক্রমণাত্মক ফুটবল। বার্সেলোনার সঙ্গে সমানতালে লড়েও সেল্টিক আসলে হার মেনেছে মেসির কাছে। ২৪ মিনিটে নেইমারের ক্রসে পা ছুঁইয়ে প্রথম গোলের পর ৫৫ মিনিটে পেনাল্টি থেকে দ্বিতীয় গোল করেন বার্সেলোনা ফরোয়ার্ড। বার্সার হয়ে আন্তর্জাতিক প্রতিযোগিতায় গোলের সেঞ্চুরিও হয়ে গেল আর্জেন্টিনা অধিনায়কের। ম্যাচ শেষে রজার্সের মুখে মেসি-স্তুতি, ‘ও তর্ক সাপেক্ষে সর্বকালের সেরা ফুটবলার। ও যদি আজ সেল্টিকের হয়ে খেলত, কোনো সন্দেহ নেই আমরা আরও ভালো ফল পেতাম।’বড় দলগুলোর প্রায় সবাই ‘শিকার’ করলেও, পরশু শিকার হয়েছে বায়ার্ন মিউনিখ। হেরে গেছে রোস্তভের কাছে, যা চ্যাম্পিয়নস লিগে রুশ ক্লাবটির প্রথম জয়। দুই মৌসুম আগে লিগে অবনমন বাঁচানো রোস্তভ গত মৌসুমে রাশিয়ায় ‘প্রায় লেস্টার’ উপাখ্যান লিখে লিগে হয়েছে দ্বিতীয়। সেই তারাই পরশু প্রথমে পিছিয়ে পড়েও হারিয়ে দিয়েছে কার্লো আনচেলত্তির মহাশক্তিধর বায়ার্নকে।বায়ার্ন কোচ আনচেলত্তির কপালে ভাঁজটা এখন একটু বাড়ারই কথা। চার দিন আগে ডর্টমুন্ডের কাছে হারের পর পরশুর হার—সময়টা ভালো যাচ্ছে না জার্মান চ্যাম্পিয়নদের। এএফপি।এক নজরেরোস্তভ ৩: ২ বায়ার্নবেসিকতাস ৩: ৩ বেনফিকাঅ্যাটলেটিকো ২: ০ পিএসভিম’গ্লাডবাখ ১: ১ ম্যান সিটিসেল্টিক ০: ২ বার্সেলোনানাপোলি ০: ০ কিয়েভলুদোগোরেৎস ০: ০ বাসেলআর্সেনাল ২: ২ পিএসজি*প্রথমে স্বাগতিক দল
