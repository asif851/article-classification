
কোপা আমেরিকার ফাইনাল কলুষিত হয়েছে এক বেদনাদায়ক ঘটনায়। সান্তিয়াগোর ন্যাশনাল স্টেডিয়ামে উগ্র দর্শকদের হাতে লাঞ্ছিত হয়েছেন খোদ লিওনেল মেসির ভাই রডরিগো।ঘটনাটা খেলার মাঝামাঝি সময়ের। গ্যালারির একটি অংশে দর্শকসারিতে বসা মেসির পরিবারের সদস্যদের লক্ষ্য করে শুরু হয় অশ্রাব্য কটু-কাটব্য। স্পোর্টস ইলাস্ট্রেটেড নামের একটি অনলাইন পত্রিকা জানিয়েছে, রডরিগোকে নাকি শারীরিকভাবেও আঘাত করা হয়েছে।মেসির ভাইয়ের পাশাপাশি কাল লাঞ্ছিত হয়েছেন সার্জিও আগুয়েরোর পরিবারের সদস্যরাও। তবে এ ক্ষেত্রে শারীরিক আক্রমণের কোনো খবর অবশ্য পাওয়া যায়নি।
