
এক ম্যাচ হাতে রেখেই শেষ চারে খেলা নিশ্চিত করে ফেলেছেন সাকিব-সাঙ্গাকারারা। শেষ চারে খেলা নিশ্চিত তামিম ইকবালের চিটাগং ভাইকিংসেরও। তাদের সঙ্গী হবে আর কোন দুই দল? এটা নির্ভর করছে ঢাকা-খুলনা ম্যাচের ফলের ওপর। 
১১ ম্যাচে ১৬ পয়েন্ট নিয়ে তালিকার শীর্ষে আছে সাকিব আল হাসানের ঢাকা। এর পরে থাকা চারটি দলের পয়েন্টই ১২ করে। দ্বিতীয় স্থানে থাকা চিটাগংয়ের মতো তৃতীয় ও চতুর্থ স্থানে থাকা রংপুর রাইডার্স খেলেছে ১২টি করে ম্যাচ। এক ম্যাচ কম খেলেই তাদের সমান পয়েন্ট খুলনা টাইটানসের। ঢাকা-খুলনা ম্যাচের ওপর শেষ চারের ভাগ্য নির্ভর করে মূলত খুলনা আর রংপুরের। পয়েন্ট সমান ১২ করে হলেও রানরেটে এগিয়ে থাকায় আপাতত দ্বিতীয় স্থানে আছে চিটাগং। এখন পর্যন্ত টুর্নামেন্টের সেরা দল ঢাকাকে খুলনা হারাতে পারলে ১৪ পয়েন্ট নিয়ে তারা উঠে যাবে দ্বিতীয় স্থানে। সে ক্ষেত্রে চিটাগং নেমে যাবে তৃতীয় স্থানে। ঢাকার কাছে হেরে গেলে কোনো হিসেব ছাড়াই ছিটকে পড়বে খুলনা। ম্যাচটির ওপর প্লে-অফে কে কার বিপক্ষে খেলবে সেটাও নির্ভর করছে। ঢাকা জিতলে প্লে-অফে তারা প্রতিপক্ষ পাবে চিটাগংকে। তখন আরেক ম্যাচে খেলবে রাজশাহী-রংপুর। আর খুলনা জিতলে প্লে-অফে তারা খেলবে ঢাকার বিপক্ষে। তখন অন্য ম্যাচে মুখোমুখি হবে চট্টগ্রাম-রাজশাহী। শীর্ষ দুটি দল ফাইনালে যাওয়ার দুটি সুযোগ পাবে। প্রথম প্লে অফের জয়ী দল সরাসরি যাবে ফাইনালে, পরাজিত দল দ্বিতীয় প্লে অফের জয়ী দলের সঙ্গে খেলবে। ঢাকার একে থাকা নিশ্চিত। নিশ্চিত চিটাগং ও রাজশাহীরও পরের রাউন্ডে যাওয়া। এই তিন দলের সঙ্গে চতুর্থ দলটি কে হবে আর দ্বিতীয় স্থানে কে থাকবে—এই প্রশ্নের উত্তর জানতে অপেক্ষা করতে হচ্ছে গ্রুপ পর্বের শেষ ম্যাচ পর্যন্ত। মাঠের খেলায় না জমলে কী হবে, পয়েন্ট টেবিলে বেশ জমে গেছে এবারের বিপিএল!
পয়েন্ট তালিকা



দল
ম্যাচ
জয়
পরাজয়
টাই
পরিত্যক্ত
পয়েন্ট
রানরেট


ঢাকা ডায়নামাইটস
১১
৮
৩
০
০
১৬
+১.০৬৭


চিটাগং ভাইকিংস
১২
৬
৬
০
০
১২
+০.২৩৩


রাজশাহী কিংস
১২
৬
৬
০
০
১২
+০.২০৮


রংপুর রাইডার্স
১২
৬
৬
০
০
১২
‍-০.১০৬


খুলনা টাইটানস
১১
৬
৫
০
০
১২
-০.২৯৩


কুমিল্লা ভিক্টোরিয়ান্স
১২
৫
৭
০
০
১০
-০.৩৪৫


বরিশাল বুলস
১২
৪
৮
০
০
৮
-০.৬৮৮



