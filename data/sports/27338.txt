
আগের ম্যাচে টস জয়। এবার হার। এশিয়া কাপে নিজেদের দ্বিতীয় ম্যাচে টসে হেরে ব্যাটিং পেল বাংলাদেশ। আজ মিরপুরের শেরে বাংলা স্টেডিয়ামে সংযুক্ত আরব আমিরাত অধিনায়ক আমজাদ জাভেদ টসে জিতে বাংলাদেশকে আগে ব্যাট করতে পাঠানোর সিদ্ধান্ত নেন।
বাংলাদেশ দলে আজ একটাই পরিবর্তন। ইমরুল কায়েসের বদলে দলে এসেছেন উইকেটকিপার-ব্যাটসম্যান নুরুল হাসান। ওপেনার হয়েও সর্বশেষ ম্যাচে চার নম্বরে ব্যাট করেছিলেন ইমরুল। হতাশও করেছেন। আজ নুরুল নামাতে হয়তো মুশফিক-সাকিবরা আরও একটু ওপরে ব্যাট করতে পারবেন।টসে মাশরাফি বিন মুর্তজা বলেছেন, ‘আমরা এমনিতেই ব্যাটিং নিতাম। চেষ্টা করব ভালো একটা স্কোর করতে। সর্বশেষ ম্যাচে দ্রুত বেশ কটি উইকেট হারিয়েছিলাম। এবার সেই ভুল করব না আশা করি।’ প্রতিপক্ষ সম্পর্কে তাঁর সতর্ক মন্তব্য, ‘টি-টোয়েন্টিতে বড়-ছোট বলে কোনো দল নেই।’আমিরাতেরও পরিবর্তন একটি—কাদিরের বদলে একাদশে ফাহাদ তারিক।এশিয়া কাপে দুই ম্যাচেই টস জিতে বোলিং করা দল হেরেছে। বাংলাদেশের পর কাল আরব আমিরাত। বাংলাদেশের সমর্থকেরা নিশ্চয়ই চাইবেন, টস জিতে বোলিং নেওয়ার পর ম্যাচের ফলের এই ধারাটা আজও থাকুক।
অারও পড়ুন
ভয় যখন ‘ছোট’দের নিয়েও
