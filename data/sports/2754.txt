
ফ্লোরিডার সেন্ট্রাল ব্রোওয়ার্ড রিজিওন্যাল পার্ক স্টেডিয়ামে কাল রাতে নাটকীয় এক টি-টোয়েন্টি ম্যাচ উপহার দিয়েছে ওয়েস্ট ইন্ডিজ-ভারত। ভারতকে ১ রানে হারিয়ে দুই ম্যাচের সিরিজে ১-০ ব্যবধানে এগিয়ে গেছে ক্যারিবীয়রা। দুর্দান্ত এই ম্যাচে নতুন করে লেখা হয়েছে টি-টোয়েন্টির অনেক বিশ্ব রেকর্ডও—
২১টি-টোয়েন্টিতে এক ইনিংসে সর্বোচ্চ ছক্কার রেকর্ড গড়েছে ওয়েস্ট ইন্ডিজ। এর আগে আন্তর্জাতিক টি-টোয়েন্টিতে সর্বোচ্চ ১৯টি ছক্কার রেকর্ড ছিল হল্যান্ডের, ২০১৪ বিশ্বকাপে সিলেটে আয়ারল্যান্ডের বিপক্ষে।
৩২দুই দল মিলিয়ে এর চেয়ে বেশি ছক্কা হাঁকায়নি আর কোনো আন্তর্জাতিক টি-টোয়েন্টি ম্যাচে। ২০১৪ বিশ্বকাপে আয়ারল্যান্ড-হল্যান্ড ম্যাচে ৩০টি ছক্কা ছিল এর আগের রেকর্ড।
৪৮৯দুই দল মিলিয়ে যেকোনো ধরনের টি-টোয়েন্টি ম্যাচে এটাই সর্বোচ্চ রান। ২০১০ সালে আইপিএলে চেন্নাই সুপার কিংস ও রাজস্থান রয়্যালসের ম্যাচে রান উঠেছিল ৪৬৯। আন্তর্জাতিক টি-টোয়েন্টিতে এর আগে দুই দল মিলিয়ে সর্বোচ্চ রান ছিল ৪৬৭, যেটি হয়েছিল ২০১৫ সালে জোহানেসবার্গে দক্ষিণ আফ্রিকা-ওয়েস্ট ইন্ডিজ ম্যাচে।
৩৩২টি-টোয়েন্টিতে না দৌড়িয়ে সবচেয়ে বেশি রান হয়েছে এই ম্যাচে। ২০১৫ সালে জোহানেসবার্গে দক্ষিণ আফ্রিকা-ওয়েস্ট ইন্ডিজ ম্যাচে ৪৪ চার আর ২৪ ছয়ে উঠেছিল ৩২০। এই ম্যাচে হয়েছে ৩৫টি চার ও ৩২ ছক্কা।
২আগে ব্যাট করা ওয়েস্ট ইন্ডিজের হয়ে এভিন লুইস সেঞ্চুরি করেছিলেন ৪৮ বলে। তাড়া করতে নামা ভারতের হয়ে লোকেশ রাহুল পাল্টা জবাব দিলেন ৪৬ বলে সেঞ্চুরি করে। আন্তর্জাতিক টি-টোয়েন্টিতে এর আগে কোনো ম্যাচে দুই সেঞ্চুরি হয়নি।
২৪৪আন্তর্জাতিক টি-টোয়েন্টিতে পরাজিত দলের সর্বোচ্চ রান এখন ভারতের। এর আগে গত বছর জোহানেসবার্গে ২৩১ রান করেও ওয়েস্ট ইন্ডিজের কাছে ৪ উইকেটে হেরেছিল দক্ষিণ আফ্রিকা।
