
অ্যাথলেটিক বিলবাওয়ের কার্লোস গুরপেগিকে হালকা চাপড় দিয়ে কি ফাঁপড়েই না পড়লেন ক্রিস্টিয়ানো রোনালদো! ম্যাচে নগদেই পেয়েছিলেন লাল কার্ড। তবে এর জের টানতে হবে আরও কয়েক দিন। জন্মদিনে পেলেন তিন ম্যাচ নিষিদ্ধের সমন!স্প্যানিশ ফুটবল ফেডারেশন (আরইএফএফ) পর্তুগিজ উইঙ্গারকে লা লিগার তিন ম্যাচ নিষিদ্ধ করলেও তিনি অবশ্য খেলতে পারবেন বুধবারের অ্যাথলেটিকো মাদ্রিদের বিপক্ষে কোপা ডেল রের সেমিফাইনাল। স্প্যানিশ ফুটবল ফেডারেশনের ডিসিপ্লিনারি কোডের ১১৭ ধারার আওতায় এ শাস্তি পেয়েছেন সিআর সেভেন। শাস্তির ফলে লিগের ভিয়ারিয়াল (৯ ফেব্রুয়ারি), গেটাফে (১৬ ফেব্রুয়ারি) ও এলচের (২৩ ফেব্রুয়ারি) বিপক্ষে ম্যাচ খেলতে পারবেন না রোনালদো। ওয়েবসাইট।
 
 
 
