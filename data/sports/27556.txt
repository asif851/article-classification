
বিশ্বকাপ ফুটবলে জার্মানির রেকর্ড অনন্য। ২০১০ সালে দক্ষিণ আফ্রিকা বিশ্বকাপে কোয়ার্টার ফাইনালে উঠে জার্মান দল বিশ্ব আসরে টানা আটবার শেষ আটে স্থান করে নেওয়ার কৃতিত্ব অর্জন করে।তিন বারের বিশ্বজয়ী জার্মানরা এ পর্যন্ত চূড়ান্তপর্বে খেলেছে ১৭ বার। এই রেকর্ড বাদ দিন, তাদের বিশ্বকাপ ফাইনালে খেলার অভিজ্ঞতাই যে সাত-সাতবার। এর মধ্যে আছে ১৯৮২, ১৯৮৬ ও ১৯৯০ সালে টানা তিনবার বিশ্বকাপ ফাইনালে খেলার গৌরব।বিশ্বকাপে নিজেদের সামগ্রিক রেকর্ডটা জার্মানদের মন খারাপ করিয়ে দেওয়ার জন্য কিন্তু যথেষ্ট। আরও দুই-একটা শিরোপা নামের পাশে নিয়ে নিলে কী খুব ক্ষতি ছিল?
