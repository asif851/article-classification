
ভাইবোন, ভাগনে-ভাগনি মিলিয়ে আটজন কুস্তিবিদ সাবেক জাতীয় কুস্তিগির রফিকুল ইসলামের পরিবারের। গত বছর সবাই খেলেছিলেন জাতীয় প্রতিযোগিতায়। পল্টন হ্যান্ডবল স্টেডিয়ামে কাল শুরু হওয়া মার্সেল রেফ্রিজারেটর জুনিয়র কুস্তিতে খেলছে চারজন। রফিকুলের ভাগনি ফারহানা আক্তার খেলছে ৪৮ কেজি ওজন শ্রেণীতে, টুম্পা আক্তার ৪৪ কেজিতে, ফারিয়া আক্তার ৫১ কেজিতে, রুমানা পারভীন ৫৫ কেজিতে।প্রথম দিনে মেয়েদের বিভাগে ৫৯ কেজিতে সোনা জিতেছে নড়াইলের রিমি সরকার, রুপা রাজশাহীর রুনা খাতুন, ব্রোঞ্জ চাঁপাইনবাবগঞ্জের আসমা খাতুন। ছেলেদের বিভাগে অনূর্ধ্ব-৯৬ কেজিতে সোনা জিতেছে কিশোরগঞ্জের মোস্তফা, রুপা ঢাকার রাসেল, ব্রোঞ্জ রংপুরের আক্তারুজ্জামান।প্রতিযোগিতার উদ্বোধন করেন বিওএ মহাসচিব সৈয়দ শাহেদ রেজা।
