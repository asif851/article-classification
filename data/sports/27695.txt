
আগামী ৮-২২ মে আজারবাইজানের বাকুতে অনুষ্ঠেয় ইসলামি সলিডারিটি গেমসের দলে নেই দেশের দ্রুততম মানব মেজবাহ আহমেদ। ট্রায়ালেই বাদ পড়ে গেছেন মেজবাহ। তাঁকে হারিয়ে ১০০ মিটার দৌড়ে নির্বাচিত হয়েছেন নৌবাহিনীর আবদুর রউফ। রউফ ১০০ মিটার ট্রায়ালে হাতঘড়িতে সময় নেন ১০.৬০ সেকেন্ড। মেজবাহ ১০.৭৫ সেকেন্ড।টানা কয়েকটি গেমসে ১০০ মিটারে বাংলাদেশের প্রতিনিধিত্ব করেছেন মেজবাহ। তাঁর রাজত্বের অবসান ঘটিয়ে রউফ এই প্রথম কোনো আন্তর্জাতিক মিটে যাচ্ছেন। গেমসে রউফের সঙ্গী থাকবেন যুক্তরাষ্ট্রপ্রবাসী অ্যাথলেট আলিদা শিকদার, যিনি ১০০ মিটার ও লং জাম্প করবেন। অবশ্য বাংলাদেশে না এসে আলিদা বাকুতে দলের সঙ্গে যোগ দেবেন সরাসরি।ইসলামি সলিডারিটি গেমসে বাংলাদেশের শুটিং, সাঁতার, ভারোত্তোলন, কুস্তি, জিমন্যাস্টিকসহ আটটি দল অংশ নেবে। খেলোয়াড়সংখ্যা ৩১।
