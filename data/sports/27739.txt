
কার্লোস তেভেজকে নিয়ে তোলপাড় গোটা আর্জেন্টিনা। কোচ আলেসান্দ্রো সাবেলা এই ফরোয়ার্ডকে বিশ্বকাপ দলে কেন রাখলেন না, এ নিয়ে বিক্ষোভও হয়েছে রাজধানী বুয়েনস এইরেসে। সামাজিক যোগাযোগের ওয়েবসাইটগুলোতেও আর্জেন্টিনার সমর্থকেরা ফুঁসছে তেভেজকে দলে না নেওয়ার ক্ষোভে। তবে তেভেজকে নিয়ে এই তোলপাড়ে একেবারেই নির্লিপ্ত কোচ সাবেলা। শত প্রতিবাদ বিক্ষোভও টলাতে পারেনি আর্জেন্টাইন কোচকে। তিনি অনড় নিজের সিদ্ধান্তে।তেভেজের সঙ্গে সাবেলার ব্যক্তিগত সম্পর্ক যে শীতল ছিল, এটা সবারই জানা। আর্জেন্টিনা দল থেকে তেভেজের বাদ পড়ার নেপথ্যে মূল ব্যাপার যে এটাই তা নতুন করে জানিয়েছেন সার্জিও আগুয়েরো। সিঙ্গাপুরে ফুটবল-সংক্রান্ত একটি প্রচারণা অনুষ্ঠানে যোগ দিয়ে তিনি বলেছেন, ‘তেভেজ-সাবেলা সম্পর্ক কখনোই খুব স্বাভাবিক ছিল না। তাঁরা কেউই নিজেদের সম্পর্কোন্নয়নে কোনো পদক্ষেপ নেননি।’সাবেলা কোচ হওয়ার পর এই দুজনের মধ্যে কোনো যোগাযোগও ছিল না বলে জানিয়েছেন আগুয়েরো, ‘ভাবতে পারেন, গত তিন বছরে এই দুজনের মধ্যে কোনো কথা হয়নি।’আর্জেন্টিনার বিশ্বকাপ দল থেকে তেভেজের বাদ পড়ার বিষয়টি স্বাভাবিকভাবেই দেখছেন আগুয়েরো, ‘এমন দা-কুমড়া সম্পর্ক থাকলে এই ব্যাপারটিই তো স্বাভাবিক। আমি এই সিদ্ধান্তে অবাক নই। আপনি নিশ্চয়ই এমন কাউকে দলে নিতে চাইবেন না, যার সঙ্গে আপনার প্রত্যক্ষ কোনো যোগাযোগ নেই।’ ওয়েবসাইট।
 
 
  
