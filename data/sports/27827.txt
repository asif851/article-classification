
ফ্লয়েড মেওয়েদার আবার ফিরে এসেছেন বক্সিংয়ে। ফলে আগামী বছর বিশ্বের সবচেয়ে ধনী খেলোয়াড় কে হবেন, সেটা নিয়ে প্রশ্ন জাগছে। গত দুই বছর এই বক্সারের অনুপস্থিতিতে সে রাজত্ব বুঝে নিয়েছিলেন ক্রিস্টিয়ানো রোনালদো। ফোর্বস ম্যাগাজিন অনুযায়ী, গত এক বছরে ৯৩ মিলিয়ন ডলার আয় করেছেন রোনালদো। আর তিনে থাকা মেসির আয় ৮০ মিলিয়ন। 
অবশ্য ক্লাব থেকে প্রাপ্ত বেতনের হিসাবে মেসিই এগিয়ে। স্প্যানিশ সংবাদমাধ্যমের দাবি, রোনালদোর আয় সপ্তাহে ৩ কোটি ৮২ লাখ টাকা। আর নতুন চুক্তিতে লিওনেল মেসির সাপ্তাহিক বেতন হবে ৫ লাখ পাউন্ড! বাংলাদেশি টাকায় ৫ কোটি ২৩ লাখের বেশি! সঙ্গে বোনাস তো আছেই। তো এই বিপুল অঙ্কের অর্থ নিয়ে কী করেন তারকারা? বিজনেস ইনসাইডার চেষ্টা করেছে সমর্থকদের সে কৌতূহল মেটানোর।

এসব তো আয়ের হিসাব। এ অর্থ ব্যয় করেন কোথায় মেসি? মেসি একটু নিভৃতচারী। ছুটির সময়টা পরিবারের সঙ্গে কাটাতেই পছন্দ করেন বেশি। তাই নয়নাভিরাম সব জায়গায় ঘুরে বেড়িয়ে আর সেসব ভ্রমণের জোগাড়যন্ত্রে মেসির খরচ হয় বেশি।

আরও পড়ুন...
হাজার কোটি টাকা কীভাবে খরচ করেন রোনালদো?
