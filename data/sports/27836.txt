
অলিম্পিক ভবনে অনুষ্ঠানরত জাতীয় দাবার প্রথম রাউন্ডে কাল বর্তমান চ্যাম্পিয়ন আবদুল্লাহ আল রাকিব ড্র করেছেন গ্র্যান্ডমাস্টার জিয়াউর রহমানের সঙ্গে। অন্য ম্যাচগুলোয় গ্র্যান্ডমাস্টার নিয়াজ মোরশেদ ফিদে মাস্টার রেজাউল হককে, গ্র্যান্ডমাস্টার এনামুল হোসেন রাজীব সোহেল চৌধুরীকে, আন্তর্জাতিক মাস্টার মিনহাজউদ্দিন আহমেদ সাগর মাসুম হোসেনকে এবং শেখ নাসির আহমেদ হারিয়েছেন গোলাম মোস্তফাকে।
