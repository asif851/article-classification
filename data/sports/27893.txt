
দুই দলের ফর্ম ধ্রুপদি একটা ম্যাচেরই আশা দেখাচ্ছিল। কোথায় কী! আলিয়াঞ্জ অ্যারেনায় কাল বরুসিয়া ডর্টমুন্ডকে ফুটবল শিক্ষাই দিল বায়ার্ন মিউনিখ। জার্মান চ্যাম্পিয়নরা জিতেছে ৫-১ গোলে। প্রথমার্ধে টমাস মুলারের জোড়া গোলের পর ডর্টমুন্ডের পক্ষে এক গোল ফিরিয়ে দিয়েছিলেন পিয়ের-এমেরিক অবামেয়াং। তবে দ্বিতীয়ার্ধে ডর্টমুন্ডের আততায়ী হয়ে এলেন ক্লাবটির সাবেক দুই খেলোয়াড় রবার্ট লেভানডফস্কি ও মারিও গোটশে। পোলিশ স্ট্রাইকার কাল করলেন আরও দুই গোল। এ নিয়ে সর্বশেষ ৪ ম্যাচে তাঁর গোল ১২টি। স্টার স্পোর্টস।
