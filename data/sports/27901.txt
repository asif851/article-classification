
মুখোমুখি হওয়া একমাত্র বলে ছক্কা—ক্রিকেটে দুর্লভ ঘটনাগুলোর একটি। ১৩৯ বছরের আন্তর্জাতিক ক্রিকেটের ইতিহাস মাত্র ১৪ বারই দেখেছে এমন ঘটনা। কিন্তু এবারের টি-টোয়েন্টি বিশ্বকাপে এসে যেন বদলে গেছে সব। ১৪ উদাহরণের সর্বশেষ তিনটিই যে এবারের টি-টোয়েন্টি বিশ্বকাপের ঘটনা। যার প্রথম দুটি আবার এক দিনেই হয়েছে—২৬ মার্চ। কলকাতায় বাংলাদেশের বিপক্ষে নিউজিল্যান্ডের মিচেল ম্যাকলেনাহান ও দিল্লিতে শ্রীলঙ্কার বিপক্ষে ইংল্যান্ডের বেন স্টোকস। ১ বলে ৬ রানের ১৪ ঘটনার ১টি টেস্টে, ৭টি ওয়ানডেতে ও ৬টি টি-টোয়েন্টিতে। কোনো ব্যাটসম্যান এখনো দুবার এ ঘটনা ঘটাতে পারেননি। মুখোমুখি হওয়া ২ বলেই ছক্কা, এমন উদাহরণও আছে একটি। গত ফেব্রুয়ারিতে টি-টোয়েন্টি এশিয়া কাপের বাছাইপর্বে ফতুল্লায় ওমানের বিপক্ষে ২ বলে ১২ রান করেছিলেন আফগানিস্তানের দওলত জাদরান।আন্তর্জাতিক টি-টোয়েন্টিতে ২ বলে ১২ রানব্যাটসম্যান  ম্যাচ  ভেন্যু  তারিখদওলত জাদরান   আফগানিস্তান-ওমান   ফতুল্লা   ২০  ফেব্রুয়ারি ২০১৬আন্তর্জাতিক টি-টোয়েন্টিতে ১ বলে ৬ রানট্রেন্ট জনস্টন আয়ারল্যান্ড-বাংলাদেশ বেলফাস্ট ২০ জুলাই ২০১২শফিকউল্লাহ আফগানিস্তান-স্কটল্যান্ড এডিনবরা ১২ জুলাই ২০১৫আমজাদ জাভেদ আমিরাত-হংকং ফতুল্লা ২১ ফেব্রুয়ারি ২০১৬মিচেল ম্যাকলেনাহান নিউজিল্যান্ড-বাংলাদেশ কলকাতা ২৬ মার্চ ২০১৬বেন স্টোকস ইংল্যান্ড-শ্রীলঙ্কা দিল্লি ২৬ মার্চ ২০১৬রশিদ খান আফগানিস্তান-ও. ইন্ডিজ নাগপুর ২৭ মার্চ ২০১৬
