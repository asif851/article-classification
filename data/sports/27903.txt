
টি-টোয়েন্টি বিশ্বকাপ থেকে প্রত্যাহার করে নেওয়া হয়েছে ভারতের লজিস্টিকস ম্যানেজার এম এ সতীশকে। ইন্ডিয়া সিমেন্টের কোনো চাকরিজীবী ক্রিকেট বোর্ডে সংশ্লিষ্ট থাকতে পারবেন না—ভারতীয় শীর্ষ আদালতের এই নির্দেশেই দেশে ফিরতে বলা হয়েছে সতীশকে। আইপিএলের স্পট ফিক্সিং কেলেঙ্কারির সুষ্ঠু তদন্তের স্বার্থেই এই নির্দেশ। আর সতীশকে প্রত্যাহার সেই নির্দেশের প্রথম বাস্তবায়ন। এই প্রতিবেদন লেখা পর্যন্ত অবশ্য কেরালার সাবেক ক্রিকেটার সতীশ বাংলাদেশ ছাড়েননি। বদলি লজিস্টিকস ম্যানেজার এসে পৌঁছানো মাত্রই ফিরতি বিমানে দেশে ফিরে যাওয়ার কথা তাঁর। এর আগে ইন্ডিয়া সিমেন্টের ব্যবস্থাপনা পরিচালক এন শ্রীনিবাসনকে বিসিসিআইয়ের সভাপতি পদ থেকে সরিয়ে দিয়েছেন সর্বোচ্চ আদালত। ওয়েবসাইট।
