
গত মার্চেই খেলোয়াড়ি জীবনের পাট চুকিয়ে ফেলেছেন। তবে খেলা ছাড়লেও গ্রায়েম স্মিথ ক্রিকেটের সঙ্গে জড়িয়ে গেলেন আবারও। নাম লেখালেন নতুন ভূমিকায়। দক্ষিণ আফ্রিকার ঘরোয়া টি-২০ টুর্নামেন্ট র্যাম স্লাম টি-২০ চ্যালেঞ্জের পরিচালক ও শুভেচ্ছা দূত হিসেবে নিয়োগ দেওয়া হয়েছে সাবেক এই অধিনায়ককে। স্মিথের মতো একজনের কাঁধে টি-২০ টুর্নামেন্টের দায়িত্ব দিতে পেরে ক্রিকেট দক্ষিণ আফ্রিকার (সিএসএ) প্রধান নির্বাহী হারুন লরগাত বেশ উচ্ছ্বসিতই, ‘এটা ওর এবং সিএসএ দুই পক্ষের জন্যই দারুণ।’ ক্রিকইনফো।
