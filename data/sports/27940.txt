
বড় এক সুসংবাদ পেল আফগানিস্তান ও আয়ারল্যান্ডের ক্রিকেট। দুটি দেশই টেস্ট মর্যাদা পেয়েছে আজ। সহযোগী থেকে আফগানিস্তান ও আয়ারল্যান্ড উন্নীত হয়েছে আইসিসির পূর্ণ সদস্যে। 
আইসিসির সর্বশেষ টেস্ট মর্যাদা পেয়েছিল বাংলাদেশ, ২০০০ সালের জুনে। প্রায় দেড় যুগ পর একসঙ্গে দুটি দেশ পা রাখল ক্রিকেটের কুলিন আঙিনায়। দুই দেশের বোর্ডই আইসিসির কাছে পূর্ণ সদস্য হওয়ার আবেদন করেছিল। আজ বৃহস্পতিবার লন্ডনে আইসিসির বার্ষিক সভায় কোনো বিরোধিতা ছাড়াই আফগানিস্তান ও আয়ারল্যান্ডকে টেস্ট মর্যাদা দেওয়ার সিদ্ধান্ত হয়েছে। দুটি দল এখন খেলতে পারবে পাঁচ দিনের ম্যাচ। সূত্র: ক্রিকইনফো, এএফপি।
কোন দল কত সালে পেয়েছে টেস্ট মর্যাদা—অস্ট্রেলিয়া ১৮৭৭ ইংল্যান্ড ১৮৭৭ দ. আফ্রিকা ১৮৮৯ ও. ইন্ডিজ ১৯২৮ নিউজিল্যান্ড ১৯৩০ ভারত ১৯৩২ পাকিস্তান ১৯৫২ শ্রীলঙ্কা ১৯৮২ জিম্বাবুয়ে ১৯৯২ বাংলাদেশ ২০০০ আফগানিস্তান ২০১৭ আয়ারল্যান্ড ২০১৭
