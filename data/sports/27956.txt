



আজ ২-০ গোলে জিতেছে সাবিনা ও কৃষ্ণার সিথু এফসি ক্লাব।
 দলের হয়ে প্রথম গোলটি করেন সাবিনা।
 বদলি হিসেবে মাঠে নামেন কৃষ্ণা।


ভারতে খেলতে গিয়েই গোল পেলেন সাবিনা খাতুন। আজ গোকুলাম কেরালা এফসির বিপক্ষে তাঁর দল সিথু এফসির ২-০ গোলে সাবিনার গোল একটি। এটি ছিল তাঁর দ্বিতীয় ম্যাচ।
মালদ্বীপে খেলতে গিয়েছিলেন। সেখানে বইয়ে দিয়েছিলেন গোলের বন্যা। তামিলনাড়ু লিগে সিথু এফসি তাঁকে দলে নিতে উঠেপড়ে লেগেছিল। প্রথম ম্যাচেই সাবিনা তার প্রতিদান দিলেন। সাবিনা কেবল নিজেই গোল করেননি, দলের অন্য গোলেও সহায়তা করেছেন। ১৭ মিনিটে তাঁর গোলে এগিয়ে যায় সিথু।
বহু চড়াই-উতরাই পেরিয়ে ভারতীয় উইমেন্স লিগ খেলতে গিয়েছেন বাংলাদেশ সিনিয়র ও জুনিয়র জাতীয় দলের দুই অধিনায়ক সাবিনা ও কৃষ্ণা রানী সরকার। প্রথম ম্যাচে সাবিনার বদলি খেলোয়াড় হিসেবে মাঠে নামার সুযোগ হলেও কৃষ্ণার হয়নি। আজ খেলেছেন দুজনই। একাদশে সুযোগ পাওয়া সাবিনার বদলি হিসেবেই মাঠে নেমেছে কৃষ্ণা। কৃষ্ণা এবারই প্রথম খেলতে গেছে বাইরের লিগে।
