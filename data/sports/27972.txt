
মাঠে একসময় দুজন ছিলেন প্রবল প্রতিপক্ষ। দুজনই কিংবদন্তি, মাঠের ক্রিকেট ছাপিয়ে দুজন খেলাটার দূতও। এখানে কেতাদুরস্ত পোশাকে দুজন পাশাপাশি, খেলাটায় অবদানের জন্য দুজনই পেয়েছেন দারুণ এক সম্মান। ব্র্যাডম্যান ফাউন্ডেশনের সম্মাননা পেয়েছেন দুজনই, শচীন টেন্ডুলকার ও স্টিভ ওয়াহ এখন ‘ব্র্যাডম্যান অনারি’। গত রাতে সিডনি ক্রিকেট গ্রাউন্ডে আনুষ্ঠানিকভাবে দেওয়া হয়েছে সম্মাননা। আজ স্যার ডন ব্র্যাডম্যানের স্মৃতিবিজড়িত বাউরালে যাবেন ‘আধুনিক ব্র্যাডম্যান’, ব্র্যাডম্যান জাদুঘর পরিদর্শন ছাড়াও অংশ নেবেন বেশ কিছু অনুষ্ঠানে l ওয়েবসাইট
