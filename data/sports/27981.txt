
নিজের পায়ে নিজে কুড়াল মারা বোধ হয় একেই বলে। রিও অলিম্পিকে নিজের অপকর্ম ঢাকতে মিথ্যে ছিনতাইয়ের গল্প ফেঁদেছিলেন রায়ান লোকটি ও তাঁর তিন সতীর্থ। যুক্তরাষ্ট্রের সাঁতারুর হয়তো ধারণা ছিল, রিওতে ছিনতাইয়ের প্রকোপ চিন্তা করে সবাই বিশ্বাসও করবে গল্পটা। কিন্তু তা তো হলোই না, উল্টো ঝামেলায় পড়ে গেলেন লোকটি নিজেই। এখন ১০ মাসের জন্য নিষিদ্ধ হতে যাচ্ছেন রিও অলিম্পিকের ২০০ মিটার রিলেতে সোনাজয়ী সাঁতারু। বাকি তিন সতীর্থও নিষেধাজ্ঞা পেতে পারেন বিভিন্ন মেয়াদে, যা সর্বোচ্চ চার মাস হতে পারে। যুক্তরাষ্ট্রের অলিম্পিক কমিটি এখনো অবশ্য কিছু নিশ্চিত করে বলেনি। তবে দেশটির বেশ কয়েকটি সংবাদমাধ্যম দায়িত্বশীল কর্মকর্তার​ বরাতে জানাচ্ছে, ২০১৭ সালের মাঝামাঝি পর্যন্ত নিষিদ্ধ হতে যাচ্ছেন লোকটি। অংশ নিতে পারবেন না বুদাপেস্টে আগামী বছরের বিশ্ব চ্যাম্পিয়নশিপেও। বার্তা সংস্থা এএফপি জানিয়েছে, যুক্তরাষ্ট্র সময় বৃহস্পতিবারের (বাংলাদেশ সময় শুক্রবারের রাত) কোনো এক সময়ে আসতে পারে নিষেধাজ্ঞার ঘোষণা। মাইকেল ফেলপসের পর ছেলেদের সাঁতারে দ্বিতীয় সর্বোচ্চ অলিম্পিক পদকজয়ী লোকটি রিও অলিম্পিকে আলোচনায় এসেছিলেন বানোয়াট এই গল্পের কারণে। ১৪ আগস্ট লোকটি অভিযোগ করেছিলেন, তিনি ও আরও তিন সতীর্থকে কয়েকজন লোক বন্দুক ঠেকিয়ে ছিনতাই করেন। পরের দিন যুক্তরাষ্ট্রের টিভি সঞ্চালক বিলি বুশের সঙ্গে সাক্ষাৎকারে দাবি করে বসেন, বন্দুকধারীদের শার্টে পুলিশের ব্যাজ ছিল। কিন্তু পরে ব্রাজিলিয়ান পুলিশের তদন্তে জানা যায়, রিওর একটি গ্যাস স্টেশনে নিজেদের অপকর্ম ঢাকতেই ওই মিথ্যা গল্প ফেঁদেছেন লোকটিরা। পার্টি থেকে ফেরার পথে এক গ্যাস স্টেশনে গাড়ি থামিয়ে চারজন মিলে বাথরুম ভাঙচুর করেন মদ্যপ অবস্থায়। পরে সেখানকার দুই নিরাপত্তাকর্মী লোকটিদের পুলিশে ধরিয়ে দিতে চেয়েছিলেন। শেষ পর্যন্ত ৫০ ডলার জরিমানা দিয়ে চলে আসেন সাঁতারুরা।
সত্যি ঘটনা প্রকাশ পাওয়ার পর অবশ্য ক্ষমা চেয়েছিলেন লোকটি। কিন্তু তাতে নিষেধাজ্ঞা থেকে মুক্তি মিলছে না। এএফপি।
