
ঘোষণাটা আসবে জানাই ছিল একপ্রকার। প্রশ্ন ছিল একটাই—কখন? উত্তর মিলল গতকাল মঙ্গলবার। আর্জেন্টিনার ফুটবল দলের দায়িত্ব থেকে সরে গেলেন জেরার্ডো মার্টিনো।বিবিসির খবরে বলা হয়েছে, দুই বছর আগে দায়িত্ব নিয়েছিলেন আর্জেন্টিনা দলের। দুই বছরে দুবার কোপা আমেরিকার ফাইনালেও নিয়ে গিয়েছিলেন দলকে। কিন্তু দুবারই খালি হাতে হারতে হয়েছিল তাঁকে। এবারের ফাইনালে হারের দুঃখে লিওনেল মেসি তো অবসরের ঘোষণাই দিয়ে দিলেন। তারপর থেকেই ফিসফাস, গুঞ্জন শোনা যাচ্ছিল মার্টিনোকে নিয়ে। গতকাল মার্টিনোও জানিয়ে দিলেন, থাকছেন না তিনিও।তবে মার্টিনোর বিদায়ে কোপার হার প্রভাব ফেলেনি, ফেলেছে আর্জেন্টিনার ফুটবল ফেডারেশন। নানা অনিয়ম, অস্থিরতা নিয়ে বোর্ডের সঙ্গে ​বৈঠকে বসেছিলেন মার্টিনো। তাতে আসন্ন অলিম্পিকের দল, তাদের অনুশীলন নিয়ে আলোচনা করতে চেয়েছিলেন। কিন্তু আলোচনা ফলপ্রসূ না হওয়ায় দায়িত্ব থেকে সরে যাওয়ার সিদ্ধান্ত নিয়েছেন তিনি।আর্জেন্টিনার ফুটবলে জমা হওয়া মেঘ আরেকটু কালো হলো!
