
অস্ট্রেলিয়ার টেস্ট দল বাংলাদেশে আসবে ২৮ সেপ্টেম্বর। তবে ‘অগ্রবর্তী দল’ হিসেবে দলের ম্যানেজার ও সহকারী ম্যানেজার চলে আসবেন আগের রাতেই। খেলোয়াড়-কর্মকর্তা মিলে মোট ২৭ সদস্যের দলের বাকি ২৫ জন আসবেন ২৮ সেপ্টেম্বর বিকেল থেকে রাত পর্যন্ত চারটি ফ্লাইটে ভাগ হয়ে।আগামী ৯ অক্টোবর চট্টগ্রামে প্রথম টেস্ট শুরুর আগে ফতুল্লায় একটি তিন দিনের প্রস্তুতি ম্যাচ খেলবে অস্ট্রেলিয়া দল। ৩ অক্টোবর শুরু এই ম্যাচের জন্য কাল ১৩ সদস্যের বিসিবি একাদশ দল ঘোষণা করা হয়েছে। জাতীয় দলের অনেক ক্রিকেটারই আছেন এই দলে। তাঁদের অনেকে আবার আছেন বর্তমানে ভারত সফররত ‘এ’ দলেও। বিসিবি একাদশে ডাক পাওয়া খেলোয়াড়দের ২ অক্টোবর বেলা আড়াইটায় মিরপুর শেরেবাংলা স্টেডিয়ামে রিপোর্ট করতে বলা হয়েছে।বিসিবি একাদশ: ইমরুল কায়েস, এনামুল হক, মাহমুদুল হাসান, মোহাম্মদ মিঠুন, সৌম্য সরকার, সাব্বির রহমান, মোসাদ্দেক হোসেন, শুভাগত হোম চৌধুরী, নাঈম ইসলাম, আল আমিন হোসেন, কামরুল ইসলাম, আবু জায়েদ ও শফিউল ইসলাম।
