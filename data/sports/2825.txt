
ইকবাল কাসিম চুক্তি নবায়ন না করায় পাকিস্তান ক্রিকেট দলের প্রধান নির্বাচকের পদটি ১০ মাস ধরে শূন্য। অন্তর্বর্তীকালীন নির্বাচক কমিটি এত দিন দায়িত্ব চালিয়ে আসছিল। নির্দিষ্ট মেয়াদে দায়িত্ব পালনের জন্য গত ফেব্রুয়ারিতে প্রধান নির্বাচক হিসেবে রশিদ লতিফের নাম ঘোষণা করে পিসিবি। তাত্ক্ষণিক প্রতিক্রিয়ায় পিসিবির প্রস্তাবে রাজি হলেও গত সপ্তাহে প্রস্তাবটি ফিরিয়ে দেন তিনি। আজ সোমবার প্রধান নির্বাচক হিসেবে মঈন খানের নাম ঘোষণা করেছে পিসিবি।সাম্প্রতিক সময়ে পাকিস্তান দলের প্রধান কোচ হিসেবে কাজ করেছেন মঈন। পাকিস্তানের সাবেক এ অধিনায়ক কেবল প্রধান নির্বাচক হিসেবে নন, একই সঙ্গে দলের ম্যানেজার পদেও নিয়োগ পেয়েছেন। অন্যদিকে পাকিস্তান-কিংবদন্তি জহির আব্বাসকে প্রধান উপদেষ্টা হিসেবে নিয়োগ দিয়েছেন পিসিবি চেয়ারম্যান নাজাম শেঠি। সাম্প্রতিক সময়ে তিনি পাকিস্তান দলের ব্যাটিং উপদেষ্টা হিসেবে দায়িত্ব পালন করেছেন। ওয়েবসাইট।
