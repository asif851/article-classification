
মেহেদী হাসান মিরাজ চলে গেছেন। ক্যারিবিয়ান প্রিমিয়ার লিগে (সিপিএল) খেলতে জ্যামাইকা তালওয়াসের সাকিব আল হাসানের যাওয়ার কথা ছিল কাল। কিন্তু পাসপোর্ট হাতে না পাওয়ায় তিনি যেতে পারেননি।
সাকিব ওয়েস্ট ইন্ডিজের ভিসা নেবেন সেখানে পৌঁছে। নেওয়া আছে ইংল্যান্ডের ট্রানজিট ভিসাও। তবু তিনি আটকে আছেন যুক্তরাষ্ট্রের ভিসার জন্য। জানা গেছে, সিপিএলে খেলে ফেরার সময় যুক্তরাষ্ট্র যাওয়ার ইচ্ছা আছে সাকিবের। যুক্তরাষ্ট্রের ভিসার জন্য আবেদন সে কারণেই। কিন্তু কাল পর্যন্তও ভিসা হয়নি। পাসপোর্ট হাতে না পাওয়ায় ওয়েস্ট ইন্ডিজের উদ্দেশে রওনা দিতে পারেননি।
আগামী ৪ আগস্ট মিরাজের দল ত্রিনবাগো নাইট রাইডার্স ও সেন্ট লুসিয়া স্টারসের ম্যাচ দিয়ে শুরু হবে সিপিএলের এবারের আসর। বারবাডোজ ট্রাইডেন্টসের বিপক্ষে সাকিবের দল জ্যামাইকা তালওয়াসের প্রথম ম্যাচ আগামী ৫ আগস্ট।
 
