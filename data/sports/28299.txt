
ইমার্জিং টিমস এশিয়া কাপের দ্বিতীয় আসর বসছে বাংলাদেশে। আর এবারই টুর্নামেন্টের স্পনসর হয়েছে বাংলাদেশের একটি প্রতিষ্ঠান ম্যাক্স গ্রুপ। কাল মিরপুর শেরেবাংলা স্টেডিয়ামে সংবাদ সম্মেলন করে ঘোষণা করা হয় চট্টগ্রাম ও কক্সবাজারে আজ থেকে শুরু টুর্নামেন্টটির স্পনসরের নাম। সংবাদ সম্মেলনে উপস্থিত ছিলেন ম্যাক্স গ্রুপের কর্ণধার ও বিসিবির সাবেক উপদেষ্টা ইঞ্জিনিয়ার গোলাম মোহাম্মদ আলমগীর, বিসিবির মিডিয়া কমিটির প্রধান জালাল ইউনুস, ফ্যাসিলিটিজ বিভাগের প্রধান লোকমান হোসেন ভুঁইয়া ও প্রধান নির্বাহী কর্মকর্তা নিজাম উদ্দিন চৌধুরী।
