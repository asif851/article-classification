
বিশ্বকাপের আগে নিজেদের ঝালিয়ে নেওয়ার লড়াইয়ে জয় পেয়েছে ইংল্যান্ড ও স্পেন। ওয়েম্বলিতে স্টারিজ, ক্যাহিল ও জাগিয়েলকার গোলে ইংল্যান্ড ৩-০ গোলে হারিয়েছে পেরুকে।সেভিলে বলিভিয়ার বিপক্ষে স্পেনের জয় ২-০ গোলে। তোরেসের পেনাল্টি গোলের পাশাপাশি ম্যাচের শেষ দিকে ইনিয়েস্তার গোল স্পেনের জয়ে রেখেছে গুরুত্বপূর্ণ ভূমিকা।এই দুটো ম্যাচের পাশাপাশি বিশ্বকাপের আগে নিজেদের গা গরম করে নিয়েছে ইরান এবং সুইজারল্যান্ডও। হার্টবার্গে অ্যাঙ্গোলার সঙ্গে ১-১ গোলে ড্র করেছে ইরান। সুইজারল্যান্ড জ্যামাইকাকে হারিয়েছে ১-০ গোলে।এছাড়া, প্রথম বারের মতো বিশ্বকাপ খেলতে যাওয়ার আগে বসনিয়া-হার্জেগোভিনার প্রস্তুতিটা ভালোই হয়েছে। বিশ্বকাপের দল আইভরি কোস্টকে তারা হারিয়েছে ২-১ গোলে। এএফপি।
