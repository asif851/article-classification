
প্রথমেই গেলেন অধিনায়ক মিলে জেডিনাক। এরপর চোট কেড়ে নিল অস্ট্রেলিয়ার আক্রমণভাগের দুই ফুটবলার রবি ক্রুস ও টমি জুরিচকে। বাংলাদেশের সঙ্গে বিশ্বকাপ বাছাইয়ের ম্যাচ খেলার আগে সকারুরা দুঃসংবাদ শুনল আরেকটি। চোটগ্রস্ত এই তিন খেলোয়াড় কাল সঙ্গী হিসেবে পেলেন ম্যাট রায়ানকে।লা লিগার ক্লাব ভ্যালেন্সিয়ার গোলরক্ষক রায়ান পরশু ভ্যালেন্সিয়া-দেপোর্তিভো ম্যাচে হাঁটুতে ‘সামান্য’ চোট পান। ‘সামান্য’ চোটটাই যাতে বড় না হয়ে ওঠে সেই সতর্কতা থেকেই অস্ট্রেলিয়ার কোচ অ্যাঞ্জে পোস্তেকোগলু বাংলাদেশ ও তাজিকিস্তানের বিপক্ষে ম্যাচের দলে রাখেননি ২৩ বছর বয়সী গোলরক্ষককে। রায়ানের বদলি হিসেবে ডাক পেয়েছেন অ্যাডিলেড ইউনাইটেডের গোলরক্ষক ইউজিন গালেকোভিচ।আগামী পরশু পার্থে বাংলাদেশের বিপক্ষে এশীয় চ্যাম্পিয়নদের বিশ্বকাপ বাছাইয়ের ম্যাচ। রয়টার্স।
