
গা গরম করছেন অস্কার, পাশেই বলের ভোজবাজি দেখাতে ব্যস্ত নেইমার। একটু দূরে ফ্রেড-হাল্করা হয়তো খুনসুটিতে মেতেছে। এমন সব দৃশ্য দেখতে ব্রাজিলের অনুশীলনে ভক্ত আর অটোগ্রাফশিকারিরা ভিড় জমাত নিয়মিত। তবে এমন সুযোগ আর মিলছে না। সাধারণ দর্শকদের অনুশীলন দেখার সুযোগ বন্ধ করে দিয়েছে ব্রাজিল টিম ম্যানেজমেন্ট। তবে সেলিব্রিটি এবং টিম স্পনসরের সঙ্গে সম্পৃক্তদের জন্য দরজাটা এখনো খোলা। পরশু ব্রাজিলের অনুশীলন ক্যাম্পে আর কোনো দর্শক না থাকলেও দুই টিভি তারকা জুলিয়ানা পেজ ও ক্যারোলিনা ডিকমানকে দেখা গেল সন্তানদের নিয়ে অনুশীলন দেখতে এসেছেন। ইয়াহু স্পোর্টস।
