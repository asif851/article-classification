
ফিফার নিয়ম বলছে, বিশ্বকাপ বিজয়ী ফুটবলার ও রাষ্ট্রপ্রধান কেবল স্পর্শ করতে পারবেন শিরোপা। কিন্তু মারাকানার ফাইনালে শিরোপা জিতে জার্মানরা আনন্দের আতিশায্যে ফিফার এ নিয়মের কথা বেমালুম ভুলেই গেলেন! মাঠে জার্মান ফুটবলারদের স্ত্রী-বান্ধবী, সন্তানদের বিশ্বকাপ ছোঁয়ার ক্ষেত্রে ফিফা নিয়ম কিছুটা শিথিল করেছে। তবে বিতর্ক সৃষ্টি হয়েছে পপগায়িকা রিয়ানা ট্রফি স্পর্শ করার পর।রিয়ানা জার্মান ফুটবলারদের সঙ্গে উত্সব করার সময় নিজের হাতে ট্রফি নিয়ে তাতে চুমু দেন। সেই ছবি টুইটারে পোস্টও করেছেন। রিয়ানা লিখেছেন, ‘কাপ স্পর্শ করেছি। ধরেছি। চুমু দিয়েছি। একটা সেলফিও তুলেছি!’ শোনা যাচ্ছে, ফিফার নিয়ম ভঙ্গের জন্য শাস্তি হতে পারে রিয়ানা ও জার্মান ফুটবলারদের। মেইল অনলাইন।
