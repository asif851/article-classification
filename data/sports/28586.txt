
ক্রিকেট অ্যাসোসিয়েশন অব বেঙ্গল (সিএবি) অনূর্ধ্ব-১৭ দলের বিপক্ষে সিরিজের শেষ তিন দিনের ম্যাচের প্রথম দিনে নজর কাড়ল মাহমুদুল হাসান ও আমিনুল ইসলাম।১২ চার ও ৩ ছক্কায় ১০১ বলে ৮১ রান করে আউট হয়েছে মাহমুদুল। সে সেঞ্চুরি না পেলেও আমিনুল আছে সেঞ্চুরির অপেক্ষায়। ২০৬ বলে ৯ চার ও ১ ছক্কায় ৯২ রানে অপরাজিত আছে সে। ৬ উইকেটে ২৭৩ রান নিয়ে প্রথম দিন শেষ করেছে বিসিবি। আজ সেঞ্চুরির জন্যই মাঠে নামবে ১৫ বছর বয়সী এই ডানহাতি ব্যাটসম্যান।চার ম্যাচ সিরিজের প্রথমটিতেও সেঞ্চুরি করেছিল আমিনুল। পাশাপাশি লেগ স্পিনে নিয়েছে ৬ উইকেটও।
