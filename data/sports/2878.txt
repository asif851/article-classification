
জয়ের লক্ষ্য ১৭০। জাভাগাল শ্রীনাথের দুর্দান্ত বোলিংয়ে দক্ষিণ আফ্রিকা গুটিয়ে গেল ১০৫ রানে। ১৮ বছর আগে আহমেদাবাদে শ্রীনাথের ২১ রানে ৬ উইকেট এত দিন ছিল চতুর্থ ইনিংসে কোনো ভারতীয় পেসারের সেরা বোলিং। লর্ডস জয়ের নায়ক ইশান্ত শর্মা ছাড়িয়ে গেলেন পূর্বসূরিকে। উপমহাদেশের পেসারদের মধ্যেই চতুর্থ ইনিংসে ইশান্তের ৭৪ রানে ৭ উইকেটের চেয়ে সেরা বোলিং আছে আর মাত্র একজনের। ১৯৭৯ সালে মেলবোর্নে ৮৬ রানে ৯ উইকেট নিয়েছিলেন পাকিস্তানের সরফরাজ নেওয়াজ, যাঁকে মনে করা হয় রিভার্স সুইংয়ের গুরু!
