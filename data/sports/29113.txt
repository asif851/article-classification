
তাহলে বাংলাদেশকে দিয়েই শুভসূচনা হচ্ছে ২০১৭ আইসিসি চ্যাম্পিয়নস ট্রফির।অনেক ‘র‍্যাঙ্কিং-যুদ্ধ’ পেরিয়ে গত বছরের ৩০ সেপ্টেম্বর টুর্নামেন্টটিতে খেলার যোগ্যতা অর্জন করে নিয়েছে বাংলাদেশ। আইসিসি ওয়ানডে র‍্যাঙ্কিংয়ের সাতে থেকে প্রথমবারের মতো মাশরাফিরা খেলবেন টুর্নামেন্টের মূলপর্বে। সেই টুর্নামেন্টটির সূচনাই হবে বাংলাদেশের ম্যাচ দিয়ে। প্রথম ম্যাচে মাশরাফিদের প্রতিপক্ষ স্বাগতিক ইংল্যান্ড।আগামী বছরের ইংল্যান্ডে অনুষ্ঠেয় টুর্নামেন্টটির সূচি আজ ঘোষণা করেছে আইসিসি। ২০১৭ সালের ১-১৮ জুন পর্যন্ত হবে ১৫ ম্যাচের এই টুর্নামেন্টে। তাতে আট দলকে দুটি গ্রুপে ভাগ করা হয়েছে। গ্রুপ ‘এ’-তে ইংল্যান্ড ছাড়া বাংলাদেশের দুই সঙ্গী অস্ট্রেলিয়া ও নিউজিল্যান্ড। গ্রুপ ‘বি’-তে আছে ভারত, পাকিস্তান, শ্রীলঙ্কা ও দক্ষিণ আফ্রিকা।গ্রুপে প্রতিটি দলই একবার করে একে অন্যের মুখোমুখি হবে। দুই গ্রুপের সেরা দুটি দল যাবে সেমিফাইনালে।২০১৫ সালের ৩০ সেপ্টেম্বর প্রকাশিত র‍্যাঙ্কিংয়ে ওয়েস্ট ইন্ডিজ ও পাকিস্তানকে টপকে চ্যাম্পিয়নস ট্রফির মূলপর্বে খেলার যোগ্যতা অর্জন করে বাংলাদেশ। এর আগে ২০০৬ সালেও চ্যাম্পিয়নস ট্রফিতেও ছিল লাল-সবুজের প্রতিনিধিত্ব, তবে সেটি ছিল বাছাইপর্বে। সেবার বাছাইয়ের তিন ম্যাচের দুটিতে হেরে বিদায় নিয়েছিল বাংলাদেশ। সেই হিসেবে এবারই প্রথম মূলপর্বে খেলা।
২০১৯ বিশ্বকাপ ইংল্যান্ডেই। এই টুর্নামেন্টে খেলা বাংলাদেশের জন্য সেই বিশ্বকাপের জন্য একটা মহড়া তো হবেই। তবে এর চেয়েও বড় ব্যাপার হলো, এই টুর্নামেন্টের তিন মাস পরই র‍্যাঙ্কিংয়ের শীর্ষ আট দল নিশ্চিত করবে পরের বিশ্বকাপে সরাসরি খেলা। বাছাই পর্বের ঝামেলায় যেতে না চাইলে বাংলাদেশকে থাকতে হবে সেই আটের মধ্যেই। সূত্র : আইসিসি।
টুর্নামেন্টের সূচি:১ জুন : ইংল্যান্ড-বাংলাদেশ, ওভাল২ জুন : অস্ট্রেলিয়া-নিউজিল্যান্ড, এজবাস্টন৩ জুন : শ্রীলঙ্কা-দক্ষিণ আফ্রিকা, ওভাল৪ জুন : ভারত-পাকিস্তান, এজবাস্টন৫ জুন : অস্ট্রেলিয়া-বাংলাদেশ, ওভাল (দিবা/রাত্রি)৬ জুন : ইংল্যান্ড-নিউজিল্যান্ড, কার্ডিফ৭ জুন : পাকিস্তান-দক্ষিণ আফ্রিকা, এজবাস্টন (দিবা/রাত্রি)৮ জুন : ভারত-শ্রীলঙ্কা, ওভাল৯ জুন : নিউজিল্যান্ড-বাংলাদেশ, কার্ডিফ১০ জুন : ইংল্যান্ড-অস্ট্রেলিয়া, এজবাস্টন১১ জুন : ভারত-দক্ষিণ আফ্রিকা, ওভাল১২ জুন : শ্রীলঙ্কা-পাকিস্তান, কার্ডিফ
১৪ জুন : প্রথম সেমিফাইনাল, (এ১-বি২), কার্ডিফ১৫ জুন : দ্বিতীয় সেমিফাইনাল, (এ২-বি১), এজবাস্টন
১৮ জুন : ফাইনাল, ওভাল।
* দিনের ম্যাচগুলো শুরু হবে বাংলাদেশ সময় বেলা ৩টা ৩০ মিনিটে, দিবা/রাত্রি ম্যাচগুলো সন্ধ্যা ৬টা ৩০ মিনিটে।
