
ঘন সবুজ পিচ, টস জেতাটা তাই ম্যাচের প্রভাবক হয়ে দাঁড়িয়েছিল। টস জিতল শ্রীলঙ্কা, ম্যাচও। সিরিজের প্রথম লো স্কোরিং টি-টোয়েন্টিতে ভারতকে ৫ উইকেটে হারিয়েছে লঙ্কানরা। প্রথমে ব্যাট করে ‘ব্যাটসম্যান’ রবিচন্দ্রন অশ্বিনে ভর করে ১০১ করেছিল ভারত। ৫৩ রানে ৬ উইকেট হারানোর পর তাঁর ৩১ রানের ইনিংসটিই লজ্জার হাত থেকে বাঁচিয়েছে ভারতকে, তবে হারের হাত থেকে বাঁচাতে পারেনি। চান্ডিমালের ৩৫ ও কাপুগেদারার ২৫ রানের সুবাদে ১২ বল হাতে রেখেই জিতে গেছে শ্রীলঙ্কা।তিন ম্যাচ সিরিজের পরের টি-টোয়েন্টি পরশু, রাঁচিতে। ক্রিকইনফো।
