
প্রধান নির্বাচকের পদ থেকে সরে দাঁড়িয়েছেন আকরাম খান। জাতীয় দলের সাবেক অধিনায়ক বাংলাদেশ ক্রিকেট বোর্ডের (বিসিবি) পরিচালক পদে নির্বাচন করতেই এই সিদ্ধান্ত নিয়েছেন বলে জানা গেছে।আকরাম বিসিবিতে নিজের পদত্যাগপত্র নাকি আগেই জমা দিয়ে রেখেছিলেন। আজ কেবল আনুষ্ঠানিক ঘোষণাটিই এল। এদিকে চট্টগ্রাম বিভাগীয় ক্রীড়া সংস্থার কাউন্সিলর নির্বাচিত হয়ে নির্বাচনী প্রস্তুতিটাও আকরাম সেরে রেখেছেন ইতিমধ্যেই।দীর্ঘ দিন ধরেই জাতীয় ক্রিকেট দলের নির্বাচকের দায়িত্বে পালন করছিলেন বাংলাদেশকে বিশ্বকাপের আসরে নিয়ে যাওয়া এই অধিনায়ক। ২০১১ সালের বিশ্বকাপের পর তাঁকে দায়িত্ব দেওয়া হয় প্রধান নির্বাচকের। 
 
