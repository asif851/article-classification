
রিও অলিম্পিক সাঁতারের প্রথম দিনে শনিবার নিষ্পত্তি হওয়া চারটি সোনার একটিও জিততে পারেনি যুক্তরাষ্ট্র। জিতেছে মাত্র তিনটি ব্রোঞ্জ। এর মধ্যে মেয়েদের দুটি ইভেন্টে হয়েছে নতুন বিশ্ব রেকর্ড।১০০ মিটার ফ্রিস্টাইলে বিশ্ব রেকর্ড গড়ে সোনা জিতেছে অস্ট্রেলিয়ার মেয়েরা। সময় ৩ মিনিট ৩০.৬৫ সেকেন্ড। ৩ মিনিট ৩০.৯৮ সেকেন্ডের আগের রেকর্ডটিও ছিল অস্ট্রেলিয়ারই। এমা ম্যাকিওন, ব্রিটানি এলমস্লির সঙ্গে দুই বোন ব্রনটি ও কেইট ক্যাম্পবেল দারুণ দাপটে পেছনে ফেলেন রুপাজয়ী যুক্তরাষ্ট্র ও ব্রোঞ্জজয়ী কানাডার প্রতিযোগীদের।বিশ্ব রেকর্ড হয়েছে মেয়েদের ৪০০ মিটার ব্যক্তিগত মিডলেতেও। হাঙ্গেরির কাতিনকা হোশসু। ‘লৌহমানবী’ নামে খ্যাত এই হাঙ্গেরিয়ান এ নিয়ে চতুর্থবারের মতো অলিম্পিকে অংশ নিয়ে সাফল্যের হাসি হাসলেন। বিশ্ব রেকর্ড গড়তে সময় নিয়েছেন ৪ মিনিট ২৬.৩৬ সেকেন্ড। ওদিকে ছেলেদের ৪০০ মিটার ফ্রিস্টাইলে প্রথম এশীয় হিসেবে সোনা জিতেছেন জাপানের কোসুকে হাগিনো। এই ইভেন্টটিতে সব সময়ই ছিল যুক্তরাষ্ট্রের দাপট। সূত্র : রয়টার্স।
