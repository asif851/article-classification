
টি-টোয়েন্টি ক্রিকেট মানেই তো চার-ছক্কার ফুলঝুরি। ব্যাকরণে বালাই নেই বরং ব্যাট দিয়ে কত দূরে নিয়ে বল ফেলা যায়, সেটিই যেন টি-টোয়েন্টি ক্রিকেট। বোলাররা সেখানে উইকেট নেওয়ার জন্য বল করে না; বল করে চার-ছক্কা না খাওয়ার উদ্দেশ্য নিয়ে। টি-টোয়েন্টি ক্রিকেটকে বোলার ‘নিধনে’র ক্ষেত্র বানিয়ে ফেলা ক্রিকেটারদের মধ্য যাঁর নাম প্রথম দিকেই আসে, তিনি ক্রিস গেইল। ছক্কা হাঁকানোয় ‘ওস্তাদ’ এই ক্যারিবীয় ক্রিকেটার কাল এক অনন্য রেকর্ডের অধিকারী হলেন। টি-টোয়েন্টি ক্রিকেটে ছক্কার সেঞ্চুরি করা একমাত্র ক্রিকেটার এখন তিনিই।  ইংল্যান্ডের বিপক্ষে একমাত্র টি-টোয়েন্টিতে মাঠে নেমেছিলেন ৯৯টি আন্তর্জাতিক ছক্কা নিয়ে। বাঁহাতি পেসার ডেভিড উইলির করা ম্যাচের তৃতীয় ওভারের তৃতীয় বলটি গেইল পাঠালেন মিড উইকেট সীমানার ওপারে। আর প্রথম ব্যাটসম্যান হিসেবে আন্তর্জাতিক টি-টোয়েন্টিতে ১০০ ছক্কার রেকর্ড গড়লেন। এমন একটা অর্জনের উদ্‌যাপন তো হওয়া চাই। পরের বলে তাই আবারও ছক্কা, এবারে বোলারের মাথার ওপর দিয়ে বল দর্শকসারিতে। ছক্কার রেকর্ডের উদ্‌যাপনও হলো ছক্কায়।
টি-টোয়েন্টিতে সবচেয়ে বেশি ছক্কা




নাম


ইনিংস


ছক্কা




ক্রিস গেইল (ওয়েস্ট ইন্ডিজ)


৪৯


১০৩




ব্রেন্ডন ম্যাককালাম (নিউজিল্যান্ড)


৭০


৯১




শেন ওয়াটসন (অস্ট্রেলিয়া)


৫৬


৮৩




মার্টিন গাপটিল (নিউজিল্যান্ড)


৫৯


৭৬




যুবরাজ সিং (ভারত)


৫১


৭৪




 
ওয়ানডেতে সবচেয়ে বেশি ছক্কা




নাম


ইনিংস


ছক্কা




শহীদ আফ্রিদি (পাকিস্তান)


৩৬৯


৩৫১




সনাথ জয়াসুরিয়া (শ্রীলঙ্কা)


৪৩৩


২৭০




ক্রিস গেইল (ওয়েস্ট ইন্ডিজ)


২৬৪


২৩৮




মহেন্দ্র সিং ধোনি (ভারত)


২৫৯


২১০




ব্রেন্ডন ম্যাককালাম (নিউজিল্যান্ড)


২২৮


২০০




টেস্ট দলে নেই অনেক দিন। তবু ছক্কার রেকর্ডে এখানেও শীর্ষস্থানের খুব কাছেই গেইল। টেস্টের প্রথম বলে ছক্কা হাঁকানোর দুর্লভ রেকর্ডের অধিকারী তিনি। টেস্টে সুযোগ পেলেই ছক্কার সেঞ্চুরিটা নিজের করে নিতে পারেন। প্রয়োজন মোটে ২টি ছক্কা।
টেস্টে সবচেয়ে বেশি ছক্কা




নাম


ইনিংস


ছক্কা




ব্রেন্ডন ম্যাককালাম (নিউজিল্যান্ড)


১৭৬


১০৭




অ্যাডাম গিলক্রিস্ট (অস্ট্রেলিয়া)


১৩৭


১০০




ক্রিস গেইল (ওয়েস্ট ইন্ডিজ)


১৮২


৯৮




জ্যাক ক্যালিস (দক্ষিণ আফ্রিকা)


২৮০


৯৭




বীরেন্দর শেবাগ (ভারত)


১৮০


৯১




 
আন্তর্জাতিক ক্রিকেটে সবচেয়ে বেশি ছক্কা




নাম 


ইনিংস


ছক্কা




শহীদ আফ্রিদি


৫০৭


৪৭৬




ক্রিস গেইল


৪৯৫


৪৩৯




ব্রেন্ডন ম্যাককালাম


৪৭৪


৩৯৮




সনাৎ জয়াসুরিয়া


৬৫১


৩৫২




মহেন্দ্র সিং ধোনি


৬৭২


৩২৬




