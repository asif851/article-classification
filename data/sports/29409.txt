
দক্ষিণ আফ্রিকার বিপক্ষে ওয়ানডে সিরিজের দলে চমকই দিয়েছেন নির্বাচকেরা। দলে ঢুকেছেন পেস বোলিং-অলরাউন্ডার সাইফউদ্দিন। গত এপ্রিলে শ্রীলঙ্কার বিপক্ষে ২টি টি-টোয়েন্টি খেলেছিলেন এই তরুণ। গত বছর দেশে অনুষ্ঠিত অনূর্ধ্ব-১৯ বিশ্বকাপে বাংলাদেশ যুবদলের অন্যতম গুরুত্বপূর্ণ সদস্য ছিলেন তিনি।টেস্ট স্কোয়াডে থেকে বাদ পড়েছেন মুমিনুল হক, শুভাশিস রায়, শফিউল ইসলাম ও তাইজুল ইসলাম। টেস্ট সিরিজে বিশ্রামে থাকা সাকিব ফিরছেন ওয়ানডে দলে। পাশাপাশি অনুমিতভাবেই দলে আছেন নাসির হোসেন।ব্লুমফন্টেইনে দ্বিতীয় টেস্ট চলার সময়ই দক্ষিণ আফ্রিকার বিমান ধরবেন ওয়ানডে অধিনায়ক মাশরাফি বিন মুর্তজা। সাকিবও দলের সঙ্গে যোগ দেবেন এরই মধ্যে।১২ অক্টোবর ব্লুমফন্টেইনেই অনুষ্ঠিত হবে ওয়ানডে সিরিজের প্রস্তুতি ম্যাচটি। ১৫, ১৮ ও ২২ অক্টোবর যথাক্রমে কিম্বার্লি, পার্ল ও ইস্ট লন্ডনে হবে সিরিজের ওয়ানডে তিনটি।
বাংলাদেশ দল : মাশরাফি বিন মুর্তজা (অধিনায়ক), সাকিব আল হাসান (সহ–অধিনায়ক), মুশফিকুর রহিম, মাহমুদউল্লাহ, তামিম ইকবাল, রুবেল হোসেন, ইমরুল কায়েস, নাসির হোসেন, সাব্বির রহমান, তাসকিন আহমেদ, সৌম্য সরকার, লিটন দাস, মোস্তাফিজুর রহমান, মেহেদী হাসান মিরাজ ও মোহাম্মদ সাইফউদ্দিন।
 
