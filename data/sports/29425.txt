
সতীর্থদের কি কথা দিয়ে রেখেছিলেন যে রিয়াল মাদ্রিদ শিরোপা জিতলে নতুন স্টাইলে চুল ছাঁটবেন? কথা দিয়ে থাকুন না আর না-ই থাকুন, চ্যাম্পিয়নস লিগে ‘দুয়োদেসিমা’ জয়ের পর নতুন চুলের ছাঁটেই দেখা গেল ক্রিস্টিয়ানো রোনালদোকে। মাথাভর্তি চুল নিয়ে খেলেছিলেন কার্ডিফের ফাইনালে। কিন্তু শিরোপা জিতে বার্নাব্যুতে ফেরার পর তাঁর মাথা থেকে এক-তৃতীয়াংশ চুল উধাও। মাথার ওপরের দিকে ছোট করে ছাঁটা চুল। ডানে-বাঁয়ে এবং পেছনের নিচের দিকে একদম ন্যাড়া। শুধু রোনালদোই নন, কার্ডিফ সাফল্যের পর চুল ছেঁটেছেন কাসেমিরো ও কেইলর নাভাসও। মার্কা।
 
