
সাগিকর হাই পারফরম্যান্স সেন্টারকে শেষ পর্যন্ত নিয়ন্ত্রণে রাখতে পারেনি বাংলাদেশ ‘এ’ দল। পরশু দ্বিতীয় চার দিনের ম্যাচের প্রথম দিনেই অলআউট হওয়ার আগে ৩৫৪ রান করে স্বাগতিক দল। রবিউল, তাইজুল, শুভাগত, সানি ও মুক্তার পেয়েছেন দুটি করে উইকেট। কাল প্রথম ইনিংস ব্যাট করতে নেমেই ব্যাটিং বিপর্যয়ে পড়েছে নাসিরের দল৷ চা-বিরতি পর্যন্ত ১৬৪ রানেই হারিয়েছে ৬ উইকেট৷ ৫৬ রানে ৩ উইকেট হারানোর পর নাসির-মার্শালের ৭৯ রানের জুটি৷ ১৩৫ থেকে ১৪৫ পর্যন্ত যেতে নাসির (৫৩), মার্শাল (৪১) ও শুভাগতও (০) আউট৷ শামসুর ৪, ইমরুল ২১ ও মুমিনুল ১৩ রান করেছেন৷ নুরুল ১৭ ও মুক্তার ২ রানে ব্যাট করছিলেন৷
