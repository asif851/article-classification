



চ্যাম্পিয়নস লিগের সর্বকালের সর্বোচ্চ গোলদাতা রোনালদো।
শুধু রিয়াল মাদ্রিদের হয়েই ১০১টি গোল করেছেন।
ইউরোপের অনেক ক্লাব তাদের ইতিহাসে এত গোল করতে পারেনি।


ক্রিস্টিয়ানো রোনালদো নিজেই স্বীকার করে নিয়েছেন, ২০ বছর বয়সী রোনালদো যা পারত তা আর এখন করা সম্ভব নয়। সেই অবিশ্বাস্য ড্রিবলিং, দুর্দান্ত গতির বাঁকানো ফ্রি কিক এখন আর রোনালদোর কাছ থেকে খুব একটা দেখা যায় না। ৩০-৩৫ গজ দূর থেকে করা ফ্রি কিক গোল কিংবা অর্ধেক মাঠ ড্রিবলিং করা রোনালদোর দেখা হয়তো আর কখনো পাওয়া যাবে না। তবে ৩৩ বছরের এই রোনালদো যা দেখাচ্ছেন, তাতে ২০ বছর বয়সী রোনালদোও ঈর্ষান্বিত হবেন।
* পিএসজির বিপক্ষে জয়সূচক গোলটি ছিল রিয়াল মাদ্রিদের হয়ে চ্যাম্পিয়নস লিগে রোনালদোর ১০১তম গোল। কোনো নির্দিষ্ট ক্লাবের হয়ে কোনো খেলোয়াড় ইউরোপের সেরা প্রতিযোগিতায় এই প্রথম ১০০ গোল করলেন। বার্সেলোনার পক্ষে মেসি করেছেন ৯৭টি গোল। * এবারের চ্যাম্পিয়নস লিগে প্রতিটি ম্যাচেই গোল করেছেন রোনালদো। ইতিহাসের প্রথম খেলোয়াড় হিসেবে গ্রুপ পর্বের সব ম্যাচে গোল করার রেকর্ড গড়েছেন অবশ্য এবারই।* চ্যাম্পিয়নস লিগে সর্বশেষ ১২ ম্যাচে ২১ গোল রোনালদোর।* চ্যাম্পিয়নস লিগে রোনালদোর গোলসংখ্যা এখন ১১৬। ৬৩ বছরের ইতিহাসসমৃদ্ধ এই প্রতিযোগিতায় রোনালদোর চেয়ে বেশি গোল আছে মাত্র ১৯টি ক্লাবের!* এ নিয়ে টানা ৭ বছর চ্যাম্পিয়নস লিগে কমপক্ষে ১০ গোল করেছেন রোনালদো। মেসি টানা দুবার এটা করতে পেরেছেন (সব মিলিয়ে চারবার)। রুড ফন নিস্টলরয়ও টানা দুবার ১০ গোল করেছিলেন। * রোনালদো রিয়ালে যোগ দেওয়ার পর ৩টি চ্যাম্পিয়নস লিগ জেতার পথে ১০১ গোল করেছেন। এই সময়ে ৩টি চ্যাম্পিয়নস লিগ জিতেছেন মেসিও, তবে তাঁর গোল ৮০টি।
