
বাংলাদেশের নারী ক্রিকেট দল তাহলে ওয়ানডেটাই ভালো খেলে! পাকিস্তানের মেয়েদের ওয়ানডে সিরিজে ধবলধোলাই করলেও হেরেছে প্রথম টি-টোয়েন্টি ম্যাচে। কক্সবাজার স্টেডিয়ামে কাল তারা ১৬ রানে টি-টোয়েন্টি ম্যাচ হারল ভারতের মহিলা দলের কাছেও।ওপেনার লতিকা কুমারিকে ৩ রানে বোল্ড করে দেন জাহানারা আলম। কিন্তু আরেক ওপেনার মিতালি রাজ পুনম রাউতের সঙ্গে দ্বিতীয় উইকেটে গড়েন ৯৮ রানের জুটি। তাদের ১০১ রানের জবাবে পুরো ২০ ওভার খেলে ৮৫ রানে অলআউট হয়েছে বাংলাদেশের মেয়েরা। সর্বোচ্চ ২১ রান করেছেন রুমানা। ১১ মার্চ দ্বিতীয় টি-টোয়েন্টি কক্সবাজারেই।সংক্ষিপ্ত স্কোর—ভারত: ২০ ওভারে ১০১/১ (মিতালি ৫৫*, পুনম ৪২; জাহানারা ১/১২)। বাংলাদেশ: ২০ ওভারে ৮৫ (রুমানা ২১, আয়েশা ১৮, সানজিদা ১৫, সালমা ১৫; শ্রাবন্তী ৪/৯, সুলতানা ২/১১, ঝুলন ২/১৪)। ফল: ভারত ১৬ রানে জয়ী। ম্যাচসেরা: শ্রাবন্তী নাইডু।
