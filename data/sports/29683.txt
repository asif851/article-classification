
টি-টোয়েন্টি বিশ্বকাপ শুরু হচ্ছে ১৫ মার্চ। সেদিনই মাঠে নামবেন সালমা-জাহানারারা। কিন্তু মাশরাফি সাকিবদের মাঠে নামতে হবে আরও আগেই। ছেলেদের যে কোয়ালিফাইং রাউন্ড পার করতে হবে। মূল বিশ্বকাপে জায়গা করে নিতে ৫ দিনে খেলতে হবে বাছাইপর্বের তিনটি ম্যাচ।
৯ মার্চ হল্যান্ডের বিপক্ষের ম্যাচটি দিয়ে শুরু হচ্ছে বাংলাদেশের বিশ্বকাপ। দুদিন পরে আয়ারল্যান্ডের বিপক্ষে দ্বিতীয় ম্যাচ আর ১৩ তারিখ ওমানের বিপক্ষের ম্যাচটি দিয়ে শেষ হবে বাছাইপর্ব। গ্রুপ থেকে কেবল একটি দলের ভাগ্যেই জুটবে মূলপর্বের টিকিট। বাংলাদেশের বাছাই পর্বের সবগুলো ম্যাচই ধর্মশালায়।মূলপর্বে উঠলেও বাংলাদেশের ভাগ্য সুপ্রসন্ন তা বলা যাচ্ছে না। কারণ, ‘এ’ গ্রুপের বাছাইপর্ব পেরোনো দলটির জায়গা মিলবে মূলপর্বের গ্রুপ-২ এ। সে গ্রুপে আছে ভারত, পাকিস্তান, অস্ট্রেলিয়া ও নিউজিল্যান্ড। সে ক্ষেত্রে বাংলাদেশের প্রথম ম্যাচটি হবে পাকিস্তানের বিপক্ষে ১৬ তারিখ কলকাতার ইডেন গার্ডেনে।
‘এ’ গ্রুপ: বাংলাদেশ, আয়ারল্যান্ড, ওমান, হল্যান্ড‘বি’ গ্রুপ: জিম্বাবুয়ে, আফগানিস্তান, হংকং, স্কটল্যান্ড
