
প্রিমিয়ার ডিভিশন দাবা লিগের উদ্বোধন আজ, তবে খেলা শুরু আগামীকাল। গতবার অবনমন না থাকায় এবারও ১২ দল খেলতে পারত। কিন্তু গতবারের মতো এবারও খেলছে না মোহামেডান। এ ছাড়া খেলছে না নৌবাহিনী জুনিয়র দল।বাকি ১০টি দল নিবন্ধন করেছে। বর্তমান চ্যাম্পিয়ন শেখ রাসেল মেমোরিয়াল স্পোর্টিং ক্লাব দুজন বিদেশি গ্র্যান্ডমাস্টার এনেছে গতকাল। উজবেকিস্তানের আমানতভ ফারুক ও রাশিয়ার বরিস গ্রাচেভ। সাইফ স্পোর্টিং ক্লাব রাশিয়া ও চীনের একজন করে গ্র্যান্ডমাস্টার আনছে। বাংলাদেশের পাঁচ গ্র্যান্ডমাস্টারের মধ্যে খেলছেন না শুধু রিফাত বিন সাত্তার।
