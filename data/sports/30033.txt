
ডেভিড লুইজের অসাধারণ ফ্রি-কিক কলম্বিয়ার জালে যেতেই নেচে উঠলো ফোর্তালেজার স্টেডিয়াম। একইসঙ্গে লুইজের গোল সঙ্গে সঙ্গে আলোড়ন তোলে সামাজিক যোগাযোগের মাধ্যম টুইটারেও। তাঁর অসাধারণ ফ্রি-কিক কলম্বিয়ার গোলরক্ষক ডেভিড আসপানাকে পরাভূত করার সঙ্গে সঙ্গে টুইটারে মোট টুইট হয়েছে ২ লাখ ৫৯ হাজার ৩৫২টি। টুইটার এটিকে, তাঁদের ভাষায় ব্রাজিল-কলম্বিয়া ম্যাচের ‘টপ মোমেন্ট’ হিসেবে অভিহিত করেছে।এদিকে, কালকের ম্যাচে নেইমারের আহত হওয়ার মুহূর্ত কিন্তু টুইটারে ‘টপ মোমেন্ট’ হিসেবে লুইজের ফ্রি-কিকের গোলটিকে ছাপিয়ে যেতে পারেনি। তবে ম্যাচ শেষে মোট টুইটের সংখ্যা দাঁড়িয়েছে ২ লাখ ২৩ হাজার ৪টি—যা কালকের ম্যাচে দ্বিতীয় ‘টপ মোমেন্ট।’ব্রাজিলের পক্ষে অবশ্য তারপরেও নেইমার ছিলেন সবচেয়ে আলোচিত খেলোয়াড়। কলম্বিয়ার পক্ষে সবচেয়ে আলোচিত আর কেউ না ওই হামেস রদ্রিগেজই।
ফুটবল বিশ্বকাপ হাতের মুঠোয় এনে দেবে খুদে ব্লগ লেখার জনপ্রিয় ওয়েবসাইট টুইটার। এ উপলক্ষে বিশেষ একটি পাতা তৈরি করেছে টুইটার। বিশ্বকাপের সময় এতে প্রিয় দল, প্রিয় খেলোয়াড়কে অনুসরণ করতে পারবেন যেকোনো ব্যবহারকারী। এ জন্য বাংলাদেশে গ্রামীণফোনের সংযোগ থেকে #GoalGP লিখে ৯৫৯৪ নম্বরে এসএমএস পাঠালেই চলবে। বিশ্বকাপ চলাকালে টুইটারের ওই পাতায় যাওয়ার জন্য ইন্টারনেট ব্যবহারের কোনো খরচ বা ব্রাউজিং চার্জ লাগবে না। টুইটারের এই আয়োজনের সঙ্গে সহযোগী হিসেবে রয়েছে গ্রামীণফোন ও প্রথম আলো'
