
ঢাকায় ঘরোয়া টুর্নামেন্টেও এর আগে বেশ কয়েকবার খেলে গেছেন। নিট কনসার্নের হয়ে খেলা মালয়েশিয়ান শাটলার যোগেন্দ্রান কৃষ্ণান এবার ঢাকাতেই জিতলেন ইউনেক্স-সানরাইজ আন্তর্জাতিক ব্যাডমিন্টন টুর্নামেন্টের পুরুষ এককের শিরোপা। ফাইনালে কৃষ্ণান হারিয়েছেন টুর্নামেন্টের শীর্ষ বাছাই চীনা তাইপের সু জেন হাওকে। মহিলা এককে চীনা তাইপের পাও সিয়াও মা, মহিলা দ্বৈতে ভারতের প্রযুক্তা সাওয়ান্ত-সুনীল আর্তিসারা, পুরুষ দ্বৈতে চীনা তাইপের লিয়াং জুই-লিয়াও কোয়ান হাও, মিশ্র দ্বৈতে মালয়েশিয়ার আদিব-সানিরু চ্যাম্পিয়ন হয়েছেন।
