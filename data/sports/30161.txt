
ফুটবলে সবচেয়ে কঠিন কাজ কোনটি? বেশির ভাগ বলবেন—গোলকিপিং। গোলবারের নিচে দাঁড়িয়ে ডানে-বামে, লাফিয়ে-ডাইভ দিয়ে গোলরক্ষককে সামলাতে হয় আসল কাজটিই। একজন গোলরক্ষকের মূল ‘অস্ত্র’ তার দুটো হাত। পেশাদার ফুটবলে এমন গোলরক্ষক দেখেছেন, যাঁর একটি হাত নেই? ভাবছেন, ধুর, তা হয় নাকি! হয় এবং তা হয়েছে রোমানিয়ার তুদোরেল মিহাইলেস্কুর ক্ষেত্রে।৪৮ বছর বয়সী মিহাইলেস্কুর বাঁ হাতটি ‘নেই’। নেই বলতে অস্তিত্ব যে একেবারেই নেই, সেটা বলা ঠিক হবে না। বাঁ হাতটির ক্ষুদ্র একটা সংস্করণ আছে, যেটিকে ঠিক হাত বলা যাবে না। তা ছাড়া সেই হাতটি একেবারেই অকেজো। কিন্তু ডান হাত দিয়েই দিব্যি সামলে যাচ্ছেন গোলপোস্ট।তিনি কোনো শৌখিন ফুটবলার নন, খেলেন রোমানিয়ার চতুর্থ ডিভিশনের দল ভালকানে। এক হাত দিয়ে গোলপোস্ট সামলাতে হয় বলে স্বাভাবিকভাবে কষ্ট করতে হয় ভীষণ। ডান হাত দিয়েই লং-থ্রো করতে পারেন দারুণভাবে, খেলোয়াড়দের দ্রুত বল দেওয়ার ক্ষেত্রেও যথেষ্ট পারঙ্গম। এ ছাড়া শট ঠেকানোর ক্ষেত্রেও ভীষণ তত্পর।শারীরিক সীমাবদ্ধতা ফুঁত্কারে উড়িয়ে সাম্প্রতিক সময়ে রোমানিয়ার লিগে দুর্দান্ত পারফরম্যান্সে তাক লাগিয়ে দিয়েছেন সবাইকে। ফলে প্রিমিয়ার লিগের ক্লাবগুলোয় তাঁকে দেখলেও, অবাক হওয়ার কিছু থাকবে না। মিহাইলেস্কু প্রমাণ করেছেন, শারীরিক প্রতিবন্ধকতা কোনো বাধা নয়, যদি থাকে প্রচণ্ড আত্মবিশ্বাস, অদম্য প্রত্যয় আর আকাশ ছোঁয়ার স্বপ্ন। ওয়েবসাইট।
