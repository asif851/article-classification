
অসামান্য কীর্তি গড়েই শীর্ষে ফিরলেন কুমার সাঙ্গাকারা। গল টেস্টে ২২১ রানের ইনিংস খেলে টেস্ট ডাবল সেঞ্চুরিতে ব্রায়ান লারাকে ছাড়িয়ে যাওয়া লঙ্কান ব্যাটসম্যানই এখন র‌্যাঙ্কিংসেরা ব্যাটসম্যান। এক ধাপ এগোনো সাঙ্গাকারা দক্ষিণ আফ্রিকার এবি ডি ভিলিয়ার্সকে দুইয়ে নামিয়ে পুনরুদ্ধার করেছেন শীর্ষস্থানটা। এর আগে ২০১২ সালের নভেম্বরে সর্বশেষ এক নম্বরেও উঠেছিলেন আরেকটি গল টেস্টের পরেই। ২০০৭ সালের ডিসেম্বরে প্রথম শীর্ষে ওঠা এই বাঁহাতি ব্যাটসম্যান সর্বমোট ৬৭১ দিন এক নম্বর ছিলেন।ধারাবাহিক ভালো ব্যাটিংয়ের পুরস্কার পেয়েছেন অ্যাঞ্জেলো ম্যাথুসও। গলে ৯১ ও অপরাজিত ২৫ রান করে প্রথমবারের মতো শীর্ষ পাঁচে জায়গা করে নিয়েছেন লঙ্কান অধিনায়ক। এক ধাপ এগোনো ম্যাথুস এখন টেস্টের পঞ্চম সেরা ব্যাটসম্যান।বোলিংয়ে যথারীতি শীর্ষে দক্ষিণ আফ্রিকান ফাস্ট বোলার ডেল স্টেইন। পরিবর্তন হয়নি পরের তিনটি স্থানেও। তবে ওল্ড ট্রাফোর্ড ও গলে ভালো করার স্বীকৃতি হিসেবে দুই ধাপ করে এগিয়ে পাঁচ ও ছয়ে উঠে এসেছেন ইংল্যান্ডের জেমস অ্যান্ডারসন ও শ্রীলঙ্কার রঙ্গনা হেরাথ।প্রায় আট মাস পর টেস্টে ফিরেই অলরাউন্ড র্যাঙ্কিংয়ের শীর্ষস্থানটা পুনরুদ্ধার করেছেন ভারতের রবিচন্দ্রন অশ্বিন। দুই ধাপ এগোনো অশ্বিনকে জায়গা করে দিতে এক ধাপ করে পিছিয়ে দুই ও তিনে নেমে গেছেন দক্ষিণ আফ্রিকার ভারনন ফিল্যান্ডার ও বাংলাদেশের সাকিব আল হাসান।অলরাউন্ড র্যাঙ্কিংয়ে পেছালেও টেস্ট ব্যাটিং ও বোলিংয়ে বাংলাদেশের সেরা সাকিবই। ব্যাটিংয়ে ৩১ ও বোলিংয়ে ১৮ নম্বরে আছেন এই অলরাউন্ডার। তথ্যসূত্র: আইসিসি বিজ্ঞপ্তি।টেস্ট র‌্যাঙ্কিংয়ে সেরা ৫ব্যাটসম্যানদল পয়েন্ট১ (+১) কুমার সাঙ্গাকারা শ্রীলঙ্কা ৯২০২ (-১) এবি ডি ভিলিয়ার্স দ. আফ্রিকা ৮৯৯৩ (-) হাশিম আমলা দ. আফ্রিকা ৮৭৮৪ (-) ডেভিড ওয়ার্নার অস্ট্রেলিয়া ৮৭১৫ (+১) অ্যাঞ্জেলো ম্যাথুস শ্রীলঙ্কা ৮৬২বোলারদল পয়েন্ট১ (-) ডেল স্টেইন দ. আফ্রিকা ৯০৩২ (-) রায়ান হ্যারিস অস্ট্রেলিয়া ৮৭০৩ (-) মিচেল জনসন অস্ট্রেলিয়া ৮৪৪৪ (-) ভারনন ফিল্যান্ডার দ. আফ্রিকা ৮১৩৫ (+২) জেমস অ্যান্ডারসন ইংল্যান্ড ৮০০অলরাউন্ডারদল পয়েন্ট১ (+২) রবিচন্দ্রন অশ্বিন ভারত ৩৭২২ (-১) ভারনন ফিল্যান্ডার দ. আফ্রিকা ৩৬৫৩ (-১) সাকিব আল হাসান বাংলাদেশ ৩৬৪৪ (+১) স্টুয়ার্ট ব্রড ইংল্যান্ড ২৮৮৫ (-১) মিচেল জনসন অস্ট্রেলিয়া ২৮০
