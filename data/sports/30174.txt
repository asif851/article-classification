
কামড়-কাণ্ডে সুয়ারেজ কেবল নিষেধাজ্ঞাই, আর্থিক ক্ষতির মুখোমুখি হওয়ারও শঙ্কায় আছেন। তাঁর স্পন্সরদের কেউ কেউ নানাভাবেই ইঙ্গিত দিয়েছে, কামড়-কাণ্ডের ব্যাপারটি যদি ফিফা প্রমাণ করতে পারে, তাহলে তাঁরা সুয়ারেজের সঙ্গে তাদের সম্পর্কের ব্যাপারটি নতুন করে ভেবে দেখবে। জিব্রাল্টার-ভিত্তিক অনলাইন জুয়া প্রতিষ্ঠান ‘৮৮৮পোকার’ এক টুইটার বার্তায় সুয়ারেজের সঙ্গে তাদের ব্যবসায়িক সম্পর্ক পুর্নমূল্যায়নের কথা জানিয়েছেন। সুয়ারেজের আরও এক পৃষ্ঠপোষক, বিশ্বখ্যাত ক্রীড়া সামগ্রী প্রস্তুতকারী প্রতিষ্ঠান অ্যাডিডাসও জানিয়েছে, কামড়-কাণ্ডের পুরো বিষয়টিই তারা নিবিড়ভাবে পর্ববেক্ষণ করছে। সুয়ারেজের আচরণকে ‘অখেলোয়াড়সুলভ’ আখ্যা দিয়ে তারা জানিয়েছে, এ ব্যাপারে ফিফার পদক্ষেপেই তাদের পরবর্তী করণীয় ঠিক করে দেবে।
ফুটবল বিশ্বকাপ হাতের মুঠোয় এনে দেবে খুদে ব্লগ লেখার জনপ্রিয় ওয়েবসাইট টুইটার। এ উপলক্ষে বিশেষ একটি পাতা তৈরি করেছে টুইটার। বিশ্বকাপের সময় এতে প্রিয় দল, প্রিয় খেলোয়াড়কে অনুসরণ করতে পারবেন যেকোনো ব্যবহারকারী। এ জন্য বাংলাদেশে গ্রামীণফোনের সংযোগ থেকে #GoalGP লিখে ৯৫৯৪ নম্বরে এসএমএস পাঠালেই চলবে। বিশ্বকাপ চলাকালে টুইটারের ওই পাতায় যাওয়ার জন্য ইন্টারনেট ব্যবহারের কোনো খরচ বা ব্রাউজিং চার্জ লাগবে না। টুইটারের এই আয়োজনের সঙ্গে সহযোগী হিসেবে রয়েছে গ্রামীণফোন ও প্রথম আলো'
