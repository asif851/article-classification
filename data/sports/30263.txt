
বিকেএসপিতে লিজেন্ডস অব রূপগঞ্জকে ২৩৯ রানে বেঁধে ফেলার পর জয়ের আশাটা উজ্জ্বলই হয়েছিল কলাবাগান ক্রিকেট একাডেমির। কিন্তু তাদের সামনে বড় বাধা হয়ে দাঁড়াল বৃষ্টি।রূপগঞ্জের ব্যাটিংয়ের সময়ই একবার বৃষ্টি-বাগড়ায় খেলা বন্ধ ছিল প্রায় আধঘণ্টা। তাদের ব্যাটিংয়ের পর আবারও শুরু হলো বৃষ্টি। প্রায় দুই ঘণ্টা পর ফের খেলা শুরু হলে কলাবাগান ক্রিকেট একাডেমির সামনে কঠিন এক লক্ষ্যই দাঁড়াল। ডাকওয়ার্থ-লুইস পদ্ধতিতে করতে হবে ২৫ ওভারে ১৭১! ওভারপ্রতি লাগে ৬.৮৪ রান। বৃষ্টিবাধায় না পড়লে তাদের করতে হতো ২৪০, ওভারে পাঁচেরও কম।তাড়াহুড়ো করতে গিয়ে ১৪.২ ওভারে ৮৫ রান তুলতেই ৭ উইকেট হারিয়ে ফেলে কলাবাগান একাডেমি। অষ্টম উইকেটে বিশ্বনাথ হালদার-তাপস ঘোষের অবিচ্ছিন্ন ৫৬ রানের জুটি তাদের হারের ব্যবধানটাই কেবল কমিয়েছে। ২৯ রানে হারের পেছনে কলাবাগান ক্রিকেট একাডেমির অলরাউন্ডার মেহেদী হাসান মিরাজ প্রকৃতির বাধাকেই বড় করে দেখছেন, ‘বৃষ্টি না হলে ম্যাচের চেহারা অন্য রকম হতে পারত। ২৪০ তাড়া করা কঠিন কিছু ছিল না। দুর্ভাগ্য, বৃষ্টি সব এলোমেলো করে দিল। ওভারে সাতের কাছাকাছি রান করা কঠিন।’এই ম্যাচেও ব্যর্থ সৌম্য সরকার। তারকা ব্যাটসম্যানরা যেখানে ছন্দে ফিরছেন, বাঁহাতি এই ওপেনার এখনো নিজেকে খুঁজে ফিরছেন। ভিক্টোরিয়ার সঙ্গে ১০, গাজী গ্রুপের বিপক্ষে ১ ও মোহামেডানের বিপক্ষে ২০ রানের পর কাল আউট হয়েছেন ২১ করে।৮১ রানে ৫ উইকেট হারিয়ে ফেলা রূপগঞ্জকে লড়াইয়ের পুঁজি দিয়েছে আসিফ আহমেদ-সাজ্জাদুল হকের ষষ্ঠ উইকেট জুটি। দুজন তুলেছেন ১৩১ রান। ৮২ রান ও ১ উইকেট নিয়ে ম্যাচসেরার পুরস্কার পেয়েছেন আসিফ।পয়েন্ট টেবিলে ৪ ম্যাচে ৫ পয়েন্ট নিয়ে ছয়ে রূপগঞ্জ। সব কটি ম্যাচ হারা কলাবাগান একাডেমি একেবারে তলানিতে।
সংক্ষিপ্ত স্কোরগাজী গ্রুপ-মোহামেডান, মিরপুরগাজী গ্রুপ ক্রিকেটার্স: ৩৭.১ ওভারে ১৪১ (অলক ৪৮, শামসুর ২৬, এনামুল ২৩; নাঈম ৪/৩৮, এনামুল ৪/২৬, হাবিবুর ২/২৭)মোহামেডান: ৩১.৫ ওভারে ১৪২/৩ (সৈকত ৪২, থারাঙ্গা ৪৭; শরিফ ১/১৬, সাজেদুল ১/২৭, অলক ১/৩১)ফল: মোহামেডান ৭ উইকেটে জয়ীম্যান অব দ্য ম্যাচ : নাঈম ইসলাম জুনিয়রকলাবাগান ক্রীড়াচক্র-সিসিএস, ফতুল্লাকলাবাগান ক্রীড়াচক্র: ৫০ ওভারে ২৭০/৯ (মাসাকাদজা ১১৫, সাদমান ৪৭, তাসামুল ৩৭; নাসুম ৩/৪৭, উত্তম ২/২৫, সালমান ২/৪৯)। সিসিএস: ৫০ ওভারে ২২১/৮ (উত্তম ৬৩, পিনাক ৪২, সাইফ ৩৪, রাজিন ২৭, সাঈদ ২১; রাজ্জাক ৪/৩২, মাশরাফি ২/৪৩)।ফল: কলাবাগান ক্রীড়াচক্র ৪৯ রানে জয়ী।ম্যান অব দ্য ম্যাচ: হ্যামিল্টন মাসাকাদজা।রূপগঞ্জ– কলাবাগান সিএ, বিকেএসপিলিজেন্ডস অব রূপগঞ্জ: ৫০ ওভারে ২৩৯/৯ (আসিফ ৮২, সাজ্জাদ ৭০; আবু জায়েদ ৪/৫০, মেহেদী ২/২৯, রিফাত ২/২৭)।কলাবাগান ক্রিকেট একাডেমি: ২৫ ওভারে ১৪১/৭ (তাপস ৩৭*, বিশ্বনাথ ৩২*; মোশাররফ ২/১৯, নাহিদ ২/১৫, আসিফ ১/২১, তাইজুল ১/১১)।ফল: রূপগঞ্জ ২৯ রানে জয়ী (ডি-এল)।ম্যান অব দ্য ম্যাচ: আসিফ আহমেদ।
