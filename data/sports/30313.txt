
ড্র দিয়ে ক্লাব কাপ হকি শুরু করেছিল আবাহনী। তবে কাল দ্বিতীয় ম্যাচে বাংলাদেশ স্পোর্টিংকে ৫-০ গোলে হারিয়ে প্রথম জয়ের দেখা পেয়েছে আকাশি-নীলরা। তিনটি গোল করেছেন স্ট্রাইকার মাকসুদ আলম হাবুল। তিনটিই ফিল্ড গোল। পেনাল্টি কর্নার থেকে বাকি দুটি গোল করেছেন খোরশেদ। আবাহনীর বড় জয় পাওয়ার দিনে মোহামেডান তুলে নিয়েছে দ্বিতীয় জয়। ওয়ারীর বিপক্ষে এই জয় ৪-১ গোলে। সাদা-কালোর গোলদাতা দ্বীন ইসলাম, জিমি, মুস্তাফিজুর ও রানা জুনিয়র। পেনাল্টি কর্নার থেকে ওয়ারীর হয়ে ২-১ করেছিলেন নাজমুল।
