
সব দেখেশুনে মনে হচ্ছে, আন্তর্জাতিক ক্রিকেটে চলছে ‘নড়বড়ে নব্বই’ সপ্তাহ!
গত বৃহস্পতিবার এক দিনে নব্বইয়ের ঘরে আউট হয়েছিলেন তিনজন—আবুধাবিতে শ্রীলঙ্কার দিমুথ করুণারত্নে, বেঙ্গালুরুতে অস্ট্রেলিয়ার অ্যারন ফিঞ্চ ও পচেফস্ট্রুমে দক্ষিণ আফ্রিকার এইডেন মার্করাম। পরশু সাউদাম্পটনে এঁদের সঙ্গী হলেন ইংল্যান্ডের জেসন রয়। (ওই দিনই বাংলাদেশের বিপক্ষে ডিন এলগার ফিরলেন ডাবল সেঞ্চুরি থেকে ১ রান দূরে)। এর আগে ২১ সেপ্টেম্বর ভারতের বিরাট কোহলি ও ২৪ সেপ্টেম্বর ক্রিস গেইলও আউট হয়েছেন নব্বইয়ের ঘরে। নয় দিনে সাতজন আউট নড়বড়ে নব্বইয়ে! ২০১৭ সালের সেপ্টেম্বর এরপরও অবশ্য জায়গা পাচ্ছে না রেকর্ড বইয়ে। ১৯৯৭ সালের নভেম্বর, ২০০১ ও ২০০৯ সালের ডিসেম্বরে যে ১০ জন ব্যাটসম্যান আউট হয়েছিলেন নব্বইয়ের ঘরে!
