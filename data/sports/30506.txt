
ঢাকার ফুটবলে ২০১৩ থেকে খেলছি। শেখ জামালে দুই বছর, শেখ রাসেলে এক বছর। এবার নতুন দল সাইফ স্পোর্টিংয়ে। স্বাভাবিকভাবেই এ বছরটা আমার জন্য নতুন চ্যালেঞ্জ। কীভাবে পারফর্ম করব, তার ওপর আমি দলটির অধিনায়ক। আমার জন্য এটা বড় চাপও। তবে চাপ সামলাতে আমি প্রস্তুত। সবাই জানেন, ঢাকা আবাহনী, চট্টগ্রাম আবাহনী, শেখ জামাল, শেখ রাসেল, মোহামেডান...বড় দল। তুলনায় আমরা আন্ডারডগ। এতে সুবিধাও আছে। তা ছাড়া দলও ভালো হয়েছে। সবাই মিলে মাঠে ভালো খেলাই এখন আমাদের বড় দায়িত্ব। আশা করি, অভিষেকেই আমরা চমক দেব।
 
