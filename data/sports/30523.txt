
‘একটি সমুদ্র, একটি চাঁদ, এক সূর্য, একটিই হিমালায়, এক আকাশ, একটিই ভারত...আর এক ভারতের একটিই শচীন।’ শচীন টেন্ডুলকারের প্রতি কৈলাশ খেরের বিদায়ী অর্ঘ্য এই গান। গত এশিয়া কাপে টেন্ডুলকার যখন শততম আন্তর্জাতিক সেঞ্চুরিটি করলেন, কৈলাশ খের তখন ঢাকাতেই। তখনই বলেছিলেন টেন্ডুলকারকে নিয়ে একটি গান বাঁধবেন। ব্যস্ততার কারণে পরে আর পেরে ওঠেননি। তবে প্রিয় ক্রিকেটারের বিদায়বেলায় ঠিকই তিন দিনের মধ্যে গান লিখে, নিজে সুর দিয়ে, কম্পোজ করে রেকর্ডিংও করে ফেলেছেন। আজ থেকে আগামী এক মাস অনলাইনে ফ্রি ডাউনলোড করা যাবে গানটি, কাল থেকে ভিডিও দেখা যাবে কৈলাশ খেরের ইউটিউব চ্যানেলে। টেন্ডুলকারের পাঁড় ভক্ত জনপ্রিয় এই গায়ক। গানটিতে নাকি ফুটে উঠবে টেন্ডুলকারের প্রতি তাঁর আবেগ ও ভালোবাসা। ওয়েবসাইট।
