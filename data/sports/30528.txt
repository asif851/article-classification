
নিউজিল্যান্ডের বিপক্ষে একটা হাফ সেঞ্চুরি আর বাকি ম্যাচগুলোতে ত্রিশ-চল্লিশের কাছাকাছি কয়েকটি ইনিংস। রানের হিসাবে খুব বেশি কিছু নয়। কিন্তু বিশ্বকাপের ওই ছয়টি ম্যাচেই সৌম্য সরকার শুনিয়েছিলেন আগমনী বার্তা। জানান দিয়েছিলেন, তিনি আসছেন ব্যাট হাতে মুগ্ধতা ছড়াতে।সেই আসাটা যে এত জলদি হবে, সেটা বোধ হয় খুব বেশি মানুষ ভাবেনি। শেরেবাংলা স্টেডিয়ামে গতকালের ম্যাচটা তাঁর ক্যারিয়ারের মাত্র দশম ওয়ানডে। তাতেই সৌম্যর ব্যাট থেকে আগুনের ফুলকি ছুটল, আর সেই আগুনে পুড়ল পাকিস্তান। বাংলাদেশকে জিতিয়ে যখন মাঠ ছাড়ছেন, তাঁর নামের পাশে অপরাজিত ১২৭ রান। ক্যারিয়ারের প্রথম সেঞ্চুরি সৌম্যকে এনে দিল ম্যাচ সেরার পুরস্কারও।খুব বেশি রান পাননি সিরিজের প্রথম দুটি ম্যাচেও। তবে দুটি ম্যাচেই দল জেতায় সেটা নিয়ে একেবারেই চাপে ছিলেন না। দলের সবার কাছ থেকে স্বভাবজাত খেলাটা খেলে যাওয়ার সাহস পেয়েছেন। সেই সাহসই অনুপ্রেরণা হয়ে কাজ করেছে গতকালের সেঞ্চুরির পেছনে। ম্যাচের পর সংবাদ সম্মেলনে এসে বললেন, ‘আগের দুটি ম্যাচে খুব বড় ইনিংস খেলতে না পারার পর দলের বড় ভাইদের সঙ্গে কথা বলেছি। তাঁরাও এটা নিয়ে না ভাবতে বলেছেন। আমার স্বাভাবিক খেলাটা খেলতে বলেছেন। বিশেষ করে অধিনায়ক মাশরাফি ভাই। আমিও আজ সেটাই করেছি। আমি প্রথম স্কোরবোর্ডের দিকে দেখেছি যখন আমার রান ১৮। তখন মনে হয়েছে, ১৮ হয়ে গেছে, দেখি আর কত বড় করা যায়।’সেই ১৮ একসময় ৫০ পেরিয়েছে, ১০০ পেরিয়েছে—সৌম্য থামেননি। দুর্দান্ত এই ইনিংসটার পেছনে অবশ্য বিশ্বকাপের অভিজ্ঞতাটার একটা বড় ভূমিকা আছে বলেও জানালেন, ‘রান যা-ই করেছি, বিশ্বকাপের মতো জায়গায় ছয়টা ম্যাচ খেলা আমার জন্য খুব বড় অভিজ্ঞতা ছিল। আমি সেখান থেকে অনেক কিছু শিখেছি।’৯৫ রানের মাথায় যেভাবে আজহার আলীকে ছক্কা মেরে সেঞ্চুরি করেছেন, তাতে মনেই হয়নি ক্যারিয়ারে প্রথম সেঞ্চুরির সামনে দাঁড়িয়ে ছিলেন। এ রকম নির্ভার থাকার কী রহস্য? সৌম্যর জবাব, ‘৫০ করতে হবে, ১০০ করতে হবে, এটা ভেবে আমি খেলি না। আমি সব সময় নিজের খেলাটা উপভোগ করতে চাই। ওই সময় যে আমার রান ৯৫ কিংবা ৯৬ ছিল, ওটা আসলে আমি খেয়াল করিনি। মানে খেয়াল করলেও মারতে গেলে আউট হয়ে যাব, এভাবে ভাবিনি।’আর ভাবেননি বলেই উদ্যাপনটা হলো অন্য রকম, ‘আমি আসলে ওভাবে কখনো উদ্যাপন করি না। আর ওই বলটা যে ছয় হচ্ছে, এটা নিশ্চিত ছিলাম না। কিন্তু যখন দেখলাম ছক্কা হয়েছে, তখন হয়তো স্বাভাবিকভাবেই কিছুটা উচ্ছ্বাস চলে এসেছে। এর বেশি কিছু নয়।’আগের দুটি ম্যাচে তামিম আর মুশফিকের ছায়ায় ঢাকা পড়েছিলেন। কাল দুজনকে ছাপিয়ে তিনিই ম্যাচের নায়ক। তবে সৌম্য কিন্তু ইনিংসটার জন্য ধন্যবাদ দিলেন তামিমকেও, ‘আমাকে তামিম ভাই বলেছিলেন, ইনিংস বড় কর। বড় করলে ভালো লাগবে। আর খেলা শেষ করে আসবি। দেখবি শেষ করে আসতে পারলে মজাটা অন্য রকম।’সেই মজাটা কী রকম? ‘এই যে এখন আপনাদের সামনে বসে কথা বলছি’—বলে হাসলেন সৌম্য।
স্কোরকার্ডটস: পাকিস্তানপাকিস্তান রান বল ৪ ৬আজহার ব সাকিব ১০১ ১১২ ১০ ০আসলাম ক মুশফিক ব নাসির ৪৫ ৫০ ৭ ০হাফিজ ব আরাফাত ৪ ১৫ ০ ০হারিস ক মুশফিক ব মাশরাফি ৫২ ৫৮ ১ ২রিজওয়ান ক ও ব সাকিব ৪ ৬ ০ ০ফাওয়াদ ক নাসির ব মাশরাফি ৪ ৯ ০ ০নাসিম ক তাসকিন ব রুবেল ২২ ২৪ ৩ ০ওয়াহাব ক মাশরাফি ব রুবেল ৭ ৮ ১ ০গুল রানআউট ০ ২ ০ ০বাবর অপরাজিত ১ ৪ ০ ০জুনাইদ ব আরাফাত ৪ ৬ ০ ০অতিরিক্ত (লেবা ১, ও ৫) ৬মোট (৪৯ ওভারে অলআউট) ২৫০উইকেট পতন: ১-৯১ (আসলাম, ১৭.৬ ওভার), ২-১০৫ (হাফিজ, ২১.২), ৩-২০৩ (আজহার, ৩৮.৪), ৪-২০৭ (হারিস, ৩৯.২), ৫-২১৩ (রিজওয়ান, ৪০.৫), ৬-২২৪ (ফাওয়াদ, ৪৩.১), ৭-২৪৩ (ওয়াহাব, ৪৫.৬), ৮-২৪৪ (গুল, ৪৬.৪), ৯-২৪৫ (নাসিম, ৪৭.৩), ১০-২৫০ (জুনাইদ, ৪৮.৬)।বোলিং: মাশরাফি ১০-০-৪৪-২ (ও ২), তাসকিন ২-০-২২-০ (ও ২), নাসির ৭-০-৩৭-১, রুবেল৬-০-৪৩-২ (ও ১), আরাফাত ১০-০-৪৩-২, সাকিব ১০-০-৩৪-২, সাব্বির ২-০-১৭-০, মাহমুদউল্লাহ ২-০-৯-০।বাংলাদেশতামিম এলবিডব্লু ব জুনাইদ ৬৪ ৭৬ ৮ ১সৌম্য অপরাজিত ১২৭ ১১০ ১৩ ৬মাহমুদউল্লাহ ব জুনাইদ ৪ ১০ ১ ০মুশফিক অপরাজিত ৪৯ ৪৩ ৬ ০অতিরিক্ত (বা ১, ও ৪, নো ২) ৭মোট (৩৯.৩ ওভারে, ২ উইকেটে) ২৫১উইকেট পতন: ১-১৪৫ (তামিম, ২৫.৩), ২-১৫৪ (মাহমুদউল্লাহ, ২৭.৫)।বোলিং: হাফিজ ৮-১-৩৭-০, গুল ৭-০-৫৩-০ (ও ৩), ওয়াহাব ৬-০-৩০-০ (ও ১), জুনাইদ ৭.৩-০-৬৭-২ (নো ২), বাবর ১০-০-৫৬-০, আজহার ১-০-৭-০।ফল: বাংলাদেশ ৮ উইকেটে জয়ী।ম্যান অব দ্য ম্যাচ: সৌম্য সরকার।ম্যান অব দ্য সিরিজ: তামিম ইকবাল।সিরিজের ফল: ৩ ম্যাচ সিরিেজ বাংলাদেশ ৩-০ তে জয়ী।
