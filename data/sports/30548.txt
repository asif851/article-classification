
‘আমি একা, বড় একা, আমার আপন কেউ নেই।’ লন্ডনের ব্যস্ত রাস্তায় ফুটপাত ধরে হেঁটে চলেছেন, কণ্ঠে এই বিরহের গান! না, এতটা ভাবা হয়তো বাড়াবাড়ি। কিন্তু হোসে মরিনহো বলছেন, ফুটবল বিশ্বে তিনিই নাকি নিঃসঙ্গতম ব্যক্তি। সাফল্যের আশ্চর্য চুম্বকের ক্ষমতা আছে। সাফল্যের সময় চারপাশে শুভাকাঙ্ক্ষীদের গিজগিজে ভিড়। কিন্তু ব্যর্থতার দিনে কেউ থাকে না পাশে। সেটাই হাড়ে হাড়ে টের পাচ্ছেন। গতবার চেলসিতে ফিরে এসেই লিগ শিরোপা পুনরুদ্ধার করিয়েছেন। আরও একবার মনে করিয়ে দিয়েছেন তিনি ‘স্পেশাল ওয়ান’। সেই চেলসি এখনো ১২ নম্বরে গোত্তা মেরে পড়ে আছে। সবাই যেভাবে কথা বলছেন, মরিনহো যেন ‘নন-স্পেশাল জিরো’! সব দেখেশুনে মরিনহোর উপলব্ধি, এখনকার এই ফুটবল বিশ্ব তাঁর জন্য নয়। ফোরফোরটু।
