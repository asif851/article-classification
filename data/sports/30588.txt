
চ্যাম্পিয়নস ট্রফিকে এক সময় ক্রিকেটের মিনি বিশ্বকাপ নামেই ডাকা হতো। বিশ্বকাপের ছোটখাটো সংস্করণ যে এই টুর্নামেন্ট। ২০১৯ বিশ্বকাপের আগে ইংল্যান্ডের কন্ডিশন পরখ করে দেখতে পারল শীর্ষ দলগুলো। ইংল্যান্ডও বুঝে নিতে পারল নিজেদের আয়োজন কোন পথে এগোচ্ছে। আগামীকাল এই আসরের সমাপ্তি টানার আগেই এবার ফুটবলের মিনি বিশ্বকাপ শুরু হচ্ছে আজ। 
কনফেডারেশনস কাপ বিশ্বকাপের মহড়া টুর্নামেন্টই। বিশ্বকাপের স্বাগতিক দেশে বিশ্বকাপের ঠিক এক বছর আগে বসে এই আসর। যেখানে ক্রিকেটের মতো শীর্ষ দলগুলোর সবাই হয়তো অংশ নেয় না। তবে প্রত্যেক মহাদেশীয় চ্যাম্পিয়ন, স্বাগতিক রাশিয়া আর বিশ্বকাপ চ্যাম্পিয়ন জার্মানি অংশ নিচ্ছে। বিশ্বকাপের রান্না কেমন হচ্ছে, তা চেখে দেখার সুযোগ তো অবশ্যই। সেন্ট পিটার্সবার্গে স্বাগতিক রাশিয়ার সঙ্গে নিউজিল্যান্ডের ম্যাচ দিয়ে আজ শুরু হচ্ছে ফিফা কনফেডারেশনস কাপ। পিটার্সবার্গ, মস্কো, সোচি ও কাজান—চার ভেন্যুতে ২ জুলাই পর্যন্ত চলবে টুর্নামেন্ট। যাতে বিশ্ব চ্যাম্পিয়ন জার্মানি ও স্বাগতিক রাশিয়ার বাইরে থাকছে ছয় কনফেডারেশন চ্যাম্পিয়ন পর্তুগাল, নিউজিল্যান্ড, মেক্সিকো, চিলি, ক্যামেরুন ও অস্ট্রেলিয়া। বাংলাদেশের অধিকাংশ ফুটবলপ্রেমীর জন্য দুঃসংবাদ সম্ভবত ব্রাজিল-আর্জেন্টিনার না থাকাটাই। এই প্রথম লাতিন এই দুই পরাশক্তিকে ছাড়াই হচ্ছে কনফেডারেশনস কাপ! আর্জেন্টিনা তবু টুর্নামেন্টে অনিয়মিত, কিন্তু ১৯৯৭ সালে ‘কিং ফাহাদ কাপ’ থেকে বদলে নাম ‘কনফেডারেশনস কাপ’ হওয়ার পর এবারই যে প্রথম অনুপস্থিত টুর্নামেন্টের সফলতম দল ব্রাজিল (চারবার জয়ী)। ব্রাজিল-আর্জেন্টিনা নেই, মানে নেইমার ও লিওনেল মেসিও নেই। তবে মহাতারকার অভাবে ভুগবে না কনফেডারেশনস কাপ। ক্রিস্টিয়ানো রোনালদো আছেন না! কনফেডারেশনস কাপের ‘পোস্টারবয়’ই তো পর্তুগিজ অধিনায়ক।




ফিফা কনফেডারেশনস কাপ ২০১৭




গ্রুপ ‘এ’: রাশিয়া, পর্তুগাল, নিউজিল্যান্ড ও মেক্সিকো




গ্রুপ ‘বি’: জার্মানি, চিলি, ক্যামেরুন ও অস্ট্রেলিয়া




 




সূচি




তারিখ


ম্যাচ


বাংলাদেশ সময়




১৭ জুন


রাশিয়া-নিউজিল্যান্ড


রাত ৯টা




১৮ জুন


পর্তুগাল-মেক্সিকো


রাত ৯টা




ক্যামেরুন-চিলি


রাত ১২টা




১৯ জুন


জার্মানি-অস্ট্রেলিয়া


রাত ৯টা




২১ জুন


রাশিয়া-পর্তুগাল


রাত ৯টা




মেক্সিকো-নিউজিল্যান্ড


 রাত ১২টা




২২ জুন


ক্যামেরুন-অস্ট্রেলিয়া


রাত ৯টা




জার্মানি-চিলি


রাত ১২টা




২৪ জুন


রাশিয়া-মেক্সিকো


রাত ৯টা




পর্তুগাল-নিউজিল্যান্ড


রাত ৯টা




২৫ জুন


জার্মানি-ক্যামেরুন


রাত ৯টা




চিলি-অস্ট্রেলিয়া


রাত ৯টা




২৮ জুন


১ম সেমিফাইনাল


রাত ১২টা




২৯ জুন


২য় সেমিফাইনাল


রাত ১২টা




২ জুলাই


৩য় স্থান নির্ধারণী


সন্ধ্যা ৬টা




ফাইনাল


রাত ১২টা




