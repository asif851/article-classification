
‘থ্রি ক্রিকস’ গতবার আয়োজন করেছিল ইনডোর বিশ্ববিদ্যালয় ক্রিকেট টুর্নামেন্ট। এবার তারা হাজির ইনডোর করপোরেট ক্রিকেট নিয়ে। দেশের ১৬টি করপোরেট প্রতিষ্ঠানের অংশগ্রহণে ১৫ নভেম্বর শুরু হয়ে ১৭ নভেম্বর পর্যন্ত টুর্নামেন্টটি চলবে মিরপুর ইনডোর স্টেডিয়ামে। টুর্নামেন্টের টাইটেল স্পনসর ইসলামী ব্যাংক।জাতীয় দলের সাবেক তিন ক্রিকেটার আতহার আলী খান, আকরাম খান ও খালেদ মাসুদ—এক সময়ের এই তিন সতীর্থ মিলেই ‘থ্রি ক্রিকস’। কাল এক সংবাদ সম্মেলনে তাঁরা জানালেন টুর্নামেন্ট-বৃত্তান্ত। চ্যাম্পিয়ন দল পুরস্কার পাবে পাঁচ লাখ টাকা, রানার্সআপের পুরস্কার দুই লাখ টাকা। টুর্নামেন্টের সেরা খেলোয়াড়ের জন্য থাকবে একটি মোটরসাইকেল।সংবাদ সম্মেলনে জানানো হয়, ‘থ্রি ক্রিকস’ স্কুল ও কলেজ দলগুলোকে নিয়ে ভবিষ্যতে আরও বড় পরিসরে টুর্নামেন্ট আয়োজন করবে। সে জন্য আগ্রহী অনেক পৃষ্ঠপোষকও নাকি পাওয়া যাচ্ছে।
