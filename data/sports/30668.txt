
তাঁর সেরা ইভেন্ট ৫০ মিটার ফ্রি স্টাইল। কিন্তু অল থাইল্যান্ড ওপেন সাঁতারে ২০০ মিটার ফ্রি স্টাইলে সোনা জিতেছেন এবারের এসএ গেমসে সাতটি ব্রোঞ্জ পাওয়া মাহফিজুর রহমান সাগর। সময় নিয়েছেন ১ মিনিট ৫৪.০৫ সেকেন্ড। সর্বশেষ জাতীয় সাঁতারে তাঁর টাইমিং ছিল ১ মিনিট ৫৯.১৩ সেকেন্ড। বাংলাদেশ অলিম্পিক অ্যাসোসিয়েশনের বৃত্তি নিয়ে থাইল্যান্ডে বিশেষ প্রশিক্ষণে আছেন মাহফিজুর। সেখানেই বিভিন্ন দেশের সাঁতারুদের নিয়ে এই প্রতিযোগিতার আয়োজন করা হয়েছে।
