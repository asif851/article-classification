
আন্তর্জাতিক মহিলা কাবাডিতে বিজেএমসি কাল যেমন তাদের দ্বিতীয় জয়টি তুলে নিয়েছে, আবার প্রথম হারের স্বাদও পেয়েছে। স্বাগতিক দলটি কাল পল্টন কাবাডি স্টেডিয়ামে নেপালকে প্রথমে ১৫-৮ পয়েন্টে হারালেও পরের ম্যাচে অন্ধ্র প্রদেশের কাছে হেরেছে ২২-১২ পয়েন্টে।এর আগে টানা দ্বিতীয় জয় তুলে নিয়েছে পশ্চিমবঙ্গ। নেপালকে ৫০-১১ পয়েন্ট উড়িয়ে দিয়ে তারা হাঁটছে ফাইনালের পথে। কোচ রমা সরকার রাজ্যের জুনিয়র দলটি নিয়েই ঢাকায় এসেছেন। মাত্র দুজন সিনিয়র, দুজনই খেলছেন জাতীয় দলে।
