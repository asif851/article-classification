
কর ফাঁকি দেওয়ার অভিযোগে নেইমারের ১৮ কোটি ৮৮ লাখ রেইস মূল্যের সম্পদ জব্দের আদেশ দিয়েছেন ব্রাজিলের এক আদালত। ২০১১ থেকে ২০১৩ পর্যন্ত ৬ কোটি ৩৩ লাখ ব্রাজিলিয়ান রেইস ফাঁকির অভিযোগ আছে বার্সা স্ট্রাইকারের বিপক্ষে। তবে সম্ভাব্য জরিমানা এবং নিরাপত্তার জন্য এর তিন গুণ সম্পদ জব্দের আদেশ দিয়েছেন আদালত। জব্দ করা সম্পদ নেইমার ও তাঁর বাবার নামে থাকা তিনটি কোম্পানির। নেইমারের মোট সম্পদের অর্থমূল্য দেখানো হয়েছে ২৪৪.২ মিলিয়ন রেইস। ২০১৩ সালের জুনে সান্তোস থেকে বার্সেলোনায় যোগ দেন নেইমার। ট্রান্সফার ফি ৫ কোটি ৭০ লাখ ইউরো দেখানো হলেও পরে জানা যায়, প্রকৃত ট্রান্সফার ফি ঘোষিত অর্থের চেয়ে অনেক বেশি। রয়টার্স।
