
ব্যাটিংয়ে ১১ বলে ১৮ করে অপরাজিত ছিলেন সাকিব আল হাসান। তাঁর দল কলকাতা নাইট রাইডার্স তুলেছিল ১৮৩ রান। গৌতম গম্ভীর (৫১) ও মনীশ পান্ডের (৫০) ফিফটি ও ১৯ বলে আন্দ্রে রাসেলের অপরাজিত ৩৯ রানে কেকেআরের পৌনে দুশ ছাড়িয়ে যাওয়া স্কোর দেখে ম্যাচে যাঁরা তুমুল প্রতিদ্বন্দ্বিতার আশা করেছিলেন, তাঁদের ভুল প্রমাণ করলেন বিরাট কোহলি ও এবি ডি ভিলিয়ার্স। দুজনের ব্যাটিং-তাণ্ডবে বড্ড ‘ছোট’ মনে হলো কেকেআরের রানটাকে। ৯ উইকেট ও ৮ বল হাতে রেখেই জিতল কোহলির রয়্যাল চ্যালেঞ্জার্স বেঙ্গালুরু।১১ বলের ইনিংসে ১টি চার ও ১টি ছক্কা মেরে তবু নিজের উপস্থিতিটা জানান দিয়েছিলেন। কিন্তু কাল কলকাতায় বল হাতে দেখা গেল ‘অচেনা’ সাকিবকে। ৪ ওভারে উইকেটশূন্য, দিয়েছেন ৩৯ রান। অবশ্য কেকেআরের সব বোলারই কমবেশি ডি ভিলিয়ার্স-কোহলির পিটুনির শিকার। আন্দ্রে রাসেল ২.৩ ওভারে দিয়েছেন ৩২ রান। পীযূষ চাওলা ৩.১ ওভারে ৩২ ও মরনে মরকেল ২ ওভারে ২০। ৫১ বলে ৭৫* করে ম্যাচসেরা কোহলি। ৩১ বলে ৫৯* করেন ডি ভিলিয়ার্স। ব্যক্তিগত ৪৯ রানে গেইলের বিদায়ের পর দ্বিতীয় উইকেটে কোহলি-ডি ভিলিয়ার্স ১১.১ ওভারে গড়েন অবিচ্ছিন্ন ১১৫ রানের জুটি। ক্রিকইনফো।
