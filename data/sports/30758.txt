
গ্র্যান্ড স্লাম জয় সহজ নয়। কিন্তু রজার ফেদেরার হেলায় জয় করেছেন একের পর এক গ্র্যান্ড স্লাম। তেমনি পরপর দুবার যমজ সন্তানের বাবা-মায়ের দেখা চাইলেই পাওয়া যাওয়া না। কিন্তু প্রকৃতির বিরল এ ঘটনাকেই গ্র্যান্ড স্লাম জয়ের মতো স্বাভাবিক বানিয়ে ছাড়লেন সুইস কিংবদন্তি। আগেই জানা গিয়েছিল দ্বিতীয়বারের মতো যমজ সন্তানের বাবা-মা হচ্ছেন রজার ও মিরকা। জানার ছিল, ছেলে না মেয়ে সেটাই। পরশু সন্ধ্যায় টুইটারে ফেদেরার নিজেই জানালেন যমজ পুত্রসন্তানের বাবা হয়েছেন তিনি। নাম রাখা হয়ে গেছে-লিও ও লেনি। জোড়া মেয়ের প্রায় পাঁচ বছর পর জোড়া ছেলে৷ ফেদেরার নিজেই যেন একটু ঘোরের মধ্যে আছেন, প্রমাণ সেই টুইটবার্তার শেষ শব্দটা-‘অলৌকিক’। এএফপি।
