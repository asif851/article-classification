

ঈদের ছুটি কাটিয়ে রোববার বিকেলেই আবার শুরু হচ্ছে জাতীয় ক্রিকেট দলের অনুশীলন। অনেক দিন পর কোচিং স্টাফদের সবাইকেই পাচ্ছেন ক্রিকেটাররা। যাঁদের মধ্যে আছেন নতুন দুজনও—বোলিং কোচ কোর্টনি ওয়ালশ ও ব্যাটিং পরামর্শক থিলান সামারাবীরা। হেড কোচ চন্ডিকা হাথুরুসিংহে ​আগামী দুটি সিরিজের ছক কাটছেন এঁদের নিয়েই। এই তিনের সঙ্গে আছেন সহকারী কোচ রিচার্ড হ্যালসল ও ট্রেনার মারিও ভিল্লাভারায়নও। হ্যালসলের মূল দায়িত্ব অবশ্য ফিল্ডিং দেখা।
