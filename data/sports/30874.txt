

টি-টোয়েন্টি বিশ্বকাপে অস্ট্রেলিয়ার পুরুষ দল শিরোপার দেখা পায়নি এখনো। এবারও বিদায় নিয়েছে সেমিফাইনালে ওঠার আগেই। তবে দেশটির মেয়েদের সাফল্য ঈর্ষণীয়। ২০১০, ২০১২ এরপর টানা তৃতীয়বারের মতো মেয়েরা জিতল টি-টোয়েন্টি বিশ্বকাপ শিরোপা। মিরপুরে আজ ফাইনালে ইংল্যান্ডকে ৬ উইকেটে হারিয়ে শেষ হাসি হাসল অস্ট্রেলিয়া।টসে জিতে প্রথমে ফিল্ডিংয়ের সিদ্ধান্ত নেয় অস্ট্রেলিয়া। প্রথমে ব্যাট করে নির্ধারিত ২০ ওভারে ৮ উইকেটে ১০৫ তোলে ইংল্যান্ড। সর্বোচ্চ ২৯ আসে নাইটের ব্যাট থেকে। অস্ট্রেলিয়ার পক্ষে সর্বোচ্চ ৩ উইকেট নেন সারাহ কোয়েট।১০৬ রানের লক্ষ্যটা অনেকে হেসে-খেলেই পেরিয়ে গেছে অস্ট্রেলিয়ার মেয়েরা। মাত্র ৪ উইকেট হারিয়ে ২৯ বল বাকি থাকতেই জয়ের দেখা পেয়ে যায় অস্ট্রেলিয়া। দলকে সামনে থেকে নেতৃত্ব দিয়েছেন অধিনায়ক মেগ ল্যানিং। সর্বোচ্চ ৪৪ এসেছে তাঁর ব্যাট থেকেই।
