
পল্টন ভলিবল স্টেডিয়ামে ২১ মার্চ শুরু হবে স্বাধীনতা দিবস ভলিবল। এবারের প্রতিযোগিতায় দুই গ্রুপে ভাগ হয়ে খেলবে সেনাবাহিনী, তিতাস ক্লাব, বিদ্যুৎ উন্নয়ন বোর্ড, বিমানবাহিনী, নৌবাহিনী, বিজিবি, ফায়ার সার্ভিস, পুলিশ ও জেল দল। প্রতি গ্রুপের সেরা দুটি দল খেলবে সেমিফাইনালে। ফাইনাল ২৯ মার্চ। আন্তর্জাতিক ভলিবল ফেডারেশনের নতুন নিয়ম অনুসারে ৩-০ এবং ৩-১ সেটে জয়ী হলে সেই দল ৩ পয়েন্ট পাবে, পরাজিত দল কোনো পয়েন্ট পাবে না। তবে ৩-২ সেটে জয়ী হলে জয়ী দল ২ পয়েন্ট এবং বিজিত দল ১ পয়েন্ট পাবে। টুর্নামেন্টের ফাইনাল সরাসরি সম্প্রচার করবে বেসরকারি টেলিভিশন চ্যানেল এটিএন বাংলা। টুর্নামেন্টের পৃষ্ঠপোষক ওয়ালটন। কাল এ উপলক্ষে ফেডারেশনে আয়োজন করা হয় সংবাদ সম্মেলন। উপস্থিত ছিলেন ফেডারেশনের সাধারণ সম্পাদক আশিকুর রহমান মিকু, পৃষ্ঠপোষক ওয়ালটনের কর্মকর্তা এফ এম ইকবাল বিন আনোয়ারসহ অনেকে।
