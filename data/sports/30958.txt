
সিরিজ জয়ের সুযোগ হাতছাড়া করাটাই মন খারাপের জন্য যথেষ্ট ছিল। এর মাঝে আরেকটা খবরও ধাক্কা হয়ে এসেছে বাংলাদেশের জন্য। স্লো ওভার রেটের জন্য এক ওয়ানডে নিষিদ্ধ হয়েছেন অধিনায়ক মাশরাফি বিন মুর্তজা।আজ কলম্বোর এসএসসি মাঠে সিরিজের তৃতীয় ও শেষ ওয়ানডেতে টস জিতে ফিল্ডিংয়ের সিদ্ধান্ত নেওয়ার পর নির্ধারিত ৫০ ওভার শেষ করতে প্রায় আধঘন্টারও বেশি সময় নিয়েছে বাংলাদেশ। এ কারণেই শাস্তি জুটেছে অধিনায়কের। বাংলাদেশের পরবর্তী ওয়ানডেতে তাই দলের নেতৃত্বভারটা নিতে হবে অন্য কাউকে। বর্তমান সূচি অনুযায়ী, বাংলাদেশের পরবর্তী ওয়ানডে আগামী ১২ মে আয়ারল্যান্ডের বিপক্ষে। আয়ারল্যান্ডে অনুষ্ঠেয় ত্রিদেশীয় সিরিজে তৃতীয় দল নিউজিল্যান্ড।
