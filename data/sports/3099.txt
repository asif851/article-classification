
দেশের চলমান রাজনৈতিক অস্থিরতায় বাংলাদেশে আন্তর্জাতিক ক্রিকেট টুর্নামেন্টের আয়োজন নিয়ে দুশ্চিন্তা আছে। সেই দুশ্চিন্তার অংশীদার হতে জন্ম নিল ‘তারুণ্যের জয়’ নামের একটি সংগঠন, কাল যারা এ নিয়ে সংবাদ সম্মেলন করেছে ঢাকা রিপোর্টার্স ইউনিটিতে।
জানুয়ারিতে ঢাকায় আসার কথা শ্রীলঙ্কা ক্রিকেট দলের। ফেব্রুয়ারিতে এশিয়া কাপ, মার্চে টি-টোয়েন্টি বিশ্বকাপ হওয়ার সূচি রয়েছে বাংলাদেশে। বাংলাদেশে সব ক্রিকেট আসরই যেন হয়, এ জন্য ৯ জানুয়ারি ঢাকা রিপোর্টার্স ইউনিটির সামনে মানববন্ধন করবে ‘তারুণ্যের জয়’।  বিসিবি ও রাজনৈতিক দলগুলোকে স্মারকলিপি প্রদান, ক্রিকেট ম্যাচ আয়োজনের জন্য জনমত গড়ে তোলা, ফেসবুকে প্রচারণা চালানো—এসব কর্মসূচিও নিয়েছে সংগঠনটি।  
