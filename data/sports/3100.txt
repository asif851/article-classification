
সিঙ্গাপুরের কাছে হার, জিততে জিততেও ড্র আফগানিস্তানের সঙ্গে। বিশ্বকাপ বাছাইপর্ব শুরুর আগে প্রস্তুতি ম্যাচে হতাশই করেছে বাংলাদেশ। তবে হতাশার মাঝে একটা সুখবরও পাওয়া গেল। রেটিং পয়েন্ট অপরিবর্তিত থাকলেও অন্যদের ওঠা-নামায় কাল প্রকাশিত সর্বশেষ ফিফা র‌্যাঙ্কিংয়ে তিন ধাপ এগিয়ে ১৬৬ নম্বরে উঠেছে বাংলাদেশ।দক্ষিণ এশিয়ায় বাংলাদেশের ওপরে ভারত (১৪১), আফগানিস্তান (১৫১) ও ভুটান (১৫৯)। বাংলাদেশের সঙ্গে ড্র করা আফগানিস্তান ১৬ ধাপ পিছিয়েছে। ৩৮ ধাপ নেমে মালদ্বীপ ১৭৮ নম্বরে।বিশ্বকাপ বাছাইয়ে এশিয়া অঞ্চলের ‘বি’ গ্রুপে বাংলাদেশের সঙ্গীদের মধ্যে শুধু কিরগিজস্তানই র‌্যাঙ্কিংয়ে পিছিয়ে আছে। ২৪ ধাপ পেছানো কিরগিজরা আছে ১৭৭ নম্বরে। গ্রুপের অন্য তিন দল তাজিকিস্তান (১৩৯), জর্ডান (১০৩) ও অস্ট্রেলিয়া (৬৩) এগিয়ে আছে অনেকটাই।প্রথম বারের মতো দ্বিতীয় স্থানে উঠে এসেছে বেলজিয়াম। তিনে নেমে গেছে আর্জেন্টিনা। জার্মানি যথারীতি শীর্ষে। কলম্বিয়া ও ব্রাজিল আছে চার ও পাঁচ নম্বরেই। তথ্যসূত্র: ফিফা।
