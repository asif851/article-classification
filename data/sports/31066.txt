
তাঁর ক্লাব ক্যারিয়ারটাও প্রায় ১৭ বছরের। তবে স্টিভেন জেরার্ডের মতো একটা ক্লাবের হয়ে সেই ক্যারিয়ারের পুরোটা পার করেননি। পুরো ক্যারিয়ার একটা ক্লাবে কাটাতে হলে কত ত্যাগ স্বীকার করতে হয়, সেটা অবশ্য অজানা নয় মাইকেল বালাকের। আর সে জন্যই জেরার্ডের প্রতি তাঁর শ্রদ্ধা, ‘ওর মাপের একজন খেলোয়াড় যখন একটা ক্লাবের হয়ে এত লম্বা সময় খেলে, আর সেটাও লিভারপুলের মতো বড় ক্লাব, বুঝতে হবে ক্যারিয়ারটা আসলেই অসাধারণ।’ চেলসিতে থাকার সময় জেরার্ডের বিপক্ষে খেলার অভিজ্ঞতা থেকে বলেছেন, ‘ওর বিপক্ষে খেলাটা সব সময় আনন্দদায়ক ছিল। সে শুধু অসাধারণ ফুটবলারই নয়, মাঠেও সে ছিল দারুণ ভদ্রলোক।’ এএফপি।
