
বিপিএলের প্রথম ধাপের খেলা প্রায় শেষের দিকে। আজ নিশ্চিত হয়ে গেছে শেষ চারে যাচ্ছে কোন দলগুলো। তবে এখনো অনেক হিসাব বাকি। কারণ, শীর্ষ এই চার দলের জায়গা অদলবদল হতে পারে, যার প্রভাব পড়বে দ্বিতীয় রাউন্ডে।
আজ খুলনা টাইটানসকে হারিয়ে রংপুর রাইডার্স শেষ চার নিশ্চিত করেছে। একই সঙ্গে মাশরাফি বিন মুর্তজার দল বিদায় নিশ্চিত করে দিয়েছে সিলেট সিক্সার্স ও রাজশাহী কিংসের। খুলনা, ঢাকা ডায়নামাইটস ও কুমিল্লা ভিক্টোরিয়ানস আগেই শেষ চার নিশ্চিত করেছিল। কুমিল্লার শীর্ষে থাকাও নিশ্চিত, যদিও ২ ম্যাচ এখনো বাকি। ১০ ম্যাচে ৮ জয় নিয়ে তাদের পয়েন্ট ১৬। কিন্তু পরের তিনটি দলেরই অবস্থান পরিবর্তন হতে পারে।দুইয়ে থাকা ঢাকার শেষ ম্যাচ রংপুরের সঙ্গে। ঢাকা জিতলে তাদের দুইয়ে থাকা নিশ্চিত হবে। তবে জিতলেও রংপুরের দ্বিতীয় স্থান নিশ্চিত নয়। কুমিল্লাকে নিজেদের শেষ ম্যাচে খুলনা হারাতে পারলে দুইয়ে চলে যাবে তারা। আর খুলনা হারলে দুইয়ে থাকা নিশ্চিত হবে রংপুরের।শীর্ষ দুটি দল দ্বিতীয় রাউন্ডে মুখোমুখি হবে প্রথম কোয়ালিফায়ারে। জয়ী দল ফাইনালে গেলেও হেরে যাওয়া দলটি আরও একটি সুযোগ পাবে ফাইনালে যাওয়ার। তৃতীয় ও চতুর্থ হওয়া দল দুটি মুখোমুখি হবে এলিমিনেটরে। হেরে যাওয়া দল বিদায় নেবে। আর জয়ী দল প্রথম কোয়ালিফায়ারে হেরে যাওয়া দলের বিপক্ষে খেলবে। এই ম্যাচের বিজয়ী দ্বিতীয় দল হিসেবে উঠবে ফাইনালে। ফরম্যাটটি আইপিএল বা বিপিএল দেখে অভ্যস্ত দলগুলোর কাছে চেনা।
এ কারণে পয়েন্ট টেবিলের সেরা দুইয়ে থাকতে চাইবে খুলনা, রংপুর আর ঢাকা। জায়গা একটি, প্রতিদ্বন্দ্বী তিন দল। ফলে লড়াইটা এখনো জমজমাটই থাকছে। কাল বিরতির পর ৫ ও ৬ ডিসেম্বরে তাই চোখ রাখতে ভুলবেন না। দ্বিতীয় পর্বের খেলাগুলো হবে ৮ ও ১০ ডিসেম্বর। ১২ ডিসেম্বর ফাইনাল।




দল


ম্যাচ


জয়


হার


পরিত্যক্ত


পয়েন্ট




কুমিল্লা


১০


৮


২


০


১৬




ঢাকা


১১


৬


৪


১


১৩




খুলনা


১১


৬


৪


১


১৩




রংপুর


১১


৬


৫


০


১২




সিলেট


১১


৪


৬


১


৯




রাজশাহী


১১


৪


৭


০


৮



চিটাগং

১১


২


৮


১


৫




 
আরও পড়ুন:
এক ম্যাচে তিন দলকে হারাল রংপুর
