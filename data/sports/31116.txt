
বল নিয়ে বিপজ্জনকভাবে ঢুকে পড়েছিলেন বক্সে। হঠাৎ করেই আছাড়ি-পিছাড়ি খেয়ে পড়ে গেলেন আর্তুরো ভিদাল। চিৎকার করে রেফারির কাছে পেনাল্টির দাবি জানালেন। কিন্তু কোথায় কী, কাছে থাকা রিয়াল মাদ্রিদের ইয়ারামেন্দি তো ভিদালকে স্পর্শই করেননি! তাহলে এমনভাবে পড়ে গেলেন কী করে? ঘটনা হলো, বলে লাথি মারতে গিয়ে জুভেন্টাস খেলোয়াড় লাথি মেরে বসেন মাটিতে। আর তাতেই টাল সামলাতে না পেরে পপাত ধরণিতল। কিন্তু রিয়াল-জুভেন্টাস চ্যাম্পিয়নস লিগের এ ম্যাচে পরশু পেনাল্টির আবেদন জানালেন কেন ভিদাল? গ্রাউন্ডসম্যানকে কার্ড দেখাতে? ওয়েবসাইট। 
