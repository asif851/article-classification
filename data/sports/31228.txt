
কিছুদিন পরপর পাতানো ম্যাচের অভিযোগ। এভাবে কি চলতে দেওয়া যায়! এবার তাই একেবারে আটঘাট বেঁধে নেমেছে ইতালির প্রশাসন। দেশটির তৃতীয়, চতুর্থ ও পঞ্চম বিভাগ ফুটবল লিগে ম্যাচ পাতানোর অভিযোগে আটক করেছে অন্তত ৫০ জনকে। জেরা করা হয়েছে আরও অন্তত ৭০ জনকে। যাঁদের মধ্যে খেলোয়াড় ছাড়াও আছেন বিভিন্ন ক্লাবের কর্মকর্তা, পরিচালক এমনকি মালিকও। এই অভিযানের নামটিও দেওয়া হয়েছে খুব তাৎপর্যবাহী—ডার্টি সকার! রয়টার্স।
