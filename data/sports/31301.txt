
প্রথম দুই ম্যাচেই হার। এর মধ্যে একটি পরাজয় আবার আফগানিস্তানের বিপক্ষে। বাংলাদেশ এক রকম ছিটকেই পড়েছে এশিয়া কাপ থেকে। কিন্তু গতবারের ফাইনালিস্টদের এবারও ফাইনালে ওঠার আশা কি একেবারেই নেই? আছে!ফাইনালে যেতে চাইলে বাংলাদেশকে এখন কঠিন এক সমীকরণ মেলাতে হবে। যে দুটো ম্যাচ আছে, দুটো ম্যাচই জিততে হবে বোনাস পয়েন্টসহ। এশিয়া কাপের নিয়ম হলো, প্রতি ম্যাচ জয়ের জন্য আপনি পাবেন ৪ পয়েন্ট। বোনাস পয়েন্টসহ জিতলে পাবেন ৫ পয়েন্ট।পয়েন্ট টেবিলে ৩ ম্যাচে ১৩ পয়েন্ট নিয়ে ফাইনালে চলেই গেছে শ্রীলঙ্কা। আর ৩ ম্যাচে ৯ পয়েন্ট নিয়ে দুইয়ে পাকিস্তান। আজ বাংলাদেশের কাছে হেরে গেলে ৪ ম্যাচে ৯ পয়েন্টেই আটকে থাকবে পাকিস্তান।কিন্তু বাংলাদেশকে শুধু জিতলে চলবে না। জিততে হবে বোনাস পয়েন্টসহ। আর সেই মহামূল্যবান বোনাস পয়েন্টটি পেতে আজ পাকিস্তানকে ২৬০ কিংবা এর কম রানে বেঁধে ফেলতে হবে। অর্থাত্ বাংলাদেশকে ম্যাচটি জিততে হবে ৬৬ রানে। তাহলে বাংলাদেশ পেয়ে যাবে ৫ পয়েন্ট। এরপর বাংলাদেশের ম্যাচ আছে শ্রীলঙ্কার বিপক্ষে। সেই ম্যাচটিতেও বোনাস পয়েন্টসহ জিতলে বাংলাদেশের মোট পয়েন্ট হবে ১০।ভারতের একটি ম্যাচ আছে আফগানিস্তানের বিপক্ষে। সেই ম্যাচটি বোনাসসহ জিতলেও ভারতের মোট পয়েন্ট হবে ৯। তখন পয়েন্ট টেবিলের অবস্থা হবে এমন: শ্রীলঙ্কা ১৩, বাংলাদেশ ১০, পাকিস্তান ৯, ভারত ৯।বাংলাদেশ যদি এই দুই ম্যাচের একটিতে কোনো বোনাস পয়েন্ট না-ও পায়, তখন বাংলাদেশের পয়েন্ট হবে ৯। তখন শ্রীলঙ্কা বাদে বাকি তিন দলেরই পয়েন্ট হয়ে যাবে সমান। নেট রান রেট চলে আসবে হিসাবে।মনে রাখবেন, সব হিসাবই কষা হচ্ছে বাংলাদেশ পাকিস্তান ও শ্রীলঙ্কা দুই দলকেই হারাবে, ধরে নিয়ে। গতবার কিন্তু শ্রীলঙ্কা আর ভারতকে হারিয়েই অনেক হিসাব পাল্টে দিয়ে ফাইনালে গিয়েছিল বাংলাদেশ। এবার তাই আশা করতে দোষ কী? আশাতেই তো মানুষের বসতি।
এশিয়া কাপের পয়েন্ট টেবিল:

