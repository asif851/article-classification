
প্রথম দিন একটি ইগল করেছিলেন সিদ্দিকুর। মালয়েশিয়ার ওয়ার্ল্ডওয়াইড হোল্ডিং সেলাঙ্গর মাস্টার্সের দ্বিতীয় দিনে উল্টো অভিজ্ঞতাও হলো বাংলাদেশি গলফারের। কাল একটি ডাবল বগি করেছেন সিদ্দিকুর। সব মিলিয়ে কাল পারের চেয়ে ২ শট বেশি খেলে তিনি অনেকটাই পিছিয়েছেন। প্রথম দিনের দশম স্থান থেকে ১১ ধাপ পিছিয়ে ২১-এ নেমে গেছেন সিদ্দিকুর। পারের চেয়ে ৮ শট কম খেলে শীর্ষে থাইল্যান্ডের পারিয়া জুনহাসাভাসদিকুল। তথ্যসূত্র: এশিয়ান ট্যুর।
