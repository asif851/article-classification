
দুই ম্যাচের টেস্ট সিরিজ শুরুর আগে চট্টগ্রামে বিসিবি একাদশের সঙ্গে দুটি প্রস্তুতি ম্যাচ খেলবে ইংল্যান্ড। গতকাল বিসিবির দেওয়া প্রথম দলটির অধিনায়ক সাব্বির রহমান, দ্বিতীয়টির সৌম্য সরকার। দুটি ম্যাচই হবে এম এ আজিজ স্টেডিয়ামে। দুই দিনের প্রথম প্রস্তুতি ম্যাচটি হবে ১৪-১৫ অক্টোবর। পরেরটি ১৬-১৭ অক্টোবর। দুটি ম্যাচেই খেলবেন সৌম্য, নাজমুল হোসেন, মোসাদ্দেক হোসেন, নুরুল হাসান, ইবাদত হোসেন ও সাদমান ইসলাম।এমনিতে সময়টা খারাপ যাচ্ছে সৌম্যর। ইংল্যান্ডের বিপক্ষে সিরিজের প্রথম ওয়ানডেতে দল থেকে বাদও পড়েছেন। পারফরম্যান্সের কারণে এই প্রথম বাদ পড়ার তিক্ত অভিজ্ঞতা হলো বাঁহাতি ওপেনারের। সিরিজের বাকি দুটি ওয়ানডেতে একাদশে সুযোগ পাবেন কি না, তা নিয়ে আছে সংশয়। তবে নিজেকে ফিরে পাওয়ার দারুণ সুযোগ হতে পারে এই প্রস্তুতি ম্যাচ। এই ম্যাচ দিয়ে অধিনায়কত্বের ‘অনুশীলন’ও হবে তাঁর।প্রথম প্রস্তুতি ম্যাচের দলসাব্বির রহমান (অধিনায়ক), সৌম্য সরকার, শাহরিয়ার নাফীস, নাজমুল হোসেন, মোসাদ্দেক হোসেন, শুভাগত হোম, নুরুল হাসান, রুবেল হোসেন, কামরুল ইসলাম, আবু জায়েদ, ইবাদত হোসেন, সাদমান ইসলাম।দ্বিতীয় প্রস্তুতি ম্যাচের দলসৌম্য সরকার (অধিনায়ক), আবদুল মজিদ, নাজমুল হোসেন, তানভীর হায়দার, মোসাদ্দেক হোসেন, মেহেদী হাসান, নুরুল হাসান, আল আমিন, আবু হায়দার, শুভাশিস রায়, ইবাদত হোসেন, সাদমান ইসলাম।
