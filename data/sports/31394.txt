
দুজনই যেন বাংলাদেশের হারিয়ে যাওয়া দুই তারা। প্রিমিয়ার লিগের উদ্বোধনী দিনে আলো ছড়ালেন সেই দুজনই। নাফিস ইকবাল করেছেন ১৫০, আফতাব আহমেদ ৫৯। দুজনই অবশ্য ভিন্ন দুই দলের হয়ে। প্রথম দিনে আলো ছড়িয়েছেন জিয়াউর রহমান (৮৯), শুভাগত হোম (৫৩), মাহমুদুল হাসানও (৫৪)। বোলারদের মধ্যে গাজী ট্যাংকের হয়ে যেন বিধ্বংসী হয়ে উঠেছিলেন রুবেল হোসেন। মাত্র ১৮ রানে নিয়েছেন ৬ উইকেট।১৪০ বলে ২১টি চার ও ১ ছক্কায় করা ১৫০ রানের ইনিংসের পরও অবশ্য জেতেনি নাফিসের ব্রাদার্স ইউনিয়ন। প্রাইম ব্যাংকের কাছে হেরে গেছে ৭৯ রানে। রাজশাহীতে প্রথমে ব্যাট করে প্রাইম ব্যাংক ৯ উইকেটে করেছিল ৩৩৪। জবাবে ২৫৫ রানে অলআউট হয় ব্রাদার্স। ৩৬ রানে ৩ উইকেট নিয়েছেন এনামুল জুনিয়র। প্রাইম ব্যাংকের জয়ের নায়ক অবশ্য ভানুকা রাজাপক্ষে। ১০৭ রান এসেছে এই শ্রীলঙ্কানের ব্যাটে। দলকে জেতাতে না পারলেও দুর্দান্ত ইনিংসটির জন্য ম্যাচসেরা হয়েছেন নাফিসই।ওদিকে বগুড়ায় সকাল থেকেই বিধ্বংসী হয়ে উঠেছিলেন রুবেল। দিনের প্রথম বলেই তুলে নিয়েছিলেন খেলাঘরের রাকিব গোমস্তাকে। রুবেলের বোলিং তোপে আর দাঁড়াতেই পারেনি খেলাঘর। মাঝখানে অবশ্য লড়াই করার চেষ্টা করেছেন শুভাগত। ফয়সাল হোসেনকে নিয়ে পঞ্চম উইকেটে ৭৬ রানের জুটিও গড়েছিলেন। কিন্তু এর আগে-পরে আর সে রকম কিছুই করতে পারেনি খেলাঘর। ৩৯.৪ ওভারে অলআউট হয়েছে ১৩৩ রানে। ৬৪ বলে ৭টি চার ও ৩ ছক্কায় আফতাবের আফতাবীয় ৫৯ রানের সৌজন্যে। ২৪.২ ওভারেই মাত্র দুই উইকেট হারিয়ে জিতে যায় গাজী ট্যাংক। ম্যাচসেরা হয়েছেন রুবেল।
খেলাঘর: ১৩৩ অলআউট (৩৯.৪ ওভার)শুভাগত হোম ৫৩, ফয়সাল হোসেন ৩১; রুবেল হোসেন ৬/১৮গাজী ট্যাংক: ১৩৭/২ (২৪.২ ওভার)আফতাব আহমেদ ৫৯*, ইমরুল কায়েস ৩০ফল: গাজী ট্যাংক ৮ উইকেটে জয়ী
প্রাইম ব্যাংক: ৩৩৪/৯ (৫০ ওভার)ভানুকা রাজাপক্ষে ১০৭, জিয়াউর রহমান ৮৯, মাহমুদুল হাসান ৫৪; সোহরাওয়ার্দী শুভ ২/৫৩, সানজামুল ইসলাম ৩/৫২ব্রাদার্স ইউনিয়ন: ২৫৫ অলআউট (৪৫.২ ওভার)নাফিস ইকবাল ১৫০, তামিম ইকবাল ৩১; এনামুল হক জুনিয়র ৩/৩৬, তাপস বৈশ্য ২/৩৮ফল: প্রাইম ব্যাংক ৭৯ রানে জয়ী
