
বঙ্গবন্ধু স্টেডিয়ামে কাল লিগে নিজেদের শেষ ম্যাচে নবাবপুর ৪-১ গোলে হারিয়েছে মাতুয়াইল উদয়ন সংঘকে। প্রথম পর্বে ৯ ম্যাচে ৫ জয় ও ৪ ড্র। সুপার লিগেও সেই সাফল্যের ধারাবাহিকতা ধরে রাখে নবাবপুর। ৯ ম্যাচে ৬ জয় ও ৩ ড্রয়ে ২১ পয়েন্ট তাদের। তৃতীয় বিভাগ লিগে অপরাজিত চ্যাম্পিয়ন।গত বছর চতুর্থ হওয়া দলটিকে এবার দ্বিতীয় বিভাগে তুলতে পেরে খুবই খুশি অধিনায়ক আরিফুল হক, ‘আমাদের সবার মধ্যে ভালো কিছু করার তাড়না ছিল। দলকে দ্বিতীয় বিভাগে তুলতে পেরে খুব ভালো লাগছে।’
