
রক্সি পেইন্টস সামার ওপেন ব্যাডমিন্টনে দ্বিমুকুট জিতেছেন নিট কনসার্নের শাপলা আক্তার। পল্টন উডেনফ্লোর জিমনেসিয়ামে মহিলা এককের ফাইনালে শাপলা কাল ২১-১৩, ২১-৮ পয়েন্টে হারিয়েছেন একই ক্লাবের নাবিলাকে। পরে মহিলা দ্বৈতের ফাইনালে এলিনার সঙ্গে জুটি গড়ে ২১-১২, ২১-১৫ পয়েন্টে হারিয়েছেন নিট কনসার্নের নাবিলা-আঁখি জুটিকে। পুরুষ এককে চ্যাম্পিয়ন হয়েছেন জাতীয় চ্যাম্পিয়ন মাহা স্পোর্টসের এনামুল হক। ফাইনালে এনামুল ২১-১৮, ৬-৫ পয়েন্টে হারিয়েছেন আহসান হাবিবকে (পরশ)। পুরুষ দ্বৈতের ফাইনালে শ্যামল-খালেদ জুটি ২১-১৯, ২১-১৯ পয়েন্টে হারিয়েছে পরশ-মাশরাফি জুটিকে।প্রতিযোগিতার আগে ভালো অনুশীলন না হলেও আত্মবিশ্বাসী ছিলেন এনামুল, ‘সিলেটে জেলা ক্রীড়া সংস্থার মাঠে আয়কর মেলা বসায় ভালোভাবে অনুশীলন করতে পারিনি। তবে আত্মবিশ্বাসী ছিলাম সামার ওপেনে ভালো করব।’
