
২০১৪ ব্রাজিল বিশ্বকাপের ম্যাচগুলো অনুষ্ঠিত হবে মোট ১২টি স্টেডিয়ামে। এর মধ্যে দেশটির বৃহত্তম শহর সাও পাওলোর অ্যারেনা ডি সাও পাওলো (ইতাকুয়েরাও) একটি। উদ্বোধনী ম্যাচ ও একটি সেমিফাইনালসহ মোট ছয়টি ম্যাচ হওয়ার কথা নির্মাণাধীন এই স্টেডিয়ামে। কিন্তু কাজের ধীরগতি দেখে বিশ্বকাপের ভেন্যু তালিকা থেকে সাও পাওলোকে বাদ দেওয়ার হুমকিই দিয়ে রাখল ফিফা। ফিফার মহাসচিব জেরম ভালকে স্পষ্টই বলে দিয়েছেন, কোনো রকম দেরি মেনে নেওয়া হবে না। নির্দিষ্ট সময়ের মধ্যে নির্মাণকাজ শেষ করতে না পারলে সাও পাওলোর ম্যাচগুলো সরিয়ে নেওয়া হবে অন্যত্র। রয়টার্স।
ফিফার বেঁধে দেওয়া সময় অনুযায়ী, ডিসেম্বরের মধ্যেই সব ধরনের নির্মাণকাজ শেষ করার কথা।
