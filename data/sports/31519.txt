
পরশু শেফিল্ড শিল্ডের ম্যাচে ঢুকে পড়েছিল ফায়ার ব্রিগেডের গাড়ি। ধোঁয়ার কারণে ফায়ার অ্যালার্ম বাজা শুরু হয় এবং তাতেই এ হট্টগোল। পরে জানা গেল নাথান লায়ন (নিউ সাউথ ওয়েলসের খেলোয়াড়) ড্রেসিং রুমে টোস্ট বানাতে গিয়ে একটু বেশিই পুড়িয়ে ফেলেছিলেন! তবে এর চেয়েও অদ্ভুত কারণে খেলা বন্ধ করা হয়েছে ক্রিকেটে।
হালাল খাবারবাংলাদেশ বনাম দক্ষিণ আফ্রিকা সিরিজের দ্বিতীয় টেস্টের প্রথম দিনে লাঞ্চ বিরতি হতে ১০ মিনিট বিলম্ব হয়। মুশফিকদের ‘হালাল’ খাবার যাঁকে আনতে দেওয়া হয়েছিল, তিনি ভুল মেন্যু নিয়ে গিয়েছিলেন। খাবার ডেলিভারি হতেই প্রায় দেড় ঘণ্টা দেরি হয়। যার কারণে লাঞ্চ করতেও দেরি হয়, অদ্ভুত ও অপ্রত্যাশিত কারণে খেলা বন্ধ থাকে।
পিচের রাস্তায় গাড়িরঞ্জি ট্রফিতে দিল্লি আর উত্তর প্রদেশের মধ্যে খেলায় হুট করে মাঠে ঢুকে পড়ে এক গাড়ি। খেলোয়াড় ও আম্পায়ারদের হাত নেড়ে নিষেধ করা সত্ত্বেও পিচের ওপর দিয়েই গাড়ি চালিয়ে দিতে চাইছিলেন। পরে লোকটি দাবি করেছেন, তিনি নাকি রাস্তা হারিয়ে মাঠে চলে এসেছিলেন, নিরাপত্তারক্ষীদের খুঁজছিলেন। কপাল ভালো পিচের কোনো ক্ষতি হয়নি। ম্যাচ রেফারি পিচ দেখে খেলা চালানোর নির্দেশ দেন।
কিপিং গ্লাভসে হেজহগশজারু গোত্রীয় প্রাণী হেজহগ। ১৯৫৭ সালের জুলাই মাসে ডার্বিশায়ারের কাউন্টি চ্যাম্পিয়নশিপ ম্যাচে মাঠে ঢুকে পড়ে। কোনোভাবেই যখন এই তীক্ষ্ণ অতিথিকে তাড়ানো যাচ্ছে না, তখন ত্রাতা হলেন উইকেট রক্ষক জর্জ ডকস। কিপিং গ্লাভসের বদৌলতে হেজহগকে হাতে ধরেই মাঠের বাইরে রেখে আসা হয়।
ডাউন দ্য উইকেটে সাপসিডনিতে অনূর্ধ্ব-১৭-এর এক ম্যাচে মাঠে বিষধর সাপ ঢুকে পড়ে। পিচের ওপর চলে আসা সাপটিকে দেখতে পেয়ে ব্যাটসম্যান ডাউন দ্য উইকেটে গিয়ে তাঁকে ব্যাট দিয়ে আঘাত করেন। একই সময়ে বল হয়ে যায়। ব্যাটে বলে করতে পারেননি ব্যাটসম্যান। মাথা ঘুরিয়ে দেখলেন তিনি স্টাম্পিংও হননি! উইকেটরক্ষক যে সাপ দেখেই চম্পট দিয়েছেন।
সূর্যগ্রহণের ফায়দা১৯৮০ সালের ফেব্রুয়ারিতে ভারত বনাম ইংল্যান্ড বোম্বে টেস্টে রেস্ট ডে এগিয়ে আনা হয়েছিল। কারণ দ্বিতীয় দিনে হয়েছে পূর্ণ সূর্যগ্রহণ। লাভের লাভ হয়েছিল বোথামের। প্রথম দিনে ৫৮ রানে ৬ উইকেট নিয়েছিলেন। এরপর একদিন ঘুমিয়ে নিয়ে এক সেঞ্চুরি ও আরও ৭ উইকেট নিয়েছিলেন স্যার বোথাম। ইংল্যান্ড জিতেছিল ১০ উইকেটে।
সিগারেট২০০৭ সালে লিডস বনাম সারে ম্যাচে ধূমপানবিরোধী প্রচারণার লক্ষ্যে এক লোক সিগারেটের কস্টিউম পরে মাঠে এসেছিলেন। বোলারের ঠিক পেছনে ঘুরে বেড়াচ্ছিলেন তিনি, এতে ব্যাটসম্যান বল দেখতে পাচ্ছিলেন না। ধারাভাষ্যকার মাইকে বললেন, ‘অনুগ্রহ করে সিগারেট কি বসবেন?’'
লর্ডসের আকাশে বোমাদ্বিতীয় বিশ্বযুদ্ধকালীন ব্রিটিশ আর্মি আর রয়্যাল নেভির মধ্যকার ম্যাচে খবর আসে, জার্মান বোমারু বিমান লর্ডসে নামবে। দর্শকদের পাঠানো হয় সিটের নিচে, মাঠে শুয়ে পড়েন দর্শকেরা। পরে সেই বিমান নামে রিজেন্টস পার্কে। সাবেক মিডলসেক্স আর ইংলিশ ওপেনার জ্যাক রবার্টসন খেলা শুরু হওয়ার আনন্দে (নাকি বেঁচে থাকার আনন্দে?) প্রথম বলেই ছক্কা হাঁকান। সূত্র: ক্রিকইনফো।
