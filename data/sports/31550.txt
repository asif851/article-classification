
২০২২ কাতার বিশ্বকাপ তাহলে নভেম্বর-ডিসেম্বরেই হচ্ছে? কাল টাস্কফোর্সের বৈঠকের পর ফিফা মহাসচিব জেরোম ভালকের কথায় সুস্পষ্ট ইঙ্গিত, ‘সমাধান একটাই, নভেম্বর-ডিসেম্বর।’ ফিফার এক বিবৃতিতে জানানো হয়েছে, ছয়টি মহাদেশীয় ফুটবল নিয়ন্ত্রক সংস্থার (কনফেডারেশন) প্রতিনিধিরাই সর্বসম্মতিক্রমে এ প্রস্তাব করেছেন। চূড়ান্ত সিদ্ধান্ত অবশ্য হবে আগামী মার্চে ফিফার নির্বাহী কমিটির বৈঠকে। এএফপি, গার্ডিয়ান।
