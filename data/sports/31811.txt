
আর্জেন্টিনার কোচ বলেছেন আর্জেন্টিনা বিশ্বকাপে যাবেই। যদিও সমীকরণটা বেশ জটিল। পয়েন্ট টেবিলে ৬ নম্বরে আছে মেসির দল। শেষ ম্যাচে ইকুয়েডরকে হারাতেই হবে তাদের। প্রথম আলো ফেসবুকের পক্ষ থেকে আর্জেন্টিনা কোচের মন্তব্য (আর্জেন্টিনা বিশ্বকাপে যাবেই) সম্পর্কে পাঠকের অভিমত জানতে চাওয়া হয়েছিল। অনেক পাঠক তাতে সাড়া দেন।
ফেরদৌস বাপ্পি লিখেছেন, ‘আর্জেন্টিনাকে এবার বিশ্বকাপে যেতেই হবে, কারণ যে দলে মেসির মতো খেলোয়াড় আছে সেই দলের বিশ্বকাপ না খেলতে পারাটা লজ্জার এবং হতাশার। একজন ব্রাজিলিয়ান ভক্ত হওয়া সত্ত্বেও আমি চাই আর্জেন্টিনা বিশ্বকাপ খেলুক।’তানজিল আহমেদ লিখেছেন, ‘যে বলেছে আর্জেন্টিনা বিশ্বকাপে যাবেই, তার জন্য উপদেশ হলো, ঘুমের আগে দোয়া পড়ে ঘুমাবেন, তাহলে আর উল্টাপাল্টা স্বপ্ন দেখবেন না।’ এম এ তাহির খান লিখেছেন, ‘আমরা ব্রাজিল সমর্থকেরাও চাই আর্জেন্টিনা সুযোগ পাক। আর্জেন্টিনা না গেলে তর্কাতর্কি করব কাদের সঙ্গে?’মোহাম্মদ রুমি লিখেছেন, ‘ভক্তরা দোয়া করুন যেন মঙ্গলবারে ইকুয়েডরকে পরাজিত করে আর্জেন্টিনা বিশ্বকাপে সুযোগ পায়। বিশ্বসেরা স্ট্রাইকার লিও মেসি ছাড়া বিশ্বকাপ জমবে না। আমি স্পেনের সমর্থক হলেও আমার প্রিয় খেলোয়াড় মেসি।’
কাওসার আহমেদ লিখেছেন, ‘আর্জেন্টিনা যদি বিশ্বকাপ নাও খেলে তবু আমি ওদের পতাকা নিয়ে প্রতিটি ম্যাচের সময় বসে থাকব।’ রেজাউল পারভেজ লিখেছেন, ‘আমার দৃঢ় বিশ্বাস, যদি নেইমারকে জিজ্ঞাসা করা হয়, আপনি মেসিবিহীন বিশ্বকাপ দেখতে চান কি না? উত্তর হবে, না। আর্জেন্টিনা কোয়লিফাই করবে কি না সেটা মুখ্য বিষয় নয়। কিন্তু আর্জেন্টিনাবিহীন বিশ্বকাপ তার আপন জৌলুশ হারাবে তাতে সন্দেহ নেই।’শেখ লোকমান গালিব লিখেছেন, ‘নো চান্স। অন্য টিমগুলোর ফলাফল আর্জেন্টিনার পক্ষে এলেও আর্জেন্টিনা নিজেই হারবে।’ অপু হায়াত লিখেছেন, ‘আর্জেন্টিনা বিশ্বকাপে যেতে পারবে কি না এটা তাদের ব্যাপার। বাংলাদেশের লোকের এত মাথাব্যথা কেন। বাংলাদেশ হলে নাহয় একটা কথা ছিল!পাঠকদের প্রতিক্রিয়া ছিল নানামুখী। আবার, এক একটি মন্তব্যের জবাবে অন্যদের প্রতিক্রিয়াও ছিল চোখে পড়ার মত। পাঠকদের প্রতিক্রিয়া পাল্টা প্রতিক্রিয়ার জন্য আমাদের ফেসবুক পোস্টটি ঘুরে আসতে পারেন একবার।
 
