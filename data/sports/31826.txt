
গত ডিসেম্বরে ঢাকায় বঙ্গবন্ধু গোল্ডকাপ এশিয়ান সিনিয়র সেন্ট্রাল জোনে চ্যাম্পিয়ন হয়েছিল জাতীয় দল। বড়দের এই সাফল্য এবার ছোটদের জন্য হয়ে এসেছে অনুপ্রেরণা। আগামী ২৮ মার্চ থেকে শুরু হয়ে ৫ এপ্রিল পর্যন্ত মিয়ানমারে হবে অনূর্ধ্ব-১৯ এশিয়ান ভলিবল চ্যাম্পিয়নশিপ। এই প্রতিযোগিতায় ভালো কিছু করতে চায় বাংলাদেশ যুবদল। এজন্য দীর্ঘমেয়াদী আবাসিক ক্যাম্প শুরু করেছে ভলিবল ফেডারেশন। আবাসিক ক্যাম্পের কোচ হিসেবে রয়েছেন ইমদাদুল হক মিলন। গত ২০ জানুয়ারি থেকে পল্টন ভলিবল স্টেডিয়ামে শুরু হয়েছে এই ক্যাম্প।
