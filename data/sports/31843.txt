
দশ মাস পর ওয়ানডে খেলতে নেমে বাংলাদেশের শুরুটা হয়েছে দারুণ। ২৫ সেপ্টেম্বরের নাটকীয় জয়ে সিরিজ শুরু করে আজ ওয়ানডেতে ১০০তম জয়ের জন্য মাঠে নামবে বাংলাদেশ। ইতিহাস গড়ার ম্যাচে দলে ঢুকে পড়েছেন মোসাদ্দেক হোসেন। আজ ওয়ানডে অভিষেক হচ্ছে এই ডানহাতি ব্যাটসম্যানের।প্রথম ওয়ানডের দলে শুধু এই একটি পরিবর্তনই এনেছে বাংলাদেশ। ইমরুল কায়েসের স্থানে ডাক পেয়েছেন তিনি। আর কোনো চমক রাখেনি বাংলাদেশ দল। স্কোয়াডে থেকেও জায়গা হয়নি নাসির হোসেন ও শফিউল ইসলামের।টসে জিতে ফিল্ডিং বেছে নিয়েছে আফগানিস্তান। প্রথম ওয়ানডের মতো আজও ব্যাটিংয়ে বাংলাদেশ দল।
বাংলাদেশ দল: তামিম ইকবাল, সৌম্য সরকার, মোসাদ্দেক হোসেন, মুশফিকুর রহিম, মাহমুদউল্লাহ, সাকিব আল হাসান, সাব্বির রহমান, মাশরাফি বিন মুর্তজা, তাসকিন আহমেদ, তাইজুল ইসলাম ও রুবেল হোসেন।
