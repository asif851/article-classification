
নেই কোনো কোচ। নেই ভালো সুযোগ-সুবিধা। তারপরও তেহরানে অনুষ্ঠানরত বিশ্ব মহিলা দাবার প্রথম রাউন্ডে দুর্দান্ত খেলেছেন বাংলাদেশের আন্তর্জাতিক মহিলা মাস্টার শামীমা আক্তার লিজা। ভারতের ২৫৩৯ রেটিংধারী গ্র্যান্ডমাস্টার দ্রোণাভাল্লি হারিকার সঙ্গে প্রথম রাউন্ডে ড্র করেছেন লিজা। প্রতিদ্বন্দ্বিতাপূর্ণ ম্যাচে লিজা সাদা ঘুঁটি নিয়ে ৮৫ চালে ড্র করেছেন হারিকার সঙ্গে। হারিকার সঙ্গে প্রথম রাউন্ডে দুটি ম্যাচ খেলার কথা লিজার। পরের ম্যাচটি তাই জিতলেই লিজা উঠে যাবেন দ্বিতীয় রাউন্ডে।
