
প্রথম রাউন্ডের প্রায় শেষে এসে স্থগিত হয়ে গিয়েছিল জাতীয় মহিলা ক্রিকেট লিগের ষষ্ঠ আসর। ২৪ মে থেকে আবার মাঠে গড়াচ্ছে এই টুর্নামেন্ট। যথারীতি সিলেটের বিভাগীয় ও জেলা স্টেডিয়ামে হবে খেলা। প্রথম দিন বিভাগীয় স্টেডিয়ামে ঢাকা বিভাগের মুখোমুখি হবে রংপুর বিভাগ, জেলা স্টেডিয়ামে খুলনার প্রতিপক্ষ বরিশাল। পরদিন খেলবে রাজশাহী-সিলেট। প্রথম রাউন্ডের শীর্ষ চার দলকে নিয়ে ২৬ মে শুরু হবে দ্বিতীয় রাউন্ড। ফাইনাল ৩০ মে। ৫ ম্যাচের সবগুলো জিতে ১০ পয়েন্ট নিয়ে শীর্ষে আছে খুলনা, ৮ পয়েন্ট নিয়ে ঢাকা দ্বিতীয় স্থানে।
