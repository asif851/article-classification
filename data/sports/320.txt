
রিও ডি জেনিরো অলিম্পিকের ‘ওয়াইল্ড কার্ড’ পেলেন বাংলাদেশের আরও দুই ক্রীড়াবিদ—মাহফিজুর রহমান সাগর ও সোনিয়া আক্তার টুম্পা। ৫ আগস্ট থেকে শুরু অলিম্পিক গেমসের সাঁতারের ৫০ মিটার ফ্রি স্টাইলে মাহফিজুর ও ব্রেস্টস্ট্রোকে প্রতিদ্বন্দ্বিতা করবেন তাঁরা।এর আগে শ্যুটিংয়ে কমনওয়েলথ গেমসের রুপাজয়ী আবদুল্লাহ হেল বাকি ও আর্চারিতে শ্যামলী রায় অলিম্পিকে প্রতিদ্বন্দ্বিতার ‘ওয়াইল্ড কার্ড’ পেয়েছেন। এদিকে গলফের র‍্যাঙ্কিংয়ের ৫৫তম স্থানে থাকায় দেশসেরা গলফার সিদ্দিকুর রহমানের অলিম্পিকযাত্রা প্রায় নিশ্চিতই বলা যায়। আগামী পরশুর মধ্যে র‍্যাঙ্কিংয়ে ৬০–এর মধ্যে থাকতে পারলেই অলিম্পিকে সরাসরিই খেলার সুযোগ পেয়ে যাবেন সিদ্দিকুর। সবকিছু ঠিক থাকলে সিদ্দিকুর রহমানই হতে যাচ্ছেন অলিম্পিকে সরাসরি প্রতিদ্বন্দ্বিতা করা বাংলাদেশের প্রথম ক্রীড়াবিদ।১৯৮৪ সালের লস অ্যাঞ্জেলেস অলিম্পিক থেকে বিশ্ব ক্রীড়ার সবচেয়ে বড় আসরে অংশগ্রহণ করে আসছে বাংলাদেশ।
