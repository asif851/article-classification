



 ৩-২ গোলে জিতেছে সাবিনার ক্লাব
 জোড়া গোল করেছেন সাবিনা


ভারতে প্রথমবার লিগ খেলতে গিয়েই মাতাচ্ছেন সাবিনা খাতুন। আগের দুই ম্যাচে এক গোল করে করলেও আজ আর একটায় সন্তুষ্ট থাকতে পারলেন না বাংলাদেশ অধিনায়ক। ভারতীয় দর্শকদের করে দেখালেন জোড়া গোল। তাঁর দুই গোলের ওপর ভর করেই ইন্ডিয়া রাশ সকার ক্লাবের বিপক্ষে ৩-২ গোলে জিতেছে সিথু এফসি।
ইন্ডিয়ান উইমেন্স লিগে তামিলনাড়ু সিথু এফসির হয়ে শেষ তিন ম্যাচে একাদশে সুযোগ পেয়েছেন সাবিনা। তিন ম্যাচেই করে দেখালেন চার গোল। আর তাঁর দলও জিতেছে তিন ম্যাচে। সাবিনা গোল করলে দল যেন হারে না!
বিদেশি কোটায় সাবিনাকে দলে জায়গা করে নিতে হয়েছে লড়াই করেই। এ লড়াইয়ে তিনি পেছনে ফেলেছেন টটেনহামে খেলা অন্য বিদেশি তানভি হ্যানসকে। তানভি ভারতীয় বংশোদ্ভূত হলেও বর্তমানে ব্রিটিশ পাসপোর্টধারী।
