
আমাকে ছেড়ে দিন’, ‘আমাকে ছেড়ে দিন’ বলে ক্লাব কর্তৃপক্ষকে অস্থির করে তুলেছিলেন। সেই লুইস সুয়ারেজ আপাতত শান্ত হয়েছেন। লিভারপুলেই থেকে যাওয়ার সিদ্ধান্ত নিয়েছেন এই উরুগুইয়ান স্ট্রাইকার।আর্সেনাল আগ্রহী ছিল তাঁর ব্যাপারে। তবে ইংলিশ মিডিয়ার আতশকাচের নিতে থাকতে থাকতে তিতিবিরক্ত সুয়ারেজ আগ্রহী ছিলেন ইংল্যান্ডই ছেড়ে যেতে। যদিও দলের ভরসা হয়ে ওঠা এই ২৬ বছর বয়সীকে ছাড়তে রাজি ছিল না। ভক্তদের আকুতিই তাঁকে থেকে যেতে উত্সাহিত করেছে বলে উরুগুয়ের পত্রিকা এল ‘অবজারভাদর’কে জানিয়েছেন সুয়ারেজ, ‘এই মুহূর্তে ভক্তদের ভালোবাসার কারণেই আমি থেকে যাওয়ার সিদ্ধান্ত নিয়েছি।’সুয়ারেজের সিদ্ধান্তকে ভক্তরা স্বাগত জানালেও লিভারপুলের নীতিনির্ধারকদের সঙ্গে সম্পর্ক মেরামত করে নিতে এখন বেশ পরিশ্রমই করতে হবে সুয়ারেজকে। মাত্রই কদিন আগে যে তিনি মামলা করার হুমকিও দিয়েছিলেন তাঁকে ছাড়তে রাজি না হওয়ায়। কোচ ব্রেন্ডন রজার্সও বলেছেন, সুয়ারেজের উচিত হবে ক্ষমা চাওয়া, ‘প্রথমত সতীর্থ আর ক্লাবের কাছে ওর ক্ষমা চাওয়া উচিত।’
চেলসির ব্রানিস্লাভ ইভানোভিচকে কামড়ে দেওয়ায় আরও ছয় ম্যাচের জন্য নিষেধাজ্ঞা কাটানোর অপেক্ষায় থাকা সুয়ারেজ গত মৌসুমে ইংলিশ প্রিমিয়ার লিগের দ্বিতীয় সর্বোচ্চ গোলদাতা ছিলেন (২৩ গোল)।
