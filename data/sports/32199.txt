
প্রায় কাছাকাছি সময়েই আন্তর্জাতিক ক্রিকেটে অভিষিক্ত সাকিব ও তামিম একসঙ্গে টেস্ট খেলেছেন ৩২টি। এই ৩২ ম্যাচে মাত্র চারবারই উইকেটে একসঙ্গে ব্যাট করেছেন সাকিব-তামিম। খুলনা টেস্টে সেঞ্চুরি জুটি গড়লেও প্রথম তিন ইনিংসে জুটিতে সাকল্যে রান ছিল ৮৪। টেস্টে জুটি বেঁধে বাংলাদেশকে সবচেয়ে বেশি ১৪০৪ রান এনে দিয়েছেন সাকিব-মুশফিক জুটি। অবশ্য সবচেয়ে বেশি ৩৫ ইনিংসে জুটি গড়েছেন এঁরাই। ৩২ ইনিংসে ১৩২১ রান করে এরপরই হাবিবুল বাশার-জাভেদ ওমর জুটি। জুটিতে সবচেয়ে বেশি ৫টি সেঞ্চুরি হাবিবুল-জাভেদ জুটির।
