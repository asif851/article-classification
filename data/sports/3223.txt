
টিকিটের জন্য হাহাকার। পুলিশের লাঠি গুঁতোও খেতে হচ্ছে। টিকিটের জন্য মানুষের এই বিশাল চাহিদার সুযোগ নিচ্ছে প্রতারক চক্র। জাল টিকিটের ছড়াছড়ি। কেউ কেউ ৩ হাজার টাকার টিকিট ৮ হাজার টাকা দিয়ে কিনছেন। দেড় শ টাকার টিকিটও ৩ হাজার টাকা দিয়ে কেনার খবর মিলছে। কিন্তু এই টিকিট বিক্রির ভিড়ে দেদার বিক্রি হচ্ছে জাল টিকিটও।
টিকিট কেনার সময় তাই সতর্ক থাকুন। কয়েক গুণ বেশি দাম দিয়ে কিনেও যদি সেই টিকিটে মাঠে ঢুকতে না পারেন, সেটি আপনার জন্য আরও বড় কষ্টের। আপনাদের বোঝার সুবিধার্থে জাল ও আসল টিকিটের ছবি দেওয়া হলো পাশাপাশি। আসল টিকিটে লেখা ​থাকবে না ম্যাচটি ভারত বনাম বাংলাদেশ। কারণ টিকিটটি যখন ছাপা হয়, তখনো ফাইনালের দুটি দল চূড়ান্ত হয়নি। কিন্তু জাল টিকিট ছাপা হয়েছে অনেক পরে। ছাপার সময় আরও বিশ্বাসযোগ্যতা আনতে সেখানে লেখা আছে ‘বাংলাদেশ বনাম ইন্ডিয়া গ্র্যান্ড ফাইনাল’।যদি দেখেন টিকিটের গায়ে লেখা আছে ‘বাংলাদেশ-ভারত ফাইনাল’, সেই টিকিট কেনার ক্ষেত্রে সতর্ক থাকুন।
