
অ্যালিয়াঞ্জ অ্যারেনায় মুখোমুখি বায়ার্ন মিউনিখ-ফ্রেইবুর্গ। সে ম্যাচেই আজ দৃষ্টি থাকবে অনেক রিয়াল সমর্থকের, হয়তো লিভারপুলেরও। আজ যে শেষবারের মাঠে নামছেন জাবি আলোনসো! প্রিয় ‘জাবি’কে বিদায় জানাতে হবে না! আলোনসোর বিদায়ের দিনটাকে উৎসবে রূপ দিয়েছে বায়ার্ন। কারণ আজ যে তাদের অধিনায়ক ফিলিপ লামও বিদায় জানাচ্ছেন ফুটবলকে।
মৌসুমের শেষ ম্যাচটি বিশেষ কিছুতে রূপ দিতেই নেমেছে বায়ার্ন মিউনিখ। লিগ শিরোপা জেতা হয়ে গেছে আগেই। আজ ঘরের মাঠে ফ্রেইবুর্গের বিপক্ষের ম্যাচটিকে তাই উৎসবে রূপ দিয়েছে তারা। ৭০’র দশকের সেই বিখ্যাত বায়ার্নের জার্সির অনুকরণে সৃষ্ট নতুন জার্সিটা আজই গায়ে চাপিয়েছে বায়ার্ন। আর এ ম্যাচ দিয়েই পরিবারের তিন সদস্যকে বিদায় জানাচ্ছে তারা। আলোনসো, লামের মতোই বায়ার্নের জার্সিতে শেষ ম্যাচ খেলছেন গোলরক্ষক টম স্টার্ক।নিজের বিদায়ী ম্যাচটা স্মরণীয় করে রাখতে খুব বেশি সময় নেননি আলোনসো। ম্যাচের চতুর্থ মিনিটে তাঁর পাস থেকেই দুর্দান্ত এক গোল করেছেন রোবেন। ছবিতে দেখে নেওয়া যাক এ ম্যাচের অপূর্ব কিছু দৃশ্য—প্রিয় লামকে বিদায় জানাতে কানায় কানায় পরিপূর্ণ অ্যালিয়াঞ্জ অ্যারেনা। ছবি: বায়ার্ন মিউনিখ টুইটারনিজের শেষ ম্যাচের আগে দর্শকদের শুভেচ্ছা নিচ্ছেন জাবি। ছবি: বায়ার্ন মিউনিখ টুইটারবিদায়বেলার উপহারে আপ্লুত লাম। ছবি: বায়ার্ন মিউনিখ টুইটারবায়ার্ন মিউনিখ স্মরণীয় করে রাখল জাবি আলোনসোর শেষ ম্যাচ। ছবি: বায়ার্ন মিউনিখ টুইটার বিদায় উপহার নিয়ে লাম। ছবি: রয়টার্সহাসি ঠাট্টায় বিদায় নিচ্ছেন টম স্টার্ক। ছবি: বায়ার্ন মিউনিখ টুইটারশেষবারের মতো গা গরম করে নিচ্ছেন আলোনসো ও লাম। ছবি: বায়ার্ন মিউনিখ টুইটারচতুর্থ মিনিটেই রোবেনকে দিয়ে গোল করালেন আলোনসো। ছবি: বায়ার্ন মিউনিখ টুইটার
 
