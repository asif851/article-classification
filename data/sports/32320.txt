
বিপিএল ২০১৭–এর সিলেট–পর্বের শুরুটা ভালো হয়নি দুই দলের কারওরই। কিন্তু চিটাগং-খুলনা দুই দলই শেষ ম্যাচ জিতে ঢাকায় ফিরেছে। দলীয় সমন্বয়ে উন্নতি করেই আজ বিপিএলের ১১তম ম্যাচে মিরপুরে মুখোমুখি হচ্ছে চিটাগং ভাইকিংস ও খুলনা টাইটানস। টস জিতে ফিল্ডিং করার সিদ্ধান্ত নিয়েছেন চিটাগংয়ের অধিনায়ক মিসবাহ উল হক। 
দুই দলই খেলছে অপরিবর্তিত একাদশ নিয়ে। বিস্ময়কর হলেও সত্যি দুই দলই শেষ ম্যাচ জিতেছে বোলিং-শক্তির জোরে। আজ চিটাগংয়ের বোলিং-শক্তি ম্যাচের শুরুতেই বিপাকে ফেলেছে খুলনাকে। তবে তাসকিন আহমেদ কিংবা শুভাশিস রায় নন, আজকের ম্যাচের চিটাগংকে শুরুতেই উইকেট এনে দিয়েছেন বাঁহাতি স্পিনার সানজামুল ইসলাম। এরপর দিলশান মুনাবীরা নাজমুল হোসেনকে ফেরালে বিপর্যয়ের মুখেই পড়ে টাইটানসরা। এরপর অবশ্য রাইলি রুশো আরে অধিনায়ক মাহমুদউল্লাহ হাল ধরেছিলেন। এই দুজন ৩৯ রানের জুটি গড়ে সামাল দিচ্ছিলেন। কিন্তু রুশো ২৬ বলে ২৫ রান করে ফেরার পর বিপর্যয়ের মাত্রাটা বেড়েছে। এই প্র্রতিবেদন লেখার সময় খুলনার সংগ্রহ ছিল ১০ ওভার শেষ ৪ উইকেটে ৬৮। মাহমুদউল্লাহ ১৯ রানে অপরাজিত। এই মুহূর্তে মাহমুদউল্লাহর সঙ্গী আরিফুল হক। দুই দলে যাঁরা আজ খেলছেনচিটাগং ভাইকিংস: মিসবাহ উল হক (অধিনায়ক), লুক রনকি (উইকেট রক্ষক), সৌম্য সরকার, দিলশান মুনাবিরা, লুইস রিস, এনামুল হক, সিকান্দার রাজা, তানবীর হায়দার, সানজামুল হক, তাসকিন আহমেদ, শুভাশিস রায়। খুলনা টাইটানস: মাহমুদউল্লাহ (অধিনায়ক), নাজমুল হোসেন , চ্যাডউইক ওয়ালটন (উইকেট রক্ষক), মাইকেল ক্লিঙ্গার, রাইলি রুশো, কার্লোস ব্রাফেট, জোফ্রা আর্চার, আরিফুল হক, মোশাররফ হোসেন, শফিউল ইসলাম, আবু জায়েদ।
