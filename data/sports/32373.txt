
সিরি ‘আ’ কর্তৃপক্ষকে অভিযোগটা করেছিলেন ইন্টার মিলান কোচ রবার্তো মানচিনি। কোপা ইতালিয়ার কোয়ার্টার ফাইনালে নাপোলির কোচ মরিজিও সারি তাঁকে নিয়ে সমকাম-বিদ্বেষী মন্তব্য করেছিলেন। তদন্তের পর সিরি ‘আ’ কর্তৃপক্ষও দোষী সাব্যস্ত করেছে সারিকে। নাপোলি কোচকে কোপা ইতালিয়ায় দুই ম্যাচ নিষিদ্ধ করা হয়েছে, সঙ্গে ২০ হাজার ইউরো জরিমানা।অবশ্য শাস্তি দিতে গিয়ে ‘সমকাম-বিদ্বেষী মন্তব্যে’র কথাটি উল্লেখ করা হয়নি। বলা হয়েছে, মানচিনিকে ‘খুবই অপমানজনক’ কথা বলেছেন সারি। কোয়ার্টার ফাইনালের ওই ম্যাচে ইন্টারের কাছে ২-০ গোলে হেরে কোপা ইতালিয়া থেকে বাদ পড়ে গেছে নাপোলি। সারির নিষেধাজ্ঞা তাই আগামী মৌসুমে কার্যকর হবে। গোলডটকম।
