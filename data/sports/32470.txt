
প্রথম ওয়ানডেতে ২৮২, দ্বিতীয়টিতে ৩৫৩ আর আজ তৃতীয় ম্যাচে ৩৬৯—এবার বাংলাদেশের বিপক্ষে তিন ম্যাচ সিরিজে ১০০৪ রান করেছে দক্ষিণ আফ্রিকা। তিন ম্যাচ সিরিজে এই প্রথম বাংলাদেশ হজম করল ১ হাজারের বেশি রান! ওয়ানডে ইতিহাসেই ৩ ম্যাচ সিরিজে ১ হাজার রান হজম করা খুব বিরল ঘটনা। এর আগে মাত্র দুটি সিরিজে ঘটেছিল এমন ঘটনা। ২০০ রানে হেরে যাওয়া সিরিজের শেষ ম্যাচের মাঝপথেই এই রেকর্ড হজম করতে হয়েছে বাংলাদেশকে।
এর আগে তা হজম করেছে তিন দল—ভারত, ইংল্যান্ড ও জিম্বাবুয়ে। ভারত-ইংল্যান্ডের ১ হাজার রান হজমের ঘটনা অবশ্য বেশি দিন আগের নয়। গত জানুয়ারিতে জমজমাট এক সিরিজই উপহার দিয়েছিল এই দুই দল। প্রতি ম্যাচেই তারা ৩০০ পেরোনো স্কোর গড়েছে। এর মধ্যে দুটি ম্যাচে তো দুই দলই পেরিয়েছে ৩৫০ রান! তীব্র প্রতিদ্বন্দ্বিতাপূর্ণ এই সিরিজে ইংল্যান্ড হজম করেছে ১০৫৩ রান। বিপরীতে ভারতীয় বোলারদের গুনতে হয়েছে ১০৩৭ রান। হাড্ডাহাড্ডি লড়াই শেষে ইংলিশরা সিরিজটা হারে ২-১ ব্যবধানে। তিন ম্যাচ সিরিজে দুটি দলকে রানের বোঝায় পিষ্ট করেছে একমাত্র দক্ষিণ আফ্রিকা। ২০১০ সালের অক্টোবরে প্রোটিয়াদের বিপক্ষে জিম্বাবুয়েকে হজম করতে হয়েছিল ১০২৩ রান। সে তুলনায় বাংলাদেশ কিছুটা ‘ভালো’ অবস্থানে—১০০৪!এর আগে বাংলাদেশ তিন ম্যাচ সিরিজে কখনো ৯০০ রানও হজম করেনি। সর্বোচ্চ ৮৬৩ রান হজম করেছিল। অস্ট্রেলিয়ার বিপক্ষে সেই সিরিজটাও হয়েছিল সেই ২০১১ সালে। বাংলাদেশের ওয়ানডে ক্রিকেটের অগ্রযাত্রায় একটা সতর্কসংকেত হয়ে এল এই সিরিজ।




তিন ম্যাচ সিরিজে ১ হাজার রান




দল


প্রতিপক্ষ


রান


কবে




ভারত


ইংল্যান্ড


১০৫৩


জানুয়ারি ২০১৭




ইংল্যান্ড


ভারত


১০৩৭


জানুয়ারি ২০১৭




দক্ষিণ আফ্রিকা


জিম্বাবুয়ে


১০২৩


অক্টোবর ২০১০




দক্ষিণ আফ্রিকা


বাংলাদেশ


১০০৪


অক্টোবর ২০১৭




