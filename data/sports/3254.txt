



 ২ এপ্রিল থাইল্যান্ডে শুরু হবে এএফসি ফুটসাল চ্যাম্পিয়নশিপ।
 টুর্নামেন্টে অংশ নেবে বাংলাদেশ জাতীয় ফুটবল দল।
 এটাই হবে বাংলাদেশের প্রথম কোনো ফুটসাল টুর্নামেন্টে অংশগ্রহণ।


শিরোনাম দেখে ভয় পাওয়ার কিছু নেই। বাংলাদেশের মেয়েরা ফুটবল খেলা বাদ দিয়ে দেননি। ফুটবলকে নির্বাসনেও পাঠাচ্ছেন না তাঁরা। তবে ফুটবল রেখে আপাতত তাঁরা মাতবেন ফুটসালে। অর্থাৎ ইনডোর ফুটবলে।  আগামী ২ থেকে ১২ মে ব্যাংককে হবে এএফসি নারী ফুটসাল চ্যাম্পিয়নশিপ। টুর্নামেন্টে বাংলাদেশ জাতীয় দলসহ অংশ নেবে ১৫টি দেশ। ফুটসালে এবারই প্রথম অংশ নিতে যাচ্ছেন বাংলাদেশের মেয়েরা।
ফুটসাল বাংলাদেশের দর্শকদের কাছে ফাইভ-এ-সাইড ফুটবল টুর্নামেন্ট হিসেবে পরিচিত। এত দিন খেলাটি বিভিন্ন প্রাইভেট ইউনিভার্সিটি ও ইংলিশ মিডিয়াম স্কুলগুলোর মধ্যেই ছিল সীমাবদ্ধ। ফলে জাতীয় দলের মেয়েদের কাছে খেলাটি একেবারেই নতুন। পাঁচজন খেলোয়াড় একসঙ্গে মাঠে থাকতে পারেন। ইচ্ছেমতো বদল করা যায় খেলোয়াড়। টুর্নামেন্ট উপলক্ষে ইতিমধ্যে হ্যান্ডবল স্টেডিয়ামে অনুশীলন শুরু করে দিয়েছেন মেয়েরা।
প্রতিযোগিতায় বাংলাদেশ আছে গ্রুপ ‘বি’-তে। গ্রুপ পর্বে বাংলাদেশের তিন প্রতিপক্ষ মালয়েশিয়া, ভিয়েতনাম ও চায়নিজ তাইপে।
