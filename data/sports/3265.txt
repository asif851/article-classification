
নিউজিল্যান্ড সফরের প্রাথমিক দলেই ছিলেন না এনামুল হক। ছিলেন না অপেক্ষমাণ তালিকাতেও। মেহেদী মারুফ অবশ্য এই দুই তালিকাতে না থাকলেও দলের সঙ্গে অনুশীলনের জন্য গিয়েছিলেন অস্ট্রেলিয়ায়। ভারত ও শ্রীলঙ্কা সফরের প্রাথমিক দলে জায়গা পেয়েছেন দুজনই।
জানুয়ারিতে নিউজিল্যান্ড সফর শেষ করেই ফেব্রুয়ারিতে ভারতে একটি টেস্ট খেলতে যাবে বাংলাদেশ। এরপর শ্রীলঙ্কার বিপক্ষে দুই টেস্ট, তিন ওয়ানডে ও দুই টি-টোয়েন্টির লম্বা সফর। এ দুই সিরিজের জন্য কাল ৩০ জনের প্রাথমিক দল ঘোষণা করেছে বাংলাদেশ ক্রিকেট বোর্ড (বিসিবি)। যেখানে নিউজিল্যান্ড সিরিজের আগে অস্ট্রেলিয়ায় কন্ডিশনিং ক্যাম্পের জন্য ঘোষিত দল ও অপেক্ষমাণ তালিকার প্রায় সবাই আছেন। বাদ পড়েছেন শুধু অপেক্ষমাণ তালিকায় থাকা শাহরিয়ার নাফিস ও মোশাররফ হোসেন।
৩০ জনের প্রাথমিক দল: আবদুল মজিদ, তামিম ইকবাল, এনামুল হক, ইমরুল কায়েস, লিটন দাস, মাহমুদউল্লাহ, মাশরাফি বিন মুর্তজা, মেহেদী হাসান মিরাজ, মুমিনুল হক, মেহেদী মারুফ, মুশফিকুর রহিম, মোসাদ্দেক হোসেন, নাসির হোসেন, নাজমুল হোসেন শান্ত, নুরুল হাসান, সাকিব আল হাসান, শুভাগত হোম, সৌম্য সরকার, সাব্বির রহমান, তাইজুল ইসলাম, তানভীর হায়দার, মোস্তাফিজুর রহমান, তাসকিন আহমেদ, কামরুল ইসলাম, শুভাশিস রায়, আল আমিন হোসেন, আলাউদ্দিন বাবু, রুবেল হোসেন, শফিউল ইসলাম, ইবাদত হোসেন।
 
