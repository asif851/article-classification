
ক্রিস্টিয়ানো রোনালদো যেন লম্বা রেসের ঘোড়া। ছুটছেন তো ছুটছেনই। যোগ দেওয়ার পর রিয়ালের ৩৫৭ ম্যাচের মধ্যে ৩১২ ম্যাচেই মাঠে নেমেছিলেন, ভাবা যায়! আর ৩১২ ম্যাচে তিনি মাঠে মোট ২৬ হাজার ৮২৩ মিনিট সময় কাটিয়েছেন। গত পাঁচ মৌসুমেই রিয়ালের হয়ে কমপক্ষে চার হাজার মিনিট খেলেছেন এই পর্তুগিজ তারকা। এই বয়সে খেলোয়াড়দের ক্যারিয়ারের শুরু দিকে অগ্রাহ্য করে আসা অনেক চোটের মাশুল গুনতে হয়। কিন্তু ৩০ বছর বয়সী রোনালদো অবিশ্বাস্য ফিটনেস দিয়ে চমকে দিচ্ছেন।
রোনালদো কিংবা মেসির মতো খেলোয়াড়েরা তো পারলে প্রতিটি খেলার প্রতিটি মুহূর্ত মাঠেই কাটাতে চান। কিন্তু চোটের আশঙ্কা থেকে অধিকাংশ কোচ গুরুত্বহীন সময়ে দলের গুরুত্বপূর্ণ খেলোয়াড়দের মাঠ থেকে তুলে নেন ভবিষ্যতের কথা ভেবে। কখনো সহজ প্রতিপক্ষের বিপক্ষে মাঠে নামাতে চান না সামনে বড় কোনো ম্যাচ থাকলে। আর রিয়াল কোচ রাফা বেনিতেজ তো খেলোয়াড়দের ‘বাধ্যতামূলক বিশ্রাম’ দেওয়ার জন্য অনেক দিন ধরেই বিখ্যাত। সেই বেনিতেজের অধীনেও রিয়ালের খেলা প্রতিটি ম্যাচের প্রতিটি মুহূর্তে মাঠে ছিলেন রোনালদো। এর ফলে মৌসুম শুরু হতে না হতেই এরই মধ্যে এক হাজার মিনিট মাঠে পার করে ফেলেছেন। রিয়ালে যোগ দেওয়ার পর কেবল প্রথম মৌসুমেই একটু কম খেলেছিলেন রোনালদো। চোট জর্জরিত সেই মৌসুমের প্রথম দিকে অনেক দিন মাঠের বাইরে ছিলেন। তার পরও সেবার ২৯২০ মিনিট খেলেছিলেন। ২০১১-১২ মৌসুমে খেলেছেন সবচেয়ে বেশি। প্রায় ৫ হাজার মিনিট। সব মিলিয়ে মাত্র ৩১২ ম্যাচে ২৬ হাজার মিনিটের বেশি মাঠে সময় পার করার এই হিসাব রোনালদোর আরেকটি দিকও তুলে ধরছে। সেটি হচ্ছে রিয়াল জার্সিতে ম্যাচ প্রতি ৮৫.৯৭ মিনিট মাঠে থাকেন রোনালদো। বদলি হিসেবে রোনালদোর মাঠে নামা কিংবা তাকে মাঠ থেকে তুলে নেওয়ার ঘটনা খুব কম।
কোন মৌসুমে রোনালদোর কত মিনিট
  মৌসুম        মিনিট২০০৯-১০     ২৯২০২০১০-১১      ৪৬১৮২০১১-১২      ৪৯০১২০১২-১৩      ৪৬৩৩২০১৩-১৪      ৪০৩০২০১৪-১৫      ৪৬৪১২০১৫-১৬      ১০৮০
