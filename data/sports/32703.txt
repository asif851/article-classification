
কঠিন পরীক্ষার সামনে বাংলাদেশ। একে তো প্রতিপক্ষ অস্ট্রেলিয়া, এর ওপর সাম্প্রতিক ঘটনার মানসিক ধাক্কা আছে। এরই মধ্যে আরও বড় দুঃসংবাদ শুনে মাঠে নামতে হলো বাংলাদেশকে। একাদশে নেই দলের সেরা ব্যাটসম্যান তামিম ইকবাল। অসুস্থতার জন্য খেলতে পারছেন না টুর্নামেন্টে ২৫৭ রান করা তামিম।
খেলছেন সাকলাইন সজীব ও শুভাগত হোম। এই দুঃসংবাদের মধ্যে একটাই সুখবর, খেলছেন মুস্তাফিজুর রহমান। এ ম্যাচেও সুযোগ পেলেন না নাসির হোসেন।টসে হেরে ব্যাটিংয়ে বাংলাদেশ। ওপেনিংয়ে সৌম্য সরকারের সঙ্গী হচ্ছেন মিঠুন। এই গ্রুপে এই দুটি দলই এখনো জয় পায়নি। টুর্নামেন্টে টিকে থাকতে হলে আজ জয় পাওয়া খুব জরুরি দুই দলের জন্যই। প্রতি মুহূর্তে আপডেট পাবেন, সঙ্গে বাংলা ধারা বিবরণী। ম্যাচ সম্পর্কে আপনি আপনার তাৎ​ক্ষণিক মন্তব্য ও প্রতিক্রিয়া জানাতে পারেন কমে​ন্ট বক্সে। সব মন্তব্যই প্রকাশিত হবে। সেরা মন্তব্যগুলো দ্বিতীয়বার প্রকাশিত হবে ধারা বিবরণীতেও।
টি-টোয়েন্টি বিশ্বকাপ: বাংলাদেশ-অস্ট্রেলিয়া


এই বেঙ্গালুরুর চিন্নাস্বামী স্টেডিয়ামেই পরশু ভারতের বিপক্ষে মাঠে নামবে বাংলাদেশ। সেই ম্যাচে আমন্ত্রণ জানিয়ে আজ বিদায় নিচ্ছি আমি  রানা আব্বাস।  ধন্যবাদ সবাইকে।
তবে এই ম্যাচে প্রাপ্তি মাহমুদউল্লাহ–সাকিবের দারুণ ব্যাটিং, বোলিংয়ে মুস্তাফিজ–সাকিবের জ্বলে ওঠা।
বাংলাদেশের অনেক আফসোসের ম্যাচ হয়ে রইল। তিনটা ড্রপড, ১টা রান আউট হাতছাড়া। বাজে ফিল্ডিংয়ের বড় মাশুল।
 ম্যাচ শেষ!  ৯ বল ও ৩ উইকেট হাতে রেখে জিতে গেল অস্ট্রেলিয়া।
কী ওভারটা না করলেন সাকিব! ৪ রান দিয়ে নিলেন ২ উইকেট। মিসের মহড়া না হলে যোগ হতো আরও ২ উইকেট! ইশ!
শেষ পর্যন্ত ম্যাচটা আফসোসের ম্যাচ হয়ে গেল বাংলাদেশের! এত বাজে ফিল্ডিং!
 অস্ট্রেলিয়া ​স্কোর: ১৮ ওভারে ১৫২/৭ 
দুই–দুটি আউট হাতছাড়া না করলে ম্যাচটা কী দারুণভাবে ঘুরে যায় বাংলাদেশের দিকে!
 আউট!  সাকিবের বলে ৩ রানে আউট হ্যাস্টিংস!
 রান আউট হাতছাড়া!  সহজ রান আউট করতে পারলেন না মুশফিক!
 ক্যাচ হাতছাড়া!  এ কী করলেন আল আমিন! সাকিবের বলে ক্যাচ ছাড়লেন আল আমিন!
 আউট!  সাকিবের বলে স্টাম্পিং হয়ে ২৬ রানে ফিরে গেলেন ম্যাক্সওয়েল।
৪ ওভারে মুস্তাফিজের বোলিংটা মন্দ নয়। ৩০ রানে পেয়েছেন ২ উইকেট। মুস্তাফিজের বলে একটা ড্রপড হয়েছে।
 অস্ট্রেলিয়া ​স্কোর: ১৭ ওভারে ১৪৮/৫ 
 ছক্কা!  পাওয়ার হিটার একেই বলে! ম্যাক্সি–ঝড়!
 ছক্কা!  মুস্তাফিজকে ছক্কা মারলেন ম্যাক্সওয়েল।
 আউট!  মুস্তাফিজের দুর্দান্ত কাটারে ক্যাচ তুলে দিলেন বোকা বনে যাওয়া মার্শ!
২৪ বলে দরকার ২২ রান।
সাকলাইনের ব্যয়বহুল বোলিং। ৩ ওভারে দিয়েছেন ৩৫ রান। কোনো উইকেট নেই।
 অস্ট্রেলিয়া ​স্কোর: ১৬ ওভারে ১৩৫/৪ 
 চার!  সাকলাইনকে বাউন্ডারি মারলেন মার্শ।
২৭ বলে অস্ট্রেলিয়ার দরকার ৩১ রান।
 চার!  সাকলাইনকে বাউন্ডারি মারলেন ম্যাক্সওয়েল।
এখন প্রতিটা ডট বল বাংলাদেশের জন্য মহামূল্যবান।
 অস্ট্রেলিয়া ​স্কোর: ১৫ ওভারে ১২১/৪ 
৩২ বলে অস্ট্রেলিয়ার দরকার ৩৭ রান।
 আউট!  কী ক্যাচটা ধরলেন সাকিব! ১৭ রানে আউট ওয়ার্নার! বুলেট গতিতে ছুটে যাওয়া বলটা আটকে গেল সাকিবের হাতে।
 অস্ট্রেলিয়া ​স্কোর: ১৪ ওভারে ১১৯/৩ 
ছোবল দেওয়া দারুণ এক বাউন্সার আল আমিনের। ঘাবড়ে গেলেন ম্যাক্সওয়েল!
 আউট!  আল আমিনের ব্রেক থ্রু। ৪৫ বলে ৫৮ রানের দারুণ এক ইনিংস খেলে বিদায় নিলেন খাজা।আল আমিনের বলটার লাইন মিসড করলেন খাজা।
 অস্ট্রেলিয়া ​স্কোর: ১৩ ওভারে ১১৫/২ 
 ছক্কা!  মাহমুদউল্লাহকে ৮১ মিটারের ছক্কা মারলেন ওয়ার্নার।
 চার!  মাহমুদউল্লাহকে বাউন্ডারি মারলেন ওয়ার্নার।
দারুণ এক ওভার করলেন মুস্তাফিজ। মাত্র ৪ রান দিলেন বাঁহাতি পেসার। এনে দিলেন মূল্যবান একটি উইকেট। ৩ ওভারে ১৭ রান দিয়ে মুস্তাফিজ নিয়েছেন ১ উইকেট।
 অস্ট্রেলিয়া ​স্কোর: ১২ ওভারে ৯৮/২ 
বিস্ফোরক ব্যাটসম্যান ডেভিড ওয়ার্নার নামলেন চারে।
 আউট!  দুর্দান্ত ইয়র্কার মুস্তাফিজের। ১২ রানে বোল্ড স্মিথ!
এলবিডব্লুর আবেদন! কিন্তু আম্পায়ার সাড়া দিলেন না। কোনো রানও হলো না।
অস্ট্রেলিয়ার ৫৪ বলে দরকার ৬৩ রান। ধীরে ধীরে জয়ের দিকে এ​গোচ্ছে অস্ট্রেলিয়া।
 অস্ট্রেলিয়া ​স্কোর: ১১ ওভারে ৯৪/১ 
 ছক্কা!  সাকলাইনকে ছক্কা মারলেন স্মিথ।
 অস্ট্রেলিয়া ​স্কোর: ১০ ওভারে ৮২/১ 
 চার!  বাউন্ডারি মেরে হাফ সেঞ্চুরি খাজার। আন্তর্জাতিক টি–টোয়েন্টিতে এটাই প্রথম ফিফটি তাঁর।
৬৬ বলে অস্ট্রেলিয়ার দরকার ৮৩ রান।
 অস্ট্রেলিয়া ​স্কোর: ৯ ওভারে ৭৪/১ 
প্রা​য় সাড়ে আটের কাছাকাছি অস্ট্রেলিয়ার রানরেট।
আব্দুল হক লি​খেছেন, ‘চালিয়ে যাও। আমরা তোমাদেরই সাথে।’
৮ ওভারে ৭ জন বোলার ব্যবহার করেছে বাংলাদেশ!
 অস্ট্রেলিয়া ​স্কোর: ৮ ওভারে ৬৬/১ 
 আউট!  রানআউট ওয়াটসন! অস্ট্রেলীয় ওপেনার ফিরলেন ২১ রানে
রান আউটের সম্ভাবনা! দেরি করে ফেললেন মুশফিক?
উইকেট ফেলতে পারছে না বাংলাদেশ। দুই অস্ট্রেলীয় ওপেনার কি খেলা শেষ করে দেবেন?
 অস্ট্রেলিয়া ​স্কোর: ৭ ওভারে ৬০/০ 
 ছক্কা!  সাকলাইনকে সোজা গ্যালারিতে পাঠিয়ে দিলেন ওয়াটসন!
আক্রমণে সাকলাইন সজীব। আন্তর্জাতিক অভিষেক হয়ে গেল তাঁর। তাও আবার টি–টোয়েন্টি বিশ্বকাপের মতো বড় মঞ্চে, অস্ট্রেলিয়ার মতো দলের বিপক্ষে!
 অস্ট্রেলিয়া ​স্কোর: ৬ ওভারে ৫১/০ 
 ক্যাচ হাতছাড়া!  মিঠুন এ কী করলেন! বিষমাখা কাটার মেরেছিলেন মুস্তাফিজ। বিভ্রান্ত ওয়াটসন ক্যাচ তুলে দিলেন। ওয়াটসনের চেয়ে আরও বিভ্রান্ত মিঠুন! ম্যাচটাই কি তিনি ফেলে দিলেন? হতাশ মাশরাফি!
৫.৪ ওভারে বিনা উইকেটে ৫০ রান করে ফেলল অস্ট্রেলিয়া।
 চার!  মুস্তাফিজকে থার্ডম্যানে চার মারলেন ওয়াটসন।
খাজা থিতু হয়ে গেছেন। বাংলাদেশের প্রয়োজন ব্রেক–থ্রু। আবারও আক্রমণে মুস্তাফিজ। মাশরাফি কী যেন পরামর্শ দিলেন তাঁকে।
 অস্ট্রেলিয়া ​স্কোর: ৫ ওভারে ৪৪/০ 
 চার!  চারের হ্যাটট্রিক খাজার! মিস ফিল্ড মাহমুদউল্লাহর।
 চার!  আবারও সাকিবকে বাউন্ডারি পার করলেন খাজা!
 চার!  সাকিবকে বাউন্ডারি খাজার।
বোলিংয়ে সাকিব আল হাসান। দ্বিতীয়টি দারুণ আর্ম বল।
 অস্ট্রেলিয়া ​স্কোর: ৪ ওভারে ৩১/০ 
 চার!  মুস্তাফিজের শেষ বলে ওয়াটসনের বাউন্ডারি।
ওয়াইড ইয়র্কারে ব্যাটসম্যানকে বোকা বানালেন মুস্তাফিজ। পরের ব​লটাও হলো দারুণ। খাজা যেন মুস্তাফিজের বোলিং বুঝতেই পারছেন না!
এলবিডব্লুর আবেদন! কিন্তু আম্পায়ার সাড়া দিলেন না। কোনো রানও হলো না।
মুস্তাফিজুর রহমান এসেছেন বোলিং আক্রমণে। অনেক দিন পর আক্রমণে মুস্তাফিজ।
 অস্ট্রেলিয়া ​স্কোর: ৩ ওভারে ২৪/০ 
 চার!  ডাউন দ্য উইকেটে আল আমিনকে বাউন্ডারি মারলেন খাজা।
আল আমিনের ইয়র্কার। ১ রান।
সাব্বিরের ভুল থ্রো! কোন রান নেয়নি অস্ট্রেলিয়া।
 চার!  খাজার পুলে দারুণ এক বাউন্ডারি।
তৃতীয় ওভারে বোলিং আক্রমণে পেসার আল আমিন।
 অস্ট্রেলিয়া ​স্কোর: ২ ওভারে ১৪/০ 
দারুণ ওভার। কোনো বাউন্ডারি হলো না এই ওভারে। হলো ৫ রান।
​স্পিন আক্রমণ দ্বিতীয় ওভারেই। ব্যাটিংয়ে জ্বলে ওঠার পর বোলিংয়ে দারুণ কিছুর আশায় বল হাতে মাহমদু্ল্লাহ।
খাজার পুল। ১ রান।  অস্ট্রেলিয়া ​স্কোর: ১ ওভারে ৯/০ 
দারুণ ডেলিভারি মাশরাফির।
 ছক্কা!  মাশরাফিকে ৯০ মিটারের ছক্কা মারলেন খাজা!
অস্ট্রেলিয়ার প্রথম রান হলো তৃতীয় বলে।
২ বলে কোনো রান হলো না অস্ট্রেলিয়ার
 অস্ট্রেলিয়ার ইনিংস শুরু।  আবারও আপনাদের স্বাগত জানাচ্ছি আমি  রানা আব্বাস।  বোলিং আক্রমণে মাশরাফি বিন মুর্তজা। অধিনায়ক নিজেই এলেন প্রথম ওভার করতে।
এই দলটাকে ‘বাংলাদেশ–বি’ দল বললেও ভুল হবে না! দলের মূল দুই বোলার নেই। তামিম অসুস্থতাজনিত কারণে ছিটকে পড়েছেন দলের বাইরে। এর পরও যদি বাংলাদেশ অসাধারণ কিছু করে ফেলে, কেমন হবে ভাবুন তো!
তাসকিন নেই। একজন বাড়তি স্পিনার নিয়ে খেলছে বাংলাদেশ। এটা কি শেষ পর্যন্ত শাপেবর হয় উঠবে বাংলাদেশের?
ব্যাটসম্যানদের পারফরম্যান্স হলো দারুণ। বিশেষ করে মাহমুদউল্লাহ–সাকিবের জ্বলে উঠেছিলেন সময় মতো। বাকি কাজ নির্ভর করছে আল আমিন–মুস্তাফিজদের ওপর।
শেষ ৩ ওভারে বাংলাদেশের এসেছে ৪৪ রান।
শেষ ওভারে এল ১২ রান। গত টি–টোয়েন্টি বিশ্বকাপে এই অস্ট্রেলিয়ার বিপক্ষে বাংলাদেশ করেছিল ৫ উইকেটে ১৫৩ রান। এবার ৫ উইকেটে ১৫৬।
মাহমুদউল্লাহ ২৯ বল অপরাজিত ৪৯ রানে, মুশফিক অপরাজিত ১১ বলে ১৫ রান।
 বাংলাদেশ ​স্কোর: ২০ ওভারে ১৫৬/৫ 
ওয়াইড ইয়র্কার মারলেন কোল্টার–নাইল
২৭ বলে ৫০ রানের জুটি মাহমুদউল্লাহ–মুশফিকের।
দ্রুত ২ রান মাহমুদউল্লাহর।
 চার!  আবারও মাহমুদউল্লাহর চার! চা​রের বৃষ্টি ব্যাঙ্গালুরুতে!
 চার!  লং অফ দিয়ে মাহমুদউল্লাহ বাউন্ডারি ছাড়া করলেন কোল্টার–নাইলকে
কোল্টার–নাই​লের বলে ১ রান মুশফিকের
শেষ ২ ওভারে এসেছে ৩২ রান। শেষ ওভারটিতে ১৬ রান হবে?
 বাংলাদেশ ​স্কোর: ১৯ ওভারে ১৪৪/৫ 
 চার!  শট! মাহমুদউল্লাহর পুলে বাউন্ডারি। চোখে মায়াঞ্জন বুলিয়ে দেয় এমন শট!
অসাধারণ ফিল্ডিং। মুশফিকের দারুণ শটে বাউন্ডারি হলো না। ১ রান
 চার!  ছন্দে ফিরেছেন মুশফিক। দেখার মতো এক ড্রাইভ!
২৩ বলে ৩৪ রানে অপরাজিত মাহমুদউল্লাহ।
আবারও বাউন্ডারি মারা চেষ্টা মাহমুদউল্লাহর। হলো ১ রান।
এই শট চেয়ে দেখা ছাড়া যেন কিছুই করার নেই অস্ট্রে​লীয় ফিল্ডারদের
 চার!  শট! দর্শকমোহন শট মাহমুদউল্লাহর।
বাউন্সার। ওয়াইড। ১ রান।
দারুণ ফিল্ডিং। মাহমুদউল্লাহর চার বাঁচিয়ে দিলেন জাম্পা। ২ রান হলো।
অস্ট্রেলিয়ার বিপক্ষে গত টি–টোয়েন্টি বিশ্বকাপে ৪৭ রানের দারুণ এক ইনিংস খেলেছিলেন মুশফিক
 বাংলাদেশ ​স্কোর: ১২ ওভারে ১২৭/৫ 
 চার!  মুশফিকের প্রিয় স্লগ সুইপে বাউন্ডারি
ফকনার–স্মিথ হতাশ!
 চার!  শট! মাহমুদউল্লাহর দুর্দান্ত এক বাউন্ডারি।
 চার!  দেখার মতো এক ড্রাইভে মাহমুদউল্লাহর বাউন্ডারি।
শেষ ৩ ওভার চলছে।
 বাংলাদেশ ​স্কোর: ১৭ ওভারে ১১২/৫ 
রানরেট খানিকটা কমে গেছে। এখন রানরেট ৬.৫৮।
মাহমুদউল্লাহর বাউন্ডারি মারা চেষ্টা হলো না। পরের বলে সিঙ্গেল বের করলেন।
স্কুপ করতে চেয়েছিলেন মুশফিক। ১ রান।
পুল করেছিলেন মাহমুদউল্লাহ। মাত্র ১ রান।
মুশফিকের পুল। ১ রান।
 বাংলাদেশ ​স্কোর: ১৬ ওভারে ১০৮/৫ 
অফ স্টাম্পের বাইরের বল চালিয়ে ১ রান মাহমুদউল্লাহর।
ব্যাটিংয়ে নামলেন মুশফিকুর রহিম।
 আউট!  সাকিব আউট ২৫ বলে ৩৩ রান করে।
ডা্উন দ্য উইকেটে খেলেছিলেন মাহমুদউল্লাহ। ১ রান।৷
 বাংলাদেশ ​স্কোর: ১৫ ওভারে ১০৪/৪ 
লাফিয়ে ওঠা বল। মাহমুদউল্লাহর ১ রান।
সাকিব স্ট্রাইক দিলেন মাহমুদউল্লাহকে।
সাইডবেঞ্চে সাকিবের বাউন্ডারিকে করতালি দিয়ে অভিনন্দন জানালেন মুশফিক।
 চার!  সাকিবের দুর্দান্ত শটে চার।
১ রান নিয়ে সাকিবকে স্ট্রাইক দিলেন মাহমুদউল্লাহ।
 বাংলাদেশ ​স্কোর: ১৪ ওভারে ৯৬/৪ 
ডাউন দ্য উইকেটে খেলার সিদ্ধান্ত। পরে থেমে গেলেন সাকিব। রান হলো না।
দ্রুত প্রান্ত বদল। মাহমুদউল্লাহর ১ রান।
সাকিবের শট। ব্যাটে–বল টাইমিং হলো না। ১ রান।
 বাংলাদেশ ​স্কোর: ১৩ ওভারে ৯১/৪ 
ওহ! বিউটি!
হ্যাস্টিসেকে পুল করে মিড উইকেটের ওপর দিয়ে মাহমুদউল্লাহর ছক্কা!
 ছক্কা! 
মুগ্ধতাজাগানিয়া শটে মাহমুদউল্লাহর বাউন্ডারি
 চার! 
 বাংলাদেশ ​স্কোর: ১২ ওভারে ৮০/৪ 
উইকেটে মাহমুদউল্লাহ
জাম্পার ফ্লিপারে ১৩ রানে এলবিডব্লু হয়ে ফিরলেন শুভাগত।
 আউট! 
শুভাগতের পর পর দুটি দারুণ বাউন্ডারি
 চার! 
 ছক্কা! 
 বাংলাদেশ ​স্কোর: ১১ ওভারে ৬৮/৩ 
মাত্র ৪ রান হলা এই ওভারে
শুভর ১ রান। মাহমুদউল্লাহ–মুশফিকের আগে শুভাগত! প্রশ্নটা বেশ জোরালো হয়ে উঠছে...
দারুণ ফিল্ডিং হলো পয়েন্টে। কোনো রান হলো না।
 বাংলাদেশ ​স্কোর: ১০ ওভারে ৬৪/২ 
জাম্পার বলে এসেই ক্যাচ তুলে দিয়েছিলেন শুভ। স্কয়ার লেগে ​হাতছাড়া করলেন মিচেল মার্শ।
 ক্যাচ হাতছাড়া! 
পাঁচে নামলেন শুভাগত হোম।
অ্যাডাম জাম্পার বলে ওয়াটসনের হাতে ক্যাচ তুলে দিলেন মিঠুন। ২২ বলে তাঁর রান ২৩।
মিঠুন আউট!
 আউট! 
অস্ট্রেলিয়ার বিপক্ষে সাকিবের পরিসংখ্যান যতটা উজ্জ্বল, ছোট দলের বিপক্ষেও ততটা নয়! আয়ারল্যান্ডের বিপক্ষে ৫ টি-টোয়েন্টিতে ১৯.৫০ গড়ে সাকিবের রান ৭৮। হল্যান্ডের বিপক্ষে সেটি আরও খারাপ, ৩ ম্যাচে ৫.৬৬ গড়ে ১৭ রান। অস্ট্রেলিয়ার বিপক্ষে এই ম্যাচের আগে সাকিবের রান— ৩ ম্যাচে ৩৬.৬৬ গড়ে ১১০।
দারুণ এক ওভার গেল বাংলাদেশের। ১২ রান হলো এই ওভারে।
 বাংলাদেশ ​স্কোর: ৯ ওভারে ৬১/২ 
১ রান সাকিবের
সকিব এবার ম্যাক্সওয়েলকে পাঠালেন গ্যালারিতে!
 ছক্কা! 
সাকিবের দেখার মতো শট।
 চার! 
প্রথম বলে রান নিতে পারলেন সাকিব।
বোলিংয়ে ম্যাক্সওয়েল।
গ্যালারিতে স্টিভ ওয়াহ।
 বাংলাদেশ ​স্কোর: ৮ ওভারে ৪৯/২ 
চার হয়নি।
চার? নাকি নয়?
অসাধারণ শট, অসাধারণ ফিল্ডিং!
শট! মিঠুনের বাউন্ডারি বাঁচিয়ে দিলেন ফকনার।
আবারও চালাতে গিয়েছিলেন মিঠুন। হলো না। অফ স্টাম্পের বাইরের বল।
 তামিমের আপডেট  জানা গেল, জ্বর ও পেটের পীড়ার কারণে আজ তামিম খেলছেন না।
মিচেল মার্শকে ৮৩ মিটারের বিরাট এক ছক্কা মিঠুনের। আজ কি মিঠুনের দিন?
গত টি–টোয়েন্টি বিশ্বকাপে অস্ট্রেলিয়ার বিপক্ষে সাকিব খেলেছিলেন ৫২ বলে ৬৬ রানের দুর্দান্ত এক ইনিংস। আজও কি হবে?
 বাংলাদেশ ​স্কোর: ৭ ওভারে ৪৫/২ 
মিঠুনের দুর্দান্ত ছক্কা
 ছক্কা! 
আবারও এক্সট্রা বাউন্স। বাংলাদেশের ১ রান
পাওয়ার প্লেতে বাংলাদেশের রান ৩৩, উইকেট হারি​য়েছে ২টি
লং অফ দিয়ে মিঠুনের চার।
 চার! 
 বাংলাদেশ ​স্কোর: ৬ ওভারে ৩৩/২ 
মুগ্ধ করা কাট সাকিবের! দারুণ বাউন্ডারি।
 চার! 
নতুন ব্যাটসম্যান সাকিব আল হাসানের দিকে তাকিয়ে বাংলাদেশ
ডাউন দ্য উইকেটে খেলেছিলেন সাব্বির। ফকনারের দুর্দান্ত এক ক্যাচে আউট!
ওয়াটসনের বলে ১২ রানে ফিরে গেলেন সাব্বির। আবারও চাপে বাংলাদেশ।
 আউট! 
 বাংলাদেশ ​স্কোর: ৫ ওভারে ২৫/১ 
ফুলটস! সাব্বির চালিয়েছিলেন। টাইমিং ভালো না হওয়ায় বাউন্ডারি হলো না। ২ রান।
দারুণ ব্যাটিং, দারুণ ফিল্ডিং। সাব্বিরের ১ রান। থার্ডম্যানে দারুণ ফিল্ডিং হলো অস্ট্রেলিয়ার।
বাউন্সার মারলেন কোল্টার–নাইল।
ব্যাট বদলে নিলেন সাব্বির।
মিঠুনের ১ রান।
টি–টোয়েন্টি ‘বিশেষজ্ঞ’ হয়ে ওঠা সাব্বিরের ব্যাট হাসছে নিয়মিত। আজ হাসলে বড় স্কোর পেতে পারে বাংলাদেশ
 বাংলাদেশ ​স্কোর: ৪ ওভারে ১৯/১ 
এবার ভুল হয়নি। হ্যাস্টিনসকে বাউন্ডারি মারলেন সাব্বির।
 চার! 
আবারও বাউন্ডারি মারার চেষ্টা সাব্বিরের। হলো না
প্রথম বাউন্ডারি এল বাংলাদেশের। লং অফ দিয়ে মারলেন সাব্বির।
 চার! 
আবারও দ্রুত ১ রান। বাউন্ডারি হচ্ছে না। এক–দুই করে স্ট্রাইক রোটেট করার চেষ্টা দুই ব্যাটসম্যানের।
বাংলাদেশ দলের রানরেট ৩.৩৩! টি–টোয়েন্টি এটি সত্যি বেমানান।
 বাংলাদেশ ​স্কোর: ৩ ওভারে ১০/১ 
দ্রুত প্রান্ত বদল। ১ রান।
আরও একটি সিঙ্গেল সাব্বিরের।
দ্রুত ২ রান সাব্বিরের। রানিং বিটুইন দ্য উইকেটে দারুণ প্রদর্শনী দুই ব্যাটসম্যানের।
ডাউন দ্য উইকেটে এসে চালাতে গিয়ে বলের লাইন​ মিসড! রান হলো না সাব্বিরের
গতি, মাঝেমধ্যে হালকা বাউন্স—অস্ট্রেলীয় বোলাররা চাপে রেখেছেন ব্যাটসম্যানদের। সাব্বিরের আরেকটি মিস টাইমিং।
 বাংলাদেশ ​স্কোর: ২ ওভারে ৫/১ 
১ রান নিতে গিয়েও নিলেন না সাব্বির।
উইকেটে নতুন ব্যাটসম্যান সাব্বির
ওয়াটসনের বাইরের বল চালাতে গিয়ে পয়েন্টে ম্যাক্সওয়েলের হাতে ক্যাচ তুলে দিলেন সৌম্য। রান মাত্র ১। সৌম্যের ফর্মহীনতা চলছেই...
 সৌম্য আউট! 
সৌম্যের সর্বশেষ পাঁচ ইনিংস—০, ১২,২০, ১৫ ও ১৪। আজ বড় ইনিংস আসবে বাঁহাতি ওপেনারের ব্যাট থেকে?
 বাংলাদেশ ​স্কোর: ১ ওভারে ২/০ 
প্রথম রান এল সৌম্যের ব্যাট থেকে।
৩ বল খেলেও এখনো রান করতে পারেননি ছক্কা।
কোল্টার–নাইলের অফস্টাম্পের বলটা ছেড়ে দিলেন সৌম্য। পরের বলটি হুট করে ঢুকে পড়েছিল ভেতরে। কোনো মতে রক্ষা!
স্কোরবোর্ডে ১ রান যোগ করলেন মিঠুন।
অনেক দিন রানখরায় ভুগছেন সৌম্য সরকার। আজ ছন্দে ফিরতে পারবেন তিনি?
তামিমের জায়গায় আজ ওপেন করতে নামবেন মোহাম্মদ মিঠুন।
বোলিং অ্যাকশন অবৈধ প্রমাণ হওয়ায় টি–টোয়েন্টি বিশ্বকাপ শেষ হয়ে গেছে আরাফাত সানি ও তাসকিন আহমেদের। এর মধ্যে অসুস্থতার কারণে ম্যাচে নেই তামিম। বাংলাদেশ এতগুলো ধাক্কা সামলে আজ জ্বলে উঠতে পারবে তো?
এই ম্যাচে খেলছেন হঠাৎ​ই বাংলাদেশ থেকে উড়ে যাওয়া সাকলাইন সজীব, শুভাগত হোম।
ম্যাচের আগে বাংলাদেশ দলের জন্য একই সঙ্গে দুটি সংবাদ—একটি ‘সু’ আরেকটি ‘দুঃ’। সুসংবাদ চোট কাটিয়ে ফিরেছেন মুস্তাফিজুর রহমান। দুঃসংবাদ হচ্ছে, অসুস্থতার কারণে এই ম্যাচে খেলতে পারছেন না তামিম ইকবাল। কী আশ্চর্য মিল, গত এশিয়া কাপে আকস্মিক চোটের কারণে ছিটকে পড়েছিলেন মুস্তাফিজ। বাঁহাতি পেসারের জায়গায় হঠাৎ​ই দলে ফিরে​ছিলেন তামিম। কদিনের ব্যবধানে একই ঘটনার পুনরাবৃত্তি।
যথারীতি এই ম্যাচেও টসে হেরেছেন মাশরাফি বিন মুর্তজা। এই টি–টোয়েন্টি বিশ্বকাপে এখনো পর্যন্ত টসে জিততে পারেননি বাংলাদেশ অধিনায়ক! টসে জিতে বাংলাদেশকে ব্যাটিংয়ে পাঠিয়েছে অস্ট্রেলিয়া। মাশরাফি বললেন, টসে জিতলে তিনি বোলিংই নিতেন।
বাংলাদেশ–অস্ট্রেলিয়া ম্যাচে আপনাকে স্বাগত জানাচ্ছি আমি  রানা আব্বাস  ।


