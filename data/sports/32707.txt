
আইভরিকোস্টের জাতীয় সংগীতের সময়ই চোখে পড়ে দৃশ্যটা। অঝোর ধারায় কাঁদছেন মিডফিল্ডার সেরে দিয়ে। পরে ফেসবুক-টুইটারে খবর ছড়িয়ে পড়ল, ম্যাচ শুরুর আগে বাবা মারা গেছেন দিয়ের। আবেগটা তাই ধরে রাখতে পারেননি। পরে অবশ্য জানা গেছে দিয়ের বাবা মারা গেছেন ১০ বছর আগেই। তবে জাতীয় সংগীত গাওয়ার সময় বারবার মনে পড়ছিল তাঁর বাবার কথা। নিজের ফেলে আসা কঠিন দিনগুলোর কথা মনে পড়তেই আর কান্না ধরে রাখতে পারেননি। এএফপি।
