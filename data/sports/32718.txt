
বাংলাদেশ বরাবরই তাঁর প্রিয় প্রতিপক্ষ। সদ্য সমাপ্ত সিরিজে সেই সখ্য আরও বাড়িয়ে নিয়েছেন শিবনারায়ণ চন্দরপল। দুই টেস্টে তিন ইনিংসে ব্যাট করে আউট হননি একবারও। রান করেছেন ৮৪, ৮৫ ও ১০১, মোট ২৭০। একবারও আউট না হয়ে এক সিরিজে চন্দরপলের চেয়ে বেশি রান করেছেন ক্রিকেট ইতিহাসে মাত্র দুজন। ১৯৬৫ সালে দেশের মাটিতে নিউজিল্যান্ডের বিপক্ষে সিরিজে একটি টেস্ট খেলেছিলেন জন এডরিচ। ওই টেস্টের একমাত্র ইনিংসে ইংলিশ ওপেনার করেছিলেন অপরাজিত ৩১০। ২০০১ সালে জিম্বাবুয়ের বিপক্ষে সিরিজে ২ টেস্টের ৩ ইনিংসে জ্যাক ক্যালিস করেছিলেন ১৫৭*, ৪২* ও ১৮৯*, মোট ৩৮৮!
