
আধঘণ্টা আগে বৃষ্টি থেমেছে। তবে ওমান আর হল্যান্ডের ম্যাচ শুরু হতে কিছুক্ষণ দেরি হবে। টসে ​জিতে ওমান ফিল্ডিংয়ের সিদ্ধান্ত নিয়েছে। এর মাঝে বৃষ্টি যদি আর না আসে, আশা করা যাচ্ছে বাংলাদেশ-আয়ারল্যান্ড ম্যাচটি যথাসময়েই হবে।গত রাত থেকে বৃষ্টি হচ্ছে হিমালয়ের কোলের এই শহরে। সেই সঙ্গে তাপমাত্রাও নেমে এসেছে অনেক নিচে। বাংলাদেশ সময় রাত আটটায় শুরু ম্যাচের ভাগ্য নিয়ে তাই অনিশ্চয়তা তৈরি হয়েছিল। টি-টোয়েন্টি বিশ্বকাপের প্রথম রাউন্ডে কোনো রিজার্ভ ডেও নেই। মাঠে বল না গড়ালে তাই দুই দলকে পয়েন্ট ভাগাভাগি করতে হবে।
