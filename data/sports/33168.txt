
আইপিএলে আলো ছড়াচ্ছেন মুস্তাফিজুর রহমান। অথচ সাকিব আল হাসান হারিয়ে খুঁজছেন নিজেকে। দুই বাংলাদেশির এমন বৈপরীত্য থামল আজ। অনেক দিন পর হাসল সাকিবের ব্যাট। তবে নিজেকে খুঁজে পাওয়ার দিনে দলকে জেতাতে পাড়লেন না সাকিব। গুজরাট লায়ন্সের কাছে ৫ উইকেটে হেরেছে তাঁর দল।
ব্যাট হাতে নিজেকে যেন হারিয়ে খুঁজছিলেন নিজেকে। ব্যাটের ধার ফেরাতে দেশে এসে নিয়ে গেলেন গুরুর পরামর্শ। সেটি যে এত দ্রুতই কাজে আসবে কে জানত? আগের তিন ইনিংসে ২০ রান করা সাকিব আল হাসান আজ ৬৬ রানের অপরাজিত এক ইনিংসে শুধু নিজেকেই ফিরে পেলেন না, দলের মানও বাঁচালেন। ২৪ রানে ৪ উইকেট হারিয়ে ধুঁকছিল কলকাতা নাইট রাইডার্স। ইউসুফ পাঠানের সঙ্গে ১৪.১ ওভারে সাকিবের অপরাজিত ১৩৪ রানের জুটিতেই কলকাতা পেল ১৫৮ রানের পুঁজি।৪৯ রানের ইনিংসটিতে ৪টি চার ও ৪টি ছক্কা ছিল সাকিবের। ঝড়টা বেশি গিয়েছে ডোয়াইন ব্রাভোর ওপর দিয়ে। সাকিবের ৪টি ছক্কাই তাঁর বলে।বোলিংয়েও সাকিবই দলকে এনে দিয়েছিলেন প্রথম সাফল্য। তবে ৩ ওভার বল করে ৩৮ রান দিয়ে ওই ১টি উইকেটই পেয়েছেন তিনি। অন্য বোলাররাও কাঁচুমাচু হয়েছিলেন দিনেশ কার্তিক ও অ্যারন ফিঞ্চের দাপুটে ব্যাটিংয়ের কাছে। ২ ওভার বাকি থাকতেই ৫ উইকেটে ম্যাচ জিতে যায় গুজরাট।
