
আসন্ন এশিয়া কাপ হকির জন্য ১৮ সদস্যের চূড়ান্ত দল ঘোষণা করেছে বাংলাদেশ হকি ফেডারেশন। দলে নতুন তিন মুখ বিকেএসপির ফরহাদ আহমেদ, রোমান সরকার ও সেনাবাহিনীর সাব্বির হোসেন। সর্বশেষ জাতীয় দল থেকে বাদ পড়েছেন শেখ মোহাম্মদ নান্নু ও শোয়েব আলী। আর চোটের কারণে দল থেকে ছিটকে পড়েছেন আবদুল্লাহ আল মুনসুর। আবারও দলের অধিনায়কত্ব ফিরে পেলেন নৌবাহিনীর খেলোয়াড় মামুনুর রহমান (চয়ন)।২৪ আগস্ট থেকে ১ সেপ্টেম্বর মালয়েশিয়ার ইপোহতে অনুষ্ঠিত হবে এশিয়া কাপ হকি। বাংলাদেশের এশিয়া কাপ অভিযান শুরু হবে ২৫ আগস্ট, দক্ষিণ কোরিয়ার বিপক্ষে ম্যাচ দিয়ে। ২৬ আগস্ট ওমান ও ২৮ আগস্ট ভারতের বিপক্ষে খেলবে বাংলাদেশ।এশিয়া কাপের গ্রুপিং:গ্রুপ এ: পাকিস্তান মালয়েশিয়া, জাপান ও চীনা তাইপে।গ্রুপ বি: বাংলাদেশ, দক্ষিণ কোরিয়া, ভারত, ওমানবাংলাদেশ দল: জাহিদ হোসেন, অসীম গোপ, মামুনুর রহমান (চয়ন), খোরশেদুর রহমান, মশিউর রহমান, ইমরান হাসান, রোকনুজ্জামান, তাপস বর্মণ, ফরহাদ আহমেদ, এ এইচ এম কামরুজ্জামান, আবদুল মালেক, সাব্বির হোসেন, রাসেল মাহমুদ (জিমি), পুস্কর খীসা (মিমো), কৃষ্ণ কুমার দাস, মোহাম্মদ মঈনুল ইসলাম (কৌশিক), হাসান যোবায়ের (নিলয়), মোহাম্মদ রোমান সরকার।স্ট্যান্ড বাই: সাদিকুর রহমান, ইরফানুল হক, সারোয়ার হোসেন, রুবেল হোসেন।
