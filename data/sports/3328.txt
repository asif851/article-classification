
প্রথম ওভারেই উইকেট! পাকিস্তান সুপার লিগে (পিএসএল) সাকিব আল হাসানের শুরুটা ভালো হয়েছে। আইপিএল-বিপিএলের আদলে দুবাইয়ে শুরু হওয়া পাকিস্তানের এই টি-টোয়েন্টি টুর্নামেন্টে খেলছেন বাংলাদেশের তামিম ইকবাল ও মুশফিকুর রহিমও। সামনে টি-টোয়েন্টির বড় দুটি মিশন। বাংলাদেশের ক্রিকেট অনুরাগীরা নিশ্চয়ই পিএসএলে সাকিব-তামিম-মুশফিকরা কী করেন, দেখতে চাইবেন। এ কারণে জেনে নিতে পারেন কবে কখন এই তিন ক্রিকেটারের দলগুলো খেলতে নামবে।গতকালই বাংলাদেশ সময় বিকেল পাঁচটায় দুবাই ইন্টারন্যাশনাল স্টেডিয়ামে লাহোর কালান্দার্সের মুখোমুখি হয় সাকিব-মুশফিকের দল করাচি কিংস। একই মাঠে কাল বাংলাদেশ সময় রাত দশটায় ইসলামাবাদ ইউনাইটেডের ম্যাচ ছিল তামিমের পেশোয়ার জালমির।ডাবল লিগ পদ্ধতির প্রথম পর্বে দলগুলোকে থাকতে হবে টানা খেলার মাঝে। পেশোয়ার ও করাচি দুটি দলের টানা তিন দিন ম্যাচ আছে। সবগুলো খেলাই দুবাইয়ে। এরপর শারজাপর্ব শুরু হওয়ার আগে তিন দিন বিশ্রাম পাবে করাচি ও পেশোয়ার। ১১ ফেব্রুয়ারি থেকে ১৪ ফেব্রুয়ারি, এই চার দিন শারজায় টানা চার ম্যাচ দুই দলের। প্রথম পর্বে দুই দলের শেষ ম্যাচ ১৭ ফেব্রুয়ারি দুবাইয়ে।
তামিমের দল পেশোয়ার জালমি সাকিব-মুশফিকের করাচি কিংসের বিপক্ষে প্রথম খেলবে ১১ ফেব্রুয়ারি শারজায়। ফিরতি পর্বে সাকিব-তামিমরা আবার মুখোমুখি হবেন ১৭ ফেব্রুয়ারি দুবাইয়ে।প্রথম পর্ব শেষে বাদ পড়বে শুধু পয়েন্ট তালিকার তলানির দলটি। শীর্ষ দুই দল খেলবে প্রথম কোয়ালিফায়িংয়ে। জয়ী দল উঠে যাবে ফাইনালে। এই ম্যাচের পরাজিত দল ফাইনালে ওঠার আরেকটি সুযোগ পাবে। তৃতীয় কোয়ালিফাইংয়ে দলটি খেলবে দ্বিতীয় কোয়ালিফায়িং জয়ী দলের সঙ্গে। দ্বিতীয় কোয়ালিফায়িংয়ে মুখোমুখি হবে প্রথম পর্বের তৃতীয় ও চতুর্থ দল। দুবাইয়ে ফাইনাল ২৩ ফেব্রুয়ারি।সাকিব-মুশফিক করাচি আর তামিম পেশোয়ারের হয়ে খেলছেন। এটি মাথায় রাখলে সূচিগুলো অনুসরণ করতে সুবিধা হবে আপনার। এই তিন দলের সূচি এবার জেনে নিন:
৬ ফেব্রুয়ারিকোয়েটা গ্ল্যাডিয়েটর্স বনাম করাচি কিংসলাহোর কালান্দার্স বনাম পেশোয়ার জালমি
৭ ফেব্রুয়ারিইসলামাবাদ ইউনাইটেড বনাম করাচি কিংসকোয়েটা গ্ল্যাডিয়েটর্স বনাম পেশোয়ার জালমি
১১ ফেব্রুয়ারিকরাচি কিংস বনাম পেশোয়ার জালমি
১২ ফেব্রুয়ারিলাহোর কালান্দার্স বনাম করাচি কিংসপেশোয়ার জালমি বনাম ইসলামাবাদ ইউনাইটেড
১৩ ফেব্রুয়ারিকোয়েটা গ্ল্যাডিয়েটর্স বনাম করাচি কিংসপেশোয়ার জালমি বনাম লাহোর কালান্দার্স
১৪ ফেব্রুয়ারিইসলামাবাদ ইউনাইটেড বনাম করাচি কিংসকোয়েটা গ্ল্যাডিয়েটর্স বনাম পেশোয়ার জালমি
১৬ ফেব্রুয়ারিকরাচি কিংস বনাম পেশোয়ার জালমি
