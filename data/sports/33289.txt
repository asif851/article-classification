
প্রথম ইংলিশ খেলোয়াড় হিসেবে চ্যাম্পিয়নস লিগে ঘড়ির কাঁটা মিনিট পেরোনোর আগেই গোল পেলেন জ্যাক উইলশেয়ার। পরশু অলিম্পিক মার্শেইয়ের বিপক্ষে পরে আরেকটি গোল করে আর্সেনালের জার্সি গায়ে প্রথম জোড়া গোলও পেয়ে গেছেন ২১ বছর বয়সী ফুটবলার। উইলশেয়ারের ৩০ সেকেন্ডের গোলটি চ্যাম্পিয়নস লিগে যেকোনো ইংলিশ ক্লাবের হয়েই দ্বিতীয় দ্রুততম। দ্রুততম গোলটিও এক ‘গানারের’। ২০০২-০৩ মৌসুমে পিএসভি আইন্দহোফেনের বিপক্ষে মাত্র ২০.০৭ সেকেন্ডেই গোল পেয়েছিলেন ব্রাজিলিয়ান জিলবার্তো সিলভা। সে সময় ওটাই ছিল চ্যাম্পিয়নস লিগের দ্রুততম গোল। ২০০৬-০৭ মৌসুমে রিয়াল মাদ্রিদের বিপক্ষে মাত্র ১০.১২ সেকেন্ডেই গোল করে রেকর্ড নতুন করে লেখেন বায়ার্ন মিউনিখের রয় ম্যাকে।
