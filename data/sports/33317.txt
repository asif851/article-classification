
১৯৮২ সালে অকল্যান্ডের ইডেন পার্কেই ওয়ানডে অভিষেক হয়েছিল। মার্টিন ক্রো কাল সেখানেই অস্ট্রেলিয়া-নিউজিল্যান্ড ম্যাচটি দেখতে গিয়েই গ্রহণ করলেন আইসিসির ‘হল অব ফেম’-এ অন্তর্ভুক্তির স্মারক টুপিটি। প্রায় ৪০ হাজার দর্শকের ইডেন পার্ক দাঁড়িয়ে সম্মান জানাল নিউজিল্যান্ডের ক্যানসারে আক্রান্ত সাবেক অধিনায়ককে। ক্রো এই সম্মাননা উৎসর্গ করেছেন তাঁর বাবা ডেভ ও মা অড্রেকে, ‘আমি পুরস্কারটা আমার বাবা ও মাকে উৎসর্গ করছি, যাঁরা আমাকে প্রায় চল্লিশ বছর ধরে ক্রিকেট খেলার জন্য সমর্থন দিয়ে গেছেন।’ রিচার্ড হ্যাডলি ও ডেবি হকলির পর ক্রো এ তালিকায় তৃতীয় কিউই ক্রিকেটার। এএফপি।
