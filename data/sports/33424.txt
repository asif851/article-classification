
প্রথম ম্যাচের স্মৃতি যে ভুলতে বসেছে সবাই। করাচি কিংসের হয়ে আরেকটি ম্যাচ, আরেকটি হতাশামাখা পারফরম্যান্স সাকিব আল হাসানের। প্রথম ম্যাচে দলকে জিতিয়ে মাঠ ছেড়েছিলেন। কিন্তু দ্বিতীয় ম্যাচে ব্যাটে-বলে আর দেখা মেলেনি বিশ্বসেরা অলরাউন্ডারের। আর গতকাল তো ঠিকভাবে সুযোগই মিলল না তাঁর।বোলিংয়ে ২ ওভারে মাত্র ১১ রান দেওয়ার পরও বাকি ওভারগুলো করার সুযোগ পাননি। ব্যাট হাতে এই ‘উপেক্ষা’র জবাব দেওয়ার সুযোগ মিলেছিল। ব্যাট করতে যখন নামছেন, দল তখন চরম বিপদে; ১৩২ তাড়া করতে নেমে ৩৫ রানেই ৩ উইকেট হারিয়ে ফেলেছে করাচি। কিন্তু তা আর পারলেন কই? ২২ বলে ২০ রান করে সাঈদ আজমলের বলে ক্যাচ দিয়ে ফিরলেন ড্রেসিংরুমে। করাচিও হারল ২ রানে। এই ম্যাচেও দলে জায়গা পাননি মুশফিকুর রহিম।কাল ব্যাট হাতে ভালো করেননি তামিম ইকবালও। ১৯ বলে মাত্র ১৪ রান করে আউট হয়েছেন পেশোয়ার জালমির এই ওপেনার। ক্রিকইনফো।
