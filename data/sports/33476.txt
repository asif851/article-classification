


রোমাকে পেয়েছে বার্সেলোনা
জুভেন্টাসকে পেয়েছে রিয়াল মাদ্রিদ
একটি অল ইংলিশ কোয়ার্টার ফাইনাল


পিএসজিকে প্রথম লেগে হারানোর পরই কোয়ার্টার ফাইনালের পছন্দের প্রতিপক্ষ বেছে নিয়েছিলেন ক্রিস্টিয়ানো রোনালদো। চ্যাম্পিয়নস লিগের শেষ আটে বার্সেলোনাকে পেতে চান রিয়াল মাদ্রিদ ফরোয়ার্ড। সে ইচ্ছা পূরণ হয়নি। বরং গতবারের ফাইনালের প্রতিপক্ষ জুভেন্টাসকে পেয়েছে রিয়াল মাদ্রিদ।
একটু আগেই উয়েফার প্রধান কার্যালয়ে হয়ে গেল চ্যাম্পিয়নস লিগের কোয়ার্টার ফাইনালের ড্র। সুইজারল্যান্ডের নিয়নের অনুষ্ঠিত ড্রতেই জানা গেল সেমিফাইনালে ওঠার লড়াইয়ে মুখোমুখি হচ্ছেন রোনালদো-বুফন।
৩ ও ৪ এপ্রিল হবে কোয়ার্টার ফাইনালের প্রথম লেগ। ১০ ও ১১ এপ্রিল হবে কোয়ার্টার ফাইনালের দ্বিতীয় লেগ। ৩ এপ্রিল প্রথম লেগে জুভেন্টাসের মুখোমুখি হবে রিয়াল এবং সেভিয়ার বিপক্ষে লড়বে বায়ার্ন। ৪ এপ্রিল বার্সেলোনার মুখোমুখি হবে রোমা ও লিভারপুলের প্রতিপক্ষ ম্যানচেস্টার সিটি। ১০ এপ্রিল ফিরতি লেগে রোমার মাঠে নামবে বার্সা এবং সিটির মুখোমুখি হবে লিভারপুল। পরদিন বায়ার্নের মাঠে নামবে সেভিয়া ও রিয়ালের মাঠে নামবে জুভেন্টাস।
কোয়ার্টার ফাইনালের ড্র




বার্সেলোনা


এএস রোমা




সেভিয়া


বায়ার্ন মিউনিখ




জুভেন্টাস


রিয়াল মাদ্রিদ




লিভারপুল


ম্যানচেস্টার সিটি




