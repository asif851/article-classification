
২০১৭ সালে ব্যস্ত এক বছর কাটিয়েছে বাংলাদেশ ক্রিকেট। এ বছরও বাংলাদেশের অপেক্ষায় ব্যস্ত সূচি। বাংলাদেশের সামনে আবারও বড় চ্যালেঞ্জ। বিদেশের মাটিতে সামর্থ্যের কঠিন পরীক্ষা দিতে হবে ২০১৮ সালেও।জানুয়ারি-ফেব্রুয়ারিতে দেশের মাঠে খেলে টানা চারটা সিরিজ-টুর্নামেন্ট খেলতে হতে পারে বিদেশে। বাংলাদেশ দলের বছরটা শেষ হবে আবার দেশের মাটিতেই। নভেম্বরে পূর্ণাঙ্গ সিরিজ খেলতে বাংলাদেশে আসার কথা ওয়েস্ট ইন্ডিজ দলের। আগামী জানুয়ারিতে আবারও বাংলাদেশে আসবে জিম্বাবুয়ে। আন্তর্জাতিক ক্রিকেটের মতো বাংলাদেশের ঘরোয়া ক্রিকেটের সূচি নিয়ে নির্দিষ্ট কিছু বলা কঠিন। নানা কারণে হুটহাট পাল্টে যায় সূচি। এখন পর্যন্ত ক্রিকেট কমিটি অব ঢাকা মেট্রোপলিস (সিসিডিএম), বিসিবির ক্রিকেট পরিচালনা বিভাগ ও টুর্নামেন্ট কমিটির সম্ভাব্য সূচি অনুযায়ী জানুয়ারিতে হওয়ার কথা বাংলাদেশ ক্রিকেট লিগ (বিসিএল)। ফেব্রুয়ারিতে ঢাকা প্রিমিয়ার লিগ। আর অক্টোবর-নভেম্বরে টি-টোয়েন্টি টুর্নামেন্ট বিপিএল। ২০১৭ সালে জাতীয় লিগ শুরু হয়েছে সেপ্টেম্বরে, শেষ হয়েছে ডিসেম্বরে। ২০১৮ সালেও হয়তো একই সময় অনুসরণ করবে জাতীয় লিগ।
২০১৮ সালে আন্তর্জাতিক ক্রিকেটে বাংলাদেশ দলের সূচি




সময়


প্রতিপক্ষ


সিরিজ–টুর্নামেন্ট আয়োজক




জানুয়ারি


জিম্বাবুয়ে ও শ্রীলঙ্কা


মিরপুরে তিন জাতি ওয়ানডে সিরিজ




ফেব্রুয়ারি


শ্রীলঙ্কা


মিরপুর, চট্টগ্রাম ও  সিলেটে  ২ টেস্ট ও ২ টি–টোয়েন্টির সিরিজ




মার্চ


শ্রীলঙ্কা ও ভারত


কলম্বোয় তিন জাতি টি–টোয়েন্টি সিরিজ




জুন


ওয়েস্ট ইন্ডিজ


ক্যারিবীয় সফরের সূচি নির্ধারিত হয়নি




সেপ্টেম্বর


প্রতিপক্ষ–সূচি নির্ধারিত হয়নি


এশিয়া কাপ




সেপ্টেম্বর


অস্ট্রেলিয়া


ডারউইন–কেয়ার্নসে ২ টেস্ট, ৩ ওয়ানডে সিরিজ




নভেম্বর–ডিসেম্বর


ওয়েস্ট ইন্ডিজ


বাংলাদেশে হতে যাওয়া ক্যারিবীয়দের পূর্ণাঙ্গ সফরের সূচি নির্ধারিত হয়নি




