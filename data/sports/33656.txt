
ফতুল্লায় পাকিস্তান ও শ্রীলঙ্কার মধ্যকার ম্যাচ দিয়ে আগামী ২৫ ফেব্রুয়ারি মাঠে গড়াবে দ্বাদশ এশিয়া কাপ। প্রতিযোগিতাটির ফাইনাল অনুষ্ঠিত হবে ৮ মার্চ, শেরেবাংলা জাতীয় স্টেডিয়ামে। আজ বৃহস্পতিবার এশিয়ান ক্রিকেট কাউন্সিল (এসিসি) ও বাংলাদেশ ক্রিকেট বোর্ডের (বিসিবি) যৌথ প্রেস বিজ্ঞপ্তিতে বাংলাদেশে অনুষ্ঠেয় এশিয়া কাপের সময়সূচি ও ভেন্যু ঘোষণা করা হয়েছে।
বারবার নিরাপত্তা পরিস্থিতির কথা উল্লেখ করা পাকিস্তান বাংলাদেশে এশিয়া কাপ খেলতে আসবে কি না, সেটি এখনো নিশ্চিত হয়নি। তবে এসিসি পাকিস্তানকে রেখেই এই সময়সূচি ঘোষণা করায় ধারণা করা হচ্ছে, শেষ পর্যন্ত পাকিস্তানও আসবে খেলতে।
এবারের প্রতিযোগিতায় এশিয়ার চারটি টেস্ট খেলুড়ে দেশের সঙ্গে অংশ নিচ্ছে আফগানিস্তান। আফগানিস্তান থাকায় ম্যাচের সংখ্যাও বেড়েছে। ২০১২ সালে চারটি দেশকে নিয়ে অনুষ্ঠিত প্রতিযোগিতায় ম্যাচের সংখ্যা ছিল সাত। এবার তা বেড়ে দাঁড়িয়েছে ১১টিতে।
গতবারের ফাইনালে মাত্র ২ রানে পাকিস্তানের কাছে হেরেছিল স্বাগতিক বাংলাদেশ।
 
সময়সূচি:
২৫ ফেব্রুয়ারি ২০১৪ (মঙ্গলবার): পাকিস্তান বনাম শ্রীলঙ্কা (ফতুল্লা)
২৬ ফেব্রুয়ারি ২০১৪ (বুধবার): বাংলাদেশ বনাম ভারত (ফতুল্লা)
২৭ ফেব্রুয়ারি ২০১৪ (বৃহস্পতিবার): আফগানিস্তান বনাম পাকিস্তান (ফতুল্লা)
২৮ ফেব্রুয়ারি ২০১৪ (শুক্রবার): ভারত বনাম শ্রীলঙ্কা (ফতুল্লা)
১ মার্চ ২০১৪ (শনিবার) : বাংলাদেশ বনাম আফগানিস্তান (ফতুল্লা)
২ মার্চ ২০১৪ (রোববার): ভারত বনাম পাকিস্তান (মিরপুর)
৩ মার্চ ২০১৪ (সোমবার): আফগানিস্তান বনাম শ্রীলঙ্কা (মিরপুর)
৪ মার্চ ২০১৪ (মঙ্গলবার): বাংলাদেশ বনাম পাকিস্তান (মিরপুর)
৫ মার্চ ২০১৪ (বুধবার): আফগানিস্তান বনাম ভারত (মিরপুর)
৬ মার্চ ২০১৪ (বৃহস্পতিবার): বাংলাদেশ বনাম শ্রীলঙ্কা (মিরপুর)
৮ মার্চ ২০১৪ (রোববার): ফাইনাল
