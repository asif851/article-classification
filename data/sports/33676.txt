

• ছেলের নাম জানালেন মুশফিকুর রহিম• ৫ ফেব্রুয়ারি জন্ম নেয় তাঁর ছেলে• নাম রেখে ছেলের জন্য দোয়া চেয়েছেন মুশফিক

গত সপ্তাহেই সুসংবাদটা জানা গিয়েছিল। সাবেক টেস্ট অধিনায়ক মুশফিকুর রহিম ছেলের বাবা হয়েছেন গত ৫ ফেব্রুয়ারি। সন্তানের নাম কী হবে, সেটা অবশ্য তখন জানানো হয়নি। প্রথম আলোর বেশ কিছু পাঠক স্বতঃপ্রণোদিত হয়ে কিছু নাম প্রস্তাব করেছিলেন। শুভানুধ্যায়ীদের আর অপেক্ষায় রাখেননি জাতীয় দলের এই তারকা। আজই প্রথম সন্তানের নাম জানালেন তিনি। আজ ফেসবুক পোস্টে ছেলের সঙ্গে তোলা নতুন এক ছবি দিয়েছেন মুশফিক। সবার সঙ্গে পরিচয় করিয়ে দিয়েছেন মো. শাহরুজ রহিম মায়ানের। হ্যাঁ, মুশফিক-পুত্রের নাম এটিই। মায়ানের জন্য সবার কাছে দোয়াও চেয়েছেন মুশফিক। এক ঘণ্টার মধ্যে ২১ হাজার লাইক ও ভালোবাসা বলে দিচ্ছে, দেশের মানুষের দোয়ার অভাব হবে না মায়ানের।
