
৫৯ বছরের অপেক্ষার অবসান হয়েছে রিয়াল মাদ্রিদের। লা লিগা ও চ্যাম্পিয়নস লিগের ডাবল জিতেছে কদিন আগে। ইতিহাসের প্রথম দল হিসেবে টানা দুই বছর চ্যাম্পিয়নস লিগ জিতেছে স্প্যানিশ জায়ান্টরা। এ বছরের বর্ষসেরা খেলোয়াড়ের দৌড়েও তাই রিয়াল মাদ্রিদের জয়জয়কার। ব্যালন ডি’ অরের প্রাথমিক তালিকায় জায়গা পেয়েছেন সাত রিয়াল তারকা। বার্সেলোনার মাত্র দুজন আছেন এবার।
আজ ফ্রান্স ফুটবল (ব্যালন ডি’ অর পুরস্কার এ পত্রিকাটিই দেয়) ১২ ঘণ্টা সময় নিয়ে ৩০ জন ফুটবলারের তালিকা প্রকাশ করেছে। প্রথম পাঁচজনের মধ্যেই নাম ছিল নেইমার, মডরিচ, মার্সেলো, কান্তে ও দিবালার। এরপর ধীরে ধীরে টুইটারে পাঁচজন করে ফুটবলারের নাম প্রকাশ করেছে পত্রিকাটি। বাংলাদেশ সময় রাত ১১টা ১৫ মিনিটে শেষ পাঁচজন হিসেবে নাম এসেছে রোনালদো, হ্যাজার্ড, বোনুচ্চি, ইসকো ও এমবাপ্পের। সংক্ষিপ্ত এ তালিকায় হ্যাজার্ডের পরিবর্তে মেসির নামটা থাকলেই, এ বছরের শীর্ষ পাঁচ তারকা বলে ভুল করতে পারতেন অনেকে। ক্লাব ফুটবলে গত মৌসুম এতটাই দুর্দান্ত কেটেছে এই পাঁচজনের।রিয়াল থেকে উপরোক্ত চারজন ছাড়াও আছেন করিম বেনজেমা, টনি ক্রুস ও সার্জিও রামোস। বার্সা থেকে মেসি ছাড়া আছেন লুইস সুয়ারেজ। প্যারিস সেন্ট জার্মেই থেকে আছেন নেইমার, কাভানি ও এমবাপ্পে। জুভেন্টাস থেকে পাওলো দিবালার সঙ্গী বুফন।
ব্যালন ডি’ অরের ৩০ জনের তালিকা
ফরোয়ার্ড: ক্রিস্টিয়ানো রোনালদো, এডেন হ্যাজার্ড, নেইমার, পাওলো দিবালা, লুইস সুয়ারেজ, দ্রিস মের্তেনস, রবার্ট লেভান্ডফস্কি, হ্যারি কেন, এডিন জেকো, আঁতোয়ান গ্রিজমান, সাদিও মানে, রাদামেল ফ্যালকাও, লিওনেল মেসি, পিয়েরে অবামেয়াং, এডিনসন কাভানি, করিম বেনজেমা, কিলিয়ান এমবাপ্পেমিডফিল্ড: লুকা মডরিচ, এনগোলো কান্তে, কুতিনহো, কেভিন ডি ব্রুইনা, টনি ক্রুস, ইসকোডিফেন্ডার: মার্সেলো, সার্জিও রামোস, ম্যাট হামেলস, লিওনার্দো বোনুচ্চিগোলকিপার: ইয়ান অবলাক, ডেভিড ডি গিয়া, জিয়ানলুইজি বুফন।
