
৪১তম বিশ্ব দাবা অলিম্পিয়াডের অষ্টম রাউন্ডে বাংলাদেশের পুরুষ দল ড্র করলেও হেরেছে মেয়েরা। পরশু নরওয়ের ট্রুমসায় উন্মুক্ত বিভাগে ফিলিপাইনের সঙ্গে ২-২ পয়েন্টে ড্র করেছে পুরুষ দল। গ্র্যান্ডমাস্টার এনামুল হোসেন রাজীব জিতলেও হেরেছেন জিয়াউর রহমান। ড্র করেছেন অন্য দুই গ্র্যান্ডমাস্টার নিয়াজ মোরশেদ ও আবদুল্লাহ আল রাকিব। অষ্টম রাউন্ড শেষে বাংলাদেশের অবস্থান ছিল ৭৪ নম্বরে। মেয়েদের বিভাগে পুয়ের্তোরিকোর কাছে ১.৫-২.৫ পয়েন্টে হেরে ৯৬ নম্বরে নেমে গেছে বাংলাদেশ। পরশু জিতেছেন শুধু মহিলা আন্তর্জাতিক মাস্টার শামীমা আক্তার লিজা, ড্র করেছেন মহিলা ফিদে মাস্টার শারমিন সুলতানা শিরিন। হেরেছেন রানী হামিদ ও জাকিয়া সুলতানা।
