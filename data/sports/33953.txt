
ইউরোপিয়ান ক্লাব ফুটবলে ইতালিয়ান রাজত্ব শেষ হয়েছে ২০১১ সালে। লন্ডনের ওয়েম্বলি স্টেডিয়ামে ম্যানচেস্টার ইউনাইটেডকে হারিয়ে বার্সেলোনা চ্যাম্পিয়ন হতেই স্প্যানিশরা ছাড়িয়ে যায় ইতালিয়ানদের। এরপর আরও দুবার চ্যাম্পিয়নস লিগ জিতেছে স্পেনের ক্লাবগুলো। সব মিলিয়ে ১৫ বার ইউরোপিয়ান ক্লাব ফুটবলের শ্রেষ্ঠত্বের আসরে চ্যাম্পিয়ন রিয়াল মাদ্রিদ (১০) ও বার্সেলোনা (৫)। ইতালির তিন ক্লাব এসি মিলান (৭), ইন্টার মিলান (৩) ও জুভেন্টাস (২) মিলে ইউরোপিয়ান কাপ জিতেছে ১২ বার। দেশের হিসাবে পেছনে পড়ে গেলেও নির্দিষ্ট কোনো শহরের হিসাবে এখনো মাদ্রিদের সঙ্গে যৌথভাবে সবার ওপরে আছে ইতালির মিলান (১০ বার)। তবে এবার অ্যাটলেটিকো ও রিয়াল ফাইনালে ওঠায় এই হিসাবেও পেছনে পড়ে যাচ্ছে মিলান।ইউরোপিয়ান কাপের সফল শহরচ্যাম্পিয়ন রানার্সআপমিলান ১০ ৬মাদ্রিদ ১০ ৫মিউনিখ ৫ ৫বার্সেলোনা ৫ ৩লিভারপুল ৫ ২
