
বুলাওয়ে টেস্টে জেতার জন্য শেষ দিনে জিম্বাবুয়ের প্রয়োজন ছিল ৩২৯ রান। নিউজিল্যান্ডের বোলারদের তোপ সামলে জয়ের চিন্তা বাদ দিয়ে জিম্বাবুয়ের সামনে ড্র করাটাই হতে পারত বড় অর্জন। কিন্তু তা আর পারল কোথায়? চতুর্থ দিনের সঙ্গে অবশিষ্ট ৭ উইকেটে ৭৪ রান যোগ করে জিম্বাবুয়ে অলআউট ১৩২ রানে। হেরেছে ২৫৪ রানে। এতে আরও একটি ধবলধোলাইয়ের লজ্জা যোগ হলো জিম্বাবুয়ের।
ইশ সোধি আর মার্টিন গাপটিলের ঘূর্ণিতেই ধসে গেছে জিম্বাবুয়ের ব্যাটিং অর্ডার। আজ যে ৭টি উইকেট পড়েছে, এর ছয়টি এই দুই কিউই স্পিনারের। তবে কোনো বোলার নন, ম্যাচসেরা হয়েছেন কিউই ব্যাটসম্যান ও অধিনায়ক কেন উইলিয়ামসন। জিম্বাবুয়ের প্রাপ্তি হতে পারে, টেস্টটি পাঁচ দিনে টেনে আনা। এটি জিম্বাবুয়ের ৯৯তম টেস্ট ছিল। এর মধ্যে গত দেড় দশক ধরেই টেস্টে যাচ্ছেতাই অবস্থা জিম্বাবুয়ের। সামান্য লড়া​ইও করে কালেভদ্রে। সর্বশেষ ৪১ টেস্টের ৩৪টিতেই হেরেছে তারা! ক্রিকইনফো।
