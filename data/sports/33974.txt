
রোমাঞ্চ উপহার দেওয়া দ্বিতীয় টি-টোয়েন্টিতে দক্ষিণ আফ্রিকার কাছে ৩ রানে হেরেছে ইংল্যান্ড। এই ম্যাচেই একটি অনাকাঙ্ক্ষিত রেকর্ড করেছেন জেসন রয়। ৬৭ রান করে আন্তর্জাতিক টি-টোয়েন্টিতে প্রথম ব্যাটসম্যান হিসেবে অবস্ট্রাক্টিং দ্য ফিল্ড আউট হয়েছেন এই ইংলিশ ওপেনার। টেস্ট, ওয়ানডে ও টি-টোয়েন্টি মিলিয়ে আন্তর্জাতিক ক্রিকেটে এমন আউটের শিকার অষ্টম ব্যাটসম্যান তিনি। ক্রিকেটে ক্যাচ, বোল্ড, স্টাম্পিং, এলবিডব্লু, রিটায়ার্ড আউট, হিট আউট আর রানআউটের বাইরে আরও চার ধরনের আউট আছে। যেগুলো একটু অদ্ভুতুড়ে—হিট দ্য বল টোয়াইস, হ্যান্ডলড দ্য বল, অবস্ট্রাক্টিং দ্য বল ও টাইমড আউট। আন্তর্জাতিক ক্রিকেটে প্রথম অবস্ট্রাক্টিং দ্য ফিল্ড হয়েছিলেন ইংলিশ ব্যাটসম্যান লেন হাটন, ১৯৫১ সালের আগস্টে দক্ষিণ আফ্রিকার বিপক্ষে। টেস্ট ক্রিকেটে অবস্ট্রাক্টিং দ্য ফিল্ড আউটের উদাহরণ আর নেই। ওয়ানডে ক্রিকেটে অবস্ট্রাক্টিং দ্য ফিল্ড আউট ছয়টি।
অবস্ট্রাক্টিং দ্য ফিল্ড আউট
ব্যাটসম্যান             দেশ         প্রতিপক্ষ           ম্যাচ        সাল
লেন হাটন          ইংল্যান্ড    দক্ষিণ আফ্রিকা  টেস্ট      ১৯৫১
রমিজ রাজা         পাকিস্তান  ইংল্যান্ড         ওয়ানডে  ১৯৮৭
মহিন্দর অমরনাথ   ভারত     শ্রীলঙ্কা          ওয়ানডে  ১৯৮৯
ইনজামাম-উল-হক  পাকিস্তান  ভারত           ওয়ানডে  ২০০৬
মোহাম্মদ হাফিজ    পাকিস্তান  দক্ষিণ আফ্রিকা  ওয়ানডে  ২০১৩
আনোয়ার আলী     পাকিস্তান  দক্ষিণ আফ্রিকা  ওয়ানডে  ২০১৩
বেন স্টোকস         ইংল্যান্ড    অস্ট্রেলিয়া       ওয়ানডে  ২০১৫
জেসন রয়          ইংল্যান্ড    দক্ষিণ আফ্রিকা  ওয়ানডে  ২০১৭
 
