
দাবা অলি​ম্পিয়াডের শুরুর দিনটা বাংলাদেশের জন্য ছিল মিশ্র অনুভূতির। গতকাল নরওয়েতে শুরু হওয়া প্রতিযোগিতার প্রথম রাউন্ডে পুরুষ দল জিম্বাবুয়ের বিপক্ষে জিতলেও ঘানার কাছে হেরে গেছে মহিলা দল। পুরুষ বিভাগে বাংলাদেশের জয়টা ৩-১ পয়েন্টে।
নিয়াজ মোরশেদ, মিনহাজউদ্দিন সাগর ও আবদুল্লাহ আল রাকিব জিতলেও হেরে গেছেন এনামুল হোসেন রাজীব। মেয়েদের বিভাগে ৩-১ পয়েন্টে ঘানার কাছে হেরে গেছে বাংলাদেশ। নজরানা খান জিতলেও হেরেছেন রানি হামিদ, জাকিয়া সুলতানা ও শামীমা আক্তার লিজা।
