
এ বছর বাংলাদেশ সফরে আসছে না পাকিস্তান ক্রিকেট দল। কাল রাতে পাকিস্তান ক্রিকেট বোর্ড (পিসিবি) জানিয়েছে, দুপক্ষের সম্মতিতেই অনির্দিষ্টকালের জন্য স্থগিত করা হয়েছে সিরিজ। আগামী জুলাই-আগস্টে প্রস্তাবিত সফরে ২টি টেস্ট, ৩টি ওয়ানডে ও ১টি টি-টোয়েন্টি খেলার কথা ছিল দুই দলের।
পিসিবি চেয়ারম্যান শাহরিয়ার খান বলেছেন, টানা তৃতীয়বারের মতো বাংলাদেশে আসতে চায় না পাকিস্তান, ‘এ বছর ওদের (বাংলাদেশ) এখানে (পাকিস্তানে) আনা যায় কি না তা নিয়ে কথা বলেছিলাম। পাকিস্তান দুবার বাংলাদেশ সফর করেছে, আমরা টানা তৃতীয়বার যেতে চাই না। এ কারণেই সফর স্থগিত করেছি। দেখি আগামী বছর সময় পাওয়া যায় কিনা।’ ক্রিকইনফো।
 
