
 আটবারের লড়াইয়ে মাত্র একবারই হল্যান্ডকে হারিয়েছে আর্জেন্টিনা, ১৯৭৮ বিশ্বকাপের ফাইনালে। ২০০৬ বিশ্বকাপের পর আজই প্রথম মুখোমুখি আর্জেন্টিনা-হল্যান্ড। জার্মানিতে গ্রুপপর্বের ম্যাচটি গোলশূন্য ড্র হয়েছিল। ১৯৯০ বিশ্বকাপের পর এই প্রথম সেমিফাইনালে আর্জেন্টিনা। এর আগে তিনটি সেমিফাইনাল খেলে তিনবারই ফাইনালে উঠেছে আর্জেন্টিনা। এবার খেলা পাঁচ ম্যাচের একটিতেও প্রথমে গোল খায়নি আর্জেন্টিনা। এবারসহ নিজেদের খেলা সর্বশেষ চার বিশ্বকাপের তিনটিতেই সেমিফাইনালে উঠেছে হল্যান্ড। বিশ্বকাপে দক্ষিণ আমেরিকান প্রতিপক্ষের বিপক্ষে ১২ ম্যাচে মাত্র দুবার হেরেছে ডাচরা। এবার হল্যান্ডের ১২ গোলের ১০টিই এসেছে দ্বিতীয়ার্ধে।
