
‘আপনার বাড়িটা কোন সড়কে?’—‘লিওনেল মেসি’। এমন উত্তরে নিশ্চিত বলতে হবে, ‘দুঃখিত বুঝিনি!’ দ্বিতীয়বারও একই উত্তর পাওয়ার সম্ভাবনা। আর প্রশ্নটা যদি স্বয়ং মেসিই করেন, তাহলে কেমন লাগবে আর্জেন্টিনা অধিনায়কের?আর্জেন্টিনার উত্তর-পশ্চিম প্রদেশ তুকুমান শহরে এ উত্তর পাওয়া কিন্তু খুবই স্বাভাবিক ব্যাপার! আর্জেন্টিনা বিশ্বকাপ ফাইনালে ওঠার পর খেলোয়াড়দের সম্মানে এ শহরের অনেক সড়কের নামকরণ করা হয়েছে মেসি-মাচেরনা-ডি মারিয়াদের নামে।শহরের একজন বাসিন্দা ন্যান্সি কিরোগাকে এ প্রসঙ্গে জিজ্ঞেস করলে রসিকতা করে বললেন, ‘আমার বোন থাকেন ডি মারিয়ায় (সড়কে)। তাঁর (বোন) ধারণা, এটা খুবই ভালো লক্ষণ। কারণ, ওর ছেলেটা আবার ডি মারিয়ার পজিশনেই খেলে!’ রয়টার্স।
