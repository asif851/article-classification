
গত শনিবার কর্দোবার বিপক্ষে দেখেছিলেন লাল কার্ড। তবে অপরাধের মাত্রা বুঝে শাস্তিটা আরও বড় হতে পারে বলে শোনা যাচ্ছিল। দুই​ থেকে ১২ ম্যাচ পর্যন্ত নিষিদ্ধ হতে পারতেন ক্রিস্টিয়ানো রোনালদো। আজ স্প্যানিশ লিগের ডিসিপ্লিনারি কমিটি সর্বনিম্ন শাস্তিটাই দিল। লিগে দুই ম্যাচের জন্য নিষিদ্ধ হয়েছেন রিয়াল মাদ্রিদ তারকা।এই খবর রিয়ালের জন্য স্বস্তিরই। রিয়াল সোসিয়েদাদ ও সেভিয়ার বিপক্ষে ম্যাচ দুটো খেলতে না পারলেও রোনালদো অ্যাটলেটিকো মাদ্রিদের বিপক্ষে গুরুত্বপূর্ণ ম্যাচটিতে থাকছেন। ৭ ফেব্রুয়ারি আবার লিগে ফিরবেন রোনালদো। মাঝখানের দুটো ম্যাচই রিয়াল নিজেদের মাঠে খেলবে। এটাও রোনালদোর না-থাকার দুশ্চিন্তা অনেকটাই দূর করে দিচ্ছেন লিগের শীর্ষ দলটিকে।লিগে গত ম্যাচে পাগুলে কাণ্ড করে বসেন সেদিন নিজের ছায়া হয়ে থাকা রোনালদো। এডিমার ফ্রাগাকে লাথি মারেন। এর আগে ​েহাসে ক্রেসপোর মুখে চড়ও মেরেছিলেন। য​িদও সেটি রেফারির চোখ এড়িয়ে যায়। শুধু তা-ই নয়, রেফারি আলেহান্দ্রো হার্নান্দেজ তাঁর ম্যাচ রিপোর্টেও চড়ের ঘটনাটি উল্লেখ করেননি। সেটি করা হলে দুই ম্যাচের শাস্তিটা আরও বড় হতো।
