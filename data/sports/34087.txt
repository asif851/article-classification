
রেড বুল ক্যাম্পাস ক্রিকেট ওয়ার্ল্ড ফাইনালসে অংশ নিতে শ্রীলঙ্কা যাচ্ছে বাংলাদেশের ইউনিভার্সিটি অব লিবারেল আর্টস অব বাংলাদেশ (ইউল্যাব)। শ্রীলঙ্কার কলম্বোয় ৫-৭ সেপ্টেম্বর অনুষ্ঠেয় ক্যাম্পাসভিত্তিক আন্তর্জাতিক এই টুর্নামেন্টে বাংলাদেশের ইউল্যাব ছাড়াও অংশ নেবে অস্ট্রেলিয়া, ইংল্যান্ড, ভারত, পাকিস্তান, দক্ষিণ আফ্রিকা, সংযুক্ত আরব আমিরাত ও স্বাগতিক শ্রীলঙ্কার ৭টি দল। ২০১৬ প্রাইভেট ইউনিভার্সিটি টি-টোয়েন্টি ক্রিকেট টুর্নামেন্টে চ্যাম্পিয়ন হওয়ার সুবাদে ক্যাম্পাসভিত্তিক এই টুর্নামেন্টে ইউল্যাবের খেলার সুযোগ পাওয়া।
