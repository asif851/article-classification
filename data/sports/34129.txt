
ডেভিস কাপে ২০০৫ থেকে ২০১১ সালের মধ্যে তুর্কমেনিস্তানের বিপক্ষে পাঁচটি ম্যাচ খেলে পাঁচটিতেই জিতেছিল বাংলাদেশ। সেই গর্ব করার দিন শেষ। পরশু ডেভিস কাপের এশিয়া-ওশেনিয়া অঞ্চলের ৪ নম্বর গ্রুপে প্রথম খেলায় তুর্কমেনিস্তানের কাছে হেরে গেছে বাংলাদেশ। দুটি একক এবং একমাত্র দ্বৈতে (৩-০) জয় তুলে নিয়েছে তুর্কমেনিস্তান। দুবাইয়ে অনুষ্ঠানরত প্রতিযোগিতায় গতকাল রাতে বাংলাদেশের ম্যাচ ছিল ইরাকের সঙ্গে। আজ সিঙ্গাপুর ও আগামীকাল বাহরাইনের বিপক্ষে খেলার কথা অমল রায়দের।
