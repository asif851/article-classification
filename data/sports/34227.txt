
দুর্দান্ত বোলিংয়ে নিউজিল্যান্ডকে হারিয়ে আরও কিছুদিনের জন্য ওয়ানডে র‍্যাঙ্কিংয়ের শীর্ষস্থান নিশ্চিত করেছে দক্ষিণ আফ্রিকা। পেসাররা বেশির ভাগ উইকেট নিলেও আসল কাজটা করেছেন ইমরান তাহির। ১০ ওভারে ২ উইকেট পেতে দিয়েছেন মাত্র ১৪ রান। নিউজিল্যান্ডের মাটিতে কোনো স্পিনারের সবচেয়ে মিতব্যয়ী বোলিং এটা। আরও একটা ‘পাখি’ মেরেছেন তাহির, কিপটেমিতে প্রোটিয়া স্পিনারদের নতুন রেকর্ডও এটি। আর লেগ স্পিনাররা বেশি খরুচে—এ তথ্যটা প্রমাণ করতেই বোধ হয় ওয়ানডেতে ১০ ওভার বল করে তাহিরের চেয়ে কম রান দিয়েছেন মাত্র চারজন লেগ স্পিনার। নিউজিল্যান্ডের বিপক্ষেই শারজায় ৯ রানে ৪ উইকেট পেয়েছিলেন পাকিস্তানের আবদুল কাদির। অবশ্য কম রান দেওয়ার শীর্ষ তিনটি স্থান দখল করে রেখেছেন বাঁহাতি স্পিনাররা। সবার ওপরে আছেন বিষেন সিং বেদি, ১৯৭৫ বিশ্বকাপে পূর্ব আফ্রিকার বিপক্ষে ১২ ওভারে যিনি দিয়েছিলেন ৬ রান!
ওয়ানডেতে মিতব্যয়ী লেগ স্পিনার
রান/ওভার  বোলার                 ম্যাচ                           বোলিংফিগার   সাল
০.৯      আবদুল কাদির            পাকিস্তান-নিউজিল্যান্ড      ১০-৪-৯-৪      ১৯৮৬
০.৯১    সোমাচন্দ্র ডি সিলভা       শ্রীলঙ্কা-নিউজিল্যান্ড        ১২-৫-১১-২    ১৯৮৩
১.১      শেন ওয়ার্ন                   অস্ট্রেলিয়া-ও. ইন্ডিজ       ১০-৪-১১-৩    ১৯৯৯
১.৩      পল স্ট্র্যাং                    জিম্বাবুয়ে-নিউজিল্যান্ড      ১০-১-১৩-১    ১৯৯৭
১.৪      অনিল কুম্বলে                ভারত-কেনিয়া            ১০-৪-১৪-৩    ২০০১
১.৪      ইমরান তাহির              দ. আফ্রিকা-নিউজিল্যান্ড    ১০-০-১৪-২    ২০১৭
