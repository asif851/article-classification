
গুঞ্জনটা শোনা যাচ্ছিল এ মাসের শুরু থেকেই৷ কিন্তু সেটা সত্যি হওয়ার সম্ভাবনা দেখেছিলেন খুব কম জনই৷ ২০০৯ সালের আগে ইংল্যান্ডের হয়ে শেষবার মাঠে নামার কোনো ধরনের ক্রিকেটেই আর খেলেননি৷ যে চোটের কাছে আত্মসমর্পণ করে অবসর নিতে হয়েছিল, সেই গোড়ালি আর হাঁটুর চোট তো ছিলই৷ কিন্তু সব ধারণাকে মিথ্যা প্রমাণ করে সত্যিই আবার ক্রিকেটে ফিরছেন অ্যান্ড্রু ফ্লিনটফ৷ চলতি ন্যাটওয়েস্ট টি-টোয়েন্টি ব্লাস্টে সাবেক ইংল্যান্ড অলরাউন্ডার আবার মাঠে নামবেন ল্যাঙ্কাশায়ারের হয়ে, যে কাউন্টিতে খেলেছেন পুরো ক্যারিয়ার৷ আগামী ৬ জুন ইয়র্কশায়ারের বিপক্ষে ম্যাচটিই হতে পারে তাঁর ফেরার ম্যাচ৷ পুরো ক্রিকেট-িবশ্বের সঙ্গে ফ্লিনটফ চমকে দিয়েছেন নিজেকেও, ‘কখনোই ভাবিনি আবার ফিরতে পারব৷ কিন্তু গত কয়েক মাস ট্রেনিংয়ের পর এই পর্যায়ে মনে হচ্ছে ক্রিকেট এখনো পারি আমি৷ বোলিং করার সময় খানিকটা ব্যথা এখনো লাগে, তবে আমি উপভোগ করছি৷ আর উপভোগ করলে, আমি বেশ বিপজ্জনক হয়ে উঠতে পারি!’ ক্রিকেট ছাড়ার পর বিভিন্ন টিভি অনুষ্ঠানেই ব্যস্ত ছিলেন ফ্লিনটফ৷ লড়েছেন একটি পেশাদার বক্সিং বাউটেও! ওয়েবসাইট৷
