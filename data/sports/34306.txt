
ষষ্ঠ চিলড্রেন অব এশিয়া ইন্টারন্যাশনাল স্পোর্টস গেমসে এবার রুপা জিতল বাংলাদেশ। রাশিয়ার ইউকুশিয়া সাখা রিপাবলিকে অনুষ্ঠানরত প্রতিযোগিতায় আজ শ্যুটিংয়ের ১০ মিটার এয়ার রাইফেলে রুপা জিতেছেন বিকেএসপির তরুণ শ্যুটার আবু সুফিয়ান। এর আগে গতকাল আর্চারির রিকার্ভ বোয়ের মিশ্র দ্বৈতে সোনা জিতেছিলেন বিকেএসপির দুই তিরন্দাজ হাকিম আহম্মেদ রুবেল ও রাদিয়া আক্তার শাপলা। আর্চারি ও শ্যুটিংয়ের পাশাপাশি প্রতিযোগিতায় অংশ নিচ্ছে বাংলাদেশের দাবা ও তায়কোয়ান্দো দল।
