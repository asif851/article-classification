
তাঁদের সঙ্গে একটা সেলফি তুলতে ভক্ত-সমর্থকদের সে কী আকুতি! সেলফি তুলতে তাদেরও কিন্তু আগ্রহের কমতি নেই। সুযোগ পেলেও তাঁরাও সেলফি তুলে থাকেন কাঙ্ক্ষিত ব্যক্তির সঙ্গে। আজ প্রধানমন্ত্রী শেখ হাসিনার সঙ্গে দেখা করতে গিয়ে সেলফি তুলেছেন মুশফিকুর রহিম, নাসির হোসেন, মুমিনুল হক ও সৌম্য সরকার।ফেসবুকের মাধ্যমে সেই সেলফি ছড়িয়ে পড়ার পরই তো বেশ আলোচনা। প্রধানমন্ত্রীর সঙ্গে সেলফি তুলে খেলোয়াড়েরা বেশ উচ্ছ্বাসিত। বাংলাদেশ দল এরই মধ্যে পৌঁছেছে খুলনায়। সেখান থেকে উচ্ছ্বাসভরা কণ্ঠে ফোনে মুমিনুল জানলেন, ‘প্রধানমন্ত্রীর সঙ্গে সেলফি তোলা অবশ্যই বিশেষ কিছু। স্বাভাবিকভাবেই ভালো লাগছে।’এর আগে গত জানুয়ারিতে বিশ্বকাপ-মিশনে যাওয়ার আগে প্রধানমন্ত্রীর সঙ্গে সেলফি তুলে বেশ আলোচিত হয়েছিলেন ওপেনার এনামুল হক। মুশফিক এই সেলফি পোস্ট করার পর রাত সাড়ে দশটা পর্যন্ত সাড়ে তিন লাখেরও বেশি মানুষ এতে ‘লাইক’ ​দিয়েছেন।
