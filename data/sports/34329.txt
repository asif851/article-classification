
দক্ষিণ আফ্রিকা সিরিজ শেষে দেশে ফিরেই বিয়ের পিঁড়িতে বসেছেন তাসকিন আহমেদ। দীর্ঘদিনের প্রেমিকা সৈয়দা রাবেয়া নাঈমার সঙ্গেই ঘর বাঁধছেন জাতীয় দলের পেসার। গতকাল রাতে বিয়ের বিষয়টি প্রথম আলোকে নিশ্চিত করেছেন তাসকিন নিজেই।
ঘরোয়াভাবে বিয়ে অনুষ্ঠিত হলেও খুশির সংবাদটি সামাজিক যোগাযোগমাধ্যমে ছড়িয়ে পড়তে সময় লাগেনি। বর নিজেই ফেসবুকে সবার সঙ্গে আনন্দ ভাগাভাগি করে নিয়েছেন।







