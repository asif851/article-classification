
লোগো উন্মোচনেই যদি এমন চমক থাকে, রাশিয়া বিশ্বকাপ কী চমক দেখাতে পারে ভাবুন। অভিনব উপায়ে উন্মোচিত হলো ২০১৮ বিশ্বকাপের লোগো৷ পরশু মস্কোর আন্তর্জাতিক মহাকাশ স্টেশনে মহাকাশচারীরা লোগো উন্মোচন করেছেন, তারপর সেটা দেখানো হয়েছে মস্কোর থিয়েটার বিল্ডিংয়ে। এ উপলক্ষে একটা বিশেষ টেলিভিশন শোরও আয়োজন করা হয়েছিল, যেখানে অতিথি ছিলেন ফিফা সভাপতি সেপ ব্ল্যাটার, ইতালির বিশ্বকাপজয়ী অধিনায়ক ফ্যাবিও ক্যানাভারো এবং রাশিয়ার ক্রীড়ামন্ত্রী ভিতালি মুতকো l রয়টার্স
