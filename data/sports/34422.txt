
স্টিভেন স্মিথদের কালকের দিনটি ছিল অন্য রকম। অনুশীলন নয়, ছিলেন বিশ্রামে। অস্ট্রেলিয়া দলের ছয় ক্রিকেটার ছুটে গিয়েছিলেন ঢাকার বস্তিবাসী মানুষের গল্প শুনতে। বিশুদ্ধ পানি ও স্যানিটেশন নিয়ে কাজ করা সাহায্য সংস্থা অক্সফাম করেছিল এই আয়োজন। নগরীর মহাখালীর সাততলা বস্তির কয়েকটি পরিবারের গল্প স্মিথ-খাজারা শুনেছেন অক্সফামের অফিসে বসে। কঠিন জীবন কাটানো মানুষগুলোও ক্রিকেটের খোঁজ রাখে আর খেলাটি ভালোও বাসে শুনে মুগ্ধ হয়েছেন স্মিথ-খাজারা। এই ছবিতে বস্তিবাসী এক নারীর সঙ্গে স্টিভ স্মিথ
 
