
কাভানির সঙ্গে নেইমারের পেনাল্টি-ফ্রি কিক বিতর্ক নিয়ে জল কম ঘোলা হয়নি! তবে এই বিতর্কের অবসান অবশেষে হয়ে গেল আজ। বোর্দোর বিপক্ষে পেনাল্টি আর ফ্রি কিক দুটিই আজ নিয়েছেন নেইমার। সিদ্ধান্ত যে সঠিক ছিল পেনাল্টি ও ফ্রি কিক থেকে গোল করে সেটি বুঝিয়েছেন ব্রাজিলীয় তারকা। লিগ ওয়ান ম্যাচে বোর্দোকে ৬-২ গোলে হারিয়ে জয়রথ ধরে রেখেছে পিএসজি।
নেইমার ছাড়াও গোল করেছেন এমসিএনের বাকি দুজনও। কাভানির গোল এসেছে ১২ মিনিটে আর এমবাপ্পেরটি ৫৮ মিনিটে। পিএসজির হয়ে বাকি দুটি গোল ড্রাক্সলার ও মুনিয়েরের। প্রথমার্ধে ৫-১ গোলে এগিয়ে গিয়েছিল পিএসজি। বোর্দোর সাফল্য এতটুকু শেষার্ধে তারা খেয়েছে মাত্র এক গোল। এই জয়ে লিগ ওয়ানের একমাত্র অপরাজিত দল পিএসজিই।
 
