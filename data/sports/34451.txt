
গত এপ্রিলে শ্রীলঙ্কার বিপক্ষে টি-টোয়েন্টি সিরিজে আন্তর্জাতিক অভিষেকটা হয়ে গিয়েছিল পেস বোলিং অলরাউন্ডার সাইফউদ্দিনের। আজ দক্ষিণ আফ্রিকার বিপক্ষে কিম্বার্লিতে হচ্ছে তাঁর ওয়ানডে অভিষেক।চোট-জর্জরিত বাংলাদেশ দলের ইনিংসে শুরুটা ইমরুল কায়েসের সঙ্গে করবেন লিটন দাস। চোটের কারণে খেলতে পারছেন না তামিম ও সৌম্য। মাশরাফির সঙ্গে সাইফ ছাড়াও আছেন দুই পেসার তাসকিন আহমেদ ও রুবেল হোসেন।টেস্ট সিরিজে বিশ্রামে ছিলেন সাকিব আল হাসান। আজ কিম্বার্লিতে ফিরছেন তিনি। দলে আছেন একমাত্র বিশেষজ্ঞ স্পিনার হিসেবে।ইমরুল ও লিটনের পর মাহমুদউল্লাহ, মুশফিকদের সঙ্গে বাংলাদেশকে ব্যাটিংয়ে ভরসা দেবেন সাব্বির ও নাসির।বাংলাদেশ একাদশ: লিটন দাস, ইমরুল কায়েস, সাব্বির রহমান, মুশফিকুর রহিম, সাকিব আল হাসান. মাহমুদউল্লাহ, নাসির হোসেন, মাশরাফি বিন মুর্তজা, সাইফউদ্দিন, তাসকিন আহমেদ, রুবেল হোসেন।
