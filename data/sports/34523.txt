
চাইলে ফুটবলারও হতে পারতেন মুশফিকুর রহিম। বাংলাদেশের টেস্ট অধিনায়কের ফুটবল-দক্ষতা সেই কথাই বলছে! পাকিস্তান সুপার লিগে (পিএসএল) খেলতে গিয়ে শারজা স্টেডিয়ামে সম্প্রতি এক অনুশীলনে তিনি বলকে যেভাবে পায়ের ওপর নাচালেন, তা দেখে অবাক হয়ে যাবেন বড় বড় ফুটবলারও!ক্রিকেট অনুশীলনে ফুটবলের ব্যবহার নতুন ঘটনা নয়। ফিটনেস অনুশীলনের সময় ফুটবল খেলেই গা-গরম করে নেন ক্রিকেটাররা। দুটি দলে ভাগ হয়ে প্রায়ই ফুটবল খেলেন বাংলাদেশ জাতীয় দলের ক্রিকেটাররা। হালকা মেজাজে খেললেও প্রত্যেক ক্রিকেটারই সেখানে ফুটবল নিয়ে কারিকুরি দেখিয়ে থাকেন।মুশফিকুর রহিম ফুটবলের দারুণ ভক্ত। সেটা তিনি বলেছেনও বিভিন্ন সময়ে। খেলা বা অনুশীলন না থাকলে টেলিভিশনে নিয়মিতই উপভোগ করেন ফুটবল। বার্সেলোনার সমর্থক তিনি। মেসি তাঁর প্রিয় খেলোয়াড়। তিনি ফুটবলকে কতটা ভালোবাসেন, সেটা বোঝা যায় বাংলাদেশ জাতীয় ফুটবল দলের খেলা থাকলে। নিজের ফেসবুক পেজে নিয়মিতই দেশের ফুটবল দলের সাফল্য কামনা করে পোস্ট দিয়ে যান।বল পায়ে মুশফিকুর রহিমের জাগলিং-দক্ষতা মুগ্ধ করার মতোই!
 
ভিডিও দেখতে ক্লিক করুন 
