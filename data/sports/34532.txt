
আগামীকাল দক্ষিণ আফ্রিকা সফরে যাচ্ছে বাংলাদেশ জাতীয় মহিলা ক্রিকেট দল। কাল ঘোষণা করা হয়েছে ১৫ সদস্যের দল। সালমা খাতুনই অধিনায়ক। সহ-অধিনায়ক ফারজানা হক।
সাহারা-বিসিবি জাতীয় একাডেমি মাঠে বিসিবি সভাপতি নাজমুল হাসানের সঙ্গে খেলোয়াড়দের আনুষ্ঠানিক ফটোসেশন আজ বিকেল ৫টায়। এর আগেই খেলোয়াড়দের রিপোর্ট করতে বলা হয়েছে। সফরে স্বাগতিক দলের সঙ্গে তিনটি টি-টোয়েন্টি ও তিনটি ওয়ানডে খেলবেন সালমারা। টি-টোয়েন্টি তিনটি ১২, ১৪ ও ১৫ সেপ্টেম্বর। তিনটি ম্যাচেই হবে পচেফস্ট্রুমে। ১৮ সেপ্টেম্বর দক্ষিণ আফ্রিকা উদীয়মান দলের সঙ্গে এক দিনের প্রস্তুতি ম্যাচ। ২০, ২২ ও ২৪ সেপ্টেম্বর ওয়ানডে তিনটি হবে বেনোনি, জোহানেসবার্গ ও সেঞ্চুরিয়নে।
দক্ষিণ আফ্রিকা সফরের দল: সালমা খাতুন (অধিনায়ক), ফারজানা হক (সহ-অধিনায়ক), লতা মণ্ডল, আয়েশা রহমান, জাহানারা আলম, রুমানা আহমেদ, খাদিজা-তুল কুবরা, পান্না ঘোষ, নুজহাত তাসনিম, সুলতানা ইয়াসমিন, লিলি রানী, রিতু মনি, ফাহিমা খাতুন, শায়লা শারমিন ও সাথিরা জাকির।
স্ট্যান্ডবাই: সোহেলী আক্তার, তাজিয়া আক্তার, শাহনাজ পারভীন, শারমিন আক্তার ও তিথি রানী।
