
সেমিফাইনালেও চমক উপহার দিল চ্যাম্পিয়নস ট্রফি হকি। হকির মর্যাদাপূর্ণ এই আসরের ফাইনালে উঠেছে গ্রুপপর্বে দুই গ্রুপের তলানির দুই দল পাকিস্তান ও জার্মানি। কাল ভারতের ভুবনেশ্বরে প্রথম সেমিফাইনালে অস্ট্রেলিয়াকে ৩-২ গোলে হারানো জার্মানি তা-ও গ্রুপে একটি ম্যাচ জিতেছিল। কিন্তু চিরপ্রতিদ্বন্দ্বী ভারতকে ৪-৩ গোলে হারিয়ে ফাইনালে ওঠা পাকিস্তান হেরেছিল গ্রুপের তিনটি ম্যাচই। আজ রাত ৮টায় ফাইনাল। টেন স্পোর্টস।
