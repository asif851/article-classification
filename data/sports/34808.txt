
ফ্রি কিকের সময় রেফারির ব্যবহার করা ভ্যানিশিং স্প্রের জয়জয়কার। ব্রাজিল বিশ্বকাপে প্রথম পরীক্ষাতেই দারুণ সফল এক মিনিটের কম সময়ে ভ্যানিশ হয়ে যাওয়া বিশেষ ধরনের এই স্প্রে। বিশ্বকাপ-সাফল্যে উদ্বুদ্ধ হয়ে এরই মধ্যে এ মৌসুম থেকে ইংলিশ প্রিমিয়ার লিগ, ফ্রেঞ্চ লিগ এবং চ্যাম্পিয়নস লিগে ভ্যানিশিং স্প্রে ব্যবহারের সিদ্ধান্ত নিয়েছে। জার্মান লিগও যোগ হলো তালিকায়। জার্মানির শীর্ষ দুই লিগ বুন্দেসলিগা ও বুন্দেসলিগা ২-তে ভ্যানিশিং স্প্রে ব্যবহারের ঘোষণা দিয়েছে লিগ পরিচালনা কমিটি। ২২ আগস্টই জার্মানিতে অভিষেক হয়ে যেতে পারে ভ্যানিশিং স্প্রের। রয়টার্স।
