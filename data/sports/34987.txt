

কী দুর্দান্ত বোলিংটাই না করলেন নাথান লায়ন! বেঙ্গালুরুর উইকেটের সদ্ব্যবহারই করলেন তিনি। উইকেট থেকে বাউন্স পেলেন, তাঁর হাত থেকে বেরিয়ে বলও ঘুরল প্রত্যাশামতোই। প্রথম থেকেই দারুণ ছন্দে বল করে ৫০ রানে ৮ উইকেট তুলে নিয়ে ভারতকে ১৮৯ রানেই গুটিয়ে দিলেন তিনি। ভারতের মাটিতে এটি সফরকারী কোনো বোলারের সেরা বোলিং।ভারতের পক্ষে সর্বোচ্চ রান লোকেশ রাহুলের। ২০৫ বলে ৯০ রান করে তিনি লায়নের বলে রেনশর হাতে ধরা পড়েন তিনি। তাঁর ইনিংসই বড় ব্যাটিং-বিপর্যয়ের হাত থেকে বাঁচিয়েছে ভারতকে। রাহুলের পর িদ্বতীয় ইনিংস সর্ব্বোচ্চ ২৬ রান করুন নায়ারের। ১৭ রান করে করেছেন চেতেশ্বর পূজারা ও অজিঙ্কা রাহানে। অধিনায়ক কোহলি আউট হয়েছেন ১২ রানে। চা বিরতির পর ২১ রানে শেষ ৫ উইকেট হারায় ভারত।দ্বিতীয় সেশনে বেঙ্গালুরুর উইকেট কথা বলছে স্পিনারদের ভাষাতেই। উইকেটে একটা বল দ্রুততার সঙ্গে ভেতরের দিকে ঢুকছে তো পরেরটাই বাইরে বেরিয়ে যাচ্ছে। বাউন্সের তারতম্যও রয়েছে যথেষ্ট। লায়ন ৮ উইকেট নিয়ে উইকেটের সর্বোত্তম ব্যবহারই করেছেন। ও’কিফ নিয়েছেন ১ উইকেট। ভারতীয় ব্যাটিং লাইনআপকে খোলসের মধ্যে ঢুকিয়ে চাপটা ভালোই তৈরি করেছেন দুই অস্ট্রেলীয় স্পিনার। সকালে অভিনব মুকুন্দকে এলবিডব্লুর ফাঁদে ফেল একটি উইকেট নিয়েছেন মিচেল স্টার্কও। জশ হ্যাজলউড উইকেট না পেলেও বোলিংটা খারাপ করেননি। ১১ ওভারে ৪২ রান দিয়েছেন তিনি।এই প্রতিবেদন লেখার সময় ব্যাটিংয়ে নেমেছে অস্ট্রেলিয়া। শেষ বিকেলে ১৬ ওভার ব্যাট করে বিনা উইকেটে তাদের সংগ্রহ ৪০। ডেভিড ওয়ার্নার ২৩ আর ম্যাট রেনশ অপরাজিত আছেন ১৫ রান নিয়ে। কাল দ্বিতীয় দিনে অস্ট্রেলিয়া নিজেদের কতটা এগিয়ে নিতে পারে, তার ওপরই কিন্তু নির্ভর করছে এই টেস্টের ভবিষ্যতের অনেকটাই। সূত্র: স্টার স্পোর্টস।
 
