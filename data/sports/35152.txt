
আর্সেনাল সর্বশেষ বড় কোনো শিরোপা জিতেছিল ২০০৫ সালে, এই এফএ কাপেই। সেই এফএ কাপ দিয়েই দীর্ঘ নয় বছরের শিরোপা-বন্ধ্যত্ব ঘোচাল আর্সেনাল। কাল ওয়েম্বলির ফাইনালে হাল সিটিকে হারিয়েছে ৩-২ গোলে। ম্যাচের নয় মিনিটের মধ্যেই অবশ্য দুই গোল খেয়ে বসে আর্সেনাল ওয়েঙ্গারের দল। পরে শান্তি কাজোরলা ও লরেন্ত কসিয়েলনির গোলে ২-২। নির্ধারিত সময়ে সমতা থাকায় খেলা গড়ায় অতিরিক্ত সময়ে। ১০৯ মিনিটে জয়সূচক গোলটি করে আর্সেনালকে বহুল প্রতীক্ষিত শিরোপা এনে দিয়েছেন অ্যারন রামসে। এএফপি।
