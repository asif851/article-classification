
ঘন ঘন অধিনায়ক পাল্টানোর ‘সুনাম’ আছে পাকিস্তান ক্রিকেট দলের। কিন্তু খেলাটা যখন টি-টোয়েন্টি তখন ‘সুনাম’টা একটু কমেই যায়। শহীদ আফ্রিদির উত্তরসূরি সরফরাজ আহমেদ আন্তর্জাতিক টি-টোয়েন্টিতে পাকিস্তানের সপ্তম অধিনায়ক। এবারের টি-টোয়েন্টি বিশ্বকাপ পর্যন্ত ১০৬ ম্যাচে মাত্র ৬ অধিনায়ক টস করেছেন পাকিস্তানের হয়ে। টি-টোয়েন্টিতে পাকিস্তানের অধিনায়কেরা গড়ে ম্যাচ পেয়েছেন ১৭.৬৭টি। টেস্ট খেলুড়ে দলগুলোর মধ্যে একমাত্র ভারতের অধিনায়কেরাই গড়ে বেশি ম্যাচ পেয়েছেন পাকিস্তানের চেয়ে (১৮.২৫)। দায়টা ধোনির, ভারতের খেলা ৭৩ ম্যাচের ৬৭টিতেই অধিনায়ক ছিলেন তিনি। বাকি ছয় ম্যাচে অধিনায়কত্ব করেছেন সুরেশ রায়না (৩), অজিঙ্কা রাহানে (২) ও বীরেন্দর শেবাগ। আন্তর্জাতিক টি-টোয়েন্টিতে সবচেয়ে বেশি ৯ জন নেতৃত্ব দিয়েছেন অস্ট্রেলিয়া ও ইংল্যান্ডকে।আন্তর্জাতিক টি-টোয়েন্টিতে দলপ্রতি অধিনায়ক (টেস্ট খেলুড়ে দল)অস্ট্রেলিয়া ম্যাচ: ৮৮ অধিনায়ক ৯ইংল্যান্ড ম্যাচ: ৮৭ অধিনায়ক ৯দ. আফ্রিকা ম্যাচ: ৯১ অধিনায়ক ৮শ্রীলঙ্কা ম্যাচ: ৮৪ অধিনায়ক ৭ও. ইন্ডিজ ম্যাচ: ৭৭ অধিনায়ক ৭নিউজিল্যান্ড ম্যাচ: ৯৩ অধিনায়ক ৬পাকিস্তান ম্যাচ: ১০৬ অধিনায়ক ৬বাংলাদেশ ম্যাচ: ৬২ অধিনায়ক ৫জিম্বাবুয়ে ম্যাচ: ৫১ অধিনায়ক ৫ভারত ম্যাচ: ৭৩ অধিনায়ক ৪
