
ধানমন্ডি মহিলা ক্রীড়া কমপ্লেক্সে কাল শেষ হয়েছে আন্তজেলা মহিলা সাঁতার। ১২ বছর বয়সী গ্রুপে ২০০ মিটার ব্যক্তিগত মিডলেতে যশোরের সুমাইয়া আক্তার, ১০ বছরে ৫০ মিটার ফ্রি-স্টাইলে নড়াইলের সাধনা, ১৪ বছরে ৫০ মিটার ফ্রি-স্টাইলে সিলেটের চুমকি, ১০০ মিটার বাটারফ্লাইয়ে মেহেরপুরের ফারিয়া, ১২ বছরে ১০০ মিটার ব্রেস্টস্ট্রোকে পঞ্চগড়ের সুমি ও ১৪ বছরে মেহেরপুরের সুমি সোনা জিতেছে। মোট ৬টি সোনা, ১টি রুপা ও ১টি ব্রোঞ্জ জিতে চ্যাম্পিয়ন হয়েছে মেহেরপুর। ২টি সোনা, ৩টি রুপা ও ২টি ব্রোঞ্জ জিতে রানার্সআপ যশোর জেলা মহিলা ক্রীড়া সংস্থা।
