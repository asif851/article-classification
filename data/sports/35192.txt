
চেয়েছিলেন ফিফা সভাপতি হতে। কিন্তু শেষ পর্যন্ত নির্বাচনের লড়াই থেকে নিজেকে সরিয়ে নিয়েছিলেন মাইকেল ফন প্রাগ। এবার তাঁর ইচ্ছা, উয়েফা সভাপতি হবেন। মিশেল প্লাতিনি নিষিদ্ধঘোষিত হওয়ার পর থেকে এ পদটাও ফাঁকাই আছে।আগামী ১৪ সেপ্টেম্বর উয়েফার সভাপতি নির্বাচন। তবে নির্বাচিত নতুন সভাপতি শুধু প্লাতিনির বাকি থাকা আড়াই বছরের জন্য দায়িত্ব পাবেন। সভাপতি পদে নির্বাচনের জন্য আগামী ২০ জুলাইয়ের মধ্যে মনোনয়ন জমা দিতে হবে। এএফপি।
