
প্রথম ম্যাচে ভারতের কাছে অমন আত্মসমর্পণের পর পাকিস্তানকে বাতিলের খাতায় ফেলে দিয়েছিলেন অনেকে। সেই পাকিস্তান কাল হারিয়ে দিল টুর্নামেন্টের অন্যতম ফেবারিট দক্ষিণ আফ্রিকাকে। দক্ষিণ আফ্রিকার তারকায় ঠাসা ব্যাটিং কাল ২১৯ রানে আটকে গেছে। বৃষ্টিবিঘ্নিত ম্যাচে পাকিস্তান ডি-এল পদ্ধতিতে জিতেছে ১৯ রানে। আর এই জয় ‌‌‘বি’ গ্রুপের পয়েন্ট টেবিলের হিসাবটাই ওলট-পালট করে দিল।
কাল হারলে বিদায়ের রাস্তা ধরতে হতো পাকিস্তানকে। চ্যাম্পিয়নস ট্রফিতে তাদের ভাগ্য ঝুলত সুতোর ওপর। আজ ভারতের কাছে শ্রীলঙ্কা হারলেই নিশ্চিত হয়ে যেত পাকিস্তানের বিদায়। কিন্তু এক জয় পাকিস্তানের আশা আবার জাগিয়ে তুলল। খাদের কিনারে দাঁড়িয়ে থেকে ঘুরে দাঁড়াল পাকিস্তান। অথচ এক দিন আগেও দল ও কোচ মিকি আর্থার সমালোচনায় বিদ্ধ হচ্ছিলেন।পাকিস্তানের এই দারুণভাবে ঘুরে দাঁড়ানোর পর বেশ জমে উঠেছে বি গ্রুপের লড়াই। আজ শ্রীলঙ্কাও যদি পাকিস্তানের ঘুরে দাঁড়ানো থেকে প্রেরণা নিয়ে ভারতকে হারিয়ে দেয়, এই গ্রুপের চার দলেরই পয়েন্ট হয়ে যাবে ২। প্রত্যেকেই তখন দুই ম্যাচের একটি করে জয় ও পরাজয় নিয়ে প্রায় সমবিন্দুতে থাকবে।আজ ভারত জিতলেও তাদের সেমিফাইনাল নিশ্চিত হচ্ছে না। কারণ শেষ ম্যাচে ভারত দক্ষিণ আফ্রিকার কাছে হেরে গেলে আর পাকিস্তান শ্রীলঙ্কার বিপক্ষে জিতলে তিন দলের পয়েন্ট হয়ে যাবে ৪!এমনকি এই গ্রুপের একমাত্র জয়বিহীন দল শ্রীলঙ্কারও সুযোগ আছে সেমিফাইনালে যাওয়ার। আজ ভারত এবং শেষ ম্যাচে পাকিস্তানকে হারিয়ে দিলে তাদেরও পয়েন্ট হবে ৪!ফলে এই গ্রুপ থেকে ভারত ও দক্ষিণ আফ্রিকা অনায়াসে শেষ চারে যাবে—এই অনুমান এখন ভুল প্রমাণিত হচ্ছে। অনেক হিসাব-নিকাশ এখনো বাকি। আর তাতে প্রভাব ফেলেছে কাল পাকিস্তানের জয়।‘বি’ গ্রুপের পয়েন্ট টেবিল 



দল
ম্যাচ
জয়
পরাজয়
পরিত্যক্ত
পয়েন্ট
নেট রানরেট


ভারত
১
১
০
০
২
+৩.০২৪


দক্ষিণ আফ্রিকা
২
১ 
১ 
০
২
+১.০০


পাকিস্তান
২ 
১
১ 
০ 
২ 
-১.৫৪৪ 


শ্রীলঙ্কা
১
০
১ 
০ 
০ 
-১.৯২০ 



