
‘লিওনেল মেসির মুকুটে আরেকটি পালক’—এ জাতীয় বহু বিশেষণ বার্সেলোনা ফরোয়ার্ডের নামের পাশে লেখা হয়েছে। রেকর্ড ভাঙচুর করাই যাঁর কাছে ‘নেশা’, তাঁকে নতুন করে কী–ই বা বিশেষণ দেওয়া যায়! কাজেই পেলের ৫২ বছরের রেকর্ড ভাঙার পর পরও মেসির জন্য বিশেষণ খোঁজা কঠিনই শুধু নয়, প্রায় অসম্ভব!
দুদিন আগে লিগে রায়ো ভায়েকানোর বিপক্ষে হ্যাটট্রিক করেছেন মেসি। এ হ্যাটট্রিক রেকর্ডের পাতায় এনে দিয়েছে অনেক ওলট-পালট। স্প্যানিশ লিগে সর্বোচ্চ হ্যাটট্রিকের তালিকায় ক্রিস্টিয়ানো রোনালদোকে কেবল ছাপিয়ে যাননি, সেদিনের তিন গোলে মেসি ভেঙে দিয়েছেন সর্বকালের সেরা ফুটবলার পেলের প্রায় অর্ধশতাব্দীর পুরোনো একটি রেকর্ড।এ নিয়ে টানা ছয় মৌসুমে ৪০ কিংবা তারও বেশি গোল করলেন মেসি। ১৯৫৮ থেকে ১৯৬৩—সান্তোসের হয়ে নিজের এ সোনালি সময়ে পেলেও টানা ছয় মৌসুমে ৪০ কিংবা তারও বেশি গোল করেন। মেসি পেলের এ রেকর্ডটি শুধু স্পর্শ করেননি, ৫২ বছর ধরে অক্ষত থাকা পেলের একটি রেকর্ড ভেঙেই দিয়েছেন। ওই ছয় মৌসুমে পেলে করেছিলেন ৩১৩ গোল। আর বার্সার হয়ে এই ছয় মৌসুমে মেসির গোল ৩১৫টি।সে হিসাবে পেলের চেয়ে ২ গোল এগিয়ে মেসি। যে ব্যবধানটি আরও বাড়িয়ে নেওয়ার জন্য বাকি মৌসুম তো পড়েই রইল মেসির সামনে।
ছয় মৌসুমে মেসির গোলমৌসুম            গোল২০০৯-১০        ৪৭২০১০-১১        ৫৩২০১১-১২        ৭৩ (রেকর্ড)২০১২-১৩        ৬০২০১৩-১৪        ৪১২০১৪-১৫        ৪১ (অসমাপ্ত)
