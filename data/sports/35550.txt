
সপ্তাহ দুয়েক আগে কিছু না করেই আইসিসি র্যা ঙ্কিংয়ে এক নম্বর অলরাউন্ডার হয়েছিলেন সাকিব আল হাসান। পড়ে পাওয়া রাজত্বটা অবশ্য পাঁচ দিন পরেই ফেরত দিতে হয়েছিল রবিচন্দ্রন অশ্বিনকে। সেই রাজ্যই কাল আবার দখলে এল সাকিবের। এবার আর মুফতে নয়, পারফর্ম করেই আবারও টেস্টে বিশ্বের এক নম্বর অলরাউন্ডার হলেন সাকিব।বাংলাদেশের শততম টেস্টে সেঞ্চুরি ও ৬ উইকেট নিয়ে ২৮ রেটিং পয়েন্ট বাড়িয়ে নিয়েছেন সাকিব। অন্যদিকে রাঁচি টেস্ট অশ্বিনের পয়েন্ট কমিয়েছে ২৬। কাল প্রকাশিত সর্বশেষ টেস্ট র্যাঙ্কিংয়ে ওয়ানডে ও টি-টোয়েন্টিতে আগে থেকেই এক নম্বর সাকিবের পয়েন্ট ৪৩১। অশ্বিনের পয়েন্ট ৪০৮, ৩৮৭ রেটিং পয়েন্ট নিয়ে তিনে অশ্বিন-সতীর্থ রবীন্দ্র জাদেজা।অলরাউন্ডার র্যাঙ্কিংয়ে পেছনে থাকলেও টেস্ট বোলিং র্যাঙ্কিংয়ে অশ্বিনকে দুইয়ে ঠেলে এককভাবে শীর্ষ উঠেছেন রাঁচি টেস্টে ৯ উইকেট নেওয়া জাদেজা। তবে পরিবর্তন আসেনি ব্যাটসম্যানদের র্যাঙ্কিংয়ের শীর্ষস্থানে। সেখানে আরও জাঁকিয়ে বসেছেন অস্ট্রেলিয়ার অধিনায়ক স্টিভেন স্মিথ। রাঁচিতে অপরাজিত ১৭৮ ও ২১ রানের ইনিংস খেলা স্মিথের রেটিং পয়েন্ট ৯৪১। টেস্ট ইতিহাসে এর চেয়ে বেশি রেটিং পয়েন্ট পেয়েছেন শুধু চারজন—ডন ব্র্যাডম্যান (৯৬১), লেন হাটন (৯৪৫), জ্যাক হবস (৯৪২) ও রিকি পন্টিং (৯৪২)। চার ধাপ এগিয়ে দুইয়ে উঠেছেন ভারতের চেতেশ্বর পূজারা।বাংলাদেশের খেলোয়াড়দের মধ্যে ক্যারিয়ার-সেরা রেটিং পয়েন্ট পেয়েছেন ব্যাটিংয়ে সাকিব, মুশফিক, সৌম্য এবং বোলিংয়ে মিরাজ, তাইজুল ও মোস্তাফিজ। পি সারায় প্রথম ইনিংসের সেঞ্চুরি সাকিবকে এগিয়ে দিয়েছে পাঁচ ধাপ। ২১-এ ওঠা সাকিবের পয়েন্ট এখন ৬৭৬। নয় ধাপ এগিয়ে ২৪-এ উঠেছেন তামিম। ২৯ থেকে ২৮-এ ওঠা মুশফিকের পয়েন্ট ৬৪৪। ক্যারিয়ারের প্রথম ম্যাচ শেষেই ৮৮ নম্বরে জায়গা পেয়েছেন মোসাদ্দেক হোসেন।বোলিংয়ে ১৮ থেকে ১৭-তে উঠেছেন সাকিব। ২০ ধাপ এগিয়ে ক্যারিয়ার-সেরা অবস্থান ৪৭-এ উঠেছেন মোস্তাফিজ।অবস্থান না বদলালেও সিরিজ ড্র করায় দলীয় র্যা ঙ্কিংয়ে ৫ পয়েন্ট বেড়েছে বাংলাদেশের। ৬৬ পয়েন্ট নিয়ে বাংলাদেশ এখন ওয়েস্ট ইন্ডিজের ঘাড়ে নিশ্বাস ফেলছে। বাংলাদেশের চেয়ে মাত্র ৩ পয়েন্ট এগিয়ে অষ্টম স্থানে ক্যারিবীয়রা। তথ্যসূত্র: আইসিসি।টেস্ট র্যােঙ্কিংয়ের শীর্ষ পাঁচ ব্যাটসম্যান রেটিং১ (-) স্টিভেন স্মিথ ৯৪১!২ (+৪) চেতেশ্বর পূজারা ৮৬১!৩ (-১) জো রুট ৮৪৮৪ (-) বিরাট কোহলি ৮২৬৫ (-৩) কেন উইলিয়ামসন ৮২৩বোলার১ (-) রবীন্দ্র জাদেজা ৮৯৯!২ (-১) রবিচন্দ্রন অশ্বিন ৮৬২৩ (+১) রঙ্গনা হেরাথ ৮৫৪৪ (-১) জশ হ্যাজলউড ৮৪২৫ (+২) জেমস অ্যান্ডারসন ৮১০অলরাউন্ডার১ (+১) সাকিব আল হাসান ৪৩১২ (-১) রবিচন্দ্রন অশ্বিন ৪০৮৩ (-) রবীন্দ্র জাদেজা ৩৮৭৪ (+১) বেন স্টোকস ৩২৭ ৫ (-১) মিচেল স্টার্ক ৩২৫বাংলাদেশের শীর্ষ পাঁচব্যাটসম্যান২১ (+৫) সাকিব আল হাসান ৬৭৬!২৪ (+৯) তামিম ইকবাল ৬৫৪২৮ (+১) মুশফিকুর রহিম ৬৪৪!৩৯ (-২) মুমিনুল হক ৫৮১৫৫ (-) সৌম্য সরকার ৪৮৯!বোলার১৭ (+১) সাকিব আল হাসান ৬৩৮৩৬ (-) মেহেদী হাসান মিরাজ ৪৬৭!৩৮ (-) তাইজুল ইসলাম ৪৪৬!৪৭ (+২০) মোস্তাফিজুর রহমান ৩৬০!৬৪ (-২) মাহমুদউল্লাহ ২৫৮* বন্ধনীতে অবস্থান পরিবর্তন।! ক্যারিয়ার-সর্বোচ্চ রেটিং পয়েন্ট।
