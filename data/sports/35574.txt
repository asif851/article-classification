
গত মাসে ইন্দোনেশিয়ায় ইসলামিক সলিডারিটি গেমসে রুপা জিতেছেন। সেই আত্মবিশ্বাস সঙ্গী করেই এবার এশিয়ান আর্চারি চ্যাম্পিয়নশিপে খেলতে যাচ্ছেন তিরন্দাজ ইমদাদুল হক (মিলন)। তাইপেতে ২৯ অক্টোবর থেকে ২ নভেম্বর পর্যন্ত হবে এই প্রতিযোগিতা। বাংলাদেশ দলে ইমদাদুল ছাড়াও খেলবেন রোমান সানা (সুজন), দুরুল হুদা ও মাথুই প্রু মারমা। একই ভেন্যুতে হবে আগামী বছরের যুব অলিম্পিক গেমসের কন্টিনেন্টাল বাছাইপর্ব।বয়সের কারণে এখানে খেলতে পারবেন না ইমদাদুল। তবে দুই নতুন উদীয়মান তেন নয় মুরং ও হীরামনিকে নিয়ে সাফল্যের প্রত্যাশা করছেন ফেডারেশনের কর্মকর্তারা। চার বছর আগে ইন্দোনেশিয়ার বালিতে এই বাছাইপর্বেই সোনা জিতে যুব অলিম্পিকের চূড়ান্তপর্বে সরাসরি খেলার সুযোগ পেয়েছিলেন ইমদাদুল।
