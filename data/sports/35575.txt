
মেক্সিকো ওপেনে অবিশ্বাস্য এক রেকর্ড ছিল রাফায়েল নাদালের। আকাপুলকোর এই টুর্নামেন্টে এর আগে দুবার খেলে কোনো ম্যাচ তো দূরের কথা, কোনো সেটই হারেননি নাদাল। সেই রেকর্ড দুমড়েমুচড়ে গেল স্যাম কোয়েরির পাওয়ার টেনিসের কাছে। পরশু মেক্সিকো ওপেনের ফাইনালে সাড়ে ৬ ফুট লম্বা এই আমেরিকানের কাছে ৬-৩, ৭-৬ (৭/৩) গেমে হেরে গেছেন ১৪টি গ্র্যান্ড স্লামজয়ী। এ শিরোপা যে কত বড় পাওয়া, সেটা জানিয়ে দিয়েছেন কোয়েরি, ‘আজীবন এই টুর্নামেন্টের কথা মনে রাখব আমি। খুবই আনন্দিত, রাফার বিপক্ষে এটা করতে পেরে আরেকটু বেশি খুশি।’ পৃথিবীর অন্য প্রান্তে একই দিন বছরের প্রথম এটিপি শিরোপা জিতেছেন র্যা ঙ্কিং-শীর্ষ তারকা অ্যান্ডি মারে। দুবাই ওপেনে সরাসরি সেটে (৬-৩, ৬-২) হারিয়েছেন স্পেনের ফার্নান্দো ভারদাস্কোকে। এএফপি।
