
বাংলাদেশ ক্রিকেট লিগের (বিসিএল) ২০১৪-১৫ মৌসুমের জন্য অংশগ্রহণকারী দলগুলোর স্কোয়াড ঘোষণা করেছে বাংলাদেশ ক্রিকেট বোর্ড (বিসিবি)। আজ বৃহস্পতিবার একটি প্রেস বিজ্ঞপ্তির মাধ্যমে দলগুলোর ১৪ সদস্যের চূড়ান্ত খেলোয়াড় তালিকাটি প্রকাশ করেছে বিসিবি। বর্তমান জাতীয় দলের অধিনায়ক মাশরাফি এ বছর খেলছেন প্রাইম ব্যাংক সাউথ জোনের হয়। একই দলে আরও খেলবেন ইমরুল কায়েস, সৌম্য সরকার, এনামুল হক, আল আমিন হোসেন এবং রুবেল হোসেনের মতো তারকারাও। মুশফিকুর রহিম মাঠে নামছেন বিসিবি নর্থ জোনের জার্সি গায়ে জড়িয়ে। নাসির হোসেন, সাব্বির রহমান এবং তাইজুল ইসলামও আছেন একই দলে। তারকা পেসার তাসকিন আহমেদ খেলবেন ওয়ালটন সেন্ট্রাল জোনের পক্ষ থেকে। ঘরোয়া লিগে দুর্দান্ত খেলা রনি তালুকদারও আছেন ওয়ালটনে। তামিম ইকবাল, মুমিনুল হক, আরাফাত সানিকে দলে ভিড়িয়েছে ইসলামী ব্যাংক ইস্ট জোন।
বিসিএলের প্রথম খেলা আগামী ৫ই এপ্রিল মিরপুর শের-ই-বাংলা জাতীয় ক্রিকেট স্টেডিয়ামে। সেদিন মুখোমুখি হবে প্রাইম ব্যাংক সাউথ জোন ও ইসলামী ব্যাংক ইস্ট জোন। ওই দিনই মুখোমুখি হবে বিসিবি নর্থ জোন ও ওয়ালটন সেন্ট্রাল জোন, ফতুল্লার খান সাহেব ওসমান আলী স্টেডিয়ামে। বিসিএলে অংশ নেওয়া চারটি দল প্রত্যেকে একবার করে একে অপরের বিপক্ষে খেলবে। পয়েন্ট টেবিলের শীর্ষ দুই দলের মধ্যে হবে শিরোপার লড়াই। আগামী ১১ এপ্রিল শের-ই-বাংলা জাতীয় ক্রিকেট স্টেডিয়ামে অনুষ্ঠিত হবে ফাইনাল। প্রতিটি খেলাই আয়োজিত হবে ফ্লাড লাইটের আলোয়।
এক নজরে এ বারের বিসিএলের দলগুলো:
প্রাইম ব্যাংক সাউথ জোন: ১. মাশরাফি বিন মুর্তজা ২. আবদুর রাজ্জাক ৩. ইমরুল কায়েস ৪. সৌম্য সরকার ৫. মোহাম্মদ মিথুন ৬. তুষার ইমরান ৭. মোসাদ্দেক হোসেন সৈকত ৮. কাজী নুরুল হাসান ৯. জিয়াউর রহমান ১০. শাহরিয়ার নাফিস ১১. সোহাগ গাজী ১২. এনামুল হক ১৩. রুবেল হোসেন ১৪. আল আমিন হোসেন।
বিসিবি নর্থ জোন: ১. মুশফিকুর রহিম ২. নাঈম ইসলাম ৩. জুনায়েদ সিদ্দিকী ৪. নাসির হোসেন ৫. সাব্বির রহমান ৬. মাহমুদুল হাসান ৭. মায়শুকুর রহমান ৮. তাইজুল ইসলাম ৯. মুক্তার আলী ১০. ফরহাদ রেজা ১১. দেলোয়ার হোসেন ১২. আরিফুল হক ১৩. সানজামুল ইসলাম ১৪. জহুরুল ইসলাম।
ওয়ালটন সেন্ট্রাল জোন: ১. শামসুর রহমান ২. আবদুল মাজিদ ৩. মাহমুদউল্লাহ ৪. রনি তালুকদার ৫. মেহরাব হোসেন ৬. মোশাররফ হোসেন ৭. মোহাম্মদ ইলিয়াস ৮. মো: শহিদ, ৯. শুভাগত হোম, ১০. ধীমান ঘোষ, ১১. তাসকিন আহমেদ, ১২. মোহাম্মদ শরিফ, ১৩ মার্শাল আইয়ুব, ১৪. নাদিফ চৌধুরী।
ইসলামী ব্যাংক ইস্ট জোন: ১. তামিম ইকবাল ২. মেহেদি হাসান মারুফ ৩. মুমিনুল হক ৪. সাদমান ইসলাম ৫. অলক কাপালি ৬. নাবিল সামাদ ৭. আসিফ আহমেদ ৮. আরাফাত সানি ৯. আবুল হাসান ১০. শফিউল ইসলাম ১১. কামরুল ইসলাম রাব্বি ১২. লিটন কুমার দাস ১৩. জুবায়ের আহমেদ ১৪. তাসামুল হক।
খেলার সূচি: তারিখ রাউন্ড খেলা ভেন্যু৫ই এপ্রিল ১ প্রাইম ব্যাংক বনাম ইসলামী ব্যাংক মিরপুর৫ই এপ্রিল ১ বিসিবি বনাম ওয়ালটন ফতুল্লা৬ই এপ্রিল ২ প্রাইম ব্যাংক বনাম ওয়ালটন ফতুল্লা৭ই এপ্রিল ২ বিসিবি বনাম ইসলামী ব্যাংক ফতুল্লা৯ই এপ্রিল ৩ প্রাইম ব্যাংক বনাম বিসিবি ফতুল্লা৯ই এপ্রিল ৩ ইসলামী ব্যাংক বনাম ওয়ালটন মিরপুর
ফাইনালঃ ১১ এপ্রিল (মিরপুর) *খেলাগুলো শুরু হবে দুপুর দেড়টায়
