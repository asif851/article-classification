
মুখে মৃদু হাসি, বোঝাই যাচ্ছে প্যারিসে এসে এডিনসন কাভানি বেশ নির্ভার। এই ছবিটা অবশ্য গতকাল স্বাস্থ্যপরীক্ষা শেষে হাসপাতাল থেকে বেরিয়ে যাওয়ার সময়কার। প্যারিস সেন্ট-জার্মেইয়ের সঙ্গে পাঁচ বছরের চুক্তিটাও এরপর হয়ে যাওয়ার কথা। অনেক জল্পনা-কল্পনার পর শেষ পর্যন্ত পিএসজিকেই নতুন ঠিকানা করেছেন এই নাপোলি স্ট্রাইকার। রিয়াল মাদ্রিদ, ম্যানচেস্টার সিটি, চেলসি...অনেক বড় ক্লাবই কাভানিকে পেতে আগ্রহী ছিল। ৬ কোটি ৪০ লাখ ইউরোর বিনিময়ে তাঁকে নিল শেষ পর্যন্ত পিএসজি। ফ্রেঞ্চ লিগের সবচেয়ে দামি ফুটবলারই হয়ে গেলেন কাভানি। ভেঙে দিলেন কদিন আগেই রাদামেল ফ্যালকাওয়ের ৬ কোটি ইউরোর রেকর্ড l এএফপি
