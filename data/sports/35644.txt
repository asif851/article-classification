
ব্রাজিল দলের ৯ নম্বর মানেই তো প্রতিপক্ষের গোলরক্ষকদের কাছে মূর্তিমান আতঙ্ক। অথচ এবারের ব্রাজিল দলের মূল স্ট্রাইকার ফ্রেড কিনা দু ম্যাচে গোল তো দূরের কথা, গোলের সম্ভাবনাও তৈরি করতে পারেননি! কনফেডারেশনস কাপে দারুণ ভেলকি দেখানো ফ্রেড সেই দুই ম্যাচে ছিলেন দৃষ্টিকটু রকমের নিষপ্রভ।
শেষমেশ ক্যামেরুনের বিপক্ষে গোল পেলেন। সেই গোলের পর খোদ ব্রাজিলিয়ান কোচ স্কলারির মুখভঙ্গিতেই  যখন ছিল রসিকতার ছাপ, ফুটবল বিশ্বে তো আলোচনার হাওয়া বয়ে যাবেই। টুইটারেও তা তুলে দিয়েছিল ঝড়। ফ্রেডের গোল পাওয়ার মুহূর্তে মোট টুইট হয়েছিল ১ লাখ ৪৬ হাজার ৭০৯টি। ব্রাজিলের পুরো ম্যাচে হওয়া ৬১ লাখ টুইটের মধ্যে এটিই ছিল কোনো নির্দিষ্ট মুহূর্তে সবচেয়ে বেশি টুইট। এ ছাড়া নেইমারের করা দুটি গোলের সময় বিশ্বজুড়ে এক  লাখের বেশি টুইট করা হয়।
 
ফুটবল বিশ্বকাপ হাতের মুঠোয় এনে দেবে খুদে ব্লগ লেখার জনপ্রিয় ওয়েবসাইট টুইটার। এ উপলক্ষে বিশেষ একটি পাতা তৈরি করেছে টুইটার। বিশ্বকাপের সময় এতে প্রিয় দল, প্রিয় খেলোয়াড়কে অনুসরণ করতে পারবেন যেকোনো ব্যবহারকারী। এ জন্য বাংলাদেশে গ্রামীণফোনের সংযোগ থেকে #GoalGP লিখে ৯৫৯৪ নম্বরে এসএমএস পাঠালেই চলবে। বিশ্বকাপ চলাকালে টুইটারের ওই পাতায় যাওয়ার জন্য ইন্টারনেট ব্যবহারের কোনো খরচ বা ব্রাউজিং চার্জ লাগবে না। টুইটারের এই আয়োজনের সঙ্গে সহযোগী হিসেবে রয়েছে গ্রামীণফোন ও প্রথম আলো'
