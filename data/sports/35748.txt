
কন্ডিশনিং ক্যাম্পের শুরুতেই ধাক্কা। চোটের কারণে অনুশীলনে অংশ নিতে পারেননি বিশ্বসেরা অলরাউন্ডার সাকিব আল হাসান। তবে খেলার মাঠে কিংবা অনুশীলনে নয়, নিজ বাড়িতে পায়ে চোট পেয়েছেন সাকিব আল হাসান। জাতীয় দলের কন্ডিশনিং ক্যাম্পে এলেও চোটের কারণে আজ অনুশীলন করেননি বাংলাদেশের টি-টোয়েন্টি অধিনায়ক। সাকিবের চোটটা বাঁ পায়ের গোড়ালিতে। বিসিবি সূত্রে জানা গেছে, চোটটা খুব গুরুতর কিছু নয়। এ ধরনের চোট একটু বিশ্রামেই ঠিক হয়ে যায়। সাকিবকে হয়তো আগামী ৫/৬ দিন কন্ডিশনিং ক্যাম্প থেকে দূরেই থাকতে হবে।
