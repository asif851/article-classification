
তাঁরা সতীর্থ। একজনের গোল উদ্যাপনে সঙ্গী হন অন্যজন। কিন্তু একটা জায়গায় প্রতিদ্বন্দ্বী হয়ে গেলেন ক্রিস্টিয়ানো রোনালদো ও হামেস রদ্রিগেজ! নিজের তারকা খ্যাতি কাজে লাগিয়ে ‘সিআর-সেভেন’ ব্র্যান্ডের অন্তর্বাস বাজারে নিয়ে এসেছেন পর্তুগিজ উইঙ্গার। নিজেই সে অন্তর্বাসের মডেলও হয়েছেন। এবার তাঁর পথেই হাঁটলেন কলম্বিয়ান রদ্রিগেজ। বাজারে নিয়ে এলেন ‘জে-টেন’ ব্র্যান্ডের অন্তর্বাস। রোনালদোর মতোই মডেলও তিনি নিজেই।কিছু দিন আগে ‘সিআর-সেভেন’ ব্র্যান্ডের শার্টও বাজারে নিয়ে এসেছেন রোনালদো। তাঁকে এখানেও রদ্রিগেজ অনুসরণ করেন কি না, তা সময়ই বলবে। সেটি করলে অবশ্য ব্র্যান্ডের জগতে রদ্রিগেজকে প্রতিদ্বন্দ্বী ভাবতেও পারেন রোনালদো! মেইল অনলাইন।
