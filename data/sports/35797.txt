
৩৩ বছর অপেক্ষা করতে হয়নি, আট মাসের মধ্যেই কথা রাখলেন গ্যারি লিনেকার। গত ডিসেম্বরেই প্রতিজ্ঞা করেছিলেন, লেস্টার সিটি ইংলিশ লিগ জিতলে পরের মৌসুমে বিবিসির ম্যাচ অব দ্য ডের প্রথম অনুষ্ঠানেই অন্তর্বাস পরে আসবেন। পরশু তাই সাবেক এই ইংলিশ স্ট্রাইকার স্রেফ একটা শর্টস পরেই চলে এলেন অনুষ্ঠানে!লেস্টার ওই সময় চ্যাম্পিয়ন হবে, সেটা লিনেকার কেন, ওই সময় কেউই হয়তো বিশ্বাস করেনি। কিন্তু রূপকথা লিখেই সেটি করে দেখিয়েছে ক্লদিও রানিয়েরির দল। ​লিনেকার মৌসুমের মাঝপথে যখন লেস্টারের শিরোপা সম্ভাবনা নিয়ে কথা বলাবলি হচ্ছিল, লিনেকার টুইট করেন, লেস্টার ম্যাচ জিতলে অন্তর্বাস পরে হাজির হবেন তাঁর উপস্থাপিত ‘ম্যাচ ডে’ অনুষ্ঠানে।
লিনেকার কথা রাখবেন কি না, সেটা নিয়ে এই কয়েক মাসেও জল্পনা–কল্পনা কম হয়নি। ইংল্যান্ডের সবচেয়ে জনপ্রিয় ফুটবল অনুষ্ঠানে ইংলিশ এই কিংবদন্তি আদুল গায়ে চলে আসবেন, সেটা একটু কষ্টকল্পনাই ছিল। কিন্তু পরশু সাদা একটা শর্টস পরে চলে এলেন অনুষ্ঠানে। সেখানে আবার বড় করে লেস্টারের লোগো। ৩০ মিনিট ওই অবস্থায় কথাও বলেছেন। পরে আবার ভেতরে গিয়ে একটু ভদ্রস্থ হয়ে ফেরত এসেছেন।
