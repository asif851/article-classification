
বৃষ্টির কারণে সেন্ট ভিনসেন্ট টেস্টের দ্বিতীয় দিনের খেলা শুরু হতে দেরি হচ্ছে। ওয়েস্ট ইন্ডিজের বিপক্ষে প্রথম দিনটা অবশ্য বাজেই কেটেছে বাংলাদেশের। প্রথম দিনে ওয়েস্ট ইন্ডিজের সংগ্রহ ৩ উইকেটে ২৬৪। সেঞ্চুরি পেয়েছেন ওপেনার ক্রেগ ব্রাফেট। ১২৩ রানে উইকেটে রয়েছেন এ ডান হাতি। বাংলাদেশের পক্ষে সর্বোচ্চ ২ উইকেট নিয়েছেন অভিষিক্ত স্পিনার তাইজুল ইসলাম। দ্বিতীয় দিনে ক্যারিবীয় ব্যাটসম্যানদের আটকাতে অসাধারণ কিছু করতে হবে বাংলাদেশের বোলারদের।
