
নিউজিল্যান্ডে দুই টেস্টের সিরিজ শেষে ক্যারিয়ার-সেরা অবস্থানে উঠেছিলেন ব্যাটসম্যান সাকিব আল হাসান। বাংলাদেশের ব্যাটসম্যান হায়দরাবাদ টেস্টের পর আইসিসি টেস্ট ব্যাটিং র্যা ঙ্কিংয়ে এগিয়েছেন আরও। দুই ইনিংসের ৮২ ও ২২ রান সাকিবকে দুই ধাপ এগিয়ে তুলে এনেছে ২০তম স্থানে। ক্যারিয়ার-সেরা অবস্থান না হলেও হায়দরাবাদ টেস্টের পারফরম্যান্স দিয়ে ক্যারিয়ার-সেরা রেটিং পয়েন্ট পেয়েছেন মুশফিকুর রহিম ও মাহমুদউল্লাহ।প্রথম ইনিংসের সেঞ্চুরি পাঁচ ধাপ এগিয়ে দিয়েছে মুশফিককে। ৬০৬ পয়েন্ট নিয়ে ৩৩ নম্বরে আছেন বাংলাদেশ অধিনায়ক। দ্বিতীয় ইনিংসে ফিফটি পাওয়া মাহমুদউল্লাহও পাঁচ ধাপ এগিয়ে উঠে এসেছেন ৪৫-এ। তাঁর রেটিং পয়েন্ট ৫১৯। তবে বাংলাদেশের সেরা পাঁচের অন্য দুই ব্যাটসম্যান তামিম ইকবাল ও মুমিনুল হক পিছিয়েছেন।ব্যাটিংয়ে এগোলেও বোলারদের র্যাঙ্কিংয়ে এক ধাপ পিছিয়ে ১৫ নম্বরে গেছেন সাকিব। পিছিয়েছেন মেহেদী হাসান মিরাজ এবং কামরুল ইসলামও। তবে এগিয়েছেন তাইজুল ইসলাম ও তাসকিন আহমেদ। তাইজুল তিন ধাপ এগিয়ে ৩৬-এ ও তাসকিন আহমেদ ১০ ধাপ এগিয়ে উঠেছেন ১০৬ নম্বরে।অলরাউন্ডার র্যাঙ্কিংয়ে দুই রেটিং পয়েন্ট হারালেও রবিচন্দ্রন অশ্বিনের সঙ্গে সাকিবের ব্যবধান কমেছে আরও দুই পয়েন্ট। ভারতে বাংলাদেশের প্রথম টেস্ট অশ্বিনের পয়েন্ট কমিয়েছে চারটি। অশ্বিন-সতীর্থ রবীন্দ্র জাদেজা অবশ্য হায়দরাবাদ টেস্ট থেকে ভালো পয়েন্ট কামিয়ে নিয়েছেন। রেটিং পয়েন্ট ৩১ বাড়লেও তিনেই আছেন অলরাউন্ডার জাদেজা।ব্যাটিং-বোলিং দুই বিভাগেই শীর্ষ পাঁচে কোনো পরিবর্তন নেই। ক্যারিয়ারের চতুর্থ ডাবল সেঞ্চুরিটা শীর্ষ ব্যাটসম্যান স্টিভেন স্মিথের সঙ্গে ব্যবধান কমিয়েছে বিরাট কোহলির। ক্যারিয়ার সর্বোচ্চ ৮৯৫ পয়েন্ট নিয়ে ভারত অধিনায়ক আছেন দুইয়ে, অস্ট্রেলিয়ার স্মিথের পয়েন্ট ৯৩৩। তথ্যসূত্র: আইসিসি।টেস্ট র্যা্ঙ্কিংয়ের শীর্ষ পাঁচব্যাটসম্যানরেটিং১ (-) স্টিভেন স্মিথ ৯৩৩২ (-) বিরাট কোহলি ৮৯৫!৩ (-) জো রুট ৮৪৮৪ (-) কেন উইলিয়ামসন ৮২৩৫ (-) ডেভিড ওয়ার্নার ৮১২বোলার১ (-) রবিচন্দ্রন অশ্বিন ৮৮৭২ (-) রবীন্দ্র জাদেজা ৮৭৭৩ (-) জশ হ্যাজলউড ৮৬০!৪ (-) রঙ্গনা হেরাথ ৮২৭৫ (-) কাগিসো রাবাদা ৮২১!অলরাউন্ডার১ (-) রবিচন্দ্রন অশ্বিন ৪৭৮২ (-) সাকিব আল হাসান ৪৪১৩ (-) রবীন্দ্র জাদেজা ৪০৭!৪ (-) বেন স্টোকস ৩২৭৫ (-) মঈন আলী ৩১২বাংলাদেশের শীর্ষ পাঁচব্যাটসম্যান২০ (+২) সাকিব আল হাসান ৬৭০!৩০ (-১) মুমিনুল হক ৬১৭৩১ (-৩) তামিম ইকবাল ৬১২৩৩ (+৫) মুশফিকুর রহিম ৬০৬!৪৫ (+৫) মাহমুদউল্লাহ ৫১৯!বোলার১৫ (-১) সাকিব আল হাসান ৬৫৮৩৬ (+৩) তাইজুল ইসলাম ৪৪১৪০ (-৪) মেহেদী হাসান মিরাজ ৪০৯৫৯ (-) মাহমুদউল্লাহ ২৭৪৮২ (–) রুবেল হোসেন ১৪৮* বন্ধনীতে অবস্থান পরিবর্তন। ! ক্যারিয়ার-সর্বোচ্চ রেটিং পয়েন্ট।
