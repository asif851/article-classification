
প্রথম ক্যামেরার সামনে দাঁড়ানো, প্রথম সিনেমা মুক্তির সেই দিন...অমিতাভ বচ্চনও নিশ্চয়ই ‘নার্ভাস’ ছিলেন। প্রথম, অভিষেক—শব্দগুলোই তো কেমন স্নায়ুর ওপর চাপ ফেলে। আজ এত বছর পর অমিতাভ বচ্চন আবার দাঁড়িয়ে আরেক ‘প্রথম’-এর সামনে। বিশ্বকাপে ভারত-পাকিস্তান ম্যাচে হর্ষ ভোগলে আর কপিল দেবের সঙ্গে প্রথমবারের মতো ক্রিকেটে ধারাভাষ্য দেবেন, এটা ভেবেই স্নায়ুচাপে পড়ে গেছেন ‘বিগ বি’! ছেলে অভিষেক বচ্চন নিজেই জানিয়েছেন বাবার এই রোমাঞ্চের কথা। ধারাভাষ্যের জন্য নাকি জোর প্রস্তুতিও চালিয়ে যাচ্ছেন অমিতাভ বচ্চন। নিজের নতুন ছবির প্রচারণার জন্যই এমন ‘অভিনব’ পন্থা, তবে অমিতাভের মাথায় এখন বোধ হয় সেসব নেই। তিনি যে ‘নার্ভাস’ তাঁর ধারাভাষ্যের অভিষেক নিয়ে! এনডিটিভি।
