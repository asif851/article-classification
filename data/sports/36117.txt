
এক সময় লিওনেল মেসির সঙ্গে কাঁধে কাঁধ মিলিয়ে এগিয়ে নিয়েছেন বার্সেলোনাকে। এখন দুজনের দুটি পথ হলেও সাবেক সতীর্থের অমিত প্রতিভা নিয়ে এতটুকু সংশয় নেই জ্লাতান ইব্রামোভিচের।কয়েকদিন আগেই ফিফার পুসকাস এওয়ার্ড (সেরা গোল) পাওয়া সুইডিশ স্ট্রাইকার বললেন, ‘মেসি অনন্য। ও যা করে, তার দেখা মেলে একমাত্র ভিডিও গেমসে।’ ইব্রার চোখে এখনো লেগে রয়েছে কদিন আগে গেটাফের বিপক্ষে করা মেসির সেই দুর্দান্ত গোলটি, ‘গেটাফের বিপক্ষের গোলটি দেখেছি। এককথায় অবিশ্বাস্য, ঐন্দ্রজালিক। ফিরে আসার পর ওকে ক্ষুধার্ত লাগছে। সত্যি ওর খেলা ভীষণ উপভোগ করি।’আর্জেন্টিনার কিংবদন্তি ম্যারোডোনার প্রতিও শ্রদ্ধা জানাতে ভুললেন না পিএসজি তারকা। বললেন, ‘ম্যারাডোনা কিংবদন্তি ছিলেন, ভবিষ্যতেও থাকবেন। সবাই তাঁকে চেনে। দলে অত্যন্ত গুরুত্বপূর্ণ ছিলেন বলে ফুটবলাররা একটু বেশিই চেনেন। ছোট ক্লাবে খেলেও বহু গুরুত্বপূর্ণ শিরোপা জিতেছেন। তিনি ছিলেন জাদুকরী খেলোয়াড়।’ ওয়েবসাইট।
 
