
আবারও ফেল্‌প্‌স। আরেকটি অলিম্পিক পদক। আরেকটি সোনা। একটু আগেই অলিম্পিকে নিজের ২১তম সোনা জিতলেন জলদানব মাইকেল ফেল্‌প্‌স।
একটু একঘেয়েমিও কি পায় না মাইকেল ফেল্‌প্‌সের? আপাতদৃষ্টিতে মনে হচ্ছে না। আজ রাতেই হঠাৎ ঘোষণা এল, ২০০মিটার ফ্রি স্টাইলেরে রিলে অংশ নেবেন ফেল্‌প্‌স। তখনই ফেল্‌প্‌সের ২৫তম পদক প্রাপ্তিটা ধরে নেওয়া হয়েছিল। তবে পদকটি সোনা হবে কি না, সেটিই ছিল প্রশ্ন। প্রশ্নের উত্তর মিলল একটু আগে, হ্যাঁ আরেকটি সোনা জিতলেন ফেল্‌প্‌স। তাঁর ২১তম সোনা।খানিক আগেই ২০০ মিটার ব্লাটারফ্লাইয়ে সোনা জিতে এসেছেন। গলায় পদক ঝুলিয়ে আবেগে কেঁদেছেন। গ্যালারিতে দাঁড়ানো পরিবারের সঙ্গে দেখা করেছেন, আদর করেও এলেন শিশুপুত্রকে। তারপর মাত্র মিনিট পাঁচের বিরতি। আবারও পুলে নেমে পড়া, আবারও সোনার পদক জয়! এমন অবিশ্বাস্য কাজ কেবল ফেল্‌প্‌সের পক্ষেই সম্ভব!
