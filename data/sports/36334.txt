
শোনা গিয়েছিল, ১৬ বছর পর ফের মাঠে দাপাতে নামছেন ডিয়েগো ম্যারাডোনা। ফুটবলার হিসেবে এ ৫৩ বছর বয়সে আর্জেন্টিনার পঞ্চম সারির দল দেপোর্তিভো রিয়েস্তার জার্সি নাকি গায়ে চাপাবেন। বুড়ো হাড়ের ভেলকি দেখার আগেই হাওয়ায় মিঠাইয়ের মতো মিইয়ে গেল সব সম্ভাবনা! সব নাকি গুঞ্জন। আর সে গুঞ্জনের ডালপালা এক কোপে ছেঁটে ফেললেন খোদ ক্লাবের পরিচালক।দেপোর্তিভো রিয়েস্তার পরিচালক গুস্তাবো বারেলা বললেন, ‘কোচ কিংবা খেলোয়াড় কোন ভূমিকায় ডিয়েগোর আসার সম্ভাবনা নেই। তিনি আসলে ক্লাবের পরামর্শক হিসেবে আসতে পারেন। কিন্তু বাস্তবে এমন কিছু হয়নি।’অন্যদিকে ক্লাবটি সহসভাপতি মার্সেলো সালোরিও ফুত্কারে উড়িয়ে দিলেন গুঞ্জন, ‘ম্যারাডোনা এখানে খেলবেন না।’ এ ধরনের উড়ো খবর নিয়েও প্রশ্ন তুললেন তিনি, ‘জানি না এসব আজগুবি খবর কোত্থেকে আসে, যার কোনো ভিত্তি নেই।’ ওয়েবসাইট। 
 
