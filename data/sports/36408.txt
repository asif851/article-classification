
দুর্দান্ত এক ইয়র্কার। সেটা সামলাতে গিয়ে টালমাটাল ড্যারেন স্যামি। ইয়র্কারে একেবারে হুমড়ি খেয়ে পড়লেন উইকেটের ওপর। এমন অবস্থায় বোলারের ওপর রাগ হওয়াটাই স্বাভাবিক। এ তো ব্যাটসম্যানের জন্য লজ্জার, অহংয়ে আঘাত। কিন্তু ব্যাটসম্যানের নাম যে স্যামি। এ কারণেই মাটিতে শুয়ে শুয়েও ঠিকই বোলারকে বাহবা দিয়ে দিলেন। সবার আগে হাততালি দিয়ে স্বীকৃতি দিলেন বোলারের দুর্দান্ত ইয়র্কারের। বোলারের নাম হাসান আলী।
ঘটনাটি গতকালের বিশ্ব একাদশ ও পাকিস্তানের ম্যাচের। আন্তর্জাতিক মর্যাদার এ টি-টোয়েন্টি ম্যাচে শেষ ওভারে ৩৪ রান দরকার ছিল বিশ্ব একাদশের। হাসান আলীর প্রথম বলেই ছক্কা মেরে ম্যাচ জমিয়ে দিলেন স্যামি। কিন্তু পাকিস্তানি পেসার হার মানবেন কেন? পরের বলটাই দুর্দান্ত এক ইয়র্কার। জায়গা বের করে মারতে যাওয়া স্যামি সে বল সামলালেন কোনোমতে। শেষ মুহূর্তে ব্যাট নামিয়ে এনে উইকেট বাঁচিয়েছেন বটে, কিন্তু ভারসাম্য হারিয়ে পড়লেন একেবারে উইকেটের ওপর।ওভাবে এক-দুই সেকেন্ড শুয়ে রইলেন। তারপর আলী যখন বলটি নিতে এগিয়ে গেলেন, তখন শুয়ে থাকা অবস্থাতেই তালি দিলেন স্যামি। ওভাবে বাহবা দিয়ে জানিয়ে দিলেন, যতই কুপোকাত হন না কেন, এমন বলের তারিফ করতে আপত্তি করতে নেই। আলীও হাত বাড়িয়ে দিলেন, স্যামিকে সাহায্য করলেন দাঁড়াতে। ম্যাচেও শেষ হাসি আলীই হেসেছেন। ২০ রানে জয় পেয়েছে পাকিস্তান।তিন ম্যাচ সিরিজের দ্বিতীয় ম্যাচ আজ। বাংলাদেশ সময় রাত আটটায় শুরু হওয়া ম্যাচেও কি দেখা যাবে এমন সৌহার্দ্যপূর্ণ দৃশ্য?
আলীর সে বল দেখতে চাইলে

