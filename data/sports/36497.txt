
হারানো সাম্রাজ্য ফিরে পেল অস্ট্রেলিয়া। দক্ষিণ আফ্রিকাকে সরিয়ে প্রায় পাঁচ বছর পর আইসিসির টেস্ট র্যাঙ্কিংয়ের এক নম্বর স্থানে মাইকেল ক্লার্কের দল। গত মার্চের পর কোনো টেস্ট ম্যাচ না হলেও র্যাঙ্কিংয়ে ওলটপালট হয়েছে ১ মের আইসিসির বার্ষিক র্যাঙ্কিং হালনাগাদের কারণে। র্যাঙ্কিং হিসাব থেকে বাদ গেছে ২০১০-১১ মৌসুমের ফল। অর্ধেক হয়ে গেছে ২০১২-১৩ মৌসুমের ম্যাচের গুরুত্বও। অস্ট্রেলিয়াকে শীর্ষে উঠিয়েছে নতুন এই হিসাব-নিকাশই।২০১০-১১ মৌসুমে ভারত (২-০) ও ইংল্যান্ডের (৩-১) কাছে সিরিজ খোয়ানো অস্ট্রেলিয়া ২০১২-১৩ মৌসুমে ভারতের কাছে ধবলধোলাই হয়েছিল ৪ ম্যাচের সিরিজে। ইংল্যান্ড ও দক্ষিণ আফ্রিকার বিপক্ষে সাম্প্রতিক সাফল্য দিয়েই আটটি রেটিং পয়েন্ট বাড়িয়ে নিয়েছে অস্ট্রেলিয়া। অন্যদিকে ২০১২ সালের আগস্ট থেকে শীর্ষে থাকা প্রোটিয়াদের পয়েন্ট কমেছে চার। দুদলেরই রেটিং সমান ১২৩ পয়েন্ট হলেও অস্ট্রেলিয়া শীর্ষে উঠেছে ভগ্নাংশের ব্যবধানে।ক্লার্কের দল ধরে রেখেছে ওয়ানডের শীর্ষস্থানও। এর ফলে ২০০৮ সালের ডিসেম্বরের পর আবার টেস্ট-ওয়ানডেতে যুগপৎ এক নম্বর অস্ট্রেলিয়া। তবে তিন ধরনের ক্রিকেটেই শীর্ষস্থানকে পাখির চোখ করা অস্ট্রেলিয়া টি-টোয়েন্টি র্যাঙ্কিংয়ে পিছিয়ে অনেকটা (পঞ্চম)। ২০ ওভারের ক্রিকেটের বিশ্ব চ্যাম্পিয়ন শ্রীলঙ্কাকে দুইয়ে ঠেলে এক নম্বরে উঠেছে ভারত।ভবিষ্যতে যা-ই হোক না কেন, অস্ট্রেলীয় অধিনায়ক মাইকেল ক্লার্ক উপভোগ করছেন বর্তমানকেই। তবে ভোলেননি নিকট অতীতের দুর্দশার কথা, ‘আমি মনে করি না এর চেয়ে তৃপ্তিদায়ক দিন কিংবা অনুভূতি আমার ক্যারিয়ারে আগে এসেছিল। অধিনায়ক হিসেবে সেই শুরুর দিন থেকেই আমার লক্ষ্য ছিল এক নম্বর হওয়া। রিকির (পন্টিং) কাছ থেকে যখন দায়িত্ব নিলাম তখন আমরা বোধ হয় তিন কি চারে। এরপর তো ভারতের কাছে হেরে পাঁচে নেমে গেলাম। তবে আমাদের লক্ষ্য ছিল এক নম্বরে উঠে আসা।’গত দুই বছরে অস্ট্রেলিয়ার ঘুরে দাঁড়ানো এই যাত্রার অংশ হওয়া সবাইকে ধন্যবাদ জানিয়ে শ্রেষ্ঠত্ব ধরে রাখার প্রত্যয়ও শোনালেন ক্লার্ক, ‘বড় দলের মূল পরীক্ষা শ্রেষ্ঠত্ব ধরে রাখাতেই। এখন আমাদের লক্ষ্য র্যাঙ্কিং ধরে রাখা ও ভালো ক্রিকেট খেলা।’অস্ট্রেলিয়া কত দিন ধরে রাখতে পারে শীর্ষস্থান সেটিই দেখার। আগামী অক্টোবরের আগে আর টেস্ট নেই ক্লার্কদের। অন্যদিকে মাত্রই রাজত্ব হারানো দক্ষিণ আফ্রিকা এর আগেই শ্রীলঙ্কা ও জিম্বাবুয়ের বিপক্ষে সিরিজ খেলবে। তাই সম্ভবত শিগগিরই পরিবর্তন আসতে পারে শীর্ষস্থানে। এএফপি, ওয়েবসাইট।আইসিসি র‌্যাঙ্কিংটেস্টক্রম (+/-) দল রেটিং১ (+১) অস্ট্রেলিয়া ১২৩২ (-১) দক্ষিণ আফ্রিকা ১২৩৩ (+১) ইংল্যান্ড ১০৪৪ (+১) পাকিস্তান ১০৩৫ (-২) ভারত ১০২৬ (+১) নিউজিল্যান্ড ৯২৭ (-১) শ্রীলঙ্কা ৯০৮ (-) ওয়েস্ট ইন্ডিজ ৭৬৯ (-) জিম্বাবুয়ে ৪০১০ (-) বাংলাদেশ ২১ওয়ানডেক্রম (+/-) দল রেটিং১ (-) অস্ট্রেলিয়া ১১৫২ (-) ভারত ১১২৩ (-) শ্রীলঙ্কা ১১১৪ (+১) ইংল্যান্ড ১১০৫ (-১) দক্ষিণ আফ্রিকা ১০৯৬ (-) পাকিস্তান ১০০৭ (-) নিউজিল্যান্ড ৯৮৮ (-) ওয়েস্ট ইন্ডিজ ৯৪৯ (-) বাংলাদেশ ৭৩১০ (-) জিম্বাবুয়ে ৬১১১ (-) আয়ারল্যান্ড ৩৪১২ (-) আফগানিস্তান ৩৪
