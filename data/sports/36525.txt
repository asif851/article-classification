
সবার বেলাতেই শুরুতে একই রকম মনে হয়। এই লোকটাকেই তো দরকার, এমন কোচই তো খুঁজছিল বাংলাদেশ! কিন্তু ব্যর্থতা আর মতের অমিল বেশি দিন এই তৃপ্তিতে আচ্ছন্ন হতে দেয় না। তখন ডেভ হোয়াটমোর বা জেমি সিডন্স যা, শেন জার্গেনসেনও তা-ই। কেউই চলে না!জার্গেনসেন-অধ্যায় শেষ হওয়ার পর নতুন করে কোচ খোঁজা শুরু করেছে বিসিবি। সম্ভাব্য চার-পাঁচজনের নাম নিয়ে বোর্ড কর্মকর্তাদের মধ্যে কথাবার্তা হয়েছে। সংগত কারণেই নামগুলো এ মুহূর্তে প্রকাশ করতে নারাজ তাঁরা। তা ছাড়া ‘কেমন কোচ চান’ প্রশ্নে এখনো এক জায়গায় আসতে পারেনি পাঁচ সদস্যের কোচ সন্ধান কমিটি। কমিটির অন্যতম সদস্য মাহবুবুল আনাম দেশের বাইরে। সদস্যরা এরই মধ্যে প্রাথমিক আলোচনা সেরে নিলেও কমিটির প্রথম আনুষ্ঠানিক সভাটি হবে আজ মাহবুবুল আনাম ফিরলে।কোচ সন্ধান কমিটিতে আছেন বিসিবির মিডিয়া কমিটির প্রধান জালাল ইউনুস। কেমন কোচ চান প্রশ্নের উত্তরটা দিতে চাইলেন তিনি একটা বাক্যে, ‘দলের জন্য ভালো হবে, এমন কোচ।’ তা প্রথমে জার্গেনসেনকেও তো অমনটাই মনে হয়েছিল। ‘দলের জন্য ভালো কোচ’ আসলে কেমন সেটা তাই বিস্তারিত ব্যাখ্যার দাবি রাখে। জালাল ইউনুস বললেন, ‘নতুন হেড কোচ একজন ব্যাটিং কোচই হবেন। এর বাইরে আমরা বিদেশ থেকে একজন ফাস্ট বোলিং কোচ ও একজন কন্ডিশনিং কোচ বা ট্রেনার আনব।’জার্গেনসেন মূলত বোলিং কোচ ছিলেন। তাঁর সময়ে বাংলাদেশ দলের ব্যাটিং কোচের দায়িত্ব সামলেছেন শুরুতে ফিল্ডিং কোচ হিসেবে যোগ দেওয়া কোরি রিচার্ডস। জার্গেনসেনের সঙ্গে বিসিবি রিচার্ডসকেও মুক্ত করে দেওয়ায় এখন ব্যাটিং-বোলিং কোচই সবার আগে প্রয়োজন বাংলাদেশ দলে। সঙ্গে একজন ফিল্ডিং কোচও। জালাল ইউনুসের কথা অনুযায়ী, নতুন ফিল্ডিং কোচ হবেন স্থানীয় কেউ। তবে কমিটির আরেক সদস্য খালেদ মাহমুদ বললেন, ‘শুরুতে হয়তো স্থানীয় কেউই থাকবে। তবে পরে আমরা বিশেষজ্ঞ ফিল্ডিং কোচ আনলেও আনতে পারি।’প্রধান কোচের ব্যাপারেও জালাল ইউনুসের মতের সঙ্গে মিলছে না কমিটির প্রধান আকরাম খানের মত। ‘নতুন কোচকে ব্যাটিং কোচই হতে হবে, এমন কথা নেই। আমরা হাই প্রোফাইল কোচ নেব, সেটা ব্যাটিংই হোক বা বোলিং। প্রধান কোচ যদি ব্যাটিং কোচ হন তাহলে আলাদা বোলিং কোচ নেব। আর যদি তিনি মূলত বোলিং কোচ হন, তাহলে আলাদা
