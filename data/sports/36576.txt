
শ্রীলঙ্কার সিংহলিজ স্পোর্টস ক্লাব গ্রাউন্ডে আজ রেড বুল ক্যাম্পাস ক্রিকেট ওয়ার্ল্ড ফাইনালস টুর্নামেন্টে নিজেদের প্রথম ম্যাচে অস্ট্রেলিয়ার ইউনিভার্সিটি অব সিডনিকে ১০ উইকেটে হারিয়েছে ইউনিভার্সিটি অব লিবারেল আর্টস বাংলাদেশ (ইউল্যাব)।
টসে জিতে ফিল্ডিং নেয় ইউল্যাব। ইউনিভার্সিটি অব সিডনি ১৮.১ ওভারে অলআউট হয় ৭৪ রানে। জবাবে শুরু থেকেই আক্রমণাত্মক ব্যাটিংয়ে ৬.৪ ওভারে কোনো উইকেট না হারিয়ে লক্ষ্যে পৌঁছে যায় ইউল্যাব। ২৬ বলে ৫২ রান করে ম্যাচসেরা দলটির অধিনায়ক হাসানুজ্জামান।২০১৬ প্রাইভেট ইউনিভার্সিটি টি-টোয়েন্টি ক্রিকেট চ্যাম্পিয়ন হওয়ার সুবাদে ক্যাম্পাসভিত্তিক এই টুর্নামেন্টে খেলার সুযোগ পেয়েছে ইউল্যাব। ২০১২ সালেও ইউল্যাব একই টুর্নামেন্টে বাংলাদেশ থেকে একমাত্র বিশ্ববিদ্যালয় হিসেবে এ টুর্নামেন্টে অংশগ্রহণের সুযোগ পেয়েছিল।টুর্নামেন্টের ফাইনাল হবে গলে, ১১ সেপ্টেম্বর।
