
এশিয়া কাপ ও টি-টোয়েন্টি বিশ্বকাপকে সামনে রেখে বাংলাদেশ দলের চট্টগ্রাম পর্বের অনুশীলন শুরু হচ্ছে আজ থেকে। ছয় দিনের ছুটি কাটিয়ে কাল সন্ধ্যায় মাশরাফিরা পৌঁছেছেন চট্টগ্রামে।চট্টগ্রামের অনুশীলনে থাকছেন না সাকিব আল হাসান, মুশফিকুর রহিম ও তামিম ইকবাল। তারকাত্রয়ী এই মুহূর্তে পাকিস্তান সুপার লিগে (পিএসএল) খেলছেন সংযুক্ত আরব আমিরাতে।জহুর আহমেদ চৌধুরী স্টেডিয়ামে অনুশীলন চলবে ১৬ ফেব্রুয়ারি পর্যন্ত। ১৭ ফেব্রুয়ারি সকালে ঢাকায় ফিরে আসার কথা মাশরাফিদের।
