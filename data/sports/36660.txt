
ধর্মশালায় বাংলাদেশ-ওমান ম্যাচ নিয়ে মুখিয়ে আছে গোটা বাংলাদেশ। এই ম্যাচে জিতলেই যে টি-টোয়েন্টি বিশ্বকাপের সুপার টেন নিশ্চিত বাংলাদেশের। কিন্তু এই ম্যাচটি নিয়ে দারুণ আগ্রহী মনে হচ্ছে ভারতীয় অফ স্পিনার রবিচন্দ্রন অশ্বিনকে। তিনি অবশ্য বাংলাদেশের হারই প্রত্যাশা করেছেন, জয় চাইছেন ওমানের।
অ​শ্বিন টুইট করেছেন, ‘বাংলাদেশ-ওমান ম্যাচটি দেখার জন্য অধীর আগ্রহে অপেক্ষা করছি। যদি এই ম্যাচটা জেতে তাহলে একটি গোটা দেশ আনন্দে ভাসবে। কিন্তু ওমান যদি ম্যাচটা জেতে, তাহলে আনন্দে ভাসবে গোটা ক্রিকেট দুনিয়াই।’টুইটে নিজের বক্তব্যের ব্যাখ্যাও দিতে হচ্ছে অশ্বিনকে। বাংলাদেশ সমর্থকেরা পাল্টা টুইট করে অশ্বিনকে ঝাঁজাল মন্তব্য করছেন। ওমানের জয় কি অশ্বিন চাইছেন শুধুমাত্র নিরপেক্ষ দর্শক হিসেবে? সহযোগী এক দেশের উঠে আসার রোমাঞ্চকর গল্পের জন্য? নাকি অন্য কিছু?পাল্টা টুইটে আজাদ লিখেছেন, ‘তোমার টুইট দেখে মনে হচ্ছে যে তোমরা টাইগারদের মুখোমুখি হতে ভয় পাচ্ছ।’ অশ্বিনও অবশ্য বেশ পাল্টা জবাব দিচ্ছেন। বলেছেন, ‘একবার ভাবলাম তোমার মন্তব্যটা মুছে ফেলি। কিন্তু পরক্ষণেই মনে হলো, আমার অত সময় নেই।’বিবেক রাউনিয়ার নামের আরও একজন লিখেছেন, ‘বাংলাদেশ জিতলেও তো ভাই আপনার গ্রুপ কঠিন হয়ে যাবে।’ সাফ্ফাত বকুল লিখেছেন, ‘বাংলাদেশ জিতলে প্রতিযোগিতাটা কিন্তু দারুণ প্রতিদ্বন্দ্বিতাপূর্ণ হবে। ওমান তো অন্তত ক্রিকেট দুনিয়ার মানচিত্রে একটা জায়গা করে নিয়েছে।’অশ্বিন অবশ্য সাফ্ফাতের এই টুইটের জবাব দিয়েছেন। তিনি বলেছেন, ‘অবশ্যই বাংলাদেশ ভালো দল। তাদের হারানো খুব কঠিন। কিন্তু ওমানের জয়টা কিন্তু ক্রিকেট খেলাটার জন্য ভালো।’
