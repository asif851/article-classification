
আর মাত্র কয়েক ঘণ্টা পরেই কলকাতার ইডেন গার্ডেনে টি-টোয়েন্টি বিশ্বকাপ ২০১৬-এর ট্রফির লড়াইয়ে মুখোমুখি হবে ইংল্যান্ড এবং ওয়েস্ট ইন্ডিজ। সেই লড়াইয়ের চূড়ান্ত প্রস্তুতিও নেওয়া শেষ দুই দলের। এখন অপেক্ষা মাঠের লড়াইয়ের। বার্তা সংস্থা এএফপির ক্যামেরাবন্দী টি-টোয়েন্টি বিশ্বকাপ ফাইনালের চূড়ান্ত প্রস্তুতির কিছু ছবি দিয়েই সাজানো এই প্রতিবেদন...অনুশীলনের এক ফাঁকে ইংলিশ অধিনায়ক কথা বলছেন ইংলিশ ব্যাটসম্যান জেসন রয়ের সঙ্গে।
নেটে ব্যাটিং অনুশীলনে নামার আগে ব্যাটের কী যেন একটা পরীক্ষা করে দেখছেন জেসন রয়। এই ব্যাট আর ব্যাটসম্যানের ওপর দায়িত্ব তো অনেক।
জো রুট, নেটে ব্যাটিং অনুশীলনের সময়।
কোচের সঙ্গে ইডেনের উইকেটটা খুঁটিয়ে দেখছেন অধিনায়ক মরগান।
দলীয় মিটিং, নিশ্চয়ই বানানো হচ্ছে গেইল-ব্রাভো-সিমন্সদের আটকানোর পরিকল্পনা।
অনুশীলন চলার সময়েই কি নিয়ে যেন কথা বলছেন ডোয়াইন ব্রাভো আর ড্যারেন স্যামি। ফাইনালে জিতে গেলে উদ্‌যাপনটা কী রকম হবে-তা নিয়েই কি?
নেটের দিকে যাচ্ছেন ক্রিস গেইল। সতীর্থদের সঙ্গে কী নিয়ে যেন মজা করার সময়ে তোলা ছবি।
সেমিফাইনালের মুহূর্তগুলো ফিরিয়ে আনতেই বুঝি কঠোর অনুশীলন করছেন আন্দ্রে রাসেল।
মাঠের প্রস্তুতিতে মগ্ন ওয়েস্ট ইন্ডিজ দল।
আইসিসির পরিকল্পনার অংশ হিসেবেই ফাইনালের আগে-পরে মাঠে উপস্থিত থাকবেন পৃষ্ঠপোষক এমিরেটসের বিমানবালারা। সেই প্রস্তুতির সময়ে তাঁদের সঙ্গেও মজায় মেতে উঠলেন স্যামি।
