
দুজনের মধ্যে এত দিন দা-কুমড়া সম্পর্কই দেখে এসেছে ফুটবল-বিশ্ব। তাই একসঙ্গে ছবি তোলা দূরের কথা, তাঁদের পাশাপাশি বসানোই ছিল পৃথিবীর দুরূহতম কাজগুলোর একটি। প্রায় অসম্ভবকে সম্ভব করল সুইস ঘড়ি প্রস্তুতকারী প্রতিষ্ঠান উবলো। পরশু প্যারিসে এক প্রদর্শনী ম্যাচে এসেছেন সর্বকালের সেরা দুই ফুটবলার ডিয়েগো ম্যারাডোনা (বাঁয়ে) ও পেলে। দুই কিংবদন্তিকে অবশ্য একসঙ্গে মাঠে পাওয়া যায়নি। ম্যারাডোনা খেলেছেন, কিন্তু কদিন আগে করা অস্ত্রোপচারের ধকল সেরে না ওঠায় কোচ হয়ে পেলে বসে ছিলেন ডাগ-আউটেছবি: এএফপি
