
কাল ঢাকায় শুরু হয়েছে মেয়েদের প্রথম বিভাগ ক্রিকেট। উদ্বোধনী ম্যাচে গুলশান ইয়ুথ ক্লাব গ্রাউন্ডে বড় জয় পেয়েছে দিপালী যুব সংঘ। নির্ধারিত ৪০ ওভারে ৩ উইকেটে ২৫৯ রান তোলার পর শাইনিং স্পোর্টস একাডেমিকে মাত্র ৬৪ রানে গুঁড়িয়ে দিয়ে ১৯৫ রানে জিতেছে দিপালী। ৭ ওভারে ১৬ রান দিয়ে ৫ উইকেট নিয়েছেন দলটির কুলসুমা আক্তার। সিটি ক্লাব গ্রাউন্ডে দিনের অন্য ম্যাচে ইস্ট অ্যান্ড ক্রিকেট একাডেমি (২১০/৯) ১১৯ রানে জিতেছে সরকারি শিশু পরিবারের (৯১) বিপক্ষে।
