
আন্তর্জাতিক ক্রিকেটে ৪৩টি সেঞ্চুরি হয়ে গেছে তাঁর। এর মধ্যে গত ৫ বছরেই করেছেন ৩৫ সেঞ্চুরি। অনেকেই বলছেন, বিরাট কোহলি না শচীন টেন্ডুলকারের সব রেকর্ড ভেঙে দেন! দুই সতীর্থকেই কাছ থেকে দেখেছেন হরভজন সিং। সেই দেখার অভিজ্ঞতা থেকে বলছেন, কোহলি একজন চ্যাম্পিয়ন খেলোয়াড় ​সন্দেহ নেই। তবে টেন্ডুলকার একজনই হয়। সেটা যদি এনডিটিভিকে ভাজ্জি বলেছেন, ‘বিরাট কোহলি চ্যাম্পিয়ন একজন খেলোয়াড়, কিন্তু শচীন টেন্ডুলকার সব সময়ই এক নম্বরে থাকবে। আমিও আশা করি বিরাট সবগুলো ব্যাটিং রেকর্ড ভেঙে দেবে। কিন্তু তার পরও শচীন শচীনই থাকবে। আমি বা বিরাটের মতো এই দেশের বেশির ভাগ ক্রিকেটার খেলাটা শুরুই করেছিল শচীনের কারণে। বিরাটকে জিজ্ঞেস করে দেখুন, সেও একই কথা বলবে। পাঁজি (টেন্ডুলকার) সব সময়ই পাঁজি থাকবেন।’কোহলির অবিশ্বাস্য ফর্মের ব্যাখ্যাও দিয়েছেন হরভজন, ‘খেলাটার প্রতি ওর তীব্র টানই বিরাটকে অন্য উচ্চতায় নিয়ে গেছে। ও সব সময়ই দলজে জিতিয়ে ফেরা খেলোয়াড় হতে চেয়েছে। শারীরিকভাবে শুধু নিজেকে নয়, বাকিদেরও ফিট থাকতে উজ্জীবিত করে বিরাট।’
