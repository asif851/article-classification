



ক্রিকেটে নামছেন বলিউড ‘আইটেম গার্ল’ রাখি সাওয়ান্ত।
টিভি স্পোর্টস রিয়্যালিটি শো বিসিএলে খেলবেন তিনি।


বলিউডের আইটেম গানে গরম হাওয়া বইয়ে দেওয়াই তাঁর কাজ। গরম হাওয়া বইয়ে দেন ক্যামেরার বাইরেও—বিতর্ক, আর শরীরী আবেদন দিয়েও। সেই রাখি সাওয়ান্ত এবার ভাবছেন ক্রিকেট নিয়েও! 
ক্রিকেটে মেয়েদের উৎসাহিত করতে বলিউডের এই ‘আইটেম কুইন’ এবার হাতে তুলে নেবেন ব্যাট আর বল। ভারতের টিভি স্পোর্টস রিয়্যালিটি শো ‘বক্স ক্রিকেট লিগে (বিসিএল) গোয়া শার্কসের হয়ে খেলবেন তিনি। তবে ক্রিকেট অনেক দূরের ব্যাপার, খেলাধুলাতেই রাখি কতটা আগ্রহী, কিংবা ক্রিকেটের খোঁজ তিনি কতটা রাখেন, এসব নিয়ে প্রশ্ন তুলেছে খোদ ভারতীয় গণমাধ্যমই। খেলাধুলা নিয়েই রাখি ঠিক কতটা আগ্রহী কিংবা কতটুকু খোঁজখবর রাখেন, তা নিয়ে প্রশ্ন রয়েছে ভারতীয় সংবাদমাধ্যমেই। ‘টাইমস নাও’ সংবাদমাধ্যমের ভাষ্য, ‘রাখিকে খেলাধুলার সঙ্গে সেভাবে দেখা যায় না, তবে সাম্প্রতিক কালে তিনি বিরাট কোহলির ‘মধুচন্দ্রিমা’ নিয়ে তিনি নাকি আগ্রহী হয়ে উঠেছিলেন। দক্ষিণ আফ্রিকায় তৃতীয় ওয়ানডের আগে ইনস্টাগ্রামে একটি ‘সেলফি’ পোস্ট করেন কোহলি। সেখানে রাখির মন্তব্য, ‘বেবি সুইটহার্ট বন্ধু, মধুচন্দ্রিমা শেষ?’সে যাই হোক, ক্রিকেটে নামার আগে রাখি কিন্তু ভারতীয় ক্রিকেটপ্রেমীদের সমালোচনাও করেছেন, ‘আমি মনে করি না মেয়েরা শুধু পুতুল আর রান্নাবাটি খেলবে। আমাদের দেশের মানুষ ছেলেদের ক্রিকেটে আসক্ত। মেয়েদের দল নিয়ে কারও কোনো মাথাব্যথা নেই।’ রাখি সাওয়ান্ত হয়তো জানেন না, কিছুদিন আগেই নারী বিশ্বকাপে ভারতীয় ক্রিকেটপ্রেমীরা রাস্তায় দাঁড়িয়ে, উন্মুখ হয়ে মিতালি রাজদের খেলা দেখেছে।
 
