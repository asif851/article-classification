
উরুগুয়েকে পেছনে ফেলে কনফেডারেশনস কাপের ফাইনালে জায়গা করে নিয়েছে ব্রাজিল। বেলে হরিজেন্তেয় অনুষ্ঠিত সেমিফাইনালের ফলাফল ২-১।খেলার ৪০ মিনিটের সময় ফ্রেডের দেওয়া গোলে এগিয়ে যায় ব্রাজিল। ৪৮ মিনিটের সময় এডিনসন কাভানি উরুগুয়েকে ম্যাচে ফেরান। খেলা শেষ হতে মিনিট চারেক বাকি থাকতে পলিনহোর হেড বিজয় নিশ্চিত করে দেয় সেলেসাওদের।ব্রাজিল-উরুগুয়ে ম্যাচ মানেই ১৯৫০ সালের বিশ্বকাপ ফাইনালের স্মৃতি অবধারিতভাবে এসে যাওয়া। কনফেডারেশনস কাপের শেষ চারের লড়াইয়ের আগেও ব্যাপারটি আলোচনায় এসেছে বারবার। কিন্তু এবার ঘরের মাটিতে অতীত দিনের সেই দুঃখগাথার পুনরাবৃত্তি হতে দেননি নেইমার-দানি আলভেজ-ফ্রেড-পলিনহোরা। উরুগুয়েকে রীতিমতো নাকাল করেই সেই দুঃসহ স্মৃতির প্রতিশোধটা তুলে নিয়েছে ব্রাজিলীয়রা।

