
আর্জেন্টিনার বিপক্ষে দুর্দান্ত এক জয়ও নিশ্চিত করতে পারেনি উরুগুয়ের বিশ্বকাপ টিকিট। লাতিন অঞ্চলের বিশ্বকাপ বাছাইপর্বে পঞ্চম স্থানে থেকে ব্রাজিলে যেতে উরুগুয়েকে এখন লড়তে হবে প্লেঅফ লড়াই। এশীয় প্রতিদ্বন্দ্বী জর্ডানের সঙ্গে দুই লেগের প্লেঅফ অনুষ্ঠিত হবে নভেম্বরে। কাল মন্টেভিডিওতে আর্জেন্টিনাকে উরুগুয়ে হারিয়েছে ৩-২ গোলে। খেলার ষষ্ঠ মিনিটে ক্রিস্টিয়ান রদ্রিগুয়েজের গোলে এগিয়ে যায় উরুগুয়ে। তবে ১৫ মিনিটে আরেক রদ্রিগুয়েজে সমতা ফেরায় আর্জেন্টিনা। ৩৪ মিনিটে পেনাল্টি থেকে গোল করেন লুইস সুয়ারেজ। ৪১ মিনিটে ২-১ গোলে পিছিয়ে পড়া আর্জেন্টিনাকে ওই ম্যাকসি রদ্রিগুয়েজই পুনরায় সমতায় নিয়ে এলেও ৪৯ মিনিটে এডিনসন কাভানির গোলে দারুণ এক জয় নিশ্চিত করে উরুগুয়ে।
