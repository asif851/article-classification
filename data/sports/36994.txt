
বার্সেলোনার মতো কাল প্রথমে গোল হজম করতে হয়েছে রিয়াল মাদ্রিদকেও। কিন্তু দারুণ এক হেডে পরে রিয়ালকে ম্যাচ ফিরিয়েছেন ক্রিস্টিয়ানো রোনালদো। পরে তো রিয়াল বেটিসকে ২-১ গোলে হারিয়ে জয়ের হাসি নিয়েই মাঠ ছেড়েছে জিনেদিন জিদানের দল। 
দলের জয়ের সঙ্গে ব্যক্তিগত একটি অর্জন নিশ্চয়ই তৃপ্তি দিচ্ছে রোনালদোকে। লা লিগায় অ্যাটলেটিকো বিলবাওয়ের আরটিজ আদুরিজকে (৪৫ গোল) ছাড়িয়ে হেডে সবচেয়ে বেশি গোলের রেকর্ডটা এখন রিয়ালের ফরোয়ার্ডেরই। পরিসংখ্যান বলে দিচ্ছে, শুধু পায়ের কারুকাজই জানেন না, রোনালদো যেন হেডেরও ‘মাস্টার’! সূত্র: ইএসপিএন।
