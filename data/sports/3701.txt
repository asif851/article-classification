
কোয়ার্টার ফাইনালে ওঠার আনন্দ তো আছেই। তবে পাশাপাশি একটা দুঃসংবাদও পেয়েছে ব্রাজিল। চিলির বিপক্ষে ম্যাচে চোট পাওয়া নেইমার কলম্বিয়ার বিপক্ষে কোয়ার্টার ফাইনালে খেলবেন কি না, এ নিয়ে রয়েছে অনিশ্চয়তা। চিলির বিপক্ষে বেশ কয়েকবার মারাত্মক ট্যাকলের শিকার হন নেইমার। ম্যাচ শেষে জানা গেছে ডান ঊরুতে চোট পেয়েছেন ব্রাজিলিয়ান ফরোয়ার্ড। ব্রাজিলিয়ান দৈনিক ও গ্লোবো জানিয়েছে, চোট কাটিয়ে মাঠে ফিরতে বেশ কয়েক দিন সময় লাগতে পারে নেইমারের। তবে কোচ স্কলারি তাঁকে নিয়ে থাকছেন আশাবাদী, ‘আমরা মাঝে চার থেকে পাঁচ দিন সময় পাব। আশা করছি ও এর মধ্যে ফিট হয়ে ফিরতে পারবে। দেখা যাক কী হয়।’ মেইল অনলাইন।
