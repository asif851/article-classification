

• রাশিয়ান দর্শকদের বিরুদ্ধে উঠেছে বর্ণবাদের অভিযোগ • রাশিয়ার বিপক্ষে বর্ণবাদের শিকার হয়েছিল ফরাসি ফুটবলাররা • অভিযোগটি খোদ ফিফার
বিশ্বকাপের আয়োজক রাশিয়ার বিরুদ্ধে অভিযোগের যেন অন্ত নেই। এবার দেশটির বিরুদ্ধে উঠেছে বর্ণবাদের অভিযোগ। রাশিয়ান ফুটবল ইউনিয়নের বিপক্ষে অভিযোগটি এনেছে খোদ ফিফা।
গত মাসে স্বাগতিক রাশিয়ার বিপক্ষে ফ্রান্সের ৩-১ গোলের জয়ের ম্যাচে নাকি তিন ফরাসি ফুটবলার কিলিয়ান এমবাপ্পে, উসমান ডেম্বেলে ও পল পগবা বর্ণবাদের শিকার হয়েছিলেন। স্বাগতিক দর্শকেরা তাঁদের উদ্দেশে নাকি বানরের ডাক ডেকেছিল। তদন্ত করে এ ঘটনার যথেষ্ট প্রমাণ পাওয়া গেছে দাবি করে ফিফা এক বিবৃতিতে জানিয়েছে, ‘রাশিয়ান ফুটবল ইউনিয়নের (আরএফইউ) বিরুদ্ধে শাস্তিমূলক ব্যবস্থা নেওয়ার প্রক্রিয়া শুরু হয়েছে।’রুশ দর্শকদের ওপর এবারই প্রথম বর্ণবাদের অভিযোগ নয়। সর্বশেষ দুটি ইউরো চ্যাম্পিয়নশিপেও তাদের বিরুদ্ধে এমন অভিযোগ উঠেছিল, যার জন্য জরিমানাও দিতে হয়েছে আরএফইউকে।
