
চন্ডিকা হাথুরুসিংহেই যে বাংলাদেশ ক্রিকেট দলের নতুন কোচ হিসেবে নিয়োগ পেতে যাচ্ছেন, সেটা প্রায় নিশ্চিতই ছিল। আজ সোমবার সেই ঘোষণাটাই আনুষ্ঠানিকভাবে দিয়েছে বাংলাদেশ ক্রিকেট বোর্ড। দুই বছরের জন্য চুক্তিবদ্ধ হয়েছেন শ্রীলঙ্কার সাবেক এই ক্রিকেটার। হাথুরুসিংহের সঙ্গে ট্রেনার হিসেবে নিয়োগ দেওয়া হয়েছে আরেক লঙ্কান মারিও বিলাভারায়নকেও।চুক্তি অনুযায়ী ১ জুলাই থেকে বাংলাদেশের কোচ হিসেবে কাজ শুরু করবেন হাথুরুসিংহে। তবে জুনে ভারতীয় দলের বাংলাদেশ সফরের আগেই তাঁকে দায়িত্ব গ্রহণের অনুরোধ জানিয়েছে বিসিবি। আগামী ১৩ জুন তিন ম্যাচের ওয়ানডে সিরিজ খেলতে বাংলাদেশে আসবে ভারত।হাথুরুসিংহেই যে বাংলাদেশের নতুন কোচ হতে যাচ্ছেন সেটা প্রায় নিশ্চিতই হয়ে গিয়েছিল তাঁর সিডনি থান্ডারের দায়িত্ব ছাড়ার খবরে। ২০১২ সালের সেপ্টেম্বরে নিউ সাউথ ওয়েলসের সহকারী কোচ হিসেবে যোগ দিয়েছিলেন হাথুরুসিংহে৷ বাংলাদেশ দলে যোগ দেওয়ার আগ পর্যন্ত তিনি ছিলেন সিডনি থান্ডারের প্রধান কোচ৷
