
আন্তজেলা মহিলা ব্যাডমিন্টনে এককে চ্যাম্পিয়ন হয়েছেন পাবনার দুলালী ইসলাম। ধানমন্ডি সুলতানা কামাল মহিলা ক্রীড়া কমপ্লেক্সে ফাইনালে কাল দুলালী ২১-১২, ২১-১৮ পয়েন্টে হারিয়েছেন ঢাকার অনামিকা ইসলামকে। এর আগে সেমিফাইনালে অনামিকা ২১-১২, ২১-৯ পয়েন্টে পাবনার রেশমা খাতুনকে এবং দুলালী ২১-০৮, ২১-১৬ পয়েন্টে ঢাকার লিজা হোসেনকে হারিয়েছে। মহিলা দ্বৈতে চ্যাম্পিয়ন হয়েছেন ঢাকার লিজা ও অনামিকা জুটি। ফাইনালে তারা ২১-১৬, ১৯-২১, ২১-১১ পয়েন্টে হারিয়েছেন চট্টগ্রামের মোস্তারী পারভীন-নাজমা ইসলাম জুটিকে।
