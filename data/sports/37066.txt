
উন্নত প্রশিক্ষণের জন্য থাইল্যান্ডে থাকা সাঁতারু মাহফিজুর রহমান সাগর কালই রাশিয়া গেছেন বিশ্ব সাঁতার চ্যাম্পিয়নশিপে অংশ নিতে। আজ বাংলাদেশ থেকে গিয়ে তাঁর সঙ্গী হবেন দুই সাঁতারু-জুয়েল আহমেদ ও সোনিয়া আক্তার টুম্পা। রাশিয়ার কাজানে ২৪ জুলাই-৯ আগস্ট অনুষ্ঠেয় এই চ্যাম্পিয়নশিপে সাগর ৫০ মিটার ফ্রিস্টাইলে, জুয়েল ৫০ মিটার ব্যাকস্ট্রোকে এবং টুম্পা ৫০ মিটার বাটারফ্লাইয়ে অংশ নেবেন।
