
সিদ্দিকুর রহমানের ২৯তম জন্মদিন ছিল গতকাল। মেলবোর্নে ভক্ত, শুভানুধ্যায়ীদের ভালোবাসায় সিক্ত হয়েছেন বাংলাদেশের সেরা গলফার। মাত্রই দিল্লি ওপেন জয়ের পর তিনি এখন অস্ট্রেলিয়ায়। নিজের দ্বিতীয় পেশাদার শিরোপা জেতা সিদ্দিকুর আজই নামছেন বড় একটা যুদ্ধে। এই প্রথম বাংলাদেশি হিসেবে খেলছেন গলফের বিশ্বকাপে। বিশ্বকাপের সেরা দশে থাকার আপাতকঠিন লক্ষ্য পূরণের চ্যালেঞ্জ নিয়ে নামছেন রয়্যাল মেলবোর্ন গলফ কোর্সে। যেখানে এই সপ্তাহেই খেলার অভিজ্ঞতা হয়েছে তাঁর।ফেসবুকের মাধ্যমে সিদ্দিকুর জানালেনও, ‘এ ধরনের সবুজ কোর্সে খেলার অভিজ্ঞতা এই প্রথম হয়েছে আমার। গত কদিনে আমি এই কোর্সে অনেক অনুশীলন করেছি। এখন মনে হচ্ছে বিশ্বকাপে মানিয়ে নিতে পারব।’
