
ফ্রেঞ্চ ওপেনে ঝড় তুলে এগিয়ে চলেছেন রাফায়েল নাদাল। শনিবার ইতালির ফ্যাবিও ফোর্জিনিকে ৭-৬, ৬-৪, ৬-৪-এ উড়িয়ে দিয়ে ১৬৫ মিনিটেই বের করে নিলেন ম্যাচটি। প্রতিযোগিতা শুরুর আগে নাদাল অবশ্য এর সূচি নিয়ে প্রশ্ন তুলেছিলেন। আঁটসাঁট সূচির কারণে আয়োজকদের মুণ্ডুপাত করতেও ছাড়েননি। তার পরও কী অনায়াসেই না তিনি জিতে নিলেন ম্যাচটি!ম্যাচ শেষে নাদালের মন্তব্য, ‘এখনো কিছুই হয়নি। পাড়ি দিতে হবে আরও পথ। সব ম্যাচই আমার কাছে সমান গুরুত্বপূর্ণ।’এদিকে, মেয়েদের বিভাগে জিতেছেন ভিক্টোরিয়া আজারেঙ্কাও। তিনিও লড়াই করে ফ্রান্সের অঁলিজে কর্নেটেকে হারিয়েছেন ৬-৩, ৬-১ গেমে। রয়টার্স।
