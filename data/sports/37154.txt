
ইস্ট লন্ডনে টসে হেরে গেল বাংলাদেশ। দক্ষিণ আফ্রিকা টস–ভাগ্যে জিতে ব্যাটিং করার সিদ্ধান্তই নিয়েছে। ওয়ানডে সিরিজের প্রথম দুটি ম্যাচেই বাজে হার দেখা বাংলাদেশ আজ খুব করেই চাইবে জয় নিয়ে মাঠ ছাড়তে।ঊরুর চোটের কারণে দেশে ফিরতে হচ্ছে তামিমকে। তাঁর বদলে আজ দলে ফিরেছেন সৌম্য সরকার। প্রথম দুই ম্যাচে ব্যর্থ নাসিরও আজ একাদশে জায়গা হারিয়েছেন। তাঁর জায়গায় কোচ চন্ডিকা হাথুরুসিংহে আস্থা রেখেছেন মেহেদী হাসান মিরাজ।দক্ষিণ আফ্রিকা দলে আজ তিনটি পরিবর্তন হয়েছে। খেলছেন না হাশিম আমলা, জেপি ডুমিনি ও ডোয়াইন প্রিটোরিয়াস। দলে এসেছেন টেম্বা বাভুমা, এইডেন মার্করাম ও ওয়েইন মুলডার।বাংলাদেশ দল: ইমরুল কায়েস, লিটন দাস, মুশফিকুর রহিম, সাকিব আল হাসান, মাহমুদউল্লাহ, সাব্বির রহমান, সৌম্য সরকার, মেহেদী হাসান মিরাজ, মাশরাফি বিন মুর্তজা, তাসকিন আহমেদ, রুবেল হোসেন।
দক্ষিণ আফ্রিকা: ফাফ ডু প্লেসি, এবি ডি ভিলিয়ার্স, টেম্বা বাভুমা, এইডেন মার্করাম, কুইন্টন ডি কক, কাগিসো রাবাদা, আন্দিলে ফেলুকায়ো, ড্যান পেটারসন, ওয়েইন মুলডার, ইমরান তাহির, ফারহান বেহারদিয়েন।
