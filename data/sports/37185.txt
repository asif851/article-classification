
চন্ডিগড়কে হারিয়ে দিল্লির অনূর্ধ্ব-১৪ সুব্রত কাপে চ্যাম্পিয়ন হয়েছে বিকেএসপি। আজ দিল্লির আম্বেদকর স্টেডিয়ামে ফাইনালে বিকেএসপি শেষ হাসি হেসেছে টাইব্রেকারে। নির্ধারিত ৫০ মিনিট ও অতিরিক্ত ১৫ মিনিট কোনো দলই গোল পায়নি।
টাইব্রকারে বিকেএসপির জয় ৪-২ গোলে। সেমিফাইনালেও বিকেএসপি টাইব্রেকারে জিতেছিল আফগানিস্তান অনূর্ধ্ব-১৪ দলের বিপক্ষে। টুর্নামেন্টে কোন ম্যাচ হারেনি বাংলাদেশে দলটি। গ্রুপ পর্বে চার ম্যাচে তিন জয় আর এক ড্রয়ে উঠে আসে শেষ আটে।
