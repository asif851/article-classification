
গলফ বিশ্বকাপে আরেকটা বাজে দিন গেল সিদ্দিকুর রহমানের। কাল মেলবোর্নে দ্বিতীয় রাউন্ডে পারের চেয়ে ৪ শট বেশি খেলে ১৭ ধাপ পিছিয়েছেন বাংলাদেশের গলফার। দুই রাউন্ড মিলিয়ে পারের চেয়ে ৬ শট বেশি খেলা সিদ্দিকুর আরও পাঁচজনের সঙ্গে যৌথভাবে ৪৯ নম্বরে আছেন। দ্বিতীয় রাউন্ডে মাত্র একটি বার্ডি করেছেন সপ্তাহ দুয়েক আগে হিরো ইন্ডিয়ান ওপেনজয়ী সিদ্দিকুর, অন্যদিকে বগি করেছেন ৫টি।৮০ লাখ ডলারের এই টুর্নামেন্টে ব্যক্তিগত বিভাগে শীর্ষে আছেন টমাস বিয়র্ন। বিশ্বের ৪৪ নম্বর এই ডেনিশ গলফার দুই রাউন্ড মিলিয়ে খেলেছেন পারের চেয়ে ৮ শট কম। দলীয় বিভাগে সবার ওপরে বর্তমান চ্যাম্পিয়ন যুক্তরাষ্ট্র। দলটির দুই গলফার ব্যক্তিগত বিভাগে দ্বিতীয় স্থানে থাকা কেভিন স্ট্রিলম্যান (-৭) ও মার্ক কুচার (-৩) মিলে পারের চেয়ে ১০ শট কম খেলেছেন।
