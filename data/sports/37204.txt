
কলম্বিয়ার ডিফেন্ডার হুয়ান ক্যামিলো জুনিগার সেই ধ্বংসাত্মক ফাউলে মেরুদণ্ডের হাড়ই ভেঙে গেছে নেইমারের। শেষ হয়ে গেছে বিশ্বকাপ-স্বপ্ন। সেই হামলা উদ্দেশ্যপ্রণোদিত কি না, তা নিশ্চিত করতে এবার তদন্তে নামছে ফিফা। নেইমারকে আহত করার উদ্দেশ্য নিয়েই ফাউল করা হয়ে থাকলে শাস্তির খড়গ নেমে আসতে পারে জুনিগোর ওপর।
বিশ্বকাপ জয়ের স্বপ্ন নিয়ে মাঠে নামার কথা নেইমারের। সেই নেইমার এখন শুধুই দর্শক। ফিফার মুখপাত্র জানালেন নেইমারের আঘাতের ঘটনা নিয়ে ফিফার তত্পরতার কথা, ‘ফিফার শৃঙ্খলা কমিটি ওই ম্যাচের ভিডিও ও বিভিন্ন প্রতিবেদন যাচাই করে দেখছে। জুনিগার শাস্তি হবে কি না, এ ব্যাপারে কোনো সিদ্ধান্ত নেওয়া হলে খুব দ্রুতই তা জানানো হবে।’" "
ব্রাজিলের ‘দ্য ফেনোমেনন’ রোনালদো বলছেন, নেইমারকে আঘাত করার উদ্দেশ্যেই ওই ফাউল করেছিলেন জুনিগা, ‘নেইমারকে আহত করতেই যে ফাউলটি করা হয়েছে তা ভিডিও দেখলেই পরিষ্কার বোঝা যায়। আমি জানি না ওটা পূর্বপরিকল্পিত কোনো ব্যাপার ছিল কি না, তবে নেইমারের প্রতি তার আচরণ খুবই আক্রমণাত্মক ছিল।’
ইতালির বিশ্বকাপজয়ী অধিনায়ক ফ্যাবিও ক্যানাভারোর বক্তব্য প্রায় একই, ‘তাঁর এত ওপরে হাঁটু তোলার পেছনে আঘাত করা ছাড়া অন্য কোনো উদ্দেশ্য থাকতে পারে না। আমি বুঝতে পারছি না ফিফার চোখে এসব ধরা পড়ছে না কেন?’ "
ইতালির বিশ্বকাপজয়ী অধিনায়ক ফ্যাবিও ক্যানাভারোর বক্তব্য প্রায় একই, ‘তাঁর এত ওপরে হাঁটু তোলার পেছনে আঘাত করা ছাড়া অন্য কোনো উদ্দেশ্য থাকতে পারে না। আমি বুঝতে পারছি না ফিফার চোখে এসব ধরা পড়ছে না কেন? "
