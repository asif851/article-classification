
ভারতের রাঁচিতে মহেন্দ্র সিং ধোনির বাড়ির বাইরে নেওয়া হয়েছে বিশেষ নিরাপত্তা ব্যবস্থা। মোতায়েন করা হয়েছে বাড়তি পুলিশ। সিডনির সেমিফাইনালে ভারতের জয়ের আশা নিভু নিভু হওয়া মাত্রই স্থানীয় পুলিশ এ ব্যবস্থা গ্রহণ করে বলে জানা গেছে।
 
বাংলাদেশ সময় বিকেল ৪টা ৩০ মিনিট নাগাদ এএনআই নিউজের একটি টুইটার বার্তায় এ খবর জানা যায়। এ প্রতিবেদন যখন লেখা হচ্ছে তখন হার নিয়েই মাঠ ছাড়ছে ধোনির দল।
 
এর আগে, ২০০৭ বিশ্বকাপে বাংলাদেশের বিপক্ষে হারের পরও আক্রান্ত হয়েছিল ধোনির বাড়ি। তখন অবশ্য বাড়িটি নির্মাণাধীন ছিল। পরে ২০১৩ সালেও একবার তাঁর বাড়িতে ইট-পাটকেল নিক্ষেপ করেছিল ক্ষুব্ধ সমর্থকেরা। এ সকল বিষয় মাথায় রেখে যেকোনো ধরনের অপ্রীতিকর ঘটনা এড়াতেই আজকের এই বাড়তি নিরাপত্তার আয়োজন।
