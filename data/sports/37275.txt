
বুয়েনস এইরেসের বাড়িটিতে হয়তো আর যাওয়া হয়নি তাঁর। সত্তরের দশকের শেষে এই বাড়ি থেকে সমর্থকদের রোষ থেকে বাঁচতে একরকম পালিয়েই যেতে হয়েছিল তাঁকে। ডিয়েগো ম্যারাডোনা তখন খেলতেন আর্জেন্টিনোস জুনিয়র্সের হয়ে। একবার শিরোপা জিততে পারেননি বলে খেপে গিয়েছিল সমর্থকেরা। ১৯৭৮ থেকে ১৯৮০—দুই বছর ছিলেন ওই বাড়িতে। সেটিই এখন হয়ে গেছে আস্ত একটা জাদুঘর। এবং পুরোটাই ম্যারাডোনাকে নিয়ে। ওই বাড়ির মালিক ওই সময় জুনিয়র্সের ম্যানেজার ছিলেন। বাড়িটিকে আর্জেন্টাইন কিংবদন্তির স্মারক দিয়ে সাজিয়ে নেওয়ার সিদ্ধান্ত নিয়েছেন এত দিন পর। ম্যারাডোনার প্রায় দুই হাজারেরও বেশি ব্যক্তিগত স্মারক থাকবে এই জাদুঘরে। থাকছে তাঁর ওই সময়ের বুট থেকে শুরু করে বেশ কিছু দুর্লভ আলোকচিত্রও। চায়না ডেইলি।
 
