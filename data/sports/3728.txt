
নিউজিল্যান্ড সফরে এখনো পর্যন্ত ব্যর্থতাই সঙ্গী বাংলাদেশের। তবে সতীর্থদের ব্যর্থতার মিছিলেও উজ্জ্বল মোস্তাফিজুর রহমান। এর পুরস্কারও পেয়েছেন বাঁ হাতি এই পেসার। সর্বশেষ প্রকাশিত ওয়ানডে র‍্যাঙ্কিংয়ে বেশ উন্নতি হয়েছে তাঁর। র‍্যাঙ্কিংয়ে উন্নতি হয়েছে নিউজিল্যান্ডের বাঁ হাতি স্পিনার মিচেল স্যান্টনারেরও।নিউজিল্যান্ডের বিপক্ষে ৩-০ ব্যবধানে হারা ওয়ানডে সিরিজে দুটি ম্যাচ খেলেন মোস্তাফিজ। দুই ম্যাচে চার উইকেট নেন ২০১৬ সালে আইসিসির উদীয়মান এই ক্রিকেটার। আর এতেই ওয়ানডে বোলিং র‍্যাঙ্কিংয়ে ১৯ ধাপ এগিয়ে ২৯তম স্থানে উঠে এসেছেন চোট কাটিয়ে লম্বা সময় পর মাঠে ফেরা মোস্তাফিজ। ১৬ ধাপ এগিয়ে স্যান্টনার আছেন ৩৪তম স্থানে।র‍্যাঙ্কিং টেবিলে উন্নতি হয়েছে বাংলাদেশের তাসকিন আহমেদেরও। আট ধাপ এগিয়ে ৭৮তম স্থানে আছেন এই পেসার। ব্যাটিং র‍্যাঙ্কিংয়ে উন্নতি হয়েছে মোসাদ্দেক হোসেনের। একটি ফিফটিসহ ৩ ম্যাচে ৩২ গড়ে ৬৪ রান করা এই ব্যাটসম্যান ৩৭ ধাপ এগিয়েছেন। ১৩৩ নম্বরে আছেন তিনি। তিনটি ওয়ানডে হারলেও দলীয় র‍্যাঙ্কিংয়ে আগের সপ্তম স্থানেই আছে বাংলাদেশ। রেটিং পয়েন্ট কমে ৯২তে নেমে এসেছে। ফলে অষ্টম স্থানে থাকা পাকিস্তানের সঙ্গে মাশরাফিদের ব্যবধান কমে গেছে। অস্ট্রেলিয়ার বিপক্ষে ৩-২ ব্যবধানে সিরিজ জিতলেই বাংলাদেশকে টপকে যাবে পাকিস্তান!সূত্র: আইসিসি।ওয়ানডে র‍্যাঙ্কিংয়ে বাংলাদেশের সেরা পাঁচ ব্যাটসম্যানরা


ব্যাটসম্যানtঅবস্থানরেটিং

মুশফিকুর রহিম
১৯
৬৪২


তামিম ইকবাল
২৩
৬১৯


সৌম্য সরকার
৩২
৫৯৭


সাকিব আল হাসান
৩৪
৫৮৭


মাহমুদউল্লাহ
৫১
৫৩৫



 
ওয়ানডে র‍্যাঙ্কিংয়ে বাংলাদেশের সেরা পাঁচ বোলার 


বোলারঅবস্থানরেটিং

সাকিব আল হাসান
৬
৬৪৩


মাশরাফি বিন মুর্তজা
১৪
৬১৪


মোস্তাফিজুর রহমান
২৯
৫৩৪


আরাফাত সানি
৫০
৪৮২


রুবেল হোসেন
৫৪
৪৬২



