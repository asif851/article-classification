
আর মাত্র কয়েক ঘণ্টা। এরপরই অপেক্ষা ফুরোবে ফুটবল অনুরাগীদের। আজ থেকেই যে শুরু মঙ্গল ও বুধবারের ফুটবল-উয়েফা চ্যাম্পিয়নস লিগ। ইউরোপিয়ান ক্লাব ফুটবলের শ্রেষ্ঠত্বের আসরে আজ আটটি ম্যাচ। সবগুলো ম্যাচই শুরু হবে বাংলাদেশ সময় রাত পৌনে একটায়। টেন ১, ২, ৩ ও এইচডির সৌজন্যে বাংলাদেশ থেকে সরাসরি দেখা যাবে চারটি ম্যাচ। এই চার ম্যাচের একটিতে গ্রুপ ‘এ’তে মুখোমুখি স্বাগতিক প্যারিস সেন্ট-জার্মেই (পিএসজি) ও ইংলিশ ক্লাব আর্সেনাল। প্রথম দিনের সবচেয়ে বড় ম্যাচ এটিই। তবে বাংলাদেশের দর্শক আগ্রহের তালিকায় ‘সি’ গ্রুপের বার্সেলোনা-সেল্টিক ম্যাচটিও ওপরের দিকে থাকবে। একই গ্রুপের অন্য ম্যাচটিতেও চোখ রাখতে পারেন। যেখানে পেপ গার্দিওলার ম্যানচেস্টার সিটি মুখোমুখি জার্মানির বরুসিয়া ম’গ্লাডবাখের।
কোন চ্যানেলে কোন ম্যাচগ্রুপ ‘এ’পিএসজি-আর্সেনাল (সরাসরি, রাত ১২-৪৫ মি., টেন ২)বাসেল-লুদোগোরেৎস (দেরিতে সম্প্রচার, রাত ৩টা, টেন এইচডি)
গ্রুপ ‘বি’ডায়নামো কিয়েভ-নাপোলিবেনফিকা-বেসিকতাস (দেরিতে সম্প্রচার, রাত ৩টা, টেন ৩)
গ্রুপ ‘সি’বার্সেলোনা-সেল্টিক (সরাসরি, রাত ১২-৪৫ মি., টেন এইচডি)ম্যানচেস্টার সিটি-ম’গ্লাডবাখ (সরাসরি, রাত ১২-৪৫ মি., টেন ১)
গ্রুপ ‘ডি’বায়ার্ন মিউনিখ-রোস্তভ (সরাসরি,রাত ১২-৪৫ মি., টেন ৩)পিএসভি-অ্যাটলেটিকো মাদ্রিদ (দেরিতে সম্প্রচার, রাত ৩টা, টেন ২)
