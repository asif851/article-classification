
ন্যু ক্যাম্পের দর্শনার্থীরা এখন থেকে নতুন একটা অভিজ্ঞতার স্বাদ পাবেন। লিওনেল মেসির জন্য আলাদা একটা বিভাগই খোলা হয়েছে এখানকার সংগ্রহশালায়। ভাবতে পারেন, এ আর এমন কী? কিন্তু এটার আলাদা একটা তাৎপর্য আছে। এর আগে কখনোই বর্তমান কোনো খেলোয়াড় এই সম্মান পাননি। ৭০ বর্গমিটার জায়গায় শোভা পাবে মেসির চারটি ব্যালন ডি’অর ও দুটি গোল্ডেন বুটসহ অন্যসব পুরস্কার। দুটি বড় পর্দায় দেখা যাবে বার্সার হয়ে করা মেসির সব গোল। চাইলে দর্শনার্থীরা পছন্দের গোলটিকে ভোটও দিতে পারবেন। ওয়েবসাইট।
