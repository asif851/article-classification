
‘মভেম্বর’ আন্দোলনের ছোঁয়া বাংলাদেশে এখনো লাগেনি। তবে মাশরাফি বিন মুর্তজার মনে ঠিকই লেগেছে! ঠিক সরাসরি অবশ্য নয়, লেগেছে মভেম্বর-এ শরিক একজনের ছোঁয়া। পুরুষদের ক্যানসার সচেতনতায় প্রতিবছর নভেম্বর মাসে বিশ্বের অনেক জায়গায় গোঁফ বড় রাখেন অনেকেই। ‘মুসট্যাস’ আর ‘নভেম্বর’ মিলিয়ে মভেম্বর। এ বছর মভেম্বরে অংশ নিচ্ছেন মিচেল জনসন। গোঁফওয়ালা জনসন ব্রিসবেনে উড়িয়ে দিয়েছেন ইংল্যান্ডকে। এতেই অনুপ্রাণিত হয়ে মাশরাফি গোঁফ রেখে দিয়েছেন জনসনের মতো। জনসনের মতো পুরুষ্ট হয়নি এখনো, যদিও ডিজাইন একই। তবে মভেম্বর-টভেম্বর নয়, জনসনকে অনুকরণের কারণটা নিজের মতো করেই বললেন মাশরাফি, ‘লিগে উইকেট-টুইকেট পাচ্ছি না তো, ভাবলাম জনসনের মতো গোঁফ রেখে দেখি ভাগ্য খোলে কি না!’
