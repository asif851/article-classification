
যাচ্ছেন গ্যালিয়ানিশিরোপার স্বপ্ন দূর অস্ত। এই মৌসুমের এসি মিলান এখন মান বাঁচাতে পারলেই বাঁচে। কোচ মাসিমিলিয়ানো অ্যালেগ্রি এখনো টিকে আছেন, কিন্তু চলে যাচ্ছেন আরেকজন। দীর্ঘ ২৭ বছর মিলানের সহসভাপতির দায়িত্ব পালন করে সরে দাঁড়াচ্ছেন আদ্রিয়ানো গ্যালিয়ানি। সম্প্রতি দলের দুরবস্থার জন্য মিলান সভাপতি সিলভিও বেরলুসকোনি দুষেছেন গ্যালিয়ানিকে। এতে ‘সম্মানহানি’ হওয়ায় গ্যালিয়ানি সিদ্ধান্ত নিয়েছেন পদত্যাগের। মিলান খুলিত, ফন বাস্তেন, শেভচেঙ্কো, কাকা, ইব্রাসহ অনেক তারকাকে পেয়েছে গ্যালিয়ানির সৌজন্যেই। এএফপি।সবার আগে জার্মানিবিশ্বকাপ কাছাকাছি এলেই সাধারণত আগাম পুরস্কার ঘোষণা আসে। কিন্তু ছয় মাস আগেই ২০১৪ বিশ্বকাপের জন্য প্রণোদনা প্যাকেজ ঘোষণা করল জার্মান ফুটবল ফেডারেশন। শিরোপা জিতলে দলের প্রত্যেক সদস্য পাবেন ৪ লাখ ৮ হাজার মার্কিন ডলার। গ্রুপ রাউন্ড পেরোনোর পর থেকেই খেলোয়াড়দের পুরস্কার দেওয়া হবে। দল কোয়ার্টার ফাইনাল এবং সেমিফাইনালে উঠলে ফিলিপ লাম, ম্যানুয়েল নয়্যাররা প্রত্যেকে পাবেন ৬৮ হাজার ও এক লাখ ৩৬ হাজার মার্কিন ডলার। ওয়েবসাইট।আফ্রিদির সঙ্গে আজমলসংযুক্ত আরব আমিরাতে ‘হোম’ সিরিজ শেষ করেই দক্ষিণ আফ্রিকায় গেছে পাকিস্তান। এফটিপির বাইরে দ্বিপাক্ষিক সিরিজ খেলতে। সামনে দক্ষিণ আফ্রিকার ঘরোয়া টি-টোয়েন্টি লিগে বেশি করে দেখা যাবে পাকিস্তানি ক্রিকেটারদের। সাঈদ আজমল ও শহীদ আফ্রিদি চুক্তি করেছেন টাইটানস ও নাইটের সঙ্গে। তৃতীয় মৌসুমে লায়ন্সের হয়ে খেলবেন সোহেল তানভির। এঁদের বাইরে পাকিস্তানের আরও কয়েকজনকে দেখা যেতে পারে ৫ জানুয়ারি থেকে ৯ ফেব্রুয়ারি অনুষ্ঠেয় প্রোটিয়া টি-টোয়েন্টি লিগে। ওয়েবসাইট।নারী কাবাডিতেওঐতিহাসিকই বটে। প্রথমবারের মতো পাকিস্তানি মেয়েরা অংশ নিচ্ছে কাবাডি বিশ্বকাপে। গতকাল থেকে ভারতে শুরু হওয়া এই প্রতিযোগিতা চলবে ৪ ডিসেম্বর পর্যন্ত। পাকিস্তানের পাঞ্জাব প্রদেশে দারুণ জনপ্রিয় খেলাটি। তবে এত দিন শুধু পুরুষেরাই প্রতিনিধিত্ব করত পাকিস্তানের। এবার রক্ষণশীল পাকিস্তানে সুযোগটা পাচ্ছে মেয়েরাও। ইংল্যান্ড, মেক্সিকো ও ডেনমার্ক আছে পাকিস্তানের গ্রুপে। অন্য গ্রুপের চারটি দল ভারত, যুক্তরাষ্ট্র, কেনিয়া ও নিউজিল্যান্ড। এএফপি।সেরে উঠছেন কাম্বলিপরশু গাড়ি চালানোর সময় হঠাৎ করেই বুকে ব্যথা অনুভব করেন। সঙ্গে সঙ্গে বিনোদ কাম্বলিকে নিয়ে যাওয়া হয় মুম্বাইয়ের লীলাবতী হাসপাতালে। পরে জানা গেছে তাঁর হার্ট-অ্যাটাক হয়েছে। তবে এই যাত্রায় ফাঁড়া কেটে গেছে ভারতের সাবেক ব্যাটসম্যানের। হাসপাতাল কর্তৃপক্ষ জানিয়েছে, এই মুহূর্তে তাঁর অবস্থা স্থিতিশীল। আপাতত দুশ্চিন্তার কিছু নেই। এখনো অবশ্য নিবিড় পরিচর্যাকেন্দ্রেই আছেন টেন্ডুলকারের কৈশোরের বন্ধু। এএফপি।
