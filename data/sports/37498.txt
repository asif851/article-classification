
হোসে মরিনহোর সেই কথাটাই সত্যি হতে চলেছে। রিয়াল মাদ্রিদের এত টাকা যে ওরা কাউকে কিনতে চাইলে শেষ পর্যন্ত তাকে নিয়েই ছাড়ে।নেইমারের বেলায় পারেনি সত্যি। কিন্তু গ্যারেথ বেলকে বোধ হয় আর চাইলেও ধরে রাখতে পারবে না টটেনহাম। ১২৯ মিলিয়ন ডলারের (৯৭ মিলিয়ন ইউরো আর ৮৫ মিলিয়ন পাউন্ড) প্রস্তাব পেয়েও গড়িমসি করছিল ইংলিশ ক্লাব। কিন্তু এখন বেল নিজেই সান্তিয়াগো বার্নাব্যুতে যেতে মরিয়া। ইংলিশ সংবাদমাধ্যমের খবর, পরশু দলের অনুশীলন ছেড়েই বেরিয়ে গেছেন এই ওয়েলস উইঙ্গার। মাঠ ছেড়ে যাওয়ার আগে নাকি কোচ আন্দ্রে ভিলাস-বোয়াসের কাছে জানিয়ে গেছেন ক্লাব ছাড়ার চূড়ান্ত ইচ্ছের কথা!মজার ব্যাপার হচ্ছে, বছর চারেক আগে এই বেলেরই বাজারদর ছিল মাত্র ৩ মিলিয়ন পাউন্ড! বার্মিংহামের তখনকার কোচ অ্যালেক্স ম্যাকলিশ এই দামে তাঁকে একবার কিনতে চেয়েও পরে আর নেননি। আগ্রহ দেখান নটিংহাম ফরেস্টের কোচ বিলি ডেভিসও। সেই বেল এখন বিশ্বের সবচেয়ে দামি ফুটবলার হয়ে রেকর্ড গড়ার পথে। পরশু হোয়াইট হার্ট লেনে অনুশীলন ছেড়ে যাওয়ার আগে বেল-বোয়াসের মধ্যে ঠিক কী কথাবার্তা হয়েছে জানা যায়নি। তবে গত মৌসুমে প্রিমিয়ার লিগের সেরা ফুটবলারকে যে টটেনহাম বেশি দিন ধরে রাখতে পারছে না তা পরিষ্কার রিয়াল দূত জিনেদিন জিদানের কথায়, ‘ও যদি রিয়াল মাদ্রিদে যোগ দেওয়ার কথা ভেবে থাকে, তাহলে টটেনহামের উচিত ওকে আমাদের সঙ্গে কথা বলতে দেওয়া। রিয়াল মাদ্রিদে খেলার সুযোগ একজন খেলোয়াড়ের জীবনে একবারই আসে। বোঝাই যাচ্ছে বেল সুযোগটা নষ্ট করতে চায় না।’ তবে এতটা সরাসরি না বললেও বেলকে পাওয়ার জন্য যে রিয়াল সব রকম চেষ্টা চালাচ্ছে সেটি অস্বীকার করেননি নতুন কোচ কার্লো আনচেলত্তি, ‘ওর বিষয়ে কথা বলা একটু কঠিন। কারণ সে রিয়াল মাদ্রিদের ফুটবলার নয়। তবে আমার বিশ্বাস ক্লাব এ নিয়ে কথা বলছে এবং একটা গ্রহণযোগ্য সমাধানের চেষ্টা করছে। দেখা যাক কী হয়।’ ডেইলি মেইল জানিয়েছে, বেলকে বিক্রি করবে বলেই নাকি টটেনহাম ভ্যালেন্সিয়ার কাছ থেকে ৩০ মিলিয়ন ইউরোতে কিনে নিয়েছে স্প্যানিশ স্ট্রাইকার রবার্তো সলদাদোকে। এর সঙ্গে রিয়ালের সম্ভাবনাময় তরুণ তারকা আলভারো মোরাতার দিকেও তাদের নজর। তবে তাঁকে নগদে কেনার চেয়ে বেলের চুক্তিতে কোনোভাবে যোগ করে নেওয়া যায় কিনা সে কথাই ভাবছে টটেনহাম।প্রাক-মৌসুম প্রস্তুতিতে দল নিয়ে আনচেলত্তি ও জিদান দুজনেই এখন যুক্তরাষ্ট্রের লস অ্যাঞ্জেলেসে। ইংলিশ দৈনিক দ্য গার্ডিয়ান জানিয়েছে, সামনের সপ্তাহেই রিয়াল সভাপতি ফ্লোরেন্তিনো পেরেজের সঙ্গে মায়ামিতে বেলের বিষয়ে বৈঠকে বসবেন টটেনহাম সভাপতি ড্যানিয়েল লেভি। পাকা কথা হয়ে যেতে পারে ওখানেই।শেষ পর্যন্ত বেলের দাম কত উঠছে সেটা অবশ্য এখনো নিশ্চিত জানা যায়নি। তবে ১২৯ মিলিয়ন ইউরো বেলের মতো একজনের আসলেই পাওনা নাকি এটা রিয়ালের অহং ধরে রাখার লড়াইয়ের ফল, সে প্রশ্নও উঠছে। সাবেক রিয়াল তারকা ও সোয়ানসি সিটির এখনকার কোচ মাইকেল লাউড্রপ যদিও বলছেন, ‘রিয়াল যদি বেলের জন্য ১০০ মিলিয়ন পাউন্ড খরচ করতে চায়, তাহলে বুঝতে হবে ওর সেটা আসলেই প্রাপ্য।’এটা লাউড্রপের কথা। কিন্তু রিয়ালের চিরপ্রতিদ্বন্দ্বী বার্সেলোনা মিডফিল্ডার জাভি কিন্তু বলছেন উল্টো কথা, ‘আমি জানি না বেল আসলেই এর যোগ্য কিনা। আমি ওকে কখনো পুরো ম্যাচ খেলতে দেখিনি।’ ওয়েবসাইট।যেভাবে বেড়েছে বেলের দামমিলিয়ন পাউন্ডমে ২০০৭ সাউদাম্পটন থেকে টটেনহামে ৫মে ২০০৯ বার্মিংহাম আগ্রহ দেখিয়ে পরে সরে যায় ৩নভেম্বর ২০০৯ বেলকে কিনতে চায় নটিংহাম ফরেস্ট ৩এপ্রিল ২০১০ জুভেন্টাসের প্রস্তাব ১৪অক্টোবর ২০১০ ইন্টার মিলানের প্রস্তাব ২২ডিসেম্বর ২০১১ বার্সেলোনা কিনতে চায় বলে গুঞ্জন ২৫মে ২০১২ ম্যানচেস্টার সিটির প্রস্তাবের গুঞ্জন ৪০অক্টোবর ২০১২ রিয়াল মাদ্রিদ প্রথম হাত বাড়ায় ৫০মে ২০১৩ রিয়াল মাদ্রিদ আরও বেশি দিতে রাজি ৬০জুলাই ২০১৩ ইতিহাসের সবচেয়ে দামি ফুটবলার হওয়ার পথে ৮৫
