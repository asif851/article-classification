

জার্মানিকে হারাবে ঘানা—এমনই ভবিষ্যদ্বাণী করেছিল অক্টোপাস রিজিনা। অল্পের জন্য ফলেনি সে ভবিষ্যদ্বাণী। ঘানার বিপক্ষে ২-২ গোলের সমতা নিয়ে মাঠ ছেড়েছে জার্মানি। এবার ব্রাজিলের কচ্ছপ ‘সাবেসাও’ ভবিষ্যদ্বাণী করল ২৩ জুন ব্রাজিল-ক্যামেরুন ম্যাচটি ড্র হবে।এর আগে কচ্ছপটি ভবিষ্যদ্বাণী করেছিল, ব্রাজিল-ক্রোয়েশিয়ার প্রথম ম্যাচে জিতবে নেইমাররা। সেটি ফলেছিল। তবে পরের ম্যাচে সাবেসাওর ভবিষ্যদ্বাণী ব্যর্থ! ভবিষ্যদ্বাণী করেছিল, ব্রাজিল হারবে মেক্সিকোর বিপক্ষে। কিন্তু সে ম্যাচ হয়েছে ড্র।সালভাদরের উত্তরে অবস্থিত মাতা তি সাও জোয়াও শহরের উত্তর-পূর্ব এলাকার এক ট্যাংকে বাস সাবেসাওর। কচ্ছপের এ ভবিষ্যদ্বাণীতে ভীষণ রোমাঞ্চিত পর্যটকেরা। ভারতীয় পর্যটক মাগুলা তিওয়ার বললেন, ‘এটি সত্যিই রোমাঞ্চকর। কারণ, আমি একজন সামুদ্রিক কচ্ছপ-বিশেষজ্ঞ। বিশ্বের অনেক জায়গায় আমি কাজ করেছি। কচ্ছপ কী দারুণভাবেই না বেছে নিল! ম্যাচটা ড্র হয়েছিল। সেটি আমার জন্য ভালো হয়েছে।’তবে ব্রাজিলিয়ান সমর্থকেরা তিওয়ারের মতো অতটা উচ্ছ্বসিত নন। ব্রাজিলিয়ান সমর্থক রাই সুজা বললেন, ‘কচ্ছপ একটি মাছকেই খাওয়ার জন্য বেছে নিয়েছিল... তাতেই ভবিষ্যত্ বলা হয়ে গেল। এ ভবিষ্যদ্বাণী বিশ্বাস করি না।’
