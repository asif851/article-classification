
টেস্ট ক্রিকেট এমন কিছু দেখেছে মাত্র তিনবার। টেস্টে ত্রিশতক হাঁকানোর পরের টেস্ট খেলেননি মাত্র তিনজন। আজ অ্যান্ডি স্যান্ডহাম, লেন হাটন ও ইনজামাম-উল-হকদের দলে যুক্ত হলেন করুণ নায়ার। ভারতের বিপক্ষে ৩০৩ রানের ম্যাচ জয়ী ইনিংস খেলেও আজ দলে জায়গা হয়নি তাঁর। অজিঙ্কা রাহানের কাছে জায়গা হারিয়েছেন এই ব্যাটসম্যান। দল নির্বাচনে চমক দিলেও টসে জেতার পর কোনো চমক নেই ভারতের, হায়দরাবাদে ব্যাটিং বেছে নিয়েছে স্বাগতিক দল।
চতুর্থ বলেই লোকেশ রাহুলকে বোল্ড করে বাংলাদেশকে ভালো শুরু এনে দিয়েছেন তাসকিন আহমেদ। তিন পেসার নিয়ে নেমে ভারত বুঝিয়ে দিয়েছে রবিচন্দ্রন অশ্বিন, রবীন্দ্র জাদেজার ওপর তাদের আস্থা কতখানি। বাংলাদেশ অবশ্য তিন স্পিনারের নিরাপদ পথেই হেঁটেছে। বাঁহাতি স্পিনার তাইজুল ঢুকে পড়েছেন দলে। এক ম্যাচ বিরতি দিয়ে ফিরেছেন মুমিনুল হক, মুশফিকুর রহিমও। বাংলাদেশ দল:তামিম ইকবাল, সৌম্য সরকার, মুমিনুল হক, মাহমুদউল্লাহ, সাকিব আল হাসান, মুশফিকুর রহিম (অধিনায়ক), সাব্বির রহমান, মেহেদী হাসান, তাইজুল ইসলাম, তাসকিন আহমেদ, কামরুল ইসলাম।ভারত দল: মুরালি বিজয়, লোকেশ রাহুল, চেতশ্বর পূজারা, বিরাট কোহলি (অধিনায়ক), অজিঙ্কা রাহানে, ঋদ্ধিমান সাহা, রবিচন্দ্রন অশ্বিন, রবীন্দ্র জাদেজা, ভুবনেশ্বর কুমার, উমেশ যাদব, ইশান্ত শর্মা।
