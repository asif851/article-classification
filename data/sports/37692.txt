
সময়টা ভালো যাচ্ছিল না উপুল থারাঙ্গার। পাকিস্তানের বিপক্ষে ওয়ানডে সিরিজে দল থাকলেও টি-টোয়েন্টি দলে জায়গা হয়নি তাঁর। আন্তর্জাতিক টি-টোয়েন্টিতে শ্রীলঙ্কা দলে যে আসা-যাওয়াতেই ব্যস্ত থাকেন তিনি। এমন অবস্থায় বিপিএলে আজকের ম্যাচটা মহা গুরুত্বপূর্ণ হয়ে দাঁড়িয়েছিল থারাঙ্গার জন্য। দুর্দান্ত এক ইনিংসেই সব চাপ সামলে নিয়েছেন থারাঙ্গা। বোলাররা কাজটা সহজ করে দিয়েছিলেন। ২০ ওভারে এমন উইকেটে ১৩৭ রান খুব একটা বড় লক্ষ্য নয়। তবু সিলেট সিক্সারসের কাজটা কঠিন হয়ে উঠতে পারত, যদি ওপেনাররা ভালো শুরু এনে না দিতেন। বিশেষ করে সাকিব আল হাসানের ওই স্পেল সামলানো বেশ কঠিন ছিল। কিন্তু আন্দ্রে ফ্লেচারকে নিয়ে সব সামলে নিয়েছেন থারাঙ্গা। ৪৮ বলে ৬৯ রানের দুর্দান্ত এক ইনিংসে দলকে জিতিয়ে ফিরেছেন। মেরেছেন ৫টি চার ও ২ ছক্কা। ফ্লেচারকে নিয়ে তাঁর গড়া ১২৫ রানের জুটিটাই ম্যাচ থেকে ছিটকে দিয়েছে ঢাকা ডায়নামাইটসকে।  থারাঙ্গার টি-টোয়েন্টি রেকর্ড
ম্যাচ-৭৯রান-১৯৪৩গড়-২৬.২৫সর্বোচ্চ-৮৩*স্ট্রাইক রেট-১২৪.৫৫ফিফটি-১২
