
বিশ্বকাপে খেলার রোমাঞ্চ তো থাকবেই। ব্রাজিল বিশ্বকাপ মানে সমুদ্রসৈকতে ঘুরে বেড়ানোর সুযোগও। কিন্তু সেই রোমাঞ্চ থেকে বঞ্চিতই হতে যাচ্ছেন ক্যামেরুনের খেলোয়াড়েরা৷ বিশ্বকাপের সপ্তাহ দুয়েক আগেই কোচ ভলকার ফিনকে খেলোয়াড়দের হুঁশিয়ার করে দিয়েছেন, বিশ্বকাপে ছুটি বাতিল! স্বাগতিক ব্রাজিল, ক্রোয়েশিয়া ও মেক্সিকোর সঙ্গে কঠিন গ্রুপে পড়লেও ক্যামেরুন ব্রাজিল যাচ্ছে অন্তত দ্বিতীয় রাউন্ডে ওঠার স্বপ্ন নিয়ে। ‘এটা কঠিন গ্রুপ। তবে আমরা সেখানে ছুটি কাটাব না!’—অস্ট্রিয়ায় মেসিডোনিয়ার সঙ্গে গা-গরমের ম্যাচের প্রস্তু​িত নেওয়ার সময় ক্যামেরুনের জার্মান কোচ মজা করেই বলেছেন কথাটা। এএফপি।
