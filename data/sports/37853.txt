
গত এশিয়ান বিচ গেমস থেকে বাংলাদেশ মহিলা কাবাডি দল অন্তত একটি ব্রোঞ্জ জিতে এনেছিল। কিন্তু এবার সেটিও ধরে রাখা গেল না। থাইল্যান্ডের ফুকেটে অনুষ্ঠানরত বিচ গেমস কাবাডির তিন ম্যাচেই হেরে সেই সম্ভাবনা শেষ করে দিয়েছে বাংলাদেশ মহিলা দল।কাল প্রথম ম্যাচে ভারতের কাছে ৫০-২৪ পয়েন্টে এবং পরের ম্যাচে শ্রীলঙ্কার কাছে ৪২-৪০ পয়েন্টে হারের আগে পরশু দক্ষিণ কোরিয়ার কাছেও হেরে গেছে বাংলাদেশ।
