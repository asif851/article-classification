
চতুর্থ ব্যাটসম্যান হিসেবে ওয়ানডেতে ১৩ হাজার রান। শ্রীলঙ্কা-ইংল্যান্ডের তৃতীয় ওয়ানডে ম্যাচটা মনে রাখতে এটুকুই যথেষ্ট ছিল কুমার সাঙ্গাকারার। কিন্তু সাবেক লঙ্কান অধিনায়ক হাম্বানটোটার ম্যাচটিকে মনে রাখার আরও উপলক্ষ পেলেন পরশু। ব্যাট হাতে ফিফটি করার পর উইকেটের পেছনে দুটি ক্যাচ নিয়ে ওয়ানডেতে সবচেয়ে বেশি ডিসমিসাল (৪৭৪) করা ফিল্ডারও এখন তিনি। পরশুর ম্যাচের আগে ৪৭২ শিকার নিয়ে অস্ট্রেলিয়ার অ্যাডাম গিলক্রিস্ট ও সাঙ্গাকারা পাশাপাশিই ছিলেন। আউটফিল্ড ফিল্ডার হিসেবে ১৯টি ক্যাচ ধরা সাঙ্গা স্টাম্প করেছেন ৯২টি। অবশিষ্ট ৩৬৩টি ক্যাচ উইকেটকিপার হিসেবেই নেওয়া। অন্যদিকে গিলক্রিস্টের সবগুলো শিকারই উইকেটকিপার হিসেবে। ফিল্ডার হিসেবে সবচেয়ে বেশি ক্যাচ নেওয়া ক্রিকেটারও একজন লঙ্কান—মাহেলা জয়াবর্ধনে (২১২ ক্যাচ)।
