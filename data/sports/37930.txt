
এবার একুশের বইমেলায় প্রকাশিত বাংলাদেশ ক্রীড়ালেখক সমিতির সদস্যদের ক্রীড়াবিষয়ক বইয়ের প্রকাশনা উৎসব হলো গতকাল। প্রথম আলোর ক্রীড়া সম্পাদক উৎপল শুভ্রর কল্পলোকে ক্রিকেটের গল্প, নোমান মোহাম্মদের পেলে থেকে মেসি ও শামসুজ্জামান শামসের মোস্তাফিজ-মিরাজ: বিস্ময়কর দুই ক্রিকেটার বই তিনটির মোড়ক উন্মোচন করা হয় জাতীয় ক্রীড়া পরিষদের সভাকক্ষে। বইগুলো নিয়ে আলোচনা করেন ক্রিকেট বিশ্লেষক জালাল আহমেদ চৌধুরী, ক্রীড়া সাংবাদিক সনৎ বাবলা ও দাউদ হাসান মিলন। ক্রীড়ালেখক সমিতি এবারই প্রথম এমন আয়োজন করল।
