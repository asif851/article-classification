
মেসি না রোনালদো—কে সেরা? এ নিয়ে বন্ধুদের আড্ডায় তর্ক-বিতর্ক নতুন কিছু নয়। ঠাট্টার ছলেই হোক কিংবা একটু গুরুগম্ভীর আলোচনায় হোক, পুরো ফুটবল বিশ্বই মেতে থাকে এ আলোচনা নিয়ে। কিন্তু আনন্দ দায়ী এই তর্ক-যুদ্ধে থেকে ঘটল এক মর্মান্তিক দুর্ঘটনা। রোনালদো-মেসির তর্কে মেতে বন্ধুর হাতে খুন হয়েছেন এক নাইজেরিয়ান।
মুম্বাইয়ে শনিবার রাতে ওবিনা ডুরুমচুকুর জন্মদিনের পার্টিতে গিয়েছিলেন মাইকেল চুকুমা। সে পার্টি চলেছে সকাল পর্যন্ত। সকালে মেসি সেরা না রোনালদো—এ নিয়ে তর্কে জড়ান দুজন। একপর্যায়ে চুকুমার দিকে গ্লাস ছুড়ে মারেন ডুরুমচুকু। তার জবাবে ভাঙা গ্লাসের টুকরো নিয়ে বন্ধুকে আঘাত করে চুকুমা। কিছুক্ষণের মধ্যেই রক্তক্ষরণে মৃত্যু হয় ডুরুমচুকুর।অঘটনের পর অবশ্য বিনা বাধায় মুম্বাই পুলিশের কাছে ধরা দিয়েছেন চুকুমা। এএফপি
