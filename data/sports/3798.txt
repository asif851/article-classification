
দলে আগে থেকেই আছেন নেইমার, এর চেয়েও ভালো কিছু হতে পারে? দুজন নেইমার থাকলে তো আরও ভালো! বার্সেলোনায় এখন দুজন নেইমারই আছেন। বিশ্বাস না হলে বার্সেলোনার অনুশীলন মাঠে গিয়ে দেখুন। কাল বার্সেলোনার ওয়েবসাইটে ১ নম্বর নেইমারের এক ভিডিও। সেখানে শোনা গেল তাঁর স্বগতোক্তি, ‘আমার যমজ ভাইয়ের দিকে তাকিয়ে আছি!’ যমজ ভাইকে পেয়ে নেইমার খুনসুটিও করে নিলেন কিছু—চুল এলোমেলো করে দিলেন, চোখে খোঁচা দিলেন। জবাবে অবশ্য নিশ্চুপ রইলেন নেইমার-যমজ। নেইমারের এই যমজ যে মর্ত্যের মানুষ নয়, মোমের মূর্তি! মাদাম তুসো জাদুঘরের জন্য নেইমারের এই যমজের সৃষ্টি। এটিকে পাঠানো হবে অরল্যান্ডোর মাদাম তুসোয়। ফক্সস্পোর্টস।
