
বেলজিয়াম মিডফিল্ডার মারুয়ান ফেলাইনির মাথাভর্তি ঝাঁকড়া চুলে আস্ত একটা ফুটবলই হয়তো লুকিয়ে ফেলা যেত! কদিন আগেই বলেছিলেন, বিশ্বকাপ ট্রফির স্বাদ পেলে সাধের আফ্রো চুল ছেঁটে ফেলবেন। শেষ পর্যন্ত বিশ্বকাপ ট্রফিতে চুমু খাওয়া হয়নি, তবু সাধের চুল কেটে ফেললেন। মাঠে যাঁর চুল তাঁকে আর সবার চেয়ে আলাদা করে রাখত, সেই চুল কেটে ফেলায় ফেলাইনির ভক্তরা কতটুকু খুশি হয়েছেন কে জানে! তবে একজন ঠিকই খুশি হয়েছেন। তিনি বেলজিয়ামে ফেলাইনির সতীর্থ অ্যাক্সেল উইটসেল। ফেলাইনির মতো তাঁরও রয়েছে ঝাঁকড়া চুল। টুইটার বার্তায় জানিয়েছেন খুশির কারণটা—এখন শুধু একজন ‘আফ্রো’ই থাকতে পারবেন! এএফপি।
