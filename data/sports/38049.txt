
পাকিস্তানের বিপক্ষেই তাঁর অভিষেক। অভিষেকেই নজরকাড়া। এরপর তো বিশ্ব ক্রিকেটেরই পরিচিত মুখ হয়ে উঠেছেন মুস্তাফিজুর রহমান। কাটার মাস্টারের সেই টি-টোয়েন্টি অভিষেকের পর পাকিস্তানের বিপক্ষে এটি বাংলাদেশের দ্বিতীয় ম্যা​চ। কিন্তু গত এশিয়া কাপের পর বিশ্বকাপের সুপার টেনের প্রথম ম্যাচেও খেলছেন না এই পেসার।এশিয়া কাপের দুই ম্যাচের পর বিশ্বকাপের প্রথম রাউন্ডের তিন ম্যাচেও একাদশে ছিলেন না। মুস্তাফিজের চোট প্রায় পুরোটাই সেরে উঠেছে। গতকাল দীর্ঘ সময় নেটে বোলিংও করেছিলেন। ধারণা করা হচ্ছিল, আজকের ম্যাচে হয়তো খেলবেন। কিন্তু শেষ পর্যন্ত তাঁকে রাখা হলো না। বাংলাদেশ দল হয়তো এখনই ঝুঁকি নিতে চায় না মুস্তাফিজকে জোর করে খেলিয়ে।বাংলাদেশের একাদশে অবশ্য একটি পরিবর্তন আছে। পেসার আবু হায়দারের জায়গায় খেলছেন স্পিনার আরাফাত সানি। তিন পেসার খেলাচ্ছে বাংলাদেশ। গতকালই পরীক্ষা দিয়ে দলে ফেরা তাসকিনও আছেন একা​দশে। যে দুজনের বোলিং অ্যাকশন নিয়ে প্রশ্ন, দুজনই আছেন একাদশে। দেখা যাক এই দুজন কেমন করেন। বিশেষ করে এশিয়া কাপে পাকিস্তানের বিপক্ষে জয়ের অন্যতম নায়ক তাসকিন। সেই ম্যাচে প্রথম তিন ওভারে দুই রান দেওয়া এই পেসার কি ‘ঝাল’ মেটাবেন পাকিস্তানের ওপর?চোখ রাখতে হবে তামিমের ওপরও। টুর্নামেন্টে ২৩৩ রান নিয়ে মূল পর্বে এসেছেন। গত ম্যাচেই তাঁর ব্যাটে ছিল সেঞ্চুরি। প্রথম ম্যাচে ৮৩-এর পর দ্বিতীয় ম্যাচে করেছেন ৪৭।বাংলাদেশ একাদশ: তামিম, সৌম্য, সাব্বির, সাকিব, মাহমুদউল্লাহ, মুশফিক, মিঠুন, মাশরাফি, সানি, তাসকিন ও আল আমিন
