
বিশ্বকাপের আগে অস্ট্রেলীয় কন্ডিশনে নিজেদের প্রস্তুত করতে কিছু দিন আগেই ব্রিসবেনে পা রেখেছে বাংলাদেশ। এত দিন নেটে ব্যাটে-বলে নিজেদের ঝালিয়ে নেওয়ার পর আজ ক্রিকেট অস্ট্রেলিয়া একাদশের বিপক্ষে এক প্রস্তুতি ম্যাচে মাঠে নেমেছে মাশরাফি-বাহিনী। ব্রিসবেনের অ্যালান বোর্ডার ক্রিকেট গ্রাউন্ডে অনুষ্ঠানরত এই ম্যাচে ব্যাট হাতে বাংলাদেশ দলের পারফরম্যান্স সন্তুষ্টি জাগানিয়াই।প্রথমে ব্যাট করে মুমিনুল হকের ৫২, মাহমুদউল্লাহর ৪২ ও সৌম্য সরকারের ৩৮ রানের সুবাদে বাংলাদেশ স্কোরবোর্ডে তুলেছে ২৩১ রান।এই প্রতিবেদন লেখার সময় বাংলাদেশের সংগ্রহ বেশ দ্রুতগতিতেই তাড়া করছে অস্ট্রেলীয় একাদশ। মাত্র ৩১ ওভারেই দলটি ১৭৬ রান তুলে নিয়েছে ৪ উইকেটের বিনিময়ে। বাংলাদেশের পক্ষে রুবেল হোসেন দুটি উইকেট নিয়েছেন। অধিনায়ক মাশরাফি বিন মুর্তজা ও সাকিব আল হাসান নিজেদের মধ্যে ভাগাভাগি করেছেন একটি করে উইকেট।আরও আপডেট আসছে...
