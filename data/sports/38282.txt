

ইংল্যান্ড খুব শক্তিশালী দল। তাদের মাঠে তাদের বিপক্ষে কঠিন পরীক্ষার মুখেই পড়তে হবে বাংলাদেশকে। চ্যাম্পিয়নস ট্রফির প্রথম দিনে ইংল্যান্ডের বিপক্ষে মাঠে নামার আগে দলটির বিপক্ষে একাধিক জয়ের সুখস্মৃতি এখন প্রেরণা। অন্তত সেটাই মনে করছেন জাতীয় ক্রিকেট দলের সাবেক অধিনায়ক গাজী আশরাফ হোসেন। তাঁর মতে, ইংল্যান্ড প্রতিপক্ষের দুর্বলতাকে কাজে লাগাতে দারুণ পটু। ম্যাচে বাংলাদেশের ছোট্ট একটা ভুলই দলের ক্ষতির কারণ হতে পারে।
