
পাকিস্তান মহিলা দল কি পেয়ে গেল দুর্দান্ত এক পেসারকে? ক্রিকেটে এলে ওয়াসিম আকরাম-কন্যা পেসার হতেই পারে! পরশু প্রথম কন্যাসন্তানের বাবা হয়েছেন আকরাম। স্ত্রী শ্যানিয়েরার কোলজুড়ে এসেছে আয়লা আকরাম। কাল টুইটারে শিশুসন্তানের সঙ্গে নিজের একটা ছবিও পোস্ট করেছেন মা শ্যানিয়েরা। শুভাকাঙ্ক্ষীদের শুভেচ্ছার ঢল নেমেছে সেখানে। গত বছরের ১২ আগস্ট অস্ট্রেলিয়ার মেয়ে শ্যানিয়েরার সঙ্গে আনুষ্ঠানিক গাঁটছড়া বেঁধেছেন আকরাম। এবার দুজনের ঘর আলো করে এল আয়লা। তৈমুর ও আকবর নামে আকরামের আগের স্ত্রী হুমার গর্ভজাত দুটি ছেলে আছে। ২০০৯ সালে নানা শারীরিক জটিলতায় মারা যান হুমা। ডন।
