
বিজয়ের মাস ডিসেম্বরে নির্ধারিত বিজয় দিবস টেনিস টুর্নামেন্ট এবার হচ্ছে জানুয়ারিতে। রমনা টেনিস কমপ্লেক্সে আজ থেকে শুরু বিজয় দিবস টেনিসে এবার সর্বোচ্চ ২ লাখ ৩২ হাজার টাকার প্রাইজমানি থাকছে। এককে চ্যাম্পিয়ন পাবেন ২৫ হাজার, রানার্সআপ ১৫ হাজার। এবারের টুর্নামেন্টে পুরুষ একক, দ্বৈত, মহিলা একক ও দ্বৈতে অংশ নেবেন শতাধিক খেলোয়াড়। তবে অনূর্ধ্ব-১৬, অনূর্ধ্ব-১৪, অনূর্ধ্ব-১২, অনূর্ধ্ব-১০ ও অনূর্ধ্ব-৮ বছর বয়সী ছেলেমেয়েদের বিভাগেও খেলা হবে। টুর্নামেন্টের পৃষ্ঠপোষক বেসরকারি বিশ্ববিদ্যালয় এআইইউবি।
