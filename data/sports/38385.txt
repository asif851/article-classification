

বিশ্বকাপে বাংলাদেশের প্রাপ্তি কী? উত্তরটা এখানে আপেক্ষিক। তবে একটা বিষয় জেনে নিশ্চয়ই খুশি হবেন যে ২০১৫ বিশ্বকাপের ‘সেরা দশ’-এর তালিকায় স্থান করে নিয়েছেন বাংলাদেশের দুজন খেলোয়াড়। সর্বোচ্চ রান স্কোরারের তালিকার ৯ নম্বরে আছেন মাহমুদউল্লাহ। আর সর্বোচ্চ ডিসমিসালের দিক থেকে মুশফিকুর রহিমের অবস্থান পঞ্চম।
সর্বোচ্চ রান সংগ্রাহকদের তালিকার নয় নম্বরে থাকা মাহমুদউল্লাহর সংগ্রহ ৩৬৫ রান। বিশ্বকাপে তিনি ম্যাচ খেলেছেন ছয়টি। এক ম্যাচে তাঁর সর্বোচ্চ সংগ্রহ অপরাজিত ১২৮। অবশ্য নিউজিল্যান্ডের বিপক্ষে হ্যামিল্টনে তাঁর সেই দুর্দান্ত ইনিংসটিও সেদিন আটকাতে পারেনি দলের পরাজয়। টুর্নামেন্টজুড়ে দুর্দান্ত খেলেছেন মাহমুদউল্লাহ। তারকা ব্যাটসম্যানদের ভিড়েও ঠিকই নিজ মহিমায় উজ্জ্বল ছিলেন। গ্রুপ পর্বের খেলাগুলোর শেষ দিকে একবার সেরা পাঁচ রান সংগ্রাহকদের সঙ্গেও উচ্চারিত হয়েছিল তাঁর নাম। এর আগে কোনো বিশ্বকাপেই সর্বোচ্চ রান স্কোরারের তালিকায় নাম আসেনি কোনো বাংলাদেশির। এমনকি বিশ্বকাপের টানা দুম্যাচে সেঞ্চুরি পাওয়া প্রথম বাংলাদেশি ব্যাটসম্যানও তিনি। বিশ্বকাপে টানা সেঞ্চুরিই আর আছে মাত্র সাতজনের।
উইকেটের পেছনে দাঁড়িয়ে দুর্দান্ত ছিলেন মুশফিকও। ৮টি ডিসমিসাল নিয়ে সর্বোচ্চ ডিসমিসাল তালিকায় যৌথভাবে ৫ নম্বরে আছেন তিনি। নিয়েছেন ৭টি ক্যাচ, করেছেন ১টি স্ট্যাম্পিং। ইংল্যান্ডের বিপক্ষে ম্যাচটিতে একাই নিয়েছিলেন চারটি ক্যাচ।
 
সর্বোচ্চ রান   নাম                  ম্যাচ                     রানমার্টিন গাপটিল          ৯                      ৫৪৭কুমার সাঙ্গাকারা        ৭                      ৫৪১এবি ডি ভিলিয়ার্স       ৮                      ৪৮২ব্রেন্ডন টেলর             ৬                      ৪৩৩শিখর ধাওয়ান           ৮                      ৪১২স্টিভেন স্মিথ             ৮                      ৪০২তিলকরত্নে দিলশান    ৭                      ৩৯৫ফাফ ডু প্লেসি           ৭                      ৩৮০মাহমুদউল্লাহ            ৬                      ৩৬৫
 
সর্বোচ্চ ডিসমিসালনাম                      ম্যাচ                   ডিসমিসালব্র্যাড হ্যাডিন             ৮                         ১৬মহেন্দ্র সিং ধোনি        ৭                         ১৫দিনেশ রামাদিন         ৭                         ১৩লুক রনকি               ৯                         ১৩ম্যাথু ক্রস                ৬                         ১০কুইন্টন ডি কক          ৮                        ১০উমর আকমল           ৭                         ৮জস বাটলার             ৬                         ৮মুশফিকুর রহিম         ৬                        ৮
