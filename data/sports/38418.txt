
দুই ম্যাচ। দুবার অসহায় আত্মসমর্পণ। মাঠের পারফরম্যান্স তো বটেই মাঠের বাইরেও সময়টা ভালো যাচ্ছে না পাকিস্তানের। দেরি করে হোটেলে ফিরে আট ক্রিকেটারের জরিমানা গোনা। ক্যাসিনোতে যাওয়ার খেসারত দিয়ে প্রধান নির্বাচক মঈন খানের দেশে ফিরে যাওয়া। ইউনিস খানের অবসর গুঞ্জন। সব মিলিয়ে অস্বস্তি নিয়েই পাকিস্তানকে আজ আবার নামতে হচ্ছে বাঁচা-মরার লড়াইয়ে। আজ ব্রিসবেনে জিম্বাবুয়ের বিপক্ষেও পা হড়কালে মোটামুটি শেষ ১৯৯২ বিশ্বকাপের সাফল্যের পুনরাবৃত্তির স্বপ্ন।তবে ২৩ বছর আগের স্মৃতিটাই আবার বড় অনুপ্রেরণা কোণঠাসা অধিনায়ক মিসবাহ-উল-হকের। খাদের কিনারা থেকে উঠে এসে ইমরান খানের দল বিশ্বকাপ জিততে পারলে এবার কেন নয়—মিসবাহর প্রশ্ন হতে পারে এটাই। চল্লিশ পেরোনো পাকিস্তান অধিনায়ক হাল ছাড়তে রাজি নন মোটেই, ‘সবচেয়ে গুরুত্বপূর্ণ শিক্ষাটা হলো কখনো হাল ছেড়ে না দেওয়া। ১৯৯২ নিয়ে ইমরান খান বরাবরই এ রকম বলেন। দল খারাপ অবস্থায় থাকলেও তাঁরা হাল ছাড়েননি। ক্রমাগত চেষ্টা করেই গেছেন।’জিম্বাবুয়ের বিপক্ষে জিতে হারিয়ে ফেলা আত্মবিশ্বাসটাও ফিরে পেতে চান মিসবাহ, ‘বিশ্বকাপে টানা দুই ম্যাচ হেরে গেলে খেলোয়াড়দের ওপরে চাপ পড়বেই। কিন্তু আমি মনে করি আত্মবিশ্বাস ফিরে পাওয়ার একটা সুযোগ পাওয়া গেছে। কোনোই সন্দেহ নেই জিম্বাবুয়ে খুব ভালো দল, যেকোনো দিন যেকোনো কিছুই করে ফেলতে পারে। তবে এটাই আমাদের সুযোগ। ভালো পারফর্ম করে এই ম্যাচটা জিতে গেলে পুরো দলের মানসিকতাই বদলে যাবে।’প্রতিপক্ষ যখন জিম্বাবুয়ে, জয়ের সম্ভাবনাটা পাকিস্তানের দিকেই বেশি হেলে। ওয়ানডেতে দুই দলের ৪৭ বারের সাক্ষাতে মাত্র তিনবার জয়ী দলের নাম জিম্বাবুয়ে। তবে ডেভ হোয়াটমোরের দলের সামনেও অনুপ্রেরণা আছে। ২০০৩ সালের পর আবার গ্রুপ পর্ব পেরোনোর স্বপ্নে আরও রং লাগতে পারে আজ জিতে গেলেই। আগের ম্যাচে ক্রিস গেইলের দানবীয় ব্যাটিংয়ে খেই হারানো জিম্বাবুইয়ান বোলাররা পাকিস্তানি ব্যাটসম্যানদের আটকে রাখতে পারবে কি না, দেখার বিষয় সেটাই। অধিনায়ক এলটন চিগুম্বুরাকেও ভাবাচ্ছে বিষয়টা, ‘মাঝের সময়টায় আমরা বোলিং নিয়ে কাজ করেছি। আশা করছি কাল (আজ) পরিকল্পনাগুলোর বাস্তবায়ন করতে পারব। আগের ম্যাচগুলোয় ভালো বোলিং করতে না পারাটা সত্যিই ভাবার বিষয়।’ এএফপি, রয়টার্স।মুখোমুখি পাকিস্তান–জিম্বাবুয়েম্যাচ পাকিস্তান জিম্বাবুয়ে টাই/পরি.মোট ৪৭ ৪২ ৩ ১/১বিশ্বকাপে ৫ ৪ ০ ০/১১০৩৩সবচেয়ে বেশি রান মোহাম্মদ ইউসুফের১৬০সর্বোচ্চ ইনিংস ইমরান নাজিরের৩৫সবচেয়ে বেশি উইকেট হিথ স্ট্রিকের৫/১৫সেরা বোলিং ওয়াসিম আকরামের
