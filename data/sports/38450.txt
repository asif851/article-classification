
ব্রাজিল জিতবে, নাকি কলম্বিয়া? ফোর্তালেজার ক্যাস্তেলাও স্টেডিয়ামে আজকের ম্যাচটার আগে এ নিয়ে চলছে নানান জল্পনা-কল্পনা। বিশ্লেষণে তুলে আনা হলো দুই দলের সম্ভাবনার দিকনেইমার এত অল্প বয়সে এমন প্রত্যাশার চাপ সম্ভবত পেলেকেও নিতে হয়নি। মাত্র ২২ বছর বয়সেই ব্রাজিলের স্বপ্নসারথি হয়ে উঠেছেন তিনি। সেলেসাওদের জন্য আশার কথা হচ্ছে, দলটাকে সেই স্বপ্নপূরণের পথেই নিয়ে যাচ্ছেন নেইমার। চোট বড় কোনো বাধা হয়ে না দাঁড়ালে ফোর্তালেজায় আজও তিনি হতে পারেন ব্রাজিলের জয়ের নায়ক। লুইস ফেলিপে স্কলারিলড়াইয়ে এ পর্যন্ত যে আটজন কোচ টিকে আছেন, তাঁদের মধ্যে একমাত্র স্কলারিরই আছে বিশ্বকাপ জয়ের অভিজ্ঞতা। বিরলকেশ এই প্রবীণ তাঁর ক্ষুরধার মস্তিষ্ক দিয়ে যেকোনো ম্যাচ ঘুরিয়ে দিতে পারেন। ব্রাজিল দলটা অনভিজ্ঞ হতে পারে। তবে স্কলারির বড় ম্যাচ বের করে আনার অভিজ্ঞতা আজ দুই দলের মধ্যে ব্রাজিলকে এগিয়ে রাখবে। দ্বাদশ খেলোয়াড়প্রত্যাশার চাপ তো আছেই, তবে স্বাগতিক সমর্থকেরা যেন বিশ্বকাপে ব্রাজিলের দ্বাদশ খেলোয়াড় হয়ে থাকছেন। সাও পাওলো হোক কিংবা ফোর্তালেজা—হলুদের বিশাল গর্জন কাঁপিয়ে দিচ্ছে প্রতিপক্ষ দলগুলোকে। চেনা মাঠ আর চেনা দর্শকদের সামনে দারুণ আত্মবিশ্বাসী ব্রাজিলকে হারানো যেকোনো দলের জন্যই ভীষণ কঠিন। ব্রাজিল রক্ষণভাগনা, এই টুর্নামেন্টে এখন পর্যন্ত প্রত্যাশা পূরণের ধারেকাছেও নেই ব্রাজিলের রক্ষণভাগ। কিন্তু কাগজে-কলমে দানি আলভেজ-থিয়াগো সিলভা-ডেভিড লুইজ আর মার্সেলোকে নিয়ে গড়া ব্রাজিলের রক্ষণভাগ বিশ্বকাপের অন্যতম সেরা। কে জানে হয়তো এ রকম বড় ম্যাচের জন্যই নিজেদের সেরাটা জমিয়ে রেখেছেন সিলভা-লুইজরা।ইতিহাসবিশ্বকাপের এই ধাপটা কলম্বিয়ার কাছে একেবারেই নতুন। এর আগে কখনো কোয়ার্টার ফাইনালে খেলার সৌভাগ্য হয়নি তাদের। অন্যদিকে সর্বশেষ ছয়বারই শেষ আটে খেলেছে ব্রাজিল। বিশ্বকাপের সফলতম দলও তারা। দুই দলের ২৫ দেখায় ১৫টিতেই জিতেছে ব্রাজিল, কলম্বিয়ার জয় মাত্র দুটি ম্যাচে। এই ইতিহাস আর অভিজ্ঞতা আজও এগিয়ে রাখবে ব্রাজিলকে।
