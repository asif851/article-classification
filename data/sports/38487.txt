
নিশ্চিন্ত মনে ঘরে খিল দিয়ে গিয়েছিলেন ছুটিতে। পরে খবর পেলেন কুটোটা পর্যন্ত সাফ করে নিয়ে গেছে তস্করেরা। জেরভিনহোর ছুটিটাই তো মাটি! রোমার এই স্ট্রাইকার বড়দিনের ছুটি কাটাতে গিয়েছিলেন নিজের দেশ আইভরিকোস্টে। সেখানেই পেলেন তাঁর বাড়িতে চুরির খবর। দামি অলংকার ও ঘড়িসহ ঘরের সব মূল্যবান জিনিসপত্রই হাপিস। এমনকি বাড়ির সামনে রাখা গাড়িটা পর্যন্ত আস্ত রাখেনি চোরেরা, ভেঙে দিয়ে গেছে সব। অবশ্য ‘দোষ’টা জেরভিনহোরই, যাওয়ার আগে বাড়ি যাওয়ার কথা ঘটা করে টুইট করেছিলেন। তক্কে তক্কে থাকা চোরদের আর পায় কে! জেরভিনহোর বাড়িতে চুরি হওয়ার পরদিন চুরিহয়েছে তাঁর রোমা-সতীর্থ বেলজিয়াম মিডফিল্ডার রাজা নাইঙ্গোলানের বাড়িতেও। মিরর।
