
 
বার্সেলোনার কোচ টিটো ভিলানোভাকে পদত্যাগ করার পরামর্শ দিয়েছেন ইয়োহান ক্রুইফ। হল্যান্ডের কিংবদন্তি এই ফুটবলার মনে করেন, ক্যানসার চিকিত্সা শেষে ফিরে আসা ভিলানোভার শারীরিক কারণে সরে দাঁড়ানো উচিত।আজ বুধবার স্প্যানিশ একটি রেডিওকে দেওয়া সাক্ষাত্কারে বার্সার সাবেক কোচ ক্রুইফ বলেন, ‘ভিলানোভার শরীরের যা অবস্থা, তাঁকে কোচ হিসেবে চালিয়ে যাওয়ার পরামর্শ দেওয়া যায় না। আমার নিজের হূিপণ্ডে অস্ত্রোপচার হয়েছিল...শত ভাগ ফিট না থেকেও বার্সার কোচের দায়িত্বে থাকাটা কি ভাবা যায়?’এর পরই ভিলানোভাকে পদত্যাগের পরামর্শ দেন দেন ক্রুইফ, ‘আমি ভিলানোভাকে নিজের শরীরের দিকে লক্ষ রাখতে বলব। তিনি পেপ গার্দিওলার মতো সবল ও অভিজ্ঞ নন। অসুস্থতার কারণে তাঁর শারীরিক সমস্যা রয়েছে। এই মুহূর্তে নিজের স্বাস্থ্যটাকেই প্রাধান্য দেওয়া উচিত ভিলানোভার।’২০১১ সালের নভেম্বরে প্রথম অস্ত্রোপচার হয় ভিলানোভার। মুখের লালাগ্রন্থিতে আবার ক্যানসারের কোষ ধরা পড়ায় গত বছরের ২০ ডিসেম্বর বার্সেলোনার একটি হাসপাতালে জরুরি অস্ত্রোপচার হয় ৪৪ বছর বয়সী এই কোচের। সফল অস্ত্রোপচার শেষে কিছুদিন স্পেনে কাটালেও পরে উন্নত চিকিত্সার জন্য নিউইয়র্ক যান ভিলানোভা। দুই মাস নিউইয়র্কে কাটিয়ে এ বছরের মার্চে দেশে ফেরেন তিনি। পুনরায় বার্সার দায়িত্ব নেন এর কিছুদিন পরই।
‘সুন্দর ফুটবল’ কথাটি উচ্চারিত হলে বিশ্বফুটবলে যে অল্পসংখ্যক ফুটবল তারকার কথা স্মরণ করা হয়, তাঁদের মধ্যে ইয়োহান ক্রুইফ অন্যতম। চুয়াত্তরে তিনি আর তাঁর গুরু রাইনাস মিশেল মিলেই ফুটবলের এক নতুন ‘বিপ্লবে’র জন্ম দিয়েছিলেন, যা ‘টোটাল ফুটবল’ নামে পরিচিত। ক্রুইফ-নিকেলসেনদের সেই ‘টোটাল ফুটবল’ হল্যান্ডকে বিশ্বজয়ী করতে না পারলেও বিশ্বের কোটি কোটি ফুটবল-ভক্তের মনে হল্যান্ড দলের জন্য একটি চিরস্থায়ী জায়গা তৈরি করে দিয়েছিল।
