
সুসম্পর্কটা এমনই। বারবারই আপনাকে টেনে নিতে চাইবে কাছে। গ্যারি কারস্টেনের কথাই ধরুন। দক্ষিণ আফ্রিকায় এরই মধ্যে একটা ক্রিকেট একাডেমি করেছেন। সাবেক দক্ষিণ আফ্রিকান ক্রিকেটার-কোচ একটা ক্রিকেট একাডেমি খুলতে চান ভারতেও। বিশ্বায়নের এই যুগে সেটা স্বাভাবিকই। তবে কারস্টেনের ভারতপ্রেমটা বোঝাই যায়। তিন বছর কোচ ছিলেন ভারতের। ভারতকে টেস্ট র‌্যাঙ্কিংয়ের এক নম্বরে তোলা ও বিশ্বকাপ জেতানো কোচের সঙ্গে টেন্ডুলকার-ধোনিদের ছিল মধুর সম্পর্ক। কারস্টেন নিজেও যে ভারতকে ভুলতে পারেননি, তার আরেকটা প্রমাণ, তিনি আবার ফিরেছেন ভারতে। নিয়েছেন আইপিএল দল দিল্লি ডেয়ারডেভিলসের কোচের দায়িত্ব। এবার করেছেন একাডেমি করার পরিকল্পনাও। ওয়েবসাইট।
