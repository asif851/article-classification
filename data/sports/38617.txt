
আর্জেন্টিনার মতো আবেগপ্রবণ ও আমুদে সমর্থক খুব কমই দেখা যায়। ফুটবলের বড় আসর মানেই আর্জেন্টিনার সমর্থকদের সরব উপস্থিতি। নিজেদের খেলোয়াড়দের প্রশস্তি ও প্রতিপক্ষকে খোঁচা দেওয়া। এবার তাঁদের শিকার যুক্তরাষ্ট্র।
২০১৪ বিশ্বকাপে স্বাগতিক ব্রাজিল সেমিফাইনালে হেরে বসেছিল জার্মানির কাছে। ৭-১ গোলে বড় পরাজয়ের জ্বলুনিতে বিছুটি লাগিয়েছিলেন আর্জেন্টিনা সমর্থকেরা। শেষ দিকে ব্রাজিলকে খোঁচা দিয়ে গান গেয়েছিলেন। টুর্নামেন্ট থেকে ছিটকে পড়ার পর আর্জেন্টাইনদের কণ্ঠে ‘ব্রাজিল, তোমার কেমন লাগছে বলো’ শুনতে একদমই ভালো লাগেনি স্বাগতিকদের।এবার যুক্তরাষ্ট্রে হচ্ছে কোপা আমেরিকা। যুক্তরাষ্ট্রকে খোঁচা দেওয়ার জন্যও তাই আর্জেন্টিনার সমর্থক দল নতুন গান বেঁধেছে। আর খোঁচাটাও যেন মোক্ষম হয় সে জন্য গানে ব্যবহার করা হয়েছে চে গুয়েভারার নাম। যুক্তরাষ্ট্রের জন্য অনেক অস্বস্তির কারণ তো ‘চে গুয়েভারা’ নামটাই। এই গানে মেসির হাতে শিরোপার স্বপ্ন দেখার পাশাপাশি প্রতিপক্ষের সাহস নিয়ে প্রশ্ন তুলেছেন আর্জেন্টাইনরা।গানটি অনেকটা এ রকম—আমাকে আনন্দ দাও, আমার হৃদয় ভরিয়ে দাওকোপা জেতাই যে আমার মূল লক্ষ্যআমাদের স্বপ্ন দিয়ে সান্তা ক্লারা জয় করেছিলিওনেল মেসির হাত ধরে চ্যাম্পিয়ন হব আমরাতোমরা শুধু চেয়ে চেয়ে দেখবেকারণ, তোমাদের কারও নেই চে গুয়েভারার সাহস...
