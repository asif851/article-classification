
ভারত সফরে টেস্টের আগে বাংলাদেশ যে দুই দিনের প্রস্তুতি ম্যাচটি খেলতে যাচ্ছে, সেই ম্যাচের প্রতিপক্ষ ভারত ‘এ’ দল ঘোষণা করেছে কাল ভারতীয় ক্রিকেট কন্ট্রোল বোর্ড (বিসিসিআই)। ৫ ও ৬ ফেব্রুয়ারি সেকান্দ্রাবাদের জিমখানা মাঠে অনুষ্ঠেয় ভারত ‘এ’ দলকে নেতৃত্ব দেবেন তামিলনাড়ু দলের অধিনায়ক অভিনব মুকুন্দ। দলে আছেন ঋষভ পন্থ, হার্দিক পান্ডিয়া ও জয়ন্ত যাদবের মতো চেনা মুখও। প্রস্তুতি ম্যাচের পর ৯ ফেব্রুয়ারি হায়দরাবাদের রাজীব গান্ধী স্টেডিয়ামে শুরু হবে বাংলাদেশ-ভারত ঐতিহাসিক টেস্ট। 
ভারতের মাটিতে প্রথম টেস্ট খেলতে বাংলাদেশ দল রওনা হবে ২ ফেব্রুয়ারি। ৩ ও ৪ ফেব্রুয়ারি অনুশীলন কিংবা বিশ্রাম।ভারতীয় ‘এ’ দল : অভিনব মুকুন্দ, প্রিয়াঙ্ক পাঞ্চাল, শ্রেয়াষ আইয়ার, ইশাঙ্ক জাগ্গি, ঋষভ পন্থ, ইশান কিষান, বিজয় শংকর, হার্দিক পান্ডিয়া, শাহবাজ নাদিম, জয়ন্ত যাদব, কুলদীপ যাদব, অঙ্কিত চৌধুরী, সি ভি মিলিন্দ ও নিতিন সাইনি। সূত্র : বিসিসিআই
