
আরও একটা খ্যাপাটে দলবদলের মৌসুম শেষ হলো ইউরোপিয়ান ফুটবলে। এই দলবদলে কোনো ক্লাব হেসেছে নতুন নতুন খেলোয়াড়কে স্বাগত জানিয়ে, কোনো কোনো ক্লাব আবার হতাশ পরীক্ষিত খেলোয়াড়দের ছাড়তে হওয়ায়। চোখ কপালে তুলে দেওয়ার মতো দাম উঠেছে কারোর, কাউকে নিয়ে টানাহেঁচড়া জন্ম দিয়েছে বিতর্কের। ইউরোপের জনপ্রিয় পাঁচটি লিগে গ্রীষ্মকালীন দলবদল নিয়ে আমাদের আজকের আয়োজন—
গ্রীষ্মকালীন দলবদলে দামি ১০কেভিন ডি ব্রুইনভলফসবুর্গ থেকে ম্যান সিটি৭৫ মিলিয়ন ইউরোঅ্যাঙ্গেল ডি মারিয়াইউনাইটেড থেকে পিএসজি ৬৫ মিলিয়ন ইউরোরাহিম স্টার্লিংলিভারপুল থেকে ম্যান সিটি ৬২.৫ মিলিয়ন ইউরোঅ্যান্টনি মার্শালমোনাকো থেকে ইউনাইটেড ৪৯ মিলিয়ন ইউরোক্রিস্টিয়ান বেনটেকেঅ্যাস্টন ভিলা থেকে লিভারপুল ৪৬.৫ মিলিয়ন ইউরোনিকোলাস ওটামেন্ডিভ্যালেন্সিয়া থেকে ম্যান সিটি ৪৪.৬ মিলিয়ন ইউরোরবার্তো ফিরমিনোহফেনহেইম থেকে লিভারপুল ৪১ মিলিয়ন ইউরোআর্তুরো ভিদালজুভেন্টাস থেকে বায়ার্ন ৩৭ মিলিয়ন ইউরোজুলিয়ান ড্রাক্সলারশালকে থেকে ভলফসবুর্গ ৩৬ মিলিয়ন ইউরোমাতেও কোভাচিচইন্টার থেকে রিয়াল ৩৫ মিলিয়ন ইউরোতথ্যসূত্র: রয়টার্স
১৯ বছর বয়সী ফরাসি ফরোয়ার্ড অ্যান্টনি মার্শাল এখন বিশ্বের সবচেয়ে দামি ‘টিনএজ’ ফুটবলার। তাঁর আগে সবচেয়ে দামি ছিলেন লুক শ। গত বছর ১৯ বছর বয়সী লুক শ সাউদাম্পটন থেকে ইউনাইটেডে যোগ দিয়েছিলেন ৪২ মিলিয়ন ইউরোতে।
সবচেয়ে দামি ১০ খেলোয়াড়ের ৯ জনই মিডফিল্ডার অথবা স্ট্রাইকার। একমাত্র ডিফেন্ডার আর্জেন্টিনার নিকোলাস ওটামেন্ডি।
গ্রীষ্মকালীন দলবদলে সবচেয়ে দামি ৬ খেলোয়াড়ের ৩ জনকেই কিনেছে ম্যানচেস্টার সিটি।
