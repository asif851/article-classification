
ক্যারিয়ারের শেষবেলায় এসে অধিনায়কত্ব পেয়েছেন রঙ্গনা হেরাথ। অ্যাঞ্জেলো ম্যাথুসের চোটের কারণে দলের দায়িত্ব পেয়ে বেশ উপভোগই করছেন লঙ্কান বাঁহাতি স্পিনার। জিম্বাবুয়ের বিপক্ষে দ্বিতীয় টেস্টের দুই ইনিংসেই ৫ উইকেট পেলেন। প্রথম টেস্টে ৬ উইকেট নেওয়া হেরাথ সিরিজে এ পর্যন্ত উইকেট পেয়েছেন ১৬টি। সংখ্যাটা দুই ম্যাচের টেস্ট সিরিজে কোনো অধিনায়কের সর্বোচ্চ। আপাতত কোর্টনি ওয়ালশ ও শন পোলকের সঙ্গে রেকর্ডটা ভাগাভাগি করছেন হেরাথ। আজ ম্যাচের শেষ দিনে জিম্বাবুয়ের শেষ ৩ উইকেটের একটি নিলেই রেকর্ডটা একান্তই নিজের করে নেবেন ৩৮ বছর বয়সী হেরাথ।
দুই ম্যাচ সিরিজে অধিনায়কের বেশি উইকেটসিরিজ সাল১৬ কোর্টনি ওয়ালশ ও. ইন্ডিজ-নিউজিল্যান্ড ১৯৯৫১৬ শন পোলক দ. আফ্রিকা-ভারত ২০০১১৬* রঙ্গনা হেরাথ শ্রীলঙ্কা-জিম্বাবুয়ে ২০১৬১৪ ড্যানিয়েল ভেট্টোরি নিউজিল্যান্ড-বাংলাদেশ ২০০৮১২ ওয়াকার ইউনিস পাকিস্তান-বাংলাদেশ ২০০২
