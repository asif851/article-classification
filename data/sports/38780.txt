
খেলা দেখেই বনে গেছেন তারকা, হয়েছেন বিখ্যাত প্রসাধন নির্মাতা প্রতিষ্ঠান ল’রিয়েলের মডেল! তবে তারকাখ্যতি পেতে না-পেতেই অ্যাক্সেলি দেসপিয়েগলায়ের জন্ম দিলেন বিতর্ক। নিজের ফেসবুক পেজে পোস্ট করা এই ছবিটিই মডেলিং ক্যারিয়ারে কাল হয়ে দাঁড়াল। ল’রিয়েল কর্তৃপক্ষ জানিয়েছে, প্রাণী শিকারের এই পোস্টের কারণেই তাঁর সঙ্গে বর্ধিত চুক্তি করা হবে না। যুক্তরাষ্ট্রের বিপক্ষে বেলজিয়ামের ম্যাচের আগে ছবিটির সঙ্গে ক্যাপশন জুড়ে দিয়েছিলেন, ‘শিকার জীবন কিংবা মৃত্যুর কোনো বিষয় নয়। এটি এর চেয়েও বেশি গুরুত্বপূর্ণ...এবার আমেরিকাকে শিকার করব।’ এ নিয়ে ওঠা বিতর্কের ফলেই এক বিজ্ঞাপনেই সম্ভবত ক্যারিয়ার শেষ হয়ে যাচ্ছে দর্শক থেকে হুট করে মডেল হয়ে যাওয়া এই তরুণীর। মেইল অনলাইন।
