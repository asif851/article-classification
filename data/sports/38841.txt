
বেঙ্গালুরুতে পরশু সাকিবের বলে ম্যাক্সওয়েল স্টাম্পড হয়েছেন মুশফিকের হাতে। আন্তর্জাতিক টি-টোয়েন্টিতে সাকিবের বলে এ নিয়ে অষ্টমবারের মতো কাউকে স্টাম্পড করলেন মুশফিক। টি-টোয়েন্টিতে সাকিব-মুশফিকের চেয়ে বেশি স্টাম্পিং করা বোলার-উইকেট কিপার জুটি আছে আর মাত্র দুটি। ওয়েস্ট ইন্ডিজের সুনীল নারাইনের বলে ৯টি স্টাম্পিং করেছেন দিনেশ রামদিন। ১৪টি স্টাম্পিং নিয়ে সবার ওপরে পাকিস্তানের সাঈদ আজমল-কামরান আকমল জুটি। টি-টোয়েন্টিতে সাকিবের বলে মুশফিক ক্যাচও ধরেছেন ৫টি। মোট ১৩ শিকার নিয়ে এ সংস্করণে সাকিব-মুশফিক জুটি আছেন দুইয়ে। ১৫ শিকার নিয়ে আজমল-কামরান জুটি এক নম্বরে। উইকেট কিপার নন এমন ফিল্ডার ও বোলার জুটিতে সবার ওপরে ভারতের রবিচন্দ্রন অশ্বিন ও সুরেশ রায়না। অশ্বিনের বলে ৯টি ক্যাচ নিয়েছেন রায়না।টি-টোয়েন্টিতে সেরা বোলার-ফিল্ডার জুটিবোলার/ফিল্ডার    দেশ        ম্যাচ  উইকেট ক্যাচ স্টাম্পিংআজমল-কামরান   পাকিস্তান  ৩৮    ১৫      ১      ১৪সাকিব-মুশফিক    বাংলাদেশ  ৪৭   ১৩      ৫        ৮নারাইন-রামদিন   ও. ইন্ডিজ  ২৬    ১০      ১       ৯রাজ্জাক-মুশফিক  বাংলাদেশ  ৩৩    ৯       ২       ৭অশ্বিন-রায়না      ভারত      ৪০     ৯       ৯      ০গুল-কামরান     পাকিস্তান    ৪৪    ৯       ৯      ০
