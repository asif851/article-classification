
আর মাত্র একটা গোল দরকার ছিল লুইস সুয়ারেজের। সেটা করতে পেরেছেন কি না, সেটা এর মধ্যেই জেনে গেছেন। আজ ভোরেই যে হয়ে গেছে উরুগুয়ে-জর্ডানের প্লে-অফ। এই ম্যাচে গোল পেলেই বিশ্বকাপ বাছাইপর্বে সব দেশ মিলিয়ে এককভাবে শীর্ষ গোলদাতা হয়ে যাবেন সুয়ারেজ। ১১ গোল নিয়ে সুয়ারেজের সঙ্গে শীর্ষে আছেন হল্যান্ডের রবিন ফন পার্সি ও বেলিজের (কনক্যাকাফ) ডিওন ম্যাকাউলি। ৮ গোল নিয়ে এশিয়ায় সবার ওপরে জাপানের শিনজি ওকাজাকি। ওশেনিয়ায় শীর্ষে নিউ ক্যালেডোনিয়ার জর্জেস গোপ-ফেনেপেজ (৮), আফ্রিকায় ঘানার আসামোয়া জিয়ান (৬)।
