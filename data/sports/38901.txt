
গত মৌসুমে প্রিমিয়ার লিগের দশ দলে হয়েছিল সপ্তম। তবে এবার চতুর্থ হওয়ার স্বপ্ন দেখছে বিজেএমসি। আগামী মৌসুমে চতুর্থ হওয়ার লক্ষ্য সামনে রেখে এবার অভিজ্ঞ ও তারুণ্যনির্ভর একটি দল গড়েছে তারা। কাল বাফুফে ভবনে অনেকটা নীরবেই দলবদল সারল বিজেএমসি। স্থানীয় ২৯ জন ফুটবলারের মধ্যে অনূর্ধ্ব-১৮ দলের পাঁচজন। বিদেশিদের মধ্যে যোগ দিয়েছেন সেনেগালের স্ট্রাইকার দুদু সামকো। গত মৌসুমে বিজেএমসিতে খেলা নাইজেরিয়ান মিডফিল্ডার স্যামসান স্যামুয়েলও খুব শিগগিরই ক্যাম্পে যোগ দেবেন। কোচের দায়িত্ব নিতে পারেন শ্রীলঙ্কান পাকির আলী।
