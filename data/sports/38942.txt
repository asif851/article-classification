
গত এপ্রিলে নেপালে হওয়ার কথা ছিল এএফসি অনূর্ধ্ব-১৪ মহিলা ফুটবলের আঞ্চলিক ফাইনাল। কিন্তু ভূমিকম্পের কারণে বাংলাদেশ-ইরানের ওই ফাইনালটি স্থগিত হয়ে যায়। অবশেষে সেই ম্যাচটির নতুন সূচি চূড়ান্ত করেছে এএফসি, ২০ ডিসেম্বর নেপালেই হবে আলোচিত এই ম্যাচ।নেপালের ভয়াবহ ভূমিকম্পের দুঃস্মৃতি এখনো ভোলেনি ময়মনসিংহের কলসিন্দুর স্কুলের মেয়েরা। এএফসি অনূর্ধ্ব-১৪ আঞ্চলিক ফুটবলের ফাইনালে খেলেছে এই কলসিন্দুরেরই ১১ মেয়ে। বাকি নয়জন ছিল দেশের অন্য জেলার। কলসিন্দুরের মেয়েরা এরই মধ্যে এসএ গেমসের ক্যাম্পে আছে। বাকিরাও ঢাকায় আজ থেকে অনূর্ধ্ব-১৪ দলের ক্যাম্পে যোগ দেবে।
