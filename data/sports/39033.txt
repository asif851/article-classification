
মেয়েদের বিভাগে অঘটন ঘটেছিল আগেই। সেটি এবার ছেলেদের বিভাগেও সংক্রমিত। ফ্রেঞ্চ ওপেনের চতুর্থ রাউন্ড থেকে কাল বিদায় নিয়েছেন রজার ফেদেরার। চতুর্থ বাছাই সুইস গ্রেটকে ৬-৭ (৫/৭), ৭-৬ (৭/৩), ৬-২, ৪-৬, ৬-৩ গেমে হারিয়েছেন লাটভিয়ার অষ্টাদশ বাছাই আর্নেস্তস গুলবিস। ২০০৪ সালের পর রোলাঁ গারোঁতে এটাই ফেদেরারের সবচেয়ে বাজে ফল। কোয়ার্টার ফাইনালে গুলবিসের প্রতিপক্ষ ষষ্ঠ বাছাই চেক প্রজাতন্ত্রের টমাস বার্ডিচ। রয়টার্স।
