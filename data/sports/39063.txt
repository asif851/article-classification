
বছরের শুরুতেই দুটি ঘরোয়া টুর্নামেন্ট জিতেছেন। তবে এশিয়ান টুরে সেই ছন্দটা ধরে রাখতে পারেননি গলফার সিদ্দিকুর রহমান। মালয়েশিয়ার মেব্যাংক ওপেনের প্রথম রাউন্ডে পারের চেয়ে ৫ শট বেশি খেলে আছেন যৌথভাবে ১২১তম স্থানে। কাল ২টি বার্ডি করলেও ৭টি বগি করেছেন সিদ্দিকুর। পারের চেয়ে ৬ শট কম খেলে যুগ্মভাবে সবার ওপরে বিশ্বের সাবেক এক নম্বর গলফার ইংল্যান্ডের লি ওয়েস্টউড ও উত্তর আয়ারল্যান্ডের গ্রায়েম ম্যাকডোয়েল।
