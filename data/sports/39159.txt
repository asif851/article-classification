
সাইড লাইন থেকে খেলা দেখা, তারকাদের কাছাকাছি যেতে পারা-বড় বড় টুর্নামেন্টে এমন সুযোগ কেবল বলবয়রাই পেয়ে থাকে। তবে চলতি ইউরোয় সেমিফাইনালে গতকাল এক বলবয় এমন একটা ‘সুযোগ’ পেল, যা তার বাকি জীবনে গর্ব হয়েই থাকবে। গল্প শোনাতে পারবে নাতি-নাতনিদের। 
ম্যাচ শুরুর ঠিক আগ মুহূর্ত। দুই দলের খেলোয়াড়েরা মাঠে নেমেছেন আগেই। বাজানো হয়ে গেছে দুই দেশের জাতীয় সংগীতও। দুই দলের খেলোয়াড়েরা যখন ফটো সেশন করছেন, ঠিক তখনই ওই বল পর্তুগাল দলের খেলোয়াড়দের পাশে এসে দাঁড়ায়। একেবারে অধিনায়ক ক্রিস্টিয়ানো রোনালদোর পাশে! পর্তুগালের দলটি হয়ে যায় ১২ জনের!নাহ্, ওই বল বয়কে পুলিশে ধরেনি। মাঠ থেকে ধাওয়া দিয়েও বের করে দেওয়া হয়নি। হকচকিয়ে যাননি রোনালদোও। হাত মিলিয়েছেন তার সঙ্গে। ওই ছেলের সঙ্গে কথা বলার সময় পর্তুগিজ উইঙ্গারের মুখে ছিল হাসি। তাঁর মুখাবয়ব দেখে বোঝা যায় ঘটনাটা তিনি উপভোগই করেছেন! সূত্র: ফক্স স্পোর্টস।
