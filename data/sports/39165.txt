
ভারতকে টপকে গ্রুপ চ্যাম্পিয়ন! এই কাজটি আগে করতে পারেনি বাংলাদেশের কোনো ফুটবল দল। এবার সাফ মহিলা ফুটবলে সেটাই করে দেখিয়েছে সাবিনা খাতুনরা। 
আজ শিলিগুড়ির কাঞ্চনজঙ্ঘা স্টেডিয়ামে ভারতের সঙ্গে গোলশূন্য ড্র করেছে বাংলাদেশ। প্রথম ম্যাচে বাংলাদেশ ৬-০ গোলে হারিয়েছিল আফগানিস্তানকে। ভারত তাদের প্রথম ম্যাচে ৫-১ গোলে হারায় আফগানিস্তান। তাই আজ গ্রুপের শেষ ম্যাচে বাংলাদেশের প্রয়োজন ছিল ড্র। সেই ড্র-টাই তারা তুলে নিয়েছে রক্ষণাত্মক খেলে।এই ড্রয়ে সেমিফাইনালে বাংলাদেশ তুলনামূলক সহজ প্রতিপক্ষ মালদ্বীপকে পেয়েছে। ম্যাচটি হবে ২ জানুয়ারি। আজ ভারতের কাছে হারলে শেষ চারে বাংলাদেশের সামনে পড়ত শক্তিশালী নেপাল।
