
২০১১ সালের পর থেকেই নিজেকে হারিয়ে খুঁজছেন। গত এক বছর তো বলতে গেলে ‘বেকার’ই ছিলেন। অবশেষে আবার ক্লাব খুঁজে পেয়েছেন ব্রাজিলিয়ান স্ট্রাইকার আদ্রিয়ানো। সেটিও যুক্তরাষ্ট্রের চতুর্থ বিভাগের ক্লাব মায়ামি ইউনাইটেডে। মায়ামি অবশ্য জাতীয় লিগে নয়, খেলে ফ্লোরিডার আঞ্চলিক লিগে। অথচ ব্রাজিলের হয়ে ৪৮টি ম্যাচ খেলা আদ্রিয়ানোর বয়সও এমন বেশি নয়, ৩৩। কত ফুটবলারই তো এর চেয়ে বেশি বয়সে শীর্ষ লিগেই খেলে যাচ্ছেন! রয়টার্স
