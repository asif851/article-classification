

অবশেষে ইংল্যান্ডের ভিসা লাগল মুস্তাফিজুর রহমানের পাসপোর্টে। কাল সকাল ১০টায় বাংলাদেশ বিমানের সরাসরি ফ্লাইটে লন্ডনের উদ্দেশে উড়াল দেবেন বাংলাদেশ দলের বাঁহাতি এই পেসার।
ন্যাটওয়েস্ট টি-টোয়েন্টি ব্লাস্ট এবং ৫০ ওভারের ম্যাচের টুর্নামেন্টের জন্য মুস্তাফিজকে দলে নিয়েছে ইংলিশ কাউন্টির দল সাসেক্স। তবে আইপিএল থেকে চোট নিয়ে ফেরায় একটু দেরি করেই দলে যোগ দিচ্ছেন তিনি। মাঝে এক মাসেরও বেশি সময় লেগেছে তাঁর চিকিৎসা, পুনর্বাসন ও অনুশীলনে। ভিসার জন্য পাসপোর্ট জমা দিয়েছিলেন গত ১১ জুলাই।ন্যাটওয়েস্ট টি-টোয়েন্টি ব্লাস্টে সাসেক্সের পরের ম্যাচ আগামী পরশু। কাল লন্ডন পৌঁছে এই ম্যাচেই মুস্তাফিজ খেলতে নামবেন কিনা, তা এখনো নিশ্চিত নয়। তবু আগামী পরশু থেকে সাসেক্সের গ্রুপ পর্বের পূর্ণ সূচিতে চোখ রাখতে পারেন। ম্যাচগুলো সরাসরি সম্প্রচারিত হচ্ছে স্টার স্পোর্টসে।
সাসেক্সের পরবর্তী সূচি:



কী খেলা 
প্রতিপক্ষ
 কবে
 কখন


টি-টোয়েন্টি   
এসেক্স
২১ জুলাই
রাত ১২.০০


টি-টোয়েন্টি   
সারে
২২ জুলাই
রাত ১১.৩০


ওয়ানডে  
গ্লস্টারশায়ার
 ২৪ জুলাই
বিকাল ৪.০০


ওয়ানডে   
হ্যাম্পশায়ার
২৭ জুলাই
সন্ধ্যা ৭.০০ 


টি-টোয়েন্টি  
গ্ল্যামরগান
২৮ জুলাই
 রাত ১১.৩০


ওয়ানডে  
সমারসেট
৩০ জুলাই
 বিকাল ৪.০০


ওয়ানডে 
কেন্ট 
২ আগস্ট 
সন্ধ্যা ৬.৩০



 

