
ভারতে টি-টোয়েন্টি বিশ্বকাপ শুরু হচ্ছে আগামী ১৫ মার্চ। সেদিনই মাঠে নামবে কদিন আগে থাইল্যান্ডে অনুষ্ঠিত বাছাইপর্ব উতরে আসা বাংলাদেশের মেয়েদের দল। কিন্তু বাংলাদেশ পুরুষ দলকে মাঠে নামতে হবে আরও আগেই। তাদের যে পেরোতে বাছাইপর্ব। মূল বিশ্বকাপে জায়গা করে নিতে বাছাইপর্বে মাশরাফি-সাকিবদের ৫ দিনে খেলতে হবে তিনটি ম্যাচ। বাছাইপর্বটা বাংলাদেশের জন্য সহজই হয়েছে। ‘এ’ গ্রুপে আইসিসি টি-টোয়েন্টি র্যাঙ্কিংয়ের দশে থাকা বাংলাদেশের প্রতিদ্বন্দ্বী ১৩ নম্বর হল্যান্ড, ১৫ নম্বর আয়ারল্যান্ড ও এখনো র্যাঙ্কিংয়ে নাম ওঠাতে না-পারা ওমান। বাছাইপর্বের ‘বি’ গ্রুপে পড়েছে র্যাঙ্কিংয়ের নয়ে থাকা আফগানিস্তান, ১১ নম্বর হংকং, ১২ নম্বর স্কটল্যান্ড ও ১৪ নম্বর জিম্বাবুয়ে। ৯ মার্চ হল্যান্ডের বিপক্ষে ম্যাচটি দিয়ে শুরু হবে বাংলাদেশের বিশ্বকাপ। দুই দিন পরে বাংলাদেশের দ্বিতীয় ম্যাচের প্রতিপক্ষ আয়ারল্যান্ড আর ১৩ মার্চ শেষ ম্যাচের প্রতিপক্ষ ওমান। গ্রুপ থেকে শুধু একটি দলের ভাগ্যেই জুটবে মূল পর্বের টিকিট। বাংলাদেশের বাছাইপর্বের সবগুলো ম্যাচই ধর্মশালায়।‘এ’ গ্রুপ থেকে মূল পর্বে উঠলেও বাংলাদেশের ভাগ্য সুপ্রসন্ন তা বলা যাচ্ছে না। কারণ বাছাইপর্বে ‘এ’ গ্রুপ পেরোনো দল হিসেবে বাংলাদেশ তখন জায়গা পাবে মূল পর্বের গ্রুপ-২ এ। আর সেই গ্রুপে আছে ভারত, পাকিস্তান, অস্ট্রেলিয়া ও নিউজিল্যান্ড। সে ক্ষেত্রে সুপার টেনে বাংলাদেশকে প্রথম ম্যাচটি খেলতে হবে পাকিস্তানের বিপক্ষে, ১৬ মার্চ, কলকাতার ইডেন গার্ডেনে।ভারতে একই সঙ্গে অনুষ্ঠেয় মেয়েদের টি-টোয়েন্টি বিশ্বকাপেও বাংলাদেশের প্রতিপক্ষ ভারত-পাকিস্তান। ‘বি’ গ্রুপে বাংলাদেশের অন্য দুই প্রতিপক্ষ ইংল্যান্ড ও ওয়েস্ট ইন্ডিজ। ১৫ মার্চ বেঙ্গালুরুতে স্বাগতিক ভারতের বিপক্ষে ম্যাচ দিয়ে শুরু করবেন জাহানারারা। সূত্র: আইসিসি বিজ্ঞপ্তি।টি-টোয়েন্টি বিশ্বকাপের গ্রুপিংছেলেদের‘এ’ গ্রুপ: বাংলাদেশ, আয়ারল্যান্ড, ওমান, হল্যান্ড।‘বি’ গ্রুপ: জিম্বাবুয়ে, আফগানিস্তান, হংকং, স্কটল্যান্ড।সুপার টেনগ্রুপ ১: দক্ষিণ আফ্রিকা, শ্রীলঙ্কা, ইংল্যান্ড, ওয়েস্ট ইন্ডিজ, ‘বি’ গ্রুপের শীর্ষ দল।গ্রুপ ২: ভারত, পাকিস্তান, অস্ট্রেলিয়া, নিউজিল্যান্ড, ‘এ’ গ্রুপের শীর্ষ দল।মেয়েদেরগ্রুপ ‘এ’অস্ট্রেলিয়া, দক্ষিণ আফ্রিকা, নিউজিল্যান্ড, শ্রীলঙ্কা, আয়ারল্যান্ড |গ্রুপ ‘বি’ইংল্যান্ড, ওয়েস্ট ইন্ডিজ, ভারত, পাকিস্তান, বাংলাদেশ |
