
তবে কি ক্যারিয়ারের শেষ আন্তর্জাতিক ম্যাচটা খেলে ফেলেছেন ভিনসেন্ট এনিয়েমা? ফ্রান্সের কাছে হেরে কোয়ার্টার ফাইনালে উঠতে পারেনি নাইজেরিয়া, গোলরক্ষক এনিয়েমা তাই হতাশা থেকে বুটজোড়া তুলে রাখার সিদ্ধান্ত নিতে যাচ্ছেন, ‘আমি কয়েক বছর, কয়েক মাস খেলা ছাড়াই থাকব। হয়তো খেলাটাই ছেড়ে দেব। এরপর কী করব তা আমার স্ত্রীর সঙ্গে আলোচনা করে ঠিক করব।’ তবে আভাস দিলেন, ‘হয়তো ফ্রান্সের সঙ্গে ম্যাচটাই ছিল আমার শেষ ম্যাচ।’ গোলডটকম।
