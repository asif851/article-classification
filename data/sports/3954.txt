
আগামীকাল শুরু হচ্ছে বাংলাদেশ প্রিমিয়ার লিগের (বিপিএল) পঞ্চম আসর। এবারে এসেছে বেশ কিছু পরিবর্তন। ক্রিকেটারদের বেতনসংক্রান্ত জটিলতায় বরিশাল বুলস এবার খেলছে না। সপ্তম দল হিসেবে যোগ হয়েছে সিলেট সিক্সার্স। ৪ নভেম্বর শুরু হয়ে টুর্নামেন্ট চলবে ১২ ডিসেম্বর পর্যন্ত। চারটি পর্যায়ে ভাগ করা হয়েছে পুরো আসরকে। কাল খেলা শুরু হবে সিলেটে। ৮ নভেম্বর শেষ হয়ে ১১ নভেম্বর ঢাকায় ফিরবে বিপিএল। ২৪ থেকে ২৯ নভেম্বর পর্যন্ত খেলা চলবে চট্টগ্রামে। ২ ডিসেম্বর দ্বিতীয়বারের মতো ঢাকায় ফিরে ১২ ডিসেম্বর পর্দা নামবে পঞ্চম আসরের।
এবার আইকন খেলোয়াড়দের মধ্যে এসেছে পরিবর্তন। গত দুবার কুমিল্লা ভিক্টোরিয়ানসকে নেতৃত্ব দেওয়া মাশরাফি বিন মুর্তজা এবারে খেলবেন রংপুর রাইডার্সে। বরিশাল বুলস না থাকায় রাজশাহী কিংসের আইকন খেলোয়াড় হয়েছেন টেস্ট অধিনায়ক মুশফিকুর রহিম। আর রাজশাহীর গতবারের আইকন সাব্বির রহমান গিয়েছেন নতুন দল সিলেট সিক্সার্সে। চিটাগং ভাইকিংসের ঘরের ছেলে তামিম ইকবাল এসেছেন কুমিল্লা ভিক্টোরিয়ানসে। আর রংপুর রাইডার্স ছেড়ে চিটাগং ভাইকিংসে যোগ দিয়েছেন সৌম্য সরকার। খুলনা টাইটানস ও ঢাকা ডায়নামাইটস নেতৃত্বে কোনো পরিবর্তন না আনলেও মোস্তাফিজুর রহমান ঠিকই দল পাল্টেছেন। খেলোয়াড় নিলামের প্রথম বিক্রীত খেলোয়াড় মোস্তাফিজকে দলে টেনেছে রাজশাহী।
চলুন, দেখে নেওয়া যাক দলগুলোর স্কোয়াড।
ঢাকা ডায়নামাইটসদেশি: সাকিব আল হাসান, মোসাদ্দেক হোসেন, আবু হায়দার, মোহাম্মদ শহীদ, জহুরুল ইসলাম, মেহেদী মারুফ, নাদিফ চৌধুরী, সাকলাইন সজীব, সাদমান ইসলাম, নূর আলম সাদ্দাম, খালেদ আহমেদ।বিদেশি: কুমার সাঙ্গাকারা, শহীদ আফ্রিদি, শেন ওয়াটসন, সুনীল নারাইন, মোহাম্মদ আমির, এভিন লুইস, কেভন কুপার, রন্সফোর্ড বিটন, রোভম্যান পাওয়েল, ক্যামেরন ডেলপোর্ট, জো ডেনলি, আকিল হোসেইন, শাহীন আফ্রিদি, কাইরন পোলার্ড।
রাজশাহী কিংসদেশি: মুশফিকুর রহিম, মুমিনুল হক, মেহেদী হাসান মিরাজ, ফরহাদ রেজা, মোস্তাফিজুর রহমান, জাকির হাসান, নিহাদুজ্জামান, রনি তালুকদার, হোসেন আলী, নাঈম ইসলাম জুনিয়র, কাজী অনীক।বিদেশি: লুক রাইট, কেসরিক উইলিয়ামস, লেন্ডল সিমন্স, ড্যারেন স্যামি, ম্যালকম ওয়ালার, সামিত প্যাটেল, মোহাম্মদ সামি, জেমস ফ্র্যাঙ্কলিন, উসমান মির, রাজা আলী দার।
খুলনা টাইটানসদেশি: মাহমুদউল্লাহ, মোশাররফ হোসেন, শফিউল ইসলাম, আরিফুল হক, নাজমুল হোসেন (শান্ত), আবু জায়েদ, আফিফ হোসেন, ইয়াসির আলী, ইমরান আলী, মুক্তার আলী, ধীমান ঘোষ, সাইফ হাসান।বিদেশি: জুনাঈদ খান, সরফরাজ আহমেদ, সাদাব খান, বেনি হাওয়েল, কার্লোস ব্রাফেট, চ্যাডউইক ওয়ালটন, ক্রিস লিন, কাইল অ্যাবট, রাইলি রুশো, সিকুগে প্রসন্ন, শিহান জয়াসুরিয়া, জফরা আর্চার, মাইকেল ক্লিঙ্গার।
চিটাগং ভাইকিংসদেশি: সৌম্য সরকার, তাসকিন আহমেদ, এনামুল হক (বিজয়), শুভাশিস রায়, সানজামুল ইসলাম, আল আমিন জুনিয়র, আলাউদ্দিন বাবু, তানভীর হায়দার, ইরফান শুক্কুর, নাঈম হাসান, ইয়াসির আরাফাত।বিদেশি: লুক রনকি, লিয়াম ডসন, জীবন মেন্ডিস, জার্মেইন ব্ল্যাকউড, সিকান্দার রাজা, দিলশান মুনাবীরা, মিসবাহ-উল-হক, নজিবউল্লাহ জাদরান, লুইস রিস।
রংপুর রাইডার্সদেশি: মাশরাফি বিন মুর্তজা, মোহাম্মদ মিঠুন, রুবেল হোসেন, সোহাগ গাজী, শাহরিয়ার নাফীস, নাজমুল হোসেন অপু, জিয়াউর রহমান, ফজলে রাব্বী, আবদুর রাজ্জাক, ইবাদত হোসেন, ইলিয়াস সানি, নাহিদুল ইসলাম।বিদেশি: ক্রিস গেইল, ব্রেন্ডন ম্যাককালাম, রবি বোপারা, ডেভিড উইলি, অ্যাডাম লিথ, জনসন চার্লস, স্যামুয়েল বদ্রি, থিসারা পেরেরা, কুশল পেরেরা, স্যাম হাইন, সামিউল্লাহ শেনোয়ারি, জহির খান।
কুমিল্লা ভিক্টোরিয়ানসদেশি: তামিম ইকবাল, ইমরুল কায়েস, লিটন দাস, মোহাম্মদ সাইফউদ্দিন, আল আমিন হোসেন, আরাফাত সানি, অলক কাপালি, মেহেদী হাসান, মেহেদী হাসান রানা, এনামুল হক, রকিবুল হাসান।বিদেশি: শোয়েব মালিক, হাসান আলী, ফাহিম আশরাফ, ইমরান খান, ফখর জামান, জস বাটলার, কলিন মানরো, মারলন স্যামুয়েলস, ডোয়াইন ব্রাভো, ড্যারেন ব্রাভো, মোহাম্মদ নবী, রশিদ খান, সলোমন মিরে, রুম্মন রাইস।
সিলেট সিক্সার্সদেশি: সাব্বির রহমান, নাসির হোসেন, তাইজুল ইসলাম, নুরুল হাসান, আবুল হাসান, শুভাগত হোম, কামরুল ইসলাম, নাবিল সামাদ, মোহাম্মদ শরীফ, ইমতিয়াজ হোসেন, শরীফউল্লাহ।বিদেশি: রস হুইটলি, লিয়াম প্লাঙ্কেট, দাসুন শানাকা, ওয়ানিডু হাসারাঙ্গা, বাবর আজম, আন্দ্রে ম্যাকার্থি, আন্দ্রে ফ্লেচার, ক্রিশমার সান্টোকি, চতুরাঙ্গা ডি সিলভা, গুলাম মুদাসসর খান, দানুস্কা গুনাতিলকা, উপুল থারাঙ্গা, উসমান খান, রিচার্ড লেভি।
