
প্রথম ইনিংসে দক্ষিণ আফ্রিকাকে ৩৯৭ রানেই বেঁধে ফেলেছিল জিম্বাবুয়ে। সুযোগ ছিল দ্বিতীয় ইনিংসে ভালো কিছু করার। কিন্তু জিম্বাবুয়ের ব্যাটসম্যানরা খাবি খেলেন প্রোটিয়া বোলারদের সামনে। হারারে টেস্টে হারতে হলো ৯ উইকেটে।জিম্বাবুয়ের দেওয়া ৪১ রানের মামুলি লক্ষ্যটা কেবল ডিন এলগারের উইকেটটি খুইয়ে পৌঁছে গেল দক্ষিণ আফ্রিকা। ফেরার আগে সর্বোচ্চ ২১ করেন এ বাঁ-হাতি। এ জয়ে এক টেস্টের সিরিজটাও পকেটে পুরে নিল প্রোটিয়ারা। টানা দুই টেস্ট সিরিজ জিতে অধিনায়ক-পর্বের শুরুটা দারুণ হলো হাশিম আমলার।আগের দিনে ১ উইকেটে ২৮ রানের সঙ্গে আজ ১৫৩ রান যোগ করল জিম্বাবুয়ে। ডেল স্টেইন, মরনে মরকেল ও ডেন পিটের সম্মিলিত আক্রমণের সামনে সিবান্দা ও রিচমন্ড মুতুম্বামি ছাড়া আর কোনো ব্যাটসম্যান দাঁড়াতে পারলেন না। ১২৪ রানে ৭ উইকেট পতনের পর মুতুম্বামি ও নিয়ুম্বুর অষ্টম উইকেট জুটিতে সর্বোচ্চ ৫৪ এল। ৪৩ করে স্টেইনের বলে মুতুম্বামি ফিরলে কার্যত শেষ হলো জিম্বাবুয়ের দ্বিতীয় ইনিংস। অলআউট ১৮১ রানে। সর্বোচ্চ ৪ উইকেট নিলেন পিট। ম্যাচ সেরাও তিনি। তথ্যসূত্র; টেন অ্যাকশন ও ক্রিকইনফো।
