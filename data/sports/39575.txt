
ছয়টি দল পৌঁছে গিয়েছিল আগেই। বাকি দুটি দলও নাম লেখাল কাল। নিজেদের মাঠে দুর্দান্ত খেলে প্রথম লেগে ৫-৩ গোলে হেরে যাওয়ার ধাক্কা সামলে নিল মোনাকো। কাল ম্যানচেস্টার সিটিকে ৩-১ গোলে হারিয়ে তারাও চলে গেল শেষ আটে। দুই লেগ মিলিয়ে ৬-৬ সমতা হলেও সিটি নিজেদের ৩ গোল হজম করায় বিদায় নিল। পেপ গার্দিওলার চাকরিটাই না যায়! ইউরোপে চোখ রেখেই তো গার্দিওলাকে নিয়ে এসেছিল সিটি।
অন্য ম্যাচে বেয়ার লেভারকুসেনের সঙ্গে গোলশূন্য ড্র করে শেষ আট নিশ্চিত করেছে অ্যাটলেটিকো মাদ্রিদও। প্রথম লেগে লেভারকুসেনের মাঠে ৪-২ গোলে জিতে আসায় কাজটা আসলে ৯০ শতাংশ সেরে রেখেছিল, যদি না লেভারকুসেন ‘বার্সা-রূপকথা’র জন্ম দিত। কিন্তু সেই সম্ভাবনার বিন্দু তৈরিই হতে দিল না অ্যাটলেটিকো। চ্যাম্পিয়নস লিগের শেষ আটে তাই আরও একবার কেবল মাদ্রিদ শহরেরই দুই ক্লাব। বার্সেলোনাকে নিয়ে স্পেনের মোট তিনটি। লেভারকুসেন বিদায় নিলেও বায়ার্ন মিউনিখ ও বরুসিয়া ডর্টমুন্ডের সৌজন্যে জার্মানির প্রতিনিধি আছে দুটি। ফ্রান্সের পতাকা ওড়াচ্ছে মোনাকো; যদিও মোনাকে আসলে ভিন্ন একটি দেশ, ফ্রান্সের লিগে যারা খেলে। ইতালির প্রতিনিধি জুভেন্টাস। গতবারের মতো এবারও শেষ আটে ইংল্যান্ডের একটিই দল—লেস্টার সিটি।
শেষ আটে গেল যারা—বার্সেলোনারিয়াল মাদ্রিদঅ্যাটলেটিকো মাদ্রিদবায়ার্ন মিউনিখবরুসিয়া ডর্টমুন্ডজুভেন্টাসলেস্টার সিটিমোনাকো
 
