
স্বাগতিক অধিনায়ক ফাফ ডু প্লেসিস বলেছিলেন টস জিতলেও মুশফিককেই সিদ্ধান্ত নিতে দেবেন। তবে সেরকম নাটকীয় কোনো ব্যাপার ঘটেনি। ব্লুমফন্টেইনে সিরিজের দ্বিতীয় টেস্টে টস জিতে ফিল্ডিং করার সিদ্ধান্ত নিয়েছেন টাইগার অধিনায়ক মুশফিকুর রহিম। উইকেটে ঘাসের ছোঁয়া আছে, পিচ রিপোর্টে শন পোলক শক্ত উইকেটের কথাই বলেছেন। সিদ্ধান্ত নিয়ে এবার আর কোনো সন্দেহ নেই। ফর্মে থাকা দুই প্রোটিয়া ওপেনার দিনের প্রথম সেশন থেকে আগ্রাসী হয়েই হয়তো পেসারদের আক্রমণ থেকে সরিয়ে দিতে চাইবেন।
 দক্ষিণ আফ্রিকা দলে পরিবর্তন একটি। আগের টেস্টে মরনে মরকেলের ইনজুরিতে দলে ঢুকেছেন বাঁহাতি পেসার ওয়েইন পারনেল। চোটাক্রান্ত বাংলাদেশ দলে মোট পরিবর্তন ৪ টি। ওপেনার তামিম ইকবালের জায়গায় দলে ফিরেছেন সৌম্য সরকার। বাদ পড়েছেন অলরাউন্ডার মেহেদি হাসান মিরাজ, তাঁর জায়গায় দলে এসেছেন বাঁহাতি স্পিনার তাইজুল ইসলাম। পেস আক্রমণে মোস্তাফিজের সঙ্গী শুভাশীষ রায় ও রুবেল হোসেন।
 
