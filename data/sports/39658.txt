
চুক্তির অঙ্ক কিংবা মেয়াদ কোনোটাই প্রকাশ করা হয়নি। আর্সেনালের পক্ষ থেকে শুধু জানানো হয়েছে, লম্বা একটা সময়ের জন্য ম্যানচেস্টার ইউনাইটেড থেকে ড্যানি ওয়েলবেককে দলভুক্ত করেছে তারা। তবে ব্রিটিশ সংবাদ মাধ্যমের খবর, ওয়েলবেককে পাওয়ার জন্য আর্সেনালকে খসাতে হয়েছে এক কোটি ৬০ লাখ পাউন্ড। গ্রীষ্মকালীন দলবদলের শেষ দিনে শুধু ওয়েলবেককেই নয়, ম্যানচেস্টার ইউনাইটেড মেক্সিকোর স্ট্রাইকার হাভিয়ের হার্নান্দেজকেও এক মৌসুমের জন্য ধারে রিয়াল মাদ্রিদে পাঠিয়েছে। এএফপি।
