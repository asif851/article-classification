
ফরাসি লিগের কোয়ার্টার-ফাইনালে গত বুধবার নেইমার আমিয়াঁর বিপক্ষে ম্যাচে পাঁজরে আঘাত পান । তাই আজ বুধবার রাতে পিএসজির পক্ষ হয়ে ব্রাজিলের এই ফরোয়ার্ড খেলতে পারবেন কিনা, তাই নিয়ে ছিল শঙ্কা। শেষ পর্যন্ত সব শঙ্কা দূর হয়ে যায়।
আজ নেইমারের খেলা দেখে মুগ্ধ হয়েছেন সবাই। পিএসজিকে দারুণ এক জয় এনে দিয়েছেন তিনি। লিগ ওয়ানের ম্যাচে দিজোঁকে ৮-০ গোলে উড়িয়ে দিয়েছে পিএসজি। নেইমার একাই করেছেন হ্যাট্রিকসহ চারটি গোল। এছাড়া আনহেল দি মারিয়া দুইটি এবং এদিনসন কাভানি ও কিলিয়ান এমবাপে একটি করে গোল করেন।
নিজেদের মাঠে আজকের ম্যাচের চতুর্থ মিনিটেই এগিয়ে যায় পিএসজি। এরপর খেলার ১৫ মিনিটে, ২১ মিনিটে, ৪২ মিনিটে, ৫৭ মিনিটে, ৭৩ মিনিটে এবং ৮৩ মিনিটে দিজোঁর বিরুদ্ধে গোল করেছে পিএসজি।
ফরাসি লিগে ২১ ম্যাচে ৫৬ পয়েন্ট নিয়ে শীর্ষে আছে পিএসজি। দ্বিতীয় স্থানে থাকা লিওঁর চেয়ে ১১ পয়েন্ট এগিয়ে কোচ উনাই এমেরির দল।
