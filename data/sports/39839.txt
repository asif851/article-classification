
হল্যান্ডের স্টেফান মাইবার্গ প্রথম ওভারেই মারলেন তিনটি চার। আর পুরো ইংলিশ ইনিংসে চার মাত্র চারটি! ছক্কা নেই একটিও। কাল চট্টগ্রামে কী হেনস্তাই না হলো ইংল্যান্ড। টি-টোয়েন্টি বিশ্বকাপে কমপক্ষে ১০ ওভার ব্যাট করেছে এমন ইনিংসে এর চেয়ে কম চার-ছয় মারার উদাহরণ মাত্র দুটি। ২০১০ সালে গায়ানার প্রভিডেন্সে ওয়েস্ট ইন্ডিজের বিপক্ষে ম্যাচে মাত্র তিনটি চার ছিল আয়ারল্যান্ডের। বিশ্বকাপের ওই ম্যাচে ৬৮ রানে অলআউট হয় আইরিশরা। এবার চট্টগ্রামেই টি-টোয়েন্টির সর্বনিম্ন ইনিংস খেলার পথে হল্যান্ডের ব্যাটসম্যানরা মেরেছিলেন মাত্র তিনটি চার। 
