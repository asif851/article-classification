
বিশ্বের সবচেয়ে বড় ক্রিকেট স্টেডিয়াম কোনটি? সংস্কারের পর কলকাতার ইডেন গার্ডেনের দর্শক ধারণক্ষমতা কমে যাওয়ায় এমসিজি মানে মেলবোর্ন ক্রিকেট স্টেডিয়াম এখানে অপ্রতিদ্বন্দ্বী। তবে সেই মেলবোর্নকেও ছাড়িয়ে বিশ্বের সবচেয়ে বড় ক্রিকেট স্টেডিয়াম হতে যাচ্ছে গুজরাটের আহমেদাবাদে সরদার প্যাটেল স্টেডিয়াম।মেলবোর্নে এখন একসঙ্গে বসে খেলা দেখতে পারেন ১ লাখ ২৪ জন। গুজরাট স্টেডিয়ামের ধারণক্ষমতা হবে ১ লাখ ১০ হাজার। নতুন করে অবশ্য কিছু বানাতে হবে না গুজরাট ক্রিকেট অ্যাসোসিয়েশনকে (জিসিএ)। এখনকার সরদার প্যাটেল স্টেডিয়াম সংস্কার করে বাড়িয়ে নেওয়া হবে আকার-আয়তন। এই স্টেডিয়ামের বর্তমান ধারণক্ষমতা ৪৯ হাজার দর্শক।সংস্কারকাজ এরই মধ্যে শুরু হয়ে গেছে। আগামী দুই বছরের মধ্যেই তা শেষ হয়ে যাবে বলে আশাবাদী জিসিএ। সংস্থার সহসভাপতি পরিমল নাথওয়ানি জানিয়েছেন, সংস্কারকাজ পুরোপুরি শেষ করতে প্রায় সাত শ কোটি রুপি লাগবে।ক্রিকেটের অনেক ঐতিহাসিক মুহূর্তের সাক্ষী এ স্টেডিয়াম। ১৯৮৭ সালে এখানেই ইতিহাসের প্রথম ব্যাটসম্যান হিসেবে টেস্ট ক্রিকেটে ১০ হাজার রানের মাইলফলক ছুঁয়েছিলেন সুনীল গাভাস্কার। ১৯৯৪ সালে রিচার্ড হ্যাডলিকে ছাড়িয়ে এ মাঠেই সেই সময় টেস্ট ক্রিকেটে সর্বোচ্চ উইকেটের মালিক হয়েছিলেন কপিল দেব। টাইমস অব ইন্ডিয়া
