

কাল পোর্ট অব স্পেনে ত্রিদেশীয় সিরিজের ফাইনালটি ছিল মাহেলা জয়াবর্ধনের ৪০০তম ওয়ানডে। এর ৫টি এশিয়ান একাদশের পক্ষে। এর আগে ৪০০ ওয়ানডের মাইলফলক ছুঁয়েছেন শচীন টেন্ডুলকার (৪৬৩) ও সনাৎ জয়াসুরিয়া (৪৪৫)।
 
৫৭%
শ্রীলঙ্কার মোট ওয়ানডের ৫৭% ম্যাচই খেলেছেন জয়াবর্ধনে। ১৯৯৯ থেকে খেলেছেন শ্রীলঙ্কার ৯৫% ওয়ানডেতেই!
 
১০০
দেশের হয়ে দুই দফায় টানা ১০০ ওয়ানডে খেলার একমাত্র কীর্তিটি তাঁর। ১৯৯৯ সালের মে থেকে ২০০৩ মার্চ পর্যন্ত খেলেছেন টানা ১১৯টি, নভেম্বর ২০০৫ থেকে ডিসেম্বর ২০০৯ পর্যন্ত টানা ১২২টি।
 
১ থেকে ৬
ওপেনিং থেকে ৬ নম্বর প্রতিটি পজিশনেই সেঞ্চুরি আছে জয়াবর্ধনের!
 
২০০
প্রথম ক্রিকেটার হিসেবে ওয়ানডে ক্যাচের ‘ডাবল সেঞ্চুরি’ তাঁর। বর্তমান ক্রিকেটারদের মধ্যে নিকটতম প্রতিদ্বন্দ্বী ইউনিস খানের ক্যাচ ১২৬টি।
