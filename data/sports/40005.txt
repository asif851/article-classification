
৩৫ বলে দরকার মাত্র ২৯ রান। হাতে সব কটি উইকেট। তার পরও কি না হেরে গেল বাংলাদেশের মেয়েরা! কাল পচেফস্ট্রুমে শেষ টি-টোয়েন্টিতে দক্ষিণ আফ্রিকার কাছে মাত্র ৩ রানে হেরে হতে হলো ধবলধোলাই। টস জিতে ৪ উইকেটে সিরিজে সর্বোচ্চ ১০৯ রান করেছিল স্বাগতিকেরা। বাংলাদেশের অধিনায়ক সালমা ৪ ওভারে মাত্র ৭ রানে নেন ২ উইকেট। তথ্যসূত্র: ক্রিকইনফো।
রুমানা (৪৩ বলে ৪০) ও আয়েশা (৫৭ বলে ৪২) উদ্বোধনী জুটিতেই করে ফেলেছিলেন ৮১ রান। সেখান থেকে ম্যাচ হারা কঠিন ছিল। সেই কঠিন কাজটিই করেছে পরের ব্যাটাররা। শেষ বলে জয়ের জন্য বাংলাদেশের দরকার ছিল ৬ রান। ফারজানা নিতে পারেন মাত্র ২ রান। শেষ পর্যন্ত বাংলাদেশের স্কোর ৪ উইকেটে ১০৬। 
