
ক্লাব মৌসুম শেষ। আপাতত মাস দুয়েকের বিশ্রাম। ফুটবলারদের কাছে বিয়ের জন্য এর চেয়ে ভালো সময় আর কী হতে পারে। লিওনেল মেসি বিয়ে করতে যাচ্ছেন আর ১০ দিন পর। আর গত দুই দিনে ‘শুভকাজ’টা সেরে ফেলেছেন আর্সেনাল মিডফিল্ডার জ্যাক উইলশেয়ার ও রিয়াল মাদ্রিদ স্ট্রাইকার আলভারো মোরাতা। পরশু ভেনিসে দীর্ঘদিনের বান্ধবী ও ইতালিয়ান মডেল অ্যালিস ক্যাম্পেলোর সঙ্গে গাঁটছড়া বেঁধেছেন মোরাতা (ডানে)। উইলশেয়ার বিয়ে করেছেন গতকাল। ইতালিরই তাসকানিতে তিন দিনের অনুষ্ঠানে বিবাহবন্ধনে বাঁধা পড়েছেন বান্ধবী আদ্রিয়ানি মিখায়েলের সঙ্গে
 
