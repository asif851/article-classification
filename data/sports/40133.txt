
মারিও শারাপোভা শচীন টেন্ডুলকারকে চেনেন না—ব্যাপারটা তাবত্ শচীন-ভক্তকে আহত করেছিল। সামাজিক যোগাযোগের বিভিন্ন মাধ্যমে এই ‘অপরাধে’ তুলোধুনো হয়েছিলেন বিশ্ব টেনিসের এই লাস্যময়ী তারকা। কিন্তু শচীন নিজে এ ব্যাপারটিকে একেবারেই গুরুত্ব দিতে রাজি নন। তাঁর মতে, শারাপোভা তাঁকে না-ও চিনতে পারেন। এতে তিনি মোটেও অসম্মানিত বোধ করেন না।ভারতের জনপ্রিয় টেলিভিশন চ্যানেল এনডিটিভির সঙ্গে একান্ত সাক্ষাত্কারে টেন্ডুলকার বলেছেন, ‘শারাপোভা আমাকে না-ও চিনতে পারেন। এতে অসম্মানিত হওয়ার মতো কিছু ঘটেনি। তিনি একজন রাশিয়ান। রাশিয়ানরা যদি ক্রিকেট নিয়ে আগ্রহী হয়, সেটাই হবে আমার কাছে অবাক হওয়ার মতো বিষয়।’গত উইম্বলডনের সময় এক সংবাদ সম্মেলনে শারাপোভা বলেছিলেন, তিনি ডেভিড বেকহামকে চেনেন, কিন্তু টেন্ডুলকার নামটির সঙ্গে পরিচিত নন।ক্রিকেটের জীবন্ত কিংবদন্তি শচীন টেন্ডুলকার একজন টেনিস-ভক্ত। উইম্বলডনের সময় তিনি নিয়মিতই ‘রয়্যাল বক্সে’ অবস্থান নেন। এটা তো সবাই জানে রজার ফেদেরারের সঙ্গে তাঁর বন্ধুত্বের মাত্রাটা কেমন!
