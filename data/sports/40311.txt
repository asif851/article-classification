
৩৬ বলে প্রয়োজন ৪২ রান। হাতে ৭ উইকেট। দুর্দান্ত এক সেঞ্চুরি করে অপরাজিত এক ব্যাটসম্যান। এই যুগে এমন ম্যাচ হারা কঠিন। সেই কঠিন কাজটাই করেছে প্রাইম ব্যাংক। ৩৫ বলে শেষ ৭ উইকেট হারিয়ে কলাবাগান ক্রিকেট একাডেমির কাছে হেরেছে ৭ রানে!লিগ শিরোপার লড়াইয়ে এমনিতে ম্যাচটি ছিল গুরুত্বহীন। বিকেএসপিতে সেই ম্যাচটিই হলো রোমাঞ্চকর। গুরুত্বপূর্ণ বাকি দুই ম্যাচই হলো একতরফা। ফতুল্লায় শেখ জামাল ধানমন্ডি ক্লাবকে ৬ উইকেটে হারিয়ে অব্যাহত গাজী ট্যাংক ক্রিকেটার্সের অপ্রতিরোধ্য যাত্রা। সুপার লিগে টানা তিন জয়ে গাজী ধরে রাখল শীর্ষস্থানও। আর মিরপুরে ম্যাড়মেড়ে ম্যাচে মোহামেডানকে উড়িয়ে এবারের লিগের বিস্ময় প্রাইম দোলেশ্বর ধরে রেখেছে শিরোপা-স্বপ্ন।গাজীর জয়ের নায়ক আবারও রকিবুল হাসান। সুপার লিগে তিন ম্যাচে দুবার অপরাজিত থাকলেন নব্বইয়ে। তবে সেঞ্চুরি না পাওয়ার আক্ষেপ অনায়াসে ভুলতে পারেন দুবারই দলকে জিতিয়ে ম্যাচসেরা হওয়ায়। গত বুধবার মিরপুরে কলাবাগান একাডেমির বিপক্ষে ৯৮ রানে অপরাজিত ছিলেন আগে ব্যাট করে। কাল ফতুল্লায় রান তাড়ায় ৯০ করে ফিরলেন দলকে জিতিয়ে। ২৬০ রান তাড়ায় ৬৩ রানে ২ উইকেট হারিয়েছিল গাজী। তৃতীয় উইকেটে ইমরুল কায়েসের সঙ্গে রকিবুলের ১২৩ রানের জুটিই গড়ে দেয় ম্যাচের ভাগ্য। ইমরুল ৮১ করে আউট হওয়ার পর মাহমুদউল্লাহ (২৫) ও আসহার জাইদিকে (২০*) নিয়ে বাকি পথটুকু পাড়ি দেন রকিবুল। ১০ চার ২ ছয়ে ৯০ রানে অপরাজিত ৯৩ বলে। লিগের সর্বোচ্চ রানের তালিকায় রকিবুল এখন দুইয়ে (৫২৩), শীর্ষে সতীর্থ ইমরুল (৫৭৯)।শেখ জামালের ২৫৯ রান করাটাই ছিল বড় এক বিস্ময়। ৮৭ রানে হারিয়েছিল ৬ উইকেট! সপ্তম উইকেটে নাহিদুলের সঙ্গে চিগুম্বুরার ৫৭ রানের জুটির পরও ১৭৬ রানে হারাতে হয় নবম উইকেট। কিন্তু চিগুম্বুরার পাল্টা-আক্রমণে দিশেহারা হয়ে যায় গাজী। ৬ চার ও ৯ ছক্কায় শেষ পর্যন্ত অপরাজিত থাকেন ৯৪ বলে ১০৯ করে। শেষ জুটিতে ৬১ বলে এসেছে ৮৩, সঙ্গী শুভাশিসের অবদান তাতে ১ রান! কিন্তু রকিবুলের ম্যাচ জেতানো ইনিংসে দিন শেষে ম্লান চিগুম্বুরা।অসাধারণ এক ইনিংস খেলেও যেমন দিন শেষে হারের স্বাদ পেতে হয়েছে রবি বোপারাকে। জয় হয়েছে আরেক সেঞ্চুরিয়ানের। হ্যামিল্টন মাসাকাদজার ১০১ বলে ১২৫ রানে ৩০৫ রান করে কলাবাগান একাডেমি। তৃতীয় উইকেটে আবদুল মজিদের (৫৪) সঙ্গে ১০১ বলে ১২৭ রানের জুটি গড়েন মাসাকাদজা। বাঁহাতি স্পিনে কলাবাগানের ৭ উইকেটের ৫টিই নিয়েছেন রেজাউল করিম। তবে ৫ উইকেট নিয়ে ম্যাচের নায়ক আরেক বাঁহাতি স্পিনার নাজমুল অপু। বোপারা আর তায়েবুরের (৭৬) ব্যাটে প্রাইম ব্যাংক ছিল জয়ের পথেই। ৪৪ ওভার শেষে রান ছিল ৩ উইকেটে ২৬৪। নাজমুলের ১ ওভারে ৩ উইকেট হারিয়ে পথ হারায় তারা। একের পর এক উইকেট হারিয়ে শেষ ওভারে প্রয়োজন পড়ে ১৫। বাঁহাতি স্পিনার জাকারিয়া মাসুদের প্রথম বলে বোপারা ছয় মারলেও পরের বলে দেন ফিরতি ক্যাচ (১৩৩ বলে ১৩৮)। শেষ ৪ বলে আসে মাত্র ১ রান।মোহামেডান-দোলেশ্বর ম্যাচের ভাগ্য অনেকটা নিশ্চিত হয়ে যায় প্রথম ইনিংস শেষেই। ৮৩ রানে ৭ উইকেট হারানো মোহামেডানকে ১৪৩ পর্যন্ত নিয়ে যান সাতে নামা মুক্তার আলী (৪৬)। তবে এই রান দোলেশ্বর তাড়া করে ফেলে ২৭ ওভারেই! লেগ স্পিনে ৪ উইকেট নিয়েছেন সাব্বির রহমান, তবে দুই ওপেনারের উইকেটসহ কিপটে বোলিংয়ে ৩ উইকেট নিয়ে ম্যাচসেরা দোলেশ্বর অধিনায়ক ফরহাদ রেজা।স ং ক্ষি প্ত স্কো র গাজী ট্যাংক-শেখ জামালশেখ জামাল: ৫০ ওভারে ২৫৯/৯ (চিগুম্বুরা ১০৯*, মুশফিক ৩৮, নাহিদুল ৩১, ক্রুক ২০; ডেসকাট ৩/৫৬, রুবেল ১/৩০, জাইদি ১/৩২, নাঈম জুনিয়র ১/৪১, আরাফাত ১/৪২, মাহমুদউল্লাহ ১/৫৫)। গাজী ট্যাংক: ৪৬.৪ ওভারে ২৬০/৪ (রকিবুল ৯০*, ইমরুল ৮১, মরগান ২৬, মাহমুদউল্লাহ ২৫, জাইদি ২০*; ক্রুক ২/৪৬, নাহিদুল ১/৩৫, রাজ্জাক ১/৫২)।ফল: গাজী ট্যাংক ৬ উইকেটে জয়ী।ম্যান অব দ্য ম্যাচ: রকিবুল হাসান। মোহামেডান-প্রাইম দোলেশ্বরমোহামেডান: ৪২.৩ ওভারে ১৪৩ (মুক্তার ৪৬, থারাঙ্গা ২৪, শামসুর ২১; সাব্বির ৪/৩৯, ফরহাদ ৩/৯, শফিউল ২/৩৩, তাইজুল ১/২১)। দোলেশ্বর: ২৭ ওভারে ১৪৫/৩ (মেহেদি ৪০, রনি ৩৭, মুমিনুল ৩৩*; দেলোয়ার ১/২৮, সামিত ১/৩১, মুক্তার ১/৩৪)।ফল: প্রাইম দোলেশ্বর ৭ উইকেটে জয়ী।ম্যান অব দ্য ম্যাচ: ফরহাদ রেজা। কলাবাগান সিএ-প্রাইম ব্যাংককলাবাগান সিএ: ৫০ ওভারে ৩০৫/৭ (মাসাকাদজা ১২৫, মজিদ ৫৪, অভিষেক ৪৪, মিজানুর ২৮, মার্শাল ২৫; রেজাউল ৫/৫৪, এনামুল জুনিয়র ১/৪১, জিয়াউর ১/৪১)। প্রাইম ব্যাংক: ৪৯ ওভারে ২৯৮ (বোপারা ১৩৮, তাইবুর ৭৬, জয়াসুরিয়া ৩৭, সৈকত ২৬, নাজমুল ৫/৫৯, জাকারিয়া ২/২৯, অভিষেক ২/৪৫)।ফল: কলাবাগান সিএ ৭ রানে জয়ী।ম্যান অব দ্য ম্যাচ: নাজমুল অপু।পয়েন্ট তালিকাম্যাচ জয় হার পরি. পয়েন্ট রানরেটগাজী ট্যাংক ১৩ ১০ ৩ ০ ২০ +০.৭০প্রাইম দোলেশ্বর ১৩ ৯ ৪ ০ ১৮ +০.৩৯শেখ জামাল ১৩ ৮ ৫ ০ ১৬ +০.৬৯মোহামেডান ১৩ ৮ ৫ ০ ১৬ -০.৪৫কলাবাগান সিএ ১৩ ৬ ৬ ১ ১৩ -০.৮১প্রাইম ব্যাংক ১৩ ৬ ৭ ০ ১২ +০.৪৪
