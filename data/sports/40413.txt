
মেয়েদের বিশ্বকাপ থেকে বিদায় নিয়েছে বর্তমান চ্যাম্পিয়ন অস্ট্রেলিয়া। ইংল্যান্ডে অনুষ্ঠানরত টুর্নামেন্টের দ্বিতীয় সেমিফাইনাল অস্ট্রেলিয়ার মেয়েরা ৩৬ রানে হেরেছে ভারতের কাছে। ভারত না বলে হারমানপ্রীত কৌরের কাছে বলাই ভালো। ২০টি চার ও ৭টি ছয়ে ১১৫ বলে তাঁর হার না মানা ১৭১ রানের সুবাদে ৪ উইকেটে ২৮১ রান করে ভারত। বৃষ্টিবিঘ্নিত ৪২ ওভারের ম্যাচে ৪০.১ ওভারে অস্ট্রেলিয়া অলআউট ২৪৫ রানে। পরশুর ফাইনালে ভারত খেলবে ইংল্যান্ডের সঙ্গে। ক্রিকইনফো।
