
মারভান আতাপাত্তুর টেস্ট ক্যারিয়ারের গল্পটা কি জানেন মোসাদ্দেক হোসেন? টেস্ট অভিষেকে ‘চশমা’, প্রথম ৬ ইনিংসে মাত্র ১ রান। সেই আতাপাত্তুই টেস্ট ক্যারিয়ার শেষ করলেন ৬টি ডাবল সেঞ্চুরি নিয়ে।মোসাদ্দেক হোসেন এখনো আন্তর্জাতিক ক্রিকেটের স্বাদ পাননি। তবে বাংলাদেশ অনূর্ধ্ব-১৯ দলের এই ব্যাটসম্যানের প্রথম শ্রেণির ক্যারিয়ার শুরু হয়েছিল জোড়া শূন্য দিয়েই। ২০১৪ সালে অভিষেক হওয়ার পর প্রথম সাত ইনিংসে মাত্র ৩৪ রান করা সেই মোসাদ্দেকই এখন ৩টি ডাবল সেঞ্চুরির মালিক। বাংলাদেশের আর কোনো ব্যাটসম্যানের প্রথম শ্রেণির ক্রিকেটে দুটির বেশি ডাবল সেঞ্চুরি নেই। দুটি করে ডাবল সেঞ্চুরি আছে নাজিমউদ্দিন, মার্শাল আইয়ুব, অলক কাপালি ও রনি তালুকদারের।ময়মনসিংহের ছেলে মোসাদ্দেকের প্রথম শ্রেণির অভিষেক হয়েছিল ঢাকা বিভাগের পক্ষে। তবে গত মৌসুম থেকে খেলছেন বরিশাল বিভাগের হয়ে। ২০১৫ সালটা তাঁকে দুহাত ভরিয়ে দিচ্ছে। ৩টি ডাবলসহ ৬টি সেঞ্চুরি এ বছরই। ২০১৫ সালে প্রথম শ্রেণির ক্রিকেটে ৬টি সেঞ্চুরি আছে শুধু কুমার সাঙ্গাকারার। ডাবল সেঞ্চুরির মতো বাংলাদেশের ব্যাটসম্যানদের মধ্যে এক পঞ্জিকাবর্ষে সবচেয়ে বেশি সেঞ্চুরিও এখন মোসাদ্দেকের। লিটন দাসও অবশ্য রেকর্ডটা দখলে নেওয়ার দৌড়ে আছেন। ২০১৫ সালে ৫টি সেঞ্চুরি লিটনের, ৫টিই গত মৌসুমের জাতীয় লিগে। মোসাদ্দেকের ৬ সেঞ্চুরির ৪টি জাতীয় লিগ, দুটি বাংলাদেশ ক্রিকেট লিগে।
এক পঞ্জিকাবর্ষে সবচেয়ে বেশি সেঞ্চুরি(বাংলাদেশের ব্যাটসম্যান)৬ মোসাদ্দেক হোসেন ২০১৫৫ জহুরুল ইসলাম ২০১০৫ ইমরুল কায়েস ২০১৪৫ লিটন দাস ২০১৫
