
২০১৭-১৮ মৌসুমের শুরুতে রেকর্ড ২২২ মিলিয়ন ইউরোতে বার্সেলোনা ছেড়ে প্যারিস সেন্ট জার্মেইনে (পিএসজি) এসেছেন নেইমার জুনিয়র। এতে পিএসজির ফুটবলে সৌন্দর্য এসেছে। তার চেয়েও বড় কথা, ফ্রান্সের ফুটবলে দর্শক বেড়েছে। পৃথিবীর বিখ্যাত সব তারকা জড়ো হচ্ছেন ইতিহাসের সবচেয়ে দামি খেলোয়াড়ের খেলা দেখতে।
নঁতের বিপক্ষে পিএসজির ম্যাচ দেখতে মাঠে এসেছিলেন মার্কিন র‍্যাপ গায়ক টাইগা। সঙ্গে ছিলেন বুলগেরিয়ান সুন্দরী বারবারা প্যালভিন।
হলিউড তারকা একসময় নিয়মিত এনবিএ দেখতেন। বিশেষ করে লস অ্যাঞ্জেলস লেকারসের (এলএ লেকারস) খেলা দেখতে ভিড় করতেন তারকারা। ইদানীং তাঁরা প্যারিসেই ঘুরছেন বেশি। কারণটা আর কিছুই নয়, নেইমার! টাইগার সাবেক প্রেমিকা কেন্ডেল জেনারকেও পিএসজির জার্সি গায়ে গ্যালারিতে দেখা গিয়েছে।
ডেভিড বেকহাম, ক্রিস্টিয়ানো রোনালদোদের দেখানো পথে হেঁটে নেইমার এখন একটা ব্র্যান্ড। সে ক্ষেত্রে গুরু বেকহামকেও সপরিবারে প্যারিসে দেখা গিয়েছে। ক্যারিয়ারের শেষ দিনগুলোয় পিএসজিতে খেলেছেন এই ইংলিশ কিংবদন্তি।
গানের জগতে রিহান্না এখন বড় নাম। একের পর এক হিট গান দিয়ে দুনিয়াজোড়া ভক্ত বানিয়েছেন তিনি। একসময় এলএ লেকারস গ্যালারির নিয়মিত মুখ এখন পিএসজির পতাকা হাতে পার্ক ডি প্রিন্সেস স্টেডিয়ামে থাকেন। সূত্র: দ্য সান। 
