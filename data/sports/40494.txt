
স্বাধীনতা কাপ হ্যান্ডবলের পুরুষ বিভাগে চ্যাম্পিয়ন হয়েছে বর্ডার গার্ড বাংলাদেশ (বিজিবি), মহিলা বিভাগে চ্যাম্পিয়ন বিজেএমসি। কাল পল্টন হ্যান্ডবল স্টেডিয়ামে পুরুষ বিভাগের ফাইনালে বিজিবি ৩৬-২৫ গোলে বাংলাদেশ পুলিশকে হারিয়েছে। বিজিবির মেহেদী হাসান সর্বোচ্চ ১১টি গোল করেছেন। মেয়েদের ফাইনালে বিজেএমসি ৩৩-২৪ গোলে হারিয়েছে বাংলাদেশ আনসারকে। বিজেএমসির শিল্পী ও শিরীনা সর্বোচ্চ ৯টি করে গোল করেছেন। টুর্নামেন্টের সেরা খেলোয়াড় পুরুষ বিভাগে বিজিবির মেহেদী হাসান, মেয়েদের বিভাগে ডালিয়া আক্তার।
