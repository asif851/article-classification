
এই ম্যাচ হারলে আইপিএলের সেমিফাইনালের লড়াই থেকেই ছিটকে যেত রয়্যাল চ্যালেঞ্জার্স বেঙ্গালুরু। তবে ছিটকে যেতে হয়নি বিরাট কোহলির দলকে। আজ দিল্লি ডেয়ারডেভিলসকে হারিয়ে শেষ চারে জায়গা করে নেয় বিরাট কোহলির দল। এ জয়ে পয়েন্ট তালিকায় দ্বিতীয় স্থানে আছে বেঙ্গালুরু। 
দিল্লির প্রথমে ব্যাট করে ৮ উইকেটে তোলে ১৩৮ রান। জবাবে ১১ বল বাকি থাকতেই জয় পায় বিরাট কোহলির দল। ৫৪ রানে অপরাজিত থাকেন কোহলি। প্লে অফের সেরা চার দল হলো গুজরাট লায়ন্স, রয়্যাল চ্যালেঞ্জার্স বেঙ্গালুরু, সানরাইজার্স হায়দরাবাদ ও কলকাতা নাইট রাইডার্স।
