
এই অভিজ্ঞতা সাকিব আল হাসানের আগেও হয়েছে—ক্রিকেটের তিন সংস্করণেই হয়েছেন শীর্ষ অলরাউন্ডার। আইসিসির সর্বশেষ র‍্যাঙ্কিং অনুযায়ী আবারও বিশ্ব সেরা অলরাউন্ডার হয়েছেন সাকিব।
ওয়ানডে ও টি-টোয়েন্টিতে শীর্ষ অলরাউন্ডার আগ থেকেই ছিলেন সাকিব। তবে ২০১৫ সালের ডিসেম্বরে টেস্ট র‍্যাঙ্কিংয়ে শীর্ষ অলরাউন্ডারের জায়গাটা হারিয়েছিলেন রবিচন্দ্রন অশ্বিনের কাছে। অস্ট্রেলিয়ার সঙ্গে চলতি সিরিজে ব্যাট হাতে ভালো করতে পারছেন না ভারতীয় অফ স্পিনারের। ৪ ইনিংসে করেছেন মাত্র ২০ রান। ব্যাটিংয়ে অশ্বিনের বাজে পারফরম্যান্সই শীর্ষে উঠতে সহায়তা করেছে সাকিবকে।অন্যের বাজে পারফরম্যান্সে টেস্টের শীর্ষ জায়গাটা ফিরে পেয়েছেন সাকিব। গল টেস্টে দুর্দান্ত কিছু এবার নিশ্চয়ই জায়গাটা ধরে রাখতে চাইবেন ৪৭ টেস্ট, ১৬৬ ওয়ানডে ও ৫৭ টি-টোয়েন্টি খেলা বাঁহাতি অলরাউন্ডার। সূত্র: আইসিসি।
 
