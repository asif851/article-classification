
বালিকা এককে শেষ আটে থেমে গেলেও একেবারে খালি হাতে ঢাকা থেকে ফিরতে হচ্ছে না ক্যাথেরিন পারডিউ লাফ্রান্সকে। নিজেই বিমান ভাড়া করে ঢাকায় আসা যুক্তরাষ্ট্রের মেয়েটি জিতেছেন বালিকা এককের দ্বৈতে। কাল আইটিএফ জুনিয়র টেনিসের ফাইনালে তাঁর সঙ্গী ছিল দক্ষিণ কোরিয়ার মিন পার্ক। এই জুটির কাছে হেরেছে চীনের ইউজিয়াও ও জিয়ানজি জুটি। কোরিয়ান জুটিকে হারিয়ে বালক দ্বৈতের শিরোপা জিতেছেন ভারতের গুঞ্জন জাদেশ ও সাচ্চিৎ শর্মা।
বালক এককে চ্যাম্পিয়ন ভারতের ঋষভ শারদা। ফাইনালে তাঁর জয় দক্ষিণ কোরিয়ার চ্যাং ওক পার্কের বিপক্ষে। ভারতের তানিশা কশ্যপকে হারিয়ে বালিকা এককে সেরা চীনের জিংগি ওয়াং।
 
