
৪ নভেম্বর সিলেটে সিলেট সিক্সার্স-ঢাকা ডায়নামাইটসের ম্যাচ দিয়ে শুরু হচ্ছে বিপিএলের পঞ্চম আসর। জনপ্রিয় এই ফ্র্যাঞ্চাইজি টি-টোয়েন্টি লিগের সিলেট পর্বের টিকিট বিক্রি শুরু হচ্ছে ৩১ অক্টোবর।বিপিএলের টিকিট কেনা যাবে তিন উপায়ে—ঢাকা, সিলেট ও চট্টগ্রামে ইউনাইটেড কমার্শিয়াল ব্যাংকের (ইউসিবি) নির্ধারিত শাখায়, অনলাইনে এবং নির্দিষ্ট কয়েকটি বুথ থেকে।অনলাইনে টিকিট মিলবে ‘সহজ ডটকম’, ‘সূর্যমুখী ডটকম বিডি’ ও ‘গেজেট বাংলা ডটকমে’। ঢাকায় সরাসরি বুথ থেকে টিকিট পাওয়া যাবে মিরপুর শেরেবাংলা স্টেডিয়ামের এক নম্বর গেটে ও সোহরাওয়ার্দী ইনডোর স্টেডিয়ামের বুথে। যেদিন ম্যাচ থাকবে না, সেদিন বুথ থেকে টিকিট কিনতে হবে সকাল ১০টা থেকে সন্ধ্যা ৬টার মধ্যে।সিলেট আন্তর্জাতিক ক্রিকেট স্টেডিয়ামের প্রবেশমুখ, জেলা স্টেডিয়ামের বুথে (ম্যাচের দিন ছাড়া সকাল ১০টা থেকে সন্ধ্যা ৬টার মধ্যে) পাওয়া যাবে সিলেট পর্বের টিকিট। আর চট্টগ্রামে টিকিট পাওয়া যাবে জহুর আহমেদ চৌধুরী স্টেডিয়ামের প্রবেশমুখ ও এম এ আজিজ স্টেডিয়ামের বুথে।সিলেট পর্বের টিকিটের দাম জানা গিয়েছিল আগেই। কাল জানিয়ে দেওয়া হয়েছে তিন ভেন্যুরই টিকিটের দাম। মিরপুর শেরেবাংলা স্টেডিয়ামে সর্বনিম্ন ২০০ টাকায় পাওয়া যাবে পূর্ব গ্যালারির টিকিট। উত্তর ও দক্ষিণ শেড গ্যালারির টিকিট মিলবে ৩০০ টাকায়। ভিআইপি গ্যালারি ৫০০ টাকা। ক্লাব হাউসের টিকিটের দাম ৫০০ টাকা। সর্বোচ্চ ২০০০ টাকায় পাওয়া যাবে গ্র্যান্ড স্ট্যান্ডের টিকিট।সর্বনিম্ন ২০০ টাকায় পাওয়া যাবে সিলেট আন্তর্জাতিক স্টেডিয়ামের উত্তর গ্যালারির টিকিট। অন্যান্য টিকিটের মূল্য পশ্চিম গ্যালারি ৩০০ টাকা, গ্রিন গ্যালারি ৪০০ টাকা, ক্লাব হাউস ৫০০ টাকা ও গ্র্যান্ড স্ট্যান্ড ২০০০ টাকা। ৪ থেকে ৮ নভেম্বর পর্যন্ত আটটি ম্যাচ হবে সিলেটে।চট্টগ্রামে জহুর আহমেদ চৌধুরী স্টেডিয়ামের গ্র্যান্ড স্ট্যান্ড ও ছাদের টিকিটের দামও ২০০০ টাকা। ক্লাব হাউস ৫০০ টাকা। পশ্চিম গ্যালারি ৩০০ ও পূর্ব গ্যালারি ২০০ টাকা। ২৪ থেকে ২৯ নভেম্বর ১০টি ম্যাচ হবে চট্টগ্রামে।
