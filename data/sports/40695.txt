
আন্তর্জাতিক ক্রিকেটে অস্ট্রেলিয়ার সবচেয়ে কম বয়সী সেঞ্চুরিয়ানের নাম কী? একটু সাহায্য করা যাক। কোনো ছেলে ক্রিকেটারের নাম বলতে যাবেন না, তাতে ভুল হবে। উত্তরটা বলেই দেওয়া যাক, মেগ ল্যানিং। ২০১১ সালে ক্যারিয়ারের দ্বিতীয় ওয়ানডেতে ১৮ বছর ২৮৮ দিন বয়সে প্রথম সেঞ্চুরিটা পেয়েছিলেন ল্যানিং। সেই ল্যানিং কাল মেয়েদের ওয়ানডেতে সবচেয়ে বেশি সেঞ্চুরির মালিক হয়ে গেলেন। মাউন্ট মঙ্গানুইয়ে নিউজিল্যান্ডের মেয়েদের দলের বিপক্ষে অপরাজিত ১০৪ রান করেছেন অস্ট্রেলিয়ার অধিনায়ক। মেয়েদের ওয়ানডেতে ল্যানিংয়ের এটা দশম সেঞ্চুরি। ল্যানিং পেছনে ফেললেন ইংল্যান্ডের শার্লট এডওয়ার্ডসকে। শার্লট ৯টি সেঞ্চুরি করেছেন ১৯১ ম্যাচে, মাত্র ৫৭ ম্যাচ খেলেই তাঁকে ছাড়িয়ে গেলেন ল্যানিং।মেয়েদের ওয়ানডেতে সবচেয়ে বেশি সেঞ্চুরিম্যাচ রান সর্বোচ্চ গড় ১০০মেগ ল্যানিং (অস্ট্রেলিয়া) ৫৭ ২৬৭১ ১৩৫* ৫২.৩৭ ১০শার্লট এডওয়ার্ডস (ইংল্যান্ড) ১৯১ ৫৯৯২ ১৭৩* ৩৮.১৬ ৯ক্লেয়ার টেলর (ইংল্যান্ড) ১২৬ ৪১০১ ১৫৬* ৪০.২০ ৮কারেন রোল্টন (অস্ট্রেলিয়া) ১৪১ ৪৮১৪ ১৫৪* ৪৮.১৪ ৮সুজি বেটস (নিউজিল্যান্ড) ৯৮ ৩৪৯২ ১৬৮ ৪১.০৮ ৭
 
