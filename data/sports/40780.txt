

৩৩ ম্যাচে ৮৩ পয়েন্ট নিয়ে শীর্ষে বার্সা। সোসিয়েদাদের মাঠে হারের পর ৩৩ ম্যাচে ৭১ পয়েন্ট নিয়ে দুইয়ে অ্যাটলেটিকো। দুটি দলের হাতেই রয়েছে আর পাঁচটি করে ম্যাচ। ২৯ এপ্রিল দেপোর্তিভোর বিপক্ষে জিতলে বার্সার সংগ্রহ দাঁড়াবে ৩৪ ম্যাচে ৮৬ পয়েন্ট। তখন বাকি ৫ ম্যাচ জিতলেও বার্সাকে ধরতে পারবে না অ্যাটলেটিকো। তখন তাঁদের সংগ্রহ বার্সার সমান ৮৬ পয়েন্ট হলেও মুখোমুখি লড়াইয়ে হারায় শিরোপা কাতালান ক্লাবটির ঘরেই উঠবে।
লা লিগায় ২৫তম শিরোপা জয় থেকে আর মাত্র এক জয়ের দূরত্বে দাঁড়িয়ে বার্সেলোনা। কাতালান ক্লাবটিকে এ সুযোগ করে দিয়েছে অ্যাটলেটিকো মাদ্রিদ। কাল রাতে রিয়াল সোসিয়েদাদের মাঠে ৩-০ গোলে হেরে গেছে ডিয়েগো সিমিওনের দল। এতে দেপোর্তিভো লা করুনিয়ার বিপক্ষে আগামী ম্যাচেই লিগ শিরোপা নিশ্চিতের সুযোগ এসে গেছে বার্সার সামনে।৩৩ ম্যাচে ৮৩ পয়েন্ট নিয়ে শীর্ষে বার্সা। সোসিয়েদাদের মাঠে হারের পর ৩৩ ম্যাচে ৭১ পয়েন্ট নিয়ে পয়েন্ট তালিকার দুইয়ে অ্যাটলেটিকো। দুটি দলের হাতেই রয়েছে আর পাঁচটি করে ম্যাচ। ২৯ এপ্রিল দেপোর্তিভোর বিপক্ষে জিতলে বার্সার সংগ্রহ দাঁড়াবে ৩৪ ম্যাচে ৮৬ পয়েন্ট। তখন বাকি ৫ ম্যাচ জিতলেও বার্সাকে ধরতে পারবে না অ্যাটলেটিকো। তখন তাঁদের সংগ্রহ বার্সার সমান ৮৬ পয়েন্ট হলেও মুখোমুখি লড়াইয়ে হারায় শিরোপা কাতালান ক্লাবটির ঘরেই উঠবে।সোসিয়েদাদের কাছে হেরে বার্সার জন্য লিগ জয়ের সমীকরণটা আরও সহজ করে দিয়েছে অ্যাটলেটিকো। প্রথমার্ধে এক গোল হজমের পর দ্বিতীয়ার্ধে দুই গোল হজম করে তাঁরা। বার্সার সামনে এখন সহজ সমীকরণ। দেপোর্তিভোর বিপক্ষে জিতলেই চ্যাম্পিয়ন। কিন্তু ড্র করলে? তখন অপেক্ষাটা বাড়বে। অ্যাটলেটিকো তাঁদের পরের দুই ম্যাচের (বেটিস ও আলাভেস) যে কোনো একটি জিততে ব্যর্থ হলে তখন এই ড্র নিয়েই চ্যাম্পিয়ন হবে বার্সা।তবে আরও একটি পথ আছে। বার্সা দেপোর্তিভোর মাঠে নামার আগেই লিগ জয় নিশ্চিত করতে পারে! সে ক্ষেত্রে লেগানেসের বিপক্ষে রিয়ালকে হারতে হবে (২৮ এপ্রিল) এবং অ্যাটলেটিকো যদি তাঁদের পরের দুই ম্যাচেই ড্র করে। কারণ তখন ৩৪ ম্যাচে ৬৮ পয়েন্ট নিয়ে তিনেই থাকবে রিয়াল। বাকি ৪ ম্যাচ জিতলেও তাঁদের লাভ হবে না। আর অ্যাটলেটিকো পরের দুই ম্যাচ ড্র করলে তাঁদের সংগ্রহ দাঁড়াবে ৭৩ পয়েন্ট। এরপর তাঁরা বাকি তিন ম্যাচ জিতলেও মোট সংগ্রহ দাঁড়াবে ৮২ পয়েন্ট। অর্থাৎ দেপোর্তিভোর মাঠে নামার আগেই ৮৩ পয়েন্ট বার্সার লিগ জয়ের জন্য যথেষ্ট হতে পারে যদি এই সমীকরণগুলো মিলে যায়। ২২ এপ্রিল বেটিসের মুখোমুখি হওয়ার পর ২৯ এপ্রিল আলাভেসের বিপক্ষে লড়বে অ্যাটলেটিকো। এদিন বার্সা মাঠে নামার আগেই আলাভেস-অ্যাটলেটিকো ম্যাচ শেষ হবে।
লা লিগা পয়েন্ট তালিকা (শীর্ষ পাঁচ দল):




        দল


ম্যাচ


গোল পার্থক্য


পয়েন্ট




বার্সেলোনা


৩৩


   ৬৪


৮৩




অ্যাটলেটিকো মাদ্রিদ


৩৩


   ৩৬


৭১




রিয়াল মাদ্রিদ


৩৩


   ৪৪


৬৮




ভ্যালেন্সিয়া


৩৩


   ২৬


৬৫




রিয়াল বেটিস


৩৩


   ১


৫৫




