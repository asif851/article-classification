
গত বিশ্বকাপের সেরা খেলোয়াড় ছিলেন তিনি। সেই যুবরাজ সিংকে ছাড়াই বিশ্বকাপ শিরোপা ধরে রাখার মিশনে নামবে ভারত। বিশ্বকাপে ভারতের ৩০ জনের প্রাথমিক দলে জায়গা পাননি বীরেন্দর শেবাগ, জহির খান, গৌতম গম্ভীর আর হরভজন সিংও। প্রায় এক বছর ধরে এই সিনিয়র ক্রিকেটাররা কেউ ওয়ানডে খেলেননি। তাঁদের ফিরিয়ে আনার কারণও খুঁজে পাননি ভারতীয় নির্বাচকেরা।সিনিয়রদের বলির সুবিধা স্বাভাবিকভাবেই ভোগ করছেন তরুণেরা। দেওধর ট্রফিতে দুর্দান্ত খেলার সুবাদে জায়গা পেয়েছেন মনোজ তিওয়ারি। আছেন মনীশ পাণ্ডে, কেদার যাদব। শেষের ওভারগুলোতে কার্যকর বোলিং করতে পারেন বলেই হয়তো জায়গা পেয়েছেন অশোক দিনদা। প্রাথমিক দলে জায়গা পাওয়া সাত স্পিনারের মধ্যে আছেন চায়নাম্যান বোলার কুলদীপ যাদব। গত বিশ্বকাপে না খেলা ইশান্ত শর্মা হয়তো প্রথম বিশ্বকাপের স্বাদ পেতে যাচ্ছেন এবার।২০১১ বিশ্বকাপের স্কোয়াড থেকে মাত্র চারজনকে রাখা হয়েছে এবার। সেই চারজন হলেন মহেন্দ্র সিং ধোনি, সুরেশ রায়না, বিরাট কোহলি আর রবিচন্দ্রন অশ্বিন।ভারতের ৩০ জনের প্রাথমিক দল:ব্যাটসম্যান: শিখর ধাওয়ান, রোহিত শর্মা, অজিঙ্কা রাহানে, কোহলি, রায়না, আম্বাতি রাইডু, কেদার যাদব, তিওয়ারি, মনীশ, মুরালি বিজয়ফাস্ট বোলার: ইশান্ত, ভুবনেশ্বর কুমার, মোহাম্মদ সামি, উমেশ যাদব, বরুণ অ্যারন, ধাওয়াল কুলকার্নি, স্টুয়ার্ট বিনি, মোহিত শর্মা, দিনদা
স্পিনার: অশ্বিন, পারভেজ রাসুল, কার্ন শর্মা, অমিত মিশ্র, রবীন্দ্র জাদেজা, অক্ষর প্যাটেল, কুলদীপ যাদবউইকেটরক্ষক: ধোনি, রবিন উথাপ্পা, সঞ্জু স্যামসন, ঋদ্ধিমান সাহা
