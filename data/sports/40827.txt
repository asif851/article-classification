
অ্যাডিলেড স্ট্রাইকার্সের হয়ে আজকের দিনটা একেবারেই ভালো যায়নি সাকিব আল হাসানের। মেলবোর্ন স্টারসের বিপক্ষে এমসিজিতে অনুষ্ঠিত বিগ ব্যাশের আজকের ম্যাচে ব্যাটে-বলে ব্যর্থতারই পরিচয় দিয়েছেন বিশ্বের অন্যতম সেরা এই অলরাউন্ডার। ব্যাট করতে নেমে ২ রানের পাশাপাশি এক ওভার বল করে তিনি খরচ করেছেন ১০ রান। তাঁর দলও মেলবোর্ন স্টারসের কাছে হেরেছে ৮ উইকেটে।টসে জিতে প্রথমে ব্যাট করা অ্যাডিলেডের পুরো ইনিংসটিই ছিল ব্যর্থতায় ঠাসা। পুরো ২০ ওভার খেলে সাকিবের দল ৯ উইকেটে তোলে ৯০ রান। মিচেল ক্লিংগারের ব্যাট থেকে ৪২ রান না আসলে অ্যাডিলেডের অবস্থা হতে পারত আরও ভয়াবহ। কেন রিচার্ডসন করেন ২১ রান।২০ ওভারে ৯১ রানের লক্ষ্যমাত্রা নিয়ে মাঠে নেমে খেলাটা যতো দ্রুত সম্ভব শেষ করে দিতে চেয়েছেন মেলবোর্নের ব্যাটসম্যানরা। লিউক রাইটের ২০ বলে ৪৯ আর গ্লেন ম্যাক্সওয়েলের ১০ বলে ২৫ রান ম্যাচও শেষও করে দেয় মাত্র ৭.৩ ওভারেই। ১২.৭ ওভার হাতে রেখে প্রয়োজনীয় ৯১ রান তুলে নেওয়ার পথে মেলবোর্নের ব্যাটসম্যানদের তাণ্ডবে দিশেহারা ছিলেন অ্যাডিলেড ব্যাটসম্যানরা। মজার ব্যাপার হচ্ছে, অ্যাডিলেডের বোলারদের দুঃস্বপ্নের দিনে সাকিবের সাকিবের ১ ওভারে ১০ রান দেওয়ার পরিসংখ্যানটিকে কিন্তু একেবারে খারাপ দেখাচ্ছে না!
