
শেষ পর্যন্ত সেই এফসি পোর্তোর ঘরেই উঠল লিগ শিরোপা। আগের ম্যাচে বেনফিকার সঙ্গে ২-১ গোলের জয়টিও ছিল গুরুত্বপূর্ণ। তবে শিরোপা ধরে রাখার পথে শেষ ম্যাচে জয়ই ছিল একমাত্র পথ। পরশু শেষ ম্যাচে পোর্তো ২-০ গোলে পাকোস ডি ফেরেইরাকে হারিয়েই জিতেছে ২৭তম লিগ শিরোপা। এটা তাদের টানা তৃতীয় এবং সর্বশেষ ১১ বছরে নবম শিরোপা। অন্য ম্যাচে মোরেইরেনেসকে ৩-১ গোলে হারিয়ে বেনফিকা হয়েছে রানার্সআপ। পোর্তোর পয়েন্ট ৭৮, বেনফিকার ৭৭। এএফপি।
