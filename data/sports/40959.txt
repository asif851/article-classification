
স্বাগতিক হিসেবে ব্রাজিলের বিশ্বকাপ নিশ্চিত হয়েছিল সবার প্রথমে। বাকি ৩১টি জায়গার জন্য সারা বিশ্বের দলগুলো মুখোমুখি হয়েছিল বিভিন্ন পর্বের বাছাইয়ে। সেই বাছাইপর্বও এখন প্রায় শেষের দিকে। বাকি আছে শুধু প্লে-অফ। প্লে-অফের আগে বিশ্বকাপ বাছাইপর্বে ২১টি দলের বিশ্বকাপ নিশ্চিত হয়ে গেছে। প্লে-অফ থেকে নিশ্চিত হবে বাকি ১১টি দলের বিশ্বকাপ।বিশ্বকাপ নিশ্চিত হওয়া দলগুলো হলো:স্বাগতিক: ব্রাজিল।ইউরোপ অঞ্চল: স্পেন, ইতালি, জার্মানি, ইংল্যান্ড, হল্যান্ড, সুইজারল্যান্ড, রাশিয়া, বসনিয়া-হার্জেগোভিনা ও বেলজিয়াম।এশিয়া অঞ্চল: দক্ষিণ কোরিয়া, ইরান, অস্ট্রেলিয়া ও জাপান।দক্ষিণ আমেরিকা অঞ্চল: আর্জেন্টিনা, ইকুয়েডর, কলম্বিয়া ও চিলি।উত্তর আমেরিকা অঞ্চল: যুক্তরাষ্ট্র, কোস্টারিকা ও হন্ডুরাস।প্লে-অফ:ইউরোপ অঞ্চলের নয় গ্রুপের রানার্স আপ দলগুলোর মধ্যে সেরা আটটি দল দুই ভাগে ভাগ হয়ে একে অন্যের মুখোমুখি হবে। এই আটটি দলের মধ্যে দুই লেগের প্লে-অফ জয়ী দল পাবে বিশ্বকাপের টিকিট। ইউরোপ অঞ্চলের প্লে-অফে মুখোমুখি হওয়া দলগুলো হলো: পর্তুগাল, ফ্রান্স, গ্রিস, সুইডেন, ইউক্রেন, ক্রোয়েশিয়া, রোমানিয়া ও আইসল্যান্ড।আফ্রিকা অঞ্চলের গ্রুপ-সেরা ১০টি দল একইভাবে দুই ভাগে ভাগ হয়ে খেলছে প্লে-অফ। এরই মধ্যে প্রথম লেগ হয়ে গেছে। দুই লেগ মিলিয়ে জয়ী পাঁচটি দল পাবে বিশ্বকাপের টিকিট। এই ১০টি দল হলো: আইভরি কোস্ট, সেনেগাল, নাইজেরিয়া, ইথিওপিয়া, তিউনিসিয়া, ক্যামেরুন, ঘানা, মিসর, বুরকিনা ফাসো ও আলজেরিয়া।বিশ্বকাপের ৩২ দলের মধ্যে বাকি থাকল আর দুটো দল। এই দুটো দল হবে কারা, সেটি নির্ধারিত হবে আন্তমহাদেশীয় প্লে-অফে। এই দুটো প্লে অফে এশিয়া অঞ্চলের পঞ্চম দল জর্ডান মুখোমুখি হবে দক্ষিণ আমেরিকা অঞ্চলের পঞ্চম দল উরুগুয়ের। উত্তর আমেরিকা অঞ্চলের চতুর্থ দল মেক্সিকো মুখোমুখি হবে ওশেনিয়া অঞ্চলের চ্যাম্পিয়ন নিউজিল্যান্ডের।
