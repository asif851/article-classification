
এক থেকে ছয়ে থাকা দলগুলো মধ্যে পয়েন্ট ব্যবধান মাত্র ২। শীর্ষে থাকা আর্জেন্টিনার পয়েন্ট ১৪। ছয়ে থাকা প্যারাগুয়ের ১২। প্যারাগুয়ে থেকে আবার মাত্র দুই পয়েন্ট পিছিয়ে আছে চিলি। একটা জয়-পরাজয় পয়েন্ট টেবিলের চেহারা বদলে দিতে পারে। এমনই জমে উঠেছে দক্ষিণ আমেরিকা অঞ্চলের বিশ্বকাপ বাছাই পর্ব। চারটি দল যাবে সরাসরি। কেউই এখনো স্বস্তিতে নেই।
এই উত্তেজনা নিয়েই আজ অষ্টম রাউন্ডের খেলা। ব্রাজিল মুখোমুখি হবে কলম্বিয়ার। বাংলাদেশ সময় আগামীকাল সকাল পৌনে সাতটায় শুরু ম্যাচটি দেখাবে সনি সিক্স। ভোর ৫টায় মুখোমুখি হবে আর্জেন্টিনা-ভেনেজুয়েলা। ম্যাচটি দেখাবে সনি ইএসপিএন। একই সময়ে শুরু উরুগুয়ে-প্যারাগুয়ে ম্যাচটি সম্প্রচার করবে সনি সিক্স এইচডি।ইউরো অঞ্চলের বাছাই পর্বেও আজ বেশ কিছু গুরুত্বপূর্ণ ম্যাচ। পর্তুগাল-সুইজারল্যান্ড ম্যাচটি দেখাবে সনি সিক্স। ফ্রান্স-বেলারুশ ম্যাচটি সনি ইএসপিএন। হল্যান্ড-সুইডেন ম্যাচটি দেখাবে সনি ইএসপিএন এইচডি ম্যাচটি।
