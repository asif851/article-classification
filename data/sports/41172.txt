
১৯৯৬ বিশ্বকাপ ফাইনালে অস্ট্রেলিয়ার সঙ্গে ১০ ওভারে ৪৭ রান দিয়ে নিয়েছিলেন ১ উইকেট। ব্যাটিংয়ের সুযোগ পাননি।২০১৫ বিশ্বকাপ ফাইনালে আবার মাঠে নামছেন কুমার ধর্মসেনা। না, অফ স্পিন বল করবেন না, করবেন আম্পায়ারিং। ক্রিকেট ইতিহাসের প্রথম ব্যক্তি হিসেবে খেলোয়াড় ও আম্পায়ার—দুই ভূমিকাতেই বিশ্বকাপ ফাইনালে নামার সৌভাগ্য হচ্ছে এই শ্রীলঙ্কানের। অনফিল্ড আম্পায়ার হিসেবে ধর্মসেনার সঙ্গী থাকবেন গত দুই বছরের আইসিসির সেরা আম্পায়ার ইংল্যান্ডের রিচার্ড কেটেলবরো। এসএমএইচ।
