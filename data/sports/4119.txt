
সেমিফাইনালে যাওয়ার আশা বাঁচিয়ে রাখতে হলে বাংলাদেশের বিপক্ষে আজ জয়ের কোনো বিকল্প নেই পাকিস্তানের। সেই লক্ষ্য নিয়েই আজ বাংলাদেশের মুখোমুখি হয়েছে মোহাম্মদ হাফিজের দল। শুরুতেই টসে জিতে ব্যাটিংয়ের সিদ্ধান্ত নিয়েছে পাকিস্তান।স্বাগতিক বাংলাদেশের কোনো আশা নেই সেমিফাইনালে যাওয়ার। তার পরও ভালো পারফরম্যান্স দেখিয়ে সমর্থকদের মন জয় করার কোনো চেষ্টাই নিশ্চয়ই বাদ দেবেন না মুশফিকরা। একটি পরিবর্তন এনে আজ পাকিস্তানের মুখোমুখি হয়েছে বাংলাদেশ। সোহাগ গাজীর পরিবর্তে দলে ফিরেছেন আবদুর রাজ্জাক।বাংলাদেশ দল: তামিম ইকবাল, এনামুল হক, শামসুর রহমান, সাকিব আল হাসান, মুশফিকুর রহিম, নাসির হোসেন, মাহমুদউল্লাহ, জিয়াউর রহমান, মাশরাফি বিন মুর্তজা, আবদুর রাজ্জাক, আল-আমিন হোসেন।পাকিস্তান দল: কামরান আকমল, আহমেদ শেহজাদ, মোহাম্মদ হাফিজ, উমর আকমল, শোয়েব মালিক, শোহাইব মাকসুদ, শহীদ আফ্রিদি, সোহেল তানভির, উমর গুল, জুলফিকার বাবর, সাঈদ আজমল।
