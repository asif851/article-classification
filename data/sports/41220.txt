



আজ নেপালের কাছে হারলেই বিদায় আফগানিস্তানের
জিতলেও নিশ্চিত নয় সুপার সিক্স
সুপার সিক্স থেকে দুটি দল যাবে ২০১৯ বিশ্বকাপে


সমর্থকদের কাছে ক্ষমা চেয়েছেন শফিক স্টানিকজাই। ভদ্রলোক আফগান ক্রিকেট বোর্ডের (এসিবি) প্রধান। বিশ্বকাপ ক্রিকেটের বাছাইপর্বে আফগানিস্তানের বাজে খেলা বাধ্য করেছে তাঁকে দুঃখ প্রকাশ করতে। ওয়েস্ট ইন্ডিজের পর আফগানিস্তান, জিম্বাবুয়েতে বাছাইপর্ব শুরুর আগে চূড়ান্ত পর্বের দৌড়ে বাজির দরে সবচেয়ে এগিয়ে ছিল এই দুটি দলই। কিন্তু বিশ্বকাপ দূরের কথা, সেই দুই দলের একটি আফগানিস্তানের যে এখন বাছাইপর্বের সুপার সিক্সে ওঠাই দায়। আজই নিশ্চিত হয়ে যেতে পারে বাছাইপর্ব থেকে আফগানদের বিদায়।পরশু ‘বি’ গ্রুপের ম্যাচে হংকংয়ের কাছে হারটাই খাদের কিনারে ঠেলে দিয়েছে আফগানিস্তানকে। প্রথম তিন ম্যাচের তিনটিতেই হারা দলটি আজ গ্রুপ পর্বে শেষ ম্যাচ খেলছে নেপালের বিপক্ষে। ম্যাচটা হারলে তো বটেই, জিতলেও আজ বিদায়ঘণ্টা বাজতে পারে রশিদ খানদের। নেপাল ৪০ ওভারে ৫ উইকেটে ১৬৫ রান তুলেও ফেলেছে। আফগানদের সামনে কঠিন লক্ষ্য বেঁধে দেওয়ার ভালো সম্ভাবনা হাতছানি দিচ্ছে নেপালকে।এই ম্যাচ জিতলেও আফগানদের স্বস্তি নেই। গ্রুপের অন্য ম্যাচে হংকং যদি জিম্বাবুয়েকে হারিয়ে দেয়, তাহলেও বিদায়। আজ যদি তা না-ও হয়, আগামী পরশুই হংকং আরেকটি সুযোগ পাবে আফগানদের বিদায় করার, তা করতে ওই দিন নেপালকে হারাতে হবে। তবে হংকং দুটি ম্যাচই হারলে এবং আজ আফগানিস্তান নেপালকে হারালে নেট রানরেট নির্ধারণ করবে আফগানদের ভাগ্য।পরশু হংকংয়ের কাছে হেরে যাওয়ার পরপরই টুইট করেন স্টানিকজাই। সেখানে দুঃখ প্রকাশ করেন আফগান ক্রিকেট-প্রধান, ‘বিশ্বকাপ বাছাইপর্বে যা হয়েছে তাতে আমি বিধ্বস্ত, হতাশ ও আন্তরিকভাবে দুঃখিত।’ পরশু পর্যন্ত সুপার সিক্স নিশ্চিত হয়েছে শুধু স্কটল্যান্ডের।বাছাইপর্বের ফরম্যাট অনুযায়ী দুই গ্রুপের পাঁচটি দলের তিনটি যাবে সুপার সিক্সে। সেখানে অন্য গ্রুপের তিন দলের মুখোমুখি হবে। এরপর দুই গ্রুপের সেরা দুই দল যাবে চূড়ান্ত পর্বে। সুপার সিক্সে ওঠা সহজ কাজ ছিল, অন্তত যারা বিশ্বকাপ খেলতে দৃঢ়প্রতিজ্ঞ এমন দলের জন্য। সেই আফগানিস্তান সুপার সিক্সের আগেই বাদ পড়ার শঙ্কায়!




 এ গ্রুপ


ম্যাচ


জয়


হার


পয়েন্ট




আয়ারল্যান্ড


২


২


০


৪




ওয়েস্ট ইন্ডিজ


২


২


০


৪




আরব আমিরাত


৩


২


১


৪




পাপুয়া নিউগিনি


৩


০


৩


০




নেদারল্যান্ড


২


০


২


০




 




 বি গ্রুপ


ম্যাচ


জয়


হার


পয়েন্ট




স্কটল্যান্ড


৩


৩


০


৬




জিম্বাবুয়ে


২


২


০


৪




হংকং


২


১


১


২




আফগানিস্তান


৩


০


৩


০




নেপাল


২


০


২


০




