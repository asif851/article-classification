
দক্ষিণ আফ্রিকাকে ধন্যবাদ দেওয়া উচিত ভারতের। নিজেদের মাঠে প্রোটিয়াদের ৩-০তে ধবলধোলাই করে টেস্ট ​র‍্যাঙ্কিংয়েই দুইয়ে উঠে এসেছিল ভারত। সেই দক্ষিণ আফ্রিকা ইংল্যান্ডের কাছে নিজেদের মাঠে ২-১-এ সিরিজ হারায় এবার সাড়ে চার বছর পর র‍্যা​ঙ্কিংয়ের শীর্ষে উঠে এল ভারত। ২০১১ সালের আগস্টে সর্বশেষ এক নম্বরে ছিল তারা।
১১০ রেটিং পয়েন্ট নিয়ে শীর্ষস্থানে উঠে আসা ভারতের পরের দুটি স্থানে আছে অস্ট্রেলিয়া ও দক্ষিণ আফ্রিকা। বেশ কিছুদিন এক নম্বরে থাকা দক্ষিণ আফ্রিকাকে নেমে যেতে হলো তিনে। সেঞ্চুরিয়নে ইংল্যান্ডের বিপক্ষে সিরিজের শেষ টেস্টটা ২৮০ রানের বড় জিতেও নিজেদের অবনমন ঠেকাতে পারেনি প্রোটিয়ারা।আইসিসির টেস্ট দলগুলোর র‍্যাঙ্কিংয়ে চতুর্থ স্থানে আছে পাকিস্তান। ইংল্যান্ড ও নিউজিল্যান্ড আছে যথাক্রমে পঞ্চম ও ষষ্ঠ স্থানে। সাতে আছে শ্রীলঙ্কা, আটে ওয়েস্ট ইন্ডিজ ও নয়ে আছে বাংলাদেশ। জিম্বাবুয়ের অবস্থান দশ-এ।ওয়ানডে র‍্যাঙ্কিংয়ের শীর্ষে আছে অস্ট্রেলিয়া। টি-টোয়েন্টি র‍্যা​ঙ্কিংয়ের শীর্ষে ওয়েস্ট ইন্ডিজ। ওয়ানডে র‍্যাঙ্কিংয়ে বাংলাদেশ আছে সাতে। টি-টোয়েন্টি র‍্যাঙ্কিংয়ে ১১ নম্বরে মাশরাফির দল। বাংলাদেশের ওপরে আছে আফগানিস্তান আর স্কটল্যান্ডও। সূত্র: আইসিসি ওয়েবসাইট।
