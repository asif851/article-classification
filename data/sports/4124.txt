
দাম ১০ কোটি ইউরো! বিশ্বের সবচেয়ে দামি ফুটবলার গ্যারেথ বেলের আজ রিয়াল-অভিষেক। রেকর্ড ট্রান্সফার ফিতে রিয়াল মাদ্রিদে যোগ দেওয়া আগের চার ফুটবলার লুইস ফিগো, জিনেদিন জিদান, কাকা ও ক্রিস্টিয়ানো রোনালদো কেমন করেছিলেন অভিষেক ম্যাচে?
লুইস ফিগোলা লিগায় ফিগোর অভিষেক ৯ সেপ্টেম্বর, ২০০০ সালে। ভ্যালেন্সিয়ার বিপক্ষেই। পর্তুগিজ প্লে-মেকার গোল পাননি। প্রথম ম্যাচে নজর কাড়লেও হলুদ কার্ড জুটেছিল ফিগোর। রিয়াল জিতেছিল ২-১ গোলে।
জিনেদিন জিদান২৫ আগস্ট, ২০০১ সালে। লা লিগার প্রথম ম্যাচেই রিয়াল মাদ্রিদের জার্সিতে অভিষেক জিদানের। ভ্যালেন্সিয়ার ডেভিড আলবেলদার কড়া পাহারায় জিদান তেমন কিছুই করতে পারেননি। মেস্তালায় রিয়ালও ম্যাচটা হেরেছিল ১-০ গোলে।
ক্রিস্টিয়ানো রোনালদো২৯ আগস্ট, ২০০৯ সালে। লা লিগায় দেপোর্তিভো লা করুনিয়ার সঙ্গে ম্যাচে রিয়ালে অভিষেক তখনকার সবচেয়ে দামি ফুটবলার ক্রিস্টিয়ানো রোনালদোর। খেলেছিলেন পুরো ম্যাচ। গোল করেছিলেন পেনাল্টি থেকে। রিয়াল জেতে ৩-২ গোলে।
কাকারোনালদোর সঙ্গে একই ম্যাচে অভিষেক কাকার। অথচ রোনালদোর আগে বিশ্বের সবচেয়ে দামি খেলোয়াড় হিসেবে যোগ দিয়েছিলেন রিয়ালে। খেলেছিলেন ৮৩ মিনিট। গোল পাননি।
