
এমন একজনকেই তো রয় হজসন খুঁজছেন। টাইব্রেকার হলে যিনি ইংল্যান্ডের গোলবার সামলাবেন, ফিরিয়ে দেবেন প্রতিপক্ষের সব শট। ব্রিটিশ রাজপুত্র হ্যারিকে একবার সেই সুযোগটা দিয়ে দেখবেন নাকি ইংল্যান্ড কোচ? প্রতিপক্ষের স্পট কিক ইংল্যান্ডের গোলরক্ষক সামলাতে পারবেন কি না—এ নিয়ে হজসনের চিন্তার শেষ নেই। হ্যারি দেখালেন, পেনাল্টি ঠেকানোর কাজটি জলবৎ তরলং। গোলরক্ষক হয়ে ম্যাচ শেষে প্রতিপক্ষের সবগুলো শট ঠেকিয়ে দিয়েছেন ব্রিটিশ রাজপুত্র। হোক না ম্যাচটা ইপসুইচ টাউন সফরের সময় বাচ্চাদের সঙ্গে। গোলবারটাও ছিল ছোট করে বানানো। তাতে কী! জো হার্টরা কিছুটা অনুপ্রেরণা তো পেতেই পারেন রাজপুত্রের কাছ থেকে! ওয়েবসাইট।
