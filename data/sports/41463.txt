
বিশ্বকাপে সবচেয়ে বেশি ১৪ বার ৩০০ রান করেছে অস্ট্রেলিয়া। কিন্তু চারবারের চ্যাম্পিয়নদের বিপক্ষে প্রতিপক্ষ দল একবারও ৩০০ রান করতে পারেনি। এ পর্যন্ত বিশ্বকাপ ক্রিকেটে খেলা ১৯ দলের মধ্যে শুধু অস্ট্রেলীয় বোলাররাই প্রতিপক্ষকে ৩০০ করতে দেননি। তালিকার উল্টো মেরুতে শ্রীলঙ্কা ও হল্যান্ড। এই দুই দলের বিপক্ষে আটবার করে তিন শ রান হয়েছে। অবশ্য শ্রীলঙ্কা খেলেছে ৬৬ ম্যাচ, হল্যান্ড মাত্র ২০টি। এই দুই দলের পরেই কেনিয়ার নাম। সাতবার ৩০০ বিলিয়েছে ওয়ানডে মর্যাদা হারিয়ে ফেলা দলটি। ২৬ ম্যাচে বাংলাদেশের বিপক্ষে প্রতিপক্ষ তিন শ করেছে দুবার।
