
গত ডিসেম্বরে দক্ষিণ কোরিয়ার ক্লাব বুসান আই পার্ক ঢাকায় খেলে গেছে শেখ জামাল ধানমন্ডির সঙ্গে। সে দেশের ফুটবল অ্যাসোসিয়েশনের সভাপতি চুং মং জু এসেছিলেন ম্যাচটা দেখতে। তখনই বাংলাদেশ ফুটবল দলকে অনুশীলন ও প্রীতি ম্যাচ খেলতে কোরিয়ায় আমন্ত্রণ জানান চুং। বাফুফে ভবনে এসে কাল সেটি আনুষ্ঠানিকভাবেই চূড়ান্ত করেছেন ঢাকার কোরিয়ার রাষ্ট্রদূত। বাফুফে সভাপতি কাজী সালাউদ্দিনের সঙ্গে এ নিয়ে বিস্তারিত কথাও বলেছেন তিনি। বিশ্বকাপ ও এশিয়ান কাপ বাছাইপর্ব এবং সাফ চ্যাম্পিয়নশিপের আগে সুযোগটা নিতে পারে বাংলাদেশ। তবে কবে নাগাদ কোরিয়া যাবে বাংলাদেশ দল, তা পরে ঠিক হবে।
