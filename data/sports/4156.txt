
দুর্দান্ত একটা ম্যাচ। যাঁদের হৃদয় ছুঁয়েছে, তাঁদের কাছে তো এটিই সর্বকালের সেরা এল ক্লাসিকো! তবে ফুটবলের সৌন্দর্যের চেয়েও যেন রিয়াল সমর্থকদের কাছে বড় হয়ে উঠছে দলের ব্যর্থতা। বেনজেমা-বেল-রামোস-রোনালদো সবাই সমালোচকদের কাঠগড়ায়! রোববারের সে ম্যাচের পর স্প্যানিশ দৈনিক মার্কা পাঠকদের ওপর একটা জরিপ চালিয়েছিল রিয়াল খেলোয়াড়দের পারফরম্যান্স নিয়ে; যেখানে প্রত্যেক খেলোয়াড়ের পারফরম্যান্সকে ‘ব্যর্থ’, ‘ঠিক আছে’, ‘ভালো’ ও ‘অসাধারণ’—এই চার শ্রেণিতে ভোট দেওয়ার সুযোগ পেয়েছিলেন রিয়াল সমর্থকেরা। হাজার হাজার পাঠকের ভোটে রিয়ালের ব্যর্থ পাঁচ খেলোয়াড় হিসেবে উঠে এসেছে গ্যারেথ বেল, করিম বেনজেমা, সার্জিও রামোস, ক্রিস্টিয়ানো রোনালদো ও কার্লোস কাসেমিরোর নাম। জরিপে অংশ নেওয়া পাঠকদের ৮৯ শতাংশের রায়ে ‘ব্যর্থ’ শ্রেণিতে সবার ওপরে বেল! মার্কা।
