
দিলীপ দোশির নাম এই প্রজন্মের ক্রিকেটপ্রেমীদের খুব একটা জানার কথা নয়। তবে সত্তরের দশকের একেবারে শেষ থেকে আশির দশকের শুরু পর্যন্ত ভারতীয় দলে এই বাঁহাতি স্পিনারের উপস্থিতি নজর কেড়েছিল। ৩২ বছর বয়সে একটু দেরি করেই অভিষেক হয়েছিল। আন্তর্জাতিক ক্যারিয়ারটাও শেষ হয়েছে খুব দ্রুততার সঙ্গেই। মাত্র ২৮ টেস্টে ১০০ উইকেটের মাইলফলক ছুঁয়েছিলেন। ৩০ বছর বয়সের পর টেস্ট অভিষেক হওয়া ক্রিকেটারদের মধ্যে এত অল্প টেস্ট খেলে উইকেটের ‘সেঞ্চুরি’ আছে কেবল অস্ট্রেলীয় স্পিনার ক্ল্যারি গ্রিমেটের। সুনীল গাভাস্কারের সঙ্গে সম্পর্কটা খুব ভালো ছিল না বলেই ১৯৮৩ সালের পর ভারতীয় দলে দোশির সুযোগ হয়নি বলে মনে করেন অনেকেই। ক্যারিয়ারের একটা বড় অংশ ইংলিশ কাউন্টি ক্রিকেটে খেলা এই ক্রিকেটার অধীর আগ্রহে অপেক্ষায় ভারত-বাংলাদেশ সেমিফাইনাল নিয়ে। দোশির মতে, ভারত এই ম্যাচে পরিষ্কার ফেবারিট হলেও বাংলাদেশ খুবই বিপজ্জনক দল।ওয়ারউইকশায়ারের হয়ে কাউন্টি খেলেছেন। এজবাস্টন মাঠটা খুবই পরিচিত। তবে এই মাঠের হালের কন্ডিশন সম্পর্কে খুব একটা ধারণা নেই তাঁর। তবে দোশি মনে করেন, ‘দক্ষিণ আফ্রিকার বিপক্ষে গত ম্যাচে রবিচন্দ্রন অশ্বিনের ফেরাটা খুব ভালো সিদ্ধান্ত হয়েছে।’বাংলাদেশ সম্পর্কে তাঁর মূল্যায়ন খুবই সোজা–সাপটা, ‘বাংলাদেশ খুব ভালো দল। বেশ কিছুদিন ধরেই তারা খুব ভালো খেলছে। ভালো দল বলেই ওরা সেমিফাইনালে খেলছে। বাংলাদেশকে দুর্বল ভাবার কোনো কারণ নেই।’ বাংলাদেশ কি ভারতের জন্য মোটামুটি সহজ প্রতিপক্ষ? ভারতের ফাইনাল খেলার সম্ভাবনা কতটা বেশি? এসব প্রশ্নের কোনো উত্তর দিতে চাননি ভারতের সাবেক এই ক্রিকেটার। তিনি মনে করেন, প্রতিযোগিতায় যে ধরনের অঘটন ঘটছে, তাতে আগে থেকে কিছু বলা উচিত নয়, ‘আমি আগে থেকে কিছু বলব না। এই তো পাকিস্তান ইংল্যান্ডকে হারিয়ে ফাইনালে উঠল। তাই আর কোনো ভবিষ্যদ্বাণী নয়। আমি মনে করি, কোহলিরা ফাইনাল নিয়ে ভাবছে না। ওদের লক্ষ্য আগে সেমিফাইনালটাই জেতা।’সূত্র: আনন্দবাজার পত্রিকা। 
আরও পড়ুন:
নতুন ইতিহাসের হাতছানিক্রিকেটের নতুন রোমাঞ্চকালো ব্যাজ পরে খেলবে বাংলাদেশসাব্বির-সৌম্যর ফেরার অপেক্ষায়‘তামিম ভারতের বিপদের কারণ হতে পারে’লড়াইয়ের ভেতর লড়াইআলাদা কিছু করতেই হবে
