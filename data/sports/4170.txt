
ডেভিড বেকহামের নামে সুগন্ধি আছে, মারিয়া শারাপোভার নামে ক্যান্ডি। জ্লাতান ইব্রাহিমোভিচ বাদ যাবেন কেন? এবার তাঁর নামে বার্গার ছাড়লেন প্যারিসের একটি রেস্তোরাঁর মালিক। ‘লে জ্লাতান’ নামের সেই বার্গার খেতে রেস্তোরাঁর সামনে লম্বা লাইন। বোঝাই যাচ্ছে, প্যারিসে কতটা জনপ্রিয় পিএসজির সুইডিশ স্ট্রাইকার। প্রায় ৬০০ গ্রাম ওজনের প্রতিটি বার্গারের দাম রাখা হচ্ছে ৩০ ইউরো করে। মুশকিল হচ্ছে, দশাসই সেই বার্গার নাকি এখন পর্যন্ত পুরোটা খেতে পেরেছেন মাত্র সাতজন। রেস্তোরাঁর মালিকের অবশ্য তাতে ক্ষতি নেই। লোকে খেতে পারুক আর না পারুক, বিক্রি হচ্ছে দেদার। ওয়েবসাইট।
