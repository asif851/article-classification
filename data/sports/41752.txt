
কোচ ইয়ুর্গেন ক্লপ সাফ জানিয়ে দিয়েছেন—ফিলিপে কুতিনহো বিক্রির জন্য নয়! লিভারপুলের মালিকেরা চাইছেন কুতিনহো অ্যানফিল্ডেই থাকুন। কিন্তু যাঁকে ধরে রাখতে চাইছে লিভারপুল, সেই কুতিনহোই যে থাকতে চাইছেন না। ক্লাবের কাছে দল ছাড়তে চেয়ে আবেদন করেছেন ব্রাজিলের এই মিডফিল্ডার।
কুতিনহোকে পেতে লিভারপুলকে ৯৯ মিলিয়ন ইউরোর প্রস্তাব দিয়েছে বার্সেলোনা। বাংলাদেশি মুদ্রায় যেটা প্রায় ৯৪৫ কোটি টাকা। এই প্রস্তাব আসার পর লিভারপুল জানিয়েছে, কুতিনহোর জন্য কোনো প্রস্তাবই বিবেচনা করা হবে না। নেইমারের বিকল্প খুঁজে পেতে মরিয়া কুতিনহোর জন্য এর আগেও দুবার প্রস্তাব দিয়েছিল বার্সা। দুবারই লিভারপুলের কোচ ইয়ুর্গেন ক্লপ বলেছেন, ‘কুতিনহো বিক্রির জন্য নয়।’
স্কাই স্পোর্টসের খবর  বার্সেলোনা কুতিনহোর জন্য বরাদ্দ রেখেছে ১১০ মিলিয়ন পাউন্ড। বাংলাদেশি মুদ্রায় প্রায় ১ হাজার ১৫৫ কোটি টাকা। এএফপি, বিবিসি।
