

অনেকেই তাঁকে বলেন বিধ্বংসী ব্যাটসম্যান। কেউ আবার তাঁর ব্যাটিংকে ভয়ালসুন্দর। বিরাট কোহলির ব্যাটিংকে যদি কেউ রোমান্টিক বলেন তাও ভুল হবে না। কভার ড্রাইভ, পুল, হুক, কাট, সুইপ—ক্রিকেটের সব ধরনের শটই খেলেন ভারত অধিনায়ক। আর তার শটগুলো নয়ন জুড়ানোও। শুধু তাঁর ব্যাটিং নয়, ব্যক্তি কোহলিও বেশি রোমান্টিক। বিশেষ করে প্রেমিক কোহলি! ভালোবাসা দিবসে প্রেমিকা আনুশকা শর্মাকে দারুণ রোমান্টিক একটি বার্তা দিয়েছেন তিনি।কোহলি-আনুশকা প্রেম চলছে কয়েক বছর ধরে। তবে ২০১৬ সালের শুরুতে সাময়িক বিচ্ছেদ হয়েছিল। গত বছরেরই মাঝামাঝি সময়ে তা আবার ঠিক হয়ে যায়। দুজনের প্রেমের গল্পটা যে সুখের রাস্তা ধরে এগোচ্ছে তা পরিষ্কার হলো গতকাল। ভালোবাসা দিবস উপলক্ষে টুইটারে আনুশকাকে একটি বার্তা দিয়েছেন। যেকোনো প্রেমিকই এই বার্তাকে নিতে পারেন আদর্শ হিসেবে, ‘তুমি যদি চাও প্রত্যেকটি দিনই হবে ভ্যালেন্টাইন ডে। প্রতিটি দিনকেই তুমি আমার কাছে ভ্যালেন্টাইন ডে বানিয়ে দাও।’ সূত্র: টুইটার।
