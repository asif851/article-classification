
এই তো গত অক্টোবরে এএফসি এশিয়ান কাপের বাছাইপর্বের প্লে-অফের পরের ঘটনা। ভুটানের কাছে হেরে নিজেদের ইতিহাসের সর্বনিম্ন র‌্যাঙ্কিংয়ে নেমে যায় বাংলাদেশ। বাংলাদেশের অবস্থান ছিল ১৮৮তম। তবে এক মাস পরই বাংলাদেশ একটু ঘুরে দাঁড়াল। আর কোনো আন্তর্জাতিক ম্যাচ না খেলেই বিস্ময়করভাবে উঠে গেল পাঁচ ধাপ ওপরে। কাল প্রকাশিত ফিফার সর্বশেষ র‌্যাঙ্কিংয়ে বাংলাদেশ রয়েছে ১৮৩তম স্থানে। পাঁচ ধাপ ওপরে উঠেছে নেপালও, তাদের বর্তমান র্যাঙ্কিং ১৮১। দক্ষিণ এশিয়ার অন্য দেশগুলোর মধ্যে ভারত ১৩৭, আফগানিস্তান ১৪৭, মালদ্বীপ ১৫৪, ভুটান ১৭৬, শ্রীলঙ্কা ১৯৫ ও পাকিস্তান ১৯৭তম স্থানে রয়েছে।ফিফা র‌্যাঙ্কিংয়ে আগের মতোই শীর্ষে রয়েছে আর্জেন্টিনা। এক ধাপ এগিয়ে ব্রাজিল দুইয়ে, জার্মানি তিনে, চিলি চারে ও বেলজিয়াম পাঁচে অবস্থান করছে।
