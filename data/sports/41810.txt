
আইপিএল খেলতে শ্রীলঙ্কা থেকেই ৭ এপ্রিল ভারত চলে যান সাকিব আল হাসান। ওই দিনই হয়তো মাঠে নামার সুযোগ ছিল না। তবে পরেও কোনো ম্যাচ খেলা হয়নি তাঁর। টানা পাঁচ ম্যাচ উপেক্ষিত থাকার পর আজ ইডেন গার্ডেনে গুজরাট লায়নসের বিপক্ষে খেলার সুযোগ পেয়েছেন বিশ্বসেরা অলরাউন্ডার। 
বিদেশি কোটায় সাকিবের সঙ্গে আজ কলকাতার হয়ে খেলছেন সুনীল নারাইন, ক্রিস ওকস ও নাথান কোল্টার-নাইল। বাদ পড়েছেন আগের তিন ম্যাচ খেলা কিউই পেসার কলিন ডি গ্র্যান্ডহোম। পয়েন্ট তালিকায় এই মুহূর্তে দুইয়ে থাকা কলকাতার এখন শীর্ষে ওঠার তাড়া। সাকিব যদি আজ ভালো খেলতে পারেন সামনে নিশ্চয়ই তাঁকে আর সাইড বেঞ্চে বসে থাকতে হবে না!
