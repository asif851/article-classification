
রুচি স্কুল চ্যাম্পিয়নস ট্রফি ফুটবলে বিএএফ শাহীন ইংলিশ মিডিয়াম স্কুলকে ১-০ গোলে হারিয়ে চ্যাম্পিয়ন হয়েছে সেন্ট যোসেফ উচ্চবিদ্যালয়। সেনাবাহিনী জাদুঘর মাঠে দুই সপ্তাহব্যাপী টুর্নামেন্টে অংশ নিয়েছিল ১৬টি দল। টুর্নামেন্টে সেরা খেলোয়াড়ের পুরস্কার পেয়েছে সেন্ট জোসেফের অধিনায়ক মৃদুল। গত মঙ্গলবার ফাইনাল ও সমাপনী অনুষ্ঠানে প্রধান অতিথি হিসেবে উপস্থিত ছিলেন বাংলাদেশ জাতীয় দলের ফুটবলার জাহিদ হাসান এমিলি।
