
বাংলাদেশ সফরের দল ঘোষণা করে দিল ইংল্যান্ড। ঘোষিত দলে এউইন মরগান ও অ্যালেক্স হেলস বাদে আছে প্রায় সব চেনা ​মুখ। পূর্ণ শক্তির দল নিয়েই আসছে ইংল্যান্ড। পুরোনো মুখের মধ্যে গ্যারেথ বেটি ১১ বছর পর টেস্ট দলে ডাক পেলেন। তবে বাংলাদেশে আসার আগ্রহ দেখালেও ইয়ান বেল ও ক্রিস ডর্জানকে দলে নেননি নির্বাচকেরা।
ওয়ানডে অধিনায়ক না এলেও টেস্ট অধিনায়ক অ্যালিস্টার কুক ঠিকই আসছেন। অথচ তাঁরই ছুটি নেওয়ার কথা ছিল বাবা হচ্ছেন বলে। স্টুয়ার্ড ব্রডও এই সফরে বিশ্রাম নেবেন শোনা গিয়েছিল। কিন্তু ক্যারিয়ারের শততম টেস্ট খেলতে আসছেন তিনিও। টেস্ট দলে একেবারে নতুন মুখ তিনজন—হাসিব হামিদ, বেন ডাকেট ও জাফর আনসারি।৩০ সেপ্টেম্বর বাংলাদেশে দুটি টেস্ট ও তিনটি ওয়ানডে খেলতে আসবে ইংল্যান্ড। এরপর যাবে ভারতে। তবে ভারত সফরের দল ঘোষণা করা হবে আরও পরে।
টেস্ট দল: অ্যালিস্টার কুক (অধিনায়ক), মঈন আলী, হাসিব হামিদ, জো রুট, গ্যারি ব্যালান্স, বেন স্টোকস, জনি বেয়ারস্টো, ক্রিস ওকস, আদিল রশিদ, স্টুয়ার্ট ব্রড, জেমস অ্যান্ডারসন, জস বাটলার, স্টিভেন ফিন, মার্ক উড, গ্যারেথ ব্যাটি, জাফর আনসারি, বেন ডাকেট।
ওয়ানডে দল: জেসন রয়, বেন ডাকেট, জেমস ভিন্স, স্যাম বিলিংস, জস বাটলার, বেন স্টোকস, মঈন আলী, ক্রিস ওকস, ডেভিড উইলি, আদিল রশিদ, মার্ক উড, জনি বেয়ারস্টো, লিয়াম ডসন, লিয়াম প্লাঙ্কেট ও জ্যাক বল।
