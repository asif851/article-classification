
স্টিভ ওয়াহ ও ম্যাথু হেইডেন ভীষণ ডানপিটে। সারা দিন দৌড়াদৌড়ি-ছুটোছুটি, পুকুরে ঝাঁপ, মার্বেল খেলা বা মারামারি করে ধুলোয় লুটোপুটি। পাশাপাশি ক্রিকেটটাও চলে টুকটাক। দস্যুপনায় ওদের সঙ্গী শচীন, শেবাগ ও যুবরাজ। এই তিনজন আবার সম্পর্কে আপন ভাই!গোলমেলে লাগছে? রুপালি পর্দার কাহিনি বা কাল্পনিক নয়, এরা সবাই রক্ত-মাংসের চরিত্র! চেন্নাই থেকে সাড়ে পাঁচ শ কিলোমিটার দূরের থাঙ্গাচিমাদাম গ্রামে গেলেই পাবেন এই শচীন-হেইডেনদের। ক্রিকেট-পাগল গ্রামটিতে অনেক বাবা-মা ছেলের নাম রেখেছেন প্রিয় ক্রিকেটারের নামে। অষ্টম শ্রেণীতে পড়ুয়া স্টিভ ওয়াহ কদিন আগেই শেষ বলে ছয় মেরে দলকে জিতিয়েছেন! হেইডেনও নাকি সত্যিকারের হেইডেনের মতো ডাকাবুকো ব্যাটসম্যান। তবে নামের ভারে যিনি সবচেয়ে বড়, সেই শচীনের ক্রিকেটে বিন্দুমাত্র আগ্রহ নেই। এ নিয়ে যথেষ্ট হতাশও তিন ভাইয়ের বাবা জর্জ, ‘শচীন তো খেলে না, আশা করি শেবাগ ও যুবরাজ আমাকে হতাশ করবে না।’ওই গ্রামে আপনি খুঁজে পাবেন বেশ কজন ডব্লুডব্লুই তারকাকেও। শিমাস ও বিগ শো যেমন দুই বন্ধু। রিং না পেলেও গাঁয়ের মাঠে নিয়মিতই চলে দুজনের রেসলিং! ওয়েবসাইট।
