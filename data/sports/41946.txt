
রেকর্ড গড়ে তিন দিনের মধ্যেই জিতে গেল রাজশাহী বিভাগ। কাল রাজশাহীতে জাতীয় লিগের দ্বিতীয় স্তরে চট্টগ্রাম বিভাগকে ইনিংস ও ২৪২ রানে হারিয়েছে স্বাগতিক দল। জাতীয় লিগে এটাই রাজশাহীর সবচেয়ে বড় জয়। আগের বড় জয়টা ২০০৬-০৭ মৌসুমে পেয়েছিল রাজশাহী, বরিশালকে হারিয়েছিল ইনিংস ও ২০৭ রানে।রাজশাহীর রেকর্ডের দিনে উইকেটে-প্রপাত দেখেছে সিলেট। সিলেট-রংপুর ম্যাচে তৃতীয় দিনে উইকেট পড়েছে ২১টি। জয়ের জন্য মাত্র ১৫৪ রানের লক্ষ্যে ব্যাট করতে নেমে দ্বিতীয় ইনিংসে ব্যাটিং বিপর্যয় সিলেটের। সোহরাওয়ার্দী শুভর ঘূর্ণি বলে দিশা হারিয়ে ৫৫ রানেই ৭ উইকেট হারায় দলটি। তবে আর কোনো উইকেট না হারিয়ে সিলেট দিন শেষ করেছে ৭৯ রানে। ৬ উইকেট নিয়েছেন সোহরাওয়ার্দী। প্রথম শ্রেণির ক্রিকেটে ছয়বার ৬ উইকেট নেওয়া বাঁহাতি স্পিনার সর্বশেষ ৬ উইকেট পেয়েছিলেন ২০১০ সালে।৬ উইকেটে ২১৪ রান নিয়ে দিন শুরু করে সিলেট প্রথম ইনিংসে থামে ২৪৭ রানে। এর আগেই নিজের তৃতীয় প্রথম শ্রেণির সেঞ্চুরি তুলে নিয়েছেন বাংলাদেশ অনূর্ধ্ব-১৯ দলের উইকেটকিপার ব্যাটসম্যান জাকির হাসান। ৩০ রানের লিড নিয়ে সিলেট রংপুরকে দ্বিতীয় ইনিংসে অলআউট করে দেয় ১৮৩ রানে।রাজশাহীতে আগের দিনের ৫ উইকেটে ৪৮২ রানের সঙ্গে আরও ৭৬ রান যোগ করে ইনিংস ঘোষণা করে রাজশাহী। দ্বিতীয় দিন শেষে ৯০ রানে অপরাজিত হামিদুল আউট হন ৯২ রানে। চট্টগ্রাম দ্বিতীয় ইনিংসে অলআউট ১৭৫ রানে। পাঁচে নেমে ৭৮ রানে অপরাজিত থাকেন ইয়াসির আলী।খুলনায় ইনিংস হারের লজ্জা এড়াতে আরও ৪১ রান করতে হবে ঢাকা মহানগরকে। বরিশালের বিপক্ষে প্রথম ইনিংসে ২৪৫ রানে গুটিয়ে যাওয়া দলটি দ্বিতীয় ইনিংসে অবশ্য মাত্র ১ উইকেট হারিয়েই ১৩৩ রান তুলে ফেলেছে। এর আগে প্রথম ইনিংসে ২৬ রান করেছেন নিষেধাজ্ঞা কাটিয়ে ফেরা মোহাম্মদ আশরাফুল। মহানগরের প্রথম ইনিংসে ২ উইকেট নিয়ে ২৫০ উইকেটের মাইলফলক ছুঁয়েছেন সোহাগ গাজী। প্রথম শ্রেণির ক্রিকেটে বাংলাদেশের দশম বোলার হিসেবে ২৫০ উইকেট পেলেন সোহাগ। নবম বোলার হিসেবে আরাফাত সানি এ ম্যাচেই এই মাইলফলক ছুঁয়েছেন আগে।বৃষ্টি ও ভেজা আউটফিল্ড বগুড়ায় টানা দ্বিতীয় দিনের মতো একটিও বল হতে দেয়নি ঢাকা বিভাগ-খুলনা ম্যাচে।
সংক্ষিপ্ত স্কোর
ঢাকামহানগর-বরিশাল, খুলনা
বরিশাল১মইনিংস: ৪১৯। ঢাকামহানগর: ৯৯.৩ ওভারে ২৪৫ (শামসুর ৪৯, মার্শাল ৪১, আসিফ ৩৩, মেহরাব ৩২, আশরাফুল ২৬; মনির ২/২৯, সালমান ২/৩২, সালেহ ২/৪৮, সোহাগ ২/৬১) ও ৪৯ ওভারে ১৩৩/১ (সাদমান ৬৫*, শামসুর ৪৪, আসিফ ২১*; মনির ১/১৫)।
রাজশাহী-চট্টগ্রাম, রাজশাহী
চট্টগ্রাম: ১৪১ ও ৫৬.২ ওভারে ১৭৫ (ইয়াসির ৭৮*, আল মামুন ২০; হাবিবুর ৩/২৭, মামুন ৩/৩৩, মুক্তার ৩/৫৪)। রাজশাহী১মইনিংস: ১৩৬.৫ ওভারে ৫৫৮/৯ ডি. (মিজানুর ১৪৪, জহুরুল ১৩১, হামিদুল ৯২, মুক্তার ৬০, জুনায়েদ ৫৬; আরিফ ৪/১১৭, হোসেন ২/১১০, রনি ২/১২৬)।
ফল: রাজশাহী ইনিংস ও ২৪২ রানে জয়ী।
ম্যানঅবদ্যম্যাচ: মিজানুর রহমান।
সিলেট-রংপুর, সিলেট
রংপুর: ২১৭ ও ৫২.৫ ওভারে ১৮৩ (সাজেদুল ৪৪*, তানভীর ২৮, মাহমুদুল ২৭; শাহানুর ৪/৪৪, জায়েদ ২/২৫)। সিলেট: ৯৩ ওভারে ২৪৭ (জাকির ১১২, শানাজ ৩৫, অলক ২৫; সানজিত ৩/৫৫, সাজেদুল ২/২৬, তানভীর ২/৩৮, মাহমুদুল ২/৪৭) ও ২৭ ওভারে ৭৯/৭ (ইমতিয়াজ ২৬, অলক ১৮*, নাসুম ১৫*; সোহরাওয়ার্দী ৬/৩৮)।
