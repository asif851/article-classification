
আজারবাইজানের বাকুতে ৪২তম দাবা অলিম্পিয়াডের ষষ্ঠ রাউন্ডে ২-২ পয়েন্টে আরব আমিরাতের সঙ্গে ড্র করেছে বাংলাদেশ পুরুষ দল। পরশু বাংলাদেশের দুই গ্র্যান্ডমাস্টার নিয়াজ মোরশেদ ফিদে মাস্টার জসীম আলহুয়ারকে, জিয়াউর রহমান ফিদে মাস্টার ইসহাক সাইদকে হারিয়েছেন। তবে হেরে গেছেন দুই গ্র্যান্ডমাস্টার এনামুল হোসেন রাজীব ও আবদুল্লাহ আল রাকিব। রাজীব গ্র্যান্ডমাস্টার সালেহ সালেমের কাছে এবং রাকিব গ্র্যান্ডমাস্টার নোমান ওমরের কাছে হেরেছেন। 
