
সেনাবাহিনীর আধিপত্য দিয়ে মিরপুর শহীদ সোহরাওয়ার্দী ইনডোরে কাল শেষ হলো জাপান কাপ কারাতে প্রতিযোগিতা।পুরুষ সিনিয়র দলগত কাতায় সোনা জিতেছেন সেনাবাহিনীর আফজাল ইসলাম, সারোয়ার হোসেন ও সাজ্জাদ হোসেন। রুপা জিতেছেন নোয়াখালীর নাসির উদ্দিন, তামিম হোসাইন ও আল আমিন। সিনিয়র মহিলা কাতার এককের সোনা সেনাবাহিনীর ইউ নাই চাকের, রুপা ঢাকা বিশ্ববিদ্যালয়ের ফারজানার। মেয়েদের অনূর্ধ্ব-৪৫ কেজি ওজন শ্রেণীর কুমিতে সোনা জিতেছেন সেনাবাহিনীর মাউন জেরা বর্ণা, রুপা চাঁপাইনবাবগঞ্জের সুমি হালদারের। একই বিভাগের অনূর্ধ্ব-৫০ কেজিতে সোনা জিতেছেন সেনাবাহিনীর জান্নাতুল নূর, রুপা বাংলাদেশ কারাতে দো কিউয়ের সুলতানা রাজিয়ার। সিনিয়র পুরুষ কাতা এককের সোনা সেনাবাহিনীর সারোয়ারের, রুপা নোয়াখালীর নাসিরের। ছেলেদের অনূর্ধ্ব-১৮ বিভাগে কুমিতে সোনা বাংলাদেশ সোতোকান কারাতে দো কিউকানের ইকবালের, রুপা মার্শাল শাহজাদা কারাতে একাডেমির সাইফুলের।
