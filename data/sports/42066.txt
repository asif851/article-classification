
সুপার গ্র্যান্ডমাস্টার সার্গেই টিভিয়াকভ বাংলাদেশ দাবা দলের দায়িত্ব নিচ্ছেন—এমন আভাস মিলেছিল আগেই। কাল সেটা নিশ্চিত করেছে দাবা ফেডারেশন। মে মাসের শেষ সপ্তাহে ঢাকায় আসবেন রুশ বংশোদ্ভূত ডাচ দাবাড়ু । ৪১তম দাবা অলিম্পিয়াডকে সামনে রেখে জুন মাসে অনুশীলন করাবেন গ্র্যান্ডমাস্টার নিয়াজ মোরশেদ, জিয়াউর রহমান, আবদুল্লাহ আল রাকিব, এনামুল হোসেন রাজীব ও আন্তর্জাতিক মাস্টার মিনহাজউদ্দিন আহমেদ সাগরকে। বর্তমানে হল্যান্ডে স্থায়ীভাবে বসবাস করা টিভিয়াকভ ডাচ দলের হয়ে খেলবেন আগস্টে নরওয়েতে অনুষ্ঠেয় দাবা অলিম্পিয়াডে।
