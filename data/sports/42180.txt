
গত মাসে হাতে উঠেছে বেইজিং ও সাংহাই মাস্টার্স শিরোপা। প্যারিস মাস্টার্স শিরোপাটাও নিজের করে নিলেন নোভাক জোকোভিচ। টানা তৃতীয় শিরোপা জয়ের পথে গত রাতে জোকোভিচ হারিয়েছেন বর্তমান চ্যাম্পিয়ন ডেভিড ফেরারকে। সার্ব তারকার জয়টা এসেছে বেশ সহজেই, সরাসরি ৭-৫, ৭-৫ সেটে।২০১১ সালে রোম, মাদ্রিদ ও মন্ট্রিয়েল শিরোপা জিতেছিলেন জোকোভিচ। এরপর এই প্রথম ‘ব্যাক টু ব্যাক’ মাস্টার্স শিরোপা জিতলেন বিশ্ব টেনিসের দুই নম্বর খেলোয়াড়।২০০৯ সালে প্যারিস মাস্টার্সের চ্যাম্পিয়ন ছিলেন জোকোভিচ। চার পর বছর পেলেন সেই শিরোপার স্বাদ। ফাইনালে স্প্যানিশ তারকা ফেরারের বিপক্ষে দুরন্ত জয়ের পর জোকোভিচের প্রতিক্রিয়া, ‘ম্যাচটা আমার জন্য খুব কঠিন ছিল। প্রতিযোগিতার সবচেয়ে কঠিন প্রতিপক্ষের সঙ্গে খেলা সত্যি কঠিন। ধৈর্য ধরে রেখে বেশ আক্রমণাত্মক খেলা খেলেছি আমি। এ জয়ে আমি সন্তুষ্ট।’ সূত্র: রয়টার্স।
