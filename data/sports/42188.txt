
আন্তর্জাতিক ম্যাচের আগে দুই দলের জাতীয় সংগীত বাজানোর রীতি বহু পুরোনো। কিন্তু আজ ফ্রান্স-হন্ডুরাসের ম্যাচের আগে এক অদ্ভুত ঘটনা ঘটল। কোনো জাতীয় সংগীতই বাজানো হলো না ম্যাচের আগে!
মাঠে সারিবদ্ধ হয়ে দুই দলের খেলোয়াড়েরা দাঁড়িয়ে যাওয়ার পরও কোনো জাতীয় সংগীত বেজে উঠল না। এভাবে খানিকক্ষণ চলার পর খেলোয়াড়দের রেফারি নির্দেশ দিলেন প্রথাগত করমর্দনের। এরপর শুরু হলো খেলা। কিন্তু কেন এমনটা হলো—এর তাত্ক্ষণিক উত্তর জানা যায়নি। তবে একটি সূত্র বলছে, সম্ভবত পিএ স্পিকারে সমস্যা ছিল। এ কারণে সংগীত শোনা যায়নি! এএফপি ও ওয়েবসাইট।     
