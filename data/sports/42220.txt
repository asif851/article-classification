
ওয়াসিম আকরাম, মুত্তিয়া মুরালিধরন, অনিল কুম্বলে, অজন্তা মেন্ডিস—এশিয়া কাপে ভয়ংকর বোলারদের তালিকা করলে এঁদের নামই সবার আগে মাথায় আসে। তবে কোনো বোলার নয়, এশিয়া কাপের সবচেয়ে ভয়ংকর স্পেলটি কিন্তু একজন ব্যাটসম্যানের! ২০১০ এশিয়া কাপে বাংলাদেশের বিপক্ষে ২.৫ ওভার বলে ৬ রান দিয়ে ৪ উইকেট পেয়েছিলেন বীরেন্দর শেবাগ। প্রতি ৪.২ বলে একটি করে উইকেট। স্ট্রাইক রেটের দিক থেকে তাঁর চেয়ে এগিয়ে নেই অন্য কোনো বোলার।
