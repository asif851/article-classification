
জমজমাট ফাইনালের অপেক্ষায় ছিল সবাই। কিন্তু পাকিস্তান দেওয়া ৩৩৮ রানের জবাবে কোহলির ভারত রীতিমতো ধুঁকছে। ৫৪ রানে ভারতের প্রথম ৫ ব্যাটসম্যান ফিরে এসেছেন সাজঘরে। কেদার যাদব আর হার্দিক পান্ডিয়া মিলে ইনিংস মেরামতের চেষ্টা করছেন। ১৭ ওভার শেষে ভারতের স্কোর ৬ উইকেটে ৭২। শিরোপার সুবাস এখনই পেতে শুরু করেছে পাকিস্তান!
পাকিস্তানের ব্যাটসম্যানরা যেখানে শেষ করেছিলেন, ঠিক সেখান থেকেই যেন শুরু করেন বোলাররা। দুর্দান্ত শুরু এনে দেন চোট কাটিয়ে দলে ফেরা মোহাম্মদ আমির। রোহিত শর্মা (০), বিরাট কোহলি (৫) ও শিখর ধাওয়ানকে (২১) ফিরিয়ে ভারতকে বানিয়ে দিয়েছিলেন ৩৩/৩। ভারতের প্রথম তিন ব্যাটসম্যানকে শুধু ফেরাননি, রীতিমতো আতঙ্কের চোরাস্রোত বইয়ে দিয়েছেন তাদের বিখ্যাত ব্যাটিং লাইনআপে। যার সবচেয়ে বড় প্রমাণ কোহলির বিদায়। আগের বলে স্লিপে সহজ ক্যাচ দিয়ে বেঁচে যাওয়া কোহলি পরের বলেই পয়েন্টে তুলে দিলেন ক্যাচ। চাপে ভেঙে পড়ার উদাহরণ। আর উদাহরণ দুর্দান্ত বোলিংয়ের।তরুণ স্পিনার শাদাব খান তিন ওভারে ফেরান যুবরাজ সিং ও কেদার যাদবকে। এর মাঝে এম এস ধোনিকে ফেরান হাসান আলী। ১০০-র নিচে অলআউট হওয়ার শঙ্কায় এখন ভারত! আর যে পাকিস্তানকে কেউ হিসাবের মধ্যে ধরেনি, তারাই এখন ট্রফি থেকে মাত্র কয়েক হাত দূরে!এর আগে পাকিস্তান রানের পাহাড় গড়ার ভিত্তি পেয়েছে ফখর জামানের ব্যাটে। ক্যারিয়ারের প্রথম সেঞ্চুরি পেতে একটি ফাইনালের অপেক্ষাতেই ছিলেন জামান (১১৪)। ভাগ্য বারবার সাহায্যের হাত বাড়িয়ে দিয়েছে। এ তথ্যও ১০৬ বলের ইনিংসটির গুরুত্ব কমাতে পারছে না। সঙ্গী হিসেবে আজহার আলী (৫৯), বাবর আজম (৪৬) ও মোহাম্মদ হাফিজকেও (৩৭ বলে ৫৭*) পেয়েছেন বলেই ভারতের বিপক্ষে একটি ফাইনাল জেতার স্বপ্ন দেখতে পাচ্ছে পাকিস্তান। চ্যাম্পিয়নস ট্রফির ফাইনালে যে ২৬৪ রানের বেশি তাড়া করার রেকর্ডই নেই!




টস: ভারত


 


 


 


 




পাকিস্তান


রান


বল


৪


৬




আজহার রানআউট     


৫৯


৭১


৬


১




জামান ক জাদেজা ব পান্ডিয়া


১১৪


১০৬


১২


৩




আজম ক যুবরাজ ব কেদার


৪৬


৫২


৪


০




মালিক ক কেদার ব ভুবনেশ্বর


১২


১৬


০


১




হাফিজ অপরাজিত


৫৭


৩৭


৪


৩




ওয়াসিম অপরাজিত


২৫


২১


১


১




অতিরিক্ত (লেবা ৯, ও ১৩, নো ৩)


২৫


 


 


 




মোট (৫০ ওভারে, ৪ উইকেটে) 


৩৩৮


 


 


 




উইকেট পতন: ১-১২৮ (আজহার, ২২.৬ ওভার), ২-২০০ (জামান, ৩৩.১), ৩-২৪৭ (মালিক, ৩৯.৪), ৪-২৬৭ (আজম, ৪২.৩)




বোলিং: ভুবনেশ্বর ১০-২-৪৪-১ (ও ১), বুমরা ৯-০-৬৮-০ (নো ৩, ও ৫), অশ্বিন ১০-০-৭০-০ (ও ৪), পান্ডিয়া ১০-০-৫৩-১ (ও ১), জাদেজা ৮-০-৬৭-০, কেদার ৩-০-২৭-১ (ও ২)




