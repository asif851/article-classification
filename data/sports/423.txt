
অভিনেতা সালমান খানকে আগামী রিও অলিম্পিকে ভারতীয় দলের ‘শুভেচ্ছাদূত’ বানানো নিয়ে কম জল ঘোলা হয়নি। মিলখা সিংসহ ভারতের বেশ কয়েকজন সাবেক ও বর্তমান ক্রীড়াবিদ একজন বলিউড তারকাকে এমন দায়িত্ব দেওয়ার বিরোধিতা করেছিলেন। বিরোধিতার মুখেই সালমানের পাশাপাশি ২০০৮ সালের বেইজিং অলিম্পিকে শুটিংয়ে সোনাজয়ী অভিনব বিন্দ্রাকেও শুভেচ্ছাদূত করা হয়। সালমান ও বিন্দ্রার পর এবার ভারতীয় দলের শুভেচ্ছাদূত হচ্ছেন শচীন টেন্ডুলকারও।টেন্ডুলকার বেশ খুশি মনেই ভারতীয় অলিম্পিক অ্যাসোসিয়েশনের এই প্রস্তাব গ্রহণ করেছেন। জানিয়েছেন, ভারতে খেলাধুলার প্রসারে তিনি যেকোনো কিছুতেই এগিয়ে আসতে রাজি।সালমান-বিন্দ্রা-টেন্ডুলকারের পর ভারতীয় অলিম্পিক অ্যাসোসিয়েশন নাকি একজন বিখ্যাত সংগীতশিল্পীকেও ভারতীয় দলের সঙ্গে শুভেচ্ছাদূত হিসেবে পাঠানোর সিদ্ধান্ত নিয়েছে। এ ব্যাপারে তাদের প্রথম পছন্দ এ আর রহমান। সূত্র : ইন্ডিয়া টুডে।
