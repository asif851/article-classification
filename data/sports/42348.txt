
ক্রিকেটে সবচেয়ে সহজ কাজ কোনটি? প্রশ্নটি বিরাট কোহলিকে করলে তিনি হয়তো সেঞ্চুরির কথা বলবেন। এই মুহূর্তে বিরাট কোহলি উইকেটে নামা মানেই যেন সেঞ্চুরি। শ্রীলঙ্কার বিপক্ষে নাগপুর টেস্টেই ক্যারিয়ারের ৫১তম আন্তর্জাতিক সেঞ্চুরি তুলে নিয়েছেন ভারতীয় অধিনায়ক। টেস্টে এটি তাঁর ১৯তম সেঞ্চুরি।
কোহলির ৫১তম আন্তর্জাতিক সেঞ্চুরিটি ১৩০ বলে করা। বাউন্ডারি মেরেছেন ১০টি। আরও একটি দারুণ রেকর্ড নিজের করে নিয়েছেন কোহলি। ভারতীয় অধিনায়ক হিসেবে সবচেয়ে বেশি সেঞ্চুরির মালিক এখন তিনিই। এই ইনিংস দিয়ে তিনি ভারতীয় ক্রিকেটের জীবন্ত ‘কিংবদন্তি’ সুনীল গাভাস্কারকে ছাড়িয়ে গেলেন। অধিনায়ক হিসেবে টেস্টে ১১টি সেঞ্চুরি করেছিলেন গাভাস্কার। অধিনায়ক হিসেবে নিজের ১২তম টেস্ট সেঞ্চুরিতে তিনি সঙ্গী হিসেবে পেয়েছেন ব্যাটিংয়ের আরেক ধারাবাহিকতার প্রতীক চেতেশ্বর পূজারাকে। এই প্রতিবেদন লেখার সময় ১৪৩ রান করে দাশুন শানাকার বলে বোল্ড হয়ে ড্রেসিংরুমে ফিরেছেন পূজারা। ৩ উইকেটে ৪০৪ রান করে ১৯৯ রানে এগিয়ে আছে ভারত। উইকেটে কোহলির নতুন সঙ্গী অজিঙ্কা রাহানে। দুই-আড়াই বছর ধরেই রীতিমতো অবিশ্বাস্য ফর্মে রয়েছেন কোহলি। টানা চার টেস্ট সিরিজে ডাবল সেঞ্চুরি করার বিরল রেকর্ড করেছেন ভারতীয় ব্যাটিং সেনসেশন। এ বছর এটি তাঁর দশম আন্তর্জাতিক সেঞ্চুরি (৬টি ওয়ানডেতে, ৪টি টেস্টে)। ওয়ানডেতে এ বছর সবচেয়ে বেশি রান করেছেন কোহলি। লঙ্কানদের বিপক্ষে এই সেঞ্চুরি দিয়ে রাহুল দ্রাবিড়ের এক বছরে সবচেয়ে বেশি পঞ্চাশোর্ধ্ব ইনিংসের রেকর্ড ছুঁয়েছেন তিনি। ২০০৬ সালে ৩৯ ম্যাচে ১৯টি পঞ্চাশোর্ধ্ব ইনিংস খেলেছিলেন ‘দ্য ওয়াল’। পরের টেস্টেই রেকর্ডটি পুরোপুরি নিজের করে নেওয়ার সুযোগ পাবেন ক্যাপ্টেন কোহলি। সর্বশেষ নিউজিল্যান্ডের বিপক্ষে ওয়ানডেতে সেঞ্চুরি করে তিনি ছাড়িয়েছেন রিকি পন্টিংকে। ওয়ানডেতে দ্বিতীয় সর্বোচ্চ সেঞ্চুরির মালিকও এখন কোহলি। সামনে রয়েছেন ‘মাস্টার ব্লাস্টার’ শচীন টেন্ডুলকার।
অধিনায়ক হিসেবে এক বছরে সবচেয়ে বেশি সেঞ্চুরি




অধিনায়ক


সেঞ্চুরি




বিরাট কোহলি (২০১৭)


১০




রিকি পন্টিং (২০০৫)


৯




গ্রায়েম স্মিথ (২০০৫)


৯




রিকি পন্টিং (২০০৬)


৯




সফলতম ভারতীয় অধিনায়ক-ব্যাটসম্যান




অধিনায়ক


সেঞ্চুরি




বিরাট কোহলি


১২




সূনীল গাভাস্কার


১১




মোহাম্মদ আজহারউদ্দিন


৯




শচীন টেন্ডুলকার


৭




টাইগার পতৌদি
সৌরভ গাঙ্গুলি
এম এস ধোনি


৫




