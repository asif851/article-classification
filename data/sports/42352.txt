
মাইকেল ক্লার্ক কি সত্যিই অস্ট্রেলিয়ান? প্রশ্নটি শুনে অবাক হয়ে অনেকেই বলতে পারেন, এ আবার কেমন কথা! কারণ নিশ্চয়ই আছে। অস্ট্রেলিয়ান ক্রিকেটার মানেই তো স্লেজিং করবেন, কথার তিরে বিদ্ধ করবেন প্রতিপক্ষকে। আর ক্লার্ক কিনা স্লেজিংয়ের শিকার কোহলির ঢাল হলেন!
যুক্তরাষ্ট্রের প্রেসিডেন্ট ডোনাল্ড ট্রাম্পের সঙ্গে কোহলির তুলনা করাটা ঠিক পছন্দ হয়নি ক্লার্কের। অস্ট্রেলিয়ার সাবেক অধিনায়কের কাছে এটা বাড়াবাড়ি মনে হয়েছে, ‘বিষয়গুলো নিয়ন্ত্রণের বাইরে চলে যাচ্ছে। আমি ডোনাল্ড ট্রাম্পকে চিনি না। কখনো তাঁর সঙ্গে দেখাও হয়নি। কিন্তু আমি বিরাট কোহলিকে চিনি। এই সিরিজ শেষে সংবাদমাধ্যম, সমর্থক আর সাধারণ মানুষও দেখবে বিরাট স্টিভ স্মিথের সঙ্গে হাত মেলাবে। তারা দুজনে আবার বন্ধু হয়ে যাবে। একসঙ্গে পানশালায় বা আইপিএলে যাবে অথবা অন্য কোথাও। সবকিছু ঠিকই থাকবে।’
অস্ট্রেলিয়ার ডেইলি টেলিগ্রাফ কোহলিকে খোঁচা দিয়ে লিখেছিল, বিরাট কোহলি নাকি এখন খেলার দুনিয়ায় ডোনাল্ড ট্রাম্প! প্রেসিডেন্ট ট্রাম্পের মতোই কোহলি নাকি নিজের দিকে আসা সমালোচনা থেকে বাঁচতে উল্টো গণমাধ্যমকে দোষারোপ করেন। ক্রিকেট অস্ট্রেলিয়া।
