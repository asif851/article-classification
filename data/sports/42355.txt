
সিরিজের দ্বিতীয় টেস্টটা শেষ পর্যন্ত বাংলাদেশ জিতেছে। ফলটা অন্য রকম হলে সবচেয়ে বেশি আফসোস হতো কী নিয়ে? অবশ্যই ১ উইকেটে ১৭১ রান তুলেও শেষ পর্যন্ত ২২০ রানে অল আউট হয়ে যাওয়া। ইংল্যান্ড আবার প্রথম ইনিংসে ১৪৪ রানে ৮ উইকেট হারিয়ে ফেলেও নিয়ে নিয়েছিল ২৪ রানের লিড।ক্রিকেট ইতিহাস ও পরিসংখ্যানের কারণে বিখ্যাত স্টিভেন লিঞ্চকে এ বিষয়টি নিয়ে​ই প্রশ্ন করেছিলেন ক্রিকইনফোর শ্রীলঙ্কার এক পাঠক। একসময় বাংলাদেশের স্কোর ছিল ১ উইকেটে ১৫০, আবার ওই ১৫০ তুলতে ইংল্যান্ড হারিয়েছিল ৮ উইকেট। তবু তারাই নিয়েছিল লিড। এমনটা কি কোনো রেকর্ড?লিঞ্চ তাঁর নিয়মিত বিভাগ আস্ক স্টিভেন-এ জানিয়েছেন, ইতিহাসে এমনটা একবারই ঘটেছিল। ১ উইকেটে প্রতিপক্ষ যা তুলেছে, সেটা তুললেই ৮ উইকেট হারিয়ে ফেলেও লিড নেওয়ার ​এমন ঘটনা এর আগে ঘটেছিল সেই ১৯৬০ সালে। সেবার বোম্বে টেস্টে (এখনকার মুম্বাই) ১ উইকেটে ৩০১ রান তুলে ফেলা পাকিস্তান শেষ পর্যন্ত আর ৪৯ রান যোগ করে অলআউট হয়ে গিয়েছিল। এরপর স্বাগতিক ভারত ৮ উইকেটে ৩০০ তোলার পরও ৯৯ রানের লিড নিয়েছিল। তা–ও ভারত ইনিংস ঘোষণা করেছিল, না হলে লিডের আকার আরও বড় হতেই পারত।ম্যাচটি অবশ্য শেষ পর্যন্ত ড্র হয়।
