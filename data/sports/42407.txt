
প্রথম সেটে পিছিয়ে পড়েছিলেন। দ্বিতীয় সেটেও টমি রব্রেডোর সঙ্গে হাড্ডাহাড্ডি লড়াই। কেউ কেউ ভাবতেও শুরু করেছিলেন গত বছর উইম্বলডনের পর শিরোপা-বুভুক্ষু অ্যান্ডি মারের এবারও হচ্ছে না। কিন্তু শেষ পর্যন্ত ৫-৭, ৭-৬ (১১/৯), ৬-১ গেমে স্পেনের রব্রেডোকে হারিয়ে এটিপি শেনজেন ওপেন জিতেছেন মারে। গত ১৫ মাসের মধ্যে এটিই স্কটিশ টেনিস তারকার প্রথম শিরোপা। এই জয়ে টেনিস র‍্যাঙ্কিংয়ের শীর্ষ দশে ফেরাটাও নিশ্চিত হয়েছে মারের। এএফপি।
