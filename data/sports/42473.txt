
শেষ ম্যাচেও বিধ্বস্ত ইংল্যান্ড। তবে হারের হতাশা ভুলে ম্যাচ শেষে হোটেলে ফেরার পথে স্টুয়ার্ট ব্রডরা হয়তো স্বস্তির নিঃশ্বাস ফেলছেন—‘যন্ত্রণার সফর শেষ। এবার বাড়ি ফেরার পালা!’ টেস্টে ৫-০-এর পর ওয়ানডেতে ৪-১। এবার টি-টোয়েন্টিতে ৩-০। প্রত্যাশার ১৩-০ না হলেও অস্ট্রেলিয়ানরা ‘মিশন’ শেষ করল ১২-১-এ।ইংল্যান্ডের ব্যর্থ সফরের ইতি ৮৪ রানে হেরে। অধিনায়ক জর্জ বেইলির ঝড়ে অস্ট্রেলিয়া তোলে ৬ উইকেটে ১৯৫ রান। ৩ ছক্কা, ৪ চারে বেইলি ২০ বলে করেন অপরাজিত ৪৯। জবাবে ইংল্যান্ড ১১১ রানে অলআউট। সর্বোচ্চ ৩৪ রান করেছেন মরগান। ম্যাচসেরা হয়েছেন বেইলি। ক্রিকইনফো।
