
খেলার জগৎ নিয়ে আমরা চায়ের কাপে ঝড় তুলি প্রায়ই। আছে আমাদের নানা মত। মত আছে আমাদের মতের বিরুদ্ধেও। চায়ের কাপের সেই ঝড়টি এবার শুরু হয়েছে অনলাইনে। প্রথম আলোর অনলাইন ক্রীড়া বিভাগ শুরু করেছে প্রতিদিনের জরিপ। আর এই জরিপেই উঠে এসেছে যে ‘প্রথম আলো’র সিংহভাগ পাঠক মনে করেন, শচীন টেন্ডুলকারই সর্বকালের সেরা।‘খেলার ভোট’ নামের প্রথম আলো অনলাইন ক্রীড়া বিভাগের প্রথম দিনের প্রশ্ন ছিল, ‘টেন্ডুলকারকে কি আপনি সর্বকালের সেরা মনে করেন?’ সব মিলিয়ে এই ভোটে অংশ নিয়েছেন তিন হাজার ১৩৪ জন। তাতে ‘হ্যাঁ’ ভোট দিয়েছেন দুই হাজার ৩০৩ জন। ‘না’ ভোট দিয়েছেন ৭৮৬ জন। ‘মন্তব্য নেই’-এ ভোট পড়েছে ৪৫টি। অর্থাত্ টেন্ডুলকারকে সর্বকালের সেরা মনে করেন জরিপে অংশ নেওয়া ৭৩.৪৮ শতাংশ পাঠকই। টেন্ডুলকারকে সর্বকালের সেরা মনে করেন না এমন মানুষের সংখ্যও অবশ্য নেহাত কম নয়। শতাংশের হিসাবে সেটি ২৫.০৮। মন্তব্য করতে রাজি হননি ১.৪৪ শতাংশ।কোন দলটি সেরা, কিংবা কোন খেলোয়াড়টি সবচেয়ে ভালো? রেফারি বা আম্পায়ারের অমুক সিদ্ধান্তটি কি ভালো হলো? আইসিসি বা ফিফা কি সঠিক সিদ্ধান্ত নিচ্ছে? ঠিক পথেই কি এগোচ্ছে আমাদের দেশের ক্রীড়াঙ্গন? খেলার জগত্ নিয়ে পাঠকদের নানা মত প্রকাশের নতুন ক্ষেত্র এখন প্রথম আলোর অনলাইন ক্রীড়া বিভাগের এই খেলার ভোট। এবার প্রশ্ন করা হয়েছে, প্লে-অফের লড়াই ঝুলে থাকা এ সময়ের অন্যতম সেরা ফুটবলার ক্রিস্টিয়ানো রোনালদোর বিশ্বকাপ ভাগ্য নিয়ে—‘ক্রিস্টিয়ানো রোনালদো কি শেষ পর্যন্ত বিশ্বকাপে যেতে পারবেন?’http://www.prothom-alo.com/sportsএই ঠিকানায় গেলে আপনি দিতে পারবেন আপনার ভোট। জানতে পারবেন ভোটের সর্বশেষ এবং আগের ফলাফলগুলোও। তৈরি হয়ে যান মাউস নিয়ে। ‘খেলার ভোট’ আপনার ক্লিকের অপেক্ষায়। ভোটের খেলা শুরুর আগেই জমে উঠুক খেলার ভোট!যেকোনো খেলার ক্ষেত্রে: ক্রিকেট, ফুটবল, টেনিস, গলফসহ যেকোনো খেলার আপডেট ও খবর পেতে আপনার মোবাইল থেকে S লিখে এসএমএস করুন ২২২১ নম্বরেক্রিকেট ম্যাচ আপডেটের সময়: এই ক্রিকেট ম্যাচটির প্রতি মুহূর্তের আপডেট পেতে আপনারন মোবাইল থেকে C লিখে পাঠিয়ে দিন ২২২১ নম্বরে
