
এসেছিলেন ঝড় মাথায় নিয়ে। চির প্রতিদ্বন্দ্বীরা জিতেছে লিগ ও চ্যাম্পিয়নস লিগ শিরোপা। ইতিহাসের অন্যতম সেরা ‘ত্রয়ী’ থেকে বিদায় নিয়েছেন একজন। দায়িত্ব পেয়ে প্রথম ম্যাচে হেরেছেন স্প্যানিশ সুপার কোপাতে। ক্লাব প্রেসিডেন্টের ওপর আস্থা হারিয়েছে ক্লাব। এই মৌসুমে বার্সেলোনার কপালে দুঃখ আছে এমন রায়ও দিয়ে ফেলছিলেন অনেকে। কিন্তু মৌসুমের শুরুর ম্যাচগুলো অন্য বার্তাই দিচ্ছে। নতুন কোচ এরনেস্তো ভেলভের্দে যেন সমস্যার ওপর দাঁড়িয়ে দারুণভাবেই গুছিয়ে নিয়েছেন দলকে। ঝড়ে টালমাটাল জাহাজটিকে সামলে নিয়েছেন, অভিজ্ঞতা আর চতুরতায় দলকে গেঁথেছেন এক সুতোয়। লিগ ও চ্যাম্পিয়নস লিগে এখনো পর্যন্ত গোল খায়নি বার্সা। এই কোচ কীভাবে বদলে দিলেন সমস্যা-সংকুল বার্সেলোনাকে?দলবদল শেষেও আশা হারাননি ক্লাব কর্মকর্তা রবার্ট ফার্নান্দেজ তাঁকে জানিয়েছিলেন, ‘দলবদলের শেষ মুহূর্তে কাউকে দলে টানছে না বার্সা।’ ভেলভের্দে এর জবাবে বলেছিলেন, ‘আমরা এখনো আছি, থাকব, শান্তই থাকব।’ মাঠের স্বাধীনতায় মেসিনতুন কোচ হিসেবে মেসিকে পূর্ণ স্বাধীনতা দিয়েছেন মাঠে, রসায়নটা জমেছেও দারুণ। মৌসুমের শুরু থেকেই দারুণ ছন্দে আছেন আর্জেন্টাইন তারকা, ৮ গোল করেছেন। আরও গোল পেতেন। কিন্তু পোস্টে লেগেই যে ফিরেছে তাঁর ৬টি শট। ভরসা রেখেছেন রাকিটিচেলুই এনরিকের সময়টা ভালো কাটেনি ক্রোয়েশিয়ান তারকা ইভান রাকিটিচের। কিন্তু ভেলভের্দের একাদশে জায়গা ফিরে পেয়েছেন তিনি। ক্রোয়াট মিডফিল্ডার আস্থার প্রতিদানও দিচ্ছেন, রক্ষণ আর মাঝমাঠে দারুণ সংগঠিত দেখাচ্ছে বার্সেলোনাকে। সেরা একাদশ গড়েছেনপ্রায় প্রতিটি ম্যাচেই প্রায় একই একাদশ খেলাচ্ছেন তিনি। খেলোয়াড়েরা ক্লাবে নিজেদের জায়গা বুঝে নিয়েছেন। স্থিতিশীল সেরা একাদশ গঠনের ফলে অহেতুক অস্থিরতা কেটেছে তাঁদের। নতুন রূপে আলবা· নেইমার ক্লাব ছেড়েছেন কিন্তু বাঁ প্রান্তে তাঁর শূন্যতায় নিজেকে পুরোপুরি মেলে ধরার সুযোগ পাচ্ছেন জর্ডি আলবা। ম্যাচের ফলেই পড়েছে সেটির প্রতিফলন, রক্ষণের কাজটাও ভালোই সামলাচ্ছেন আলবা। পরিচিত মুখনতুন কোচ হিসেবে একজন পরিচিত মুখের সন্ধানে ছিল বার্সা। সেদিকেও যোগ্যতার পরিচয় দিয়েছেন তিনি। কোচ হিসেবে লা লিগায় আছেন প্রায় ৬ মৌসুম। সংবাদ সম্মেলন সামলান দারুণ। দলবদলে খেলোয়াড় কিনতে বার্সার ব্যর্থতায় সমালোচনা হচ্ছে এন্তার। কিন্তু এসবের মধ্যেও একবারের জন্য ভেঙে পড়েননি ভেলভের্দে। বল পজেশনে চেনা বার্সাচিরচেনা খেলার ধারাটা ফিরে পেয়েছে বার্সেলোনা। ভেলভের্দের শিষ্যরা বল দখলের লড়াইয়ে নামছেন। আক্রমণ হোক বা রক্ষণ, নিজেদের পায়ে বল রাখতে ভয় পাচ্ছে না খেলোয়াড়েরা।  ভরসা রেখেছেন ইনিয়েস্তায়ভেলভের্দের কাছে সব সময়ই বিশেষ খেলোয়াড়ের মর্যাদা পেয়েছেন আন্দ্রেস ইনিয়েস্তা। চুক্তি নবায়নে দ্বিধায় ছিলেন স্প্যানিশ মিডফিল্ডার, দলে নিজের প্রয়োজনীয়তা বুঝতে চাইছিলেন। ভেলভের্দে অধিনায়কের দায়িত্বই সঁপে দিয়েছেন তাঁর হাতে। ক্যারিয়ারের শেষ সময়ে দায়িত্ব পেয়েই যেন জ্বলে উঠেছেন মিডফিল্ড-মায়েস্ত্রো।
মৌসুম শুরু হয়েছে সবে। ভেলভের্দে কতটা সফল হবেন, সেটা সময়েই জানা যাবে। কিন্তু প্রাথমিক বিপর্যয় সামলে বার্সেলোনা এখন সুসংগঠিত এক দল। এর কৃতিত্বটা ভেলভের্দেকে দিতেই হচ্ছে। সূত্র: মার্কা
