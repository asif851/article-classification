
ত্রিদেশীয় সিরিজের প্রথম ম্যাচে জিম্বাবুয়ের বিপক্ষে টসে জিতে বোলিং নিয়েছেন বাংলাদেশের অধিনায়ক মাশরাফি বিন মুর্তজা।
২০১৫ সালের বিশ্বকাপের পর এই প্রথম দেশের হয়ে ওয়ানডে খেলতে নামছেন এনামুল হক। তামিমের সঙ্গে বাংলাদেশের ইনিংসের শুরুটা করবেন তিনি। জিম্বাবুয়ের বিপক্ষে আজ দলে আছেন নাসির হোসেন। আছেন সাব্বির রহমানও। বিশেষজ্ঞ স্পিনার হিসেবে সাকিব আল হাসানের সঙ্গে আছেন সানজামুল ইসলাম। মাশরাফির সঙ্গে আছেন দুই পেসার রুবেল হোসেন ও মোস্তাফিজুর রহমান। মিরপুর শেরেবাংলা স্টেডিয়ামে ৯৯তম ওয়ানডে এটি।বাংলাদেশ দল: তামিম ইকবাল, এনামুল হক, সাকিব আল হাসান, মাহমুদউল্লাহ, মুশফিকুর রহিম, নাসির হোসেন, সাব্বির রহমান, মাশরাফি বিন মুর্তজা (অধিনায়ক), রুবেল হোসেন, মোস্তাফিজুর রহমান, সানজামুল ইসলাম।
