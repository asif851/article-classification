
শনিবার লা লিগায় লেভান্তে-ভিয়ারিয়ালের ম্যাচ তখন ৯২ মিনিটে গড়িয়েছে। এ সময় ডি-বক্সের সামনে ফ্রি-কিক পেল লেভান্তে। দারুণ এক মওকা বটে! ফ্রি-কিক নিতে এলেন রুবেন গার্সিয়া ও ভিক্টর কাসাদসেয়াস। এমনটা অনেকেই দাঁড়ান। দুজনের মধ্যে কে ফ্রি কিক নেবেন, এটা নিয়ে প্রতিপক্ষকে ধন্দে ফেলতেই এই কৌশল। কিকটা শেষ পর্যন্ত একজনই নেন।তবে এই দুই খেলোয়াড় করে বসলেন অদ্ভুত কাণ্ড। দুজনই একসঙ্গে নিলেন কিক! একই সঙ্গে দুইজনের ফ্রি কিক নেওয়ার ঘটনা ফুটবলে এর আগে আছে কি না, কে জানে। বিরল ঘটনা তো বটেই। তবে এত চমকে দেওয়ার পরও লাভের লাভ কিন্তু কিছুই হয়নি। অধিক সন্ন্যাসীতে গাজন নষ্ট, অধিক খেলোয়াড়ে ফ্রি কিক নষ্ট! শট লক্ষ্যভ্রষ্ট।কথা হলো, একসঙ্গে কেন শট নিলেন রুবেন ও ভিক্টর? হয়তো ভেবেছিলেন একজন ডজ দেবেন, আরেকজন শট নেবেন। কিন্তু শেষ মুহূর্তে দুজনেই ভুলে বসেছেন, কে শট নেবেন আর কে নেবেন না! কিংবা এসবের কিছু না-ও হতে পারে। হয়তো দুজনই ইচ্ছা করেই একসঙ্গে নিয়েছেন ফ্রি কিকটি।প্রশ্ন উঠেছে, এভাবে দুজনের একসঙ্গে ফ্রি কিক শট নেওয়া কি আদৌ বৈধ? এ ব্যাপারে ফিফার আইনে স্পষ্ট করে কিছুই বলা নেই।পরিহাসের ব্যাপার হচ্ছে, এর তিন মিনিট পর অর্থাত্ ৯৫ মিনিটে খেলার একদম শেষ মুহূর্তে জেরেমি পারবেটের গোলে জয় পায় ভিয়ারিয়াল। পরাজয়ের পর ইচ্ছায় কিংবা অনিচ্ছায় দারুণ এক সেট পিস নষ্ট করায় নিশ্চয় আক্ষেপে পুড়েছেন রুবেন-ভিক্টররা। ওয়েবসাইট।
একসঙ্গে দুইজনের ফ্রি-কিক নেওয়ার ভিডিও দেখুন
