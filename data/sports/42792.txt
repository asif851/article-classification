
প্রথম পাঁচ মিনিটেই সব শেষ হয়ে যায় শেখ জামাল ধানমন্ডির। কোরিয়ার বুসান আইপার্কের সঙ্গে ম্যাচটি শেখ জামাল হেরেছে ২-০ গোলে।কে লিগ চ্যাম্পিয়নরা বঙ্গবন্ধু স্টেডিয়ামে আজ বিকেলে খেলা শুরুর ৪৫ সেকেন্ডে এগিয়ে যায়। এর প্রায় চার মিনিট পর ফরোয়ার্ড ইয়ুন ডঙ্কমিন ব্যবধান বাড়ান। দ্বিতীয় গোল হয় ৪ মিনিট ৪১ সেকেন্ডে। প্রথমার্ধে একটু নড়বড়ে থাকলেও দ্বিতীয়ার্ধে মোটামুটি গুছিয়েই খেলেছে শেখ জামাল। কিন্তু গোল পায়নি।প্রধমার্ধের ২২ মিনিটে জামালের মিডফিল্ডার মামনুল ইসলামের শট গোলবারেব পাশ দিয়ে যায়। আন্তর্জাতিক প্রীতি ম্যাচটা বাংলাদেশের প্রিমিয়ার লিগ চ্যাম্পিয়নরা হারলেও মাঠে দর্শক ছিল ১৫ হাজারের মতো।বুসান আইপার্ক এশিয়া-সেরার মুকুট মাথায় তুলেছে একবার। আফ্রো-এশিয়ান ক্লাব চ্যাম্পিয়নশিপ জেতার অভিজ্ঞতাও আছে। খবর ইউএনবি।
