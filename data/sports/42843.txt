
জাতীয় দলে আবির্ভাব হয়েছে এখনো এক বছর হয়নি। কিন্তু এরই মধ্যে বাংলাদেশের ব্যাটিংয়ের অন্যতম ভরসা হয়ে দাঁড়িয়েছেন সৌম্য সরকার। ভয়ডরহীন ক্রিকেট খেলে সবার মন কেড়েছেন। চার-ছক্কা হাঁকিয়ে গ্যালারি মাতাচ্ছেন নিয়মিত। ক্রিকেট দলের এই তারকার ভক্ত সংখ্যাও তাই বেড়েই চলেছে দিনদিন। নিজের প্রিয় তারকার সঙ্গ কামনা করেন সব ভক্তই। কিন্তু সাধারণ মানুষের তো সব সময় সাধ্য হয় না তারকাদের সঙ্গ পাওয়া। গতকাল সৌম্যকে একেবারে হাতের কাছে পেয়ে গেলেন এঁরা।
মাত্র অনুশীলন শেষ করে বের হলেন সৌম্য। এত বড় তারকাকে হাতের কাছে পেয়ে দেরি করলেন না শেরে বাংলা স্টেডিয়ামের নিরাপত্তা কর্মীরা।

নিজের সঙ্গীকে সৌম্যের সঙ্গে ছবি তুলতে দেখে অপর নিরাপত্তা কর্মীও চলে এলেন ছবি তুলতে। 

অনেক তো ছবি তোলা হলো, এবার বাড়ি ফেরার পালা। রিকশা ডেকে আনতেই রিকশাচালক স্বপনেরও আবদার মেটাতে হলো। তুলবেনই যখন, স্বপন তুললেন সেলফি।

কেবল একবার তুললেই তো আর স্বাদ মেটে না। তাই নিশ্চিত করতে বেশ কয়েকটি সেলফি তুলে নিলেন স্বপন।
