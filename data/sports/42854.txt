
শ্রীলঙ্কার বিপক্ষে বাংলাদেশের টেস্ট সিরিজ শেষের দিকে। সামনে রঙিন পোশাকের লড়াই। ২৫ মার্চ ডাম্বুলায় শুরু ওয়ানডে সিরিজের ১৬ সদস্যের দলের ১২ জনই আছেন শ্রীলঙ্কায়। বাকি চারজন—মাশরাফি বিন মুর্তজা, শুভাগত হোম চৌধুরী, নুরুল হাসান ও নবাগত সানজামুল ইসলাম রওনা দেবেন আজ দুপুরে। ডাম্বুলাতেই তিন ম্যাচ সিরিজের দ্বিতীয় ওয়ানডে হবে ২৮ মার্চ। ১ এপ্রিল সিরিজের শেষ ওয়ানডে কলম্বোর এসএসসিতে। প্রেমাদাসায় দুটি টি-টোয়েন্টি ৪ ও ৬ এপ্রিল।
 
