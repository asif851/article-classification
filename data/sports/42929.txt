

• আঙুলের চোটের কারণে চট্টগ্রাম টেস্টে নেই সাকিব।• তবে গ্যালারিতে বসে তিনি দেখছেন খেলা।• আজ সকালেই বিমানে চট্টগ্রামে এসেছেন তিনি।• ঢাকার দ্বিতীয় টেস্টেও অনিশ্চিত সাকিব।

আঙুলের চোটের কারণে চট্টগ্রাম টেস্টে খেলতে পারছেন না। তাতে কী! টেস্ট দেখতে তো আর সমস্যা নেই। আজ সকালের ফ্লাইটেই চট্টগ্রাম এসে পৌঁছেছেন সাকিব আল হাসান। উদ্দেশ্য, বাংলাদেশ-শ্রীলঙ্কা চট্টগ্রাম টেস্টটা মাঠে বসে দেখা।
ত্রিদেশীয় সিরিজের ফাইনালে ফিল্ডিংয়ের সময় বাঁ হাতের কনিষ্ঠ আঙুলে চোট পান সাকিব। মাঠ থেকেই চলে যেতে হয়েছিল হাসপাতালে। এক্স-রেতে দেখা যায়, হাড় না ভাঙলে মচকে গেছে আঙুলের গোড়ার দিক। বেশ খানিকটা অংশ কেটেও যায় হাতের। সেলাই পড়ে দুই স্তরের। চিকিৎসকেরা জানিয়েছেন, অন্তত এক সপ্তাহ তাঁকে মাঠের বাইরে থাকতে হবে। তবে পুরোপুরি সুস্থ হতে আরও বেশি সময় লাগলে সাকিব খেলতে পারবেন না ঢাকার দ্বিতীয় টেস্টও।
