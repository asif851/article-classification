
ছয় মাস হলো আন্তর্জাতিক ফুটবলে কোনো ম্যাচ খেলেনি বাংলাদেশ জাতীয় দল। বয়সভিত্তিক ফুটবলেও বেশ কিছুদিন ধরে ম্যাচ নেই। মাঝখানে নারী দল সাফ টুর্নামেন্ট খেলেছে। অনূর্ধ্ব-১৬ নারী দল এখন আছে চীন সফরে। তবে পুরুষ ফুটবল দল কবে নাগাদ মাঠে নামবে, তা নির্দিষ্ট করে এখনই বলা যাচ্ছে না। বছরের শেষ দিকে বঙ্গবন্ধু কাপ আছে। তার আগেই অবশ্য এএফসির বয়সভিত্তিক দুটি টুর্নামেন্ট আছে বাংলাদেশের সামনে।এএফসি অনূর্ধ্ব-১৯ ফুটবলের বাছাইপর্ব হচ্ছে ৩১ অক্টোবর থেকে ৮ নভেম্বর। অনূর্ধ্ব-১৬ এএফসি কাপের বাছাইপর্ব ১৬-২৪ সেপ্টেম্বর। গতকাল এএফসি সদর দপ্তরে হয়েছে এই দুটি টুর্নামেন্টের ড্র।অনূর্ধ্ব-১৯ বিভাগে বাংলাদেশ পড়েছে ‘বি’ গ্রুপে, অনূর্ধ্ব-১৬ ‘ই’ গ্রুপে। অনূর্ধ্ব-১৯ হবে তাজিকিস্তানে। আয়োজক দল ছাড়াও বাংলাদেশের গ্রুপসঙ্গী উজবেকিস্তান, শ্রীলঙ্কা ও মালদ্বীপ। অনূর্ধ্ব-১৬ বিভাগের আয়োজক কাতার। সংযুক্ত আরব আমিরাত ও ইয়েমেনও আছে এই গ্রুপে।দুটি টুর্নামেন্টের জন্য বাফুফেকে এখন নড়েচড়ে বসতে হবে। তবে বাফুফের কর্মকর্তারা বলছেন দল গড়া কঠিন হবে না। কারণ, জাতীয় যুব ফুটবল আগে হতো অনূর্ধ্ব-১৯, এবার এএফসির টুর্নামেন্টের কথা মাথায় রেখেই জাতীয় অনূর্ধ্ব-১৮ টুর্নামেন্ট করা হচ্ছে। যেটির চূড়ান্ত পর্ব আগামীকাল শুরু হবে বঙ্গবন্ধু স্টেডিয়ামে। এই পর্বের ওপর বাফুফের কোচদের নজর থাকবে বেশি। কারণ, প্রাথমিক পর্বে যতটা আশা করা হয়েছিল, ততটা পছন্দের ফুটবলার নাকি পাওয়া যায়নি।তবে এএফসির টুর্নামেন্টে অতীতে বাংলাদেশের ফল ভালো বলে চিন্তার কিছু দেখছে না বাফুফে। জাতীয় দলের তুলনায় এখানে অন্তত ভালো ফল আশা করেন কর্তারা। তবে এটা সত্যি, সম্প্রতি বয়সভিত্তিক ফুটবলে খেলাও যেন কমে গেছে। তাই নতুন ফুটবলার সেভাবে উঠে আসছে না। বাফুফের ডেভেলপমেন্ট কমিটির প্রধান বাদল রায় তবু আশার কথাই বলছেন, ‘তৃণমূলে আমরা এখন অগ্রাধিকার দিচ্ছি। আশা করি, ভবিষ্যতে তরুণেরা এ দেশের ফুটবল এগিয়ে নেবে।’
অনূর্ধ্ব-১৬ বাছাইপর্ব‘ই’ গ্রুপকাতার, আরব আমিরাতইয়েমেন ও বাংলাদেশ
অনূর্ধ্ব-১৯ বাছাইপর্ব‘বি’ গ্রুপতাজিকিস্তান, উজবেকিস্তান, শ্রীলঙ্কা মালদ্বীপ ও বাংলাদেশ
