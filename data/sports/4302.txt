
বাজে একটা দিন কাটালেন সিদ্দিকুর রহমান। কুয়ালালামপুরে মে ব্যাংক মালয়েশিয়ান ওপেনের তৃতীয় দিনে পারের চেয়ে পাঁচ শট বেশি খেলে পিছিয়ে পড়েছেন বাংলাদেশের গলফার। কাল তিনটি বার্ডি করলেও সিদ্দিকুর বগি করেছেন তিনটি, ডাবল বগি দুটি। ৩৭তম স্থান থেকে নেমে এসেছেন ৬৫তে। পারের চেয়ে ১৩ শট কম খেলে ইউরোপিয়ান ট্যুরের এই টুর্নামেন্টে শীর্ষস্থানটা ধরে রেখেছেন বিশ্বের সাবেক এক নম্বর লি ওয়েস্টউড। তথ্যসূত্র: এশিয়ান ট্যুর।  
