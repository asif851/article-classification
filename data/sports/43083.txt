
অ্যাপয়েন্টমেন্ট চাওয়া হয়েছিল আগেই। কাল লন্ডন থেকে ম্যানচেস্টারে গিয়ে চোট পাওয়া বাঁ কাঁধটা লেনার্ড ফাঙ্ককে দেখিয়েও ফেললেন মুস্তাফিজুর রহমান। তবে রাত ১০টায় এ প্রতিবেদন লেখা পর্যন্ত জানা যায়নি ইংলিশ এই শল্যবিদ তাঁকে কী পরামর্শ দিয়েছেন। এর আগে ইউনিভার্সিটি অব গ্রিনউইচের চিকিৎসক টনি কোচার অস্ত্রোপচারের পরামর্শ দিয়েছেন সাসেক্সের হয়ে খেলতে যাওয়া বাংলাদেশের এই পেসারকে।
