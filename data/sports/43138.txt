
তাঁর লড়াইটা শিক্ষার জন্য।১৭ বছরের কিশোরী মালালা ইউসুফজাই নারী ও শিশুশিক্ষা প্রচারের কাজেই ঘুরছেন পৃথিবীর এ-প্রান্ত থেকে ও-প্রান্তে।ঘুরতে ঘুরতেই গেলেন ত্রিনিদাদে। আর সেখানেই দেখা হয়ে গেল এক কিংবদন্তির সঙ্গে।ত্রিনিদাদের ক্রিকেট কিংবদন্তি ব্রায়ান লারা!শিক্ষা ও শান্তির প্রচারে ত্রিনিদাদের ন্যাশনাল একাডেমি অব পারফর্মিং আর্টসে বক্তব্য রাখতে গিয়েই লারার সঙ্গে দেখা মালালার৷ জন্ম পাকিস্তানে বলে ক্রিকেট খেলাটাও মালালার খুব পছন্দের। আর ক্রিকেট ভালোবাসলে কি লারাকে ভালো না বেসে থাকা যায়! কিংবদন্তি ক্যারিবিয়ানের সঙ্গে দেখা হওয়ার পর তাই মালালার প্রতিক্রিয়া, ‘কোনো দিন ভাবিনি ব্রায়ান লারার সঙ্গে দেখা হবে৷ কী অসাধারণ মানুষ!’নারীশিক্ষার জন্য কিশোরী মালালার লড়াইয়ের কথা অজানা নয় লারারও। দুবার নোবেল শান্তি পুরস্কারের জন্য মনোনীত পাকিস্তানি এই কিশোরীকে নিজের সইসহ একটা ব্যাটও উপহার দিয়েছেন লারা।সঙ্গে লিখেছেন, ‘মালালা ইউসুফজাইকে—যে বিশ্বের কাছে এক বিশাল প্রেরণা৷’ ক্রিকইনফো।উপহার পেয়ে উচ্ছ্বসিত মালালা সঙ্গে সঙ্গেই স্টান্স নেওয়ার ভঙ্গিতে দাঁড়িয়ে গেছেন ক্যামেরার সামনে। পরে ত্রিনিদাদের স্কুলছাত্রদের সামনে নিজের বক্তৃতায়ও বলেছেন, ‘লারাকে বলতে শুনেছিলাম, ক্রিকেট ব্যাপারটা একটু একটু করে শিখতে হয়৷ শিক্ষাও ক্রিকেটের মতো৷ এটাও একটু একটু করেই শিখতে হয়৷’ 
