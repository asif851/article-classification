
দিল্লি আন্তর্জাতিক গ্র্যান্ডমাস্টার দাবার পঞ্চম রাউন্ডে গ্র্যান্ডমাস্টার নিয়াজ মোরশেদ ড্র করেছেন ভারতের আন্তর্জাতিক মহিলা মাস্টার এম মহালক্ষ্মীর সঙ্গে। পাঁচ ম্যাচে সাড়ে ৩ পয়েন্ট পেয়েছেন নিয়াজ মোরশেদ। ফিদে মাস্টার আবদুল মালেক ও ফাহাদ রহমান পেয়েছেন ৩ পয়েন্ট করে। কাল ফিদে মাস্টার ফাহাদ রহমান ওয়াই ভিকে চক্রবর্তীকে, আবদুল মালেক সিএমএন সংযুক্তাকে, সোহেল অলোক সিনহাকে ও সিরাজ সারভেস কুমারকে হারিয়েছেন। এদিকে রেটিং ইভেন্টের ‘বি’ ক্যাটাগরিতে বাংলাদেশের সালমান মুন্সি ১০ ম্যাচে ৪ পয়েন্ট পেয়ে ৬১৯ জনের মধ্যে ৪৭৯তম হয়েছেন।
