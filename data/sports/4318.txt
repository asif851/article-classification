
ব্রাজিলের বিপক্ষে মেক্সিকান গোলরক্ষক গিলের্মো ওচোয়া খেলেছেন অন্যগ্রহের ফুটবল। তিনি নিজেই এই ম্যাচটিকে বলেছেন তাঁর জীবনের সেরা ম্যাচ। ফোর্তালেজায় ব্রাজিল-মেক্সিকো ম্যাচে তিনিই ছিলেন সবচেয়ে আলোচিত খেলোয়াড়।নেইমারের সেই হেড অবিশ্বাস্যভাবে ঠেকিয়ে দেওয়ার মুহূর্তে ওচোয়াকে নিয়ে টুইট হয়েছে মোট ১১ লাখ ২ হাজার ৪৩২ বার। থিয়াগো সিলভার শট ঠেকানোর পর ওচোয়া আলোচনায় এসেছেন ২ লাখ ৪৩ হাজার ৩৭৯ বার।এক ম্যাচে কোনো খেলোয়াড়কে নিয়ে ১৩ লাখ ৬৩ হাজার ৮১১ টুইটই জানিয়ে দিচ্ছে ব্রাজিলের বিপক্ষে এই মেক্সিকান গোলরক্ষকের পারফরম্যান্সের কথা।
