
ওয়েস্ট ইন্ডিজ সফরে প্রথমবারের মতো ব্যাট হাতে নেমেছিলেন তিন নম্বরে। নেমেই বাজিমাত। প্রথম চার টেস্টে স্টিভেন স্মিথ ৬২২ রান করেছিলেন ১০৩.৬৭ গড়ে। অবশ্য মুদ্রার উল্টো পিঠটা দেখতেও সময় লাগেনি সদ্য দায়িত্বপ্রাপ্ত অস্ট্রেলিয়া অধিনায়কের। এজবাস্টন ও ট্রেন্ট ব্রিজ টেস্টের চার ইনিংসে ২৬ রান করার পর চার নম্বরে ফিরে যাওয়ার কথা ভাবছেন স্মিথ, ‘ব্যাপারটা নিয়ে ভাবছি আমি। দলের জন্য যেটা ভালো হয় সেটাই করব।’ এএফপি, সিডনি মর্নিং হেরাল্ড।
