
এবারের বিশ্বকাপে করিম বেনজেমা ছিলেন দারুণ উজ্জ্বল। ফ্রান্সের প্রতিটি ম্যাচেই তাঁর পারফরম্যান্স ফ্রান্সকে দারুণভাবেই উজ্জীবিত করেছিল। নতুন মৌসুমের প্রাক্কালে তাঁর দলবদলের কানাঘুষা থাকলেও রিয়াল মাদ্রিদ এই ফরাসি স্ট্রাইকারকে হারানোর ঝুঁকি নিতে চায়নি। বুধবার তাঁর সঙ্গে নতুন চুক্তি করে তাঁকে ২০১৯ পর্যন্ত বেঁধে ফেলা হয়েছে।নতুন চুক্তিতে বেতন-ভাতাদি তাঁর নিশ্চয়ই বেড়েছে। টাকাপয়সার ব্যাপারটি না জানালেও রিয়াল মাদ্রিদ তাদের ওয়েবসাইটে বেনজেমার সঙ্গে সম্পাদিত নতুন চুক্তির ব্যাপারটি বেশ ফলাও করেই প্রকাশ করেছে, ‘রিয়াল মাদ্রিদ আনন্দের সঙ্গে জানাচ্ছে, ফরাসি স্ট্রাইকার করিম বেনজেমার সঙ্গে আরও পাঁচটি মৌসুমের জন্য নতুন করে চুক্তি সম্পন্ন হয়েছে। এ চুক্তির মেয়াদ ৩০ জুন ২০১৯ পর্যন্ত।২০০৯ সালে বেনজেমা ফরাসি ক্লাব লিওঁ থেকে রিয়াল মাদ্রিদে যোগ দিয়েছিলেন। এর পর থেকেই দলের অন্যতম গুরুত্বপূর্ণ খেলোয়াড় তিনি। এএফপি।
