
ভারতে চারটি টুর্নামেন্ট খেলতে আজ মুম্বাই যাচ্ছে ফিদে মাস্টার ফাহাদ রহমান। সেখানে সে সকালে জুনিয়র টুর্নামেন্ট খেলে রাতে খেলবে গ্র্যান্ডমাস্টার টুর্নামেন্ট। ২৬ ডিসেম্বর থেকে যা চলবে ৪ জানুয়ারি পর্যন্ত। দিল্লিতে ৭-১৭ জানুয়ারি গ্র্যান্ডমাস্টার টুর্নামেন্ট শেষে চেন্নাইয়ে ১৯-৩০ জানুয়ারি আরেকটি গ্র্যান্ডমাস্টার টুর্নামেন্টে খেলবে ফাহাদ। এ সফরে সে আন্তর্জাতিক মাস্টার নর্ম পেতে চায়।কিন্তু গত সেপ্টেম্বরে ভারতের মাহিন্দ্র কনভিভার সঙ্গে তার স্পনসরশিপ চুক্তি শেষ হয়ে গেছে। এ কারণে আর্থিক বিষয়টি নিয়ে চিন্তায় পড়েছে ফাহাদ, ‘স্পনসর না পেলে আমার পক্ষে সামনে খেলা চালিয়ে যাওয়া অসম্ভব হয়ে পড়বে।’
