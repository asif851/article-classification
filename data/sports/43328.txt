
টি-টোয়েন্টি বিশ্বকাপে শেষ হাসি হেসেছে ওয়েস্ট ইন্ডিজ। তবে একটা জায়গায় ইংল্যান্ডের জয়জয়কার। আইসিসি কাল টুর্নামেন্টের যে সেরা একাদশ ঘোষণা করেছে, সেই দলে সবচেয়ে বেশি ৫ জন ক্রিকেটার ইংল্যান্ডের। চ্যাম্পিয়ন ওয়েস্ট ইন্ডিজ দলের আছেন ২ জন। ভারতেরও আছেন ২ জন, তবে তাদের গর্ব হতে পারে, টুর্নামেন্টের সেরা বিরাট কোহলিকে করা হয়েছে অধিনায়ক। দক্ষিণ আফ্রিকা ও নিউজিল্যান্ডের আছেন ১ জন করে। একাদশে জায়গা হয়নি কোনো বাংলাদেশি খেলোয়াড়ের। তবে দ্বাদশ খেলোয়াড় হিসেবে এই দলে আছেন বাংলাদেশের বাঁহাতি পেসার মুস্তাফিজুর রহমান।আইসিসি মিডিয়ার টুইটার অ্যাকাউন্ট থেকে কাল ঘোষণাটি দেওয়া হয়েছে। দল নির্বাচনের জন্য আইসিসি মনোনীত কমিটিতে ছিলেন সাবেক ওয়েস্ট ইন্ডিয়ান ক্রিকেটার ইয়ান বিশপ, ইংল্যান্ডের নাসের হুসেইন, অস্ট্রেলিয়ার সাবেক মহিলা ক্রিকেটার মেল জোন্স,ভারতের সঞ্জয় মাঞ্জরেকার এবং আরেক সাবেক অস্ট্রেলীয় মহিলা ক্রিকেটার লিসা স্টালেকার। সূত্র: আইসিসি ওয়েবসাইট।টি-টোয়েন্টি বিশ্বকাপের সেরা দলজেসন রয় (ইংল্যান্ড), কুইন্টন ডি কক (দক্ষিণ আফ্রিকা), বিরাট কোহলি (ভারত), জো রুট (ইংল্যান্ড), জস বাটলার (ইংল্যান্ড), শেন ওয়াটসন (অস্ট্রেলিয়া), আন্দ্রে রাসেল (ওয়েস্ট ইন্ডিজ), মিচেল স্যান্টনার (নিউজিল্যান্ড), ডেভিড উইলি (ইংল্যান্ড), স্যামুয়েল বদ্রি (ওয়েস্ট ইন্ডিজ), আশিস নেহরা (ভারত)।দ্বাদশ খেলোয়াড়মুস্তাফিজুর রহমান (বাংলাদেশ)।
