
হোবার্ট টেস্টে লড়ে যাচ্ছে অস্ট্রেলিয়া। ২৪১ রানে পিছিয়ে থেকে নিজেদের দ্বিতীয় ইনিংস শুরু করেই ​জো বার্ন​সকে হারিয়েছিল তারা। ​সেই ধাক্কা সামলে তৃতীয় দিন শেষে তাদের সংগ্রহ ২ উইকেটে ১২১। আলোর স্বল্পতার কারণে দিনের খেলা শেষ হওয়ার সময় অস্ট্রেলিয়া ঘাটতি নামিয়ে এনেছে ১২০ রানে।​বার্নসকে হারানোর ধাক্কা সামাল দিয়েছেন ডেভিড ওয়ার্নার ও উসমান খাজা। ওয়ার্নার কাইল অ্যাবটের বলে দুর্ভাগ্যজনকভাবে বোল্ড হওয়ার আগে করেছিলেন ৪৫ রান। খাজা অপরাজিত আছেন ৫৬ রানে। অধিনায়ক স্টিভেন স্মিথ খেলছেন ১৮ রান নিয়ে।বৃষ্টির কারণে দ্বিতীয় দিনে একটি বলও মাঠে গড়ায়নি। ৫ উইকেটে ১৭১ রান নিয়ে প্রথম দিন শেষ করা দক্ষিণ আফ্রিকা তৃতীয় দিন নিজেদের সংগ্রহকে নিয়ে গেছে ৩২৬ রানে। প্রোটিয়াদের ২৪১ রানের লিডে বড় ভূমিকা রাখেন কুইন্টন ডি কক ও টেম্বা বাভুমা। ডি কক খেলেছেন ১০৪ রানের দারুণ এক ইনিংস। বাভুমার ব্যাট থেকে আসে লড়াকু ৭৪। জশ হ্যাজেলউড ৬ উইকেট তুলে নিয়েও দক্ষিণ আফ্রিকার বড় লিডের পথে বাধা হতে পারেননি।দ্বিতীয় ইনিংসে স্কোরবোর্ডে কোনো রান না তুলেই অ্যাবটের বলে উইকেটকিপার ডি ককের ক্যাচ হন জো বার্নস। এরপর দ্বিতীয় উইকেট জুটিতে ৭৯ রান যোগ করেন ওয়ার্নার ও খাজা। ওয়ার্নার ৪৫ রান করেন ৭৮ বল খেলে। অ্যাবটের লেগ স্টাম্পের ওপর একটি বল গ্ল্যান্স করতে গেলে বলটি কোম​র ও কনুইয়ে লেগে তাঁর স্টাম্প ভেঙে দেয়।তৃতীয় উইকেট খাজা আর স্মিথ ৪২ রান তুলেছেন এখনো পর্যন্ত। ১০৩ বলে এসেছে খাজার অপরাজিত ৫৬ রানের ইনিংসটি। স্মিথ ৩২ বল খেলে করেছেন ১৮। সূত্র: রয়টার্স।
