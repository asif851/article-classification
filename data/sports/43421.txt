
মাইকেল ফেল্প্স নেই। বিশ্ব সাঁতার চ্যাম্পিয়নশিপে আলোটা ছিল তাই রায়ান লোকিটর ওপর। হতাশ করেননি মার্কিন সাঁতারু, কালকের আগেই জিতে নিয়েছেন তিনটি সোনা। বিশ্ব সাঁতার চ্যাম্পিয়নশিপে এ নিয়ে মোট ১৫টি সোনা জিতলেন গতকালই ২৯-এ পা দেওয়া লোকিট। বিশ্ব সাঁতারে লোকিটর চেয়ে সফল মাত্র একজনই—এক ও অদ্বিতীয় মাইকেল ফেল্প্স। অলিম্পিকে ১৮টি সোনাজয়ী ফেল্প্স বিশ্ব সাঁতারেও জিতেছেন ২৬টি সোনা। এ ছাড়া বিশ্ব সাঁতারে পুরুষ বিভাগে ১০টির বেশি সোনা জিতেছেন শুধু অস্ট্রেলিয়ার ইয়ান থর্প (১১) ও যুক্তরাষ্ট্রের অ্যারন পিরসল (১০)।
