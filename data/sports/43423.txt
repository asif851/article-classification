
মহেন্দ্র সিং ধোনির জার্সির পেছনে নাম লেখা—‘দেবকী!’ বিরাট কোহলির ‘সরোজ’। কারা এঁরা! ভারতীয় ক্রিকেটারদের জার্সির পেছনে নারীদের নাম লেখাই বা কেন?বিশাখাপত্তনমে নিউজিল্যান্ডের বিপক্ষে সিরিজ নির্ধারণী ওয়ানডেতে এ ব্যাপারটি কারোরই চোখ এড়ায়নি। এই নারীরা কারা জানেন? তাঁরা ধোনি-কোহলিদের মা!কিন্তু হঠাৎ করে জার্সিতে মায়েদের নাম নিয়ে মাঠে নামার কারণটা কী? বিশ্বজুড়ে সব মায়েদের সম্মান জানাতে, তাঁদের অবদানের কথা মনে করিয়ে দিতে একটি বিশেষ প্রচারণা চালাচ্ছে ভারত-নিউজিল্যান্ড সিরিজ সম্প্রচারকারী টেলিভিশন চ্যানেল স্টার স্পোর্টস। ভারতীয় ক্রিকেটারদের জার্সিতে মায়ের নাম লেখাটা সেই প্রচারণারই অংশ। ধোনি-কোহলিরাও সগর্বেই এর অংশ হয়েছেন। সূত্র: ইন্ডিয়ান এক্সপ্রেস।
