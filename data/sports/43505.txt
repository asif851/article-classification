
প্রথম শ্রেণীর ক্রিকেটে শততম ম্যাচটা গত ফেব্রুয়ারিতেই খেলেছিলেন শাহিন হোসেন। এবার জাতীয় লিগেও ১০০ ম্যাচ খেলে ফেললেন বরিশালের এই উইকেটকিপার-ব্যাটসম্যান। ২০০০-০১ মৌসুমে জাতীয় লিগে প্রথম খেলা শাহিন মাইলফলকটি ছুঁয়েছেন শেষ রাউন্ডে ফতুল্লায়, রংপুরের বিপক্ষে। জাতীয় লিগে ১০০ ম্যাচ খেলা দ্বিতীয় ক্রিকেটার তিনি, প্রথম জন আনিসুর রহমান। ১৯৯৯-২০০০ থেকে ২০১২-১৩ পর্যন্ত ১০৩টি ম্যাচ খেলেছেন রাজশাহীর এই ব্যাটসম্যান (প্রথম শ্রেণীর ম্যাচ অবশ্য ৯৭টি)। ৯৮ ও ৯৭টি ম্যাচ খেলে তিন ও চারে সিলেট ও চট্টগ্রামের ইমতিয়াজ হোসেন ও ফয়সাল হোসেন। 
