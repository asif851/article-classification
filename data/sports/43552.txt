



প্রিমিয়ার লিগে এবার আবাহনীর হয়ে খেলছেন মাশরাফি।
ঢাকা প্রিমিয়ার লিগের শুরুর দিনই তাঁর বলে আগুন।
খেলাঘর শুরুতেই দিশেহারা তাঁর বোলিংয়ে।


ঢাকা প্রিমিয়ার লিগের শুরুর দিনই বলে আগুন ঝরিয়েছেন বাংলাদেশের ওয়ানডে অধিনায়ক মাশরাফি বিন মুর্তজা। আবাহনীর হয়ে খেলাঘর সমাজকল্যাণ সমিতির বিপক্ষে এখন পর্যন্ত ৭ ওভার বোলিং করে ২৩ রানে ৩ উইকেট নিয়েছেন।
টসে জিতে ব্যাটিংয়ে নেমেই মাশরাফির বোলিং-তোপে খেলাঘর। ৪১ রানেই পড়ে যায় ৩ উইকেট। তিনটিই নিয়েছেন মাশরাফি। তাঁর বলে ফেরেন রবিউল ইসলাম. সাদিকুর রহমান সাদী ও জাতীয় দলের সাবেক ক্রিকেটার নাফিস ইকবাল। রবিউল উইকেটের পেছনে এনামুল হকের হাতে ধরা পড়েন। সাদী-নাফিসও ফেরেন ক্যাচ হয়ে। তাঁদের ক্যাচ নিয়েছেন যথাক্রমে তাসকিন আহমেদ ও সাকলাইন সজীব।
এবারের প্রিমিয়ার লিগে প্রথমে শাইনপুকুরে নাম লিখিয়েছিলেন মাশরাফি। পরে পারস্পরিক সমঝোতার ভিত্তিতে (শাইনপুকুর ও আবাহনীর মধ্যে) তিনি যোগ দেন আবাহনীতে।
