
তিন দিনের প্রস্তুতি ম্যাচের পর ড্র হলো প্রথম চার দিনের ম্যাচটাও। তবে এই ড্র ম্যাচ থেকেও প্রাপ্তি আছে বাংলাদেশ অনূর্ধ্ব-১৯ দলের। সেঞ্চুরি করে মধ্যপ্রদেশ অনূর্ধ্ব-১৯ দলের বিপক্ষে ম্যান অব দ্য ম্যাচ হয়েছে স্বাগতিক দলের জাকির হাসান।৪৭ রানে ৩ উইকেট হারালেও জাকিরের ২৯০ বলে ১১০ রানের সৌজন্যে প্রথম ইনিংসে ৩৫২ রান করে ৩১ রানের লিড নেয় বাংলাদেশ অনূর্ধ্ব-১৯ দল। চতুর্থ উইকেটে অধিনায়ক মেহেদী হাসানের (৮৮) সঙ্গে ১৭৭ রানের জুটি হয়েছে জাকিরের। খেলা শেষ হওয়ার আগে দ্বিতীয় ইনিংসে ৬৫ রান তুলতে ৩ উইকেট হারিয়েছে মধ্যপ্রদেশ।
