
বিশ্বকাপ ফুটবলের বাছাইপর্ব সামনে রেখে দুই বিদেশি কোচের আসার কথা ছিল পরশু। কিন্তু এক দিন পর কাল ঢাকায় পৌঁছেছেন জার্মান গোলরক্ষক কোচ ক্রিস্টিয়ান শোয়েচলার। জাতীয় দলের প্রধান কোচ লোডভিক ডি ক্রুইফ আসবেন আজ। ফেসবুকে ডি ক্রুইফ জানিয়েছেন, ‘আমি এখন ইস্তাম্বুলের পথে। বুধবার ভোরে ঢাকা পৌঁছাব’। আজ বঙ্গবন্ধু স্টেডিয়ামে প্রিমিয়ার লিগে মোহামেডান-মুক্তিযোদ্ধার ম্যাচ দেখবেন ডি ক্রুইফ। বিশ্বকাপ বাছাইপর্বের ক্যাম্পের জন্য খেলোয়াড় বাছাইয়ের কাজ আজই শুরু করবেন দুই কোচ।
