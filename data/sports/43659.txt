
মালাগার নিষেধাজ্ঞা তুলে নিল উয়েফা। ফলে আগামী মৌসুমে ইউরোপা লিগে খেলতে আর কোনো বাধা রইল না স্প্যানিশ ক্লাবটির। শুধু মালাগাই নয় কাল উয়েফা নিষেধাজ্ঞা তুলে নিয়েছে ক্রোয়েশিয়ার হাদজুক স্প্লিত ও এনকে ওসিয়েক, রোমানিয়ার ডায়নামো বুখারেস্ট এবং সার্বিয়ার দুই ক্লাব পার্টিজান ও ভোয়ভোদিনার ওপর থেকেও। আর্থিক অনিয়মের কারণে গত ডিসেম্বরে এই ক্লাবগুলোকে শাস্তি দিয়েছিল ইউরোপিয়ান ফুটবলের নিয়ন্ত্রক সংস্থা উয়েফা। রয়টার্স।
