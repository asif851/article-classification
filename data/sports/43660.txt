
সানরাইজার্স হায়দরাবাদের ফাইনাল নিশ্চিত হওয়ার পর থেকেই ঘুরেফিরে একটিই প্রশ্ন—ফাইনালে থাকবেন তো মুস্তাফিজুর রহমান? বাংলাদেশের এই বাঁহাতি পেসারকে পাওয়ার জন্য শেষ মুহূর্ত পর্যন্ত অপেক্ষা করবে বলেই জানিয়েছিল তাঁর দল। তবে টসের আগমুহূর্ত পর্যন্ত আর অপেক্ষা করতে হলো না। মুস্তাফিজ নিজেই জানালেন, আজ তিনি খেলছেন।
মুস্তাফিজের অফিশিয়াল ফেসবুক পেজে একটু আগে জানানো হয়েছে, ফাইনালে খেলছেন তিনি। মাঠেও মুস্তাফিজকে অনুশীলন করতে দেখা গেছে। পূর্ণ রানআপেই বোলিং করার প্রস্তুতি নিতে দেখা গেছে মুস্তাফিজকে। সে ক্ষেত্রে সাকিব আল হাসানের পর মুস্তাফিজই হবেন দ্বিতীয় বাংলাদেশি, যিনি আইপিএলের ফাইনাল খেলবেন। দুটি ফাইনাল খেলে দুবারই বিজয়ী হয়েছেন সাকিব।মুস্তাফিজ কী পাবেন সেই সৌভাগ্যের ছোঁয়া?
আরও পড়ুন:
‘মুস্তাফিজই এ সময়ের সেরা’
