
এত বড় একটা কীর্তি, অথচ স্টুয়ার্ট ব্রডকে কোনো উচ্ছ্বাসই করতে দেখা গেল না! আসলে তিনি তো জানতেনই না কী করেছেন! আগের ওভারের শেষ বলে কুমার সাঙ্গাকারাকে আউট করার পর পরের ওভারে প্রথম দুই বলেই পেয়ে গেলেন চান্ডিমাল ও ইরাঙ্গার উইকেট। হ্যাটট্রিক, ক্যারিয়ারের দ্বিতীয় টেস্ট হ্যাটট্রিক! ব্রড সেটি জানতে পারলেন ওভার শেষে সাউন্ড সিস্টেমে হ্যাটট্রিকের ঘোষণা দেওয়ার পর।পরশু হেডিংলি টেস্টের প্রথম দিনে এই হ্যাটট্রিক করেই অস্ট্রেলিয়ার হিউ ট্রাম্বল ও জিমি ম্যাথুস এবং পাকিস্তানের ওয়াসিম আকরামের পাশে বসেছেন ব্রড। দুটি করে টেস্ট হ্যাটট্রিক পেয়েছেন শুধু এই চারজনই। তথ্যসূত্র: স্টার স্পোর্টস।
