
মার্ক ভারমিউলেনকে মনে আছে? আক্রমণাত্মক ব্যাটসম্যান, কিন্তু মাঠের ভেতরের চেয়ে বাইরে ঝড় তুলেই আলোচনায় এসেছেন বেশি৷ সেই যে ২০০৬ সালে আগুন লাগিয়ে দিলেন হারারে স্পোর্টস ক্লাব ও জাতীয় একাডেমিতে! পরে জানা গেল, মনস্তাত্ত্বিক সমস্যায় ভুগছেন৷ ধারণা করা হচ্ছিল, ক্যারিয়ার শেষ ওখানেই৷ কিন্তু সেই সমস্যা কাটিয়ে ২০০৯ সালে আবার ফিরেছিলেন জিম্বাবুয়ে দলে৷ ওই বছর এসেছিলেন বাংলাদেশ সফরেও৷ ভালো করতে না পারায় জায়গা হারান পরে৷ তবে হাল ছাড়েননি৷ পাঁচ বছর পর আবার তিনি আন্তর্জাতিক ক্রিকেটে ফেরার খুব কাছে৷ ৩৫ বছর বয়সী ব্যাটসম্যান সুযোগ পেয়েছেন বাংলাদেশ সফরের জিম্বাবুয়ে ‘এ’ দলে৷ ৮ টেস্ট ও ৪৩ ওয়ানডে খেলা ব্যাটসম্যান এ মৌসুমে ঘরোয়া ক্রিকেটে ৬৪.৪৪ গড়ে করেছেন ৫৮০ রান৷ ৮ টেস্ট ও ৪৩ ওয়ানডে খেলা ব্যাটসম্যানকে রাখা হয়েছে শুধু চার দিনের ম্যাচের স্কোয়াডে৷ বাংলাদেশ সফরে দুটি চার দিনের ও তিনটি এক দিনের ম্যাচ খেলবে জিম্বাবুয়ে ‘এ’৷ সফরের সূচি চূড়ান্ত হয়নি এখনো, তবে ২৮ জুন দেশ ছাড়বেন ভারমিউলেনরা৷ ওয়েবসাইট৷
