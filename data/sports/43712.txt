
কাল সন্ধ্যায় আবাহনী ক্লাব চত্বরে গমগম করল ক্রীড়াবিদ-সংগঠকের উপস্থিতিতে। ক্লাবের প্রতি​ষ্ঠাতা শেখ কামালের জন্মবার্ষিকী পালন করল আবাহনী। ক্লাবের আয়োজনে কোরআনখানি, মিলাদ মাহফিলের পর ছিল আলোচনা সভা। ​যেখানে প্রয়াত শেখ কামালের জীবনের নানা দিক তুলে ধরে বক্তব্য দেন সালমান এফ রহমান, কাজী শাহেদ আহমেদ, নাজমুল হাসান, বাদল রায়, সাংসদ কাজী নাবিল আহমেদ, ফজলে নূর তাপস প্রমুখ। উপস্থিত ছিলেন আশরাফ উদ্দিন চুন্নু, গাজী আশরাফ হোসেন লিপু, সত্যজিৎ​ দাস রুপুসহ আরও অনেকে।
