
২০১৭ সালটা অনেক ব্যস্ততায় কাটবে বাংলাদেশের। জানুয়ারিতে নিউজিল্যান্ড সফর শেষ করেই ফেব্রুয়ারিতে ভারতে একমাত্র টেস্ট খেলতে যাবে দল। এরপরই আছে ২ টেস্ট, ৩ ওয়ানডে ও ২ টি-টোয়েন্টির শ্রীলঙ্কা সফর। এ দুই সিরিজের জন্য আজ ৩০ জনের প্রাথমিক দল ঘোষণা করেছে ক্রিকেট বোর্ড।
ঘোষিত দলে কোনো চমক নেই। পরিচিত সবাইকে রাখা হয়েছে প্রাথমিক দলে। ইংল্যান্ডের বিপক্ষে প্রস্তুতি ম্যাচে সেঞ্চুরি করা আব্দুল মজিদ ও বিপিএলে আলোচনার কেন্দ্রে থাকা মেহেদী মারুফ ডাক পেয়েছেন দলে। ইংল্যান্ডের বিপক্ষে প্রস্তুতি ম্যাচেই আলো কাড়া পেসার ইবাদত হোসেনও আছে ৩০ জনের স্কোয়াডে। তবে চোটের কারণে ডাক পাননি মোহাম্মদ শহীদ।
৩০ জনের প্রাথমিক দল: আব্দুল মজিদ, তামিম ইকবাল, এনামুল হক, ইমরুল কায়েস, লিটন দাস, মাহমুদউল্লাহ, মাশরাফি বিন মুর্তজা, মেহেদী হাসান মিরাজ, মুমিনুল হক, মেহেদী মারুফ, মুশফিকুর রহিম, মোসাদ্দেক হোসেন, নাসির হোসেন, নাজমুল হোসেন শান্ত, নুরুল হাসান সোহান, সাকিব আল হাসান, শুভাগত হোম, সৌম্য সরকার, সাব্বির রহমান, তাইজুল ইসলাম, তানভীর হায়দার, মুস্তাফিজুর রহমান, তাসকিন আহমেদ, কামরুল ইসলাম, শুভাশিস রায়, আল আমিন হোসেন, আলাউদ্দিন বাবু, রুবেল হোসেন, শফিউল ইসলাম, ইবাদত হোসেন।
