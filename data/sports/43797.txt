
আগের দুইটি ম্যাচের মতো আজ বাংলাদেশের বিপক্ষেও টসে জিতে ব্যাটিংয়ের সিদ্ধান্ত নিয়েছেন ভারতীয় অধিনায়ক মহেন্দ্র সিং ধোনি। প্রথম দুইটি ম্যাচেই পরে ব্যাট করে জয়ের দেখা পেয়েছে ভারত। আজ জিতলেই সেমিফাইনাল প্রায় নিশ্চিতই হয়ে যাবে ২০০৭ সালের শিরোপাজয়ীদের।টি-টোয়েন্টি বিশ্বকাপে সুপার টেন পর্বটা নাসির হোসেনকে ছাড়াই শুরু করেছিল বাংলাদেশ। আড়াই বছর পর দল থেকে বাদ পড়েছিলেন নাসির। তবে খুব বেশি দিন দর্শক হয়ে থাকতে হলো না ডানহাতি এই ব্যাটসম্যানকে। আজ ভারতের বিপক্ষেই মাঠে নামছেন নাসির। বাংলাদেশ দলে আছে আরও একটি পরিবর্তন। মমিনুল হকের জায়গায় দলে এসেছেন শামসুর রহমান।ভারত বাংলাদেশের বিপক্ষে মাঠে নেমেছে কোনো পরিবর্তন ছাড়াই।বাংলাদেশ দল: তামিম ইকবাল, এনামুল হক, শামসুর রহমান, সাকিব আল হাসান, মুশফিকুর রহিম, নাসির হোসেন, মাহমুদুল্লাহ, জিয়াউর রহমান, সোহাগ গাজী, মাশরাফি বিন মুর্তজা, আল-আমিন হোসেন
ভারত দল: রোহিত শর্মা, শিখর ধাওয়ান, সুরেশ রায়না, যুবরাজ সিং, বিরাট কোহলি, মহেন্দ্র সিং ধোনি, রবীচন্দ্রন অশ্বিন, রবীন্দ্র জাদেজা, অমিত মিশ্র, ভুবনেশ্বর কুমার, মোহাম্মদ সামি
