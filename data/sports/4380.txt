
লাহোরে পাকিস্তানের দেওয়া ১৯৮ রানের লক্ষ্য তাড়া করতে নেমে শুরুটা ভালোই করেছে বিশ্ব একাদশ। তামিম ইকবাল-হাশিম আমলার ওপেনিং জুটি তুলে ফেলেছে ৩১ বলে ৪৩ রান। রুম্মন রইসের ষষ্ঠ ওভারেই একটা ধাক্কা। ফিরে গেছেন দুই ওপেনার। ১০ ওভারে বিশ্ব একাদশের রান ২ উইকেটে ৬৮।
তামিম অবশ্য শুরুতে একটু নড়বড়ে ছিলেন। প্রথম ১১ বলে বাংলাদেশের বাঁহাতি ওপেনারের রান ৪। চতুর্থ ওভারে সোহেল খানকে পর পর দুই বাউন্ডারি মেরে জড়তা কাটান তামিম। রুম্মনকেও স্বাগত জানিয়েছিলেন বাউন্ডারি মেরে। কিন্তু পরের বলেই বোল্ড হয়ে ফিরেছেন তামিম। ১৮ বলে ১৮ রান করেই শেষ বাংলাদেশ ওপেনারের ইনিংসটা।
তিন বল পরেই রুম্মনের বলেই আউট আমলাও। প্রোটিয়া ওপেনার করেছেন ২৬। পর পর দুই উইকেটের ধাক্কা সামলে এগোনোর চেষ্টা করছে বিশ্ব একাদশ। এখনো ৬০ বলে তাদের দরকার ১৩০ রান।
