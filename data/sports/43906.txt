
এক ম্যাচ বাকি থাকতেই আন্তর্জাতিক রেটিং দাবায় চ্যাম্পিয়ন হয়েছেন গ্র্যান্ডমাস্টার আবদুল্লাহ আল রাকিব। দাবা ফেডারেশনে অনুষ্ঠানরত প্রতিযোগিতায় আটটি ম্যাচেই জিতেছেন তিনি। মেহেদী হাসান পরাগ ৭ পয়েন্ট নিয়ে দ্বিতীয় স্থানে আছেন। কাল রাকিব জাভেদকে এবং পরাগ মোস্তফাকে হারিয়েছেন। এনায়েত ড্র করেছেন ফয়সালের সঙ্গে।বিশ্ব উন্মুক্ত দাবা: যুক্তরাষ্ট্রে অনুষ্ঠানরত বিশ্ব উন্মুক্ত দাবায় দ্বিতীয় রাউন্ডে জিতেছেন বাংলাদেশের আন্তর্জাতিক মাস্টার আবু সুফিয়ান শাকিল। হারিয়েছেন প্যারাগুয়ের গ্র্যান্ডমাস্টার বাচমান অ্যাক্সেলকে। দুই ম্যাচে ২ পয়েন্ট নিয়ে যৌথভাবে শীর্ষে আছেন শাকিল।
