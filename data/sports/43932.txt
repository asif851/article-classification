
ছয় বছর পর বড় কোনো শিরোপা ছাড়াই গত মৌসুমটা শেষ করেছিল বার্সেলোনা। ব্যর্থতা ভুলে এবার নতুন করে শুরু করতে চান নতুন অধিনায়ক আন্দ্রেস ইনিয়েস্তা। পেপ গার্দিওলার অধীনে ২০০৮-০৯ মৌসুমটা যেভাবে শুরু করেছিল বার্সা, এবারও নতুন কোচ লুইস এনরিকের অধীনে তেমন একটা মৌসুম কাটাতে চান ইনিয়েস্তা। বলেছেন, ‘আমাদের লক্ষ্য ২০০৮-০৯-এর সাফল্যকে ফিরিয়ে আনা৷‌ দলে এবার অনেক পরিবর্তন এসেছে। আশা করছি, সেই সাফল্যের পুনরাবৃত্তি করতে পারব।‌’ রয়টার্স।
