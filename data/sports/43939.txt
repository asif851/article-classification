
সাফ ব্যর্থতার পরেও ফিফা র‍্যাঙ্কিংয়ে এগিয়েছে বাংলাদেশ। আজ প্রকাশিত সর্বশেষ র‍্যাঙ্কিংয়ে তিন ধাপ এগিয়ে ১৭৯ নম্বরে উঠে এসেছে বাংলাদেশ। আপাতদৃষ্টিতে সাফের ব্যর্থতাই বেশি চোখে পড়ছে। তবে সত্যিটা হলো, গত এক মাসে খেলা চারটি আন্তর্জাতিক ম্যাচের দুটিতেই জিতেছে বাংলাদেশ, হেরেছেও দুটিতে। ৫০ শতাংশ সাফল্যর হার নিয়েই ৯ রেটিং পয়েন্ট বাড়িয়ে নিয়েছে বাংলাদেশ। বাংলাদেশের পয়েন্ট এখন ৮৭।সাফ চ্যাম্পিয়ন ভারতও এগিয়েছে তিন ধাপ। ১৬৩ নম্বরে আছে দলটি। তিন ধাপ পেছালেও দক্ষিণ এশিয়ার দলগুলোর মধ্যে সবার ওপরে আফগানিস্তান (১৫৩)। তিন ধাপ এগোনো মালদ্বীপ দুইয়ে। এরপরই ভারত ও বাংলাদেশ।র‍্যাঙ্কিংয়ের শীর্ষ বিশে কোনো পরিবর্তন নেই। শীর্ষে বেলজিয়াম, আর্জেন্টিনা দুইয়ে। ব্রাজিল আছে ছয়ে। তথ্যসূত্র: ফিফা।
