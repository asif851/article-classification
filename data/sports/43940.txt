
কোথাও রান পাচ্ছেন না জাতীয় দলের ওপেনার সৌম্য সরকার। ঘরোয়া ক্রিকেট কিংবা আন্তর্জাতিক ম্যাচ—দীর্ঘদিন ধরেই ব্যাটে দারুণ খরা তাঁর। যে প্রতিশ্রুতি দিয়ে শুরু হয়েছিল তাঁর আন্তর্জাতিক ক্যারিয়ার, তার ধারে-কাছেও ​থাকতে পারছেন না তিনি। আফগানিস্তান সিরিজের তিনটি ওয়ানডেতেই ব্যর্থ। ইংল্যান্ড সিরি​জ শুরু হওয়ার আগে প্রস্তুতি ম্যাচে নিজেকে ফিরে পাওয়ার সুযোগ পেয়েছিলেন তিনি। কিন্তু সৌম্য ব্যর্থ এখানেও।ফতুল্লার খান সাহেব ওসমান স্টেডিয়ামে ইংল্যান্ড ও বিসিবি একাদশের মধ্যকার প্রস্তুতি ম্যাচটিতে ৭ রানে আউট হয়েছেন সৌম্য। টসে জিতে ব্যাট করতে নেমে শুরুটা ভালোই করেছে বিসিবি একাদশ। ইমরু​ল কায়েস ও সৌম্য সরকারের ওপেনিং জুটিতে ৩৫ রান আসে। ৭ রানে ক্রিস ওকসের বলে উইকেটের পেছনে জস বাটলারের হাতে ক্যাচ দিয়ে ফেরেন তিনি।
