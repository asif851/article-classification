
সমর্থকদের ভোটে এবারের টুর্নামেন্ট শুরুর আগে ইউরোর সর্বকালের সেরা একাদশে নির্বাচিত হয়েছিলেন ক্রিস্টিয়ানো রোনালদো। পর্তুগিজ তারকাকে এবার উয়েফার টেকনিক্যাল কমিটি রাখল ২০১৬ ইউরোর সেরা একাদশেও। ১১ জনের মধ্যে চ্যাম্পিয়ন পর্তুগালের খেলোয়াড়দেরই প্রাধান্য। দলটির চার ফুটবলার আছেন একাদশে। এ ছাড়া  আছেন জার্মানির তিনজন এবং ফ্রান্স ও ওয়েলসের দুজন করে। ১৯৯৬ থেকে ২০১২ পর্যন্ত আগের পাঁচ আসরে ঘোষণা করা হয়েছিল ২৩ সদস্যের দল। এবারের একাদশ নির্বাচন করেছে ১৩ সদস্যের টেকনিক্যাল কমিটি। উয়েফা।
সেরাএকাদশ
(৪-২-৩-১)
রুই প্যাত্রিসিও (পর্তুগাল); জশুয়া কিমিচ (জার্মানি), জেরোম বোয়াটেং (জার্মানি), পেপে (পর্তুগাল), রাফায়েল গেরেইরো (পর্তুগাল); টনি ক্রুস (জার্মানি), জো অ্যালেন (ওয়েলস); আঁতোয়ান গ্রিজমান (ফ্রান্স), অ্যারন রামসে (ওয়েলস), দিমিত্রি পায়েত (ফ্রান্স); ক্রিস্টিয়ানো রোনালদো (পর্তুগাল)।
