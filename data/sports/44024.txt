
শ্রীলঙ্কার বিপক্ষে তিন ম্যাচের ওয়ানডে সিরিজের জন্য বাংলাদেশ দল ঘোষণা করা হয়েছে। আঙুলের চোট কাটিয়ে দলে ফিরে আবারও অধিনায়কত্বের গুরুভার কাঁধে তুলে নিচ্ছেন মুশফিকুর রহিম। টেস্ট সিরিজে বাইরে থাকার ওয়ানডে দলে ফিরেছেন নাঈম ইসলাম। থাকছেন শফিউল ইসলামও।টি-টোয়েন্টি সিরিজে অভিষিক্ত বামহাতি স্পিনার আরাফাত সানী ওয়ানডে সিরিজেও থাকছেন। তবে ওয়ানডে দলে বিবেচিত হননি টি-টোয়েন্টিতে অন্য দুই অভিষিক্ত সাব্বির রহমান ও মিথুন আলী।বিসিবির পাঠানো প্রেস বিজ্ঞপ্তিতে তামিম ইকবালের নামের পাশে বন্ধনীতে ‘সহ-অধিনায়ক’ পরিচয়টি লেখা রয়েছে অর্থ্যাত্, ওয়ানডে সিরিজে মুশফিককে সহযোগিতার দায়িত্ব তাঁর ওপরেই থাকছে।বাংলাদেশ দল: মুশফিকুর রহিম (অধিনায়ক), তামিম ইকবাল (সহ-অধিনায়ক), মাশরাফি বিন মুর্তজা, সাকিব আল হাসান, মাহমুদউল্লাহ, রুবেল হোসেন, নাঈম ইসলাম, শফিউল ইসলাম, নাসির হোসেন, সোহাগ গাজী, মুমিনুল হক, এনামুল হক, শামসুর রহমান, আরাফাত সানী।
