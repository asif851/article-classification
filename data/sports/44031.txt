
স্পেন-চিলি ম্যাচে মোট টুইটের সংখ্যা ৮২ লাখ। সামাজিক যোগাযোগের এই মাধ্যমে কাল অবশ্যই বিশ্বচ্যাম্পিয়নদের বিদায়ই আলোড়ন তৈরি করেছে। খেলাটি শেষ হওয়ার সঙ্গে সঙ্গে এক লাখ ৬৯ হাজার ৭৩৮টি টুইটের মাধ্যমে সারা পৃথিবী থেকেই যেন ঘোষিত হয় স্পেনের বিদায়-বার্তা।
এই ম্যাচে সবচেয়ে আলোচিত খেলোয়াড় ছিলেন স্পেনের ডিয়েগো কস্তা। স্প্যানিশ গোলরক্ষক ইকার ক্যাসিয়াস ছিলেন আলোচনায় কস্তার ঠিক পরেই। একটি নির্দিষ্ট সময়ে সবচেয়ে বেশি টুইট হয়েছে চিলির এদুয়ার্দো ভার্গাসের প্রথম গোলটির সময় (এক লাখ ৮৬ হাজার ৮০৮)। চার্লস আরানগুইজের দ্বিতীয় গোলটিও টুইটারে আলোচিত হয়েছে এক লাখ ৬৯ হাজার ৭৩৮ বার।
হল্যান্ড-অস্ট্রেলিয়া ম্যাচে টুইটারে ঝড় উঠেছিল এক মিনিটের মধ্যে আরিয়েন রোবেন ও টিম কাহিলের গোল দুটির সময়। এসময় মোট টুইটের সংখ্যা এক লাখ ২৯ হাজার ৫৩৯ বার। এই ম্যাচে মোট টুইটের সংখ্যা ৩২ লাখ ৫০ হাজার।
ফুটবল বিশ্বকাপ হাতের মুঠোয় এনে দেবে খুদে ব্লগ লেখার জনপ্রিয় ওয়েবসাইট টুইটার। এ উপলক্ষে বিশেষ একটি পাতা তৈরি করেছে টুইটার। বিশ্বকাপের সময় এতে প্রিয় দল, প্রিয় খেলোয়াড়কে অনুসরণ করতে পারবেন যেকোনো ব্যবহারকারী। এ জন্য বাংলাদেশে গ্রামীণফোনের সংযোগ থেকে #GoalGP লিখে ৯৫৯৪ নম্বরে এসএমএস পাঠালেই চলবে। বিশ্বকাপ চলাকালে টুইটারের ওই পাতায় যাওয়ার জন্য ইন্টারনেট ব্যবহারের কোনো খরচ বা ব্রাউজিং চার্জ লাগবে না। টুইটারের এই আয়োজনের সঙ্গে সহযোগী হিসেবে রয়েছে গ্রামীণফোন ও প্রথম আলো'
 
