
স্বপ্নের মতো দুটি মৌসুম কাটিয়েছেন হ্যারি কেন। প্রায় অপরিচিত মুখ থেকে এখন বিশ্ব ফুটবলেরই বড় তারকা টটেনহাম হটস্পার স্ট্রাইকার। জনপ্রিয় ভিডিও গেম ফিফাতেও পড়েছে সেই সাফল্যের ছাপ। ফিফা ১৪-তে কেনের রেটিং ছিল ৬৮, সেটি ফিফা ১৭-তে বেড়ে হয়েছে ৮৪। শুধু এই মৌসুমেই রেটিং পয়েন্ট ৬ বেড়েছে ইংলিশ ফরোয়ার্ডের। সেটি চোখে পড়েছে কেনেরও, ‘৮৪, একটু উন্নতি হয়েছে।’ কিন্তু আলাদা করে দেওয়া দক্ষতাগুলোর রেটিং নিয়ে খুশি হতে পারেননি তিনি, ‘আমার শট খেলার দক্ষতা ৯০-এর (গেমে ৮৪) কাছাকাছি হওয়া উচিত। ডিফেন্ডিং তো গতবারের চেয়েও কমিয়ে দিল, আমি কিন্তু এখন কর্নারে ভালো ডিফেন্স করি! আর আমার পাসের ক্ষমতাও ৭১-এর চেয়ে বেশি।’ গোল।
