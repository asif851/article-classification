
বাংলাদেশ ক্রিকেট বোর্ডের (বিসিবি) পরিচালক ও আম্পায়ার্স কমিটির প্রধান নাজমুল করিম টিংকু আর নেই (ইন্না লিল্লাহি ওয়া ইন্না ইলাইহি রাজিউন)। রাজধানীর অ্যাপোলো হাসপাতালে চিকিৎসাধীন অবস্থায় আজ বিকেলে শেষ নিশ্বাস ত্যাগ করেন তিনি। তাঁর বয়স হয়েছিল ৫৭ বছর।বিসিবির মিডিয়া কমিটির প্রধান জালাল ইউনুস জানান, গত শনিবার খাদ্যে বিষক্রিয়ায় আক্রান্ত হয়ে স্কয়ার হাসপাতালে ভর্তি হন নাজমুল করিম। পরে সেখান থেকে তাঁকে অ্যাপোলো হাসপাতালে স্থানান্তর করা হয়। অবস্থার অবনতি হলে তাঁকে এয়ার অ্যাম্বুলেন্সে করে সিঙ্গাপুর নেওয়ারও সিদ্ধান্ত হয়। কিন্তু সে সুযোগ আর পাওয়া যায়নি।নাজমুল করিম টিংকু কলাবাগান থানা আওয়ামী লীগের সভাপতি ছিলেন। কলাবাগান ক্রীড়াচক্রেরও সাধারণ সম্পাদক ছিলেন তিনি।
