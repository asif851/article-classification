
এনামুল হক (বিজয়), অ্যালিস্টার কুক, ব্রেন্ডন টেলর, এইউন মরগানদের মধ্যে মিল কোথায়? এঁরা সবাই ব্যাটসম্যান, খেলেন নিজ নিজ জাতীয় দলে। আরও জেনে রাখুন অনূর্ধ্ব-১৯ বিশ্বকাপে এঁদের প্রত্যেকেরই দুটি করে সেঞ্চুরি আছে। যুবাদের বিশ্বকাপ খেলেই আলো কেড়েছেন, কড়া নেড়েছেন জাতীয় দলের দরজায়। অনূর্ধ্ব-১৯ বিশ্বকাপে দুটি করে সেঞ্চুরি আরও করেছেন অস্ট্রেলিয়ার ব্রেট উইলিয়ামস, পাকিস্তানের বাবর আজম ও ওয়েস্ট ইন্ডিজের লেন্ডল সিমন্স। এঁদের চেয়ে একজন ব্যাটসম্যানই বেশি সেঞ্চুরি করেছেন—শিখর ধাওয়ান। ভারতীয় এই ক্রিকেটার ২০০৪ সালে বাংলাদেশে এক আসরেই করেছেন তিন সেঞ্চুরি।
