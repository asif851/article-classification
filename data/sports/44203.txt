
প্রথম দিনের মতো দ্বিতীয় দিনটাও বাংলাদেশের হতে পারত। কিন্তু বাগড়া দিল বৃষ্টি। শ্রীলঙ্কা অনূর্ধ্ব-১৯ দলকে ২১৬ রানে অলআউট করে দিয়ে বাংলাদেশ অনূর্ধ্ব-১৯ দল ২ উইকেটে ৭৮ রান তোলার পরই অঝোর বর্ষণ। তাতেই দ্বিতীয় দিনের খেলা শেষ। ডাম্বুলায় তিন দিনের প্রথম যুব টেস্টটির পরিণতি তাই ড্র বলেই মনে হচ্ছে।আগের দিনের ৯ উইকেটে ২১২ রানের সঙ্গে আর মাত্র ৪ রান যোগ করেই কাল অলআউট হয়ে যায় শ্রীলঙ্কা। শেষ ব্যাটসম্যান অশিথা ফার্নান্দোকে আউট করে নিজের ম্যাচে নিজের পঞ্চম উইকেটটি পান বাঁহাতি স্পিনার নিহাদুজ্জামান। জবাবে সাইফ হাসান আর সাদমান ইসলামের উদ্বোধনী জুটিতে ৬৫ রান তোলে বাংলাদেশ। তবে ৫৭ বলে ১৯ রান করে সাইফ ফিরে যাওয়ার পর বেশিক্ষণ টেকেননি সাদমানও। ৬৯ বলে ৫৬ রানের ইনিংস খেলে আউট হয়ে যান ৭৮ রানের মাথায়। দুটি উইকেটই পান অফ স্পিনার নিশান পেইরিস।সংক্ষিপ্ত স্কোর:
শ্রীলঙ্কা অনূর্ধ্ব-১৯ ১ম ইনিংস: ২১০ (ফার্নান্দো ২৩; নিহাদুজ্জামান ৫/৫৫)।
বাংলাদেশ অনূর্ধ্ব-১৯ ১ম ইনিংস: ৭৮/২ (সাদমান ৫৬, সাইফ ১৯; পেইরিস ২/২০)।
