

বৃষ্টি বাগড়া দিতে পারে, এই পূর্বাভাস ছিলই। সব সময়ই যে আবহাওয়ার পূর্বাভাস সত্যি হয় তা তো নয়। তবে আজ ফলে গেল। সত্যি সত্যিই বৃষ্টির কবলে পড়ল টি-টোয়েন্টি বিশ্বকাপের শ্রীলঙ্কা-ভারত ফাইনাল। এক ঘণ্টার ঝিরঝিরি বৃষ্টি খেলা পিছিয়ে দিল ৪০ মিনিট। সাতটা চল্লিশে শুরু হবে ম্যাচ। তবে টস হয়ে গেছে এরই মধ্যে। টসে জিতে ফিল্ডিং নিয়েছে শ্রীলঙ্কা। খেলা পেছালেও কোনো ওভার কাটা হয়নি। ২০ ওভার করে পুরো ৪০ ওভারই খেলা হবে। যদি না এর  মধ্যে আবার বাগড়া দেয় বৃষ্টি।
এটাই দুই শ্রীলঙ্কান কিংবদন্তি মাহেলা জয়াবর্ধনে ও কুমার সাঙ্গাকারার শেষ আন্তর্জাতিক টি-টোয়েন্টি ম্যাচ। টসের সময় লঙ্কান অধিনায়ক লাসিথ মালিঙ্গা জানিয়েছেন, দুই সতীর্থদের ‘স্পেশাল’ বিদায়ই দিতে চান তাঁরা।
শ্রীলঙ্কা একাদশে একটা পরিবর্তন আনা হয়েছে। সেকুগে প্রসন্নের বদলে খেলবেন থিসারা পেরেরা। ভারত সেমিফাইনালের একাদশটি নিয়েই খেলছে।
