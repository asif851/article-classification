
১৯৮৬ এশিয়া কাপ চ্যাম্পিয়ন শ্রীলঙ্কার স্বপ্নযাত্রার রথ ছুটছিল পরের আসরেও। গ্রুপ পর্বের তিন ম্যাচের সব কটি জিতে ১৯৮৮ এশিয়া কাপের ফাইনালে উঠেছিল লঙ্কানরা। কিন্তু ব্যাটিং-ব্যর্থতায় ফাইনালে পারল না প্রতিদ্বন্দ্বিতা গড়তেও। তাতে কপিল-অমরনাথ-মানিন্দর-আয়ুবদের বোলিংয়ের না যত অবদান, তার চেয়ে বেশি ভূমিকা লঙ্কানদের আত্মঘাতী রানিং বিটুইন দ্য উইকেটের। তিন-চার-পাঁচে নামা অথুলা সামারেককেরা, অরবিন্দ ডি সিলভা ও অর্জনা রানাতুঙ্গা রানআউট। সাতে নামা রবি রত্নায়েকেও কাটা পড়লেন রানআউটে। ১৭৬ রানে গুটিয়ে ম্যাচটা হারল ৬ উইকেটে।
 
