
নিওয়েলস ওল্ড বয়েজ৷ রোজারিওর ক্লাব৷ মেসিদের পরিবারের ভালোবাসা৷ সেনাবাহিনীতে যোগদানের আগে সেই ১৩ বছর থেকেই ক্লাবটির সঙ্গে গাঁটছড়া বাঁধেন মেসির বাবা৷ পজিশন ছিল মিডফিল্ডার৷ কিন্তু ফুটবলকে পেশা হিসেবে বেছে নেননি কখনো হোর্হে৷ তাঁর দুই বড় ছেলে রদ্রিগো ও মাতিয়াসও বয়সভিত্তিক দলে খেলেন ক্লাবটিতে৷ মেসি যোগ দেন ১৯৯৪ সালে৷ সরাসরি তাঁর প্রথম ক্লাব গ্রানদোলি থেকে৷ বার্সায় পাড়ি জমানোর আগে এটাই ছিল ‘গোলমেশিনে’র ঠিকানা৷কেন্টে জন্ম নেওয়া আইজাক নিওয়েল নামের এক ব্যক্তি ১৮৮৪ সালে রোজারিওতে একটি স্কুল প্রতিষ্ঠা করেন৷ নাম দেন আর্জেন্টাইন কমার্শিয়াল অ্যাংলিয়ান স্কুল৷ ওই স্কুলের শিক্ষক, ছাত্র ও সাবেক শিক্ষার্থীদের প্রয়াসই হচ্ছে এ ক্লাব৷ যেটি তাঁরা প্রতিষ্ঠা করেন ১৯০৩ সালের ৩ নভেম্বর৷ ক্লাবের প্রতীকী রং লাল-কালো৷ মাঠে খেলেই নয়, খেলার বাইরে বল নিয়ে অসাধারণ কারিকুরি করেও ছোট্ট মেসি নজর কেড়েছিলেন সবার৷ ক্লাব কর্মকর্তারা তাই দর্শকদের বাড়তি আনন্দ দিতে ম্যাচের বিরতির সময়টুকুতে মেসিকে নামিয়ে দিতেন মাঠে৷ আর তিনি বল নিয়ে চোখধাঁধানো সব শৈলীতে মন্ত্রমুগ্ধ করে রাখতেন সবাইকে৷ তাঁর সেসব ‘কিপি-আপি’ এখনো ভোলেননি নিওয়েলস ওল্ড বয়েজে মেসির দ্বিতীয় কোচ আর্নেস্তো ভেকচিয়ো, ‘সে ছিল আসলেই বিশেষ কিছু৷ তাকে শেখানোর কিছু ছিল না৷ আচ্ছা, বলুন তো, ম্যারাডোনা বা পেলেকে কি শেখানোর কিছু আছে? তাঁদের কতটুকুইবা শেখানোর থাকে একজন কোচের!’
মেসিকে ৯ থেকে ১১ বছর পর্যন্ত কোচিং করান ভেকচিয়ো৷ ওই সময় এক মৌসুমে প্রায় ১০০ গোল করেন মেসি৷ লিগে তরিতোর সঙ্গে একটি ম্যাচের কথা এখনো ভুলতে পারেন না ভেকচিয়ো, ‘অসুস্থতার কারণে মেসি নামতে পারেনি৷ দল পিছিয়ে ১-০ গোলে৷ শেষ বাঁশি বাজতে কয়েক মিনিট বাকি৷ আমি মেসিকে বললাম, “তুমি খেলতে পারবে কি না”? সে উত্তর দিল, হ্যঁা এবং সঙ্গে সঙ্গে ওয়ার্মআপ শুরু করে দিল৷ মাঠে নামার আগে আমি তাকে শুধু এটুকু বললাম, “আমাকে ম্যাচটা জিতিয়ে দাও”৷ এবং সে তা-ই করল৷ পাঁচ মিনিটে দুই গোল করে মাঠ ছাড়ল৷’নিওয়েলস ওল্ড বয়েজে খেলতেন আদ্রিয়ান কোরিয়া৷ মেসির ছোটবেলার সতীর্থ ও বন্ধু৷ পরে ক্লাবটির যুবদলের কোচিংও করান৷ মেসি বলতেই তিনি বিমোহিত, ‘ওই সময় লিয়ান্দ্রো দেিপত্রিস সম্পর্কে অনেক কথা হতো৷ উজ্জ্বল বর্ণের ছোট্ট এই ছেলে ১১ বছর বয়সেই মিলানে পাড়ি জমায়৷ সবাই তার ভূয়সী প্রশংসা করত৷ কিন্তু আমি তাদের দলে ছিলাম না৷ আমি সব সময়
