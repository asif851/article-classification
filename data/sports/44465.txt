
দক্ষিণ এশিয়ান (এসএ) গেমস ফুটবলের আকর্ষণটা এবার কমে গেল। অনূর্ধ্ব-২৩ দলের পরিবর্তে গেমস ফুটবল হবে কিনা অনূর্ধ্ব-১৯ দলের! আয়োজক ভারত তাদের এই সিদ্ধান্ত কাল জানিয়েছে বাংলাদেশ অলিম্পিক অ্যাসোসিয়েশনকে (বিওএ)। হঠাৎ করে গেমস ফুটবল অনূর্ধ্ব-১৯ দলের হবে জেনে বাফুফে একটু ধাক্কাই খেয়েছে। ১৯৯৯ কাঠমান্ডু গেমস পর্যন্ত খেলত জাতীয় দল। বাংলাদেশ সেবারই প্রথম দক্ষিণ এশীয় গেমসে সোনা জেতে। ২০০৪ ইসলামাবাদে পরের গেমস থেকেই নিয়ম হয় অনূর্ধ্ব-২৩ দলকে খেলানোর।এবারের এসএ গেমস হচ্ছে গুয়াহাটি ও শিলংয়ে, আগামী ৬-১৬ ফেব্রুয়ারি। তাতে ছেলেদের ফুটবলে অনূর্ধ্ব-১৯ দলের পাশাপাশি মেয়েদের ফুটবলে খেলবে অনূর্ধ্ব-২৩ দল।
