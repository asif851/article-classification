
লিওনেল মেসি দাঁড়িয়ে মাঠে। মাঝে একটা বেড়া। বেড়ার ওপারে রাস্তায় দাঁড়িয়ে সার্জিও আগুয়েরো। মাঠ থেকে রাস্তার অবস্থান বেশ উঁচুতে। ব্যস, শুরু হয়ে গেল দুজনের ‘খেলা’। আগুয়েরো বল দিলেন মেসিকে। বুক দিয়ে রিসিভ করে খুদে জাদুকর ভলি করে বল ফেরত পাঠালেন ওপাশে দাঁড়িয়ে থাকা আগুয়েরোর কাছে। দুজনের মধ্যে ভলি-পাল্টাভলি চলল কিছুক্ষণ। এ সময়ে বল মাটিই স্পর্শ করেনি!মাঠের বাইরে দুজনই ঘনিষ্ঠ বন্ধু। ব্রাজিল বিশ্বকাপে মেসির রুমমেট আগুয়েরো। মাঠের বাইরে রসায়নটা ভালো হলেও গত দুই ম্যাচে মাঠে ঠিক জমেনি। মেসি গোল পেলেও আগুয়েরো ছিলেন নিষ্প্রভ। দুজনের চোখ ধাঁধানো এ অনুশীলনের প্রভাব যদি মাঠে দেখা যায়, তাহলে প্রতিপক্ষের কী অবস্থা হবে ভাবা যায়!
মেসি-আগুয়েরোর চোখ ধাঁধানো অনুশীলনের ভিডিও দেখুন

