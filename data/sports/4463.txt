
ক্রিস গেইলের নাচ নতুন কিছু নয়। ক্রিকেটে গ্যাংনাম নাচটাকে জনপ্রিয় করে তোলার পেছনে ক্যারিবীয় ওপেনারের ভূমিকা অনেক। গত টি-টোয়েন্টি বিশ্বকাপে আফগানিস্তানের কাছে দল হারার পরও নাচতে বাদ সাধেনি। এবারের আইপিএলেও তো কিংস ইলেভেন পাঞ্জাবের মালিক প্রীতি জিনতার সঙ্গে নেচেছেন জয়ের আনন্দে। এমনকি বলিউডের নায়কদের মতোও নাচতে জানেন এখন গেইল।
বেশ কিছুদিন আগে ‘তেরি আখো কা ইয়ে কাজল’ নামে একটি হরিয়ানভি গান বের হয়েছিল। দারুণ জনপ্রিয়তাও পেয়েছিল সেই গান। কিছুদিন আগে গেইল সে গানের সঙ্গেই নেচেছেন। না, তালগোল পাকিয়ে হাত-পা ছোড়াছুড়ি নয়। একদম গানের সুরে নিজেকে মিশিয়ে নিয়ে তাল-লয় মেনেই কোমর দুলিয়েছেন, পা নাচিয়েছেন, হাত বাঁকিয়েছেন। সে নাচ দেখে প্রথাগত নায়কেরাও ঈর্ষায় ভুগবেন। এত স্বচ্ছন্দে কোমর দোলানো! সে নাচ দেখে মুগ্ধ হয়েছেন হরিয়ানার নৃত্যশিল্পী স্বপ্না চৌধুরী। গেইলের সে নাচ ইনস্টাগ্রামে পোস্ট করেছেন। সে সঙ্গে মুগ্ধতা ঝরিয়েছেন, ‘দেখো আমি কী পেয়েছি। ক্রিস গেইল আপনি দারুণ নাচেন।’ দুর্দান্ত ফর্মে আছেন গেইল। টানা তিনটি পঞ্চাশোর্ধ্ব ইনিংসে প্রতিপক্ষের ব্যাটসম্যানদের ঘুম হারাম করে দিয়েছেন। এভাবে নাচতে থাকলে, বলিউডের নায়কেরাও গেইলকে নিয়ে চিন্তায় পড়বেন!
গেইলের নাচ দেখতে চাইলে
