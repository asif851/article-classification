
বিশ্বকাপ ক্রিকেটে বাংলাদেশ-ভারতের মধ্যকার কোয়ার্টার ফাইনালের ম্যাচটি নিয়ে দুই দেশের সমর্থকদের মধ্যে সেই কবে থেকেই চলছে টানটান উত্তেজনা। আজ বৃহস্পতিবার সেই বহু আকাঙ্ক্ষিত ম্যাচ। এ উপলক্ষে ইন্টারনেট জায়ান্ট গুগল প্রকাশ করেছে একটি রঙিন ‘ডুডল’। গুগলের সার্চ ইঞ্জিনের প্রচ্ছদের ডুডলে বাংলাদেশ-ভারতের পতাকা রং পাশাপাশি যুক্ত করা হয়েছে। পতাকার ভেতরে রয়েছে দুই দেশের তিনজন করে মোট ছয়জন ব্যাটসম্যানের প্রতীকী ছবি। তাঁরা সবাই ব্যাট করার ভঙ্গিতে রয়েছেন। ডুডলের ক্যাপশনে লেখা রয়েছে-‘It's India vs Bangladesh in the Quarter-Finals’।
