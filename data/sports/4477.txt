
বাংলাদেশ সফরে চট্টগ্রামে কোনো খেলা নেই পাকিস্তানের। বাংলাদেশ টেস্ট মর্যাদা পাওয়ার পর এই প্রথম কোনো সিরিজ খেলতে এসে চট্টগ্রামে পা রাখছে না পাকিস্তান। উল্টো দিকে এই সিরিজের মাধ্যমে এই প্রথমবারের মতো পাকিস্তানি দলকে আতিথেয়তা দিতে যাচ্ছে আরেক বন্দর নগরী খুলনা। সিরিজের একটি টেস্ট ম্যাচ অনুষ্ঠিত হবে খুলনায়। এর পাশাপাশি একটি টেস্টসহ তিনটি ওয়ানডে ও একটি টি-টোয়েন্টি ম্যাচের প্রত্যেকটিই অনুষ্ঠিত হবে ঢাকার শেরেবাংলা জাতীয় স্টেডিয়ামে। একটি প্রস্তুতি ম্যাচ অনুষ্ঠিত হবে ফতুল্লায়।
নিচে পাকিস্তান-বাংলাদেশ সিরিজের বিস্তারিত সময়সূচি তুলে ধরা হল:
১৩ এপ্রিল: বাংলাদেশে পা রাখবে পাকিস্তান দল১৫ এপ্রিল: প্রস্তুতি ম্যাচ (ফতুল্লা)১৭ এপ্রিল: প্রথম ওয়ানডে (মিরপুর)১৯ এপ্রিল: দ্বিতীয় ওয়ানডে (মিরপুর)২২ এপ্রিল: তৃতীয় ওয়ানডে (মিরপুর)২৪ এপ্রিল: একমাত্র টি-টোয়েন্টি আন্তর্জাতিক (মিরপুর)২৮ এপ্রিল-২ মে: প্রথম টেস্ট (খুলনা)৬ মে-১০ মে: দ্বিতীয় টেস্ট (মিরপুর)সিরিজের প্রতিটি ওয়ানডে ম্যাচই দিন-রাতের। খেলাগুলো শুরু হবে বাংলাদেশ সময় দুপুর ২টা ৩০ মিনিটে। ২৪ এপ্রিল একমাত্র টি-টোয়েন্টি ম্যাচটি শুরু হবে সন্ধ্যা ৬টা ৩০ মিনিটে।এ ছাড়া টেস্ট সিরিজে প্রতিদিন খেলা শুরু হবে সকাল ১০টায়। সফরের একমাত্র প্রস্তুতি ম্যাচটি শুরুর সময় সকাল ৯টা ৪৫ মিনিট।
