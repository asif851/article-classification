
ভারত-অস্ট্রেলিয়া সিরিজটা আর খেলায় আটকে নেই। দুই দলের কথার লড়াইও বেশ উপভোগ্য হয়ে উঠেছে অনেকের কাছে। আর ভারত অধিনায়ক বিরাট কোহলি যেন ব্যাপারটাকে একটা নতুন মাত্রাই দিয়েছেন! ব্যাটে রান নেই তো কী হয়েছে, কথা আর শরীরী ভাষায় অস্ট্রেলিয়ানদের নাচিয়ে বেড়াচ্ছেন। রাঁচিতে প্রথম দিনে কাঁধে চোট পেয়ে মাঠ ছেড়েছিলেন কোহলি। গ্লেন ম্যাক্সওয়েল ফিল্ডিংয়ের সময় হাতের ওপরের অংশ ধরে ব্যঙ্গ করেছিলেন কোহলিকে। বদলা নিতে সময় নেননি কোহলি, চতুর্থ দিনে ডেভিড ওয়ার্নার আউট হতেই নিজের কাঁধ ধরে মনে করিয়ে দিয়েছেন ম্যাক্সওয়েলের খোঁচার কথা। ধর্মশালায় সিরিজ নির্ধারণী টেস্টের আগে মঞ্চটা জমিয়ে দেওয়া আর কী! সিডনি মর্নিং হেরাল্ড।
