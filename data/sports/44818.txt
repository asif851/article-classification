
দু-চারটি জয় পেলেই আমরা সন্তুষ্ট হব—বিশ্ব ব্রিজ চ্যাম্পিয়নশিপে যাওয়ার আগে বলেছিলেন বাংলাদেশ দলের কোচ মুশফিকুর রহমান। ফ্রান্সের লিঁওয়ে কাল শুরু টুর্নামেন্টের প্রথম দিনেই দুটি জয় পেয়ে গেছে বাংলাদেশ। বারমুডা বোলে প্রথম রাউন্ডে মেক্সিকোকে ও তৃতীয় রাউন্ডে বেশ কয়েকবারের চ্যাম্পিয়ন ইতালিকে হারিয়েছে বাংলাদেশ। তবে দ্বিতীয় রাউন্ডে ব্রাজিলের কাছে হেরে গেছে বাংলাদেশ দল। তথ্যসূত্র: ওয়ার্ল্ডব্রিজ।
 
 
