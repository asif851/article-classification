
গ্রুপ পর্বের পারফরম্যান্সের সঙ্গে কোনোভাবেই মেলানো যাচ্ছিল না তাদের। কোয়ার্টার ফাইনালে ওঠার পথে দুই ম্যাচে প্রতিপক্ষের জালে ১১ গোল দিয়েছিল শেখ জামাল ধানমন্ডি ক্লাব। সর্বশেষ ম্যাচে দ্বিতীয় সারির দল নামিয়ে বিজেএমসিকেই হারিয়েছিল ৭ গোলে। অথচ এই দলটাই কিনা কাল ফেডারেশন কাপের সেমিফাইনালে উঠল হাঁসফাঁস করে। ব্রাদার্স ইউনিয়নকে সাডেন ডেথে (৫-৪) হারিয়ে শেষ চার নিশ্চিত করেছে ফেডারেশন কাপের বর্তমান চ্যাম্পিয়নরা। নির্ধারিত সময়ে ম্যাচটি ছিল ২-২।প্রথমার্ধে খুঁজে পাওয়া যায়নি আগের ম্যাচের শেখ জামালকে। একের পর এক আক্রমণ ঠেকাতে ব্যস্ত শেখ জামাল গোলরক্ষক মাজহারুল ইসলাম হিমেল। তবে স্রোতের বিপরীতে ৪৫ মিনিটে প্রথম গোলটি করেছে শেখ জামালই। ওই গোলে ব্রাদার্স গোলরক্ষক বিপ্লব ভট্টাচার্যের ‘কৃতিত্ব’ই বেশি! দারবোয়ের দুর্বল শট বিপ্লবের হাত ফসকে বেরিয়ে যাওয়ার পর সুযোগসন্ধানী লিওনেল গোল করেন আলতো টোকায় (১-০)।ব্রাদার্স ১-১ করে ৫১ মিনিটে। প্রায় মাঝমাঠ থেকে বল ধরে শেখ জামালের তিন ডিফেন্ডারকে কাটিয়ে মিডফিল্ডার কাউসার আল রাব্বি গোলরক্ষকের মাথার ওপর দিয়ে বল তুলে দেন জালে। ৫৬ মিনিটে জটলার মধ্যে হেডে ২-১ করেন ব্রাদার্সের অ্যাডামস। ৮৩ মিনিটে দারবোয়ের গোলেই
