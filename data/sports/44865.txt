
প্রথম আন্তর্জাতিক টি-টোয়েন্টি ম্যাচ, সেটিও কিনা বিশ্বকাপে! আজ নেপাল-হংকং দুই দলেরই আন্তর্জাতিক টি-টোয়েন্টিতে অভিষেক হলো। হংকং তবু চারটি ওয়ানডে খেলেছে, নেপালের জন্য এটা যেকোনো ধরনের ক্রিকেটেই প্রথম আন্তর্জাতিক ম্যাচ।
তবে দুই দলের জন্যই এটা রোমাঞ্চকর। আনকোরা অভিজ্ঞতা। প্রথম টি-টোয়েন্টি খেলতে নেমেছে বলেই এই রোমাঞ্চ নয়। এই প্রথম ক্রিকেট বিশ্ব যে দেখবে তাদের খেলা। শুধু অংশগ্রহণকারী দলের সংখ্যা বাড়াতেই যে এই বিশ্বকাপে আসা নয়, কিংবা স্রেফ আইসিসির ক্রিকেট ছড়াও নীতির সুবিধা নিয়েই ক্রিকেট খেলতে আসা নয়—এটাই প্রমাণ করার তাগিদও থাকছে দুদলের।
আজ মাঠে নামার আগে হংকংয়ের অধিনায়ক জেমি অ্যাটকিনসন সেই কথাই বলেছিলেন, ‘দুই দলের পাশাপাশি আইসিসির সহযোগী দেশগুলোর জন্যও এটা বিরাট একটা উপলক্ষ। এটা সেই বিরল সুযোগগুলোর একটি, যেখানে আমরা বিশ্বমঞ্চে খেলব।’
চট্টগ্রামের ম্যাচটিতে টসে জিতে ফিল্ডিংয়ের সিদ্ধান্ত নিয়েছে হংকং।
Cricket Score
