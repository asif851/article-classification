
ফিফা র‌্যাঙ্কিংয়ের একেবারে তলানিতে তারা। র‌্যাঙ্কিংয়ে ২০৯তম স্থানে থাকা সেই ভুটানই কি না হারিয়ে দিল ৩৫ ধাপ এগিয়ে থাকা শ্রীলঙ্কাকে! শ্রীলঙ্কা কাল বিশ্বকাপ বাছাইয়ের প্রথম রাউন্ডের দ্বিতীয় লেগে ২-১ গোলে হেরেছে ভুটানের কাছে। দুটি গোলই করেছেন ভুটানের ‘রোনালদো’ খ্যাত চেনচো গেইলতশেন। এর আগে প্রথম লেগে শ্রীলঙ্কাকে তাদের মাঠেই ১-০ গোলে হারিয়ে আসে ভুটান। এই জয়ে বিশ্বকাপ বাছাইয়ের দ্বিতীয় রাউন্ডে উঠল দক্ষিণ এশিয়ার ছোট্ট দেশটি। এএফপি।
