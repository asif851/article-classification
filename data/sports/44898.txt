
প্রথম শেখ কামাল আন্তর্জাতিক ক্লাব কাপে আয়োজক চট্টগ্রাম আবাহনীকে শিরোপা উপহার দিয়েছিলেন শফিকুল ইসলাম মানিক। ওই টুর্নামেন্টের পর শেখ জামালে চলে যান এই কোচ। মাঝখানে চট্টগ্রাম আবাহনী বিদেশি কোচ এনেছে। তবে ১৮ জানুয়ারি শুরু দ্বিতীয় শেখ কামাল টুর্নামেন্টে চট্টগ্রাম আবাহনী বেছে নিয়েছে স্থানীয় কোচ সাইফুল বারী টিটুকে। চট্টগ্রাম আবাহনীর ফুটবল কমিটির চেয়ারম্যান তরফদার রুহুল আমিন এই খবর দিয়ে কাল বলছিলেন, ‌‘আগামী মৌসুমের জন্য আমরা টিটুকে চট্টগ্রাম আবাহনীর কোচের দায়িত্ব দিচ্ছি। শেখ কামাল টুর্নামেন্ট দিয়েই তিনি শুরু করবেন।’
 
