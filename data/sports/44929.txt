
রিও অলিম্পিকে নিষিদ্ধ রাশিয়ান অ্যাথলেটদের একজন ছিলেন তিনিও। অলিম্পিক চলার সময়েই পোল ভল্ট থেকে অবসরও নিয়ে ফেলেন। ইয়েলেনা ইসিনবায়েভা এখন নতুন চ্যালেঞ্জ নিয়েছেন। রাশিয়ার অ্যাথলেটিকসকে আবারও বিশ্বমঞ্চে ফিরিয়ে আনবেন। এ জন্যই আগামী ৯ ডিসেম্বরের অল রাশিয়ান অ্যাথলেটিকস ফেডারেশনের (এআরএএফ) সভাপতির পদে নির্বাচনে দাঁড়াচ্ছেন পোল ভল্টের রানি। রুশ সংবাদমাধ্যম বলছে, দৌড়ে সবার চেয়ে এগিয়েও আছেন ইসিনবায়েভা। গত নভেম্বর থেকেই সব ধরনের আন্তর্জাতিক প্রতিযোগিতায় নিষিদ্ধ রুশ অ্যাথলেটরা, নির্বাচিত হলে ইসিনবায়েভার প্রথম দায়িত্বই হবে এই নিষেধাজ্ঞা কাটানোর চেষ্টা করা। রয়টার্স।
