
সর্বকালের অন্যতম সেরা ইংলিশ অলরাউন্ডার ভাবা হয় তাঁকে। ইয়ান বোথামের পর ইংল্যান্ড দলে আসা সবচেয়ে বড় অলরাউন্ডার তো অবশ্যই। সেই অ্যান্ড্রু ফ্লিনটফকে ছাড়িয়ে গেলেন বাংলাদেশের ‘এক নম্বর’। সাকিব ছাড়িয়ে গেলেন ক্যারিবীয় কিংবদন্তি ফাস্ট বোলার মাইকেল হোল্ডিংকেও।আজ আন্তর্জাতিক ক্রিকেটে ৪০০তম উইকেট পূরণ করার পর আরও দুটি উইকেট তুলে নিয়েছেন সাকিব আল হাসান। ৪০২ উইকেট নিয়ে তিনি পেরিয়ে গেলেন ফ্লিনটফকে। ছুঁয়ে ফেললেন জেসন গিলেস্পিকে। আন্তর্জাতিক ক্রিকেটে ফ্লিনটফের উইকেট ৪০০টি। হোল্ডিংকে অবশ্য আগেই পেরিয়ে গেছেন। ২১৫ ইনিংসে ৩৯১ উইকেট নিয়েছিলেন হোল্ডিং।‘হুইসপারিং ডেথ’কে পেরিয়ে যাওয়ার পর এবার সাকিবের সামনে ‘বিগ বার্ড’কেও পেরিয়ে যাওয়ার সুযোগ। আরেক ক্যারিবীয় কিংবদন্তি জোয়েল গার্নার ২০৯ ইনিংসে ৪০৫ উইকেট নিয়েছিলেন। ৪০৫ উইকেট নিয়েছেন বব উইলিসও। এই দুজনকে এই সিরিজেই পেরিয়ে যাওয়ার সুযোগ থাকছে সাকিবের জন্য।সাকিবের নাগালের মধ্যেই আছেন গ্রায়েম সোয়ান (৪১০), ক্রিস কেয়ানর্স (৪২০), উমর গুল (৪২১), সনাৎ জয়াসুরিয়া (৪৪০), শোয়েব আখতার (৪৪৪) ও সাঈদ আজমল (৪৪৭)।
আরও পড়ুন..সাকিবের ‘৪০০’, প্রথম বাংলাদেশি হিসেবে অনন্য অর্জন!
