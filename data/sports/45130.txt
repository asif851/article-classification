
বিশ্ব চ্যাম্পিয়নশিপে কার্ল লুইস আর মাইকেল জনসনের আটটি সোনা জয়ের রেকর্ড ছোঁয়ার পথে আরেকধাপ এগিয়ে গেলেন উসাইন বোল্ট। আজ জিতলেন এবারের আসরের দ্বিতীয় ও ক্যারিয়ারের সপ্তম সোনা। ১০০ মিটারের পর ২০০ মিটার ইভেন্টেও আলো ছড়ালেন বোল্ট। সবার আগে ফিনিশিং লাইন ছুঁতে ১৯.৬৬ সেকেন্ড সময় নিয়েছেন বিশ্বের দ্রুততম মানব। আগামীকাল ১০০ মিটার রিলে জিতলেই লুইস-জনসনদের মতো কিংবদন্তিদের পাশে বসে যাবেন এই জ্যামাইকান অ্যাথলেট।বোল্টের পর দ্বিতীয় স্থানটাও দখল করেছেন আরেক জ্যামাইকান ওয়ারেন ওয়্যার। টাইমিংটা ছিল ১৯.৭৯ সেকেন্ড। আর ২০.০২ সেকেন্ডে দৌড় শেষ করে ব্রোঞ্জ জিতেছেন আমেরিকার কার্টিস মিচেল।২০০৯ সালের বার্লিন চ্যাম্পিয়নশিপে ১৯.১৯ সেকেন্ডের বিশ্বরেকর্ডটি গড়েছিলেন বোল্ট। এবার জিতলেন এই ইভেন্টের টানা তৃতীয় সোনা।
