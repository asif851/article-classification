
নিউজিল্যান্ড ব্যাটসম্যানদের যে ২১০ রান দিয়ে রোখা যাবে না, সেটা অনুমিতই ছিল। দারুণ ফর্মে থাকা কিউই ব্যাটসম্যানরা পাকিস্তানের মোটামুটি সংগ্রহকে পেরিয়ে গেলেন খুব সহজেই। ব্যাটসম্যানদের পেশাদার পারফরম্যান্সে তাদের জয়টা ৭ উইকেটের পরিষ্কার ব্যবধানেই।পাকিস্তানের বেঁধে দেওয়া ২১১ রানের লক্ষ্যমাত্রাটা নিউজিল্যান্ড পেরিয়ে গেছে ৩৯.৩ ওভারেই। চতুর্থ উইকেট জুটিতে রস টেলর ও গ্র্যান্ট এলিয়াটের ১১২ রানের অবিচ্ছিন্ন জুটিটিই নিশ্চিত করে দেয় নিউজিল্যান্ডের বড় জয়। টেলর ৫৯ ও এলিয়ট ৬৪ রানে অপরাজিত থেকেই দলকে পৌঁছে দেন জয়ের বন্দরে।২১০ রানের জবাবে শুরুটা মোটামুটিই হয় নিউজিল্যান্ডের। উদ্বোধনী জুটিতে ব্রেন্ডন ম্যাককালাম ও মার্টিন গাপটিল স্কোরবোর্ডে তোলেন ৩১ রান। ব্যক্তিগত ১৭ রানে বিলওয়াল ভাট্টির বলে আহমেদ শেহজাদের হাতে ধরা পড়েন ম্যাককালাম। অধিনায়কের বিদায়ের পর টম লাথাম ও গাপটিল গড়ে তোলেন ৪৪ রানের জুটি। মার্টিন মোহাম্মদ ইরফানের বলে ফেরেন বিলওয়ালের হাতে ধরা পড়ে। টম লাথামকে ফেরান শহীদ আফ্রিদি। লাথামের সংগ্রহ ছিল ২৩।পাকিস্তানের পক্ষে বিলওয়াল ভাট্টি, মোহাম্মদ ইরফান ও শহীদ আফ্রিদি—প্রত্যেকেই নিয়েছেন একটি করে উইকেট। সূত্র: এএফপি।
