
ভারতীয় ক্রিকেটারদের মধ্যে এখন সবচেয়ে বেশি আয় তাঁরই। মহেন্দ্র সিং ধোনির রাজত্ব দখল করে সবচেয়ে বেশি আয় করছেন বিজ্ঞাপন থেকেও। শত শত কোটি রুপি আয় করা সেই বিরাট কোহলিই নাকি ভারতীয় ড্রেসিংরুমে সবচেয়ে বেশি হাড় কেপ্পন। কোহলির এই কঞ্জুসগিরির চরিত্র ফাঁস করে দিয়েছেন যুবরাজ সিং।রেডিও মিরচির সঙ্গে এক সাক্ষাৎকারে কোহলির কৃপণতার খবর বলে দিয়েছেন যুবরাজ, ‘বিরাট ভয়ংকর কিপ্টে। যতবারই আমরা বাইরে খেতে গেছি, সব খরচ আমাকেই দিতে হয়েছে। আমাকে তো কখনো কখনো ওকে জোরও করতে হয়েছে টাকা দেওয়ার জন্য।’কোহলি কৃপণতার দিক দিয়েও সিনিয়র সতীর্থের রেকর্ড ভাঙছেন। যে রেকর্ড আগে আশিস নেহরার ছিল বলে জানিয়েছেন যুবরাজ, ‘আরেকজন বিরাট কিপ্টে হলো আশিস নেহরা। ও যখন বিয়ে করছিল, তখনই বলে বেড়াত টাকা খরচ করতে পারবে না। কারণ ও বউ-বাচ্চা আছে!’আরও কজন কিপ্টে ক্রিকেটার ছিলেন বা আছে ভারতীয় দলে। তবে সবার নাম বলার সাহস কুলিয়ে উঠতে পারেননি যুবরাজ। উপস্থাপক তখন খোঁচা মেরে আসল তথ্য বের করার চেষ্টা করেছেন। জিজ্ঞেস করেছেন, এঁরা কি সৌরভ গাঙ্গুলি, শচীন টেন্ডুলকার বা রাহুল দ্রাবিড়ের মধ্যে কেউ? যুবরাজ সতর্কতার সঙ্গে বাউন্সারটি সামলে বলেছেন, পরের প্রশ্ন করুন।
