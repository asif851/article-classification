
শারজা টেস্টের দ্বিতীয় ইনিংসে আর মাত্র ৩১ রান দরকার ব্রেন্ডন ম্যাককালামের। তাহলেই প্রথম নিউজিল্যান্ড ক্রিকেটার হিসেবে এক বছরে এক হাজার রান হয়ে যাবে কিউই অধিনায়কের। প্রথম ইনিংসে ডাবল সেঞ্চুরি করেই অবশ্য নিউজিল্যান্ডের হয়ে এক বছরে সবচেয়ে বেশি রানের রেকর্ডটা (৯৬৯) নিজের করে নিয়েছেন। আগের রেকর্ডটা ছিল জন রিডের, ১৯৬৫ সালে ৮৭১ রান করেছিলেন এই সাবেক ব্যাটসম্যান। রিডকে (২৪) অবশ্য ম্যাককালামের চেয়ে নয়টি ইনিংস বেশি খেলতে হয়েছিল। গত বছর ১৭ ইনিংস খেলে রস টেলর করেছিলেন ৮৬৬ রান। ও হ্যাঁ, আরেকজনেরও সম্ভাবনা আছে। কেন উইলিয়ামসন এ বছর ১৫ ইনিংসে করেছেন ৮৪৪ রান।
