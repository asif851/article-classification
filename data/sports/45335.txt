
দুই দলের প্রথম ইনিংস শেষে শ্রীলঙ্কা পিছিয়ে ছিল ১৯২ রানে, গল টেস্টে জিতল সেই শ্রীলঙ্কাই। প্রথম ইনিংসে পিছিয়ে থাকার হিসাবে শ্রীলঙ্কার এটাই সবচেয়ে বড় ঘুরে দাঁড়ানো জয়। বিশ্ব রেকর্ডটা অস্ট্রেলিয়ার। ১৯৯২ সালে শ্রীলঙ্কার বিপক্ষে কলম্বোয় অস্ট্রেলিয়া জিতেছিল প্রথম ইনিংসে ২৯১ রানে পিছিয়ে পড়ার পরেও। টেস্টে সব মিলিয়ে প্রথম ইনিংসে ১৯০ রানে পিছিয়ে থাকার পরেও ম্যাচ জেতার ঘটনা সাতটি। ২০০৬ সালে ওভালের ইংল্যান্ড-পাকিস্তান ম্যাচ ও ২০০০ সালের সেঞ্চুরিয়নে দক্ষিণ আফ্রিকা-ইংল্যান্ড ম্যাচটিকে রাখা হয়নি হিসাবে। সেঞ্চুরিয়নে ইংল্যান্ড ও দক্ষিণ আফ্রিকা একটি করে ইনিংস ছেড়ে দিয়েছিল। আর ওভালে ইংল্যান্ড জিতেছিল পাকিস্তান খেলতে অস্বীকৃতি জানানোয়।এই সাত ম্যাচের তিনটিতে আবার জিতেছিল ফলোঅনে পড়া দল। প্রথম ঘটনাটি ১৮৯৪-র অ্যাশেজে। সিডনির ‘টাইমলেস’ টেস্টে ফলোঅন করা ইংল্যান্ড দ্বিতীয় ইনিংসে করে ৪৩৭ রান। ১৭৭ রানের লক্ষ্যের সামনে ছুটে বাঁহাতি স্পিনার ববি পিলের ঘূর্ণিজাদুতে অস্ট্রেলিয়া অলআউট ১৬৬ রানেই। ৬৭ রানে ৬ উইকেট নেন পিল।৮৭ বছর পর হেডিংলিতে পুনরাবৃত্তি হয় সিডনি-কাণ্ডের। মুখোমুখি ইংল্যান্ড-অস্ট্রেলিয়াই। ২২৭ রানে পিছিয়ে থেকে ফলোঅনে নামা ইংল্যান্ড দ্বিতীয় ইনিংসে ১৩৫ রানেই হারায় ৭ উইকেট। অস্ট্রেলিয়ার প্রথম ইনিংসে ৬ উইকেট নেওয়া ইয়ান বোথাম এবার ব্যাটিং-শৌর্য দেখালেন। শেষ তিন ব্যাটসম্যানকে নিয়ে ২২১ রান যোগ করে ১৪৯ রানে অপরাজিত ছিলেন ক্রিকেট ইতিহাসের অন্যতম সেরা অলরাউন্ডার। ১৩০ রানের লক্ষ্য, বব উইলিসের (৮/৪৩) তাণ্ডবে ১১১ রানেই শেষ অস্ট্রেলিয়া।প্রায় ২০ বছর পর কলকাতার ইডেন গার্ডেনে ভারতের শিকার এই অস্ট্রেলিয়াই। ভিভিএস লক্ষ্মণ (২৮১) ও রাহুল দ্রাবিড়ের (১৮০) দুই মহাকাব্যিক ইনিংসে ঘুরে দাঁড়ায় ফলোঅন করা ভারত। পঞ্চম উইকেটে ৩৭৬ রান যোগ করেন এঁরা। ৬৫৭ রানে ইনিংস ঘোষণা করার পর অস্ট্রেলিয়াকে প্রায় দুই সেশনের মধ্যেই ২১২ রানে অলআউট করে ১৭১ রানের জয়। হরভজন নিয়েছিলেন ৬ উইকেট।টেস্টে ঘুরে দাঁড়িয়ে জয়কলম্বো, ১৯৯২১ম ইনিংসে ব্যবধান: ২৯১ রানঅস্ট্রেলিয়া: ২৫৬ ও ৪৭১শ্রীলঙ্কা: ৫৪৭/৮ ডি. ও ১৬৪ফল: অস্ট্রেলিয়া ১৬ রানে জয়ীডারবান, ১৯৫০১ম ইনিংসে ব্যবধান: ২৩৬ রানদক্ষিণ আফ্রিকা: ৩১১ ও ৯৯অস্ট্রেলিয়া: ৭৫ ও ৩৩৬/৫ফল: অস্ট্রেলিয়া ৫ উইকেটে জয়ীকলকাতা, ২০০১১ম ইনিংসে ব্যবধান: ২৭৪ রানঅস্ট্রেলিয়া: ৪৪৫ ও ২১২ভারত: ১৭১ ও ৬৫৭/৭ ডি. (ফলোঅন)ফল: ভারত ১৭১ রানে জয়ীহেডিংলি, ১৯৮১১ম ইনিংসে ব্যবধান: ২২৭ রানঅস্ট্রেলিয়া: ৪০১ ও ১১১ইংল্যান্ড: ১৭৪ ও ৩৫৬ (ফলোঅন)ফল: ইংল্যান্ড ১৮ রানে জয়ীসিডনি, ১৮৯৪১ম ইনিংসে ব্যবধান: ২৬১ রানঅস্ট্রেলিয়া: ৫৮৬ ও ১৬৬ইংল্যান্ড: ৩২৫ ও ৪৩৭ (ফলোঅন)ফল: ইংল্যান্ড ১০ রানে জয়ীসিডনি, ২০১০১ম ইনিংসে ব্যবধান: ২০৬ রানঅস্ট্রেলিয়া: ১২৭ ও ৩৮১পাকিস্তান: ৩৩৩ ও ১৩৯ফল: অস্ট্রেলিয়া ৩৬ রানে জয়ীপ্রথম ইনিংসে ১৯০ বা তার বেশি রানে পিছিয়ে থাকার পর
