
মেয়েদের এশিয়া কাপে শুরুটা মোটেও ভালো হলো না বাংলাদেশের নারী ক্রিকেট দলের। ব্যাংককের এশিয়ান ইনস্টিটিউট অব টেকনোলজি মাঠে ভারতের কাছে বাংলাদেশ হেরেছে ৬৪ রানে। নির্ধারিত ২০ ওভারে ভারতের ৬ উইকেটে ১১৮ রানের জবাবে ১৮.১ ওভারে ৫৪ রানে গুটিয়ে যায় বাংলাদেশের মেয়েদের ইনিংস।টসে হেরে ব্যাটিংয়ে নামা ভারতকে ব্যাট হাতে দারুণ শুরু এনে দেন মিতালি রাজ ও স্মৃতি মান্ধানা। প্রথম উইকেট জুটিতে ৭০ রান তোলেন মিতালি ও স্মৃতি। স্মৃতি ৪১ রান করে অধিনায়ক জাহানারার বলে নাহিদা আকতারের হাতে ক্যাচ হন। মিতালি অবশ্য শেষ পর্যন্ত অপরাজিত ছিলেন ৪৯ রানে। ভারতের দুই উদ্বোধনী ব্যাটারের পর সর্বোচ্চ ১৯ রান অধিনায়ক হারমানপ্রীত কাউরের—১৯। বাংলাদেশের পক্ষে খাতিদজাতুল কুবরা ছিলেন সেরা বোলার। ৪ ওভার বল করে ১২ রান দিয়ে তিনি তুলে নেন ২ উইকেট। একটি করে উইকেট নিয়েছেন জাহানারা আলম ও রিতু মনি।ভারতের ১১৮ রানের জবাবে লড়াই করতে পেরেছেন বাংলাদেশের মাত্র ২ ব্যাটার—শায়লা শারমিন আর সালমা খাতুন। শায়লার ৩৬ বলে ১৮ আর সালমার ২২ বলে ১৭ রান ছাড়া দুই অঙ্কেই নেই বাংলাদেশের কোনো ব্যাটারের রান। চতুর্থ উইকেট জুটিতে এই দুজনের ৫৪ রানের জুটিতেই সম্মানটা মোটামুটি রক্ষা পেয়েছে বাংলাদেশের। ধুঁকতে ধুঁকতে শেষ পর্যন্ত ৫৪ রানেই শেষ হয়ে যায় বাংলাদেশের ইনিংস।ভারতের পক্ষে ৩ উইকেট নিয়েছেন পুনম যাদব। ২টি করে উইকেট অনুজা পাতিল ও ঝুলন গোস্বামীর। একতা বিশত্ ও মানসী জোশি পেয়েছেন ১টি করে উইকেট। সূত্র: ক্রিকইনফো।
