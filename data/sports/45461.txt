
ইংল্যান্ড দলের স্পিন কোচ হচ্ছেন সাকলায়েন মুশতাক। আগামী জুলাইয়ে পাকিস্তান সিরিজেই তাঁকে দেখা যাবে ইংলিশ দলের সঙ্গে। এর আগে সাকলাইনের সাবেক সতীর্থ মুশতাক আহমেদ ছয় বছর ছিলেন এ দায়িত্বে। তবে সাকলাইন নিয়োগ পাচ্ছেন খুব অল্প সময়ের জন্য। মাত্র সাত দিনের জন্য তাঁকে কোচ হিসেবে পাবেন মঈন আলী ও আদিল রশিদরা। সীমিত সময়ের জন্য হলেও নতুন চ্যালেঞ্জে রোমাঞ্চিত সাকলায়েন, ‘খুব অল্প সময়, তবে আমি ব্যবধান গড়তে পারব বলে বিশ্বাস করি।’ এর আগে বাংলাদেশ ও ওয়েস্ট ইন্ডিজের স্পিন বোলিং কোচ হিসেবে দায়িত্ব পালন করা সাকলায়েন বর্তমানে পাকিস্তান টেলিভিশনের ক্রিকেট বিশেষজ্ঞ হিসেবে চুক্তিবদ্ধ আছেন। ক্রিকইনফো।
