
লিওনেল মেসিকে সর্বকালের সেরা মানার লোক অনেক আছেন। এ নিয়ে প্রশ্ন তোলার লোকও কিন্তু কম নেই। দিন কয়েক আগে বার্সেলোনার সভাপতি জোসেপ মারিয়া বার্তোমেউ সংশয়হীনভাবে বলে দিয়েছিলেন মেসিই সর্বকালের সেরা। রিয়াল মাদ্রিদের সাবেক ফরোয়ার্ড কানারিও এটা মানতে পারছেন না। আর্জেন্টিনার সাবেক তারকা ডি স্টেফানোর পর্যায়ে পৌঁছাতে মেসিকে আরও কাঠখড় পোড়াতে হবে বলেই মনে করেন কানারিও।২৯ বছর বয়সী মেসি রেকর্ড পাঁচটি ব্যালন ডি’অর জিতেছেন। বার্সেলোনার হয়ে জিতেছেন চারটি চ্যাম্পিয়নস লিগ আর আটটি স্প্যানিশ লিগ শিরোপা। কাতালান ক্লাবটির সর্বোচ্চ গোলদাতা আর্জেন্টাইন এই ফরোয়ার্ডকে অনেকেই অনায়াসে সর্বকালের সেরা ফুটবলার বলে দেন। তবে রিয়াল মাদ্রিদের কিংবদন্তি ফরোয়ার্ড ডি স্টেফানোর সঙ্গে তুলনায় ব্রাজিলের সাবেক ফরোয়ার্ড কানারিও মেসিকে পিছিয়ে রাখছেন। ১৯৫০ থেকে ১৯৬০ সালের মধ্যে রিয়ালের হয়ে টানা পাঁচটি ইউরোপিয়ান কাপ জেতা ডি স্টেফানোর চেয়ে মেসি অনেকটাই পিছিয়ের বলে মনে করেন কানারিও।দুজনের পার্থক্যটা কোথায় তার ব্যাখ্যাও দিয়েছেন কানারিও, ‘ডি স্টেফানো একজন স্কোরার ছিল, সে রক্ষণও করত, আক্রমণভাগে খেলত...নতুনদের মধ্যে আপনএ রকমকম একজন সম্পূর্ণ খেলোয়াড় খুঁজে পাবেন না। ’ মেসিকে অবশ্য সময়ের সেরা খেলোয়াড় মানা কানারিও বলেন, ‘মেসি অসাধারণ এক ফুটবলার। কিন্তু ডি স্টেফানোর মতো হতে হলে তাকে আরও অনেক পরিণত হতে হবে। মেসি শুধু কয়েক মিটার জায়গার মধ্যে খেলে। ডি স্টেফানো ওপরের মতো নিচেও খেলত। সে দৌড়াতো, বলের জন্য লড়াই করত...মেসি এটা করে না।’ সূত্র: ফোর ফোর টু
