
ইংল্যান্ডের কাছে ৮৭ রানে হারের ক্ষত শুকানোর আগে আরেকটা দুঃসংবাদ শুনল নিউজিল্যান্ড দল। স্লো ওভার রেটের কারণে নিউজিল্যান্ড অধিনায়ক কেন উইলিয়ামসনকে ম্যাচ ফির ৪০ শতাংশ ও দলের বাকি খেলোয়াড়দের ২০ শতাংশ জরিমানা করেছে আইসিসি।
কার্ডিফের পরশুর ম্যাচে নির্ধারিত সময়ের মধ্যে বোলিং শেষ করতে পারেনি কিউইরা, দুই ওভারের সময় বেশি নিয়েছে। ম্যাচ শেষে তাই নিউজিল্যান্ড দলকে এ শাস্তি দিয়েছেন ম্যাচ রেফারি অ্যান্ডি পাইক্রফট। আইসিসির এক বিবৃতিতে বলা হয়েছে, চ্যাম্পিয়নস ট্রফিতে আবারও স্লো ওভার রেটের কারণে অভিযুক্ত হলে এক ম্যাচের জন্য নিষিদ্ধ হবেন নিউজিল্যান্ড অধিনায়ক উইলিয়ামসন। আইসিসি ক্রিকেট।
 
