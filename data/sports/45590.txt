
ধন্যবাদের পালায় মুশফিকুর রহিমের প্রথমেই মনে পড়ল বোলারদের কথা। সিরিজে ৪৯ উইকেট নেওয়া স্পিনাররা তো বটেই, অধিনায়ক আলাদা করে বললেন পেসারদের কথাও। আদতেই তাই, সীমিত সুযোগে যতটা পারা যায় উজাড় করে দিয়েছেন পেসাররা। কাল শেষ দুটি উইকেট নিয়েছেন শফিউল, ফেরার ম্যাচে গোটা ম্যাচেই বোলিং করেছেন দারুণ। খারাপ করেননি রুবেলও, ব্যাট হাতে ৪৫ রানের বিনোদনদায়ী ইনিংসটির কথা না বললেই নয়। দলে ফিরেই দারুণ এক সেঞ্চুরি করেছেন ইমরুল, প্রথম দুই টেস্টে তিনটি ফিফটি করেছেন মাহমুদউল্লাহ। একজন-দুজন তাই নয়, সাফল্যের এই মালা গাঁথা হয়েছে নানা রঙের দারুণ সৌন্দর্যের ফুল দিয়ে। তবে এঁদের মাঝেও আলাদা করে বলতে হলে উঠে আসবে এই পাঁচজনের নাম—সাকিব আল হাসানদেশের ক্রিকেটে তাঁর প্রমাণ করার ছিল না কিছুই। যে উচ্চতায় আগেই ছিলেন, সেখান থেকে জবাব দেওয়া-টেওয়ার ব্যাপারগুলোও হাস্যকর। তবু সাম্প্রতিক অতীতের ঘটনাপ্রবাহ, নিষেধাজ্ঞা থেকে ফেরা মিলিয়ে বাড়তি আগ্রহের কেন্দ্রে ছিলেন। জিজ্ঞেস করলে বলেন এসব তাঁকে স্পর্শই করে না। আদতে হয়তো জোগায় আরও অনুপ্রেরণা! সিরিজের প্রথম দিনেই ৬ উইকেট, পরের টেস্টে সেঞ্চুরি ও ১০ উইকেটের ইতিহাস, সিরিজে ৩ বার ৫ উইকেট, অসাধারণ অলরাউন্ড নৈপুণ্যে তৃতীয়বারের মতো সিরিজ-সেরা, ছোটখাটো আরও একগুচ্ছ অর্জন। এই সিরিজ আরেকবার জানান দিল, সাকিব বাংলাদেশ ক্রিকেটের ‘সুপারম্যান।’মুমিনুল হককোচ চন্ডিকা হাথুরুসিংহে তাঁকে ডাকেন ‘মিনি’। গত দুই সিরিজে তাঁর ইনিংসগুলোও হয়ে যাচ্ছিল নামের মতোই। বাংলাদেশের আর প্রায় সবার ক্ষেত্রে ফিফটি মানে প্রাপ্তি, তাঁর ক্ষেত্রে আক্ষেপ। টানা চার টেস্ট ফিফটিতে আটকা পড়াতেই তাই প্রশ্ন, বিস্ময়, ফিসফাস। সব তাড়িয়ে দিয়েছেন সিরিজের শেষ ইনিংসে। আগের ‘মিনি’ ইনিংসগুলোর সঙ্গে শেষের বড় ইনিংসে সিরিজে দলের সবচেয়ে বেশি রান দেখা গেল তাঁরই। এই ‘পকেট ডায়নামো’ যেন বাংলাদেশের ক্রিকেটের সত্যিকারের আশীর্বাদ। অধিনায়ক মুশফিক কাল বললেন, ‘মুমিনুলকে নিয়ে কথা বলার জন্য আমি অনেক ছোট ক্রিকেটার!’তামিম ইকবালসিরিজ শুরু করেছিলেন সর্বশেষ তিন ইনিংসে ৬৪, ৪৮ ও ৫৩ রান নিয়ে। এখানে প্রথম টেস্টে বাজে পারফরম্যান্সের পর তবু তাঁর মুণ্ডুপাত করছিলেন অনেকেই। দীর্ঘ সেঞ্চুরি-খরা নিয়ে প্রশ্নের চাবুক তো ছিলই। তামিম ব্যাট হাতেই দিয়েছেন জুতসই জবাব। সেঞ্চুরি-তৃষ্ণা কাতরতায় গড়েছেন দেশের মন্থরতম টেস্ট সেঞ্চুরির রেকর্ড। পরের টেস্টেই আরেক সেঞ্চুরিতে ছুঁয়েছেন দেশের হয়ে সবচেয়ে বেশি সেঞ্চুরির রেকর্ড। দ্বিতীয় ইনিংসে আরেকটি ফিফটি, এক সিরিজে প্রথমবার তিন শ (৩০৮) রান। আবার দলের ভাগ্যনিয়ন্তাদের একজন হয়ে তামিমের ফেরা।তাইজুল ইসলামঅভিষেকে ঝলক দেখিয়ে হারিয়ে যাওয়ার নজির বাংলাদেশে কম নেই। ওয়েস্ট ইন্ডিজে ৫ উইকেট পাওয়া তাইজুলের চ্যালেঞ্জ ছিল তাই সেই ধারাবাহিকতা ধরে রাখা। বাঁহাতি স্পিনার সেটা শুধু ধরেই রাখলেন না, নিজেকে ছাড়িয়ে গিয়ে ছাড়ালেন সবাইকেই! প্রথম টেস্টের দ্বিতীয় ইনিংসে ৮ উইকেট নিয়ে বাংলাদেশের সেরা বোলিংয়ের রেকর্ড। পরের টেস্টেও ৬ উইকেট। সিরিজে মোট ১৭ উইকেট। অনেকেই ভুলে যেতে পারেন, প্রথম টেস্টে তাঁর ১৯ রানের ইনিংসেই লিড পেয়েছিল বাংলাদেশ, জয়ে বড় অবদান ছিল দ্বিতীয় ইনিংসে ১৫ রানের ইনিংসটার। পেয়েছেন ‘মোস্ট ভ্যালুয়েবল প্লেয়ার’ পুরস্কার। আদতে তাইজুল ছিলেন অমূল্য!জুবায়ের হোসেনসিরিজের শুরুতে ছিলেন বড় এক চমক, সিরিজ শেষে তিনি বাংলাদেশের সবচেয়ে বড় প্রাপ্তি। চট্টগ্রাম টেস্টে ৭ উইকেট নিয়েছেন, আগের দুই টেস্টে চারটি। উইকেটসংখ্যার বিচারেই যথেষ্ট সফল। তবে এই সিরিজের জুবায়েরকে বাঁধা যাবে না শুধু সংখ্যায়। প্রতিভার ঝলক দেখিয়েছেন, প্রমাণ করেছেন এই বয়সেই বেশ পরিণত, অস্ত্রভান্ডারও সমৃদ্ধ। এখনো শেখার বাকি অনেক, পাড়ি দিতে হবে অনেক দূর। তবে পথে থাকলে সামর্থ্য আছে পরিপূর্ণ এক লেগ স্পিনার হয়ে ওঠার। যে রোমাঞ্চ নিয়ে আবির্ভাব, এই সিরিজে সেই রোমাঞ্চ আরও তীব্র করে ছড়িয়ে দিয়েছেন জুবায়ের।
বাংলাদেশের ব্যাটিং–বোলিংব্যাটিংম্যাচ ইনিংস রান সর্বোচ্চ গড় ১০০/৫০মুমিনুল হক ৩ ৬ ৩২১ ১৩১* ৬৪.২০ ১/২তামিম ইকবাল ৩ ৬ ৩০৮ ১০৯ ৫১.৩৩ ২/১মাহমুদউল্লাহ ৩ ৬ ২৬৪ ৭১ ৪৪.০০ ০/৩সাকিব আল হাসান ৩ ৬ ২৫১ ১৩৭ ৪১.৮৩ ১/১মুশফিকুর রহিম ৩ ৬ ১৫৯ ৬৪ ৩১.৮০ ০/১ইমরুল কায়েস ১ ২ ১৪৫ ১৩০ ৭২.৫০ ১/০শুভাগত হোম ৩ ৬ ১১৭ ৫০ ২৩.৪০ ০/১তাইজুল ইসলাম ৩ ৫ ৬৮ ৩২ ১৭.০০ ০/০রুবেল হোসেন ২ ৩ ৫৩ ৪৫* - ০/০শামসুর রহমান ২ ৪ ৩৩ ২৩ ৮.২৫ ০/০শাহাদাত হোসেন ২ ৪ ৩২ ১৮ ৮.০০ ০/০জুবায়ের হোসেন ৩ ৩ ১৩ ৭* ৬.৫০ ০/০শফিউল ইসলাম ১ ১ ১০ ১০ ১০.০০ ০/০আল আমিন ১ ১ ৯ ৯ ৯.০০ ০/০বোলিংওভার রান উইকেট সেরা গড় ৫/১০সাকিব আল হাসান ১২৯.৫ ৩২৯ ১৮ ৬/৫৯ ১৮.২৭ ৩/১তাইজুল ইসলাম ১২৯.১ ৩৬৯ ১৭ ৮/৩৯ ২১.৭০ ১/০জুবায়ের হোসেন ৮৪.০ ৩২২ ১১ ৫/৯৬ ২৯.২৭ ১/০রুবেল হোসেন ৩৯.০ ১২৫ ৫ ২/১৬ ২৫.০০ ০/০শফিউল ইসলাম ২৭.০ ৬৭ ৪ ২/১৭ ১৬.৭৫ ০/০শাহাদাত হোসেন ৩৩.০ ৯৪ ২ ১/২৫ ৪৭.০০ ০/০শুভাগত হোম ২৮.০ ১০৩ ২ ২/৬৬ ৫১.৫০ ০/০মাহমুদউল্লাহ ১০.০ ২৬ ১ ১/৪ ২৬.০০ ০/০মুমিনুল হক ১.০ ০ ০ - - ০/০আল আমিন ৮.০ ২২ ০ - - ০/০
টেস্টে বাংলাদেশের সাত জয়১চট্টগ্রাম, ২০০৫বাংলাদেশ: ৪৮৮ ও ২০৪/৯ ডি.জিম্বাবুয়ে: ৩১২ ও ১৫৪ফল: বাংলাদেশ ২২৬ রানে জয়ী।ম্যাচসেরা: এনামুল জুনিয়র।২সেন্ট ভিনসেন্ট, ২০০৯বাংলাদেশ: ২৩৮ ও ৩৪৫ওয়েস্ট ইন্ডিজ: ৩০৭ ও ১৮১ফল: বাংলাদেশ ৯৫ রানে জয়ী।ম্যাচসেরা: তামিম ইকবাল।৩গ্রেনাডা, ২০০৯ওয়েস্ট ইন্ডিজ: ২৩৭ ও ২০৯বাংলাদেশ: ২৩২ ও ২১৭/৬ফল: বাংলাদেশ ৪ উইকেটে জয়ী।ম্যাচসেরা: সাকিব আল হাসান।৪হারারে, ২০১৩বাংলাদেশ: ৩৯১ ও ২৯১/৯ ডি.জিম্বাবুয়ে: ২৮২ ও ২৫৭ফল: বাংলাদেশ ১৪৩ রানে জয়ী।ম্যাচসেরা: মুশফিকুর রহিম।৫ঢাকা, ২০১৪জিম্বাবুয়ে: ২৪০ ও ১১৪বাংলাদেশ: ২৫৪ ও ১০১/৭ফল: বাংলাদেশ ৩ উইকেটে জয়ী।ম্যাচসেরা: তাইজুল ইসলাম।৬খুলনা, ২০১৪বাংলাদেশ: ৪৩৩ ও ২৪৮/৯ ডি.জিম্বাবুয়ে: ৩৬৮ ও ১৫১ফল: বাংলাদেশ ১৬২ রানে জয়ী।ম্যাচসেরা: সাকিব আল হাসান।৭চট্টগ্রাম, ২০১৪বাংলাদেশ: ৫০৩ ও ৩১৯/৫ ডি.জিম্বাবুয়ে:৩৭৪ ও ২৬২ফল: বাংলাদেশ ১৮৬ রানে জয়ী।ম্যাচসেরা: মুমিনুল হক।
