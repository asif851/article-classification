
গত অক্টোবরের পর থেকে জাতীয় দলে আর ডাক পাননি। কাকার ব্রাজিল ক্যারিয়ার শেষ হয়ে গেছে—অনেকেই এমন অনুমান করে নিয়েছিলেন। কাল তাই দুঙ্গার ঘোষণাটা চমক হয়েই এল। কোস্টারিকা ও যুক্তরাষ্ট্রের বিপক্ষে দুটি প্রীতি ম্যাচের জন্য ব্রাজিল দলে আবারও ডাক পেয়েছেন ৩৪ বছর বয়সী কাকা। ডাক পেয়েছেন জেনিত সেন্ট পিটার্সবার্গের ফরোয়ার্ড হাল্ক ও পিএসজি উইঙ্গার লুকাস মৌরাও। কোস্টারিকার সঙ্গে ব্রাজিলের ম্যাচটা সামনের ৫ সেপ্টেম্বর, যুক্তরাষ্ট্রের মুখোমুখি হবে তার চার দিন পর। বাদ পড়েছেন লিভারপুলের ফিলিপে কুতিনহো। গোলডটকম।
