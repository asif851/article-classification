
ব্যাট করতে নামছেন তামিম ইকবাল ও ইমরুল কায়েস। আন্তর্জাতিক ক্রিকেটে বাংলাদেশের ইনিংসের শুরুতে সবচেয়ে পরিচিত দৃশ্য এটাই। তিন সংস্করণের ক্রিকেট মিলিয়ে ৯২ বার ইনিংস উদ্বোধন করেছেন তামিম-ইমরুল। দ্বিতীয় সর্বোচ্চ ৪৪ বার তামিম ও জুনায়েদ সিদ্দিক। প্রথম উইকেট ছাড়াও তামিম-ইমরুল পাঁচবার জুটি বেঁধেছেন। সব মিলিয়ে ৯৭ বার জুটি বেঁধে তামিম-ইমরুল আছেন দুইয়ে। আন্তর্জাতিক ক্রিকেটে বাংলাদেশের ইনিংসে সবচেয়ে বেশি জুটি হয়েছে মুশফিকুর রহিম ও সাকিব আল হাসানের। ১১১ বার জুটি গড়া সাকিব-মুশফিকের দখলেই বাংলাদেশের হয়ে জুটিতে সবচেয়ে বেশি রান (৩৯৪৭), সেঞ্চুরি (৭) ও ফিফটির (২৫) রেকর্ড। আন্তর্জাতিক ক্রিকেটে সবচেয়ে বেশি ২৯৩ বার জুটি বেঁধেছেন শ্রীলঙ্কার মানিকজোড় মাহেলা জয়াবর্ধনে ও কুমার সাঙ্গাকারা। ১৩৩৬৮ রান নিয়ে রান করাতেও সবার ওপরে এই জুটি।
