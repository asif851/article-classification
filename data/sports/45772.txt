
নেইমার একটা বাড়ি করবেন, আর সেটা বিলাসবহুল হবে না, তা কি হয়? বাড়ি না বলে যেটিকে বিশালাকার প্রাসাদ বলাই ভালো।সেটিতে কী নেই বলুন! ব্রাজিলের রিও ডি জেনিরোর মূল শহর থেকে কিছুটা বাইরে পোর্তোবেলোয় ৬ হাজার ২৬৫ বর্গমিটারের এই ম্যানশন। ছয়টি স্যুট আছে বার্সেলোনা ফরোয়ার্ডের নতুন বাড়িতে। সমুদ্রসৈকত থেকে বাড়ি পর্যন্ত আছে লম্বা এক ‘সেতু’।হেলিকপ্টারে করে যাবেন? আছে হেলিপ্যাডও। নতুন বাড়িতে টেনিস কোর্ট আছে, আছে সুইমিংপুলও।তবে ব্রাজিলের ক্রীড়া দৈনিক ও গ্লোবোর প্রতিবেদন অনুযায়ী বাড়িটি নেইমারের বিলাসী সম্পদের তালিকায় নতুন একটি সংযোজন মাত্র। ২৪ বছর বয়সী ব্রাজিল তারকা যে এরই মধ্যে ২৫ মিটার লম্বা একটি প্রমোদতরি ও একটি ব্যক্তিগত জেটেরও মালিক। যে দুটির মূল্য যোগ করলে দাঁড়ায় ৭৫ লাখ ইউরো। মার্কা।
