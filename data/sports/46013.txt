
শেষ পর্যন্ত রোনালদোর কারণেই কি না দেশ ছাড়তে হচ্ছে রোনাল্ড জোকাকে! না, রোনালদো নিজে কিছু করেননি, জোকা ফেঁসেছেন নিজের দোষেই। মায়ামিতে চলছিল রিয়াল মাদ্রিদ-চেলসি প্রাক-মৌসুম প্রস্তুতি ম্যাচ। নিরাপত্তাকর্মীদের ফাঁকি দিয়ে মাঠে ঢুকে পড়েছিলেন জোকা। করমর্দন করে শখ মেটেনি, একেবারে উষ্ণ আলিঙ্গনই করে ফেললেন রোনালদোর সঙ্গে। কিন্তু সেই ঢুকে পড়াটাই হয়েছে কাল। যুক্তরাষ্ট্রে অভিবাসী জোকাকে ফিরে যেতে হতে পারে নিজ দেশ আলবেনিয়াতে। তবে রোনালদো তাঁর সাধ্যমতো সবকিছুই কিন্তু করছেন, মার্কিন কর্তৃপক্ষকে চিঠি লিখে জোকাকে ক্ষমা করে দেওয়ার অনুরোধ করেছেন। দেখা যাক, কর্তৃপক্ষের মন গলে কি না! ওয়েবসাইট।
