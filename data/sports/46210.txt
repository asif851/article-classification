
প্রস্তাবটা খুব আকর্ষণীয় ছিল। টুইটারে শেন ওয়ার্নকে নির্দ্বিধায় প্রশ্ন করবেন তাঁর অনুসারীরা। সেসব প্রশ্নের সরাসরি জবাব দেবেন তিনি। অস্ট্রেলিয়ার কিংবদন্তি স্পিনারের সেই প্রস্তাব লুফে নিলেন টুইটারে তাঁর অনুসারীরা। শুধু ক্রিকেট নয়, প্রশ্ন হলো শেন ওয়ার্নের ব্যক্তিজীবন, তাঁর পছন্দ-অপছন্দ নিয়েও। সর্বকালের অন্যতম সেরা স্পিনার অকপটেই জবাব দিয়েছেন সেসব প্রশ্নের
* আপনার মতে, সর্বকালের সেরা তিন অলরাউন্ডার?শেন ওয়ার্ন: গ্যারি সোবার্স, ইয়ান বোথাম ও জ্যাক ক্যালিস।* আপনার দেখা সেরা অধিনায়ক?ওয়ার্ন: অ্যালান বোর্ডার, মার্ক টেলর ও স্টিফেন ফ্লেমিং।* পাকিস্তানি যাঁদের বিপক্ষে খেলেছেন তাঁদের মধ্যে সেরা?ওয়ার্ন: ওয়াসিম আকরাম।* পছন্দের টেনিস খেলোয়াড়?ওয়ার্ন: জন ম্যাকেনরো, বিয়ন বোর্গ।* এক শব্দে বলবেন, কেন মেলবোর্ন সিডনির চেয়ে ভালো?ওয়ার্ন: বন্ধুত্বপূর্ণ।* যাঁদের সঙ্গে খেলেছেন তাঁদের মধ্যে সেরা পাঁচ?ওয়ার্ন: খুব কঠিন। তবে যাদের দেখেছি এবং যাদের কাছ থেকে কিছু শিখেছি এমন পাঁচজন হলেন—১. অ্যালান বোর্ডার ২. গ্লেন ম্যাকগ্রা ৩. মার্ক ওয়াহ ৪. মার্ভ হিউজ ৫. মার্ক টেলর।* ক্রিকেটের বাইরে শখ কী?ওয়ার্ন: গলফ আর টেনিস।* বল করার জন্য পছন্দের মাঠ কোনটা?ওয়ার্ন: গ্যাবা।* আগামী টি-টোয়েন্টি বিশ্বকাপ কোন দল জিতবে বলে মনে হয়?ওয়ার্ন: ভারত।* সর্বকালের সেরা ক্রীড়াবিদ?ওয়ার্ন: মোহাম্মদ আলী।* আগামী ১০ বছরে টেস্ট ক্রিকেটকে কোথায় দেখছেন?ওয়ার্ন: আমি টেস্ট ক্রিকেট নিয়ে উদ্বিগ্ন।* এমন একজন খেলোয়াড় যাঁকে বিগ ব্যাশে খেলতে দেখলে ভালো লাগত?ওয়ার্ন: স্যার ভিভিয়ান রিচার্ডস।* মাইক গ্যাটিংকে করা বলটাই কি আপনার ক্যারিয়ারের সেরা? না হলে অন্য কোনটা?ওয়ার্ন: হ্যাঁ, সেরা।* যে দলগুলোর বিপক্ষে খেলেছেন তার মধ্যে সবচেয়ে কঠিন?ওয়ার্ন: ১৯৯৪-এর দক্ষিণ আফ্রিকা, ২০০৫-এর ইংল্যান্ড।* ক্রিকেটার না হলে কী হতেন?ওয়ার্ন: অস্ট্রেলিয়ান রুলস ফুটবলার।* অস্ট্রেলিয়ার কোচ হওয়ার ইচ্ছে আছে?ওয়ার্ন: একদিন অবশ্যই জাতীয় দলের কোচ হতে চাই। তবে এর আগে আমার সন্তানদের স্কুলের পড়াশোনা শেষ হোক।* সবচেয়ে খ্যাপা সতীর্থ কে ছিলেন?ওয়ার্ন: একেবারেই সহজ—মার্ভ হিউজ।* আপনি কি প্লাস্টিক সার্জারি করিয়েছেন?ওয়ার্ন: কখনোই না। করালে সেটা বলতে দ্বিধা করতাম না। কিন্তু অনেকে গুঞ্জন ছড়াচ্ছে, আমি করিয়েছি।* এ মুহূর্তে বিশ্বের সেরা দুজন স্পিনার?ওয়ার্ন: ইয়াসির শাহ, নাথান লায়ন।* সবচেয়ে স্মরণীয় টেস্ট ম্যাচ?ওয়ার্ন: ১৯৯২ সালে কলম্বোতে শ্রীলঙ্কার বিপক্ষে, ১৯৯২ সালে ওয়েস্ট ইন্ডিজের বিপক্ষে বক্সিং ডে টেস্ট, ২০০৬ অ্যাশেজে অ্যাডিলেড টেস্ট।
