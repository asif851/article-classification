
বাংলাদেশ, জিম্বাবুয়ে ও শ্রীলঙ্কাকে নিয়ে ত্রিদেশীয় সিরিজের সিদ্ধান্তটা চূড়ান্তই হয়ে ছিল। তবে সূচিটা চূড়ান্ত হয়েছে আজই। ১৫ থেকে ২৭ জানুয়ারি অনুষ্ঠিত হবে সিরিজের ম্যাচগুলো। দিবারাত্রির প্রতিটি ম্যাচই অনুষ্ঠিত হবে মিরপুর শেরেবাংলা জাতীয় স্টেডিয়ামে। ২০১০ সালের জানুয়ারিতে সর্বশেষ বাংলাদেশে ত্রিদেশীয় সিরিজ হয়েছিল। ১৫ জানুয়ারি বাংলাদেশ-জিম্বাবুয়ে ম্যাচ দিয়ে শুরু হবে এই তিন জাতি টুর্নামেন্ট। রাউন্ড রবিন লিগ ভিত্তিতে প্রতিটি দলই একে অন্যের বিপক্ষে দুবার করে খেলবে। পয়েন্ট টেবিলের সেরা দুই দল ফাইনালে লড়বে ২৭ জানুয়ারি।ত্রিদেশীয় টুর্নামেন্টের পর শুরু হবে শ্রীলঙ্কার বিপক্ষে টেস্ট ও টি-টোয়েন্টি সিরিজ। খেলা হবে চট্টগ্রাম ও সিলেটেও। একটি টেস্ট ম্যাচ অনুষ্ঠিত হবে চট্টগ্রামে। আর একটি টি-টোয়েন্টি সিলেটে। ৩১ জানুয়ারি চট্টগ্রামের জহুর আহমদ চৌধুরী স্টেডিয়ামে শুরু হবে শ্রীলঙ্কার বিপক্ষে প্রথম টেস্ট। ৮ ফেব্রুয়ারি থেকে দ্বিতীয় টেস্ট ঢাকায়।টেস্ট সিরিজ শেষে দুই দল খেলবে দুই ম্যাচের টি-টোয়েন্টি সিরিজ। ১৫ ফেব্রুয়ারি মিরপুরেই প্রথম টি-টোয়েন্টিতে নামবে বাংলাদেশ-শ্রীলঙ্কা। আর ১৮ ফেব্রুয়ারি শেষ টি-টোয়েন্টি ম্যাচটি হবে সিলেট আন্তর্জাতিক ক্রিকেট স্টেডিয়ামে।
ত্রিদেশীয় সিরিজের সূচি




                                                                                                                      ত্রিদেশীয় সিরিজ




তারিখ


               ম্যাচ


          ভেনু


সময়




১৫ জানুয়ারি


        বাংলাদেশ–জিম্বাবুয়ে


মিরপুর


দিবারাত্রি




১৭ জানুয়ারি


         শ্রীলঙ্কা–জিম্বাবুয়ে


মিরপুর


দিবারাত্রি




১৯ জানুয়ারি


          বাংলাদেশ–শ্রীলঙ্কা


মিরপুর


দিবারাত্রি




২১ জানুয়ারি


          শ্রীলঙ্কা–জিম্বাবুয়ে


মিরপুর


দিবারাত্রি




২৩ জানুয়ারি


     বাংলাদেশ–জিম্বাবুয়ে


মিরপুর


দিবারাত্রি




২৫ জানুয়ারি


        বাংলাদেশ–শ্রীলঙ্কা


মিরপুর


দিবারাত্রি




২৭ জানুয়ারি


            ফাইনাল


মিরপুর


দিবারাত্রি




