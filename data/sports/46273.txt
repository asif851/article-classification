
বৃষ্টি বাগড়া দিল বিপিএলে। আজ খুলনা টাইটানস ও সিলেট সিক্সারসের মধ্যকার দিনের প্রথম খেলাটি বৃষ্টির কারণে বাতিল ঘোষিত হয়েছে। বেলা একটায় ম্যাচটি শুরু হওয়ার কথা থাকলেও বৃষ্টির কারণে দেরি হয়। শেষ পর্যন্ত আবহাওয়ার উন্নতি না হওয়ায় ম্যাচটি বাতিল ঘোষণা করেন অফিশিয়ালরা।ম্যাচ বাতিল হওয়ায় ১ পয়েন্ট করে পেয়েছে দুই দল। ৬ ম্যাচে ৩ জয়ে মোট ৭ পয়েন্ট নিয়ে টেবিলের শীর্ষে সিলেট। চতুর্থ স্থানে থাকা খুলনার পয়েন্ট ৫ ম্যাচে ৫। তারা জয় পেয়েছে দুটি ম্যাচে। এর আগে সিলেটের মুখোমুখি হয়ে ৬ উইকেটে জিতেছিল খুলনা।
