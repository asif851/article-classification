
১-১, ১-১, ১-১! ম্যানচেস্টার ইউনাইটেডের হ্যাটট্রিক!লিগে আর্সেনাল ও ওয়েস্ট হামের সঙ্গে আগের দুই ম্যাচেই ১-১ গোলে ড্র করেছিল ইউনাইটেড। কাল এভারটনের মাঠেও ভাগ্যটা বদলায়নি হোসে মরিনহোর দলের। শেষ মুহূর্তে পেনাল্টি থেকে গোল খেয়ে মেনে নিতে হলো আরেকটি ১-১ গোলের ড্র।প্রথমার্ধের শেষ দিকে ইব্রাহিমোভিচের অদ্ভুতুড়ে গোল এগিয়ে দেয় ইউনাইটেডকে। এভারটন গোলকিপার স্টেকেলেনবার্গকে এগিয়ে আসতে দেখে বক্সের বাইরে থেকেই চিপ করেন ইব্রা। পোস্টের সামনে একবার লাফিয়ে বল লাগে বারের নিচের অংশে। এরপর গোললাইনের ওপরই দুবার লাফিয়ে বলটা শেষ পর্যন্ত ঢোকে পোস্টের ভেতর।কিন্তু ৮৯ মিনিটে মারুয়ানে ফেলাইনির এক ফাউলেই হলো সর্বনাশ। নিজেদের বক্সে ইদ্রিসা গেয়েকে ফাউল করেন চার মিনিট আগে মাঠে নামা ফেলাইনি। পেনাল্টি থেকে গোল করে এভারটনকে সমতায় ফেরান লেইটন বেইনস। এক নজরেপ্রিমিয়ার লিগবোর্নমাউথ ৪: ৩ লিভারপুলএভারটন ১: ১ ইউনাইটেডস্প্যানিশ লিগবেতিস ৩: ৩ সেল্টাবিলবাও ৩: ১ এইবারসিরি আমিলান ২: ১ ক্রোটোনলাৎসিও ০: ২ রোমাসাম্পদোরিয়া ২: ০ তুরিনো
