
 বছরের প্রথম দিনে হওয়া নবম ওয়ানডে এটি। সর্বশেষটি ছিল নিউজিল্যান্ডেই, ২০০৩ সালে ক্রাইস্টচার্চে ভারতকে হারিয়েছিল তারা ৫ উইকেটে। ৩৬ বলে সেঞ্চুরি করে অ্যান্ডারসন পেছনে ফেলেছেন আফ্রিদিকে, ছুঁয়েছেন গ্রাহাম রোজকে। লিস্ট ‘এ’-তে ৩৬ বলে সেঞ্চুরির রেকর্ড এত দিন এককভাবে ছিল সমারসেটের রোজের। ওয়ানডের সেঞ্চুরি ইনিংসগুলোর মধ্যে সর্বোচ্চ স্ট্রাইক রেট অ্যান্ডারসনের ২৭৮.৭২। আগের সর্বোচ্চ দুটিই ছিল আফ্রিদির, ২৫৫.০০ (৪০ বলে ১০২) ও ২২১.৭৩ (৪৬ বলে ১০২) চার নম্বরের পর ব্যাটিংয়ে নেমে ৫০ বলের কমে সেঞ্চুরি এটিই প্রথম। রাইডারের ৪৬ বলে সেঞ্চুরি নিউজিল্যান্ডের দ্বিতীয় দ্রুততম, সব মিলিয়ে ষষ্ঠ। এই প্রথম একই ওয়ানডেতে ৫০ বলের কমে সেঞ্চুরি করলেন দুজন। ২০ ওভারের আগে দুই ব্যাটসম্যানের সেঞ্চুরিও প্রথম। দলীয় ইনিংসে ২০ ছক্কা এই প্রথম দেখল ওয়ানডে ক্রিকেট (২২টি), ১৯ ছয়ের আগের রেকর্ড ছিল ভারত ও অস্ট্রেলিয়ার। গড়ে প্রতি ৫.৭ বলে একটি করে ছয় মেরেছে নিউজিল্যান্ড, রেকর্ড এটিও। ওভারপ্রতি ২১.৩৩ রান দিয়েছেন রামপল, একাধিক ওভার বোলিং করা বোলারদের মধ্যে ইতিহাসের সবচেয়ে খরুচে। ৬ ক্যারিবিয়ান বোলারই ওভারপ্রতি দশের বেশি রান দিয়েছেন। ৫ বোলারের ওভারপ্রতি দশের বেশি রান দেওয়া এই প্রথম। এক ওভারে ২৭ রান দিয়ে নিকিতা মিলার ছুঁয়েছেন ওয়েস্ট ইন্ডিজের হয়ে সবচেয়ে খরুচে ওভারের রেকর্ড। ২৭ করে দিয়েছিলেন ইয়ান বিশপ ও ডোয়াইন স্মিথও। অ্যান্ডারসন-রাইডারের ১৯১ রানের জুটি চতুর্থ উইকেটে নিউজিল্যান্ডের সর্বোচ্চ ২০ ওভার শেষে নিউজিল্যান্ডের রান ছিল ২৭৫, ম্যাচটি টি-টোয়েন্টি হলে হয়ে যেত সর্বোচ্চ দলীয় ইনিংসের রেকর্ড। এখন যেটি শ্রীলঙ্কার, ২৬০/৬।
