
দুই সপ্তাহও পেরোয়নি, দুবাই ওপেনের শিরোপা জিতেছেন। ৩২ বছর বয়সী রজার ফেদেরারের চোখ এবার ইন্ডিয়ান ওয়েলসে এটিপি মাস্টার্সের শিরোপায়। পরশু জার্মানির টমি হ্যাসকে ৬-৪, ৬-৪ গেমে হারিয়ে উঠে গেছেন টুর্নামেন্টের কোয়ার্টার ফাইনালে। এই টুর্নামেন্টে ২০০৪, ২০০৫, ২০০৬ ও ২০১২ সালের চ্যাম্পিয়ন ফেদেরার এবার শেষ আটে লড়বেন দক্ষিণ আফ্রিকার কেভিন অ্যান্ডারসনের বিপক্ষে। ফেদেরারের জয়ের দিনে ক্রোয়েশিয়ান মারিন কিলিচকে (১-৬, ৬-২, ৬-৩) হারিয়ে শেষ আটে উঠেছেন টেনিস র্যাঙ্কিংয়ের দুই নম্বর তারকা নোভাক জোকোভিচও। ওয়েবসাইট।
 
