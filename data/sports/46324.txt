
মোহাম্মদ আমির তাঁর ক্যারিয়ারের দ্বিতীয় অধ্যায়ে টেস্টের সেরা বোলিং করলেন। ওয়াহাব রিয়াজও ছিলেন ছন্দে। ১০৬ রানে শেষ সাত উইকেট হারিয়েছে অস্ট্রেলিয়া। এরপরও স্বাগতিকদের রানের পাহাড়ে চাপা পড়েছে পাকিস্তান। অলআউট হওয়ার আগে ৪২৯ রান করেছে স্টিভেন স্মিথের দল।দ্বিতীয় দিনে ব্রিসবেনের উইকেট বেশ পেস-বান্ধব হয়ে উঠেছিল। আর এই সুবিধাটা দারুণভাবে কাজে লাগিয়েছেন আমির ও ওয়াহাব। আগের দিন দুজনেই নিয়েছিলেন একটি করে উইকেট। এদিন নিলেন আরও তিনটি করে। ২০১০ সালের পর চলতি বছরে এ নিয়ে দুবার অস্ট্রেলিয়ার মাটিতে সফরকারী দলের দুজন বোলার এক ইনিংসে চারটি করে উইকেট ​নিতে পাওয়ার কীর্তি গড়েছেন। এর আগে হোবার্টে চারটি করে উইকেট নিয়েছিলেন দক্ষিণ আ​ফ্রিকার কাইল অ্যাবট ও কাগিসো রাবাদা।অস্ট্রেলিয়া শুক্রবার ব্যাট করতে নামে আগের দিনের ৩ উইকেট ২৮৮ রান নিয়ে। ১১০ রান নিয়ে ব্যাট করতে নামা স্মিথ ওয়াহাবের বলে উইকেটের পেছনে সরফরাজ আহমেদের কাছে ক্যাচ দিয়ে ফেরেন। তাঁর আউটে ভা​ঙে ১৭২ রানের চতুর্থ উইকেট জুটি। যাওয়ার আগে ২২২ বলে ১৩০ রান করেন তিনি। পিটার হ্যান্ডসকম্ব ফেরেন ১০৫ রান করে। আমির ৪ উইকেট নিতে খরচ করেন ৯৭ রান। আর ওয়াহাব দেন ৮৯ রান। ১২৯ রান দিয়ে ২ উইকেট নেন ইয়াসির।শেষ খবর পাওয়া পর্যন্ত প্রথম ইনিংসে ব্যাট করতে নেমে ১ উইকেট হারিয়ে ২০ রান তুলেছে পাকিস্তান। সূত্র: স্টার স্পোর্টস ২
