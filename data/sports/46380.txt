
বিশ্বকাপে জার্মানির অন্যতম প্রত্যাশার নাম তিনি। জার্মানির বর্ষসেরা খেলোয়াড় হয়ে সেটা ভালোই বুঝিয়ে দিলেন মার্কো রয়েস। কিকার ম্যাগাজিন প্রতিবছরই বুন্দেসলিগার খেলোয়াড়দের নিয়ে একটা ভোটের আয়োজন করে। এবার তারা বেছে নিয়েছে বরুসিয়া ডর্টমুন্ডের এই ২৪ বছর বয়সী মিডফিল্ডারকে। ডর্টমুন্ড চ্যাম্পিয়ন না হলেও রয়েসের মৌসুমটা কেটেছে দুর্দান্ত, ১৬টি গোল করার পাশাপাশি করিয়েছেন ১৪টি। ৪৫.৬ শতাংশ ভোট পেয়ে তাই রয়েসের ধারেকাছেও কেউ নেই। মজার ব্যাপার, দ্বিতীয় হয়েছেন বায়ার্নের কেউ নন, রয়েসেরই ডর্টমুন্ড-সতীর্থ রবার্ট লেভানডফস্কি। বায়ার্নের ত্রয়ী—আরিয়েন রোবেন, ফিলিপ লাম ও থিয়াগো আলকানতারা আছেন তিন থেকে পাঁচে। ম্যানুয়েল নয়্যার বর্ষসেরা গোলরক্ষক। ওয়েবসাইট।
