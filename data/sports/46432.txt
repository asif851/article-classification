
এশিয়া কাপটা ধরে রাখতে পারেনি পাকিস্তান। তবে দেশে ফিরে ঠিকই ফুলেল সংবর্ধনা পেয়েছেন আফ্রিদিরা। পরশু করাচির চার ক্রিকেটার শহীদ আফ্রিদি, ফাওয়াদ আলম, আনোয়ার আলী ও শারজিল খানকে স্বাগত জানাতে করাচি বিমানবন্দরে হাজির হয়েছিলেন অনেকেই। ভারত ও বাংলাদেশের বিপক্ষে বিধ্বংসী দুটি ইনিংস খেলা আফ্রিদি সেখানেই প্রতিশ্রুতি দিলেন টি-টোয়েন্টি বিশ্বকাপে আর হতাশ করবেন না দেশবাসীকে, ‘ফাইনালে কিছু ভুলের মূল্য দিয়েছি। আশা করছি, ভবিষ্যতে সেগুলোর পুনরাবৃত্তি করব না। এও আশা করছি, টি-টোয়েন্টি বিশ্বকাপে আমরা ভালো ফলই করব।’ চোট থেকে সেরে উঠতে টি-টোয়েন্টি বিশ্বকাপের আগে অবশ্য বিশ্রামেই থাকতে চাইছেন এই অলরাউন্ডার। ওয়েবসাইট।
