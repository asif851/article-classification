
এবারের অ্যাশেজের ব্রিসবেন টেস্টে মোট উইকেট পড়েছিল ৩৭টি, যার ৩২টিই ক্যাচ আউট। একই টেস্টে ক্যাচ আউটের হিসাবে এটা যৌথভাবে দ্বিতীয় সর্বোচ্চ। টেস্টে সবচেয়ে বেশি ক্যাচ আউটের ঘটনা ঘটেছিল ১৯৯২ সালে, পার্থে। অস্ট্রেলিয়া-ভারত ওই টেস্টে ৩৬টি উইকেটের ৩৩টিই গিয়েছিল ক্যাচে। ক্যাচ ছাড়া বাকি ৩ উইকেটের একটি মার্ক টেলরের। কপিল দেবের বলে এলবিডব্লু হয়েছিলেন তিনি। ভারতীয় পেসারের সেটা ছিল ৪০০তম টেস্ট উইকেট। ব্রিসবেন টেস্ট ছাড়াও ৩২টি করে ক্যাচ আউটের সাক্ষী আরও চারটি টেস্টেই একটি দল ছিল পাকিস্তান। ১৯৭১ সালে লিডসে প্রতিপক্ষ ছিল ইংল্যান্ড, ১৯৯৪ সালে অকল্যান্ডে নিউজিল্যান্ড, ১৯৯৫ সালে হারারেতে জিম্বাবুয়ে এবং ২০১০ সালে সিডনিতে অস্ট্রেলিয়া।
