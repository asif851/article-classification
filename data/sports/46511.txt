
ওয়েস্ট ইন্ডিজ সফরের জন্য বাংলাদেশ অনূর্ধ্ব-১৯ দল ঘোষণা করেছে বাংলাদেশ ক্রিকেট বোর্ড। দলটি মঙ্গলবার ক্যারিবীয় দ্বীপপুঞ্জের উদ্দেশে ঢাকা ছাড়বে। সফরে ওয়েস্ট ইন্ডিজ অনূর্ধ্ব-১৯ দলের বিপক্ষে সাতটি ওয়ানডে খেলবেন বাংলাদেশের তরুণেরা। দলটির কোচের দায়িত্বে আছেন রিচার্ড ম্যাকিন্স। ম্যানেজার হিসেবে যাচ্ছেন সাবেক টেস্ট ওপেনার এহসানুল হক। ওয়ানডে সিরিজের সবগুলো ম্যাচই গায়ানাতে। বাংলাদেশের ম্যাচ সাতটি ৭, ৯, ১১, ১৪, ১৬, ১৯ ও ২১ অক্টোবর অনুষ্ঠিত হবে।বাংলাদেশ অনূর্ধ্ব-১৯ দল: মেহেদি হাসান মিরাজ (অধিনায়ক), জসিম উদ্দিন, সাদমান ইসলাম, নাজমুল হোসেন, মুনিম শাহরিয়ার, ইয়াসির আলী চৌধুরি, মুসাদ্দেক হোসেন, সাইদ সরকার, জয়রাজ শেখ, আবু হায়দার, রিফাত প্রধান, নাহিদ হাসান, নিহাদ জামান, জুবায়ের হোসেন, রাহাতুল ফেরদৌস।অপেক্ষমাণ: সিফাত ইসলাম, আবু সায়েম চৌধুরী, মোহাম্মদ সুমন, মেহেদি হাসান, আশিকুল ইসলাম ও সুজাত হাসান।
