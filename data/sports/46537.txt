
১৬তম জাতীয় লিগের প্রথম পর্বটা শেষ হয়েছে বিশাল সব জয় দিয়ে। দ্বিতীয় রাউন্ডের ম্যাচ শুরু হচ্ছে আজ থেকে।দেশের রাজনৈতিক পরিস্থিতির কারণে জাতীয় লিগ এবার হচ্ছে রাজধানী ঢাকা ও এর আশপাশের মাঠে। তবে ৭২ ঘণ্টার হরতালের কারণে দ্বিতীয় পর্বের সেই সূচিতেও আনতে হয়েছে সামান্য পরিবর্তন। এই পর্বে রাজশাহী ও চট্টগ্রাম বিভাগের ম্যাচটি ফতুল্লার আউটার স্টেডিয়ামে হওয়ার কথা থাকলেও এখন হবে মিরপুর শেরেবাংলা স্টেডিয়ামে।অন্য তিনটি ম্যাচ পূর্ব নির্ধারিত ভেন্যুতেই হবে। ঢাকা ও ঢাকা মহানগর দল খেলবে ফতুল্লা স্টেডিয়ামে। খুলনা-বরিশাল মুখোমুখি হবে বিকেএসপির দুই নম্বর মাঠে। তিন নম্বর মাঠে হবে রংপুর-সিলেট ম্যাচ।
