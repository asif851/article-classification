
দুঃসময় যেন চারদিক থেকে ধেয়ে আসছে মন্টি পানেসারের দিকে। কদিন আগে মাতাল অবস্থায় এক নৈশক্লাবে উত্ত্যক্ত করেছিলেন একদল ভদ্রমহিলাকে। এমনকি প্রকাশ্যে মূত্রত্যাগ করেছিলেন। বাজে ফর্মের কারণে অ্যাশেজের প্রথম চার টেস্টের দলে ডাক পাননি, দুই দিন আগে ঘোষিত শেষ টেস্টের দলেও তিনি ব্রাত্য। এর মধ্যে কাউন্টি দল সাসেক্সও তাঁকে ছেড়ে দিয়েছে। এই দুঃসময়ে যিনি পাশে থাকতে পারতেন, তিনিও ছেড়ে চলে গেলেন ইংল্যান্ড স্পিনারকে। ফার্মাসিস্ট স্ত্রী গুরশরন রাত্তানের সঙ্গে বিচ্ছেদ হয়ে গেছে পানেসারের। এই সত্যটা এত দিন চেপে রেখেছিলেন, কিন্তু শেষ পর্যন্ত পারলেন না। আসলেই, বিপদ যখন আসে, সবদিকেই আসে! ওয়েবসাইট।
