
এ বছর প্রথম তিনটি ওয়ানডেতে বাংলাদেশ জিতেছিল মাত্র একটি! কে বলে প্রভাত সব সময় দিনের সঠিক পূর্বাভাস দেয়? সাদামাটা শুরুর বছরটাই বাংলাদেশ করে তুলেছে কী বর্ণিল! বাংলাদেশের ওয়ানডে ইতিহাসের সবচেয়ে স্মরণীয় বছরের শেষ টানছে বাংলাদেশ। শেষ ম্যাচে এসেও ২০১৫-এর অর্জনের তালিকায় যুক্ত হলো আরও কিছু অর্জন।
আজ তামিম-ইমরুল জুটি শুরুতেই ১৪৭ রান এনে দিল। এ বছর ওপেনিংয়ে এটি বাংলাদেশের চতুর্থ শতরানের জুটি। ওপেনিংয়ে এ বছর আর মাত্র দুটি দলই চারটি শতরানের জুটি গড়তে পেরেছিল—নিউজিল্যান্ড ও পাকিস্তান। ওপেনিংয়ে তিনটি করে শতরানের জুটি আছে ইংল্যান্ড আর শ্রীলঙ্কার। ভারতের দুটি। একটি করে শতরানের ওপেনিং জুটি অস্ট্রেলিয়া, দক্ষিণ আফ্রিকা ও আফগানিস্তানের। সব মিলিয়ে এ বছর উদ্বোধনী জুটিতে এক শ রান উঠেছে ২৩ বার।সব উইকেট মিলিয়ে এ বছর বাংলাদেশ ১১​​টি শতরানের জুটি গড়েছে। এটিও বাংলাদেশের নিজেদের নতুন রেকর্ড। এর আগে বছরে সর্বোচ্চ ৭টি শতরানের জুটি দেখেছিল বাংলাদেশ। ২০০৭ ও ২০১০ সালে।পঞ্চম উইকেটের জুটিতে আবার বাংলাদেশ সবার ওপরে। এ বছর ওয়ানডেতে পঞ্চম উইকেট জুটিতে সর্বোচ্চ ৭৫.৪৬ গড় এখন বাংলাদেশের। পঞ্চম উইকেটে ৩টি শতরানের জুটিও নেই আর কোনো দলের। তিনটি জুটিতে একটা মিল—সব কটিতেই ছিলেন মুশফিকুর রহিম। বছরে বাংলাদেশের ১১টি শতরানের জুটির ৫টিতেই আছে মুশফিকুরের নাম। তবে এ বছরের ১১টি শতরানের জুটির সাতটিতেই আছেন তামিম ইকবাল! এর ৪টিই উদ্বোধনী জুটিতে। তিনটি আবার আরেক বাঁহাতি সৌম্য সরকারের সঙ্গে। তামিম-সৌম্য জুটি এ বছর মাত্র ১০ ম্যাচে ৫৪০ রান তুলেছে। ওপেনিংয়ে যেটি এ বছর তৃতীয় সর্বোচ্চ। গাপটিল-ম্যাককালাম জুটি তুলেছে ৭৯৭ রান, ধাওয়ান-রোহিত শর্মা জুটির রান ৭০২। কিন্তু ওই দুটো জুটি খেলেছে যথাক্রমে ২২ ও ১৭ ইনিংস।
২০১৫ সালে ওয়ানডেতে বাংলাদেশের সেঞ্চুরি জুটি
রান উইকেট জুটি বিপক্ষ ভেন্যু১৭৮ ৩য় তামিম-মুশফিক পাকিস্তান ঢাকা১৫৪ ১ম তামিম-সৌম্য দ. আফ্রিকা চট্টগ্রাম১৪৭ ১ম তামিম-ইমরুল জিম্বাবুয়ে ঢাকা১৪৫ ১ম তামিম-সৌম্য পাকিস্তান ঢাকা১৪১ ৫ম মাহমুদউল্লাহ-মুশফিক ইংল্যান্ড অ্যাডিলেড১৩৯ ২য় তামিম-মাহমুদউল্লাহ স্কটল্যান্ড নেলসন১৩৫ ৩য় সৌম্য-মাহমুদউল্লাহ দ. আফ্রিকা ঢাকা১১৯ ৫ম মুশফিক-সাব্বির জিম্বাবুয়ে ঢাকা১১৮ ৩য় তামিম-মুশফিক পাকিস্তান ঢাকা১১৪ ৫ম সাকিব-মুশফিক আফগানিস্তান ক্যানবেরা১০২ ১ম তামিম-সৌম্য ভারত ঢাকা
