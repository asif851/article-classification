
২০১৩ সালের শুরুর দিকের কথা। বিশ্ব ফুটবলে সবারই যেন ক্রিস্টিয়ানো রোনালদোর জন্য মায়া উথলে পড়ল। ‘দ্বিতীয় সেরা ফুটবলার হিসেবেই থেকে যাবেন, রোনালদো’, ‘ভুল সময়ে জন্মেছেন রোনালদো’—এমন সব কথা শুনিয়েছেন ফুটবল বিজ্ঞরাই। টানা চার বছর ধরে বিশ্বের সেরা ফুটবলার হচ্ছেন লিওনেল মেসি। প্রতিবারই দ্বিতীয় হয়ে সেটা চেয়ে চেয়ে দেখেন রোনালদো। তখন এ কথাগুলোই সত্যি বলে মনে হচ্ছিল।
মেসির চারটি ব্যালন ডি’ অরের পাশে রোনালদোর একটিকে তখন বড্ড মামুলি দেখাচ্ছিল। এর চেয়ে বড় কথা সে ট্রফিটাও সাবেক ক্লাব ম্যানচেস্টার ইউনাইটেডের হয়ে জিতেছেন রোনালদো। রিয়াল মাদ্রিদের হয়ে তাঁর এমন সাফল্যখরা বড় প্রশ্ন হয়ে দেখা দিচ্ছিল। মাত্র ৪ বছর লাগল সব প্রশ্নের উত্তর দিতে। মেসির সঙ্গে ব্যালন ডি অরে ব্যবধান ঘুচিয়ে দিয়েছেন রোনালদো। আর প্রতিদ্বন্দ্বীকে টপকে যেতে জাতীয় দলের হয়ে শিরোপাও জেতা হয়ে গেছে তাঁর। মজা করে বলেছেন নতুন লক্ষ্যের কথা, সাতটি ব্যালন ডি’অর জিততে চান তিনি!পারবেন কিনা সেটা না হয় পরেই দেখা যাবে। আপাতত দেখে নেওয়া যাক কীভাবে মেসির চেয়ে এতটা পিছিয়ে গিয়েও তাঁকে ছুঁয়ে ফেললেন রোনালদো—
রোনালদো ও মেসির ব্যালন ডি’অর দৌড়




সাল


কারণ


ব্যবধান




২০১২


লা লিগায় ৫০গোল করে চতুর্থবারের মতো ব্যালন জয় মেসির


মেসি ৪: ১ রোনালদো




২০১৩


সুইডেনের বিপক্ষে দুর্দান্ত এক হ্যাটট্রিকে পর্তুগালকে বিশ্বকাপে নিয়ে গেলেন রোনালদো। লিগের গোল সংখ্যায় মেসির চেয়ে পিছিয়ে পড়াটাও তাই আর বাধা হতে পারেনি। 


মেসি ৪: ২ রোনালদো




২০১৪


রিয়াল মাদ্রিদকে ‘লা ডেসিমা’ এনে দিলেন  রোনালদো। তৃতীয়বারের মতো ব্যালন ডি’অর রোনালদোর।


মেসি ৪: ৩ রোনালদো




২০১৫


বার্সেলোনার হয়ে ট্রেবল জয় মেসির। ব্যবধান বাড়িয়ে নিলেন রোনালদোর সঙ্গে।


মেসি ৫: ৩ রোনালদো




২০১৬


রিয়ালের হয়ে আরেকটি চ্যাম্পিয়নস লিগ জিতলেন রোনালদো। পর্তুগালকে এনে দিলেন প্রথম কোনো বড় শিরোপার স্বাদ।


মেসি ৫: ৪ রোনালদো




২০১৭


৫৯ বছর পর লা লিগা ও চ্যাম্পিয়নস লিগের ডাবল জিতল রিয়াল। রোনালদোর দুর্দান্ত ফর্মেই এমন সাফল্য।


মেসি ৫: ৫ রোনালদো




