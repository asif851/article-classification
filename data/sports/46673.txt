
ফিফা সভাপতি সেপ ব্ল্যাটারকে ৯০ দিন অর্থাৎ ৩ মাসের জন্য ‘বরখাস্ত’ করেছে বিশ্ব ফুটবলের নিয়ন্ত্রক সংস্থা ফিফার এথিক্স কমিটি। আজ বুধবার কমিটি এই সিদ্ধান্ত নিয়েছে। ব্ল্যাটারের এক বন্ধুর বরাত দিয়ে বার্তা সংস্থা রয়টার্স এ খবর জানিয়েছে। সম্প্রতি সুইজারল্যান্ডের একটি আদালত ব্ল্যাটারের বিরুদ্ধে ফৌজদারি তদন্ত শুরু করে। এরপরই ফিফার এথিক্স কমিটির বৈঠকে এ সিদ্ধান্ত নেওয়া হলো। ১৯৯৮ সাল থেকে ফিফা প্রধানের দায়িত্বে থাকা ব্ল্যাটার অবশ্য প্রথম থেকেই তাঁর বিরুদ্ধে ওঠা যেকোনো ধরনের অভিযোগ অস্বীকার করে আসছেন।
