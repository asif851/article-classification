

ওয়েস্ট ইন্ডিজ তৃতীয় দিনে ইনিংস ঘোষণা করলেও বাংলাদেশের সামনে লক্ষ্য দাঁড়াত ৪২৭। বাংলাদেশ কেন, টেস্টে যেকোনো দলের জন্যই চতুর্থ ইনিংসে এ লক্ষ্য পর্বত-সমান! তবে ওয়েস্ট ইন্ডিজ ইনিংস ঘোষণা করেনি। হয়তো শিবনারায়াণ চন্দরপলের সেঞ্চুরির জন্যই ছিল অপেক্ষা। সেন্ট লুসিয়া টেস্টের চতুর্থ দিনের সকালেই ক্যারিয়ারের ৩০তম সেঞ্চুরি তুলে নিয়েছেন চন্দরপল। সঙ্গে সঙ্গে ইনিংস ঘোষণা করেছে ওয়েস্ট ইন্ডিজ। বাংলাদেশের সামনে লক্ষ্য দাঁড়িয়েছে ৪৮৯। গতদিনের ৪ উইকেটে ২০৮ রানের সঙ্গে আজ ৬১ রান যোগ করেন ক্যারিবিয়ান ব্যাটসম্যানরা। ৪ উইকেটে ২৬৯ তুলে ইনিংস ঘোষণার আগে চন্দরপল ১০১ রানে ও জারমেইন ব্লাকউড ৬৬ রানে অপরাজিত ছিলেন।
