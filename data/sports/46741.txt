
চলতি ডিসেম্বরেই ফুটবল ফেডারেশনের বেতনভুক্ত ১৯ কোচের মেয়াদের চুক্তি শেষ হচ্ছে। তাঁদের পারফরম্যান্স মূল্যায়নের জন্য একটি কমিটি করা হয়েছে কাল। কমিটির তিন সদস্য হলেন সাইফুল বারী টিটু, মারুফুল হক ও বাফুফের টেকনিক্যাল ডাইরেক্টর বি এ যোবায়ের নিপু। তাঁরা আগামী ২৫ ও ২৬ ডিসেম্বর এই কোচদের ব্যাপারে মূল্যায়ন করবেন। এ ছাড়া অনূর্ধ্ব-১০ ও অনূর্ধ্ব-১২ বছরের ফুটবলারদের নিয়ে একটি ফেস্টিভ্যাল টুর্নামেন্ট করার সিদ্ধান্ত নেওয়া হয়েছে কালকের সভায়। এটা হতে পারে জানুয়ারিতে।
 
