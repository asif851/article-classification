
‘প্রশ্ন: ১২.১২.১২ তারিখে বিশ্বজুড়ে অনেক বিয়ে হয়েছে। এই দিনেই বিয়ে করার কথাটা কি আগেই প্লান করে রেখেছিলেন?সাকিব: অনেক আগে থেকে প্লান ছিল না। বিয়ে ঠিক হয়েছে...যেহেতু ও রকম সময়েই হওয়ার কথা ছিল, সামনে ওই ডেটটাও ছিল, ওই কারণেই...। এই তারিখে বিয়ে করতেই হবে, এমন কিছু ছিল না।প্রশ্ন: ১২.১২.১২-এর আলাদা কোনো মহিমা আছে আপনার কাছে?সাকিব: না।’২০১৩ সালের ফেব্রুয়ারিতে বিপিএল চলার সময় চট্টগ্রামে হোটেলে বসে নিজেদের বিয়ে প্রসঙ্গে প্রথম আলোর ক্রীড়া সম্পাদক উৎপল শুভ্রকে এমনটাই বলেছিলেন সাকিব আল হাসান। দেখতে দেখতে সাকিব-শিশির জুটির আজ দুবছর পূর্তি!বিয়ের দুবছর পূর্তিতে সাকিব ফেসবুকে নিজের পেজে লিখেছেন, ‘আজ আমাদের দুবছর হলো। অসাধারণ স্ত্রীর সঙ্গে জীবনের সেরা দুটি বছর পার করেছি। আমৃত্যু তাকে ভালোবেসে যাব।’সাকিব-শিশিরের প্রথম পরিচয় হয়েছিল ফেসবুকে। এরপর ইংল্যান্ডে কাউন্টি ক্রিকেট খেলার সময় প্রথম সামনাসামনি দেখা। তারপর? বছর দুই আগে ডিসেম্বরের এই দিনে শুরু জীবনের ইনিংসে দুর্দান্ত এক জুটি!
