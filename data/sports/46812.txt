
চ্যাম্পিয়নস লিগের ইতিহাসে দ্বিতীয় সর্বোচ্চ সাতবারের চ্যাম্পিয়ন এসি মিলান। সেই মিলানের এবার চ্যাম্পিয়নস লিগের অংশ নেওয়া অনিশ্চিত। প্লে-অফে জিতলে তবেই মিলবে টিকিট।প্লে-অফের প্রথম লেগে অবশ্য জয়ের দেখা পায়নি মিলান। গত রাতে পিএসভির সঙ্গে ১-১ গোলে ড্র করেছে তারা। তবে অ্যাওয়ে ম্যাচে একটি গোল করার সুবাদে কিছুটা সুবিধা পাবে মিলানই।মিলানের ড্রয়ের রাতে বড় জয় পেয়েছে জেনিত পিটার্সবার্গ। শিরকভের হ্যাটট্রিকে প্যাকোস ফেরিইরাকে ৪-১ গোলে হারায় রাশিয়ান এই ক্লাব। অপর ম্যাচে রিয়াল সোসিয়েদাদ ২-০ গোলে অলিম্পিক লিওকে এবং শাখতার কারাগান্ডি ২-০ গোলে সেল্টিককে হারায়।
