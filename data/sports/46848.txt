
অস্ট্রেলিয়া বাংলাদেশে কবে আসবে, এখনো অনিশ্চিত। স্টিভেন স্মিথদের বাংলাদেশ সফর-সংক্রান্ত জটিলতা নিরসন হয়নি এখনো। তবে এরই মধ্যে চট্টগ্রাম টেস্টের দল ঘোষণা করেছে বাংলাদেশ ক্রিকেট বোর্ড (বিসিবি)।মুশফিকুর রহিমের নেতৃত্বে ১৪ সদস্যের এ দলে নতুন কোনো চমক নেই। গত দক্ষিণ আফ্রিকা সিরিজের দলটাই থাকছে দুই ম্যাচ সিরিজের প্রথম টেস্টে। সম্প্রতি জন্ডিস থেকে সেরে ওঠা বাঁহাতি স্পিনার তাইজুল ইসলাম আছেন স্কোয়াডে।অস্ট্রেলিয়ার বিপক্ষে যখন দারুণ এক সিরিজের অপেক্ষায় বাংলাদেশের দর্শক-সমর্থকেরা, তখনই অনিশ্চয়তার সুতোয় ঝুলে গেছে সবকিছু। হঠাৎই নিরাপত্তা নিয়ে শঙ্কা প্রকাশ করেছে ক্রিকেট অস্ট্রেলিয়া। যদিও অস্ট্রেলিয়া দলকে ভিভিআইপি নিরাপত্তা দেওয়ার আশ্বাস দিয়েছে স্বরাষ্ট্র মন্ত্রণালয়। আজ সোমবার সচিবালয়ে স্বরাষ্ট্র মন্ত্রণালয়ের সভাকক্ষে এক বৈঠক হয়। বৈঠকের পরও অস্ট্রেলিয়া দলের বাংলাদেশ সফর নিয়ে অনিশ্চয়তা কাটেনি।চট্টগ্রামে দুই দলের প্রথম টেস্ট শুরু হওয়ার কথা ৯ অক্টোবর। দ্বিতীয় টেস্ট মিরপুরে, ১৭ অক্টোবর।বাংলাদেশ দল:মুশফিকুর রহিম (অধিনায়ক), তামিম ইকবাল (সহ-অধিনায়ক),সাকিব আল হাসান, ইমরুল কায়েস, মাহমুদউল্লাহ, নাসির হোসেন, রুবেল হোসেন, জুবায়ের হোসেন, লিটন দাস, সৌম্য সরকার, মোহাম্মদ শহীদ, মুমিনুল হক, মুস্তাফিজুর রহমান ও তাইজুল ইসলাম।
