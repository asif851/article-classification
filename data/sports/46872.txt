
দাপিয়ে বেড়াচ্ছেন সবুজ মাঠ। এবার রুপালি পর্দায়ও অভিষেক হতে যাচ্ছে লিওনেল মেসির! না, অভিনয়ে নামছেন না বার্সা তারকা, বরং তাঁকে নিয়েই নির্মিত হতে যাচ্ছে চলচ্চিত্র। মেসি: ইনসাইড স্টোরি অব দ্য বয় হু বিকেম এ লেজেন্ড নামের এই ছবি মুক্তি পাবে ২০১৪ বিশ্বকাপের ঠিক আগে। নাম শুনেই বোঝা যাচ্ছে, আর্জেন্টাইন জাদুকরের বেড়ে ওঠা নিয়েই আবর্তিত ছবির কাহিনি। আর নির্মিত হবে হলিউড অভিনেতা সিলভার স্ট্যালোনের বিখ্যাত ছবি রকির ধাঁচে। এপিক পিকচার্স গ্রুপ চলচ্চিত্রটির প্রযোজনা ও পরিবেশনার দায়িত্বে আছে। ওয়েবসাইট।
