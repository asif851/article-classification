
নিজের সময়ের সেরাদের একজন ছিলেন, আর আফ্রিকার সর্বকালের সেরাদের একজন। জর্জ উইয়াহ ফুটবল ছেড়েছেন অনেক আগে, তবে আবার উইয়াহ-জাদু দেখার জন্য নড়েচড়ে বসতে পারেন। না, জর্জ উইয়াহ আর মাঠে ফিরছেন না, ছেলেই মনে করিয়ে দিচ্ছেন তাঁকে। ১৫ বছর বয়সী টিমোথি উইয়াহ যে এক ম্যাচেই ৫ গোল করে ফেলেছে! ফক্স স্পোর্টস। বাবার মতো টিমোথিও স্ট্রাইকার। সবচেয়ে বড় কথা, বাবার পথ ধরে সেও নাম লিখিয়েছে ফ্রেঞ্চ ক্লাব পিএসজিতে। ৫ গোলের কীর্তিটা তাদের হয়েই, অনূর্ধ্ব-১৭-এর একটা ম্যাচে চীনের ক্লাব সাংহাই শেনহুয়াকে ১৩-০ গোলে হারিয়েছে পিএসজি। জর্জ উইয়াহ ১৯৯২–১৯৯৫ মৌসুমে খেলেছিলেন পিএজসির হয়ে, একবার ফ্রেঞ্চ লিগও জিতেছিলেন।
