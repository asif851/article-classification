
ছন্দে থাকা দুই দলের লড়াই দিয়েই আজ শুরু হচ্ছে বিপিএলের খেলা। গতবারের চ্যাম্পিয়ন ঢাকা ডায়নামাইটস ও খুলনা টাইটানস—দুই দলই ৩ ম্যাচ খেলে ২টিতে জয় পেয়েছে সমান ৪ পয়েন্ট পেলেও নেট রান রেটে এগিয়ে আছে ঢাকা, আছে টেবিলের দুই নম্বরে। অন্যদিকে টুর্নামেন্টের অন্যতম সেরা বোলিং আক্রমণ নিয়ে মাহমুদউল্লাহর দল আছে ৪ নম্বরে। আজকের ম্যাচে টস জিতে বল করার সিদ্ধান্ত নিয়েছেন ঢাকার অধিনায়ক সাকিব আল হাসান। ঢাকার তিন স্পিনার সাকিব-নারাইন-আফ্রিদির সামনে খুলনাকে কঠিন পরীক্ষাই দিতে হবে। তবে আবু জায়েদ-আর্চার-ব্রাফেটের ত্রিমুখী পেস আক্রমণটাও খুলনাকে আশা জাগাচ্ছে। খুলনাকে সবচেয়ে বেশি প্রেরণা দিচ্ছে চিটাগংয়ের বিপক্ষে সর্বশেষ ম্যাচে খাদের কীনার থেকে ঘুরে দাঁড়িয়ে তুলে নেওয়া দারুণ জয়।দুই দলেই পরিবর্তন আছে আজ। ঢাকা ডায়নামাইটস আজ পেসার মোহাম্মদ শহীদকে বসিয়ে খেলাচ্ছে অলরাউন্ডার নাদিফ চৌধুরীকে। খুলনায় চ্যাডউইক ওয়াল্টনের জায়গায় খেলছেন আকিলা ধনঞ্জয়া। ওয়ালটন উইকেটরক্ষক হিসেবে দায়িত্ব পালন করেছেন। আজ তাঁকে বসিয়ে জায়গা দেওয়া হয়েছে ধীমান ঘোষকে। ধীমানকে জায়গা দিতে সরে যেতে হয়েছে মোশাররফ হোসেনকে।দুই দলে আজ যাঁরা খেলছেন:ঢাকা ডায়নামাইটস: সাকিব আল হাসান (অধিনায়ক), এভিন লুইস, শহীদ আফ্রিদি, ক্যামেরন ডেলপোর্ট, কাইরন পোলার্ড, সুনীল নারাইন, মোসাদ্দেক হোসেন, জহুরুল ইসলাম (উইকেট রক্ষক), আবু হায়দার রনি, খালেদ আহমেদ, নাদিফ চৌধুরী। খুলনা টাইটানস: মাহমুদউল্লাহ (অধিনায়ক), আকিলা ধনঞ্জয়া, নাজমুল হোসেন শান্ত, মাইকেল ক্লিঙ্গার, রাইলি রুশো, আরিফুল হক, কার্লোস ব্রাফেট, জোফ্রা আর্চার, ধীমান ঘোষ (উইকেটরক্ষক)শফিউল ইসলাম, আবু জায়েদ চৌধুরী।
