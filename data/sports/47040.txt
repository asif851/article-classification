
নিউজিল্যান্ড থেকে ফিরে কদিনের ছুটি কাটিয়ে বাংলাদেশ দল আবারও ব্যস্ত হয়ে পড়ছে মাঠে। ভারত সফরের জন্য আজ বিকেল থেকে দুই দিনের অনুশীলন শুরু করবেন খেলোয়াড়েরা। অনুশীলন অনেকটাই ঐচ্ছিক। সাকিব-তামিমের মতো কয়েকজন সিনিয়র খেলোয়াড় ছুটিতে থাকবেন।মুশফিকুর রহিম, ইমরুল কায়েস ও মুমিনুল হকের ফিটনেস পরীক্ষা হবে আজ। মুশফিক তাঁর আঙুলের চোট অনেকটা কাটিয়ে উঠেছেন। কাল ঘণ্টা দুয়েক বিসিবি একাডেমি মাঠের মাঝ উইকেটে স্বচ্ছন্দে ব্যাটিং করেছেন বাংলাদেশের টেস্ট অধিনায়ক। মুমিনুলের পাঁজরের ব্যথা কমেছে অনেকটাই। তবে খানিকটা অনিশ্চয়তা থেকে গেছে ইমরুলকে নিয়ে। তাঁর চোট কতটা সেরেছে, সেটি জানা যাবে আজ।কোচিং স্টাফদের মধ্যে কোর্টনি ওয়ালশ বাংলাদেশে আছেন। ছুটি কাটিয়ে প্রধান কোচ চন্ডিকা হাথুরুসিংহসহ বাকিদের কাল রাতেই চলে আসার কথা ছিল। ভারতের বিপক্ষে একমাত্র টেস্ট খেলতে বাংলাদেশ রওনা দেবে পরশু।
