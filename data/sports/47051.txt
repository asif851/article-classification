
প্রথম চার ম্যাচে একটি ফিফটি তুলে নিয়েছিলেন এভিন লুইস। আজ রাজশাহী কিংসের বিপক্ষে এসে দ্বিতীয় হাফ সেঞ্চুরির দেখা পেলেন ঢাকা ডায়নামাইটসের এই ওপেনার। তাঁর ৩৮ বলে ৬৫ রানের ইনিংসটাই গড়ে দিয়েছে দুই দলের মধ্যে জয়-পরাজয়ের ব্যবধান।ম্যাচসেরা এ ক্যারিবীয় ঢাকার ইনিংসে শুরুতেই ঝড় তোলেন। বাউন্ডারি মেরে শুরু করেন ঢাকার ইনিংস। ওই ওভারের চতুর্থ বলে তুলে নেন আরও একটি বাউন্ডারি। পরের ওভারে মেহেদী হাসান মিরাজকেও পিটিয়েছেন বেধড়ক। এই ওভারে ২ ছক্কা ও ১ বাউন্ডারি মিলিয়ে তুলে নেন মোট ১৬ রান। তাঁর উদ্বোধনী সঙ্গী শহীদ আফ্রিদি পঞ্চম ওভারে মিরাজের শিকার হয়ে ফিরে গেলেও অন্য প্রান্তে লুইস-ঝড় থামেনি। ১০ম ওভারের শেষ বলে লুইস যখন আউট হন, ঢাকার স্কোর তখন ৩ উইকেটে ৯৯।লুইসের ৩৮ বলে ৬৫ রানের তাণ্ডবেই ওভারপ্রতি প্রায় ১০ রান করে তুলেছে ঢাকা ডায়নামাইটস। তাঁর ইনিংসে ছিল ১ ছক্কা ও ১০ বাউন্ডারি। তাঁর দেখানো পথ ধরেই বাকি কাজটুকু সেরেছেন কাইরন পোলার্ড।
