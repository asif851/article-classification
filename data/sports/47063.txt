
বাংলাদেশ থেকে জয়বিহীন ফেরার খেসারত হিসেবে কদিন আগেই বরখাস্ত হয়েছেন জিম্বাবুয়ে কোচ স্টিভেন ম্যাঙ্গোঙ্গো। দ্রুতই শূন্যস্থান পূরণে উদ্যোগ নিয়েছে জিম্বাবুয়ে ক্রিকেট। দলটির নতুন কোচ হিসেবে নিয়োগ পেয়েছেন বাংলাদেশ জাতীয় ক্রিকেট দলের সাবেক কোচ ডেভ হোয়াটমোর। বিশ্বকাপ দিয়েই তিনি শুরু করবেন তাঁর জিম্বাবুয়ে-মিশন ।উপমহাদেশের তিনটি টেস্ট খেলুড়ে দেশের কোচের দায়িত্ব পালন করেছেন তিনি। শ্রীলঙ্কাকে ১৯৯৬ সালে জিতিয়েছেন বিশ্বকাপ। পাকিস্তানেও পালন করছেন দায়িত্ব। বাংলাদেশের কোচ হিসাবে এদেশের ক্রিকেট ইতিহাসেই অন্য রকম জায়গা করে নিয়েছেন তিনি। ২০০৩ থেকে ২০০৭ প্রায় চার বছর ছিলেন হাবিবুল বাশারদের দায়িত্বে। তাঁর অধীনে বাংলাদেশ পেয়েছিল বহু স্মরণীয় জয়। জয় এসেছিল অস্ট্রেলিয়া, দক্ষিণ আফ্রিকার মতো দলের বিপক্ষে। ২০০৭ বিশ্বকাপে ভারতকে বিদায় করে দিয়ে বাংলাদেশ তো জায়গা করে নিয়েছিল সুপার সিক্সেই।লম্বা সময়ের জন্যই জিম্বাবুয়ের দায়িত্ব নিয়েছেন হোয়াটমোর। জিম্বাবুয়ের ক্রিকেটের সঙ্গে চুক্তি অনুযায়ী, হোয়াটমোরের দুবাইভিত্তিক ক্রিকেট অ্যাকাডেমি থেকে বিভিন্ন ধরনের প্রশিক্ষণ-সুবিধা খেলোয়াড়েরা। এএনআই।
