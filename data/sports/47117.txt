
চ্যাম্পিয়ন হতে শেষ রাউন্ডে প্রয়োজন ছিল ড্র। আহেলি সরকারের সঙ্গে ড্র করেই ১৫ বছর পর আবারও জাতীয় মহিলা দাবায় চ্যাম্পিয়ন নাজরানা খান ইভা। ১১ খেলায় সাড়ে ৯ পয়েন্ট পেয়ে অপরাজিত চ্যাম্পিয়ন তিনি। ৯ পয়েন্ট নিয়ে রানারআপ শারমিন সুলতানা শিরিন। সাড়ে ৮ পয়েন্ট পাওয়া আন্তর্জাতিক মহিলা মাস্টার রানী হামিদ হয়েছেন তৃতীয়। ৭ পয়েন্ট নিয়ে চতুর্থ আহেলি সরকার। কাল শেষ রাউন্ডে শিরিন সিম্মিকে, রানী হামিদ রুনুকে হারিয়েছেন।
