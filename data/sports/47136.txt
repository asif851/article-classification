
নায়ক দুজনই। একজন রুপালি পর্দার, একজন ক্রিকেটের সোনালি দিনের। নাগার্জুনা আর সুনীল গাভাস্কার—দুইয়ে মিলে এবার জুটি গড়লেন অন্য এক জগতে। ইন্ডিয়ান ব্যাডমিন্টন লিগে (আইবিএল) মুম্বাই মাস্টার্স নামের একটা ফ্র্যাঞ্চাইজি কিনেছেন দুই জগতের দুই তারকা। সঙ্গে আরেক অংশীদার হিসেবে আছেন ভারতীয় ক্রিকেট বোর্ডের জুনিয়র নির্বাচক কমিটির সাবেক চেয়ারম্যান চামুন্দেশ্বরনাথও। ১০ লাখ ডলার প্রাইজমানির টুর্নামেন্টটি শুরু হবে ১৪ আগস্ট থেকে। ভারতের ইতিহাসে সেরা ব্যাডমিন্টন তারকা প্রকাশ পাড়ুকনের সঙ্গে বন্ধুত্বের সুবাদে ব্যাডমিন্টন নিয়ে গাভাস্কারের আগ্রহ অনেক দিনের। শুধু মালিকানাই তাই নয়, মুম্বাই মাস্টার্সের শুভেচ্ছাদূত হিসেবেও কাজ করবেন তিনি। ওয়েবসাইট।
