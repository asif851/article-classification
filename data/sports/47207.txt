
অতিকায় তারকারও লোপ পাইয়াছেন। কিন্তু শহীদ আফ্রিদি খেলে যাচ্ছেন এখনো। আন্তর্জাতিক ক্রিকেটে ১৮ বছর ধরে খেলছেন, ভাবা যায়! আফ্রিদির এত দিন ধরে খেলে যাওয়ার নেপথ্যে বড় ভূমিকা রেখেছে তাঁর ফিটনেস। কিন্তু পাঠান শরীরেও তো বয়সের ঘুণ ধরতে পারে। সম্প্রতি পাকিস্তান ক্রিকেট বোর্ডের (পিসিবি) ফিটনেস পরীক্ষায় তাই পাস নম্বর পাননি এই অলরাউন্ডার। বিশাল অঙ্কের জরিমানা তাই গুনতে হলো। মাসিক বেতনের ২৫ শতাংশ কেটে রাখা হয়েছে তাঁর।সম্প্রতি খেলোয়াড়দের ফিটনেসের ব্যাপারে কঠোর অবস্থান নিয়েছে পিসিবি। গত জুন থেকে কার্যকর এই ফিটনেস নীতিতে বলা হয়েছে, খেলোয়াড়দের সব সময় তাঁদের ফিটনেস ধরে রাখতে হবে। এ ব্যাপারে কোনো ছাড় দেওয়া হবে না। নিয়মিত ফিটনেস পরীক্ষায় যাঁরা উতরোতে পারবেন না, তাঁদের গুনতে হবে জরিমানা।গত ৬, ৮ ও ১২ সেপ্টেম্বর ২৯ জন খেলোয়াড়ের ফিটনেস পরীক্ষা নেয় পিসিবি। এর মধ্যে আফ্রিদি ও উমর আকমলসহ ১২ জন খেলোয়াড় এই পরীক্ষায় ফেলটুস হয়েছেন। তাই জরিমানা গুনতে হচ্ছে তাঁদের। সোয়া চার লাখ রুপি বেতন পাওয়া আফ্রিদির জরিমানার অঙ্কটাও তাই এক লাখ রুপিরও বেশি। ফিটনেস ধরে রাখতে না পারলে যেমন জরিমানা দিতে হচ্ছে, ফিটনেস ভালো রাখায় পুরস্কার হিসেবে আছে বোনাসও। মজার ব্যাপার হলো, মিসবাহ-উল হকের মতো ‘বুড়ো’ও এই বোনাস পেয়েছেন। ফিটনেস ধরে রাখা খেলোয়াড়দের তালিকায় আছেন ইউনুস খানও। নাহ্‌, আফ্রিদিকে জিমে আরও বেশি সময় কাটাতেই হচ্ছে! সূত্র: এএফপি।
