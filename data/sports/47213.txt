
মিডল স্টাম্প বরাবর গুড লেংথ বল। পরশু ওয়াহাব রিয়াজের করা সেই বলটিতে কী অবলীলায় না মিড উইকেটের ওপর দিয়ে ছক্কা মেরে দিলেন কার্লোস ব্রাফেট! পোর্ট অব স্পেনে ওয়েস্ট ইন্ডিজ-পাকিস্তানের চতুর্থ টি-টোয়েন্টির এই ছক্কাতেই একটি মাইলফলক ছুঁয়ে ফেলল ওয়েস্ট ইন্ডিজ। টি-টোয়েন্টিতে ক্যারিবীয়দের এটি ৫০০তম ছক্কা। আন্তর্জাতিক টি-টোয়েন্টিতে এ ছাড়া পাঁচ শর বেশি ছক্কা আছে অস্ট্রেলিয়া ও নিউজিল্যান্ডের। ৯৩ ম্যাচে ৫৬২টি ছক্কা মেরেছে অস্ট্রেলীয়রা। ৯৭ ম্যাচে ৫০৩ ছক্কা নিউজিল্যান্ডের। ম্যাচপ্রতি ছক্কার হিসেবেও সবার ওপরে অস্ট্রেলিয়া। গড়ে প্রতিটি টি-টোয়েন্টিতে ৬.০৪টি ছক্কা অস্ট্রেলিয়ার। ম্যাচপ্রতি ৫.৮১ ছক্কা নিয়ে এরপরই ওয়েস্ট ইন্ডিজ। মোট ও ম্যাচপ্রতি, ছক্কার দুই হিসাবেই অনেক পেছনে বাংলাদেশ। ৬৫ ম্যাচে ঠিক ২৫০ ছক্কা নিয়ে মোট ছক্কায় দশম বাংলাদেশ। তবে ম্যাচপ্রতি ৩.৮৫ ছক্কা নিয়ে বাংলাদেশ আছে ১১ নম্বরে।আন্তর্জাতিক টি-টোয়েন্টিতে সবচেয়ে বেশি ছক্কাম্যাচ ছক্কা ৬/ম্যাচঅস্ট্রেলিয়া ৯৩ ৫৬২ ৬.০৪নিউজিল্যান্ড ৯৭ ৫০৩ ৫.১৯ও. ইন্ডিজ ৮৬ ৫০০ ৫.৮১পাকিস্তান ১১৪ ৪৬৮ ৪.১১দ. আফ্রিকা ৯৫ ৪৬৭ ৪.৯২
 
