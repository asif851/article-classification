
জুলাইয়ের শেষ দিকে আন্তর্জাতিক ক্লাব ফুটবল টুর্নামেন্ট কিংস কাপ আয়োজন করছে ভুটান। নিজস্ব দুটি দলের সঙ্গে ভারত, পাকিস্তান ও বাংলাদেশ থেকে তারা দুটি করে দল নিতে চায়। এ ব্যাপারে সহায়তা চেয়ে বাফুফের কাছে চিঠিও পাঠিয়েছেন আয়োজকেরা। বাংলাদেশ থেকে দুটি দল যাবে কি না, তা নির্ভর করছে ক্লাবগুলোর আগ্রহের ওপর। প্রিমিয়ার লিগের দলগুলোর কাছে এ ব্যাপারে জানতে চাইবে বাফুফে। দুটির বেশি দল আগ্রহ প্রকাশ করলে পরিস্থিতি অনুযায়ী সিদ্ধান্ত নেওয়া হবে।
