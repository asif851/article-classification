
 বিশ্বকাপে এসে সর্বশেষ সাতবারের ছয়বারই দ্বিতীয় রাউন্ডে উঠেছে বেলজিয়াম। বিশ্বকাপে এর আগে দুই দলের সাক্ষাৎ একবার। ১৯৩০ সালে মন্টেভিডিওর ম্যাচে ৩-০ গোলে জয়ী যুক্তরাষ্ট্র। ওই ম্যাচের পর দুদলের চারটি আন্তর্জাতিক ম্যাচই জিতেছে বেলজিয়াম। এবারই প্রথম গ্রুপপর্বের সব ম্যাচ জিতেছে বেলজিয়াম।  এই বিশ্বকাপে বল দখলে রাখার হিসাবে যুক্তরাষ্ট্র (৩৯ শতাংশ) আছে নিচের দিক থেকে দুইয়ে। একমাত্র ইরানই (৩০ শতাংশ) আছে যুক্তরাষ্ট্রের নিচে। গ্রুপপর্বে মাত্র নয়টি শট নিতে পেরেছে যুক্তরাষ্ট্র। দ্বিতীয় রাউন্ডের ওঠা দলগুলোর মধ্যে সর্বনিম্ন।  বিশ্বকাপে বেলজিয়ামের সর্বশেষ ছয়টি গোলই এসেছে শেষ ২০ মিনিটে। বিশ্বকাপে ইউরোপিয়ান প্রতিপক্ষের বিপক্ষে খেলা সর্বশেষ ১৬ ম্যাচেই কমপক্ষে একটি গোল খেয়েছে যুক্তরাষ্ট্র। এবার বেলজিয়ামের এডেন হ্যাজার্ডের (১৩টি) চেয়ে বেশি ড্রিবল করেছেন শুধু মেসি, সানচেজ ও ডি মারিয়া।
