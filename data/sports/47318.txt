
নোয়াখালীর শহীদ ভুলু স্টেডিয়ামে অনুষ্ঠিত চট্টগ্রাম বিভাগীয় গোল্ডকাপ ফুটবল প্রতিযোগিতার গতকাল বৃহস্পতিবারের খেলায় জয়লাভ করেছে চট্টগ্রাম বিশ্ববিদ্যালয় দল। তারা চাঁদপুর জেলা দলকে হারিয়েছে ১-০ গোলে। বিজয়ী দলের আমিনুর রহমান গোল করেন। তিনি সেরা খেলোয়াড় নির্বাচিত হন। পুরস্কার বিতরণ করেন টুর্নামেন্ট কমিটির সাধারণ সম্পাদক নজরুল ইসলাম, নোয়াখালী জেলার সাবেক কৃতী ফুটবলার শ্রীমান ভট্ট ও ক্রীড়া সংগঠক আবদুল ওয়াদুদ। নোয়াখালী অফিস
