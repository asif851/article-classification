
টেনিসের চৌহদ্দিতে মারিয়া শারাপোভা যা-ই হোন, ফ্যাশন দুনিয়ায় তিনি কিন্তু অদ্বিতীয়া। কেতার জগতে শারাপোভার এই সাফল্যের নেপথ্যে কে জানেন? তাঁর প্রেমিক গ্রিগর দিমিত্রভ। ব্যাপারটি শারাপোভার মুখ থেকে বের করেছে একটি ফ্যাশন পত্রিকা। ওই পত্রিকাকে টেনিসের এই লাস্যময়ী রমণী বলেছেন, ‘আমি ফ্যাশনের ব্যাপারে সব সময়ই দিমিত্রভের পরামর্শ মেনে চলি। এ ব্যাপারে দিমিত্রভের পছন্দ অসাধারণ।’শারাপোভাকে ‘মোস্ট ফ্যাশনেবল টেনিস প্লেয়ার’ হিসেবে অভিহিত করেছে খোদ আন্তর্জাতিক টেনিস সংস্থাই। খেলার ব্যাপার যা-ই থাকুক, ফ্যাশনের ব্যাপারে তিনি সব সময়ই সচেতন। ইতিমধ্যেই তিনি মডেল হয়েছেন অনেক ফ্যাশন পত্রিকারই। সম্প্রতি নাকি একটি সাময়িকীর প্রচ্ছদে সাঁতারের পোশাকে আবির্ভূত হয়ে ফেলে দিয়েছেন হইচই। স্পন্সররা নাকি এখন হন্যে হয়ে ছুটছে এই রুশ সুন্দরীর পেছনে।ফ্যাশন জগতের বাইরে রোমান্স দুনিয়ায়ও শারাপোভা এখন অনেক বেশি খোলামেলা। দিমিত্রভের সঙ্গে প্রেম করছেন চুটিয়ে। ফ্যাশনের ব্যাপারে ‘মাশা’র কোজ নাকি এ মুহূর্তে দিমিত্রভই, ‘একটা বিষয় লক্ষ করেছি, দিমিত্রভের পরামর্শে সাজ-পোশাক করলে আমি খুবই প্রশংসিত হই। ফ্যাশনের ব্যাপারে ওর জ্ঞান আমার চেয়ে অনেক গুণ ভালো। ওর পরামর্শগুলো খুব কাজে দেয়।’তাহলে এই রুশ সুন্দরীর মন জয় করার উপায় কী কেবল ফ্যাশন পরামর্শ? না, তা হবে কেন? তাহলে তো বিশ্বের তাবত্ ফ্যাশন ডিজাইনারই হতেন তাঁর বয়ফ্রেন্ড। তবে শারাপোভার সঙ্গে খুব ভালো শিল্পকলা নিয়ে আড্ডা দিতে পারলে অথবা চোখ বড় বড় করে দেওয়ার মতো গয়না তাঁকে কিনে দেওয়ার সামর্থ্য থাকলে যে কেউই একটা সুযোগ নিয়ে দেখতে পারেন। সূত্র: ওয়েবসাইট।
 
 
