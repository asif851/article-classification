
জিম্বাবুয়ের বিপক্ষে প্রথম ম্যাচে হেরে চাপে আছে শ্রীলঙ্কা। শুক্রবার দ্বিতীয় ম্যাচে বাংলাদেশেকে নিয়েই সব ছক কষছিলেন তারা। কিন্তু নিয়মিত অধিনায়ক অ্যাঞ্জেলো ম্যাথুসকে ছাড়াই হয়ত খেলতে হবে লঙ্কানদের। হ্যামস্ট্রিংয়ের চোটে পড়ে বাংলাদেশের বিপক্ষে শ্রীলঙ্কান অধিনায়কের খেলা অনেকটাই অনিশ্চিত। চন্ডিকা হাথুরুসিংহে শ্রীলঙ্কা দলের দলের কোচের দায়িত্ব নেওয়ার পরেই ওয়ানডে দলের নেতৃত্বে ফিরেছেন ম্যাথুস। কিন্তু ক্রিদেশীয় সিরিজের শুরুটা ভালো হয়নি হাথুরুসিংহ-ম্যাথুস জুটির । জিম্বাবুয়ের বিপক্ষে ১২ রানে হেরে সিরিজ শুরু করেছে লঙ্কানরা। এমন অবস্থায় স্বাগতিক বাংলাদেশের বিপক্ষে মাঠে নামার আগে আবার অধিনায়কের খেলা নিয়ে ধোঁয়াশা, ‘সে ২৪ ঘণ্টার পর্যবেক্ষণে আছে। খেলবে কিনা, সেই সিদ্ধান্ত নেব আমরা কালকে (শুক্রবার)। আমার মনে হয়, সে হ্যামস্ট্রিংয়ে পুরনো চোট পেয়েছে। আবার ক্র্যাম্পও হতে পারে’ বলেন ব্যাটিং কোচ থিলান সামারাবীরা ।
