
‘মর্নিং জেফরি, মর্নিং মার্ক...মর্নিং এভরিওয়ান’—রিচি বেনোর সেই বিখ্যাত কণ্ঠ, ধারাভাষ্যকক্ষে। অস্ট্রেলিয়ান কিংবদন্তি তাঁর ক্রিকেটার পরিচয়ের পাশে ধারাভাষ্যকার হিসেবেও জনপ্রিয়। গতকাল সিডনি ক্রিকেট মাঠে চ্যানেল নাইনের একটি অনুষ্ঠানে ‘ক্রিকেটের কণ্ঠস্বর’ বেনো জানিয়েছেন, তিনি ত্বকের ক্যানসারে আক্রান্ত! তবে সবাইকে আশ্বস্ত করেছেন, ‘আমি ভালোভাবেই সেরে উঠছি। চিকিৎসকেরা সন্তুষ্ট।’ জানিয়েছেন, জানুয়ারিতে অস্ট্রেলিয়া-ভারত সিডনি টেস্টের ধারাভাষ্যও দেবেন। গত বছর সিডনির নিজ বাড়িতে ফেরার পথে গাড়ি দুর্ঘটনার শিকার হওয়ার পর এই প্রথম জনসমক্ষে এলেন বেনো। রয়টার্স।
