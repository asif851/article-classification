
ভারতের প্রায় সব কটি বেসামরিক পুরস্কারই উঠেছে তাঁর হাতে। পদ্মশ্রী, পদ্মভূষণ, মহারাষ্ট্রভূষণ, ক্রীড়াক্ষেত্রে ভারতের সর্বোচ্চ পুরস্কার খেলরত্নও। ভারতরত্নটাই শুধু বাকি ছিল। শচীন টেন্ডুলকারের সেই অপূর্ণতাও পূরণ করে দেওয়ার সিদ্ধান্ত নিয়েছে ভারত সরকার। দেশটির প্রথম ক্রীড়াবিদ হিসেবে তাঁকে দেওয়া হচ্ছে ভারতের সর্বোচ্চ বেসামরিক খেতাব।গতকাল আন্তর্জাতিক ক্রিকেট থেকে তাঁর বিদায়ের দিনেই এ ঘোষণা দিল ভারত সরকার। ভারতের রাষ্ট্রপতি ভবনের এক বিবৃতিতে তথ্যটি নিশ্চিত করে আরও বলা হয়েছে, ‘১৬ বছর বয়স থেকে শুরু করে ২৪ বছর ধরে তিনি বিশ্বজুড়ে ক্রিকেট খেলেছেন এবং ভারতের জন্য জয়মাল্য নিয়ে এসেছেন। বিশ্ব ক্রীড়াঙ্গনে তিনি ভারতের দূত, ক্রিকেটে তাঁর অর্জন অতুলনীয়।’ ওয়েবসাইট।
