
গোটা দেশ যখন ফুটবল উন্মাদনায় কাঁপছে, তখন মিরপুরে সাহারা কাপের প্রথম ওয়ানডেতে মাঠে নেমেছে বাংলাদেশ ও ভারত। শুরুটা অবশ্য খুবটা ভালো হয়নি বাংলাদেশের। এ প্রতিবেদন লেখা পর্যন্ত মুশফিকুর রহিমদের সংগ্রহ ২৭ ওভারে ৩ উইকেট হারিয়ে ১১৮ রান।অধিনায়ক  মুশফিকুর রহিম ৫১ রানে অপরাজিত আছেন। ১২ রান নিয়ে তাঁকে সঙ্গ দিয়ে যাচ্ছেন সাকিব আল হাসান। রানের খাতা খোলার আগেই সাজঘরে ফেরন তামিম ইকবাল। দলীয় ৫ রানে উমেশ যাদবের শিকারে পরিণত হন তিনি। মমিনুল হক আউট হন ৬ রান করে। দ্রুত দুটি উইকেট পড়ে যাওয়ায় বেশ চাপে পড়ে যায় বাংলাদেশ। তবে মুশফিকুর রহিমকে সঙ্গে নিয়ে তা কিছুটা কাটিয়ে তুলেন এনামুল হক। দলীয় ৮৭ রানে ফিরে যান তিনিও। সাজঘরে ফেরার সময় এনামুলের সংগ্রহ ছিল ৪৪ রান।উল্লেখ্য, তিন ম্যাচের সিরিজে ভারতীয় দলের বেশির ভাগ তারকাই নেই। বলা হচ্ছে, দ্বিতীয় সারির দল নিয়ে খেলতে এসেছে ভারত।
