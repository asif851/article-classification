
শ্রীলঙ্কা সফরের প্রস্তুতি শুরু হচ্ছে বাংলাদেশ অনূর্ধ্ব-১৯ ক্রিকেট দলের। আগামী ৩ জানুয়ারি জাতীয় ক্রিকেট একাডেমিতে শুরু হবে অনুশীলন। অনুশীলনের জন্য প্রাথমিক দলে ডাকা হয়েছে ২১ ক্রিকেটারকে। ডাক পাওয়াদের ২ জানুয়ারি বিকেল চারটায় মিরপুরের বিসিবি একাডেমিতে রিপোর্ট করতে হবে। শ্রীলঙ্কা অনূর্ধ্ব-১৯ দলের সঙ্গে ৫টি ওয়ানডে ও ২টি তিন দিনের ম্যাচ খেলতে বাংলাদেশ অনূর্ধ্ব-১৯ যুবারা দেশ ছাড়বে আগামী ১৪ জানুয়ারি।প্রাথমিক দল: জয়রাজ শেখ, মুনিম শাহরিয়ার, পিনাক ঘোষ, সাইফ হাসান, জাকির হাসান, নাজমুল হোসেন (শান্ত), মেহেদী হাসান মিরাজ, মো. সাইফউদ্দিন, মোসাব্বেক হোসেন, শাহানুর রহমান, আবু সাঈদ সরকার, রিফাত প্রধান, মেহেদী হাসান, নাহিদ হাসান, শাহিবুল মতিন, আবদুল হালিম, সঞ্জিত সাহা, সালেহ আহমেদ শাওন, সিফাত ইসলাম, প্রসেনজিৎ দাস, জাকের আলী।
