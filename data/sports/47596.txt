
চোট আগেই ছিটকে দিয়েছেন ক্রিস গেইল, কাইরান পোলার্ডদের। ওয়ানডে সিরিজের আগে দেশে ফিরে গেছেন মারলন স্যামুয়েলস। হ্যামস্ট্রিংয়ের চোটে এবার ছিটকে পড়লেন ড্যারেন স্যামিও। ওয়েস্ট ইন্ডিজের টেস্ট ও টি-টোয়েন্টি অধিনায়ক নিউজিল্যান্ডের বিপক্ষে বাকি সিরিজে আর খেলতে পারবেন না। ১-১ অবস্থায় আজ নেলসনে চতুর্থ ওয়ানডে। ওয়েস্ট ইন্ডিজের ওয়ানডে অধিনায়ক ডোয়াইন ব্রাভো ভীষণ হতাশ, ‘দলের জন্য এটা বড় এক ক্ষতি।’ স্যামির পরিবর্তে এখনো কাউকে নেওয়া হয়নি। ওয়েবসাইট।
