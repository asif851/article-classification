
অ্যাটলেটিকো-গেরো যেন খুলতেই পারছে না রিয়াল মাদ্রিদ। এই মৌসুমে ছয়টি ম্যাচের একটিতেও হারাতে পারেনি নগরপ্রতিদ্বন্দ্বীদের। তবে কাল বড় লজ্জাই পেতে হলো রিয়ালকে, অ্যাটলেটিকো মাদ্রিদ তাদের উড়িয়ে দিয়েছে ৪-০ গোলে। ৬৪ বছর পর এই প্রথম অ্যাটলেটিকোর কাছে টানা তিন ম্যাচে হারল রিয়াল, ১৯৯৯ সালের পর লিগের কোনো ম্যাচে হারল ভিসেন্তে ক্যালদেরনে। পুরো ম্যাচেই রোনালদোরা নিজেদের হারিয়ে খুঁজেছেন, অ্যাটলেটিকোর আক্রমণে ব্যতিব্যস্তই ছিল রিয়াল রক্ষণ। ১৪ মিনিটেই ইকার ক্যাসিয়াসের ভুলে টিয়াগো এগিয়ে দেন স্বাগতিকদের। চার মিনিট পরেই দুর্দান্ত এক ব্যাকভলিতে ব্যবধান বাড়ান সল নিগুয়েজ। ৬৭ মিনিটে আঁতোইন গ্রিজমানের গোলের পর ৮৯ মিনিটে মারিও মানজুকিচ রিয়ালের কফিনে ঠুকে দিয়েছেন শেষ পেরেকটি। স্টার স্পোর্টস।
