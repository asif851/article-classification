
মাগুরায় চলমান বঙ্গবন্ধু কাপ ফুটবলের সেমিফাইনালে উঠেছে আবাহনী, মোহামেডান, শেখ রাসেল ও নৌবাহিনী। মুক্তিযোদ্ধা আসাদুজ্জামান স্টেডিয়ামে কাল মাগুরার আসাদুজ্জামান ফুটবল একাডেমিকে ২-০ গোলে হারিয়ে সেমিফাইনালে উঠেছে মোহামেডান। ম্যাচের ২৫ মিনিটে প্রথম গোলটি করেন বিশ্বনাথ ঘোষ। ৩৩ মিনিটে ব্যবধান দ্বিগুণ করেন বিদেশি খেলোয়াড় স্টাফিন।
আগামীকাল প্রথম সেমিফাইনালে শেখ রাসেলের মুখোমুখি হবে মোহামেডান। পরশু অন্য সেমিফাইনালে আবাহনীর প্রতিপক্ষ নৌবাহিনী।
