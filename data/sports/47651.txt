


• প্রস্তুতি ম্যাচে বাংলাদেশের ১৮৬• প্রতিপক্ষ শ্রীলঙ্কা বোর্ড প্রেসিডেন্ট একাদশ• কলম্বো ক্রিকেট ক্লাবের মাঠে অনুষ্ঠিত হচ্ছে খেলাটি• মুশফিকের ব্যাট থেকে এসেছে সর্বোচ্চ ৬৫• সৌম্য-সাব্বিরের ব্যর্থতা অব্যাহত

নিদাহাস ট্রফির আগে গা গরম করে নেওয়ার প্রয়োজন ছিল। কলম্বো ক্রিকেট ক্লাবের মাঠে (সিসিসি) আজ শ্রীলঙ্কার বোর্ড প্রেসিডেন্ট একাদশের বিপক্ষে সে কাজটা ভালোভাবেই সেরেছে বাংলাদেশ ক্রিকেট দল। প্রথমে ব্যাটিং করে নির্ধারিত ২০ ওভারে ৫ উইকেটে ১৮৬ রান তুলেছে তারা।

শুরুটা অবশ্য খুব বাজে হয়েছিল বাংলাদেশের। ১৪ রানের মধ্যে ড্রেসিং রুমে ফিরেছিলেন সৌম্য সরকার ও সাব্বির রহমান। কিন্তু ওপেনিংয়ে নামা লিটন দাস ও মুশফিকুর রহিম তৃতীয় উইকেট জুটিতে ৫২ রান তুলে বাংলাদেশকে লড়াইয়ে ফেরান। পরে চতুর্থ উইকেট জুটিতে মাহমুদউল্লাহর সঙ্গে মুশফিকের ৭৪ রানের যুগলবন্দী দলের সংগ্রহটাকে ১৮৬-তে নিয়ে যায়। দলের সর্বোচ্চ রান এসেছে মুশফিকের ব্যাট থেকে-৬৫। অধিনায়ক মাহমুদউল্লাহ করেছেন ৪৩ আর লিটন দাস ৪০।
সিসিসির ব্যাটিং উপযোগী উইকেটে ১৮৬ রান নিয়ে বাংলাদেশের বোলাররা কেমন করেন, এখন দেখার বিষয় এটিই।
