
কোর্টে তিনি অপ্রতিদ্বন্দ্বী। র‌্যাকেট ভাঙার বেলাতেও অপ্রতিদ্বন্দ্বী সেরেনা উইলিয়ামস। নিজের এই গুণের পরিচয় পরশু আরেকবার দিলেন সেরেনা। বড় বোন ভেনাসকে সঙ্গে নিয়ে চীনা ওপেনের দ্বৈতে প্রথম রাউন্ডেই হেরে গেছেন। লিজেল হুবার ও চ্যান হাও-চিং জুটির কাছে ৬-৭ (৭-৩), ৬-৪, ১১-৯ গেমের হারের দায়টা সেরেনারই। প্রথম সেটে জয়, দ্বিতীয় সেটেও ৪-১-এ এগিয়ে যান দুই বোন। কিন্তু দুবার ম্যাচ পয়েন্টের সময় ‘ডাবল ফল্ট’ করে বসেন সেরেনা। যার মাশুল হলো ম্যাচে হার। ম্যাচ শেষে সেরেনা এর ঝাল মিটিয়েছেন র‌্যাকেট ভেঙে। ভাঙা র‌্যাকেটটা কোর্টের পাশে ছুড়ে ফেলে তবেই প্রতিপক্ষ খেলোয়াড়দের সঙ্গে করেন করমর্দন। ওয়েবসাইট।
