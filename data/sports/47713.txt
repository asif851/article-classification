
কোনো সেঞ্চুরি নেই। ফিফটি মাত্র ২টি। আফগানিস্তান-আরব আমিরাতের এই ম্যাচই কিনা দেখল ৬০২ রান! ‘ছোট’ দুই দলের বড় স্কোরের এই প্রস্তুতি ম্যাচে ১৪ রানে জিতেছে আফগানিস্তান। গ্রুপপর্বে বাংলাদেশের প্রতিপক্ষ আফগানিস্তান কাল মেলবোর্নের জাংসন ওভালে প্রথমে ব্যাট করে ৯ উইকেটে ৩০৮ রান করে। সর্বোচ্চ ৫৮ করেন সামিউল্লাহ শেনোয়ারি। রান তাড়া করতে এসে একপর্যায়ে আমিরাত ৩ উইকেটে ২৩৪ রান করলেও জিততে পারেনি। ৪৮.২ ওভারে অলআউট ২৯৪ রানে। ৭০ বলে ১০টি চার ও ২টি ছক্কায় ৮৬ রান করেন খুররম খান। ক্রিকইনফো।
