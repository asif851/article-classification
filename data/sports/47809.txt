
আন্তর্জাতিক প্রতিযোগিতায় নিয়মিতই পদক আনছে বাংলাদেশের ভারোত্তোলকেরা। সেই ধারাবাহিকতায় এবার তুরস্কে অনুষ্ঠিত ইসলামিক সলিডারিটি ভারোত্তোলন চ্যাম্পিয়নশিপে দুটি ব্রোঞ্জ জিতেছেন সেনাবাহিনীর দুই ভারোত্তোলক মাইনুল ইসলাম ও রোকেয়া সুলতানা সাথী। মাইনুল ৮৫ কেজি ওজন শ্রেণিতে ব্রোঞ্জ জিতেছেন, সাথী জিতেছেন ৬৯ কেজিতে। গত ১০ মার্চ আনতালিয়ায় শুরু হয়েছে এই প্রতিযোগিতা।
