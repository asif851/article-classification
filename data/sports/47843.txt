
হয় জেতো, না–হয় বিদায় নাও—এই সমীকরণ নিয়ে খেলতে নেমে নিজেদের শেষ ম্যাচে ঢাকা ডায়নামাইটসের বিপক্ষে দারুণ এক জয় পেয়েছে খুলনা টাইটানস। ঢাকার দেওয়া ১৫৯ রানের লক্ষ্য তারা পেরিয়ে গেছে ৬ উইকেট আর ২ ওভার হাতে রেখে। ২৮ বলে ৫০ রানের দুর্দান্ত এক ইনিংস খেলে অধিনায়ক মাহমুদউল্লাহই খুলনাকে নিয়ে গেলেন শেষ চারে। শুধু তা-ই নয়, বাদ পড়ার শঙ্কায় থাকা খুলনা পয়েন্ট টেবিলের দুইয়ে থেকে শেষ করল। শীর্ষ দুটি দল ফাইনালে ওঠার দুটি করে সুযোগ পাবে। পরের রাউন্ডে প্রথম ম্যাচে হেরে গেলেও থাকবে আরও একটি সুযোগ। আর জিতলে সরাসরি ফাইনাল।
দ্বিতীয় হয়ে প্রথম রাউন্ড শেষ করেছে মাহমুদউল্লাহর দল। ফলে এই ঢাকার বিপক্ষেই আবারও খেলবে তারা। ঢাকার শীর্ষস্থান আগেই নিশ্চিত হয়ে গিয়েছিল। খুলনা জয় পাওয়ায় কপাল পুড়েছে আজ প্রথম ম্যাচে কুমিল্লা ভিক্টোরিয়ানসের কাছে হেরে যাওয়া রংপুর রাইডার্সের। বাদ পড়ে গেল সৌম্য-আফ্রিদিদের দল। ১২ পয়েন্ট থাকার পরও রান রেটে বাদ পড়ে গেল। শেষ চার নিশ্চিত হলো রাজশাহী কিংসের। তারা খেলবে চিটাগং ভাইকিংসের বিপক্ষে ‘এলিমিনেটরে’।প্রথম কোয়ালিফায়ারে ঢাকা-খুলনা ম্যাচে জেতা দলটি সরাসরি ফাইনালে। ​এই ম্যাচে হেরে যাওয়া দলটির সঙ্গে খেলা পড়বে এলিমিনেটরে মুখোমুখি রাজশাহী-চট্টগ্রামের মধ্যে বিজয়ী দলের। সেই ম্যাচে যারা জিতবে, তারা যাবে ফাইনালে।
সূচি৬ ডিসেম্বর; বেলা ১টাএলিমিনেটরচিটাগং ভাইকিংস বনাম রাজশাহী কিংস
বিকেল ৫টা ৪৫কোয়ালিফায়ার ১ঢাকা ডায়নামাইটস বনাম খুলনা টাইটানস
৭ ডিসেম্বর; বিকেল ৫টা ৪৫কোয়ালিফায়ার ২এলিমিনেটর জয়ী বনাম কোয়ালিফায়ার ১ পরাজিত
৯ ডিসেম্বর; সন্ধ্যা ৬টা ১৬ফাইনালকোয়ালিফায়ার ১ জয়ী বনাম কোয়ালিফায়ার ২ জয়ী
আরও পড়ুন: 
বিপিএলের শেষ চারে যাচ্ছে কারা?
