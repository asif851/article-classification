
পাঁচ বছরের নিষেধাজ্ঞা কাটিয়ে গত বছর ঘরোয়া ক্রিকেটে ফিরেছেন। এ বছর আন্তর্জাতিক ক্রিকেটে। ইংল্যান্ডে টেস্ট সফরে প্রমাণ করেছেন, লম্বা একটা সময় ক্যারিয়ার থেকে হারিয়ে গেলেও তিনি ফুরিয়ে যাননি। আর যাননি বলেই আগামী মৌসুমের জন্য মোহাম্মদ আমিরকে দলে নিল কাউন্টি দল এসেক্স। তবে শুরু থেকে নয়, আগামী মৌসুমের মাঝপথে আইসিসি চ্যাম্পিয়নস ট্রফির পর দলটিতে যোগ দেবেন ২৪ বছর বয়সী পাকিস্তানি পেসার। এএফপি।
 
