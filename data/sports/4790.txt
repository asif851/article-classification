
বিশ্বকাপ মহাযজ্ঞ শেষ হলো মাত্রই। সফল এক আয়োজনের দারুণ সমাপ্তির পর ব্রাজিলিয়ানদের ঘোর এখনো কেটেছে কি না বলা মুশকিল।তবে বিশ্বকাপের আমেজ পুরোপুরি মিলিয়ে যেতে না-যেতেই আবার সরগরম হচ্ছে রিও ডি জেনিরোর কোপাকাবানা সৈকত। এবার সোনালি বালুতট মাতাতে আসছেন উসাইন বোল্ট। বিশ্বের দ্রুততম মানব আগামী ১৭ আগস্ট কোপাকাবানার সৈকতের বিশেষ ট্র্যাকে অংশ নেবেন ‘মানো আ মানো’ নামের ১০০ মিটার স্প্রিন্টে। ২০১৩ সালেও কোপাকাবানায় দৌড়েছিলেন বোল্ট। অলিম্পিকে ছয়টি সোনাজয়ী এই জ্যামাইকান সেবার অবশ্য অংশ নিয়েছিলেন ১৫০ মিটার দৌড়ে।  রয়টার্স।  
