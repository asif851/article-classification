
একটি-দুটি নয়, কাল বেনোনির উইলোমুর পার্কে তিন-তিনটি ক্যাচ ছেড়েছেন আয়ারল্যান্ডের ফিল্ডাররা। এই তিনটির মধ্যে সবচেয়ে সহজ সুযোগটি হাতছাড়া করার জন্যই সবচেয়ে বড় মূল্য দিতে হয়েছে তাদের। ১ রানে পিটার চেজের বলে স্লিপে ক্যাচ তুলেছিলেন দক্ষিণ আফ্রিকার ওপেনার টেম্বা বাভুমা। দ্বিতীয় স্লিপে কেভিন ও’ব্রায়েনের মুঠো গলে বেরিয়ে গেছে ক্যাচটি। ফল, এরপর আরও ১১২ রান যোগ করে ইতিহাসের অংশ হয়েছেন এই ম্যাচেই ওয়ানডে ক্রিকেটে অভিষিক্ত বাভুমা। এর আগে ওয়ানডে অভিষেকে সেঞ্চুরি করেছেন ১১ জন। প্রথমে ব্যাট করে ৩৫৪ রানের পাহাড়ে ওঠা দক্ষিণ আফ্রিকা একমাত্র ওয়ানডেটা জিতে নিয়েছে ২০৬ রানে।ওয়ানডে অভিষেকে সেঞ্চুরি১০৩ ডেনিস অ্যামিসইংল্যান্ড-অস্ট্রেলিয়া, ১৯৭২১৪৮ ডেসমন্ড হেইন্সও. ইন্ডিজ-অস্ট্রেলিয়া, ১৯৭৮১১৫* অ্যান্ডি ফ্লাওয়ারজিম্বাবুয়ে-শ্রীলঙ্কা, ১৯৯২১০২* সেলিম এলাহিপাকিস্তান-শ্রীলঙ্কা, ১৯৯৫১২২* মার্টিন গাপটিলনিউজিল্যান্ড-ও. ইন্ডিজ, ২০০৯১২৪ কলিন ইনগ্রামদ. আফ্রিকা-জিম্বাবুয়ে, ২০১০১০৮* রব নিকোলনিউজিল্যান্ড-জিম্বাবুয়ে, ২০১১১১২ ফিলিপ হিউজঅস্ট্রেলিয়া-শ্রীলঙ্কা, ২০১৩১০৬ মাইকেল লাম্বইংল্যান্ড-ও. ইন্ডিজ, ২০১৪১২৪* মার্ক চ্যাপম্যানহংকং-আমিরাত, ২০১৫১০০* লোকেশ রাহুলভারত-জিম্বাবুয়ে, ২০১৬১১৩ টেম্বা বাভুমাদ. আফ্রিকা-আয়ারল্যান্ড, ২০১৬
