

• আজ বিকেলে মিরপুর শেরেবাংলা স্টেডিয়ামে মেয়েকে নিয়ে এসেছিলেন সাকিব আল হাসান• মাঘের হালকা হিম বিকেলে বাবা-মেয়ে মেতে উঠল ফুটবল নিয়ে।

চোট থেকে এখনো সেরে ওঠেননি সাকিব আল হাসান। শ্রীলঙ্কার বিপক্ষে টি-টোয়েন্টি সিরিজটা তাঁর খেলার সম্ভাবনা নেই বললেই চলে। কিন্তু মাঠের টান উপেক্ষা করতে পারেননি। আজ সোমবার বিকেলে কন্যা আলায়না হাসান অউব্রেকে নিয়ে চলে এলেন মিরপুর শেরেবাংলা স্টেডিয়ামে । ছবি: বিসিবি
বাবা বিশ্ব ক্রিকেটে অনেক বড় নাম হলেও মেয়ের তুমুল আগ্রহ যেন ফুটবলে! রঙিন গোলক চর্মটা নিয়ে অউব্রের কী আনন্দ! ছবি: বিসিবি
সাকিব দুর্দান্ত ক্রিকেটার হলেও ফুটবলটাও পারেন বেশ। ফুটবল যে তাঁর রক্তে! বাবা ভালো ফুটবল খেলতেন, সাকিবকে ফুটবলারই বানাতে চেয়েছিলেন তিনি। পরে পথ বেঁকে গেলেও অস্থিমজ্জায় ফুটবলের প্রতি টান নিশ্চয়ই চলে যায়নি! সেই অভিজ্ঞতা থেকে মেয়েকে শিখিয়ে দিচ্ছেন ফুটবলের কারিকুরি। ছবি: বিসিবি
বাবার কাছ থেকে ‘শিক্ষা’ নিয়ে সেটা কাজে লাগাল অউব্রে—বাঁ পায়ে জোরালো শট! সেটি খুঁজে পেল অদৃশ্য জাল! ছবি: বিসিবি
বাংলাদেশ ক্রিকেট দল যে কঠিন সময় পার করছে, সেটি মেয়ের সঙ্গে ফুটবল খেলে সাময়িক হয়তো ভুলে থাকতে পারছেন সাকিব। কিন্তু তাঁর প্রয়োজনীয়তা যে বাংলাদেশ পলে পলে অনুভব করছে। ছবি: বিসিবি
