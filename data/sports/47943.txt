
নাহ, একদমই উশুল হলো না।
পয়সা উশুলের কথা হচ্ছে না। ওয়েলিংটনের বেসিন রিজার্ভে আজ যে কজন দর্শক ছিলেন তাঁদের টিকিটের টাকা উশুল হয়ে গেছে। বাতাসে আম্পায়ারের হ্যাট উড়ে যাচ্ছে, স্টাম্পের বেল পড়ে যাচ্ছে। কখনো বোলার দৌড় শুরু করে থেমে যাচ্ছেন। কখনো মাঠকর্মী আচ্ছাদন সামলাতে গিয়ে প্রায় উড়ে যাচ্ছেন—বিনোদনের কমতি কই! উশুল হয়নি আসলে যাঁরা টিভি পর্দার সামনে ছিলেন তাঁদের। শীতের ভোররাতে কাকপক্ষী জাগার আগে টিভি ছেড়ে লাভটা কী হলো, যদি সারা দিনে মাত্র ২৪২টা বল হয়! সিরিজের প্রথম টেস্টের প্রথম দিনে মাত্র ৪০.২ ওভার খেলা হয়েছে। বৃষ্টি আর বাতাস খেয়ে নিয়েছে বাকি ৪৯.৪ ওভার। তবে এইটুকু সময়ের মাঝেই কিছু গুরুত্বপূর্ণ রেকর্ড-পরিসংখ্যান হয়ে গে​ল। সেগুলোর একটু দেখেই নেওয়া যাক—
দ্বিতীয়ইনিংসের ২৯তম ওভারে টিম সাউদিকে ফাইন লেগ দিয়ে ছক্কা মেরেছেন মমিনুল হক। ২০ টেস্টের ক্যারিয়ারে এটা তাঁর দ্বিতীয় ছক্কা। অভিষেকের দুই বছর পর ২০১৫ সালে খুলনা টেস্টের দ্বিতীয় ইনিংসে বাবর আজমের বলে প্রথম ছক্কা মেরেছিলেন এই বাঁহাতি ব্যাটসম্যান।
২৮টেস্টে তামিম ইকবালের পঞ্চাশোর্ধ্ব ইনিংস, বাংলাদেশের পক্ষে সর্বোচ্চ। এত দিন ২৭টি পঞ্চাশোর্ধ্ব ইনিংস নিয়ে হাবিবুল বাশারের সঙ্গে রেকর্ডটি ভাগাভাগি করতেন তামিম। তবে হাবিবুলের ২৭টি ইনিংস ছিল ৯৯ ইনিংস খেলে। তামিমের ২৮টি পঞ্চাশোর্ধ্ব ইনিংস এসেছে ৮৫ ইনিংসেই।
৬৬.৬৭২৭ টেস্টের ক্যারিয়ারে ইমরুল কায়েস ব্যাট করেছেন ৫১ ইনিংসে। এর মধ্যে ৩৪ ইনিংসেই আউট হয়েছেন ক্যাচ দিয়েছেন। অর্থাৎ ব্যাট করতে নেমে দুই-তৃতীয়াংশ ইনিংসেই আউট হয়েছেন ক্যাচ দিয়ে।
১৫.৭৪ ওয়েলিংটন বেসিন রিজার্ভে বাংলাদেশের ব্যাটিং গড়। টেস্ট খেলুড়ে দেশগুলোর মধ্যে সর্বনিম্ন। আজকের ইনিংসটা (১৫৪/৩) যোগ হয়েছে বলে গড়টা এখন একটু বেড়েছে। না হলে বাংলাদেশের ব্যাটিং গড়টা (১৩.০৮) দ্বিতীয় সর্বনিম্ন ভারতের (২৭.৭৯) অর্ধেকেরও কম ছিল!
২২০নিউজিল্যান্ডের বিপক্ষে মমিনুল হকের ব্যাটিং গড়। কমপক্ষে ৫ ইনিংস ব্যাটিং করেছেন এমন ব্যাটসম্যানদের মধ্যে সর্বোচ্চ। কাল যদি কোনো রান যোগ না করেও আউট হয়ে যান মমিনুল, তবুও দুইয়ে থাকা দিলীপ সারদেশাইয়ের (১২০) চেয়ে এগিয়ে থাকবেন বাংলাদেশের ‘পকেট ডায়নামো’ (১৪৬.৬৭)।
