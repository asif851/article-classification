
হার প্রায় নিশ্চিতই ছিল। এর পরও নিউজিল্যান্ডকে আজ কিছুটা আশা দেখিয়েছিল বৃষ্টি। তবে শেষ রক্ষা হয়নি কিউইদের। প্রকৃতির বাধার মধ্যেই বড় ব্যবধানের জয় তুলে নিয়েছে স্বাগতিক ইংল্যান্ড।লর্ডস টেস্টে ১৭০ রাতে জেতা ইংল্যান্ড আজ মঙ্গলবার হেডিংলিতে জিতল ২৪৭ রানে। দুই ম্যাচের টেস্ট সিরিজে ‘ধবলধোলাই’ হলো সফরকারী নিউজিল্যান্ড।জয় পেতে দ্বিতীয় ইনিংসে নিউজিল্যান্ডের প্রয়োজন ছিল ৪৬৮ রান। প্রায় অসম্ভব লক্ষ্যের পেছনে ছুটতে গিয়ে গতকালই খেই হারিয়ে ফেলে কিউইরা। দিন শেষে সংগ্রহ ছিল ৬ উইকেটে ১৫৮ রান। অবশিষ্ট চার উইকেট নিয়ে যে নিউজিল্যান্ড বেশিক্ষণ উইকেটে টিকতে পারবে না, জানাই ছিল।বৃষ্টির বাধায় আজ যথাসময়ে টেস্টের শেষ দিনের খেলা শুরু করা সম্ভব হয়নি। দেরিতে হলেও মাঠে গড়ায় খেলা। দ্রুত দুটি উইকেট তুলে নেয় ইংল্যান্ড। কিছুক্ষণ পর আবারও বৃষ্টির বাগড়া। কিউইরা নিশ্চয়ই প্রার্থনা করেছিল, বৃষ্টিটা যেন এবার না থামে। তবে তা হয়নি। বৃষ্টি থামল। আর নিউজিল্যান্ড গুটিয়ে গেল ২২০ রানে।
দ্বিতীয় ইনিংসে ইংল্যান্ডের সফলতম বোলার গ্রায়েম সোয়ান। ৯০ রান খরচায় ছয়টি উইকেট শিকার করেন এই অফস্পিনার। দুটি উইকেট নেন স্টুয়ার্ট।
সংক্ষিপ্ত স্কোর:
ইংল্যান্ড প্রথম ইনিংস: ৩৫৪/১০
রুট ১০৪, বেয়ারস্টো ৬৪, প্রিয়র ৩৯
ট্রেন্ট বোল্ট ৫/৫৭, সাউদি ২/৭৬
নিউজিল্যান্ড প্রথম ইনিংস: ১৭৪/১০
ফুলটন ২৮, রাদারফোর্ড ২৭, ওয়াগনার ২৭
সোয়ান ৪/৪২, ফিন ৩/৩৬
ইংল্যান্ড দ্বিতীয় ইনিংস: ২৮৭/৫ (ঘোষণা)
কুক ১৩০, ট্রট ৭৬
উইলিয়ামসন ৩/৬৮, ওয়াগনার ২/৬৭
নিউজিল্যান্ড দ্বিতীয় ইনিংস: ২২০/১০
টেলর ৭০, রাদারফোর্ড ৪২, সাউদি ৩৮
সোয়ান ৬/৯০ , ব্রড ২/২৬
ফল: ইংল্যান্ড ২৪৭ রানে জয়ী।
সিরিজ: ইংল্যান্ড ২-০-তে জয়ী।
সূত্র: ক্রিকইনফো।
