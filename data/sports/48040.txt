
ইমরুল কায়েসের ২১ বলে ৫০ রানের বিস্ফোরক ইনিংস। সাব্বির রহমানের ৩৪ বলে অপরাজিত ৪১। পরশু বারবাডোজের কেনসিংটন ওভালে প্রথম টি-টোয়েন্টিতে রান পেয়েছেন বাংলাদেশ ‘এ’ দলের শুভাগত হোম (২৪ বলে ২৭) ও নুরুল হাসানও (১১ বলে ১৮)। এই চতুষ্টয়ের ব্যাটে ভর করেই সাগিকর হাইপারফরম্যান্স সেন্টারের ১৫১ রান ২০ বল ও ৬ উইকেট হাতে রেখে টপকে গেছে বাংলাদেশ ‘এ’।৫ চার ও ৪ ছক্কায় ৫০ রান করে ষষ্ঠ ওভারের চতুর্থ বলে ইমরুল যখন আউট হলেন ‘এ’ দলের রান তখন ৭১। এর আগে দুই আন্দ্রে, ফ্লেচার (৪৩ বলে ৫৭) ও রাসেলের (২৬ বলে ৪৮) ইনিংসেই দেড় শ পেরোতে পারে সাগিকর। ‘এ’ দলের পেসার শফিউল ২২ রানে ৩ উইকেট, রবিউল ৩৩ রানে ২ উইকেট নিয়েছেন।গত রাতেই বারবাডোজের থ্রিডব্লুজ ওভালে হয়ে যাওয়ার কথা দ্বিতীয় ও শেষ ম্যাচটি।
