

ঘরোয়া ক্রিকেটে টানা ভালো করার পুরস্কার পাচ্ছেন নাসির হোসেন। আয়ারল্যান্ডে ত্রিদেশীয় টুর্নামেন্টে বাংলাদেশ দলে সুযোগ পেয়েছেন তিনি। তবে জুনে ইংল্যান্ডে চ্যাম্পিয়নস ট্রফির দলে তাঁকে স্ট্যান্ডবাই হিসেবে রেখেছেন নির্বাচকেরা।উইকেটকিপার-ব্যাটসম্যান নুরুল হাসান ও পেসার শুভাশিস রায়ের অবস্থাও একই। আয়ারল্যান্ড সফরের দলে আছেন দুজনই। চ্যাম্পিয়নস ট্রফির জন্য দেওয়া দলে দুজনেই আবার স্ট্যান্ডবাই। শ্রীলঙ্কা সফরে টি-টোয়েন্টি খেলা মোহাম্মদ সাইফউদ্দিনও ইংল্যান্ড যাবেন স্ট্যান্ডবাই হিসেবে। আয়ারল্যান্ড ও চ্যাম্পিয়নস ট্রফি—দুই জায়গাতেই বাংলাদেশ দলে ফিরেছেন পেসার শফিউল ইসলাম। দলে নেই শুভাগত হোম চৌধুরী। আয়ারল্যান্ডে ত্রিদেশীয় টুর্নামেন্ট আর ইংল্যান্ডের চ্যাম্পিয়নস ট্রফির আগে সাসেক্সের বিপক্ষে প্রস্তুতিমূলক ম্যাচ খেলবে বাংলাদেশ।বৃহস্পতিবার সকালে মিরপুর শেরেবাংলা স্টেডিয়ামে এক সংবাদ সম্মেলনে আয়ারল্যান্ড সফরের ১৮ সদস্যের দল ঘোষণা করেন নির্বাচেকরা। একই সময়ে তাঁরা জানিয়ে দেন চ্যাম্পিয়নস ট্রফির ১৫ সদস্যের দল। যে দলে স্ট্যান্ডবাই আছেন চারজন।
সাসেক্স ও আয়ারল্যান্ড সফরের বাংলাদেশ দল: মাশরাফি বিন মুর্তজা, সাকিব আল হাসান, মুশফিকুর রহিম, তামিম ইকবাল, মাহমুদউল্লাহ, রুবেল হোসেন, ইমরুল কায়েস, নাসির হোসেন, শফিউল ইসলাম, সৌম্য সরকার, সাব্বির রহমান, মোস্তাফিজুর রহমান, তাসকিন আহমেদ, মোসাদ্দেক হেসেন, নুরুল হাসান, মেহেদী হাসান মিরাজ, শুভাশিস রায়, সানজামুল ইসলাম। চ্যাম্পিয়নস ট্রফির বাংলাদেশ দল: মাশরাফি বিন মুর্তজা, সাকিব আল হাসান, মুশফিকুর রহিম, তামিম ইকবাল, মাহমুদউল্লাহ, রুবেল হোসেন, ইমরুল কায়েস, শফিউল ইসলাম, সৌম্য সরকার, সাব্বির রহমান, মোস্তাফিজুর রহমান, তাসকিন আহমেদ, মোসাদ্দেক হেসেন, মেহেদী হাসান মিরাজ, সানজামুল ইসলাম।  চ্যাম্পিয়নস ট্রফির স্ট্যান্ডবাই: নাসির হোসেন, নুরুল হাসান, শুভাশিস রায়, মোহাম্মদ সাইফউদ্দিন।
 
 
