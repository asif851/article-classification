
আগামী ডিসেম্বরে ভারতের কেলায় সাফ চ্যাম্পিয়নশিপে তুলনামূলক কঠিন গ্রুপে পড়েছে বাংলাদেশ। সর্বশেষ দুই আসরে সেমিফাইনালের মুখ না দেখা বাংলাদেশের গ্রুপে আছে বর্তমান চ্যাম্পিয়ন আফগানিস্তান ও দক্ষিণ এশীয় শক্তি মালদ্বীপ। অপর প্রতিপক্ষ অবশ্য ভুটান।অন্য গ্রুপে স্বাগতিক ভারতের সঙ্গে আছে শ্রীলঙ্কা, নেপাল ও পাকিস্তান।মালদ্বীপের বিপক্ষে ২০১১ সালের দিল্লি সাফ চ্যাম্পিয়নশিপে বাংলাদেশ হেরেছিল ৩-১ গোলে। আফগানিস্তানের বিপক্ষে সর্বশেষ মোকাবিলা অবশ্য শেষ হ​য় অমীমাংসিতভাবে। ২০১৩ সালে কাঠমান্ডুতে অনুষ্ঠিত সর্বশেষ প্রতিযোগিতায় ভারতকে হারিয়ে চ্যাম্পিয়ন হয়েছিল আফগানিস্তান।২০০৩ সালের পর সাফে আর কখনোই শিরোপা জিততে পারেনি বাংলাদেশ।২৩ ডিসেম্বর নেপাল ও শ্রীলঙ্কার ম্যাচটি দিয়ে মাঠে গড়াবে এবারের সাফ আসর। প্রতিযোগিতাটি এবার পরিচিত হবে সাফ সুজুকি কাপ নামে।
