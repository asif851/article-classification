
লস অ্যাঞ্জেলেসে কাল শেষ হলো স্পেশাল অলিম্পিকস ওয়ার্ল্ড গেমসের আসর। বাংলাদেশ ৬টি খেলায় জিতেছে ৩১টি পদক। এর মধ্যে ১২টি সোনা, ১১টি রুপা ও ৮টি ব্রোঞ্জ। সর্বোচ্চ ৪টি সোনা এসেছে ব্যাডমিন্টন থেকে। অ্যাথলেটিকসে ৩টি, বোচি ও টেবিল টেনিসে ২টি করে, ১টি সোনা এসেছে সাঁতারে। ১১টি রুপার ৫টিই এসেছে অ্যাথলেটিকস থেকে, ৪টি সাঁতারে। সর্বোচ্চ ৫টি ব্রোঞ্জও এসেছে সাঁতারে। বাংলাদেশের ৫৭ জন অ্যাথলেট অংশ নেন প্রতিযোগিতায়।
