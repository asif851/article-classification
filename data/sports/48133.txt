
কাগজে-কলমে ২০১৭ সাল খুব একটা ভালো কাটেনি বার্সেলোনা। শুধু কোপা দেল রের শিরোপাই জিতেছে বার্সেলোনা। বাকি ৫টিই গেছে রিয়ালের ঘরে। কিন্তু পরিসংখ্যানের চোখে এ বছরটা গাইছে মেসি-বার্সার জয়গান। চলুন তবে দেখে নেওয়া যাক, এ বছর কী কী রেকর্ড করল বার্সা।
১২০এ বছর লিগে ৩৯টি ম্যাচ খেলেছে বার্সেলোনা। তাতে গড়ে তিনটির বেশি গোল তাঁদের। ১২০ গোল করে ইউরোপের শীর্ষ পাঁচ লিগে সবার চেয়ে এগিয়ে তারা। ১০৩ গোল করেছে পিএসজি। ৯৭টি গোল ম্যানচেস্টার সিটি ও মোনাকোর। ৯৬ গোল করেছে গতবারের লিগজয়ী রিয়াল মাদ্রিদ। আর সিরি ‘আ’তেই ৯২ গোল করার কীর্তি নাপোলির।
২০০বার্সেলোনার পক্ষে ২০০তম গোলে সহায়তা করে ফেললেন লিওনেল মেসি।
১৭রিয়াল মাদ্রিদের বিপক্ষে ইতিহাসে সবচেয়ে বেশি গোল এখন মেসির।
১৫মেসিই একমাত্র খেলোয়াড় যিনি টানা ১০ লা লিগা মৌসুমে ১৫-র বেশি গোল করলেন।
৩লা লিগার ইতিহাসে প্রথমবারের মতো টানা তিনবার বার্নাব্যুর এল ক্লাসিকো জিতল বার্সেলোনা।
৫০বার্সেলোনার হয়ে ২০১৭ সালে ৫০ গোল করেছেন মেসি। এর আগে আরও পাচবার এক পঞ্জিকাবর্ষে ৫০ গোল করার কীর্তি দেখিয়েছেন তিনি। ২০১২ সালে বার্সেলোনার হয়ে ৭৯ গোল ছিল মেসির!
