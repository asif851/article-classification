
নিজভূমেই পরবাসে রোহিঙ্গা মুসলমানরা। নিজেদের বসতভূমি থেকে সরকারি ছত্রচ্ছায়ায় উচ্ছেদ করা হচ্ছে তাদের। এর প্রতিবাদে আসিয়ান ফুটবল ফেডারেশন সুজুকি কাপ থেকে দল প্রত্যাহারের কথা ভাবছে মালয়েশিয়া। ১৯ নভেম্বর থেকে ফিলিপাইন ও মিয়ানমারে শুরু হয়েছে এই টুর্নামেন্ট। মালয়েশিয়ার যুব ও ক্রীড়ামন্ত্রী খায়েরি জামালউদ্দিন জানিয়েছেন, ‘গত সপ্তাহে বিষয়টি আমি মন্ত্রিসভায় তুলেছিলাম। এ সপ্তাহে আবার তুলব। এরপরই নেওয়া হবে চূড়ান্ত সিদ্ধান্ত।’ রয়টার্স।
