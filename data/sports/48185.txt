
‘আমার মতো ভুল যেন আর কেউ না করে...’ বাংলা সিনেমা-নাটকে তো বটেই, বাস্তব জীবনেও কথাটা বেশ চালু! লু ভিনসেন্ট যেন প্রচলিত কথারই প্রতিধ্বনিত করলেন। জীবনে কিছু ভুল থাকে, যা মুছে ফেলা যায় না। তেমনই এক ভুল করেছেন ভিনসেন্ট। নিউজিল্যান্ড ক্রিকেটের এ পতিত নায়কের সরল স্বীকারোক্তি, ‘আমি লু ভিনসেন্ট, একজন প্রতারক!’কথাটা তিনি আগেও বলেছিলেন। তবে এবার বলেছেন বিশ্বকাপে অংশ নেওয়া খেলোয়াড়দের উদ্দেশে। বিশ্বকাপে ফিক্সিং বা যেকোনো ধরনের দুর্নীতি প্রতিরোধে শক্ত অবস্থান নিয়েছে আইসিসি। খেলোয়াড়, কোচিং স্টাফ ও টিম ম্যানেজমেন্টদের সচেতনতা বৃদ্ধির উদ্দেশ্যে একটি ভিডিও বার্তা তৈরি করেছে আইসিসি। এর অংশ হিসেবে ৩০ সেকেন্ডের এক আবেগঘন ভিডিও বার্তায় সবাইকে অনাকাঙ্ক্ষিত কর্মকাণ্ড থেকে সতর্ক থাকার অনুরোধ করেছেন সাবেক কিউই তারকা।বিপিএল স্পট ফিক্সিংয়ের প্রস্তাব পেয়েও গোপন করার অপরাধে বিসিবির ট্রাইব্যুনাল সব ধরনের ক্রিকেট থেকে তাঁকে তিন বছরের নিষিদ্ধ করেছে। এরপর ইংল্যান্ড ঘরোয়া ক্রিকেটে ফিক্সিংয়ের অপরাধে আজীবন নিষিদ্ধ করেছে ইসিবি। গত বছর ভিনসেন্ট নিজেকে ‘প্রতারক’ বলে জানিয়েছিলেন, ‘আমি আমার দেশকে লজ্জা দিয়েছি, খেলাটাকেও লজ্জা দিয়েছি...’। ভিনসেন্টের করুণ পরিণতি খেলোয়াড়দের জন্য বিরাট সতর্কবার্তা। তথ্যসূত্র: আইএএনএস।
