
দুই ম্যাচের নিষেধাজ্ঞায় ক্রিস্টিয়ানো রোনালদো নেই। ভিআইপি বক্সে বসেই দেখতে হলো খেলা। তবে রোনালদোর অনুপস্থিতি একদমই বুঝতে দেননি করিম বেনজেমা-হামেস রদ্রিগেজরা। বেনজেমার জোড়া গোল, সঙ্গে রদ্রিগেজ-রামোসের গোলে বার্নাব্যুতে রিয়াল সোসিয়েদাদকে ৪-১ গোলে জয় পেয়েছে রিয়াল মাদ্রিদ।তবে শুরুতেই স্বাগতিকদের বুকে কাঁপুনি ধরিয়ে দিয়েছিলেন সোসিয়েদাদের আরিৎজ এলাসতোন্দো। ম্যাচের প্রথম মিনিটেই কর্নার পায় সোসিয়েদাদ। দুর্দান্ত এক হেডে দলকে এগিয়ে নেন ডিফেন্ডার আরিৎজ। তবে মিনিট দুয়েক পরেই হেডের বদলা হেডে নিল রিয়াল! মার্সেলোর ক্রসে দারুণ এক হেডে দলকে সমতায় ফেরালেন রদ্রিগেজ।৩৭ মিনিটে বেনজেমার শটটি ফিরে এলে ফিরতি শটে জালে পাঠাতে ভুল করেননি রামোস। তবে ৫২ মিনিটে গ্যারেথ বেলের সহায়তায় দারুণ এক িফনিশিংয়ে ব্যবধান বাড়িয়ে নিতে ভুল করেননি বেনজেমা। ৭৬ মিনিটে ইসকোর সঙ্গে ওয়ান-টু খেলে আবারও দুর্দান্ত ফিনিশিং বেনজেমার। তবে হতাশ করেছেন বেল। দারুণ কিছু সুযোগ হাতছাড়া করেছেন ওয়েলশ উইঙ্গার।লিগে ২০ ম্যাচে ৫১ পয়েন্ট নিয়ে শীর্ষে রিয়াল, সমান সংখ্যক ম্যাচে ৪৭ পয়েন্ট নিয়ে তিনে বার্সেলোনা।
