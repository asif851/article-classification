
কলকাতা নাইট রাইডার্সের খেলোয়াড়দের নিজের সদ্য মুক্তিপ্রাপ্ত ছবি দেখার সুযোগ করে দিলেন শাহরুখ খান। সাকিব আল হাসানরা তাঁর নতুন ছবি ‘ফ্যান’ দেখলেন মোটামুটি রাজসিকভাবেই। হাত-পা ছড়িয়ে পপকর্ন চিবোতে চিবোতে ‘ফ্যান’ দেখে মুগ্ধ সবাই। দলের বোলিং কোচ ওয়াসিম আকরাম ও অধিনায়ক গৌতম গম্ভীরের মাঝের আসনে বসে ছবিটি দেখেছেন সাকিব। খুব বেশি কিছু না বললেও ‘ফ্যান’ দেখে মুগ্ধ সাকিব। বলেছেন, ‘খুবই ভালো ছবি।’ কেবল উপমহাদেশীয় ক্রিকেটাররা নন, ‘ফ্যান’ দেখেছেন অস্ট্রেলিয়া-দক্ষিণ আফ্রিকার খেলোয়াড়েরাও। ব্র্যাড হগ, জ্যাক ক্যালিসদের জন্য ব্যবস্থা ছিল সাব-টাইটেলের। ক্রিকেটের বাইরে গিয়ে সন্ধ্যাটি কেকেআর ক্রিকেটারদের জন্য ছিল দারুণ উপভোগ্য।
