
এ মুহূর্তে পৃথিবীর সেরা মিডফিল্ডার কে? ইনিয়েস্তা, মডরিচ, ইয়া তোরে, রোবেনদের কথাই তো বলবেন। কিন্তু যদি বলি পল পগবা? নিশ্চয়ই ভ্রু কুঁচকে যাবে । তবে যখন জানবেন উক্তিটি করেছেন ইতালির কোচ সিজার প্রানদেল্লি, তখন সেটিকে এড়িয়ে যাওয়ার উপায় কী! জুভেন্টাসের হয়ে খেলা ফরাসি মিডফিল্ডার পগবাকে বলা হচ্ছে আগামীর মহাতারকা । যে কজন তরুণ তুর্কি এই বিশ্বকাপ মাতাবেন বলে ভাবা হচ্ছে পগবা তাঁদের অন্যতম। ইতালির জুভেন্টাসের হয়ে খেলেন বলেই কিনা ইতালিয়ান কোচ পগবায় মুগ্ধতা, ‘সে মাঠের বিভিন্ন পজিশনে খেলতে পারে। অসাধারণ শক্তিমত্তা এবং টেকনিক্যাল দক্ষতা রয়েছে ওর। প্রতিপক্ষকে বিপদে ফেলতে কোনো জুড়ি নেই। এ মুহূর্তে পগবাই পৃথিবীর সেরা মিডফিল্ডার।’ এরই মাঝে নিজের জাত চিনিয়েছেন ফ্রান্সের হয়ে অনূর্ধ্ব-২০ বিশ্বকাপ জিতে, হয়েছেন ছোটদের বিশ্বকাপের সেরা খেলোয়াড়ও। এবার বড়দের বিশ্বকাপে ব্লুদের হয়ে দারুণ কিছু করে দেখাবেন পগবা, সেই আশায় নিশ্চয়ই বুঁদ হয়ে আছে ফরাসিরা! ওয়েবসাইট।
