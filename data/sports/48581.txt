
৯ বছর পর দক্ষিণ আফ্রিকায় পূর্ণাঙ্গ সিরিজ খেলতে যাচ্ছে বাংলাদেশ। সিরিজের সূচি চূড়ান্ত করেছে ক্রিকেট দক্ষিণ আফ্রিকা (সিএসএ)। আগামী বছর সেপ্টেম্বর ও অক্টোবরে প্রোটিয়াদের বিপক্ষে দুটি টেস্ট, তিনটি ওয়ানডে ও দুটি টি-টোয়েন্টি খেলবে বাংলাদেশ। সিরিজের প্রায় সব ম্যাচ হবে দক্ষিণ আফ্রিকার স্বল্প পরিচিত ভেন্যুতে। ২০১৭ সালের ২৮ সেপ্টেম্বর পচেফ্স্ট্রুমে শুরু প্রথম টেস্ট। ৬ অক্টোবর থেকে দ্বিতীয় টেস্ট ব্লুমফন্টেইনে। সফরের দুটি টি-টোয়েন্টিও হবে এই দুই মাঠে। তিন ওয়ানডের সিরিজের প্রথমটি কিম্বার্লি, দ্বিতীয়টি পার্ল ও শেষটি ইস্ট লন্ডনে। সূত্র: ক্রিকইনফো।
