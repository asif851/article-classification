
পাঁচবার শিরোপা জিতেছেন চীনা ওপেনে। টুর্নামেন্টে অপরাজিত টানা ২৫ ম্যাচ। নোভাক জোকোভিচ কোর্টে ভাইয়ের সঙ্গে জুটি বাঁধার জন্য এমন পয়মন্ত ভেন্যু বেইজিংকেই বেছে নিলেন। আট বছরের ছোট, ২০ বছরের জর্জি জোকোভিচের সঙ্গে জুটি বেঁধে পরশু ৭-৬ (৭-৫), ৬-৭ (৬/৮), ১০-৫-এ জিতলেন চীন-নিউজিল্যান্ডের গং মাও-শিন ও মাইকেল ভেনাস জুটির বিপক্ষে। পয়েন্ট জেতার পর ‘হাইফাইভ’ করেছেন, তাঁদের দেখা গেছে ‘চেস্ট বাম্প’ উদ্যাপনেও। জয়ের পর জোকোভিচ র্যা ঙ্কিংয়ে ১৫০২ জর্জি সম্পর্কে বললেন, ‘এত দর্শকের সামনে আগে খেলার অভিজ্ঞতা ছিল না তাঁর। আগে কখনো খেলেনি এত বড় স্টেডিয়ামেও। আমরা খুবই উপভোগ করেছি—প্রথম জয়ের জন্য পরস্পরকে উৎসাহিত করেছি।’ ডেইলি মেইল।
