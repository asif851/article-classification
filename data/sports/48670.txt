
পাওয়ার প্লের ৬ ওভারে মুম্বাই তুলল মাত্র ২১ রান, যা চলতি আইপিএলে কোনো দলের সর্বনিম্ন। পড়ল ২টি উইকেটও। এরপর বড় স্কোর গড়তে হলে কাউকে না কাউকে ঝড় তুলতে হতো। সেটা পারেননি মুম্বাইয়ের কোনো ব্যাটসম্যান। কাল বিশাখাপত্তনমে পাঞ্জাবের বিপক্ষে আগে ব্যাট করা মুম্বাই থেমে গেল ১২৪ রানে। তখনই ম্যাচ হেলে পড়েছিল পাঞ্জাবের দিকে। তিন ওভার হাতে রেখে ৭ উইকেটে জিতলও তারা।মুম্বাইকে অল্প রানে আটকে রাখতে বড় ভূমিকা মার্কাস স্টয়নিসের। ৪ ওভারে ১৫ রান দিয়ে ৪ উইকেট নিয়ে ম্যাচসেরার স্বীকৃতিও পেয়েছেন এই অস্ট্রেলিয়ান অলরাউন্ডার। উইকেট দুটি কম পেলেও বল হাতে আরও ‘কিপ্টে’ ছিলেন সন্দীপ শর্মা-৪ ওভারে ২ উইকেট, রান দিয়েছেন ১১। ৬১ রানে ৫ উইকেট খুইয়ে ফেলা মুম্বাইয়ের পক্ষে সর্বোচ্চ ২৭ করেন কাইরন পোলার্ড।রান তাড়া করতে এসে শুরুতেই আমলাকে (০) হারালেও মুরালি বিজয় (৫৪) ও ঋদ্ধিমান সাহার ( ৫৬) ১১৬ রানের জুটি সহজ জয়ের পথ দেখায় পাঞ্জাবকে। ক্রিকইনফো।
