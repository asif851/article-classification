
‘আগস্টেই বাংলাদেশে আসছে অস্ট্রেলিয়া’—ক্রিকেট অস্ট্রেলিয়ার (সিএ) প্রধান ডেভিড পিভারকে উদ্ধৃত করে গত সপ্তাহে সুখবরটা দিয়েছিলেন বিসিবি সভাপতি নাজমুল হাসান। কিন্তু কাল জানা গেল সফর নিয়ে শেষ কথা বলার সময় এখনো হয়নি। সিএর এক মুখপাত্র ইএসপিএন-ক্রিকইনফোকে বলেছেন, সফর চূড়ান্ত হবে নিরাপত্তা নিয়ে সবুজ সংকেত পাওয়ার পর, ‘নিকট ভবিষ্যতে বাংলাদেশ সফরের ব্যাপারে আমরা আশাবাদী, বিসিবির সঙ্গে এ নিয়ে কাজও করছি আমরা। তবে খেলোয়াড় ও কর্মকর্তাদের নিরাপত্তাই সবার আগে। আমরা এএসআইও, ডিএফএটি ও আমাদের নিজস্ব নিরাপত্তা উপদেষ্টাদের পরামর্শ বিশ্লেষণ করেই বাংলাদেশ সফরের ব্যাপারে সিদ্ধান্ত নেব।’তবে ওই মুখপাত্র নাজমুল হাসানকে দেওয়া ডেভিড পিভারের আশ্বাস নিয়ে কথা বলতে রাজ হননি। নিরাপত্তা ঝুঁকিকে কারণ দেখিয়ে ২০১৫ সালে বাংলাদেশ সফর বাতিল করেছিল অস্ট্রেলিয়া। ক্রিকইনফো।
