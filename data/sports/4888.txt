
ইংল্যান্ডে চলছে চ্যাম্পিয়নস ট্রফির জমজমাট লড়াই। ক্রিকেটপ্রেমীদের আনন্দের মাত্রা দ্বিগুণ করে বাংলাদেশ দল উঠে গেছে প্রতিযোগিতার সেমিফাইনালে। ১৫ জুন বার্মিংহামের এজবাস্টনে ভারতের বিপক্ষে ফাইনালে ওঠার এই লড়াই এ দেশের ক্রিকেট ইতিহাসের এক স্মরণীয় অধ্যায়।ইতিহাসে প্রথমবারের মতো বৈশ্বিক কোনো প্রতিযোগিতার সেমিফাইনালে খেলার গৌরবের অনুভূতি উপভোগের অপেক্ষায় এখন অধীর ক্রিকেটপ্রেমীরা। প্রথম আলো অনলাইন বাংলাদেশের সেমিফাইনাল উপলক্ষে আয়োজন করেছে দল নির্বাচনের এক মজার খেলা। ‘আমার বাংলাদেশ দল’ নামের এই প্রতিযোগিতায় পাঠকেরা সেমিফাইনালের জন্য বাংলাদেশের একাদশ নির্বাচন করবেন। মাঠের বাংলাদেশ দলের সঙ্গে পাঠকের দল মিলে গেলে থাকছে আইফোন–৭–সহ তিনটি স্মার্টফোন জিতে নেওয়ার সুযোগ।চ্যাম্পিয়নস ট্রফিতে বাংলাদেশের ১৫ জনের স্কোয়াড থেকে সেরা ১১ জনকে বেছে নিয়েই বানাতে হবে আপনার সেমিফাইনালের দল। (http://service.prothom-alo.com/sports_squad/) লিংকে গিয়ে বাংলাদেশের খেলোয়াড়দের ছবির পাশে ক্লিক করে আপনি আপনার একাদশটি তৈরি করতে পারবেন। সর্বাধিক ভোটপ্রাপ্তির ভিত্তিতে বাছাই করা হবে পাঠকের একাদশ। আপনার একাদশ পাঠকের সর্বোচ্চ ভোটে নির্বাচিত একাদশের সঙ্গে মিলে গেলে আপনি বিজয়ীর জন্য যোগ্য হবেন। সে ক্ষেত্রে লটারির মাধ্যমে বেছে নেওয়া হবে পুরস্কার বিজয়ীদের। ১৫ জুন, বৃহস্পতিবার দুপুর ১২টা পর্যন্ত এই দল নির্বাচনের খেলায় অংশ নেওয়া যাবে।প্রিয় পাঠক, তাহলে আর দেরি কেন! সেমিফাইনালে এজবাস্টনের মাঠে মাশরাফি-সাকিবদের দলে কোন ১১ জনকে আপনি দেখতে চান, সেটি জানিয়ে দিন।
 
