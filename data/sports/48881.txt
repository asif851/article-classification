
তাঁর অবসর ঘোষণা নিয়ে শুরু হয়েছিল নানামুখী জল্পনা। শ্রীলঙ্কান ক্রিকেটের অন্যতম সেরা এই তারকা শনিবার নিজেই সমাপ্তি টেনেছেন সেই জল্পনার। জানিয়ে দিয়েছেন, আগামী আগস্টে ভারতের বিপক্ষে সিরিজেই আন্তর্জাতিক ক্রিকেটকে বিদায় জানাবেন তিনি।পাকিস্তানের বিপক্ষে সিরিজের দ্বিতীয় টেস্ট এখন মাঠে। কলম্বো টেস্টের ফাঁকে সাংবাদিকদের ডেকে সাঙ্গাকারা বলে দিয়েছেন তাঁর বিদায় লগ্নের খুঁটিনাটি। বলেছেন, ‘আন্তর্জাতিক ক্রিকেটকে বিদায় বলার সময়টা আমার এসেই গেছে।’সাঙ্গাকারা জানিয়েছেন, ভারতের বিপক্ষে সিরিজে অনুষ্ঠেয় তিন টেস্টের দুটিতে খেলবেন তিনি। যদিও ওই সিরিজের সময়সূচি এখনো চূড়ান্ত করা হয়নি।
পাকিস্তানের বিপক্ষে চলমান সিরিজের তৃতীয় টেস্টটিও খেলবেন না সাঙ্গাকারা। কলম্বোর পি সারাভানামুত্তু ওভালে আয়োজিত এক সংবাদ সম্মেলনে তিনি বলেন, ‘বিশ্বকাপের পরপরই আন্তর্জাতিক ক্রিকেটকে আমার পুরোপুরি বিদায় বলার কথা ছিল। কিন্তু তখন আরও চারটি টেস্ট খেলার জন্য অনুরোধ করা হয়। সেই অনুরোধেই আরও কয়েক দিন টেস্ট খেলে যাওয়ার সিদ্ধান্ত নিই। এই মুহূর্তে আন্তর্জাতিক ক্রিকেটে যতজন খেলোয়াড় আছেন, তাদের মধ্যে সাঙ্গাকারার মোট টেস্ট রান সবচেয়ে বেশি। ক্রিকেটের বড় ফরম্যাটে তিনি ৩৮টি শতক হাঁকিয়ে সংগ্রহ করেছেন ১২ হাজার ৩শ ৫ রান। দ্বিতীয় স্থানে থাকা ইংলিশ ব্যাটসম্যান অ্যালিস্টার কুকের সংগ্রহ ৯ হাজার রান।
