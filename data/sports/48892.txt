



 ইসলামাবাদ ইউনাইটেডের বিপক্ষে বেশ খরুচে বোলিং করেছেন মোস্তাফিজুর রহমান।
 ৪ ওভারে দিয়েছেন ৩৯ রান, নিয়েছেন ১ উইকেট।
 ম্যাচটি নিষ্পত্তি হয়েছে সুপার ওভারে, সুপার ওভারেও ব্যর্থ মোস্তাফিজ।
 পিএসএলে ৪ ম্যাচে ৪ উইকেট বাংলাদেশি পেসারের।


পাকিস্তান সুপার লিগে (পিএসএল) এখন পর্যন্ত চারটি ম্যাচ খেলেছেন মোস্তাফিজুর রহমান। এর মধ্যে ইসলামাবাদ ইউনাইটেডের বিপক্ষে গতকালের ম্যাচেই ছিলেন সবচেয়ে বেশি খরুচে। শারজায় ৪ ওভার বল করে ৩৯ রান দিয়ে মাত্র ১ উইকেট নিয়েছেন। ওভারপ্রতি রান খরচের গড় ৯.৭৫।পিএসএলে মোস্তাফিজের সেরা বোলিং মুলতান সুলতানের বিপক্ষে ২৩ ফেব্রুয়ারি, দুবাইয়ে। একই মাঠে করাচি কিংসের বিপক্ষে ২২ রানে ১ উইকেট তাঁর। এখন পর্যন্ত প্রতিযোগিতায় ৪ ম্যাচ খেলে ৪ উইকেট তাঁর।লাহোর কালান্দার্সের হয়ে এবারের পিএসএলে তৃতীয় সেরা ‘কৃপণ’ বোলার বাংলাদেশের এই তারকা। প্রথম দুজন ফখর জামান ও সুনীল নারাইন। ফখর অবশ্য গোটা প্রতিযোগিতায় ২ ওভার বোলিং করেছেন। ১০ রান দিয়ে নিয়েছেন ১ উইকেট। মোস্তাফিজের পরেই আছেন পাকিস্তানি লেগ স্পিনার ইয়াসির শাহ। পিএসএল মোস্তাফিজের ওপরপ্রতি রান খরচের গড় ৬.৬৪। নারাইনের ৬.২৫।গতকালও হেরেছে মোস্তাফিজের লাহোর। তবে সেটি সুপার ওভারে। পিএসএলে এই প্রথম সুপার ওভারে ম্যাচের ভাগ্য নির্ধারিত হলো। প্রথমে ব্যাটিং করে ইসলামাবাদের করা ৯ উইকেটে ১২১ রান তাড়া করতে গিয়ে লাহোরও গুটিয়ে যায় ওই ১২১ রানেই।সুপার ওভারে লাহোর ১৫ রান তুলেছিল। মোস্তাফিজের কাঁধেই তুলে দেওয়া হয়েছিল সুপার ওভারে বোলিং করার দায়িত্ব। কিন্তু তিনি ব্যর্থই হয়েছে। সুপার ওভারের শেষ বলে ৩ রান দরকার পড়লেও মোস্তাফিজের শেষ বলে ছক্কা মেরে ইসলামাবাদকে জিতিয়ে দেন আন্দ্রে রাসেল।এ নিয়ে পিএসএলে টানা চারটি ম্যাচ হারল লাহোর।
