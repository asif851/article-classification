
প্রিমিয়ার লিগ জিতেছে চেলসি, বর্ষসেরার বিভিন্ন পুরস্কারে তাই জয়জয়কার চেলসি খেলোয়াড়দের। ইংলিশ প্রিমিয়ার লিগের বর্ষসেরা কোচের পুরস্কার পেয়েছেন হোসে মরিনহো, চেলসি উইঙ্গার এডেন হ্যাজার্ড পেয়েছেন বর্ষসেরা খেলোয়াড়ের পুরস্কার। এ নিয়ে তৃতীয়বারের মতো এই পুরস্কার পেলেন মরিনহো, ২০০৪-০৫ ও ২০০৫-০৬ মৌসুমে চেলসিকে লিগ জিতিয়ে বছরের সেরা কোচ হয়েছিলেন। এই মৌসুমে চেলসির হয়ে ১৪টি গোল করেছেন হ্যাজার্ড, করিয়েছেন ৯টি। আগেই হ্যাজার্ডের হাতে উঠেছে পিএফএর বর্ষসেরা খেলোয়াড়ের পুরস্কার। ইএসপিএন।
