
ভারতীয় ‘এ’ দলের বিপক্ষে একটি উইকেট তুলে নিয়েছিলেন তাসকিন। কিন্তু সাইড স্ট্রেনে আক্রান্ত হয়ে ৫ ওভারের বেশি আর বল করতে পারেননি তিনি।বিসিবি সূত্রে জানা গেছে, তাসকিনের এই চোট যথেষ্ট গুরুতরই। ‘এ’ দলের হয়ে তাঁর ভারত সফর এতে শেষই হয়ে গেছে।আগামীকালের মধ্যেই তাঁকে দেশে ফিরিয়ে আনা হতে পারে। তাঁর জায়গায় খুব সম্ভবত ভারত যাচ্ছেন পেসার কামরুল ইসলাম রাব্বি।উল্লেখ্য, চোটের কারণে গত জুলাইয়ে দক্ষিণ আফ্রিকার বিপক্ষে ওয়ানডে সিরিজে ছিলেন না দেশের এই উদীয়মান ফাস্ট বোলার।
