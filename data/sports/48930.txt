
ক্যারিয়ারের প্রথম পাঁচ টেস্টের ১০ ইনিংসে ২৫৯ রান। ফিফটি মাত্র দুটি। ফল, দল থেকে বাদ। পরিসংখ্যানটা স্টিভেন স্মিথের। অস্ট্রেলিয়ার ব্যাটসম্যানের টেস্টে ফিরতে লাগল আরও দুই বছর। ফিরে প্রথম ইনিংসেই ৯২ রান। স্মিথের ব্যাটে রান-বন্যার সেই শুরু। সেই স্মিথ সিডনিতে খেলছেন ক্যারিয়ারের ৫০তম টেস্ট। পরশু মাত্র ২৪ রান করলেও প্রথম ইনিংস শেষে ৫০ ম্যাচের ৯১ ইনিংসে ৪৬৯৩ রান স্মিথের। টেস্ট ইতিহাসে ক্যারিয়ারের প্রথম ৫০ ম্যাচে তাঁর চেয়ে বেশি রান করেছেন মাত্র দুজন—ডন ব্র্যাডম্যান ও সুনীল গাভাস্কার। প্রথম ৫০ ম্যাচে ৭৭ বার ব্যাটিং করে ৬৭৯০ রান করেছিলেন স্যার ডন।প্রথম ৫০ টেস্টে সবচেয়ে বেশি রান৬৭৯০ডন ব্র্যাডম্যানঅস্ট্রেলিয়াগড়৯৯.৮৫৪৯৭৪সুনীল গাভাস্কারভারত৫৭.৫২৪৬৯৩*স্টিভেন স্মিথঅস্ট্রেলিয়া৬০.১৬৪৬৮২লেন হাটনইংল্যান্ড৫৯.২৬* ম্যাচ চলছে
