
এত দিন যাঁকে হৃদয়ে আগলে রেখেছিলেন, তিনিই চলে গেছেন ক্লাব ছেড়ে। বার্সেলোনা-ভক্তদের তা সহ্য হবে কেন! নেইমারের পিএসজিতে যাওয়া মানতে পারেননি অনেকেই। নিজের বাইআউট ক্লজের টাকা পরিশোধ করে চলে যাওয়ায় অনেক বার্সা-ভক্তের কাছে নেইমার এখন ‘প্রতারক’! তাতেও রাগ কমেনি। সামাজিক যোগাযোগমাধ্যমে কাল থেকে অনেক ভিডিও আসছে, তাতে দেখা যাচ্ছে, বার্সায় নেইমারের ১১ নম্বর জার্সি পোড়াচ্ছেন কাতালান ক্লাবটির ভক্তরা।
