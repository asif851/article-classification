
এখনো শেষ হয়নি বাছাইপর্ব। এর মধ্যেই তিনবার কোচ বদলেছে আর্জেন্টিনা। ২০১৪ ব্রাজিল বিশ্বকাপের ফাইনাল খেলা দলটি আছে কনমেবল অঞ্চলের ৫ নম্বরে, নিশ্চিত করতে পারেনি রাশিয়ার টিকিট। সর্বশেষ ৩ ম্যাচে না হারলেও মাঠে বড্ড ফ্যাকাশে দেখাচ্ছে মেসি-বাহিনীকে। হতবুদ্ধি দেখাচ্ছে নতুন কোচ হোর্হে সাম্পাওলিকে। আর্জেন্টিনার সমর্থকেরা প্রতি ম্যাচ শেষে হিসাব কষছেন, তাহলে এখন কী দাঁড়াল সমীকরণ!
এতসব খারাপ খবরের মাঝে একমাত্র আশার প্রদীপ হতে পারে বাছাইপর্বের আজকের ম্যাচ। ১৬তম রাউন্ডের খেলায় আজ নিজেদের মাঠে আর্জেন্টিনা খেলবে ভেনেজুয়েলার বিপক্ষে। এর মধ্যেই রাশিয়া বিশ্বকাপে বাদ পড়া নিশ্চিত হয়েছে সফরকারীদের। তার ওপর ইনজুরিতে পড়েছেন দলটির প্রাণভোমরা টমাস রিনকন। ১৫ ম্যাচে মাত্র ১টি জয় পাওয়া দলটির জালে গেছে ৩৪ গোল। শুধু মেসি ছন্দে থাকলেও তো এই ম্যাচে পুরো পয়েন্ট পেতে কোনো সমস্যা হওয়ার কথা না আলবিসেলেস্তের।
এই ম্যাচে জিতলে আর্জেন্টিনার সামনে সুযোগ থাকবে পয়েন্ট টেবিলের দুইয়ে উঠে যাওয়ার। অবশ্য সে ক্ষেত্রে ব্রাজিলের সাহায্য দরকার হবে আর্জেন্টিনার। সঙ্গে উরুগুয়েরও। কলম্বিয়াকে নিজেদের মাঠে ব্রাজিলের কাছে হারতে হবে। আর প্যারাগুয়ের বিপক্ষে নিদেন ড্র করতে হবে উরুগুয়েকে। ২০১০ বিশ্বকাপে কোয়ার্টার ফাইনাল খেললেও গত বিশ্বকাপে জায়গা পায়নি প্যারাগুয়ে। অথচ গতবার জায়গা পাওয়াই ছিল সহজ।




অবস্থান


দল


জয়


ড্র


পরাজয়


গোল ব্যবধান


পয়েন্ট




১


ব্রাজিল


১১


৩


১


+২৭


৩৬




২


কলম্বিয়া


৭


৪


৪


+৩


২৫




৩


উরুগুয়ে


৭


৩


৫


+৯


২৪




৪


চিলি


৭


২


৬


+২


২৩




৫


আর্জেন্টিনা


৬


৫


৪


+১


২৩




৬


পেরু


৬


৩


৬


০


২১




৭


প্যারাগুয়ে


৬


৩


৬


−৫


২১




৮


ইকুয়েডর


৬


২


৭


+১


২০




৯


বলিভিয়া


৩


১


১১


−২১


১০




১০


ভেনেজুয়েলা


 ১


৪


১০


−১৭


৭




* ১৫ রাউন্ড শেষে শুধুমাত্র ব্রাজিল এই অঞ্চল থেকে বিশ্বকাপ নিশ্চিত করেছে। বলিভিয়া ও ভেনেজুয়েলার বাদ পড়া নিশ্চিত হয়েছে। সরাসরি চারটি দল এই অঞ্চল থেকে বিশ্বকাপ খেলবে
এই হতাশা কাটাতে মরিয়া প্যারাগুয়ে আজ নিজেদের মাঠে উরুগুয়েকে হারিয়ে দিতে পারলে পয়েন্ট টেবিলের চারে উঠে আসতে পারে। অন্তত এক পয়েন্ট পেতে জান দিয়ে লড়বে তারা। আর নিজেদের মাঠে খেললেও কলম্বিয়ার বিপক্ষে ব্রাজিল সব সময়ই ফেবারিট। ফলে এ রাউন্ডের খেলা শেষে স্বস্তির সুখবর মিলতে পারে আর্জেন্টিনার সমর্থকদের জন্য। কিন্তু শঙ্কাটা হলো, খেলায় অনিশ্চয়তা তো থাকেই। এই ম্যাচে অপ্রত্যাশিত ফলাফল, এমনকি ড্রও আর্জেন্টিনাকে ৬ নম্বরে নামিয়ে দিতে পারে। আর হারলে নেমে যেতে হতে পারে ৭-এ!
ফুটবলে অঘটন ঘটেই। তবে নিজেদের মাঠে আর্জেন্টিনা ভেনেজুয়েলার মতো দলের কাছে হারলে তা হবে মহা অঘটন। সমস্যা হলো, আর্জেন্টিনা নিজেরাই নিজেদের প্রতিপক্ষ হয়ে দাঁড়িয়েছে। সময় ফুরিয়ে আসছে দ্রুত। আর্জেন্টিনা এখনো নিজেদের ছন্দ, ছক আর কৌশল খুঁজে পায়নি। দুর্বল মিডফিল্ড মেসি ও তারকাখচিত আক্রমণভাগকে অকার্যকর করে রেখেছে। শোনা যাচ্ছে, এবার মিডফিল্ডকে ঢেলে সাজাতে সাম্পাওলি সাহসী কিছু সিদ্ধান্ত নিতে চলেছেন। যার মধ্যে আছে মেসি আর পাওয়া দিবালা দুজনকেই মাঝমাঠে নামিয়ে দেওয়া।কলম্বিয়া-ব্রাজিল ম্যাচটি শুরু হবে বাংলাদেশ সময় রাত ২:৩০ মিনিটে  আর আর্জেন্টিনা-ভেনেজুয়েলা ম্যাচটি শুরু হবে বাংলাদেশ সময় ভোর সারে ৫ টায়। দুটি খেলাই সবাসরি সম্প্রচার করবে সনি টেন ২ 
