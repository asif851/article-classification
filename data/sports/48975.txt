
৫০ ওভারের ম্যাচ। তাতেই ৩৫ চার আর ১৯ ছয়ে ৩২৫ রান করেছেন লালমানিরহাট সরকারি উচ্চবিদ্যালয়ের শিক্ষার্থী লিপু। জাতীয় স্কুল তো বটেই, বয়সভিত্তিক পর্যায়েই এটি সর্বোচ্চ রান।আজ শুক্রবার ইয়ং টাইগার্স জাতীয় স্কুল ক্রিকেট প্রতিযোগিতায় লালমনিরহাট সরকারি উচ্চবিদ্যালয়ের পক্ষে এ রেকর্ড গড়েছেন মোস্তাফিজুর রহমান লিপু। লালমনিরহাটের শেখ কামাল স্টেডিয়ামে ম্যাচটি অনুষ্ঠিত হয়। লালমনিরহাট ক্রিকেট একাডেমির খেলোয়াড় লিপু বাংলাদেশ অনূর্ধ্ব দলেরও একজন সদস্য। ম্যাচে লিপুর ৩২৫ রানের ওপর ভর করে ৯ উইকেটে ৫১৫ রান করে লালমনিরহাট সরকারি উচ্চবিদ্যালয়। জবাবে স্থানীয় গিয়াস উদ্দিন উচ্চবিদ্যালয় ১১৭ রানে অলআউট হলে ৩৯৮ রানে পরাজিত হয়।বাংলাদেশ ক্রিকেট বোর্ডের কর্মকর্তা বুলবুল বাশার জানান, বয়সভিত্তিক এবং জাতীয় স্কুল ক্রিকেটের সীমিত ওভারের যেকোনো প্রতিযোগিতায় এটিই ব্যক্তিগত ও দলীয় সর্বোচ্চ ইনিংস।
