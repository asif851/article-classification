
টি-টোয়েন্টি সিরিজটাও জিততে পারল না বাংলাদেশ ‘এ’ দল। ওয়েস্ট ইন্ডিজ সফরের শেষ ম্যাচে পরশু সাগিকর হাইপারফরম্যান্স সেন্টারের কাছে শেষ টি-টোয়েন্টিতে ৮ উইকেটে হেরেছে দলটি। দুই ম্যাচের সিরিজ ড্র হলো ১-১-এ। এর আগে চার দিনের ম্যাচে ১-০ ও ওয়ানডে ম্যাচে ধবলধোলাই হয়েছিল বাংলাদেশ ‘এ’।
পরশু বারবাডোজের থ্রি ডব্লুজ ওভালে প্রথমে ব্যাট করে ৭ উইকেটে মাত্র ১২৫ রান করে ‘এ’ দল। দুই অঙ্কের রান পেয়েছেন শুধু ইমরুল (২৯), সব্বির (২৮), শুভাগত (২৫), ও মোসাদ্দেক (১৪)। ১৫.৩ ওভারেই এই রান পেরিয়ে যায় সাগিকর। ‘এ’ দলের পেসার শফিউল ১৯ রানে নিয়েছেন ২ উইকেট। 
