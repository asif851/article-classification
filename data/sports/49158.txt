
গত মার্চে টি-টোয়েন্টি বিশ্বকাপে কলকাতার সেই স্মৃতি এখনো টাটকা মাইক হেসনের। বাংলাদেশকে সে ম্যাচে খুব সহজেই হারিয়েছিল নিউজিল্যান্ড। কিউই কোচ সে ম্যাচ ভোলেন কী করে? কিন্তু ম্যাচের ফল ছাপিয়েও তাঁর স্মৃতিকে সবচেয়ে বেশি নাড়া দেয় মোস্তাফিজুর রহমানের দুর্দান্ত বোলিং। ৪ ওভার বল করে ২২ রানে ৫ উইকেট নিয়েছিলেন মোস্তাফিজ। 
হেসন মনে করেন, বিশ্বসেরা তারকা হওয়ার সব উপাদানই আছে বাংলাদেশের এই পেসারের। ঘরের মাঠে আসছে সিরিজে এই বাংলাদেশের এই ‘কাটার মাস্টার’কে নিয়ে দুশ্চিন্তারও অন্ত নেই তাঁর, ‘এ বছরের আইপিএলে ঝড় তুলেছিল মোস্তাফিজ। আমার কাছে মনে হয়, সে বিশ্ব ক্রিকেটে ভবিষ্যতের বড় তারকা। মোস্তাফিজ চোট থেকে সদ্যই ফিরেছে, নিউজিল্যান্ডে তাঁর ভূমিকাটা কী হবে, সেটি আমাদের অজানা।’বিদেশের মাটিতেও বাংলাদেশ ভালো খেলার সামর্থ্য রাখে—এমনটাই মনে করেন নিউজিল্যান্ড কোচ, ‘ঘরের মাঠে তারা যথেষ্ট শক্তিশালী একটি দল। গত বিশ্বকাপে বাংলাদেশ দুর্দান্ত খেলেছিল। এই দলটির বিপক্ষে সতর্ক হয়ে না খেললে উড়ে যাওয়ার শঙ্কা আছে। গত তিন–চার বছরে বিশ্বের অনেক দল ব্যাপারটি বেশ ভালোভাবেই বুঝতে পেরেছে। বাংলাদেশের সঙ্গে ভালো না করলে আমাদেরও বিপদে পড়ার শঙ্কা আছে।’ সূত্র: স্টাফ ডটকম। 
