
 
শেষের দিকে এসে বেশ জমে উঠেছে আইপিএল। কোন চারটি দল প্লে অফে যাচ্ছে আর কোন চারটি দল বাদ পড়ছে, তা নিশ্চিত হতে অপেক্ষা করতে হচ্ছে গ্রুপ পর্বের শেষ দিন পর্যন্ত। আজই সেই শেষ দিন। তিনটি করে দলের ভাগ্য অবশ্য চূড়ান্ত। মুম্বাই ইন্ডিয়ানস, সানরাইজার্স হায়দরাবাদ ও কলকাতা নাইট রাইডার্স প্লে অফে যাচ্ছে। বাদ পড়া নিশ্চিত হয়ে গেছে দিল্লি ডেয়ারডেভিলস, গুজরাট লায়নস ও রয়্যাল চ্যালেঞ্জার্স বেঙ্গালুরু। দুটি দলের ভাগ্য এখনো ঝুলে আছে। মজার ব্যাপার হলো, আজ শেষ দিনে সেই দুটি দলই মুখোমুখি হবে পরস্পরের! রাইজিং পুনে সুপার জায়ান্টস বনাম কিংস ইলেভেন পাঞ্জাব ম্যাচটি তাই হয়ে যাচ্ছে বাঁচা-মরার লড়াই।এই ম্যাচে যে জিতবে, তারা প্লে অফে যাবে। যে হারবে সে বাদ। পুনে যদি জেতে, তারা দ্বিতীয় সেরা দল হয়ে প্লে অফ খেলবে। পয়েন্ট টেবিলে প্রথম দুই দলের মধ্যে থাকার সুবিধা হলো, প্লে অফে এই দুটি দল অন্তত দুটি ম্যাচ খেলার সুযোগ পায় ফাইনালে যাওয়ার। আইপিএলের পয়েন্ট টেবিল এতটাই জমে গেছে, পুনে হয় দ্বিতীয় সেরা দল হবে, না হয় বাদ!১৪ ম্যাচের ১০টায় জেতা মুম্বাইয়ের পয়েন্ট টেবিলে থাকা নিশ্চিত। কেকেআর যেমন নিশ্চিত, ফাইনালে যেতে প্লে অফে দুটি ম্যাচ খেলতে হবে তাদের। কারণ তিন নয়তো চারে থেকে শেষ করবে তারা। কিন্তু দুই নম্বর জায়গাটি নিশ্চিত নয় বর্তমান চ্যাম্পিয়ন হায়দরাবাদের। পুনে জিতলে তারা দুই থেকে নেমে যাবে তিনে, কেকেআর চারে। তখন ফাইনালে যেতে দুটি প্লে অফ ম্যাচ জিততে হবে হায়দরাবাদকেও। পুনে হারলে তাই লাভ তাদের। আজকের ম্যাচে হায়দরাবাদ তাই সমর্থক হয়ে যাবে পাঞ্জাবের!প্রথম দিকে খোঁড়াতে থাকা পাঞ্জাব গত পাঁচ ম্যাচের চারটিতে জিতে দারুণভাবে ঘুরে দাঁড়িয়েছে আইপিএলে। যে ছন্দে তারা আছে, একসময় বাদ পড়ার শঙ্কায় থাকা দলটাই এখন অন্যতম ফেবারিট!




দল


ম্যাচ


জয়


পরাজয়


টাই


পরিত্যক্ত


পয়েন্ট




মুম্বাই ইন্ডিয়ানস


১৪


১০


৪


০


০


২০




সানরাইজার্স হায়দরাবাদ


১৪


৮


৫


০


১


১৭




কলকাতা নাইট রাইডার্স


১৪


৮


৬


০


০


১৬




পুনে সুপারজায়ান্টস   


১৩


৮


৫


০


০


১৬




কিংস ইলেভেন পাঞ্জাব


১৩


৭


৬


০


০


১৪




দিল্লি ডেয়ারডেভিলস


১৩


৬


৭


০


০


১২




গুজরাট লায়নস


১৪


৪


১০


০


০


৮




রয়্যাল চ্যালেঞ্জার্স বেঙ্গালুরু


১৩


২


১০


০


১


৫




 
 
