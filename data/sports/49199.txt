
উদ্বোধনী জুটিতে টেস্টের সর্বোচ্চ ৪১৫ রানের রেকর্ডটি দক্ষিণ আফ্রিকার; ২০০৮ সালে চট্টগ্রামে বাংলাদেশ বিপক্ষে। টসজয়ী দক্ষিণ আফ্রিকাকে প্রথম দিনই দুই উদ্বোধনী ব্যাটসম্যান গ্রায়েম স্মিথ ও নিল ম্যাকেঞ্জি এনে দিয়েছিলেন ৪০৫ রান। কোনো উইকেট না হারিয়ে এক দিনে এটাই সর্বোচ্চ রান তোলার রেকর্ড। পরের দিন ১০ রান যোগ করে এই জুটি ভাঙলেও ততক্ষণে প্রথম উইকেটে সর্বোচ্চ রানের রেকর্ড হয়ে গেছে। ২৩২ রানে স্মিথ আউট হওয়ার পর নিল ম্যাকেঞ্জিও আউট হন ডাবল সেঞ্চুরি (২২৬) করে।
