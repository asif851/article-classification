
কলম্বোর সিংহলিজ স্পোর্টস ক্লাব (এসএসসি) মাঠে চলছে শ্রীলঙ্কার বিপক্ষে বাংলাদেশের ওয়ানডে সিরিজের তৃতীয় ওয়ানডে। তবে ব্যস্ততার কারণে প্রতি মুহূর্তে চোখ রাখতে না পারলেও ক্ষতি নেই। বাংলাদেশ-শ্রীলঙ্কা তৃতীয় ওয়ানডে ম্যাচের উল্লেখযোগ্য সব মুহূর্ত এক নজরে মিলবে এখানেই...
*** আগামী ৪ এপ্রিল শুরু হবে বাংলাদেশ-শ্রীলঙ্কার টি-টোয়েন্টি সিরিজ। ৬ এপ্রিল হবে শেষ টি-টোয়েন্টিটি। দুটি ম্যাচই কলম্বোর রানাসিংহে প্রেমাদাসা স্টেডিয়ামে। *** বৃষ্টির কারণে ডাম্বুলার দ্বিতীয় ওয়ানডে ম্যাচটির একাংশ পরিত্যক্ত হওয়ায় ওয়ানডে সিরিজে ১-১ সমতা। প্রথম ম্যাচে বাংলাদেশ জিতেছিল ৯০ রানে।***সাকিবের ৫৪ আর মিরাজের ৫১ রানের বাইরে সর্বোচ্চ ৩৮ রান সৌম্যর। ১১ রানে ৩ উইকেট হারিয়েই ম্যাচে ব্যাকফুটে চলে যায় বাংলাদেশ। সেই ধাক্কা সামলে ওঠা যায়নি।*** শ্রীলঙ্কার সেরা বোলার কুলাসেকেরা। ৩৭ রানে ৪ উইকেট তাঁর। ২টি করে উইকেট নিয়েছেন সুরঙ্গা লাকমল, দিলরুয়ান পেরেরা ও সেকুগে প্রসন্ন।*** তৃতীয় ওয়ানডেতে বাংলাদেশের হার ৭০ রানে। বাংলাদেশ অলআউট ২১০ রানে।*** মিরাজ আউট হওয়ার এক বল পরেই কুলাসেকেরার বলেই গুনারত্নেকে ক্যাচ দিলেন তাসকিন। ১৪ রান করেছেন তিনি।*** লড়াইটা শেষ পর্যন্ত করে যেতে পারলেন না মিরাজ। ৫১ রান করে কুলাসেকেরার বলে কভারে ক্যাচ দিয়ে ফিরেছেন মিরাজ। অফ স্টাম্পের বাইরে ফুলটসটি টাইমিং মিস করেছিলেন তিনি। তারপরেও লড়াকু এক ইনিংসই খেললেন মিরাজ। ৭১ বলে ৬ চারে ৫১ রান করেছেন তিনি।*** ৪৪ ওভার শেষ বাংলাদেশের সংগ্রহ ৮ উইকেটে ২০৯। জয়ের জন্য দরকার ৭২ রান।*** নবম উইকেটে শ্রীলঙ্কার বিপক্ষে রেকর্ড জুটি মিরাজ-তাসকিনের। এই জুটি এখনো পর্যন্ত যোগ করেছে ৫৩ রান। ফিফটি পেয়েছেন মিরাজ। তিনি অপরাজিত ৫১ রানে। তাসকিন অপরাজিত ১৪ রানে। *** ৪১ ওভার শেষে বাংলাদেশের রান ৮ উইকেটে ১৮৮। জয়ের জন্য এখনো ৯৩ রান দরকার বাংলাদেশের*** ধ্বংসস্তুপের মধ্যে দাঁড়িয়ে একাই লড়াই করে যাচ্ছেন মেহেদী মিরাজ। ৫৯ বলে ৩৭ রান করে অপরাজিত তিনি। মাশরাফির বিদায়ের পর তাসকিনের সঙ্গে মিরাজ এখনো পর্যন্ত যোগ করেছেন ৩২ রান।*** ৩৩ ওভার শেষ বাংলাদেশর রান ৮ উইকেটে ১৫৫। এখনো ১২৬ রান দূরে বাংলাদেশ।*** প্রসন্নর বলে ফিরেছেন মাশরাফিও। কট অ্যান্ড বোল্ড হয়ে। *** অষ্টম উইকেট জুটিতে এখনো পর্যন্ত ২৯ রান যোগ করেছেন মাশরাফি বিন মুর্তজা ও মেহেদী হাসান মিরাজ। মাশরাফির সংগ্রহ ১৬, মিরাজের ১৪।*** সুরঙ্গা লাকমলের বলে উইকেটের পেছনে ক্যাচ দিয়ে ফিরলেন মাহমুদউল্লাহ। ৭ উইকেট হারিয়েছে বাংলাদেশ।*** ২৩. ২ ওভারে বাংলাদেশের সংগ্রহ ৬ উইকেটে ১১৮।*** হারই দেখছে বাংলাদেশ। আশার প্রতীক হয়ে থাকা সাকিবও আউট। দিলরুয়ান পেরেরার বলে ৫৪ রানে গুনাতিলকার হাতে ক্যাচ হলেন তিনি।*** ২৩ ওভারে বাংলাদেশের রান ৫ উইকেটে ১১৮। সাকিব অপরাজিত ৫৪ রানে। মোসাদ্দেকের পর উইকেটে এসেছেন মাহমুদউল্লাহ।*** প্রসন্নর লেগ স্পিনে আউট মোসাদ্দেক। সোজা বলটি কাট করতে চেয়েছিলেন মোসাদ্দেক। কিন্তু মিস করে ফেললেন বলের লাইন-বোল্ড। আউট হওয়ার আগে ৯ রান করেছেন মোসাদ্দেক।*** ২১ ওভারে বাংলাদেশের রান ৪ উইকেটে ১০৭। *** পঞ্চাশ পূরণ করেছেন সাকিব আল হাসান। ৫৫ বলে ৫০ করে অপরাজিত তিনি। ৭টি চার মেরেছেন তিনি। *** ১৬ ওভার শেষে বাংলাদেশের রান ৪ উইকেটে ৯০। সাকিব অপরাজিত ৪০ রানে। নতুন ব্যাটসম্যান মোসাদ্দেক। *** সাকিব-সৌম্যর ৭৭ রানের জুটি ভাঙলেন দিলরুয়ান পেরেরা। ৩৮ রান করে স্টাম্পিংয়ের শিকার সৌম্য। ভালোই খেলছিলেন। কিন্তু পেরেরার অফ স্টাম্পে পড়া বলটিতে বোকা বনেই আউট সৌম্য। *** ১০ ওভার শেষে বাংলাদেশের রান ৩ উইকেটে ৬০। দিলরুয়ান পেরেরার করা ১০ম ওভারে ১৮ রান এসেছে। সৌম্য অপরাজিত ৩২ রানে। সাকিব ১৮। *** বিপর্যয় কাটিয়ে ওঠার লড়াই করছে বাংলাদেশ। সাকিব আল হাসান ও সৌম্য সরকারের জুটি এখনো পর্যন্ত তুলেছে ৪৯ রান। *** ৫ ওভার শেষে বাংলাদেশ ৩ উইকেটে ১৫। উইকেটে আছেন সৌম্য আর সাকিব। *** সুরঙ্গা লাকমলের বলে এবার এলবিডব্লুর ফাঁদে মুশফিকুর রহিম। ব্যাট ফাঁকি দিয়ে লাকমলের বলটি পেছনের প্যাডে লেগেছিল তাঁর। আম্পায়ার আবেদনে সাড়া দিতে দেরি করেননি। রিভিউ নিয়েছিলেন মুশফিক। কিন্তু সিদ্ধান্তটা নিজের পক্ষে নিতে পারেননি। *** ৩ ওভার শেষে বাংলাদেশের রান ২ উইকেটে ১০। বিপর্যয়ে বাংলাদেশ।*** সাব্বির রহমানও আউট। সেই কুলাসেকেরার বলেই। অফ স্টাম্পের অনেক বাইরের একটি বল তাড়া করে আউট তিনি । ক্যাচ দিয়েছেন উইকেটকিপার দিনেশ চান্ডিমালকে। ***২ ওভার শেষে ৮ রান করতেই ১ উইকেট হারিয়ে ফেলল বাংলাদেশ। তামিমের বিদায়ের পর সৌম্য সরকারের সঙ্গী সাব্বির রহমান। *** শুরুটা ভালো হলো না বাংলাদেশের। নুয়ান কুলাসেকেরার প্রথম ওভারের শেষ বলে তাঁর হাতেই ক্যাচ দিয়ে ফিরলেন তামিম। ব্যাটে লিডিং এজ হয়ে বলটি চলে যায় কুলাসেকেরার হাতে। সহজ ক্যাচই ছিল। উদ্‌যাপন করতে গিয়ে বলের গ্রিপ হারানকুলাসেকেরা। তামিম ব্যাপারটি নিয়ে দৃষ্টি আকর্ষণ করেছিলেন আম্পায়ারের। শেষ পর্যন্ত টেলিভিশন আম্পায়ার কুলাসেকেরার পক্ষেই সিদ্ধান্ত দিয়েছেন।*** ২৮১ লক্ষ্য বাংলাদেশের। শেষ ১০ ওভারে ৭৭ রান তুলে বাংলাদেশকে চ্যালেঞ্জই জানিয়েছে শ্রীলঙ্কা।
*** বাংলাদেশের পক্ষে ৬৫ রানে ৩ উইকেট মাশরাফি বিন মুর্তজার। ২ উইকেট পেয়েছেন মোস্তাফিজুর রহমান। তাঁর ১০ ওভারে এসেছে ৫৫ রান। একটি করে উইকেট পেয়েছেন মেহেদী হাসান মিরাজ ও তাসকিন আহমেদ।
*** শ্রীলঙ্কার ২৮০ রানে সর্বোচ্চ ৫৪ রান কুশল মেন্ডিসের-৫৪। শেষ দিকে ৪০ বলে ৫২ রানের ঝড়ো ইনিংস খেলেছেন থিসারা পেরেরা। এ ছাড়া ৩৫ করেছেন উপুল থারাঙ্গা। ৩৪ করে করেছেন ধানুষ্কা গুনতিলকা ও আসেলা গুনারত্নে। *** ৫০ ওভারে ৮ উইকেটে ২৮০ রান করে থামল শ্রীলঙ্কা। কলম্বোর সিংহলিজ স্পোর্টস ক্লাব মাঠে সর্বোচ্চ ২৮১ রান তাড়া করে জয়ের রেকর্ড শ্রীলঙ্কার। ১৯৯৮ সালে জিম্বাবুয়ের বিপক্ষে ২৮১ তাড়া করে ২৮৬ করেছিল লঙ্কানরা। বাংলাদেশ কী আজ পারবে ২৮১ রান করতে!
