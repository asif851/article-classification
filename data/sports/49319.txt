
শেষ ম্যাচে অন্তত ড্র নিয়ে ফিরতে পারত বাংলাদেশ যুব হকি দল। সেই সম্ভাবনাটা ভালোই ছিল। কিন্তু ড্র নয়, দক্ষিণ আফ্রিকার কাছে শেষ পর্যন্ত ৪-৩ গোলে হেরে গেছে বাংলাদেশ যুবদল। ম্যাচের ৭ মিনিটে প্রথমে গোল খেয়ে ১৪ মিনিটে নাইমউদ্দিনের গোলে সমতায় ফেরে তারা। ১৭ মিনিটে ২-১ করে ফেলে দক্ষিণ আফ্রিকা, এক মিনিট পরই ২-২ করেন ফজলে রাব্বি। ২২ মিনিটে আবারও এগিয়ে যায় দক্ষিণ আফ্রিকা, ২৮ মিনিটে দীন ইসলাম করেন ৩-৩। ৩১ মিনিটে বাংলাদেশের জালে ঢোকে শেষ গোল। কিন্তু বাকি চার মিনিটে এই গোলটি আর শোধ করা যায়নি।
