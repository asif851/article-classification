
নিউজিল্যান্ডের দ্বিতীয় ইনিংসের ১৭তম ওভারের শেষ বলটা করেই দারুণ একটা রেকর্ড নিজের করে নিলেন ইংলিশ পেসার জেমস অ্যান্ডারসন। পেসার হিসেবে টেস্ট ক্রিকেটে সবচেয়ে বেশি ডেলিভারি এখন তাঁরই। ১৩৬ টেস্টে ৩০ হাজার ৭৪টি ডেলিভারি এখন তাঁর। যদিও ৩০ হাজার ২০টি বল করেই এ রেকর্ড নিজের করে নিয়েছেন তিনি।দারুণ এই রেকর্ড এত দিন ছিল ক্যারিবীয় কিংবদন্তি, এখন বাংলাদেশের বোলিং কোচ কোর্টনি ওয়ালশের। ১৩২ টেস্টের ক্যারিয়ারে ওয়ালশের ডেলিভারির সংখ্যা ৩০ হাজার ১৯। এই তালিকায় (ফাস্ট বোলারদের মধ্যে) তৃতীয় ও চতুর্থ স্থানে আছেন যথাক্রমে অস্ট্রেলিয়ার গ্লেন ম্যাকগ্রা (২৯ হাজার ২৪৮) ও ভারতের কপিল দেব (২৭ হাজার ৭৪০)।সব ধরনের বোলারদের মধ্যে টেস্ট ক্রিকেটে সবচেয়ে বেশি ডেলিভারির রেকর্ড অবশ্য শ্রীলঙ্কার মুত্তিয়া মুরালিধরনের। ১৩২ টেস্টে তিনি বোলিং করেছেন ৪৪ হাজার ৩৯ বার। এই তালিকায় (সব ধরনের বোলারদের মধ্যে) মুরলির পর পরের দুটি স্থানে আছেন ওই স্পিনাররাই—ভারতের অনিল কুম্বলে ও অস্ট্রেলিয়ার শেন ওয়ার্ন। ওয়ার্ন ১৪৫ টেস্টে ৪০ হাজার ৭০৫টি বল করেছেন। কুম্বলে ১৩২ টেস্টে করেছেন ৪০ হাজার ৮৫০ উইকেট।এই মুহূর্তে ইংল্যান্ডের পক্ষে টেস্টে সর্বোচ্চ উইকে অ্যান্ডারসনেরই—৫৩১ উইকেট। ৪১০ উইকেট নিয়ে তাঁর পরপরই আছেন সতীর্থ স্টুয়ার্ট ব্রড। টেস্টে ডেলিভারির রেকর্ডে অবশ্য ব্রড খুব একটা পিছিয়ে নেই। ১১৬ টেস্টে ২৪ হাজার ১৬টি বল করেছেন তিনি।টেস্টে ফাস্ট বোলারদের মধ্যে সবচেয়ে বেশি ডেলিভারির রেকর্ডটা নিজের করেছেন। সবচেয়ে বেশি উইকেটে তুলে নেওয়ার রেকর্ড থেকে ৩২ উইকেট পেছনে এই ইংলিশ তারকা। ৫৬৩ উইকেট নিয়ে সবচেয়ে বেশি উইকেট পাওয়া ফাস্ট বোলার গ্লেন ম্যাকগ্রা।




  টেস্টে সবচেয়ে বেশি বল করা চার পেসার




  বোলার


   ম্যাচ


    মোট




জেমস অ্যান্ডারসন


১৩৬


৩০০৭৪




কোর্টনি ওয়ালশ


১৩২


৩০০১৯




গ্লেন ম্যাকগ্রা


১২৪


২৯২৪৮




কপিল দেব


১৩১


২৭৭৪০




 




   টেস্টে সবচেয়ে বেশি বল করা বোলার




বোলার


ম্যাচ


মোট বল




মুত্তিয়া মুরালিধরন


১৩৩


৪৪০৩৯




অনিল কুম্বলে


১৩২


৪০৮৫০




শেন ওয়ার্ন


১৪৫


৪০৭০৫




