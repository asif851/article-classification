
ওয়ানডেতে জিম্বাবুয়ে সর্বশেষ দক্ষিণ আফ্রিকাকে অলআউট করেছিল ১৯৯৯ বিশ্বকাপে। ১৫ বছর পর গতকাল আবার সেই কৃতিত্ব দেখাল জিম্বাবুইয়ান বোলাররা। প্রথম ম্যাচে ৩ উইকেটে ৩০৯ রান করা দক্ষিণ আফ্রিকা কাল দ্বিতীয় ম্যাচে ২৫৭ রানে অলআউট। এ নিয়ে ৩৪ ম্যাচে মাত্র তৃতীয়বার দক্ষিণ আফ্রিকা অলআউট হলো জিম্বাবুয়ের বিপক্ষে। কন্ডিশনের সুবিধা কাজে লাগানো এবং বোলার-ফিল্ডার ব্যবহারে অধিনায়ক এলটন চিগুম্বুরার বুদ্ধিদীপ্ত সিদ্ধান্তের সুবাদে ২ বল বাকি থাকতে সফরকারীদের সব কটি উইকেট তুলে নিতে সক্ষম হয়েছে জিম্বাবুয়ে।তবে ব্যাটিং-ব্যর্থতায় বোলারদের এই সাফল্য শেষ পর্যন্ত ম্লানই। ৬১ রানের জয়ে একমাত্র টেস্টের পর তিন ম্যাচের সিরিজটাও নিজেদের করে নিয়েছে দক্ষিণ আফ্রিকা। ৬৮ রানেই ৬ উইকেট হারিয়ে ফেলেছিল জিম্বাবুয়ে। শন উইলিয়ামসের হাফ সেঞ্চুরির (৫৫) পরও তাই অলআউট হয়ে গেছে ১৯৬ রানে। দক্ষিণ আফ্রিকার ইনিংসেও হাফ সেঞ্চুরি একটিই—ডু প্লেসিও করেছেন ঠিক ৫৫। তথ্যসূত্র: ক্রিকইনফো।সংক্ষিপ্ত স্কোরদক্ষিণ আফ্রিকা: ৪৯.৪ ওভারে ২৫৭ (ডু প্লেসি ৫৫, মিলার ৪৫, ডি কক ৩৮, ডুমিনি ৩৬, পারনেল ২৪, অ্যাবট ২৩; উইলিয়ামস ২/৩৭, উতসেয়া ২/৩৯, নিয়ুম্বু ২/৪৪, ভিটোরি ২/৫৭, মাদজিভা ১/২৭)। জিম্বাবুয়ে: ৪৯.১ ওভারে ১৯৬ (উইলিয়ামস ৫৫, মাদজিভা ২৫, ভিটোরি ২০*; ম্যাকলারেন ৩/২১, পারনেল ৩/২৮, তাহির ২/২৬, ফাঙ্গিসো ১/৩৪, ডুমিনি ১/৫৮)।ফল: দক্ষিণ আফ্রিকা ৬১ রানে জয়ী।ম্যান অব দ্য ম্যাচ: ওয়েইন পারনেল
