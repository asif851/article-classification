
এশিয়ান কন্টিনেন্টাল দাবায় ২৭তম হয়েছেন গ্র্যান্ডমাস্টার আবদুল্লাহ আল রাকিব। সংযুক্ত আরব আমিরাতের আল আইন শহরে অনুষ্ঠানরত টুর্নামেন্টের উন্মুক্ত বিভাগে ৯ খেলায় ৫ পয়েন্ট পেয়েছেন তিনি। সাড়ে ৪ পয়েন্ট পেয়ে ৪৩তম গ্র্যান্ডমাস্টার এনামুল হোসেন রাজীব। ৪ পয়েন্ট পেয়ে ৫৯তম গ্র্যান্ডমাস্টার জিয়াউর রহমান। ৪ পয়েন্ট পেয়ে মহিলা বিভাগে ৩৪তম হয়েছেন শামীমা আক্তার লিজা। শেষ রাউন্ডে রাকিব হারিয়েছেন তাজিকিস্তানের আন্তর্জাতিক মাস্টার ইসায়েভ জামশেদকে। রাজীব ড্র করেছেন কিরগিজস্তানের তোলোগনতেইনের সঙ্গে। হেরে গেছেন জিয়া ও লিজা।
