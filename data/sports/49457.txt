
মাইকেল শুমাখারের এখনো জ্ঞান ফেরেনি। এমনও হতে পারে শুমাখারের জ্ঞান আর কোনো দিনই ফিরল না! জীবনের বাকিটা সময়ই কাটিয়ে দিতে হতে পারেন অচেতন অবস্থায়। দুর্ঘটনার পর সপ্তাহ তিনেক পেরিয়ে যাওয়ার পরও জ্ঞান না ফেরায় সেই ভয়টাই জোরালো হচ্ছে। ওয়েবসাইট।শুমাখারের টিম ম্যানেজমেন্ট ও পরিবারের সদস্যদের নীরবতা, সঙ্গে জার্মান গণমাধ্যমে প্রকাশিত চিকিৎসকদের মতামত, সর্বোপরি হাসপাতাল থেকে রোগীর খবরাখবর বন্ধ করে দেওয়ায় সেই গুঞ্জনই ডালপালা মেলছে। গত ২৯ ডিসেম্বর ফ্রান্সের আল্পস পর্বতের পাদদেশে স্কি করতে গিয়ে দুর্ঘটনার শিকার হন ফর্মুলা ওয়ানের সাতবারের চ্যাম্পিয়ন। মাথায় প্রচণ্ড আঘাত লাগে। সেই থেকেই ফ্রান্সের গ্রেনোবেলসের এক হাসপাতালে তাঁকে বাঁচিয়ে তোলার জন্য সংগ্রাম করে যাচ্ছেন চিকিৎসকেরা। কিন্তু শুমাখার এখনো সংজ্ঞাহীন। এ নিয়ে তাঁর দল এবং পরিবারের সদস্যরা নিশ্চুপ। কয়েক দিন ধরে হাসপাতালের পক্ষ থেকেও কোনো কিছু জানানো হচ্ছে না। মস্তিষ্কের চোট বিশেষজ্ঞদের মতে, এ রকম দুর্ঘটনায় সাধারণত এক থেকে দুই সপ্তাহের মধ্যেই রোগীর জ্ঞান ফেরে। শুমাখারের ক্ষেত্রে যেহেতু সেটা হয়নি, নিউরোসার্জন আন্দ্রেয়াস জাইজার তাই শুনিয়েছেন শঙ্কার কথাই, ‘এটা খুবই জটিল।’
