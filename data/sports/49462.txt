
র‍্যাঙ্কিংয়ে ১৮ নম্বর স্থান পোল্যান্ডের। হকির দুনিয়ায় তাঁরা বাংলাদেশের চেয়ে অনেকটাই এগিয়ে। সেই অগ্রগামিতার প্রমাণই আজ তারা রেখেছে বিশ্ব হকি লিগের পুল-বির ম্যাচে বাংলাদেশকে ৫-০ গোলে হারিয়ে।চার অর্ধের ম্যাচে প্রথম অর্ধেই বাংলাদেশ পিছিয়ে গিয়েছিল ২-০ গোলে। তৃতীয় অর্ধের ২২ মিনিটে প্রতিদ্বন্দ্বিতার আশা শেষ হয়ে যায় বাংলাদেশ ৩-০ গোলে পিছিয়ে পড়লে। এই অর্ধেরই ৪২ ও ৪৪ মিনিটে বাংলাদেশ হজম করে আরও দুই গোল। ৫-০ স্কোরলাইনে চতুর্থ অর্ধটি বাংলাদেশ মোটামুটি ভালো খেলেছে বলেই ধরে নেওয়া যায়। কারণ এই অর্ধটি ছিল গোলশূন্য।জিমি-কৃষ্ণদের সামনে ব্যবধান হয়ে দাঁড়িয়েছেন পোলিশ দলের অধিনায়ক স্বয়ংই। ব্রাতকোওস্কি পাওয়েল নামের এই খেলোয়াড় ম্যাচের ৩, ৫ ও ২২ মিনিটে পেনাল্টি কর্নার থেকে করা তিন গোলে হ্যাটট্রিকের গৌরবেও ভেসেছেন। ৪২ ও ৪৪ মিনিটের গোল দুটি আসে যথাক্রমে চাওলিস অ্যাডাম ও কোজোলোওস্কি পিওতরের স্টিক থেকে। সূত্র: এফআইএইচ ওয়েবসাইট
