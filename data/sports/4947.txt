
ভাবিয়া লিখিও, লিখিয়া ভাবিও না। স্টেফানে মাঁদা এখন আফসোস ছাড়া আর কী করবেন! বাঘের লেজ নিয়ে নাড়াচাড়া করার ফলটা ভালোই টের পেয়েছেন ফ্রেঞ্চ পত্রিকা লা মঁদের সাংবাদিক। রিয়াল মাদ্রিদ-বার্সেলোনাকে নিয়ে একটা বোমা ফাটিয়েছিলেন ২০০৬ সালে। রিয়াল-বার্সাসহ স্পেনের আরও কয়েকটি ক্লাবে নাকি ডোপিংয়ের কালো ছায়া পড়েছে! অভিযোগ গুরুতর বটে। রিয়াল-বার্সা পরে মানহানির মামলা করে বসল লা মঁদের বিরুদ্ধে। এত দিনের কোর্ট-কাচারির পর জানা গেল, ভুল সবই ভুল! লা মঁদের এখন তিন লাখ ইউরো দিতে হচ্ছে রিয়ালকে। বার্সাও এ রকমই পেত, কিন্তু দলিলপত্র ঠিকঠাক হাজির না করায় পেয়েছে মাত্র ১৫ হাজার ইউরো! ওয়েবসাইট।
