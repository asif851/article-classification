
এটা কী করলেন স্বপ্নিল গুগালে! বিশ্ব রেকর্ড থেকে মাত্র ৩০ রান দূরে থেকে কেউ ইনিংস ঘোষণা করে! ভারতের রাজ্যদল মহারাষ্ট্রের অধিনায়ক গুগালে করেছেন এমনটাই। আর তাই শঙ্কায় পড়েও টিকে গেল কুমার সাঙ্গাকারা ও মাহেলা জয়াবর্ধনের ৬২৪ রানের বিশ্ব রেকর্ড জুটি। কাল মুম্বাইয়ের ওয়াংখেড়ে স্টেডিয়ামে রঞ্জি ট্রফিতে দিল্লির বিপক্ষে তৃতীয় উইকেটে অঙ্কিত বাওনেকে নিয়ে ৫৯৪ রান যোগ করার পর ইনিংস ঘোষণা করেন গুগালে। প্রথম শ্রেণির ক্রিকেটে দ্বিতীয় বৃহত্তম জুটি এটি। এ সময় ব্যাটিং ওপেন করা গুগালে ৩৫১ ও বাওনে ২৫৮ রানে অপরাজিত ছিলেন। গুগালে-বাওনে জুটি বাঁধেন পরশু ম্যাচের নবম ওভারে। এরপর একসঙ্গে ১৬৪.৫ ওভার ব্যাটিং করে মহারাষ্ট্রের স্কোরটাকে ৬৩৫ রানে নিয়ে গেছেন দুজন।প্রথম শ্রেণির ক্রিকেটে সবচেয়ে বড় জুটিউইকেট জুটি৬২৪ ৩য় কুমার সাঙ্গাকারা-মাহেলা জয়াবর্ধনেশ্রীলঙ্কা-দ. আফ্রিকা, কলম্বো, ২০০৬৫৯৪* ৩য় স্বপ্নিল গুগালে-অঙ্কিত বাওনেমহারাষ্ট্র-দিল্লি, মুম্বাই, ২০১৬-১৭৫৮০ ২য় রেফাতউল্লাহ-আমের সাজ্জাদডব্লুপিডিএ-এস এস গ্যাস, শেখুপুরা, ২০০৯-১০৫৭৭ ৪র্থ বিজয় হাজারে-গুল মোহাম্মদবরোদা-হোলকার, বরোদা, ১৯৪৬-৪৭৫৭৬ ২য় সনাৎ জয়াসুরিয়া-রোশান মহানামাশ্রীলঙ্কা-ভারত, কলম্বো, ১৯৯৭
