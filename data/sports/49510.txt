
মাঠে অশ্লীল কথা বলায় জরিমানা করা হলো ডেল স্টেইনকে। দক্ষিণ আফ্রিকার এই ফাস্ট বোলারকে তাঁর ম্যাচ ফির ১০ শতাংশ জরিমানা গুনতে হবে।ক্রিকইনফোর খবরে বলা হয়, গত শুক্রবার কেপটাউনে পাকিস্তানের বিপক্ষে দ্বিতীয় টি-টোয়েন্টিতে স্টেইনের দ্বিতীয় ওভার শেষে ঘটনাটি ঘটে। তবে স্টেইন ঠিক কী বলেছিলেন বা কাকে উদ্দেশ করে বলেছিলেন, তা প্রতিবেদনে উল্লেখ করা হয়নি। ওই ম্যাচে পাকিস্তানের কাছে ৬ রানে হেরে যায় স্বাগতিক দক্ষিণ আফ্রিকা।খবরে বলা হয়, ৩০ বছর বয়সী স্টেইন নিজের দোষ স্বীকার করেছেন। একই সঙ্গে ম্যাচ রেফারি অ্যান্ডি পাইক্রফটের দেওয়া শাস্তিও মেনে নিয়েছেন তারকা এই ফাস্ট বোলার।ক্রিকেট, ফুটবল, টেনিস, গলফসহ যেকোনো খেলার আপডেট ও খবর পেতে আপনার মোবাইল থেকে S লিখে এসএমএস করুন ২২২১ নম্বরে।
