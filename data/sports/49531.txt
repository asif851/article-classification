
আগামী জুলাইয়ে ভারতীয় ক্রিকেট দলের জিম্বাবুয়ে সফর হচ্ছে না। জিম্বাবুয়ে ক্রিকেটের সম্প্রচার সহযোগী টেন স্পোর্টসের সঙ্গে একটি বিশেষ সমস্যা না মেটায় এই সফর বাতিল হয়েছে বলে টাইমস অব ইন্ডিয়ার এক খবরে জানা গেছে।ভারতের প্রখ্যাত ইংরেজি দৈনিকের অনলাইন সংস্করণ অবশ্য টেন স্পোর্টসের সঙ্গে সমস্যার পাশাপাশি ‘ক্লান্তি’কেও এই সফর বাতিল হওয়ার অন্যতম কারণ হিসেবে অভিহিত করেছে। তবে এ ব্যাপারে কোনো বিস্তারিত তথ্য পত্রিকাটি প্রকাশ করেনি। জিম্বাবুয়ে সফরে তিনটি ওয়ানডে ও দুটি টি-টোয়েন্টি ম্যাচ খেলার কথা ছিল ভারতের।ই সফর আয়োজনের ক্ষেত্রে টেন স্পোর্টসের সঙ্গে একটি বিশেষ সমস্যা বেশ কিছু দিন ধরেই অনিশ্চয়তা তৈরি করেছিল। এর ফলশ্রুতিতে রোববার জিম্বাবুয়ে ক্রিকেট এক বিবৃতিতে আসন্ন সফরটি আগামী বছর পর্যন্ত পিছিয়ে দেওয়ার ইঙ্গিত দিয়েছিল। তবে সেই বিবৃতিতে সমস্যা মিটিয়ে সফরটি যথাসময়ে অনুষ্ঠিত হওয়ারও আশাবাদ ব্যক্ত করা হয়েছিল। কিন্তু সোমবার ভারতীয় বোর্ডের তরফ থেকেই সফরটি বাতিল ঘোষণা করা হল।
