
টেস্ট সিরিজ শেষে এবার ওয়ানডের উত্তেজনা। টিকিট বিক্রি দিয়ে সেই উত্তেজনার পালে হাওয়া লাগছে কাল থেকে। বাংলাদেশ-নিউজিল্যান্ড ওয়ানডে ও টি-টোয়েন্টি সিরিজের টিকিট বিক্রি শুরু হবে কাল। ঢাকায় ইউনাইটেড কমার্শিয়াল ব্যাংক লিমিটেডের ছয়টি শাখা ও নারায়ণগঞ্জের চাষাঢ়া শাখায় পাওয়া যাবে টিকিট। ঢাকার শাখা ছয়টি হলো—মতিঝিল প্রিন্সিপাল শাখা, গুলশান করপোরেট শাখা, সোনারগাঁ জনপথ শাখা, নয়াবাজার, ধানমন্ডি ও মিরপুর শাখা। ওয়ানডে সিরিজের তিন ম্যাচ ২৯ ও ৩১ অক্টোবর মিরপুরে, ৩ নভেম্বর ফতুল্লায়। একমাত্র টি-টোয়েন্টি ৬ নভেম্বর মিরপুরে।
 
 
