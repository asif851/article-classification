
১ উইকেটে ১৫২ থেকে ৬ উইকেটে ১৬৬। পরশু পোর্ট এলিজাবেথ টেস্টে ধপাস করেই পতন হলো অস্ট্রেলিয়ার। ক্রিস রজার্স ও ডেভিড ওয়ার্নারের দুর্দান্ত উদ্বোধনী জুটির পর হঠাৎই দেউলিয়া সফরকারীরা। দলটির তিন থেকে সাত নম্বর পাঁচ ব্যাটসম্যান মিলে করেছেন মাত্র ৭ রান। এর ৫ রানই আবার ডুলানের। ১ রান করে পেয়েছেন ক্লার্ক ও ব্র্যাড। মার্শ ও স্মিথ বগলদাবা করেছেন হাঁস। টেস্ট ইতিহাসে কোনো ইনিংসে তিন থেকে সাতের অবদান এর চেয়ে কম ছিল মাত্র একবারই। বছর দুয়েক আগে কেপটাউনে দক্ষিণ আফ্রিকার বিপক্ষে দ্বিতীয় ইনিংসে এই অস্ট্রেলিয়ারই৫ রান। পন্টিং, হাসি ও হাডিন শূন্য রানে আউট হয়েছিলেন। ক্লার্ক করেছিলেন ২, জনসন ৩।
