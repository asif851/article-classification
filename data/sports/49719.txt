
ডোপ টেস্টে পজিটিভ হয়ে দুই বছরের জন্য সব ধরনের ক্রিকেট থেকে নিষিদ্ধ হয়েছেন। তবে পাকিস্তান ক্রিকেট বোর্ডের (পিসিবি) দেওয়া এ শাস্তির বিরুদ্ধে আপিল করবেন লেগ স্পিনার রাজা হাসান। ২২ বছর বয়সী এ স্পিনারের দাবি, শাস্তি ঘোষণার আগে তাঁকে আত্মপক্ষ সমর্থনের কোনো সুযোগ দেয়নি পিসিবি। পাকিস্তানের হয়ে একটি ওয়ানডে ও ১০টি টি-টোয়েন্টি খেলা হাসান ২০১২ সালের পাকিস্তানের টি-টোয়েন্টি বিশ্বকাপ দলেও ছিলেন। এ বছর জানুয়ারিতে পাকিস্তানের ঘরোয়া একটি টুর্নামেন্টে খেলার সময় করা ডোপ টেস্টে ধরা পড়েন হাসান। এএফপি।
