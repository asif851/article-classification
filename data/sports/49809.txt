
৪ উইকেট ৩৯৮। এর সঙ্গে শ্রীলঙ্কা আর ৯৬ রান যোগ করে অলআউট হয়েছে ৪৯৪ রানে। শেষ দিকে বোলারদের এই এই উজ্জীবিত লড়াই ব্যাটসম্যানদের জন্য ভীষণ দরকার ছিল। না হলে ক্লান্তির বোঝা নিয়ে মাঠে ব্যাট হাতে নামতে হতো বাংলাদেশকে। এখনো রানের বোঝা মাথার ওপর, কিন্তু ওই শেষের লড়াইটা দিচ্ছে বাড়তি আত্মবিশ্বাস। বাংলাদেশ বিনা উইকেটে ১৭ তুলে ফেলেছে। এর মধ্যে অবশ্য স্লিপে ক্যাচ দিয়েও বেঁচে গেছেন সৌম্য সরকার।
জীবন পাওয়াটাকে সৌম্য কতটা কাজে লাগান, সেটাই দেখার। শ্রীলঙ্কার ইনিংসে যেমন একজন দু হাত পুরে নিয়েছিলেন। কুশল মেন্ডিস। শূন্য রানে আউট হয়েও বেঁচে যাওয়া মেন্ডিস আজ ১৯৪ রান করে আউট হয়েছেন।প্রথম ডাবল সেঞ্চুরিটা ছক্কা মেরেই পূর্ণ করতে চেয়েছিলেন মেন্ডিস। তবে মেহেদী হাসান মিরাজের বলে তামিম ইকবালের দুর্দান্ত এক ক্যাচ হয়ে ডাবল সেঞ্চুরি থেকে ৬ রান থেকে দূরে থেকে আউট হয়েছেন শ্রীলঙ্কান ব্যাটসম্যান। নো বলের সৌজন্যে শূন্য রানে বেঁচে যাওয়া মেন্ডিসকে তাই শেষ পর্যন্ত একটা আক্ষেপ নিয়েই ফিরতে হয়েছে। পঞ্চম উইকেটে মেন্ডিস-ডিকভেলার ১১০ রানের জুটিটা ভাঙার পরই শ্রীলঙ্কার অলআউট হওয়াটা যেন সময়ের ব্যাপার হয়ে দাঁড়ায়।খানিক পরেই মিরাজ সেঞ্চুরি-বঞ্চিত করেছেন ডিকভেলাকেও। ৭৬ বলে ৭৫ করা লঙ্কান উইকেটরক্ষকও মিরাজকে উড়িয়ে মারতে গিয়ে মাহমদুউল্লাহর হাতে ক্যাচ দিয়েছেন। আগের দিন মোস্তাফিজুর রহমান দিনেশ চান্ডিমালের উইকেট পেয়েছিলেন কাটারে। আজও একই অস্ত্রে রঙ্গনা হেরাথকে ফিরিয়েছেন ‘ফিজ’।সাকিব আল হাসানকে উড়িয়ে মারতে গিয়ে মিরাজে দুর্দান্ত ক্যাচ হয়ে শ্রীলঙ্কার শেষ উইকেট হিসেবে আউট হয়েছেন লক্ষ্মণ সান্দাকান। প্রথম ইনিংস সাকিবের উইকেট এই একটিই। বিনিময়ে তাঁকে গুনতে হয়েছে ১০০ রান। তবে সবচেয়ে বেশি খরুচে মিরাজই সবচেয়ে সফল, ১১৩ রানে নিয়েছেন ৪ উইকেট।
 
