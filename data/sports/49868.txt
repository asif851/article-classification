
 আন্তর্জাতিক টি-টোয়েন্টিতে এই প্রথম মুখোমুখি বাংলাদেশ ও আফগানিস্তান। ২০০৬ সালের নভেম্বরে টি-টোয়েন্টি অভিষেকের পর এ পর্যন্ত মাত্র ৩৩টি ম্যাচ খেলেছে বাংলাদেশ। ২০১০ সালে শুরু করেই আফগানিস্তান খেলে ফেলেছে ২২টি ম্যাচ। এর মাত্র ৫টিই অবশ্য টেস্ট খেলুড়ে দেশের বিপক্ষে। টি-টোয়েন্টিতে বাংলাদেশের ৯টি জয়। আফগানিস্তানের যেখানে ১১টি, সবগুলোই অবশ্য আইসিসির সহযোগী দেশগুলোর বিপক্ষে। ২০ ওভারের বিশ্বকাপে বাংলাদেশ আছে শুরু থেকেই। অন্যদিকে আফগানিস্তানের এটা তৃতীয় বিশ্বকাপ। বিশ্বকাপে ১১ ম্যাচে বাংলাদেশের একটি মাত্র জয়, চার ম্যাচ খেলে আফগানিস্তান এখনো জয়ের দেখা পায়নি। টি-টোয়েন্টিতে আফগানিস্তানের সবচেয়ে সফল ব্যাটসম্যান মোহাম্মদ শাহজাদ। ২২ ম্যাচে ৫৮৯ রান এই উইকেটকিপার-ব্যাটসম্যানের।
