
কোপা আমেরিকার শিরোপা হাতছাড়া হবার দুঃখের মাঝেই একটা সুসংবাদ পেল আর্জেন্টিনা। ফিফা র‍্যাঙ্কিংয়ে বিশ্বের এক নম্বর দল এখন আকাশি নীলরা। বিশ্ব চ্যাম্পিয়ান জার্মানিকে হটিয়ে দিয়ে প্রায় ৮ বছর পর র‍্যাঙ্কিংয়ের শীর্ষে উঠল আর্জেন্টিনা। আর্জেন্টিনার পয়েন্ট এখন ১৪৭৩। দ্বিতীয় স্থানে থাকা জার্মানির পয়েন্ট ১৪১১। শীর্ষ তিনে থাকা অপর দল বেলজিয়াম। ব্রাজিল এর অবস্থান একধাপ পিছিয়ে এখন ষষ্ঠ স্থানে। আর মাত্রই কোপা আমেরিকা জিতে নেয়া চিলি আট ধাপ এগিয়ে এখন বিশ্বের ১১ নম্বর দল। তবে সবচেয়ে বড় চমক হয়ে এসেছে গ্যারেথ বেলের ওয়েলস। প্রথমবারের মত ওয়েলস র‍্যাঙ্কিংয়ের শীর্ষ দশে উঠে এসেছে।
আজ প্রকাশিত এই র‍্যাঙ্কিংয়ে বাংলাদেশের অবস্থা ১৬৯। সাফ অঞ্চলে বাংলাদেশের অবস্থা ৪র্থ । এই অঞ্চলের শীর্ষ দল আফগানিস্তান (১৩৪)। এরপরের অবস্থানেই ভারত (১৫৬)। গত কয়েক মাসে দুর্দান্ত ফুটবল খেলা ভূটান ১৬৬ স্থানে থেকে পেছনে ফেলেছে বাংলাদেশকে। ১৮৫ তম স্থানে থেকে নেপাল আছে এই অঞ্চলে সবার পরে। সূত্র: ফিফা ডটকম।
 


র‍্যাঙ্কিংদলমোট পয়েন্ট

১
আর্জেন্টিনা
১৪৭৩


২
জার্মানি 
১৪১১


৩
বেলজিয়াম
১২৪৪


৪
কলম্বিয়া
১২১৭


৫
 হল্যান্ড 
১২০৪ 


৬
 ব্রাজিল 
১১৮৬


৭
পর্তুগাল 
১১৭৭ 


৮
রোমানিয়া 
১১৬৬ 


৯
ইংল্যান্ড
১১৫৭ 


১০
ওয়েলস  
১১৫৫



