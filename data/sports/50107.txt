
মোস্তাফিজ ও তাসকিনকে দিয়ে ৫ ওভার করিয়ে বোলিংয়ে পরিবর্তন আনলেন মুশফিকুর রহিম। শুভাশিস রায়কে এনেই বাজিমাত তাঁর। ক্যারিয়ারের দ্বিতীয় টেস্ট খেলতে নামা শুভাশিস ফেরালেন উপুল থারাঙ্গাকে। বলটিতে একটু বাড়তি পেস ছিল। অফ স্টাম্পের ওপর পড়ে তা ভেঙে দেয় থারাঙ্গার রক্ষণ। স্কোরবোর্ডে ১৫ রান উঠতেই থারাঙ্গাকে হারিয়ে কিছুটা চাপে এখন শ্রীলঙ্কা।
লঙ্কানদের ওপর চাপ আরও বাড়তে পারত। থারাঙ্গাকে ফেরানোর পরের বলটিই কুশল মেন্ডিসের ব্যাট ছুঁয়ে আশ্রয় নিয়েছিল উইকেটকিপার লিটন দাসের গ্লাভসে। দারুণ ক্যাচ নিয়েছিলেন লিটন। কিন্তু দুর্ভাগ্য, টিভি রিপ্লেতে দেখা গেল বোলিংয়ের সময় ক্রিজের বাইরে পা পড়েছিল শুভাশিসের—নো বল!এই প্রতিবেদন লেখার সময় শ্রীলঙ্কার সংগ্রহ ১ উইকেট ২৬।
