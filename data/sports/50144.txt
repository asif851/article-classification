
মেলবোর্নে চতুর্থ দিন পর্যন্ত মহেন্দ্র সিং ধোনির ডিসমিসাল ৮টি। ছুঁয়েছেন উইকেটকিপিংয়ে এক টেস্টে ভারতের হয়ে সর্বোচ্চ ডিসমিসালের রেকর্ড। ধোনির নিজেরই এর আগে ৮টি করে ডিসমিসাল আছে ৩ বার, দুবার আছে নয়ন মঙ্গিয়ার। আজ সকালে অস্ট্রেলিয়ার বাকি দুটি উইকেট পতনের একটির সঙ্গেও যদি তাঁর নাম যুক্ত হয়, তাহলে ভারতের হয়ে এক টেস্টে সবচেয়ে বেশি ডিসমিসালের রেকর্ডটা এককভাবে নিজের করে নেবেন ধোনি। এক টেস্টে সবচেয়ে বেশি ডিসমিসালের রেকর্ডটা যৌথভাবে সাবেক ইংল্যান্ড উইকেটকিপার জ্যাক রাসেল ও দক্ষিণ আফ্রিকার এবি ডি ভিলিয়ার্সের। দুজনেরই আছে ১১টি করে ডিসমিসাল। রাসেল কীর্তিটা গড়েছিলেন ১৯৯৫ সালে জোহানেসবার্গে, দক্ষিণ আফ্রিকার বিপক্ষে। একই মাঠে ডি ভিলিয়ার্স সেই রেকর্ড ছুঁয়েছেন গত বছর ফেব্রুয়ারিতে, প্রতিপক্ষ ছিল পাকিস্তান।
