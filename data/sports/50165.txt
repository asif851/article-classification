
মেয়েদের ১০০ মিটার স্প্রিন্ট রিলের হিটে ব্যাটন হস্তান্তরে ভজকট পাকিয়ে সবার শেষে দৌড় শেষ করেছিল যুক্তরাষ্ট্র। ব্রাজিলের দৌড়বিদ কাউয়িজা ভেনাসিওর সঙ্গে ধাক্কা লেগে ব্যাটন পড়ে যাওয়ায় নিজেদের ফের সুযোগ করে দিতে আপিল করে তারা। অ্যাথলেটিকসের নিয়ন্ত্রণ সংস্থা আইএএএফ আবার দৌড়ানোর সুযোগও দেয় দলটিকে। পরে একাই দৌড়ে হিটে অষ্টম হওয়া চীনের (৪২.৭০ সেকেন্ড) চেয়ে কম সময় নিয়ে তারা ওঠে ফাইনালে।
প্রথম দফায় বাদ পড়া যুক্তরাষ্ট্রের মেয়েরাই শেষ পর্যন্ত জিতেছে ১০০ মিটার স্প্রিন্ট রিলের ফাইনাল। মার্কিন মেয়েরা সময় নিয়েছে ৪১.০১ সেকেন্ড। ৪১.৩৬ টাইমিংয়ে দ্বিতীয় জ্যামাইকান মেয়েরা। ৪১.৭৭ সময় নিয়ে তৃতীয় হয়েছে গ্রেট ব্রিটেন। স্টার স্পোর্টস ২।
