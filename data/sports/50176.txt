
বহু ব্যবহারে ক্লিশে হলেও উপমাটা আবার দিতে হচ্ছে। ‘ফুটবল কোচ দুই ধরনের, এক দল চাকরি হারিয়েছেন, আরেক দল চাকরি হারাতে চলেছেন’—কথাটা অমোঘ সত্য। অস্ট্রেলিয়া ও হাঙ্গেরির কোচ তা ভালোভাবেই বুঝেছেন। হল্যান্ডের কাছে ৮-১ গোলের লজ্জার পর কাল হাঙ্গেরি কোচ সান্ডর এজারভেরি অবশ্য নিজেই সরে দাঁড়িয়েছেন। তবে ফ্রান্সের কাছে ৬-০ গোলে বিধ্বস্ত হওয়ার পর অস্ট্রেলিয়ার কোচ হোলগার ওসিয়েক সেই সুযোগ পাননি, বরখাস্তই হতে হয়েছে তাঁকে। যদিও এই হোলগারই অস্ট্রেলিয়াকে বিশ্বকাপে নিয়ে গেছেন, কিন্তু ফ্রান্সের কাছে ৬ গোল হজম করায় বেজায় চটেছেন অস্ট্রেলিয়ার ফুটবল ফেডারেশন। তাই রক্ষা মেলেনি হোলগারের। এএফপি।
 
