
কবিতার সঙ্গে প্রেম-ভালোবাসার ঘনিষ্ঠতাই মনে হয় সবচেয়ে বেশি। দেশপ্রেমে উদ্বুদ্ধ করতেও কবিতার ব্যবহার কম হয়নি। কিন্তু ক্রিকেট-যুদ্ধে কবিতা! খুব একটা শোনা যায় না। না গেলে কী হবে, চিরপ্রতিদ্বন্দ্বী অস্ট্রেলিয়ার বিপক্ষে অ্যাশেজ জয়ের গৌরব অর্জন করার জন্য কোনো কিছুই বাদ দিচ্ছে না ইংল্যান্ড ক্রিকেট বোর্ড। ব্যাট-বলের অবিরাম অনুশীলন তো আছেই, ক্রিকেটারদের উজ্জীবিত করতে কবিতাও হয়েছে ইসিবির হাতিয়ার।
আগামী ১০ জুলাই শুরু হতে যাচ্ছে ক্রিকেটের সবচেয়ে আদি দ্বৈরথ অ্যাশেজ সিরিজ। প্রতিপক্ষ অস্ট্রেলিয়াকে সচকিত করে তুলতে কবিতাও একটা ভালো ভূমিকা পালন করবে বলে আশা করছে স্বাগতিক ইংল্যান্ড। ট্রেন্ট ব্রিজে অ্যাশেজের উদ্বোধন উপলক্ষে প্রস্তুতকৃত প্রকাশনাটিতে স্থান দেওয়া হয়েছে ‘#রাইজ’ শিরোনামের কবিতাটিকে। কবিতাটি দিয়ে দেওয়া হলো:
 
#RISE
History will soon be made, Upon the board, Their honours engraved. Nerves on edge, muscles tighten. Jaws are set, knuckles whiten. A dot ball passes, atmosphere heightens. Those left standing: gods among titans. They'll deliver the fight, session by session. The nation's pride their only obsession. For one. For all. The bat. The ball. Old scores. New clashes. Together we'll Rise For The Urn.
