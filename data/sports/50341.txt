
মুস্তাফিজ-মুগ্ধতা কাটিয়ে ওঠার আগেই কাল আইপিএলে সাকিবও উপহার দিলেন এক জাদুকরি মুহূর্ত। দুর্দান্ত এক বলে আউট করলেন ফাফ ডু প্লেসিকে।আসলে আজ আইপিএলে টানা তিন ওভারই দারুণ বোলিং করেছেন সাকিব। মাত্র ১৪ রান দিয়ে ডু প্লেসির উইকেট। এর মাঝে ২ ওভারই পাওয়ার প্লেতে। সাকিবই রাইজিং পুনে সুপার জায়ান্টসের টপ অর্ডারকে আষ্টেপৃষ্ঠে বেঁধে রাখলেন। তবু কেন গৌতম গম্ভীর তাঁকে দিয়ে চতুর্থ ওভার করালেন না, সেটাই প্রশ্ন। লাগাম ধরার কেউ না থাকায় শেষ ৫ ওভারে ৬০ রান তুলে ১৬০ রানের বড় সংগ্রহই গড়ে তোলে পুনে।সেটিই জয়ের জন্য যথেষ্ট হয়ে যাচ্ছিল পুনের জন্য। প্রথম বলেই শেষ ওপেনিং জুটি। ব্যাটিংয়ে প্রমোশন পেয়েও ব্যর্থ সাকিব, ৯ বলে ৩ রান করেছেন তিনি। ১৬০ তাড়া করতেই ৮ উইকেট হারিয়েছে সাকিবের দল। শেষ মুহূর্তে উমেশ যাদবের ছক্কায় টান টান উত্তেজনাপূর্ণ ম্যাচটি ৩ বল বাকি থাকতে জিতে যায় কলকাতা নাইট রাইডার্স। সনি-ইএসপিএন।
