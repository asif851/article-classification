
সিরিজের প্রথম ওয়ানডের পরই দল থেকে বাদ পড়েন সৌম্য সরকার। বাজে ফর্মের কারণে সুযোগ পাননি নেলসনের শেষ দুই ওয়ানডের দলে। তবে সৌম্য দলে ফিরছেন আবারও। নেপিয়ারের ম্যাকলিন পার্কে কাল নিউজিল্যান্ডের বিপক্ষে প্রথম টি-টোয়েন্টির দলে থাকছেন তিনি।আজ রাত পর্যন্ত এখানে যতটুকু খবর, তাতে প্রথম টি-টোয়েন্টিতে বিশ্রাম দেওয়া হতে পারে তাসকিন আহমেদকে। টানা তিন ওয়ানডে খেলেছেন। চলতি নিউজিল্যান্ড সফরেই অভিষেক হতে পারে টেস্টেও। সে কারণেই তাসকিনকে বিশ্রাম দেওয়ার পরিকল্পনা। তার জায়গায় মাশরাফির পেস-সঙ্গী হতে পারেন রুবেল হোসেন। তাসকিনের সঙ্গে দলের বাইরে থাকছেন সম্ভবত শুভাগত হোম চৌধুরী, তাইজুল ইসলাম ও শুভাশিষ রায়।দিবারাত্রির প্রথম টি-টোয়েন্টিটি শুরু হবে স্থানীয় সময় সন্ধ্যা ৭টা ও বাংলাদেশ সময় দুপুর ১২টায়।
