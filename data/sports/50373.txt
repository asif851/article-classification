
নির্বাচনের লড়াইয়ে এসেছিলেন তিনি শেষ মুহূর্তে। কাল নির্বাচনের আগে আগে আবার নাম প্রত্যাহারও করে নিতে চেয়েছিলেন নজীব আহমেদ। কিন্তু তখন তো আর উপায় নেই। পেরে ওঠেননি তিনি নির্বাচনী লড়াইয়েও। পেয়েছেন ৮ ভোট। বিসিবির সহসভাপতি নির্বাচিত হয়েছেন মাহবুব আনাম ও আ জ ম নাসির উদ্দিন। ২১ ভোট পেয়েছেন মাহবুব, ১৭টি নাসির। বিসিবিতে কাল বিকেলে হয়েছে এই নির্বাচন। বর্তমান কমিটি দায়িত্ব নেওয়ার প্রায় বছর খানেক পদ দুটি শূন্য থাকার পর অবশেষে সহসভাপতি পেল বিসিবি।
