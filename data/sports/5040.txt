
জাতীয় বক্সিংয়ের পুরুষ বিভাগে চ্যাম্পিয়ন হয়েছে সেনাবাহিনী, মহিলা বিভাগে চ্যাম্পিয়ন আনসার। পল্টন মোহাম্মদ আলী বক্সিং স্টেডিয়ামে কাল শেষ হওয়া প্রতিযোগিতায় সেনাবাহিনী জিতেছে ৬টি সোনা, ২টি রুপা ও ৪টি ব্রোঞ্জ। রানার্সআপ আনসার জিতেছে ১টি সোনা, ১টি রুপা ও ৪টি ব্রোঞ্জ।মহিলা বিভাগে চ্যাম্পিয়ন আনসার জিতেছে ৩টি সোনা, রানার্সআপ পুলিশ পেয়েছে ১টি সোনা ও ২টি রুপা। খেলা শেষে বিজয়ীদের হাতে পুরস্কার তুলে দেন রেলপথ মন্ত্রণালয়ের সংসদীয় স্থায়ী কমিটির চেয়ারম্যান এ বি এম ফজলে করিম চৌধুরী।
