
টঙ্গী আহসান উল্লাহ স্টেডিয়ামে কাল শুরু হয়েছে অষ্টম জাতীয় আর্চারি চ্যাম্পিয়নশিপ। উদ্বোধনী দিনে ট্র্যাডিশনাল পুরুষ বিভাগে ফাইনালে উঠেছেন আনসারের মোহাম্মদ বেলাল ও আর্মি আর্চারি ক্লাবের দেলোয়ার হোসেন। মহিলা বিভাগের ফাইনালে উঠেছেন ভিডিপি দলের শাম্মী আক্তার ও আর্মি আর্চারি ক্লাবের কাজল। খেলার উদ্বোধন করেন ভারতের অর্জুন খেতাবপ্রাপ্ত তিরন্দাজ দোলা ব্যানার্জি। উপস্থিত ছিলেন ফেডারেশন সাধারণ সম্পাদক কাজী রাজীব উদ্দিন আহমেদ চপল।
 
