
এ যেন নিজের নাক কেটে পরের যাত্রাভঙ্গ! দক্ষিণ আফ্রিকার বিপক্ষে ওয়ানডে সিরিজে বাংলাদেশ ভালো করুক—এটা বাংলাদেশের মানুষ মনেপ্রাণেই চেয়েছিল। সেটি তো হয়ইনি, উল্টো হোয়াইটওয়াশ হয়েছে বাংলাদেশ। আর বাংলাদেশের ৩-০ ব্যবধানের এই পরাজয়ের কারণে ক্ষতিগ্রস্ত হয়েছে ভারতও। টানা সাতটি ওয়ানডে সিরিজ জিতেও ভারত র‍্যাঙ্কিংয়ের শীর্ষস্থানটা ধরে রাখতে পারল না। ১ নম্বরে উঠে গেল দক্ষিণ আফ্রিকা।
ঘরের মাঠে কিছুদিন আগে অস্ট্রেলিয়ার বিপক্ষে ৪-১-এ সিরিজ জিতে ওয়ানডে র‍্যাঙ্কিংয়ের ১ নম্বরে উঠে গিয়েছিল ভারত। বাংলাদেশকে হোয়াইটওয়াশ করে দক্ষিণ আফ্রিকার পয়েন্ট এখন ৬৩৮৬। ২ নম্বরে নেমে যাওয়া ভারতের পয়েন্ট ৬৩৭৯। তবে দুই দলের রেটিং পয়েন্টই ১২০। এই সময় দুই দলই খেলেছে ৫৩টি করে ম্যাচ। ভগ্নাংশের কিছু ব্যবধানে রেটিং পয়েন্টে এগিয়ে আছে দক্ষিণ আফ্রিকা।প্রোটিয়াদের বিপক্ষে হোয়াইটওয়াশ হলেও র‍্যাঙ্কিংয়ে বাংলাদেশ নিজেদের ৭ নম্বর অবস্থানটি ধরে রেখেছে। বাংলাদেশের রেটিং পয়েন্ট ৯২। ৮ নম্বরে থাকা শ্রীলঙ্কার চেয়ে বাংলাদেশ এগিয়ে আছে ৯ রেটিং পয়েন্টে। শ্রীলঙ্কার ৬৪ ম্যাচের বিপরীতে বাংলাদেশ খেলেছে ৩৪টি ম্যাচ। তবে একসময় ঢের পেছনে থাকা পাকিস্তান বাংলাদেশেরও চেয়ে এগিয়ে গেছে ৭ রেটিং পয়েন্টে।
এইচটিএমএল র‍্যাঙ্কিং




দল


পয়েন্ট


রেটিং পয়েন্ট




দক্ষিণ আফ্রিকা


৬৩৮৬


১২০




ভারত


৬৩৭৯


১২০




অস্ট্রেলিয়া


৫৯৪৮


১১৪




ইংল্যান্ড


৬১৫৬


১১৪




নিউজিল্যান্ড


৫৪৩২


১১১




পাকিস্তান


৪৫৬০


৯৯




বাংলাদেশ


৩১১৪


৯২




শ্রীলঙ্কা


৫৩২২


৮৩




ওয়েস্ট ইন্ডিজ


৩০৭৭


৭৭




আফগানিস্তান


১৬১৮


৫৪




জিম্বাবুয়ে


২১২৯


৫২




