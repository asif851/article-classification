
খেলোয়াড়দের ভোটে বর্ষসেরা খেলোয়াড়ের পুরস্কার আগেই পেয়েছেন। লেস্টার সিটি মিডফিল্ডার রিয়াদ মাহরেজ এবার ফেসবুকের সেরা খেলোয়াড়ের পুরস্কার পেলেন। একটু চমকে গেছেন, তাই না? আজকাল ফেসবুকও আবার পুরস্কার দিতে শুরু করল নাকি! না, এই পুরস্কার দিচ্ছে ইংলিশ লিগ কর্তৃপক্ষই। তাদের ফেসবুক পেজে এবারের লিগে সেরা খেলোয়াড়ের জন্য একটা ভোটাভুটি হয়েছিল। ১৯৩টি দেশের ১০ লাখের বেশি দর্শকের ভোটে মাহরেজ হয়েছেন প্রথম। এবারই প্রথম প্রবর্তিত এই পুরস্কার পেয়ে মাহরেজ মহাখুশি। সারা বিশ্বের ফুটবলামোদীদের ভোট বলে কথা! আরেক ‘ম’—ম্যানচেস্টার ইউনাইটেডের অ্যান্থনি মার্শিয়াল পেয়েছেন বর্ষসেরা তরুণ খেলোয়াড়ের পুরস্কার। গোল ডট কম।
 
