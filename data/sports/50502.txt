
এখনো ৮০ দিনের মতো বাকি আছে। চায়ের কাপে ঝড় তুলতেই পারেন-কার জেতা উচিত এবারের ব্যালন ডি’অর। আপনার সুবিধার জন্য তালিকাটা আরও ছোট হয়ে এসেছে। কাল এবারের ফিফা ব্যালন ডি’অরের সম্ভাব্য বিজয়ীর ২৩ জনের প্রাথমিক তালিকা প্রকাশ করা হয়েছে। অবশ্য বলতে পারেন, ২৩ জনের তালিকা হোক কিংবা ২৩২ জনের, ঝড় তো উঠবে দুজনকে নিয়েই!তাও ঠিক। এ যেন রাজত্ব হাতবদলের মতো। মেসি-রোনালদোর মতো ইউরোপের রাজদণ্ডও তিন ক্লাবের মধ্যে ঘুরছে গত তিন বছরে। গত তিনটি মৌসুম ধরে ইউরোপ চ্যাম্পিয়ন হয়েছে বার্সেলোনা, রিয়াল মাদ্রিদ ও বায়ার্ন মিউনিখ। দলীয় অর্জনের ছায়া পড়ছে ব্যক্তিগত সাফল্যেও। এবারের সংক্ষিপ্ত ২৩-এ ১৬ জনই এই তিন ক্লাবের। বার্সার ৬ জন; রিয়াল ও বায়ার্ন থেকে ৫ জন করে। বাকি সাতটি জায়গার তিনটি আবার ম্যানচেস্টার সিটির। ১১ জানুয়ারি ঘোষিত হবে বিজয়ীর নাম। ইএসপিএন।সংক্ষিপ্ত তালিকা: বার্সেলোনা: মেসি, নেইমার, সুয়ারেজ, ইনিয়েস্তা, মাচেরানো, রাকিটিচ। রিয়াল: রোনালদো, বেল, বেনজেমা, ক্রুস, হামেস রদ্রিগেজ। বায়ার্ন: লেভানডফস্কি, রোবেন, মুলার, ভিদাল ও ম্যানুয়েল নয়্যার। ম্যান সিটি: আগুয়েরো, ইয়াইয়া তোরে, ডি ব্রুইন। জুভেন্টাস: পল পগবা। পিএসজি: ইব্রাহিমোভিচ।
