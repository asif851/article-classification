
প্রথম শ্রেণির ক্রিকেটের ইতিহাস ২০০ বছরেরও বেশি পুরোনো। দ্বিশতবর্ষী সেই ক্রিকেট এ পর্যন্ত ৫০০ রানের জুটি দেখেছে মাত্র ১৪টি। এর অর্ধেকই আবার এসেছে ২০০৫ সাল পেরোনোর পর, যার সর্বশেষটি এল কাল নিউজিল্যান্ড-ক্রিকেট অস্ট্রেলিয়া একাদশের ম্যাচে।  ২০০৬ সালে কলম্বোর সিংহলিজ স্পোর্টস ক্লাব মাঠে দক্ষিণ আফ্রিকার বিপক্ষে কুমার সাঙ্গাকারা ও মাহেলা জয়াবর্ধনে সর্বকালের সর্বোচ্চ ৬২৪ রানের জুটি গড়ার পর থেকেই যেন খুলে গেছে ৫০০ রানের জুটির দুয়ার। কলম্বোর ওই টেস্টের আগের ৬১ বছরে প্রথম শ্রেণির ক্রিকেট ৫০০ রানের জুটি দেখেছিল মাত্র দুটি। ১৯৭৭ সালে করাচি হোয়াইটসের ওয়াহিদ মির্জা-মনসুর আখতারের (৫৬১) পর ১৯৯৭ সালে কলম্বো টেস্টে সনাৎ জয়াসুরিয়া-রোশান মহানামা (৫৭৬) গড়েছিলেন ৫০০ রানের জুটি।
