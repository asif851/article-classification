
জয়ের আনন্দে মানুষ কত কিছুই করে। তাই বলে দল বেঁধে মূত্রবিসর্জন! একটু বাড়াবাড়িই হয়ে গেল বোধ হয়। কাজটা করেছেন অ্যাশেজজয়ী ইংল্যান্ড ক্রিকেটাররা। তা-ও আবার একেবারে ওভালের মাঠেই! এই ‘কীর্তির’ খবরটি দিয়েছে সিডনি মর্নিং হেরাল্ড। টানা তিনবার অ্যাশেজ জেতার পর মাঠে বসেই বিয়ার খেয়ে ফুর্তিতে মেতেছিল অ্যালিস্টার কুকের দল। ম্যাট প্রায়র সেটার একটি ছবি টুইটারে পোস্টও করেন। কিন্তু এর খানিক পর নাকি রাতের আঁধারে মাঠে মূত্রত্যাগ করেছেন কেভিন পিটারসেন, জেমস অ্যান্ডারসন ও স্টুয়ার্ট ব্রডরা। সে সময় গ্রাউন্ডসম্যানসহ অন্যরাও সাক্ষী ছিলেন এই ‘সমবেত জলবিয়োগের’। ওয়েবসাইট।
