
আইসিএফ (আন্তর্জাতিক ক্যারম ফেডারেশন) কাপ ক্যারমে ব্রোঞ্জ জিতেছে বাংলাদেশ। ১৩ অক্টোবর নয়াদিল্লিতে শেষ হওয়া প্রতিযোগিতায় নয়টি দেশের মধ্যে তৃতীয় হয়েছে বাংলাদেশ। চ্যাম্পিয়ন ভারত ও রানার্সআপ শ্রীলঙ্কা। টুর্নামেন্টে বাংলাদেশের হেমায়েত উল্লাহ পুরুষ এককে অষ্টম হয়েছেন। তিনি হারিয়েছেন শ্রীলঙ্কা, পোল্যান্ড, ফ্রান্স, ইংল্যান্ড, মালদ্বীপ, সুইডেন ও সুইজারল্যান্ডের খেলোয়াড়দের। মহিলা এককে নবম হয়েছেন আফসানা নাসরিন।
