
ব্যাট হাতে প্রথম ইনিংসে সেঞ্চুরি, বল হাতে দুই ইনিংস মিলিয়ে ৬ উইকেট। শততম টেস্টে বাংলাদেশকে জয় উপহার দিতে বড় ভূমিকাই রেখেছেন সাকিব আল হাসান। ১৪০ বছরের টেস্ট ইতিহাসে এক ম্যাচে সেঞ্চুরির পাশাপাশি কমপক্ষে ৬ উইকেট নেওয়ার ৩৬তম উদাহরণ গড়লেন সাকিব। যার সর্বশেষ পাঁচটির চারটিই আবার বাংলাদেশের ক্রিকেটারদের কীর্তি। সাকিব এবারের আগে ২০১১ সালে পাকিস্তানের বিপক্ষে মিরপুরে ও ২০১৪ সালে জিম্বাবুয়ের বিপক্ষে খুলনায় সেঞ্চুরির পাশাপাশি ৬-এর বেশি উইকেট পেয়েছিলেন। ২০১৩ সালে নিউজিল্যান্ডের বিপক্ষে সেঞ্চুরি ও হ্যাটট্রিকের অনন্য কীর্তি গড়ার ম্যাচে সোহাগ গাজীও পেয়েছিলেন এই ‘ডাবল’। সাকিবের চেয়ে ম্যাচে সেঞ্চুরির পাশাপাশি ৬ উইকেট বেশিবার নিয়েছেন শুধু একজন—ইয়ান বোথাম। ইংলিশ কিংবদন্তি পাঁচবার করেছেন এই কীর্তি।টেস্টে এক ম্যাচে সেঞ্চুরি ও ৬ উইকেট৫ বারইয়ান বোথাম (ইংল্যান্ড)৩ বারসাকিব আল হাসান (বাংলাদেশ)২ বারগ্যারি সোবার্স (ও. ইন্ডিজ), টনি গ্রেগ (ইংল্যান্ড), মুশতাক মোহাম্মদ (পাকিস্তান), জ্যাক ক্যালিস (দ. আফ্রিকা) ও রবিচন্দ্রন অশ্বিন (ভারত)।
 
