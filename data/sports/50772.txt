

শঙ্কা কেটে গেছে। ত্রিদেশীয় সিরিজের সব ম্যাচ হারলে ৮৩ পয়েন্ট নিয়ে আট নম্বরে নেমে যেতে পারত বাংলাদেশ। কিন্তু সেটি যে হচ্ছে না, নিশ্চিত হওয়া গেছে এরই মধ্যে। বাংলাদেশের সামনে বরং এখন সরাসরি বিশ্বকাপের ছাড়পত্র নেওয়ার সুযোগ। প্রায় হাতের মুঠোয় নিয়ে নেওয়ার সুযোগ। আগামী বুধবার নিউজিল্যান্ডকে হারাতে পারলেই সেটি নিশ্চিত হবে অনেকটাই।আগামী ৩০ সেপ্টেম্বর পর্যন্ত আইসিসি ওয়ানডে র‍্যাঙ্কিংয়ে সেরা আট নম্বরে থাকলেই নিশ্চিত ২০১৯ বিশ্বকাপ। ৯১ পয়েন্ট নিয়ে বাংলাদেশ এখন আছে সপ্তম স্থানে। পরশু ডাবলিনের ক্লনটার্ফে নিউজিল্যান্ডকে হারাতে পারলে ৯৩ পয়েন্ট নিয়ে বাংলাদেশ উঠে যাবে ছয় নম্বরে। এই মুহূর্তে ছয়ে থাকা শ্রীলঙ্কার পয়েন্টে পরিবর্তন না হলেও রেটিং পয়েন্টের ভগ্নাংশের ব্যবধানে পিছিয়ে সাত নম্বরে চলে যাবে তারা।ম্যাচটা হেরে গেলে ৯০ পয়েন্ট নিয়ে সাত নম্বরেই থাকতে হবে মাশরাফিদের। সে ক্ষেত্রে আট নম্বর দল পাকিস্তানের চেয়ে মাত্র ২ পয়েন্টে এগিয়ে থাকবেন তাঁরা। আর নয় নম্বর দল ওয়েস্ট ইন্ডিজের সঙ্গে ব্যবধানটা থাকবে ১১। আগামী ৩০ সেপ্টেম্বরের মধ্যে এই ব্যবধান ঘোচানোর সুযোগ খুবই কম ওয়েস্ট ইন্ডিজের।নিউজিল্যান্ডের বিপক্ষে বুধবার জয় পেলে র‍্যাঙ্কিংয়ের গাণিতিক মারপ্যাঁচ নিয়ে মাথা না ঘামালেও চলবে। সুযোগটা নিশ্চয়ই হারাতে চাইবেন না মাশরাফিরা! তথ্যসূত্র : আইসিসি।
আইসিসির সর্বশেষ ওয়ানডে র‍্যাঙ্কিং
অবস্থান               দল             পয়েন্ট১.              দক্ষিণ আফ্রিকা       ১২৩২.              অস্ট্রেলিয়া             ১১৮৩.                ভারত               ১১৭৪.            নিউজিল্যান্ড            ১১৬৫.              ইংল্যান্ড               ১১০৬.              শ্রীলঙ্কা                 ৯৩৭.            বাংলাদেশ               ৯১৮.           পাকিস্তান                 ৮৮৯.           ওয়েস্ট ইন্ডিজ            ৭৯১০.         আফগানিস্তান            ৫২
 
