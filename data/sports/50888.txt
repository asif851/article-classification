
বিশ্ব আর্চারি চ্যাম্পিয়নশিপের রিকার্ভ বোয়ের পুরুষ এককের প্রথম রাউন্ডে জিতলেও পরের রাউন্ডে হেরে গেছেন বাংলাদেশের রোহান সানা। তুরস্কের আন্তালিয়ায় অনুষ্ঠানরত টুর্নামেন্টে প্রথম রাউন্ডে সানা ৬-২ পয়েন্টে হারিয়েছেন চীনা তাইপের কু চেং উইকে। পরে ব্রাজিলের কারভালহোর কাছে হাড্ডাহাড্ডি লড়াইয়ে হেরেছেন ৬-৫ পয়েন্টে। পুরুষ এককের কম্পাউন্ড বোয়ে বাংলাদেশের জিয়াউল হক ১৩৪-১৪৯ পয়েন্টে হেরেছেন বেলজিয়ামের মাইকেল চাওয়ের কাছে।
 
