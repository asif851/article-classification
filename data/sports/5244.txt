
নোভাক জোকোভিচের গ্র্যান্ড স্লাম ট্রফির সেটটা এখনো পূর্ণ হলো না। অস্ট্রেলিয়ান ওপেন, উইম্বলডন, ইউএস ওপেন সবই একাধিকবার জিতেছেন ১১টি গ্র্যান্ড স্লামের মালিক। কিন্তু এখনো সার্বিয়ান তারকার জেতা হলো না ফ্রেঞ্চ ওপেন। এবার কি সেই আক্ষেপ ঘুচবে বিশ্বের এক নম্বর টেনিস তারকার?অন্যতম প্রতিদ্বন্দ্বী রজার ফেদেরারকে ছিটকে দিয়েছে চোট। তবু সহজ হচ্ছে না জোকোভিচের ফ্রেঞ্চ ওপেন অভিযান। আগামীকাল শুরু টুর্নামেন্টের সেমিফাইনালে যে তাঁর সম্ভাব্য প্রতিপক্ষ প্যারিসের লাল দুর্গের নয়বারের চ্যাম্পিয়ন রাফায়েল নাদাল! এএফপি।ফেদেরার সরে না দাঁড়ালে অবশ্য কোয়ার্টার ফাইনালেই দেখা হতো জোকোভিচ-নাদালের। সে ক্ষেত্রে চতুর্থ বাছাই হিসেবে টুর্নামেন্ট শুরু করা নাদাল থাকতেন পঞ্চম বাছাই। প্রথম রাউন্ডে নাদালের প্রতিপক্ষ স্যাম গ্রথ। শীর্ষ বাছাই জোকোভিচ পেয়েছেন তাইওয়ানের লু ইয়েন-সুনকে। সব ম্যাচের ফল র্যাঙ্কিং মেনে হলে অন্য সেমিফাইনালে মুখোমুখি হওয়ার কথা অ্যান্ডি মারে ও বর্তমান চ্যাম্পিয়ন স্ট্যান ভাভরিঙ্কার।মেয়েদের বিভাগে শীর্ষ বাছাই সেরেনা উইলিয়ামস টুর্নামেন্ট শুরু করছেন স্লোভাকিয়ার ম্যাগদালেনা রিবারিকোভার বিপক্ষে ম্যাচ দিয়ে।
