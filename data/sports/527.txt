

কারও জন্য সাকিব আল হাসানের সঙ্গে দেখা করা ছিল জীবনের লক্ষ্য। কারও কাছে সাকিব আল হাসান এক আদর্শের নাম। ঢাকাসহ দেশের বিভিন্ন জায়গা থেকে এ রকম অনেক সাকিবভক্ত আজ জড়ো হয়েছিলেন গুলশানের ওয়েস্টিন হোটেলে। তাঁরা সাকিবের সঙ্গে সেলফি তুলেছেন, কথা বলেছেন। ব্যাটে-বলে খেলেছেন ক্রিকেট। 
মোবাইল ফোন কোম্পানি হুয়াওয়ের ব্র্যান্ড অ্যাম্বাসেডর সাকিব। গত ঈদুল ফিতর উপলক্ষে হুয়াওয়ে তাদের গ্রাহকদের জন্য চালু করে ‘সেলফি উইথ সাকিব’ ক্যাম্পেইন। তাতে বিজয়ী সৌভাগ্যবান ১০০ জন ক্রেতাকে আজ হুয়াওয়ে সুযোগ করে দেয় সাকিবকে কাছ থেকে দেখার, সাকিবের সঙ্গে সেলফি তোলার। অনুষ্ঠানে ওয়াই সিরিজের ফোরজি নেটওয়ার্ক প্রযুক্তির নতুন স্মার্টফোন ওয়াইসিক্স টু প্রাইম বাজারে আনারও ঘোষণা দেয় প্রতিষ্ঠানটি। সাকিবের সঙ্গে এ সময় উপস্থিত ছিলেন হুয়াওয়ে টেকনোলজিস (বাংলাদেশ) লিমিটেডের ডিভাইস সেলস ডিরেক্টর জিয়াউদ্দিন চৌধুরী, হেড অব মার্কেটিং মাশরুর হাসান ও হেড অব প্রোডাক্ট জিটিএম আইকোকা।
 
