
ফুটবল বিশ্বকাপ হাতের মুঠোয় এনে দেবে খুদে ব্লগ লেখার জনপ্রিয় ওয়েবসাইট টুইটার। এ উপলক্ষে বিশেষ একটি পাতা তৈরি করেছে টুইটার। বিশ্বকাপের সময় এতে প্রিয় দল, প্রিয় খেলোয়াড়কে অনুসরণ করতে পারবেন যেকোনো ব্যবহারকারী। এ জন্য বাংলাদেশে গ্রামীণফোনের সংযোগ থেকে #GoalGP লিখে ৯৫৯৪ নম্বরে এসএমএস পাঠালেই চলবে। বিশ্বকাপ চলাকালে টুইটারের ওই পাতায় যাওয়ার জন্য ইন্টারনেট ব্যবহারের কোনো খরচ বা ব্রাউজিং চার্জ লাগবে না। টুইটারের এই আয়োজনের সঙ্গে সহযোগী হিসেবে রয়েছে গ্রামীণফোন ও প্রথম আলো। টুইটারে অ্যাকাউন্টে বিশ্বকাপের টাইমলাইনে যেতে হলে ক্লিক করতে হবে https://twitter.com/hashtag/WorldCup অথবা https://twitter.com/hashtag/WorldCup2014। এ ঠিকানায় গেলে আপনার নেটওয়ার্কের সবার বিশ্বকাপ-সম্পর্কিত টুইট দেখতে পাবেন। একই সঙ্গে প্রিয় দলের, খেলোয়াড়দের, সংবাদমাধ্যম, স্টেডিয়ামে উপস্থিত সমর্থক ও তারকাদের বিশ্বকাপ-সম্পর্কিত টুইটও পেয়ে যাবেন। এ ছাড়া ম্যাচ টাইমলাইনে তাত্ক্ষণিকভাবে পাওয়া যাবে যেকোনো ম্যাচের গোল, সেভ, ফাউল এমন আরও অনেক কিছুর তথ্য-ছবি। ফলে টিভিতে লাইভ না দেখতে পেলেও বিশ্বকাপ ‘মিস’ হওয়ার উপায় নেই! বিশ্বকাপ থাকবে আপনার হাতে মুঠোয়। এখানে নিয়মিত খেলোয়াড় ও দলের প্রোফাইলের হালনাগাদ তথ্য মিলবে। শুধু ছবি দেখতে চাইলে ছবিতেই সীমাবদ্ধ থাকা যাবে। ভিডিও দেখতে চাইলে সেটিও মিলবে অনায়াসে। হ্যাশট্যাগের মাধ্যমে প্রিয় দলের খবরাখবরও জানা যাবে অনায়সে। এ ক্ষেত্রে হ্যাশট্যাগের পরে প্রিয় দলের নামের প্রথম তিনটি অক্ষর লিখে ক্লিক করতে হবে। যেমন—অস্ট্রেলিয়া সমর্থকদের প্রিয় দলকে পেতে লিখতে হবে https://twitter.com/hashtag/AUS । টুইটারে বিশ্বকাপ দেখতে হলে কী কী করতে হবে, এই লিংকে মিলবে নানা পরামর্শ: http://www.youtube.com/watch?v=xSAr1DD_WqE&feature=youtu.be
https://blog.twitter.com/2014/how-to-follow-the-world-cup-on-twitter
