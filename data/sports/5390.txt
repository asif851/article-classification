
টানা পাঁচ হার। ঘরের মাঠে যার শেষ দুটিতে আবার অসহায় আত্মসমর্পণ। শ্রীলঙ্কা সফরে ধবলধোলাই হওয়া অস্ট্রেলিয়াকে দেশের মাটিতেও চোখ রাঙাছিল ধবলধোলাইয়ের লজ্জা। দক্ষিণ আফ্রিকার কাছে সিরিজ খোয়ানো নিশ্চিত হওয়ার পর ধেয়ে আসা সমালোচনার ঝড়ে উড়ে গেলেন প্রধান নির্বাচক রডনি মার্শ। দিন বদলানোর আশায় অস্ট্রেলিয়ার নির্বাচকেরা বেছে নিলেন পরিবর্তনকেই। পরিবর্তনেই পাল্টাল পরিস্থিতি। দ্বিতীয় টেস্টের একাদশ থেকে পাঁচজনকে বাদ দিয়ে খেলতে নেমে অ্যাডিলেড টেস্টটা জিতে গেল প্রায় নতুন চেহারার অস্ট্রেলিয়া।দিবারাত্রির টেস্ট, কৃত্রিম আলোর নিচে গোলাপি বলে খেলা। নতুন পরিবেশে খোলনলচে পাল্টে খেলতে নামল যেন নতুন অস্ট্রেলিয়া। চার দিনেই জয়, সেই বিজয়ক্ষণটাও হয়ে রইল দিনবদলের সাক্ষী। সিঙ্গেল নিয়ে এই ম্যাচেই অভিষিক্ত পিটার হ্যান্ডসকম্ব যখন জয়সূচক রানটা নিলেন, অন্য প্রান্তে ৩৪ রানে অপরাজিত আরেক নবাগত ম্যাট রেনশ।লক্ষ্য ছিল মাত্র ১২৭। বিনা উইকেটেই ৬৪ রান তুলে ফেলেছিল অস্ট্রেলিয়া। এরপর তাবরেজ শামসির ১ ওভারে দুটি উইকেট পড়ে। ওয়ার্নার রানআউট হওয়ার দুই বল পরই শূন্য রানে এলবিডব্লু হয়ে যান প্রথম ইনিংসের সেঞ্চুরিয়ান উসমান খাজা। রেনশর সঙ্গে অধিনায়ক স্মিথের ৬১ রানের জুটি উড়িয়ে দেয় অভাবিত কিছু ঘটার সম্ভাবনা।প্রথম দুই ম্যাচে বাজেভাবে হারের পর দাপুটে এই জয়, স্টিভ স্মিথের জন্য অনুভূতিটা ‘কিছুটা অম্লমধুর’ই হয়েছে। নতুনদের প্রশংসা করে বললেন, ‘এই ম্যাচ দিয়ে আমরা যেভাবে ফিরলাম, তা সত্যিই গর্ব করার মতো। কিছু নতুন খেলোয়াড় এল। তারা বুক চিতিয়ে দাঁড়িয়েও গেল।’ ফিলিপ হিউজের মৃত্যুর দ্বিতীয় বর্ষপূর্তিতে এসেছে বলে স্মিথের কাছে জয়টা একটু ভিন্ন তাৎপর্য নিয়েও দেখা দিয়েছে।জয় হয়েছে দিবারাত্রির টেস্ট ম্যাচেরও। প্রথমবারের মতো যা খেলতে নামার আগে দ্বিধাদ্বন্দ্বে ছিল দক্ষিণ আফ্রিকা। খেলার পর অধিনায়ক ফাফ ডু প্লেসি জানিয়ে দিলেন, তিনি চান দক্ষিণ আফ্রিকাতেও দিবারাত্রির টেস্ট হোক। এএফপি, স্টার স্পোর্টস।শীর্ষ পাঁচব্যাটসম্যানইনিংস রান সর্বোচ্চ গড় ১০০/৫০উসমান খাজা ৬ ৩১৪ ১৪৫ ৫২.৩৩ ১/২কুইন্টন ডি কক ৫ ২৮১ ১০৪ ৫৬.২০ ১/২ডেভিড ওয়ার্নার ৬ ২৩৬ ৯৭ ৩৯.৩৩ ০/১স্টিভেন স্মিথ ৬ ২১২ ৫৯ ৪২.৪০ ০/১ফাফ ডু প্লেসি ৫ ২০৬ ১১৮* ৫১.৫০ ১/০বোলারওভার উইকেট সেরা গড় ৫/১০জশ হ্যাজলউড ১২৬.৫ ১৭ ৬/৮৯ ২২.০৫ ১/০কাগিসো রাবাদা ১০৮.১ ১৫ ৫/৯২ ২২.৪০ ১/০মিচেল স্টার্ক ১২০.০ ১৪ ৪/৭১ ৩০.১৪ ০/০কাইল অ্যাবট ৭৪.৫ ১৩ ৬/৭৭ ১৪.৮৪ ১/০ভারনন ফিল্যান্ডার ১০৩.৩ ১২ ৫/২১ ২৩.৫৮ ১/০
