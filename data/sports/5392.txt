
শেষ হয়ে গেল ইউরোপিয়ান ফুটবলের আরেকটি রোমাঞ্চভরা মৌসুম। চারটি লিগে প্রথাগত বড় দলগুলোরই জয়জয়কার। বার্সেলোনা, বায়ার্ন মিউনিখ, জুভেন্টাস, পিএসজি সবাই শিরোপা ধরে রেখেছে। তবে ইংলিশ লিগে লেস্টার সিটির জয় ফুটবল ইতিহাসেরই সবচেয়ে বিস্ময়কর গল্পগুলোর একটি। ইউরোপের শীর্ষ পাঁচ লিগের সেই গল্পগুলো আরেকবার মনে করা যাক...
উসাইন বোল্টের ১০০ মিটার স্প্রিন্টের সঙ্গে জুভেন্টাসের এই মৌসুমের পথচলার অনেক মিল। শুরুটা একদমই মনমতো নয়, কিন্তু শেষে এসে সবাইকে পেছনে ফেলে অনায়াস জয়।
গতবারের ইতালিয়ান লিগজয়ীরা এবার মৌসুম শুরু করেছিল আন্দ্রেয়া পিরলো, কার্লোস তেভেজ ও আর্তুরো ভিদালকে হারিয়ে। এই তিন নির্ভরতার শূন্যতা পূরণে দিবালা-খেদিরা-মানজুকিচদের মতো খেলোয়াড়েরা এসেছেন। কিন্তু তাঁদের মানিয়ে নিতে বোধ হয় একটু বেশিই সময় লেগে গিয়েছিল। তার প্রভাব পড়ে জুভেন্টাসের মৌসুমের সূচনায়। লিগে প্রথম ছয় ম্যাচ শেষে মাসিমিলিয়ানো আলেগ্রির দল ছিল ১৫তম স্থানে, ১০ ম্যাচের পর ১২তম!দুঃস্বপ্নের শেষও সেখানেই। সাসসুয়োলোর সঙ্গে লিগের দশম ম্যাচটিতে হারের পর সিনিয়র খেলোয়াড়দের উদ্যোগে ক্লাবের কর্মকর্তাদের নিয়ে দলের একটা বৈঠক হয়। ক্লাবের জার্সিটার ভার আর এর সঙ্গে চলে আসা জয়ের মানসিকতার বীজ নতুন করে বোনা হয় সেই বৈঠকেই। নতুন পথচলার শুরুও সেখানে। ১১ থেকে ৩৬—টানা ২৬ ম্যাচে আর হারতে হয়নি জুভদের। শুধু একটি ম্যাচ ড্র, বাকি সব জয়। ফল? তিন ম্যাচ হাতে রেখেই টানা পঞ্চম লিগ শিরোপা জয় জুভেন্টাসের, ইতালির প্রথম দল হিসেবে দ্বিতীয়বারের মতো টানা পাঁচ স্কুদেত্তোর রেকর্ড।‘বোল্টের মতো ফিনিশিং’য়ের লড়াই থেকে ছিটকে গেল একসময় শিরোপার স্বপ্ন দেখা নাপোলি। ২৬ বছর পর আরও একবার শিরোপা-স্বপ্নের পেছনে ছুটতে থাকা নাপোলির জন্য শেষ পর্যন্ত সান্ত্বনা হয়ে রইল দ্বিতীয় স্থান। তৃতীয় হয়ে চ্যাম্পিয়নস লিগের প্লে-অফে খেলবে রোমা। মিলানের দুই ক্লাবের মধ্যে ইন্টার শেষ করেছে চারে, এসি মিলান সাতে।ফিনিক্স১৯ ম্যাচ শেষে জুভেন্টাসের পয়েন্ট ছিল ৩৯। মৌসুমের প্রথমার্ধে এত কম পয়েন্ট নিয়ে ইতালিতে কখনো কোনো দল শিরোপা জেতেনি।সিরি ‘আ’র শীর্ষ পাঁচম্যাচ জয় ড্র হার গোল পয়েন্টজুভেন্টাস ৩৮ ২৯ ৪ ৫ ৭৫/২০ ৯১নাপোলি ৩৮ ২৫ ৭ ৬ ৮০/৩২ ৮২রোমা ৩৮ ২৩ ১১ ৪ ৮৩/৪১ ৮০ইন্টার মিলান ৩৮ ২০ ৭ ১১ ৫০/৩৮ ৬৭ফিওরেন্টিনা ৩৮ ১৮ ১০ ১০ ৬০/৪২ ৬৪অবনমন: ভেরোনা, ফ্রসিনোনে, কার্পিরেকর্ডের হিগুয়েইনগত ৬৫ বছরে ইতালিয়ান লিগে কোনো স্ট্রাইকার যা পারেননি, সেটিই করে দেখালেন গঞ্জালো হিগুয়েইন। সিরি ‘আ’র এক মৌসুমে নাপোলি স্ট্রাইকার করেছেন ৩৬ গোল! রেকর্ডটা এত দিন ছিল গুনার নরডালের, ১৯৪৯-৫০ মৌসুমে এসি মিলান স্ট্রাইকার করেছিলেন ৩৫টি গোল। ৬৬ বছর পুরোনো রেকর্ড ভাঙতে শেষ ম্যাচে ৩ গোল দরকার ছিল হিগুয়েইনের, ফ্রসিনোনের বিপক্ষে আর্জেন্টাইন স্ট্রাইকার করলেন হ্যাটট্রিক।সর্বোচ্চ গোলদাতা৩৬ গঞ্জালো হিগুয়েইন নাপোলি১৯ পাউলো দিবালা জুভেন্টাস১৮ কার্লোস বাক্কা এসি মিলান১৬ মাউরো ইকাির্দ ইন্টার মিলান১৪ মোহামেদ সালাহ রোমা
