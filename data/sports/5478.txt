
সাফল্যের জন্য কত ত্যাগ স্বীকারই না করতে হয়! নোভাক জোকোভিচকে যেমন ছাড়তে হয়েছে চকলেট। ভীষণ প্রিয় ছিল তাঁর চকলেট। কিন্তু খেলেই শরীরে চর্বি জমে, ফিটনেস হারাতে হয়। বাধ্য হয়ে লোভনীয় চকলেট থেকে ১০০ হাত দূরে। গত বছর অস্ট্রেলিয়ান ওপেনের ফাইনালে প্রায় ছয় ঘণ্টার মহাকাব্যিক লড়াইয়ে রাফায়েল নাদালকে হারানোর পর নাকি খুব ইচ্ছে করছিল চকলেট খেতে। চকলেটের বাক্স ছিল হাতের কাছেই। কিন্তু ফিটনেসের কথা ভেবে নিজেকে সামলান। পুরোপুরি পারেননি যদিও। একটা টুকরো নাকি ঠিকই খেয়ে ফেলেছিলেন টেনিসের এক নম্বর তারকা। এক টুকরোতে আর কতটা চর্বি! ওয়েবসাইট।
