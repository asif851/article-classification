
বড় তারকাদের হারিয়ে মাঝেমধ্যেই হইচই ফেলে দেন লরা রবসন। ১৯ বছর বয়সী ব্রিটিশ তরুণী আলোচনায় এলেন আবারও। গত পরশু রোম মাস্টার্সে হারিয়ে দিয়েছেন সাতবারের গ্র্যান্ড স্লামের মালিক ভেনাস উইলিয়ামসকে। জিতেছেন ৬-৩, ৬-২ গেমে। মাত্র ৯০ মিনিটে ভেনাসকে উড়িয়ে দেওয়ার স্বস্তি কতক্ষণ রবসন ধরে রাখতে পারেন, সেটাই দেখার। কারণ, পরের রাউন্ডেই যে ভেনাসের ছোট বোন সেরেনার মুখোমুখি হতে হচ্ছে তাঁকে। বোনের হারের ‘বদলা’ নিশ্চয়ই নিতে চাইবেন সেরেনা! এএফপি।
