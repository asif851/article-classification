
পেনাল্টি এসে লুটিয়ে পড়েছিল, কিন্তু সেটা হেলায় হারিয়েছেন রাহিম স্টার্লিং। ম্যাচের ৭৬ মিনিটে বল নিয়ে টটেনহাম হটস্পারের বক্সে ঢুকে পড়েছিলেন। সিটি তখন ম্যাচে ২-১ গোলে এগিয়ে। পেছন থেকে তাঁকে পিঠে ধাক্কা দেন ফুলব্যাক কাইল ওয়াকার। স্টার্লিং পড়ে যাননি, তবে বলের নিয়ন্ত্রণ হারান। ইংলিশ মিডফিল্ডারের সিটি সতীর্থ ইয়াইয়া তোরে মনে করেন ‘ডাইভ’ দেওয়া উচিত ছিল স্টার্লিংয়ের। তাহলেই পেনাল্টি পেত সিটি, এগিয়ে যেত ৩-১ গোলে। ২-২ গোলের ড্র নিয়ে মাঠ ছাড়তে হতো না। স্টার্লিং ‘একটু বেশিই সৎ’ বলে আক্ষেপ করেছেন তোরে। তাঁর চোখে সময়মতো ডাইভ দিতে পারাটাও অভিজ্ঞতার ব্যাপার, ‘আমার মতো একটু অভিজ্ঞতাও থাকতে হবে। এই পরিস্থিতিতে আপনাকে ডাইভ দিতে হবে।’ গোলডটকম।
