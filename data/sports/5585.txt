
শ্যানন গ্যাব্রিয়েল ৫, জেসন হোল্ডার ৩, আলজারি জোসেফ ২। পরশু ওয়েস্ট ইন্ডিজের তিন পেসার মিলেই ধসিয়ে দিয়েছেন পাকিস্তানকে। দলকে এনে দিয়েছেন দারুণ এক জয়। টেস্টের চতুর্থ ইনিংসে পেসারদের ১০ উইকেট নেওয়ার ৫৯তম ঘটনা এটি। ব্রিজটাউনের আগে সর্বশেষ ২০১৪ সালে অকল্যান্ডে ভারতের বিপক্ষে ১০ উইকেট নিয়ে দলকে জয় এনে দিয়েছিলেন নিউজিল্যান্ডের পেসাররা। চতুর্থ ইনিংসে সবচেয়ে বেশিবার ১০ উইকেট নিয়ে দল জিতিয়েছেন ক্যারিবীয় পেসাররাই, এবারসহ ১৪ বার। এর ১১ বারই অবশ্য ১৯৭৬ থেকে ১৯৯৮ সালের মধ্যে। চতুর্থ ইনিংসে ১৩ বার করে ১০ উইকেট নিয়ে অস্ট্রেলিয়া ও ইংল্যান্ডের পেসাররা আছেন এরপরই।চতুর্থ ইনিংসে পেসারদের ১০ উইকেট১৪ ওয়েস্ট ইন্ডিজ১৩ অস্ট্রেলিয়া১৩ ইংল্যান্ড৭ দক্ষিণ আফ্রিকা৫ পাকিস্তান৪ নিউজিল্যান্ড* এ ছাড়া একবার করে এই কীর্তি আছে ভারত, শ্রীলঙ্কা ও জিম্বাবুয়ের পেসারদের।
