



সাকিবকে ২৫ শতাংশ ম্যাচ ফি জরিমানা আর একটি ডিমেরিট পয়েন্ট দিয়েছেন ম্যাচ রেফারি।
নুরুল হাসানকেও একই শাস্তি দেওয়া হয়েছে।


দুই ব্যাটসম্যানকে ফিরে আসার ইঙ্গিত দিয়েছিলেন...সংবাদ সম্মেলনে প্রশ্নটা শেষ হতে দিলেন না সাকিব আল হাসান, ‘ওটা তো ফিরে যাওয়ার ইঙ্গিতও হতে পারে! দুইটাই বোঝায়।’ ম্যাচের শেষ ওভারে যে উত্তাপ ছড়িয়েছে, যে কথার লড়াই, সেটির চেয়ে গুরুত্বপূর্ণ মাঠ ছেড়ে চলে আসার পরিস্থিতি তৈরি হওয়া—সাকিবের সামনে নিষেধাজ্ঞার হুমকিই ছিল।
স্বস্তির খবর, তেমনটা হয়নি। শুক্রবার রাতে দলীয় সূত্র জানিয়েছে, ম্যাচ রেফারি ক্রিস ব্রড সাকিবকে ২৫ শতাংশ ম্যাচ ফি জরিমানা আর একটি ডিমেরিট পয়েন্ট দিয়েছেন। আইসিসির কোড অব কন্ডাক্টের ২.১.১ আর্টিকেল ভাঙার দায়ে এই শাস্তি পেয়েছেন সাকিব। আরর আর্টিকেল ২.১.২ ভাঙার দায়ে একই শাস্তি পেয়েছেন একাদশের বাইরে থাকা নুরুল হাসান।
উত্তেজনার মুহূর্তে নুরুলের সঙ্গে কথার লড়াই হয়েছিল শ্রীলঙ্কান খেলোয়াড়দের। টিম ম্যানেজমেন্টের এক সদস্য জানালেন, ম্যাচ রেফারি বুঝতে পেরেছেন ঘটনার উৎপত্তি আসলে আম্পায়ারের ভুলে! যেহেতু আম্পায়ারদের ভুলের কারণেই এত কিছু, সাকিব-নুরুলকে বেশি জরিমানা গুনতে হয়নি।
