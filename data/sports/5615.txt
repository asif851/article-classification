
সরাসরি উসাইন বোল্টের দৌড় দেখার সুযোগ কজন আর পান! যাঁরা পান, নিশ্চিত তাঁরা সৌভাগ্যবান। কিন্তু গ্যালারির বাইরের দর্শকেরাও যে দুর্ভাগা, তা নয়। অযুত-নিযুত মানুষের চোখ থাকে টিভির পর্দায়। এত আগ্রহ নিয়ে একজন অ্যাথলেটের ইভেন্টে চোখ রাখছেন সবাই, এমন দৃশ্য আগে কখনো দেখা যায়নি। ভবিষ্যতেও দেখা যাবে কি না, বলার উপায় নেই!
লন্ডনে ক্যারিয়ারের শেষ বিশ্ব চ্যাম্পিয়নশিপে অংশ নিতে এসেছেন বোল্ট। বাংলাদেশ সময় আজ রাতে ১০০ মিটারে শেষবারের মতো দৌড়াবেন গ্রহের দ্রুততম মানব। ১০০ মিটার রিলের ফাইনাল যদিও ১২ আগস্ট। কিন্তু সেটা তো দলগত ইভেন্ট। ব্যক্তিগত ইভেন্টে ‘বজ্রবিদ্যুৎ’ শেষবারের মতো ঝলকাবেন আজ রাতে। ইতিহাসের সাক্ষী হওয়ার সুযোগটা যাতে হাতছাড়া না হয়, তাই আরেকবার দেখে নিন বোল্টের ইভেন্ট কখন, কোন চ্যানেলে।
উসাইন বোল্টের ইভেন্ট১০০ মিটার সেমিফাইনাল ৫ আগস্ট রাত ১২-০৫ মি.ফাইনাল ৫ আগস্ট রাত ২-৪৫ মি.সরাসরি দেখাবে যে চ্যানেল:
স্টার স্পোর্টস সিলেক্ট ২, সিলেক্ট এইচডি ২।
