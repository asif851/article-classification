
থামল জুভেন্টাসের জয়ের ধারা। ইতালিয়ান চ্যাম্পিয়নরা সিরি ‘আ’তে টানা ১৩ ম্যাচ জয়ের পর পরশু ১-১ গোলে ড্র করেছে সাসসুয়োলোর সঙ্গে। মৌসুমে সপ্তম ম্যাচে এসে প্রথম পয়েন্ট খোয়াল জুভেন্টাস। এই ম্যাচের আগে প্রথম ছয় ম্যাচে মাত্র ৩ পয়েন্ট নিয়ে পয়েন্ট তালিকার তলানিতেই ছিল গত মৌসুমে প্রথমবারের মতো সিরি ‘আ’তে ওঠা সাসসুয়োলো। ১৩ মিনিটে সিমোনে জারার গোলে এগিয়ে গিয়েছিল সাসসুয়োলো। ৬ মিনিট পর সমতা ফেরান জুভেন্টাসের ফরাসি মিডফিল্ডার পল পগবা। ৭ ম্যাচে ১৯ পয়েন্ট নিয়ে জুভেন্টাসই শীর্ষে, পরশুই শিয়েভোকে ৩-০ গোলে হারানো রোমা ১৮ পয়েন্ট নিয়ে রয়েছে দ্বিতীয় স্থানে। এএফপি।
এক নজরে ফল
ইংলিশ প্রিমিয়ার লিগ
    কিউপিআর ২ : ৩ লিভারপুল
লা লিগা
বার্সেলোনা ৩ : ০ এইবার   
অ্যাটলেটিকো ২ : ০ এসপানিওল
বুন্দেসলিগা
        হামবুর্গ ১ : ১ হফেনহেইম
সিরি আ
   ফিওরেন্টিনা ০ : ২ লাৎসিও
        হেল্লাস ১ : ৩ এসি মিলান
     আটালান্টা ১ : ০ পার্মা
      পালের্মো ২ : ১ সেসেনা
* প্রথমে স্বাগতিক দল
