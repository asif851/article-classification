
প্রিমিয়ার ক্রিকেট লিগে দারুণ এক সেঞ্চুরি এল সাব্বির রহমানের ব্যাট থেকে। আজ বুধবার শেরেবাংলা জাতীয় স্টেডিয়ামে প্রাইম ব্যাংক লিমিটেডের হয়ে শেখ জামাল ধানমন্ডি ক্লাবের বিপক্ষে সাব্বির খেলেছেন ১০০ রানের ইনিংস। জাতীয় দলের এই মারকুটে ব্যাটসম্যানের সেঞ্চুরিতে শেখ জামালের বিপক্ষে ৩১৮ রানের বিশাল স্কোর গড়েছে গতবারের চ্যাম্পিয়ন প্রাইম ব্যাংক।সাব্বিরের ১০০ রান আসে ৯৭ বলে। ৮ চার ও এক ছয়ে সাজানো তাঁর এই ইনিংসটি শেষ হয় শফিউল ইসলামের বলে মুকতার আলীর ক্যাচ হয়ে।প্রাইম ব্যাংকের বড় সংগ্রহে গুরুত্বপূর্ণ ভূমিকা ছিল সাব্বির ও নুরুল হাসানের দারুণ এক জুটি। দুজনের ১৩৩ রানের যুগলবন্দীতে নুরুলের ব্যাট থেকে আসে ৬৩ রান। ৬৭ বল খেলে ৭টি চারে নুরুল খেলেন এই ইনিংস।সাব্বির-নুরুলের আগে অবশ্য প্রাইম ব্যাংকের বড় সংগ্রহের ভিতটা তৈরি করেন শানাজ আহমেদ। তিনি করেন ৬৬ রান। ৭৭ বলে ৬ চার ও ২ ছয়ে তাঁর এই ইনিংসটি শেষ হয় জীবন মেন্ডিসের বলে বোল্ড হয়ে।শেষ জামালের পক্ষে সেরা বোলার ছিলেন মাহমুদউল্লাহ। তিনি ১০ ওভার বল করে তুলে নেন ৫ উইকেট।প্রাইম ব্যাংকের রান তাড়া করতে গিয়ে এই প্রতিবেদন লেখার সময় বেশ বিপদেই ছিল শেখ জামাল। স্কোরবোর্ডে মাত্র ২৯ রান উঠতেই দলটি হারিয়ে বসেছে ৪ উইকেট।
সেঞ্চুরির পথে সাব্বির রহমানের দারুণ এক পুল শট। সুইপ খেলছেন সাব্বির।সাব্বিরের আরও একটি দৃষ্টি কাড়া শট। বড় জুটির পথে সাব্বির ও নুরুল হাসান। সেঞ্চুরির পর অভিনন্দনের জবাব দিচ্ছেন সাব্বির। সাব্বিরকে অভিনন্দন জানাচ্ছেন নুরুল হাসান। ৬৩ রানের ইনিংসের পথে নুরুল হাসান। 
