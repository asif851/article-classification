
সবচেয়ে বেশি বয়সে বিশ্বকাপ জিতেছেন কে? ইমরান খান নামটাই সবার আগে মনে পড়ে। পাকিস্তানের অধিনায়ক ১৯৯২ সালে বিশ্বকাপ ট্রফিটা হাতে তুলেছিলেন সবচেয়ে বেশি বয়সী অধিনায়ক হিসেবে। তবে ইমরান নন, সবচেয়ে বেশি বয়সে বিশ্বকাপ জিতেছেন ওয়েস্ট ইন্ডিজের রোহান কানহাই। ১৯৭৫ বিশ্বকাপের ফাইনাল খেলার দিন ১৯৯২ সালে ইমরানের চেয়েও দুই মাসের বড় ছিলেন কানহাই। প্রসঙ্গত, ইমরান-কানহাই দুজনই আন্তর্জাতিক ক্যারিয়ার শেষ করেছেন বিশ্বকাপ জিতে। সবচেয়ে কম বয়সে বিশ্বকাপ জেতা খেলোয়াড় অবশ্য পাকিস্তানেরই। ১৯৯২ সালে আকিব জাভেদের বয়স ছিল ১৯ বছর। ২০ ও ২১ বছর বয়সী দুই পাকিস্তানি মঈন খান ও মুশতাক আহমেদ আছেন এরপরই।
