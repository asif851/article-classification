

টেস্টে ব্যাট কথা বলছিল না মাহমুদউল্লাহর। ২০১৫ সালের জুলাইয়ে চট্টগ্রামে দক্ষিণ আফ্রিকার বিপক্ষে ৬৭ করার পর ফিফটি পাননি একটিও। ১১ ইনিংস পর হায়দরাবাদ টেস্টে পঞ্চাশের মাইল ফলক স্পর্শ করলেন তিনি।গত অক্টোবরে ইংল্যান্ডের বিপক্ষে ঢাকা টেস্টে ৪৭ রানে আউট হয়েছিলেন তিনি। নিউজিল্যান্ডের বিপক্ষে ওয়েলিংটন ও ক্রাইস্টচার্চের দুই টেস্টের চার ইনিংসে সর্বোচ্চ রান ৩৮। ভারতের বিপক্ষে ভালো একটি ইনিংসের প্রত্যাশা ছিলই। দলের দারুণ প্রয়োজনের মুহূর্তেই সেই প্রত্যাশা মিটিয়েছেন তিনি।হাযদরাবাদ টেস্টে ১১৯ বল খেলে ৫৩ রানে অপরাজিত আছেন মাহমুদউল্লাহ। ফিফটির প্রত্যাশা মিটিয়েছেন। নিজের ইনিংসটি তিনি কত দূর টেনে নিতে পারেন দেখার বিষয় এটিই। তাঁর ইনিংসটি কত বড় হবে, সেটির ওপরই কিন্তু নির্ভর করছে হায়দরাবাদ টেস্টে বাংলাদেশের ভবিষ্যৎ​।
ছবির ক্যাপশন: মাহমুদউল্লাহর ব্যাট থেকে ফিফটি এল ১৯ মাস পর।
