
সাফ চ্যাম্পিয়নশিপ সামনে রেখে আটঘাট বেঁধে চলেছে আফগানিস্তান। এই মুহূর্তে ফিফা র্যাঙ্কিংয়ে দক্ষিণ এশীয় দেশগুলোর মধ্যে শীর্ষ স্থানে থাকা আফগানিস্তান কোচ হিসেবে নিয়োগ দিয়েছে এক আর্জেন্টাইনকে। হুয়ান মারপকোস ট্রইয়া নামের এই কোচ আপাতত আসন্ন সাফ চ্যাম্পিয়নশিপে আফগানিস্তান ফুটবল দলের কোচের দায়িত্ব পালন করবেন।কিছু দিন আগে অনুষ্ঠিত এএফসি চ্যালেঞ্জ কাপে লাওসের বিপক্ষে ম্যাচে রেফারির একটি সিদ্ধান্তকে চ্যালেঞ্জ জানিয়ে বহিষ্কৃত হয়েছেন আফগানিস্তানের নিয়মিত কোচ ইউসুফ কারগার। সাফ চ্যাম্পিয়নশিপে কারগারকে না পাওয়ার কারণেই মূলত মারপকোসকে নিয়োগ দেওয়া হয়েছে বলে জানা গেছে। আর্জেন্টাইন এই কোচ আফগান বিচ ফুটবল দলের মূল কোচ।আগস্টের ৩১ তারিখ থেকে নেপালের কাঠমান্ডুতে শুরু হওয়া সাফ চ্যাম্পিয়নশিপে আফগানিস্তানের গ্রুপসঙ্গী মালদ্বীপ, ভুটান ও শ্রীলঙ্কা। সূত্র: মালদ্বীপ ফুটবল
