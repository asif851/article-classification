
অস্ট্রেলিয়া-নিউজিল্যান্ডে অনুষ্ঠেয় ক্রিকেট বিশ্বকাপের পরদা উঠবে আগামী বছরের ১৪ ফেব্রুয়ারি। বাংলাদেশের বিশ্বকাপ শুরু হবে ১৮ ফেব্রুয়ারি, আফগানিস্তানের বিপক্ষে ম্যাচ দিয়ে। মূল পর্বে অংশগ্রহণের আগে দুটি প্রস্তুতি ম্যাচ খেলবে বাংলাদেশ। একটি পাকিস্তানের বিপক্ষে, আরেকটিতে প্রতিপক্ষ আয়ারল্যান্ড।৯ ফেব্রুয়ারি পাকিস্তানের বিপক্ষে প্রথম প্রস্তু​তি ম্যাচ অনুষ্ঠিত হবে সিডনিতে। একই মাঠে ১২ ফেব্রুয়ারি দ্বিতীয় প্রস্তুতি ম্যাচ অনুষ্ঠিত হবে আয়ারল্যান্ডের বিপক্ষে।আইসিসি ঘোষিত সূচি অনুযায়ী, বিশ্বকাপের প্রস্তুতি ম্যাচগুলো অনুষ্ঠিত হবে ৮ থেকে ১৩ ফেব্রুয়ারির মধ্যে। অংশগ্রহণকারী ১৪টি দল খেলবে দুটি করে প্রস্তুতি ম্যাচ। রয়টার্স।
