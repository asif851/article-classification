
১৯৮৭-৮৮ মৌসুমে ওয়েস্ট ইন্ডিজ সফরে, এর দীর্ঘ বিরতির পর ২০০৯-১০ মৌসুমে অস্ট্রেলিয়ায়—ওয়ানডেতে দুবার পাঁচ ম্যাচের পাঁচটিতেই হেরেছিল পাকিস্তান। প্রথম চারটি ওয়ানডে হেরে যাওয়ায় এবার ইংল্যান্ড সফরেও আশঙ্কা ছিল ধবলধোলাইয়ের। কিন্তু কার্ডিফে সিরিজের শেষ ওয়ানডেতে কাল সেই লজ্জা এড়াল পাকিস্তান। অধিনায়ক সরফরাজ আহমেদ ও শোয়েব মালিকের ফিফটির সৌজন্যে ইংল্যান্ডের ৩০২ রান তাড়া করে জিতেছে ৪ উইকেটে।চতুর্থ উইকেটে এ দুজনের ১৬৩ রানের জুটিতে আরও সহজ জয়ই আশা করছিল পাকিস্তান। কিন্তু ১৪ বলের মধ্যে এই দুজন ফিরে যেতেই উল্টো ঘিরে ধরে হারের শঙ্কা। পঞ্চম ব্যাটসম্যান হিসেবে মালিক আউট হওয়ার সময়ও যে জয় ছিল ৪৭ রান দূরে! সেখান থেকে পাকিস্তানের ত্রাতা হলেন মোহাম্মদ রিজওয়ান। ৩৪ বলে ৩৪ রান করেছেন, তবে কীর্তিতে সেটি কি সরফরাজের ৯০ বা মালিকের ৭৭ রানের চেয়ে কোনো অংশে কম!এর আগে টসজয়ী ইংল্যান্ডকে ব্যাটিংয়ে শক্ত ভিত্তি এনে দিয়েছেন জেসন রয় (৮৭)। ৮ চার ও ২ ছয়ে সাজানো ইনিংসের সৌজন্যে ওয়ানডেতে ১ হাজার রানের মাইলফলকও পেরোলেন ইংলিশ ওপেনার। রয়ের দুর্দান্ত শুরুর পর ইংল্যান্ডকে ৩০০ রান পার করিয়েছে বেন স্টোকসের ব্যাট (৭৫ রান)। ক্রিকইনফো।সংক্ষিপ্ত স্কোরইংল্যান্ড: ৫০ ওভারে ৩০২/৯ (রয় ৮৭, স্টোকস ৭৫, বেয়ারস্টো ৩৩; হাসান ৪/৬০, আমির ৩/৫০)।পাকিস্তান: ৪৮.২ ওভারে ৩০৪/৬ (সরফরাজ ৯০, মালিক ৭৭, রিজওয়ান ৩৪*, আজহার ৩৩; উড ২/৫৬)।
