
☀  বাংলাদেশের কোনো ক্লাবের জার্সিতে প্রথমবারের মতো দেখা যেতে পারে জাপানি ফুটবলার☀  সেইয়া কোজিমা হবেন এএফসি কাপে আবাহনীর এশিয়ান কোটার খেলোয়াড়☀  এএফসি কাপের আগেই নতুন বিদেশি কোচও নেবে আবাহনী☀  এবারের এএফসি কাপে আবাহনীর প্রতিপক্ষে মালদ্বীপের নিউ রেডিয়েন্ট, ভারতের আইজল এএফসি ও প্লে অফ উতরে আসা একটি ক্লাব
ঐতিহ্যবাহী আবাহনী লিমিটেডের ঘুম তাহলে ভাঙল! এশিয়ার আন্তর্জাতিক ক্লাব ফুটবল প্রতিযোগিতা এএফসি কাপে এবার কোমর বেঁধেই নামছে বাংলাদেশের চ্যাম্পিয়নরা। এশিয়ান কোটায় খেলোয়াড় নিচ্ছে; এই প্রথমবারের মতো আবাহনীর এশিয়ান কোটার খেলোয়াড় হিসেবে খেলতে আসছেন জাপানের সেইয়া কোজিমা। তিনি বাংলাদেশের ক্লাবে খেলতে আসা প্রথম জাপানি ফুটবলার। কোজিমা এর আগে খেলতেন থাইল্যান্ডের রয়্যাল নেভিতে।এএফসি কাপে চারজন বিদেশি খেলোয়াড় একটি ক্লাব তখনই খেলাতে পারবে, যখন চার বিদেশির একজন হবেন এশিয়ার কোনো দেশের। এশিয়ান কোটার খেলোয়াড় না থাকায় এর আগে এএফসি কাপে তিন বিদেশি নিয়ে খেলতে হয়েছে দেশের জনপ্রিয় এই ক্লাবকে। আবাহনী এর আগে ছয়টি এএফসি কাপে অংশ নিয়েছে।কিন্তু এবার দৃশ্যটা বদলাবে নিশ্চিত। আবাহনী এএফসি কাপকে এবার গুরুত্ব দিচ্ছে, এশিয়ান কোটার খেলোয়াড় দলে টানার ইচ্ছায় তার প্রমাণ। টুর্নামেন্ট শুরুর আগে যোগ দেবেন নতুন বিদেশি কোচও। আগামী মার্চে এএফসি কাপের প্রথম ম্যাচে ঢাকায় মালদ্বীপের ক্লাব নিউ রেডিয়েন্টের বিপক্ষে খেলবে আবাহনী। অন্য দলগুলো হলো ভারতের চ্যাম্পিয়ন আইজল এফসি ও প্লেঅফে জয়ী হয়ে আসা একটি দল।
