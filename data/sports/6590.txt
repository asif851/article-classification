
একটুর জন্য সেমিফাইনালে যেতে পারল না বাংলাদেশ। সংযুক্ত আরব আমিরাতে এশিয়ান নেশনস কাপের র‌্যাপিড দাবায় বাংলাদেশ শেষ করেছে পাঁচে। পঞ্চম রাউন্ডের পর বাংলাদেশ ও চীন দুই দেশই ৭ পয়েন্ট নিয়ে শেষ করেছিল। কিন্তু গেম পয়েন্ট বেশি থাকায় চীন উঠে গেছে শেষ চারে। বাংলাদেশ তিনটি ম্যাচ জিতেছে, আফগানিস্তানকে হারিয়েছে ৪-০ পয়েন্টে, মঙ্গোলিয়া ও আরব আমিরাতকে ২.৫-১.৫ পয়েন্টে। চীনের সঙ্গে ২-২ পয়েন্টে ড্র করেছে, উজবেকিস্তানের কাছে হেরেছে ১-৩ পয়েন্টে। প্রতিযোগিতায় ২১টি এশিয়ান দেশের ২৩টি দল অংশ নিয়েছে।
