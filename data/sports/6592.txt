
দক্ষিণ আফ্রিকার ‘ব্লেড রানার’ অস্কার পিস্টোরিয়াসের কাছ থেকে কত মানুষ প্রেরণা খুঁজে পেয়েছে, তার ইয়ত্তা আছে! শারীরিক সীমাবদ্ধতা ফুঁত্কারে উড়িয়ে গোটা বিশ্বকেই চমকে দিয়েছিলেন। অথচ তাঁর বিরুদ্ধেই কিনা উঠল খুনের অভিযোগ! গেল বছরের ১৪ ফেব্রুয়ারি ভ্যালেন্টাইনস ডেতে বান্ধবী রিভা স্টিনক্যাম্পকে গুলি করে হত্যার দায়ে অভিযুক্ত তিনি। এত দিন পর স্টিনক্যাম্পের পরিবারের কাছে ক্ষমা চাইলেন পিস্টোরিয়াস।ঘটনার দিনই পিস্টোরিয়াসকে ধরে নিয়ে যায় পুলিশ। পরদিন আদালতে ঠুকে দেওয়া হয় হত্যা মামলা। সেই থেকে পুলিশ-আদালত করেই কাটছে তাঁর সময়। আদালতে অবশ্য বরাবরই তিনি বলে আসছেন, ‘বান্ধবীকে রক্ষা করতে গিয়েই এটি ঘটেছে।’২৯ বছর বয়সী এ প্যারা অলিম্পিকে স্বর্ণজয়ী কম্পিত গলায় বলেন, ‘স্টিনক্যাম্পের মা-বাবার কাছে ক্ষমা চাই।’ এরপর বলেন, ‘রিভাকে বাঁচানোর চেষ্টা করেছিলাম। সবাইকে জানাতে চাই, ওই রাতে সে যখন বিছানায় গিয়েছিল, তখনো আমাকে ভালোবাসত। এক ভয়ানক দুঃস্বপ্ন দেখছিলাম। এরপর রক্তের গন্ধ পেয়ে জেগে উঠি।’ এএফপি ও ওয়েবসাইট।
