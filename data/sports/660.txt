
আজ ভোররাতে রিও ডি জেনিরোতে এক প্রীতি ম্যাচে মুখোমুখি হয়েছিল ব্রাজিল-কলম্বিয়া। দুই দেশের স্থানীয় লিগ থেকে বেছে নেওয়া খেলোয়াড়দের ম্যাচে ১-০ গোলে জিতেছে ব্রাজিল। ৪৭ মিনিটে পালমেইরাস মিডফিল্ডার দুদুর দেওয়া গোলটি ফেরাতে পারেনি সফরকারী দল। তবে জয় পরাজয় এ ম্যাচে মুখ্য ছিল না। দুই মাস আগে ভয়ংকর বিমান দুর্ঘটনায় প্রায় ধ্বংস হতে বসেছিল ব্রাজিলীয় ফুটবল ক্লাব শাপেকোয়েনস। ৭১ জনের মৃত্যু ঘটেছিল সে দুর্ঘটনায়। ২২ জন ফুটবলারের মাঝে বেঁচে ফেরেন মাত্র তিনজন। সে ঘটনায় বেঁচে ফেরাদের সাহায্যের জন্যই আয়োজিত হয়েছিল এ ম্যাচ। আজ তো আসলে জয় হয়েছে মানবতার।
ম্যাচের শুরুটাই হলো শাপেকোয়েনসের হারিয়ে যাওয়া ফুটবলারদের স্মরণ করে। ছবি: এএফপি। সেই ভয়ংকর দুর্ঘটনা থেকে বেঁচে ফেরা তিনজন— (বাঁ থেকে) গোলকিপার জ্যাকসন ফলম্যান, উইঙ্গার অ্যালান রুশেল এবং ডিফেন্ডার জ্যাম্পিয়ের নেতো। ছবি: এএফপি। অদম্য এই সাহসীদের হাতে তুলে দেওয়া হলো ক্রেস্ট। ছবি: এএফপি। ম্যাচের আগে কলম্বিয়া দলের সবাই হাত মেলালেন ফলম্যান, রুশেলদের সঙ্গে। ছবি: এএফপি। জাতীয় সংগীত বাজানোর সময় ব্রাজিল দলের সঙ্গী তাঁরা তিনজন। ছবি: এএফপি। দুই দলের করমর্দনেও তাই থাকল অন্যরকম সৌহার্দ্য। ফুল দিয়ে একে অপরকে শুভেচ্ছা জানাচ্ছেন সবাই। ছবি: এএফপি। হেড থেকে দুদুর গোল। ব্রাজিলের জার্সিতে নিজের প্রথম গোল তাঁর। ছবি: এএফপি। ম্যাচ শেষে জয়ের নায়ক হাত মেলাতে এলেন সত্যিকারের নায়কদের সঙ্গে। দুদুর সঙ্গী ব্রাজিলের অন্য খেলোয়াড়েরা। ছবি: এএফপি।
