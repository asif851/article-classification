
মাঠে তো চলছেই, ভারত-অস্ট্রেলিয়ার মাঠের বাইরের লড়াইটাও বেশ জমজমাট! বেঙ্গালুরু টেস্টে দুদলের লড়াইয়ের ঝাঁঝ ছড়িয়ে পড়েছে কোচিং স্টাফ, অফিশিয়াল, দর্শক এমনকি সংবাদমাধ্যমের মধ্যেও! অস্ট্রেলীয় সংবাদমাধ্যম একহাত নিয়েছে ভারতীয় অধিনায়ক বিরাট কোহলি আর কোচ অনিল কুম্বলকে।
অস্ট্রেলীয় পত্রিকা দ্য ডেইলি টেলিগ্রাফের দাবি, বেঙ্গালুরু টেস্টে আচরণের সীমা ছাড়িয়েছেন কোহলি ও কুম্বলে। পত্রিকাটির অভিযোগ, কোহলি নাকি অস্ট্রেলিয়া দলের এক কর্মকর্তাকে পানীয়র বোতল ছুড়ে মেরেছেন। আর কুম্বলে প্রথম ইনিংসের মাঝপথে আম্পায়ারদের রুমে গিয়ে কোহলির আউটের ব্যাখ্যা ছেয়েছেন!টেলিগ্রাফ কোহলিকে বলছে ‘আক্রমণকারী’ আর কুম্বলেকে পরিচয় করে দিচ্ছে ২০০৮ সালের সেই ‘মাঙ্কিগেট কেলেঙ্কারি’র অন্যতম উসকানিদাতা হিসেবে! অস্ট্রেলিয়ার ব্যাটসম্যান পিটার হ্যান্ডসকম্বের উদ্দেশে কোহলির আপত্তিকর অঙ্গভঙ্গি নিয়েও সমালোচনার তির ছুড়েছে টেলিগ্রাফ। পত্রিকাটি লিখেছে, ‘আউটের পর ড্রেসিংরুমে তিনি (কোহলি) বিস্ময়করভাবে ফেটে পড়েছেন। টেবিলের ওপর রাখা গ্যাটোরেড বোতল ছুড়ে মেরেছেন। সেটি টেলিভিশনে ধাক্কা খেয়ে লেগেছে অস্ট্রেলীয় এক কর্মকর্তার পায়ে।’ক্রিকেটীয় চেতনায় ধাক্কা—ক্রিকেটে আগে বহুবারই উচ্চারিত হয়েছে কথাটা। টেলিগ্রাফের অভিযোগ, সেটি আবার আবারউচ্চারিত হচ্ছে কোহলিদের সৌজন্যে!ভারত-অস্ট্রেলিয়ার লড়াইটার উত্তাপ এবার দুই দেশের মিডিয়াতেও ছড়িয়ে পড়ছে ভালো মতোই! সূত্র: ডেকান ক্রনিকলস।
 
