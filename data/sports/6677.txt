
গত দুবারের মতো এবারও সাফ মহিলা ফুটবলের গ্রুপপর্বেই ভারতের সঙ্গে দেখা হচ্ছে বাংলাদেশের মেয়েদের। ইসলামাবাদে কাল হওয়া গ্রুপিংয়ে ‘এ’ গ্রুপে বাংলাদেশের সঙ্গী বর্তমান চ্যাম্পিয়ন ভারত, আফগানিস্তান ও মালদ্বীপ। ‘বি’ গ্রুপে রানার্সআপ নেপাল, পাকিস্তান, ভুটান ও শ্রীলঙ্কা। আজ উদ্বোধনী ম্যাচে পাকিস্তানের মুখোমুখি শ্রীলঙ্কা। ১৩ নভেম্বর আফগানিস্তানের সঙ্গে বাংলাদেশের প্রথম ম্যাচ। ১৫ নভেম্বর ভারত ও ১৭ নভেম্বর মালদ্বীপের সঙ্গে খেলবে বাংলাদেশ।
