
টেস্টের সর্বকালের সর্বোচ্চ রানের মালিকের তালিকায় সেরা পাঁচেই আছেন এঁরা। এঁদের মধ্যে সবার ওপরে থাকা শচীন টেন্ডুলকারের জায়গা হয়নি পাঁচে থাকা কুমার সাঙ্গাকারার বানানো সর্বকালের সেরা একাদশে। ক্রিকেট-তীর্থ লর্ডসের টুইটার পেজের জন্য এই একাদশ বানিয়েছেন সাঙ্গা। তাতে ১১ জনের মধ্যেও ঠাঁই হয়নি ব্যাটিং কিংবদন্তির। তবে রাহুল দ্রাবিড়কে ঠিকই রেখেছেন সাবেক শ্রীলঙ্কান অধিনায়ক।সাঙ্গা তাঁর সর্বকালের সেরা একাদশ যেহেতু বানিয়েছে, এতে নিজের সমসাময়িক ক্রিকেটারদেরই রেখেছেন। এ কারণে ডন ব্র্যাডম্যান, গ্যারি সোবার্স, ভিভ রিচার্ডস, গ্রায়েম পোলকদেরও জায়গা হয়নি। টুইটারে একটি ছোট্ট ভিডিওতে নিজের এই একাদশ সম্পর্কে বলেছেন সাঙ্গাকারা। তবে টেন্ডুলকার না থাকায় প্রশ্ন তুলেছেন অনেকে।সাঙ্গা বলেছেন, একাদশ নির্বাচনের মতো কঠিন কাজ আর নেই। কাকে রেখে কাকে বাদ দেবেন ভাবতে গিয়ে ঘাম ছুটে গিয়েছে তাঁর। কিন্তু নিজের যে সেরা দলটা গড়তে চেয়েছেন, তাতে টেন্ডুলকারকে শেষ পর্যন্ত রাখতে পারেননি। কঠিন ছিল বীরেন্দর শেবাগকেও বাদ দেওয়া। সাঙ্গা এও বলেছেন, বিরাট কোহলি হয়তো এই তালিকায় থাকা সব খেলোয়াড়কেই একসময় ছাপিয়ে যাবেন। সেই উজ্জ্বল সম্ভাবনা আছেই। তবে দলটা যেহেতু ১১ জনের, এখানে বোলার আর উইকেটকিপারকেও রাখতে হবে; সবাইকে রাখা কিছুতেই সম্ভব নয়।সাঙ্গার একাদশে আছেন পাঁচজন নিখাদ ব্যাটসম্যান। একজন পেস অলরাউন্ডার। একজন উইকেটকিপার ব্যাটসম্যান। দুজন স্পিনার ও দুজন পেসার। সর্বকালের সেরা দুই স্পিনার শেন ওয়ার্ন ও মুত্তিয়া মুরালিধরন আছেন। অন্যতম সেরা পেসার ওয়াসিম আকরামও আছেন। তবে আরেকজন পেসার হিসেবে কাউকে বেছে নিতে গিয়ে তিনি সাবেক সতীর্থ চামিন্ডা ভাসের কথাই ভেবেছেন।সর্বোচ্চ চারজন আছেন অস্ট্রেলিয়ার। তিনজন শ্রীলঙ্কার। একজন করে ভারত, পাকিস্তান, ওয়েস্ট ইন্ডিজ ও দক্ষিণ আফ্রিকার। সাঙ্গা এই একাদশে নিজের নাম রাখেননি।
সাঙ্গার করা একাদশের সঙ্গে আপনি কি একমত? দেখেন নিন সেই একাদশ:
রাহুল দ্রাবিড়ম্যাথু হেইডেনব্রায়ান লারারিকি পন্টিংঅরবিন্দ ডি সিলভাজ্যাক ক্যালিসঅ্যাডাম গিলক্রিস্টশেন ওয়ার্নমুত্তিয়া মুরালিধরনওয়াসিম আকরামচামিন্ডা ভাস
