
হঠাৎ করেই যেন মুদ্রার উল্টো পিঠটা দেখতে হচ্ছে মুস্তাফিজুর রহমানকে। পুনের সঙ্গে আগের ম্যাচের পর কাল দিল্লি ডেয়ারডেভিলসের সঙ্গেও রইলেন উইকেটশূন্য। ৪ ওভার বল করে দিয়েছেন ৩৯ রান। আইপিএলে এক ম্যাচে এর চেয়ে বেশি রান আর দেননি মুস্তাফিজ। তাঁর দল সানরাইজার্স হায়দরাবাদও হোঁচট খেয়েছে, দিল্লির কাছে হেরে গেছে ৭ উইকেটে।শুরুতে ব্যাট করে হায়দরাবাদ ২০ ওভারে করতে পেরেছিল ১৪৬ রান। ৩০ বলে ৪৬ রান করে দারুণ একটা শুরু এনে দিয়েছিলেন ডেভিড ওয়ার্নার। কিন্তু ১৩৫ থেকে ১৪৩—এই ৮ রানে ৫ উইকেট হারিয়ে হায়দরাবাদের রান বেশি হয়নি। সেই রান তাড়া করে শুরু থেকেই দিল্লি ছিল স্বচ্ছন্দ। শেষ পর্যন্ত ১১ বল হাতে রেখেই হায়দরাবাদের লক্ষ্যটা পেরিয়ে গেছে। ক্রিকইনফো।
