
২০১৫ ক্রিকেট বিশ্বকাপের বাকি মাত্র ৭০ দিন। টুর্নামেন্টের জন্য প্রাথমিক দল ঘোষণা শুরু হয়ে গেছে।  ৩০ সদস্যের প্রাথমিক দল দিয়েছে বর্তমান চ্যাম্পিয়ন ভারত আর দক্ষিণ আফ্রিকা।ভারত২০১১ বিশ্বকাপজয়ী দলের মাত্র চারজন আছেন ভারতের ৩০ সদস্যের দলে। মুম্বাইয়ের ফাইনালে শ্রীলঙ্কাকে হারিয়ে শিরোপা জেতা দলের ওই চারজন হলেন—অধিনায়ক মহেন্দ্র সিং ধোনি, রিবাট কোহলি, সুরেশ রায়না ও রবিচন্দ্রন অশ্বিন। অলরাউন্ডার যুবরাজ সিং ছাড়াও বাদ পড়েছেন ওপেনার গৌতম গম্ভীর, বীরেন্দর শেবাগ, পেসার জহির খান ও স্পিনার হরভজন সিং। ১৪ ফেব্রুয়ারি থেকে ২৯ মার্চ অস্ট্রেলিয়া-নিউজিল্যান্ডে অনুষ্ঠেয় বিশ্বকাপের জন্য ভারত আগামী মাসে চূড়ান্ত করবে ১৫ সদস্যের দল। এএফপি।
দক্ষিণ আফ্রিকা
২০১৫ বিশ্বকাপের প্রাথমিক দল দিয়েছে দক্ষিণ আফ্রিকাও৷ পরশু ঘোষিত ৩০ জনের দলে কোনো চমক নেই৷ অধিনায়ক এবি ডি ভিলিয়ার্স। ওয়েস্ট ইন্ডিজের বিপক্ষে আসন্ন টেস্ট সিরিজের দক্ষিণ আফ্রিকা দলে জায়গা পাওয়া তিন নতুন মুখের দুজন ব্যাটসম্যান টেম্বা বাভুমা ও স্টিয়ান ফন জিল এবং ফাস্ট বোলার কাগিসো রাবাদাও নেই বিশ্বকাপের প্রাথমিক দলে। দক্ষিণ আফ্রিকার ১৫ সদস্যের দল ঘোষণা করা হতে পারে ৭ জানুয়ারি৷ ১৫ ফেব্রুয়ারি হ্যামিল্টনে জিম্বাবুয়ের বিপক্ষে ম্যাচ দিয়ে বিশ্বকাপ অভিযান শুরু করবে প্রোটিয়ারা। এএফপি।
