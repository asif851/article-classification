
ক্রিকেট এমনই এক অদ্ভুত খেলা, কখনো কখনো ২৮৪ রানের চেয়ে ২ রানটাকেও অনেক বড় দেখায়। আজ সেই অভিজ্ঞতাই হলো অস্ট্রেলিয়ার। আরও স্পষ্ট করে বললে ডেভিড ওয়ার্নার ও ট্রাভিস হেডের। অ্যাডিলেডে সিরিজের শেষ ওয়ানডেতে উদ্বোধনী জুটিতে ২৮৪ রান তুলে ফেলেছিলেন দুজন। কত রান! মনেই হচ্ছিল না এই জুটি ভাঙতে পারবে পাকিস্তান। একের পর এক সহজ ক্যাচ ফেলা সেই পাকিস্তানই যখন দুর্দান্ত এক ক্যাচে ফেরাল ওয়ার্নারকে, বিশ্ব রেকর্ডটা মাত্র ২ রান দূরে! ২০০৬ সালে ইংল্যান্ডের বিপক্ষে উদ্বোধনী জুটিতে ২৮৬ রান তুলেছিল সনাৎ​ জয়াসুরিয়া-উপুল থারাঙ্গা জুটি। সেই রেকর্ডটা ভাঙতে না পারলেও যেকোনো উইকেটে অস্ট্রেলিয়ার পক্ষে সর্বোচ্চ রানের রেকর্ডটা নতুন করে লেখালেন ওয়ার্নার-হেড। গত বিশ্বকাপে আফগানিস্তানের বিপক্ষে দ্বিতীয় উইকেটে ২৬০ করেছিল স্মিথ-ওয়ার্নার জুটি।যেকোনো জুটিতে ওয়ানডে ইতিহাসে সেরা পাঁচ জুটির একটিও হয়ে গেল এটি। এই রেকর্ডটা ক্রিস গেইল ও মারলন স্যামুয়েলসের। গত বিশ্বকাপেই জিম্বাবুয়ের বিপক্ষে দ্বিতীয় উইকেটে ৩৭২ রান যোগ করেছিল এই জুটি।
যেকোনো উইকেটে সেরা পাঁচ জুটি (ওয়ানডে)জুটি                          রান                   প্রতিপক্ষ                  উইকেট             ভেন্যু          সালগেইল-স্যামুয়েলস         ৩৭২                  জিম্বাবুয়ে                  ২য়                  ক্যানবেরা   ২০১৫দ্রাবিড়-টেন্ডুলকার          ৩৩১                  নিউজিল্যান্ড               ২য়                  হায়দরাবাদ ১৯৯৯দ্রাবিড়-সৌরভ              ৩১৮                  শ্রীলঙ্কা                     ২য়                  টন্টন         ১৯৯৯জয়াসুরিয়া-থারাঙ্গা        ২৮৬                   ইংল্যান্ড                    ১ম                  লিডস        ২০০৬হেড-ওয়ার্নার               ২৮৪                  পাকিস্তান                  ১ম                   অ্যাডিলেড  ২০১৭
