
জুলফিকার বাবরকে কাল দুবাই টেস্টে ছক্কা মেরেই হরভজন সিংয়ের পাশে বসে গেলেন টিম সাউদি। বোলিংয়ের কোনো কৃতিত্ব নয়, নিউজিল্যান্ড পেসারের কীর্তিটা ব্যাট হাতে। টেস্ট ইতিহাসে টেল এন্ডার অর্থাৎ ৮ থেকে ১১ নম্বর ব্যাটসম্যানের মধ্যে সাউদির ছক্কা এখন হরভজনের সঙ্গে যৌথভাবে তৃতীয় সর্বোচ্চ ৩৫টি। বাংলাদেশের মোহাম্মদ রফিকও আছেন এ তালিকায়, ৩৩টি ছক্কা নিয়ে তাঁর অবস্থান চারে। দুইয়ে শেন ওয়ার্ন (৩৬ ছক্কা)। ৫০ ছক্কা নিয়ে সবার ওপরে ওয়াসিম আকরাম। ৯ থেকে ১১ নম্বর ব্যাটসম্যান বিবেচনায় সাউদিই সবার ওপরে। ৩০ ছক্কা নিয়ে এরপর আছেন ওয়েস্ট ইন্ডিজ পেস বোলার মাইকেল হোল্ডিং।
