
স্টেডিয়ামের নাম ওয়েম্বলি। সেই ফুটবল-তীর্থেই কিনা বক্সিং ম্যাচ দেখলেন ৯০ হাজার দর্শক! দর্শকদের হতাশ করেননি অ্যান্থনি জশুয়া। রাশিয়ার ভ্লাদিমির ক্লিচকোকে হারিয়ে এই ব্রিটিশ বক্সার জিতে নিলেন ওয়ার্ল্ড বক্সিং অ্যাসোসিয়েশনের (ডব্লুবিএ) হেভিওয়েট শিরোপা। আইবিএফ ও আইবিও—ত্রিধাবিভক্ত বক্সিং দুনিয়ার অন্য দুটি শিরোপার মালিকও জশুয়া। যার অর্থ হেভিওয়েট বক্সিংয়ে এখন অবিসংবাদিত চ্যাম্পিয়ন ২৭ বছর বয়সী বক্সার। ক্যারিয়ারে ১৯ ম্যাচ খেলে এখনো অপরাজিত জশুয়া, পরশু ক্লিচকোকে মহাকাব্যিক এক বাউটে ১১তম রাউন্ডে নকআউট করেছেন। তবে ষষ্ঠ রাউন্ডে জশুয়াই প্রায় নকআউট হয়ে গিয়েছিলেন!
