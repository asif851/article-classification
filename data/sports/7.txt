
কাঠমান্ডুর আনফা কমপ্লেক্সে আজ যেন জড়ো হয়েছিল পৃথিবীর সব রোমাঞ্চ। যার শেষ হয়েছে বাংলাদেশের বিদায়ে। স্বাগতিক নেপালের বিপক্ষে ৪-২ গোলে হেরে বিদায় নিয়েছে টুর্নামেন্টের বর্তমান চ্যাম্পিয়ন বাংলাদেশ। প্রথমে তিন গোল হজম করে দুই গোল পরিশোধ করে ম্যাচটা উপভোগ্য করে তুলেছিল অনূর্ধ্ব-১৫ দলের কিশোরেরা। কিন্তু শেষ রক্ষা হয়নি।
এ হার প্রাপ্য ছিল না বাংলাদেশের। নেপালের হাতে জয়টা তুলে দিয়েছে বাংলাদেশই। তিন গোল হজমের একটি আত্মঘাতী ও দুটি হয়েছে রক্ষণভাগ ও গোলরক্ষকের মধ্যে তালগোল পাকিয়ে।৫ মিনিটেই পিছিয়ে পড়ে বাংলাদেশ। বাম প্রান্তšথেকে ক্রসে ডিফেন্ডার ও গোলরক্ষক তালগোল পাকালে জটলার মধ্যে থেকে টোকা দিয়ে গোল করে আকাশ বুধা মাগার। বাংলাদেশের জালে দ্বিতীয় গোলটিও করেছে মাগার। তার পায়ে বল তুলে দিয়েছে বাংলাদেশের গোলরক্ষক ও এক ডিফেন্ডার। ৬৫ মিনিটে তৃতীয় গোলটি আত্মঘাতী। ডান প্রান্তšথেকে আসা ক্রস ক্লিয়ার করতে গিয়ে নিজেদের জালে বল পাঠিয়ে দেন নাজমুল বিশ্বাস।এরপরেই ম্যাচে ফেরে বাংলাদেশ। মূলত ফয়সাল আহমেদ ফাহিমের ম্যাজিক শুরু। দুই মিনিটের ব্যবধানে দুই গোল করে বাংলাদেশকে ম্যাচে ফিরিয়ে আনে শ্রীলঙ্কার বিপক্ষে হ্যাটট্রিক করা বাংলাদেশের উইঙ্গার। ৭৩ মিনিটে ফ্রি-কিক থেকে দুর্দান্তšগোল করে ফাহিম। এরপরের মিনিটেই বাংলাদেশের পক্ষে দ্বিতীয় গোল করে সে। বাংলাদেশ যখন গোল শোধ করতে মরিয়া, উল্টো শেষ মিনিটে গোল হজম।স্কোরবোর্ড বলছে বাংলাদেশ ২-৪ নেপাল। এটাও বলছে, সেমিফাইনাল থেকে বিদায় নিয়েছে বাংলাদেশ। কিন্তু এটা বলছে না, লড়াই করেই বিদায় নিয়েছে বর্তমান চ্যাম্পিয়নরা। সূত্র: গোল নেপাল ডট কম
