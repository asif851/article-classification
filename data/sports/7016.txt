
বিসিবি সভাপতি নাজমুল হাসান কাল ‘আনুষ্ঠানিকভাবে’ ঘোষণা করেছেন আফগানিস্তান সিরিজের ম্যাচের সূচি। তবে সিরিজের পূর্ণ সূচিটা বিসিবি জানিয়েছে আজ। তিন ম্যাচের ওয়ানডে সিরিজ খেলতে আফগানরা ঢাকায় এসে পৌঁছাবে আগামী ২১ সেপ্টেম্বর।
প্রথমবারের মতো বাংলাদেশের বিপক্ষে দ্বিপক্ষীয় সিরিজ খেলতে এসে আফগানিস্তান মিরপুর শেরেবাংলা স্টেডিয়ামে প্রথম অনুশীলনে নামবে ২২ সেপ্টেম্বর। পরদিন ফতুল্লায় খেলবে একটি প্রস্তুতি ম্যাচ। সিরিজের ওয়ানডে তিনটি হবে ২৫ ও ২৮ সেপ্টেম্বর এবং ১ অক্টোবর। প্রতিটি ম্যাচেই রাখা হয়েছে রিজার্ভ ডে। সব ম্যাচই হবে মিরপুরে।
