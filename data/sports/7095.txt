
বাংলাদেশের বোলারদের ২০ উইকেট নেওয়ার সামর্থ্য আছে বলে মন্তব্য করলেন জাতীয় দলের কোচ চন্ডিকা হাথুরুসিংহ। চট্টগ্রামের জহুর আহমেদ চৌধুরী স্টেডিয়ামে সংবাদ সম্মেলনে আজ সোমবার তিনি এ কথা বলেন।
লেগ স্পিনার জুবায়ের বাংলাদেশ দলের জন্য বড় পাওয়া বলেও মন্তব্য কোচের। সেই সঙ্গে আশা করলেন, জুবায়ের যাবেনও বহুদূর।
সংবাদ সম্মেলনে বাংলাদেশের টেস্ট দলের অধিনায়ক মুশফিকুর রহিম বলেন, তাঁর হাতের ব্যথাটা এখনো আছে। তাই লিটনও কিপিং করতে পারেন। তবে বিষয়টি চূড়ান্ত হয়নি। যেহেতু তিন দিন ধরে বৃষ্টি হচ্ছে, ম্যাচে কন্ডিশন একটা ব্যাপার হবে বলে মন্তব্য করেন অধিনায়ক।
অধিনায়ক ও কোচ বলেছেন, টিমের শক্তির ওপর নির্ভর করে দল হবে। বাংলাদেশ দল ওয়ান ডেতে ভালো খেলেছে। টেস্টেও দলের পারফরম্যান্স খারাপ না। খেলায় সবকিছুর পজিটিভ প্রভাব পড়বে বলে তাঁরা আশাবাদী। ইমরুল, মুমিনুল ও মাহমুদউল্লাহ আসায় টিম ভালো হবে, ধারাবাহিকভাবে ভালো ক্রিকেট খেলবে—তাঁদের এমনটাই আশা ।
আগামীকাল মঙ্গলবার থেকে চট্টগ্রামে শুরু হতে যাচ্ছে বাংলাদেশ-দক্ষিণ আফ্রিকার চলমান সিরিজের প্রথম টেস্ট।
