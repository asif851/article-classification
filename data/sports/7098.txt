
বৃষ্টি, ভেজা কন্ডিশনেও ব্যাটিং অনুশীলনটা দারুণ হলো বাংলাদেশের। ইংলিশ কন্ডিশনের সঙ্গে মানিয়ে নেওয়ার ম্যাচে ডিউক অব নরফোকের বিপক্ষে ৫০ ওভারে ৭ উইকেটে ৩৪৫ রান তুলেছে বাংলাদেশ।আরানডেল ক্যাসেলের এই প্রস্তুতি ম্যাচে দুর্দান্ত ব্যাটিং করেছেন মুশফিকুর রহিম ও সৌম্য সরকার। ১৩৪ রান করে শেষ পর্যন্ত অপরাজিত ছিলেন মুশফিক। সৌম্যর ব্যাট থেকে আসে ৭৩ রান।  স্থানীয় সময় বেলা ১১টায় শুরু হয় ম্যাচটি। সাসেক্সের প্রথা অনুযায়ী সফরকারী দলগুলো এখানে একটি প্রীতি ম্যাচ খেলে এই দলের সঙ্গে।
