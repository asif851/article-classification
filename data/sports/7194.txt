
দক্ষিণ আফ্রিকার দেশে অ্যাঙ্গোলার উত্তরাঞ্চলীয় একটি স্টেডিয়ামে গতকাল শুক্রবার ফুটবল খেলা চলাকালে হুড়োহুড়ির সময় পদদলিত হয়ে কমপক্ষে ১৭ জন মারা গেছে। গুরুতর আহত হয়েছে অনেক দর্শক।এএফপির খবরে জানানো হয়, ইউআইজ শহরে দুটি ফুটবল দলের মধ্যে স্থানীয় লিগের খেলা চলাকালে আতঙ্ক থেকে হুড়োহুড়ি শুরু হয়। এ সময় দর্শকেরা ছুটোছুটি শুরু করে। পুলিশের মুখপাত্র অরলান্ডো বার্নারডো জানান, প্রবেশমুখ বন্ধ থাকায় এই হতাহতের ঘটনা ঘটে। মৃত দর্শকদের মধ্যে অজ্ঞাত সংখ্যক শিশু রয়েছে।
