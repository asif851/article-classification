
বাংলাদেশ প্রিমিয়ার লিগে (বিপিএল) প্রথম ম্যাচে টস জিতে ফিল্ডিংয়ের সিদ্ধান্ত নিয়েছেন সিলেট সিক্সারস অধিনায়ক নাসির হোসেন। সিলেটে এবারই প্রথমবারের মতো বিপিএল আয়োজিত হচ্ছে। সিলেট সিক্সারস এবং ঢাকা ডায়নামাইটসের মধ্যকার এ ম্যাচ দিয়ে শুরু হবে বিপিএলের পঞ্চম আসর।সিলেট ইন্টারন্যাশনাল স্টেডিয়ামের উইকেটকে ‘রানপ্রসবা’ বলেই মনে করছেন ঢাকার অধিনায়ক সাকিব আল হাসান। তাঁর মতে, এ উইকেটে ১৭০ রানের কম হলে জেতা কঠিন হবে।এই প্রথমবারের মতো সিলেটে বিপিএলের ম্যাচ অনুষ্ঠিত হচ্ছে। বিপিএল নিয়ে সিলেট নগরীতে উৎসাহ-উদ্দীপনার কোনো কমতি নেই। টিকিট নিয়ে চলছে হাহাকার। মাত্র ১৮ হাজার দর্শক ধারণক্ষমতার এই স্টেডিয়ামে খেলা দেখতে পারবেন না বেশির ভাগ উৎসাহীই। এ নিয়ে উদ্বোধনী অনুষ্ঠানে দুঃখ প্রকাশ করেছেন বাংলাদেশ ক্রিকেট বোর্ডের সভাপতি নাজমুল হাসান।
