
টি-টোয়েন্টি বিশ্বকাপের সেমিফাইনালে উঠতে সমীকরণটা বেশ কঠিনই নয়, বেশ জটিলও। ভারত ও নিউজিল্যান্ডের সঙ্গে বাকি দুই ম্যাচেই জিততে হবে বাংলাদেশকে। শুধু তাতেই হয়তো হবে না, অন্য সব সমীকরণও মিলতে হবে। পারবে বাংলাদেশ? অন্য সব হিসেব পরে। আগে নিজেদের কাজটা তো ঠিকঠাকভাবে করতে হবে। আজ ভারতের বিপক্ষে ম্যাচে সেই কঠিন সমীকরণ মেলানোর যাত্রা শুরু হচ্ছে।
মাঠে নামার আগেই একটা সুসংবাদ পেল বাংলাদেশ। একাদশে ফিরে এসেছেন দলের সেরা ব্যাটসম্যান তামিম ইকবাল। বাদ পড়েছেন সর্বশেষ ম্যাচেই অভিষিক্ত স্পিনার সাকলাইন সজীব।টসে জিতে বোলিং নিয়েছে বাংলাদেশ। মাশরাফি, আল-আমিন ও মুস্তাফিজ—এই তিন পেসার নিয়ে নামছে দল। দেখা যাক, বোলিংয়ে ভালো শুরুটা এনে দিতে পারেন কি না?
প্রতি মুহূর্তে আপডেট পাবেন, সঙ্গে বাংলা ধারা বিবরণী। ম্যাচ সম্পর্কে আপনি আপনার তাৎক্ষণিক মন্তব্য ও প্রতিক্রিয়া জানাতে পারেন কমেন্ট বক্সে। সব মন্তব্যই প্রকাশিত হবে। সেরা মন্তব্যগুলো দ্বিতীয়বার প্রকাশিত হবে ধারা বিবরণীতেও।
 
বাংলাদেশ বনাম ভারত


ধ্রুপদী ক্রিকেট, তবু বাংলাদেশের ১ রানের হারের আক্ষেপ নিয়ে বিদায় নিচ্ছি আমি  রাজ শুভ নারায়ন চৌধুরী  এতক্ষণ সঙ্গে থাকার জন্য ধন্যবাদ।
অভিজ্ঞতার কারণেই হয়তো জিতে গেল ভারত। অভিনন্দন তাঁদের, হৃদয় নিংড়ানো অভিনন্দন মাশরাফিদেরও। ওয়েল প্লেইড, বয়েজ!!
হয়তো দর্শকদের চেয়েও বেশি। তবে যাই হোক, বাংলাদেশ বলেই হয়তো পরাজয়টা বেশি বিঁধছে। নাহলে এমন ম্যাচে জয়-পরাজয়ের হিসেব করা আসলে উচিত নয়। এখানে তো ক্রিকেটই জয়ী। দুই দলের খেলোয়াড়েরাই আজ গর্বিত হতে পারে। অসাধারণ ক্রিকেটই যে উপহার দিয়েছে দুই দল।
এমন উত্তেজনার ম্যাচ খেলায় অনভ্যস্ততা, স্নায়ুচাপ জয় করতে পারার অভিজ্ঞতার অভাব, শেষ দিকে এসে ভারতের দুর্দান্ত বোলিংয়ের সামনে ভজকট পাকিয়ে ফেলার মূল্যই দিল বাংলাদেশ। আরও একবার আক্ষেপে পুড়তে হলো ক্রিকেটপ্রেমীদের, খেলোয়াড়েরা নিজেরাও কী পুড়ছেন না?
লক্ষ্য ছিল ১৪৭। তাড়া করতে নেমে ২০ ওভারে বাংলাদেশের রান ১৪৫/৯। এই মুহূর্তে চার বছর আগে এশিয়া কাপে পাকিস্তানের সঙ্গে ফাইনালটির কথাই মনে পড়ছে। আরও একবার আনন্দের আমন্ত্রণ পেয়েও আক্ষেপের সাগরে ভাসতে হলো বাংলাদেশের ক্রিকেটপ্রেমীদের
এর চেয়ে বড়ো আফসোস, এর চেয়ে বড় কষ্ট আর কী হতে পারে... শেষ ৩ বলে ২ রান দরকার ছিল... জিতে যাওয়া ম্যাচটাকে হাত থেকে একরকম ছুঁড়ে ফেলে দিয়ে এল বাংলাদেশ। বিশ্বকাপ থেকেও বিদায় নিশ্চিত হয়ে গেল মাশরাফিদের।
 এত কাছে এসে, এত আশা জাগিয়ে বাংলাদেশ ম্যাচটা হেরে গেল এক রানে 
এবং  মুস্তাফিজ আউট... 
স্ট্রাইকে শুভাগত। ব্যাটে বলে হলো না... তবু দৌড়েছিলেন দুই ব্যাটসম্যান। ধোনি দৌড়ে এসে স্টাম্প ভেঙে দিয়েছেন। রান আউটের সম্ভাবনা। থার্ড আম্পায়ার দেখছেন।
বল করতে আসছেন পান্ডিয়া...
স্ট্রাইকে শুভাগত হোম... শেষ বলে দুই রান দরকার। নতুন ব্যাটসম্যান মুস্তাফিজ। তিনি নন-স্ট্রাইকে।
এ কী হলো। শুধু গড়িয়ে মারলেই তো হয়ে যেত... ১ বলে দুই রান দরকার।
২ বলে ২ রান রান দরকার। উড়িয়ে মারতে চেয়েছিলেন...কিন্তু আবারও মুশফিকের মতো করে ডিপ মিড উইকেটে ক্যাচ। মাহমুদউল্লাহ  আউট!
গত কয়েক দিন ধরে বাংলাদেশের ব্যাটিংকে নিজেই বয়ে নিয়ে বেড়াচ্ছেন। আজ মাহমুদউল্লাহর সুযোগ, জিতিয়ে নায়ক হওয়ার।
কিন্তু দুটি চার মেরে রানটাকে অনেক এগিয়ে দিয়ে গেছেন মুশফিক। তার চেয়েও বড় ব্যাপার, স্ট্রাইকে মাহমুদউল্লাহ
এবারে উড়িয়ে মেরেছেন... কিন্তু এ কী হলো!!  আউট!  মুশফিক। ছয় মারতে চেয়েছিলেন। কিন্তু ডিপ মিড উইকেটে ধাওয়ানের ক্যাচ।
দুর্দান্ত স্কুপে চার। কী দুর্দান্ত শট। কী ঠান্ডা মাথায় !
 চার! 
গ্যালারি স্তব্ধ।ওহ ইয়েস। ইয়েস। ইয়েস। আরও স্তব্ধ করে দিলেন মুশফিক।
৪ বলে ৬ রান দরকার।
স্টাম্পের অফ সাইডে আগেই চলে এসেছিলেন। মারলেন ও অফ সাইডে। দুর্দান্ত শট।
মুশফিক স্ট্রাইকে। ও-য়া-ও!! একেই বলে অভিজ্ঞতা। সাবাশ মুশফিক । অসাধারণ  চার! 
তবে যে-ই হারুক বা জিতুক, এই টি-টোয়েন্টি বিশ্বকাপের সবচেয়ে রোমাঞ্চ ছড়ানো ম্যাচ হচ্ছে এটি।
৫ বলে ১০
ফুল লেংথ। এক রান।
ফিল্ডিংয়ে অনেকগুলো পরিবর্তন আনছেন ধোনি। থার্ডম্যান, ফাইন লেগ ত্রিশ গজের ভেতর।
বোলিংয়ে পান্ডিয়া। জিতবে বাংলাদেশ? কী মনে হচ্ছে? আশা, শুভকামনা, ভাবনা জানাতে পারেন কমেন্টে।
শেষ ছয় বলে ১১ রান দরকার। মাহমুদউল্লাহ স্ট্রাইকে। কলজে জিভে চলে আসার মতো মুহূর্ত...
 বাংলাদেশ ১৯ ওভারে ১৩৬/৬
উনিশতম ওভারের শেষ বল...ব্লক হোলে। লং অনে এক রান। দুই রানও হতে পারত। কেন নিলেন না?ফর্মে থাকা মাহমুদউল্লাহ শেষ ওভারে ব্যাট করতে চাচ্ছেন?
মুশফিক...আবারও ফুলটস, অফ সাইডে ড্রাইভ। বাউন্ডারিতে ফিল্ডার ছিলেন। এক রান।
৮ বলে ১৩ রান দরকার। এই দুই বলেই রানটাকে ১০ এর নিচে নামিয়ে আসতে হবে।
দুর্দান্ত ড্রাইভ করেছিলেন অফ সাইডে। কিন্তু ফিল্ডারের হাতে। এক রানই হলো। বাউণ্ডারি দরকার।
৯ বলে ১৪। স্ট্রাইকে মাহমুদউল্লাহ।
রিপ্লে দেখাচ্ছে, অনেক আগেই ক্রিজে পৌঁছে গেছেন মুশফিক।
মুশফিক এগিয়ে এসেছিলেন। ফুলটস। এক রান। কিন্তু ফিল্ডার সরাসরি থ্রোতে স্টাম্প ভেঙে দিয়েছেন। রান আউটের আবেদন...
স্ট্রাইকে মাহমুদউল্লাহ। স্কুপ করতে চেয়েছিলেন। কিন্তু সোজা ফিল্ডারের হাতে। এক রান।
প্রতিটি বলেই উত্তেজনার পারদ যেন উঁচু থেকে আরও উঁচুতে চড়ছে।
বুমরা বোলিংয়ে। প্রথম বল। আবারও ব্লক হোলে। এক রান নিয়ে মাহমুদউল্লাহকে স্ট্রাইক দিলেন মুশফিক।
যা করার এই ওভারেই করতে হবে। শেষ ওভারে বেশ রানের চাপ নেওয়া উচিত হবে না।
মুশফিক স্ট্রাইকে। আর ১২ বলে ১৭ রান দরকার।
 বাংলাদেশ ১৮ ওভারে ১৩০/৬
ফুলটস। এবং  চার!  এই সময়েও এমন ক্লাসিক কাভার ড্রাইভ। টেক আ বাও, মাহমুদউল্লাহ!!
স্ট্রাইকে অবশ্য মাহমুদউল্লাহ। ১৩ বলে ২১ দরকার।
ব্যাটিংয়ে মুশফিক। অস্ট্রেলিয়ার বিপক্ষে শেষ দিকে কিছুটা ফর্মে ফেরার আভাস দিয়েছিলেন। আজ তাঁর বড় পরীক্ষা।
২১ বলে ২১ রান করেছেন সৌম্য। পরিস্থিতি হয়তো আরও বেশি কিছু দাবি করছিল। তবে এটাই স্বস্তি, কিছু রান তো পেয়েছেন।
সৌম্য স্ট্রাইকে। ফুলটস...উড়িয়ে মেরেছিলেন। কিন্তু লং অনে ক্যাচ। সৌম্য  আউট! 
আর দুই বল আছে ওভারে। ১৪ বলে ২১ রান দরকার।
রাউন্ড দ্য উইকেটে নেহরা। এগিয়ে এসে ডিপ মিড উইকেটে মেরেছেন মাহমুদউল্লাহ। কিন্তু এক রান ।
স্ট্রাইকে মাহমুদউল্লাহ। আরও দু-একটি বাউন্ডারি দরকার এই ওভারে।
এবারে উইকেট থেকে লেগ সাইডে সরে মেরেছিলেন সৌম্য। ফুল লেংথ বল ছিল। এক রান। ১৫ বলে ২২ দরকার।
এবারে সৌম্যর  চার! । দুর্দান্ত পুল।
টানা ব্লক হোলে বল করে যাচ্ছেন ভারতের পেসাররা। রানই নেওয়া যাচ্ছে না যেন। চাপ বাড়ছে।
নেহরা বোলিংয়ে। ফুল লেংথ। এক রান
৩ ওভারে ২৭ রান দরকার। ওভারে ৯ রান করে লাগবে। দ্রুত বেশ কটি বাউন্ডারি দরকার হয়ে পড়েছে।
 বাংলাদেশ ১৭ ওভারে ১২০/৫
সৌম্য স্ট্রাইকে। ফুল লেংথ। আলতো করে কাট করতে চেয়েছিলেন । ভালো কিপিং করেছেন ধোনি। এক রান।
এই ওভারে মাত্র ছয় রান এসেছে। শেষ বলে একটা বাউন্ডারি দরকার বাংলাদেশের।
আবারও ইয়র্কার। এক রান।
এবারে ড্রাইভ করেছিলেন মাহমুদউল্লাহ। চারই হতো। কিন্তু পয়েন্টে দুর্দান্ত ফিল্ডিং দুটি রান বাঁচিয়ে দিল। দুই রান।
আরও একটি ইয়র্কার। কোনোমতে ঠেকিয়ে দিলেন মাহমুদউল্লাহ। কোনো রান হলো না।
স্ট্রাইকে মাহমুদউল্লাহ। আস্কিং রানরেট এখনও ৮.৪৫। এটিই এখনো ভয় দেখাচ্ছে।
স্টাম্প ছেড়ে দিয়ে মেরেছিলেন। স্টাম্পের ওপর ফুল লেংথ বল ছিল। এক রান।
প্রথম বল। ফুল লেংথ। দ্রুত দুটি রান নিলেন সৌম্য।
বোলিংয়ে বুমরা। দুই ওভারে ১৯ রান দিয়েছিলেন। ওভাবে তাঁর বলে মারতে পারলেই হয়।
শেষ চার ওভারে ৩৪ রান দরকার বাংলাদেশের। ভালো দিক, অশ্বিন-জাদেজা দুজনেরই নির্ধারিত চার ওভার শেষ। বেশ নখ কামড়ানো উত্তেজনার চার ওভার হতে যাচ্ছে।
শেষ বল ওভারের। কোনো রান হলো না।  বাংলাদেশ ১৬ ওভারে ১১৩/৫
সৌম্য। আরও একটি রান। ২৫ বলে ৩৪। এখনও বলে-রানে ১১ ব্যবধান।
স্ট্রাইকে মাহমুদউল্লাহ। পায়ের ওপর বল। আলতো ঠেলে দিয়ে এক রান।
আরও একবার সুইপ করলেন সৌম্য। এক রান।
ক্যাচের আবেদন ধোনির। আম্পায়ার সাড়া দিলেন না।
সৌম্য হিসেবটা একটু সহজ করে দিলেন। অসাধারণ  ছক্কা!  এই সৌম্যকেই তো চাই। হাঁটু গেড়ে বসে স্কয়ার লেগে ছক্কা।
সহজ ম্যাচটা একটু কঠিন হয়ে পড়েওছে। ৩০ বলে ৪৩ দরকার।
ফুলটস। কিন্তু ঠিকমতো ব্যাটে বলে লাগাতে পারলেন না মাহমুদউল্লাহ। কোনো রান হলো না।  বাংলাদেশ ১৫ ওভারে ১০৪/৫
সৌম্যর লেট কাট। তবে দুর্দান্ত ফিল্ডিং। এক রান।
রাউন্ড দ্য উইকেটে নেহরা। উড়িয়ে মারতে চেয়েছিলেন মাহমুদউল্লাহ। ব্যাটে বলে হয়নি। এক রান।
এক রান। লেগে আলতো ঠেলে দিয়ে এক রান নিয়ে নিলেন সৌম্য।
সৌম্য স্ট্রাইকে। এখনও ছন্দ খুঁজে পাচ্ছেন না তিনি। তাঁকে আজ বড্ড রুদ্ররূপে দরকার বাংলাদেশের। আস্কিং রানরেট যে গত দুই ওভারে বেশ বেড়ে গেছে।
আরও এক রান মাহমুদউল্লাহর।
বাংলাদেশের শতরান হয়ে গেছে...
আক্রমণে নেহরা। স্ট্রাইকে সৌম্য। এক রান। আর ৩৫ বলে ৪৭ রান দরকার।
একটা ভালো দিক, অশ্বিনের চার ওভার শেষ। শেষ দুই ওভারে স্পিনাররা বেশ ভুগিয়েছেন বাংলাদেশকে।
শেষ দুই বলেও কোনো রান হলো না।  বাংলাদেশ ১৪ ওভারে ৯৯/৫
এবার এক রান...না দুই হয়ে গেল। দ্রুত রান নিলেন মাহমুদউল্লাহ।
আরও একটি ডট। একটু চাপে পড়ে যাচ্ছে বাংলাদেশ।
এবার লেগ সাইডে মেরেছেন। এক রান।
বোলিংয়ে জাদেজা। স্ট্রাইকে সৌম্য। আরও একবার পরাস্ত।
এই ওভারটা খুব একটা ভালো যায়নি বাংলাদেশের। এক রান এল , সাকিবের উইকেটও চলে গেল। আর ৪২ বলে ৫১ রান দরকার।
শেষ বল। এক রান।  বাংলাদেশ ১৩ ওভারে ৯৬/৫
প্রথম চার বলেই ঠিকমতো ব্যাটে বলে করতে পারলেন না সৌম্য। দুবার তো পরাস্ত হলেন।
ক্রিজে সৌম্য। ওপেনিং ছেড়ে আজ ছয়ে নেমেছেন। বদলি ব্যাটিং পজিশনে ফর্মটাও কী ভালোর দিকে বদলাবে?
ওহ নো!! বেশ বড় একটা ধাক্কা! সাকিব  আউট!  অশ্বিনের ওভারের প্রথম বলে আলতো ঠেলতে গিয়ে স্লিপে ক্যাচ দিয়ে দিলেন সাকিব। অসাধারণ একটা ইনিংসের সমাপ্তি। ১৫ বলে ২২ রান করেছেন সাকিব।
৪৮ বলে ৫২ রান দরকার বাংলাদেশের। কী মনে হচ্ছে, পাঁচবারের দেখায় ভারতের বিপক্ষে টি-টোয়েন্টিতে প্রথম জয় পাবে বাংলাদেশ?
শেষ বলে কোনো রান হয়নি।  বাংলাদেশ ১২ ওভারে ৯৫/৪
এবারে এক রান। ভালো ব্যাটিং।
বাংলাদেশের চিন্তা কী! সাকিব আছেন না?  ছক্কা!  আবারও মিড অন দিয়ে উড়িয়ে মারলেন সাকিব। অসাধারণ শট।
রানের খাতা খুললেন মাহমুদউল্লাহ। এক রান।
ক্রিজে নতুন ব্যাটসম্যান মাহমুদউল্লাহ রিয়াদ। দুই ইন-ফর্ম ব্যাটসম্যান ক্রিজে।
৫ বলে ৬ রান করেছেন বাংলাদেশ অধিনায়ক। অবশ্য তিনি বড় ইনিংস খেলবেন এটা খুব বেশি কেউ আশা হয়তো করেনি। মাশরাফি তো চেয়েছিলেন দ্রুত কিছু রান তুলতে। সেটাও অবশ্য আজ পুরোপুরি হলো না।
বোলিংয়ে জাদেজা। একি হলো!!  মাশরাফি আউট!  এগিয়ে এসে ইনসাইড আউট খেলতে চেয়েছিলেন। কিন্তু বলের লাইন মিস করে বোল্ড।
আর ৫৪ বলে ৬০ রান দরকার বাংলাদেশের। বেশ সহজ সমীকরণ বলতে হবে।
শেষ বলে কোনো রান হলো না।  বাংলাদেশ ১১ ওভারে ৮৭/৩
ও-য়া-ও!! অসাধারণ সাকিব। দুর্দান্ত। মিড অন দিয়ে  ছক্কা! 
নাহ। অনন্ত কাল আগেই ক্রিজে পৌঁছে গিয়েছিলেন সাকিব। এক রান।
রান আউটের সম্ভাবনা... থার্ড আম্পায়ার দেখছেন।।
দর্শকেরা বেশ উত্তেজিত ভারতীয় খেলোয়াড়দের ওপর... দু-তিনটি ক্যাচ মিস হয়েছে আজ।
আরও একবার! ক্যাচ মিস! ম্যাচটাই কী হাত থেকে ফেলে দিলেন অশ্বিন? এক রান
অল্পের জন্য বেঁচে গেলেন সাকিব। ব্যাটে বাতাস লাগিয়ে বল ধোনির হাতে।
বোলিংয়ে পান্ডিয়া। সাকিব স্ট্রাইকে। গ্যাপ খুঁজে নিয়ে ঠেলে দিয়েছিলেন। দুই রান।
শেষ দশ ওভারে ৭০ রান দরকার।
শেষ বলে কোনো রান নয়।  বাংলাদেশ ১০ ওভারে ৭৭/৩
স্ট্রাইকে মাশরাফি। এবং যা ভাবা গিয়েছিল তা-ই।  ছক্কা!  লং অন দিয়ে উড়িয়ে মারলেন্ মাশরাফি।
আরও এক রান সাকিবের
প্রথম বলে এক রান।
অবিশ্বাস্য!! ব্যাটিংয়ে কে? মাশরাফি!! অধিনায়ক আজ দায়িত্ব নিয়েই সামনে থেকে খেলতে চাইছেন। অবশ্য ঝুঁকিটা ভালোই। মাশরাফি অল্প বলে রানরেট এগিয়ে দিয়ে যেতে পারলে তো ভালোই।
থার্ড আম্পায়ার পরীক্ষা করে দেখছেন। নো বল...ঠিক আছে। সাব্বিরের একটা পা ভেতরেই ছিল, কিন্তু একটা সেকেন্ডের জন্য মাটি থেকে ওপরে উঠেছে। ওই সময়েই স্টাম্প ভেঙে দিলেন ধোনি। সাব্বির  আউট!  দুর্ভাগ্যজনক। ওই একটা সেকেন্ডই ব্যবধান গড়ে দিল।
ওয়াইড। তবে স্টাম্পিংয়ের আবেদন করলেন ধোনি।
প্রথম দুই বলে দুই রান।
বোলিংয়ে রায়না। অনুমিত ছিল। স্পিনিং পিচে স্পিনারদেরই ভরসা মানছেন ধোনি।
রানরেটটা সাতের ওপরই রেখেছেন বাংলাদেশের ব্যাটসম্যানরা। এটা ধরে রাখতে পারলেই তো জয় নিশ্চিত।
শেষ বলে কোনো রান হলো না।  বাংলাদেশ ৯ ওভারে ৬৭/২
ডেজা ভ্যু! আরও একবার মিস টাইমিং। আরো একবার উইকেটের পেছন দিয়ে  চার! 
স্ট্রাইকে সাব্বির। বাউন্সার...হুক করেছিলেন সাব্বির। এবং  চার!  ব্যাটে বলে ঠিকমতো হয়নি মানতে হবে। তবে এখন ওসব কে খেয়াল করে?
স্মার্ট ব্যাটিং। আলতো করে থার্ডম্যানে গ্লাইড করে দিয়ে এক রান।
এগিয়ে এসেছিলেন সাকিব। ব্যাটে বলে হয়নি। কোনো রান নয়।
প্রথম বলে এক রান হওয়ার কথা ছিল। কিন্তু মিসফিল্ডের সুযোগে ২ হয়ে গেল।
বোলিংয়ে হার্দিক পান্ডিয়া। ৭২ বলে ৯১ রান দরকার বাংলাদেশের।
একটু ম্রিয়মান হয়ে পড়া বেঙ্গালুরু গ্যালারি তামিম আউট হওয়াতে যেন উচ্ছ্বাসে মেতে উঠেছে। সাব্বির-সাকিবরা পারবেন আরও একবার চুপ করিয়ে দিতে?
শেষ বলে কোনো রান হলো না।  বাংলাদেশ ৮ ওভারে ৫৬/২
প্রথম বলে এক রান নিলেন সাকিব
ব্যাটিংয়ে সাকিব আল হাসান। সর্বশেষ দুই ম্যাচে ভালোই ব্যাটিং করেছেন সাকিব। দানে দানে তিন দান হয়ে যাক।
ওহ না! কী দরকার ছিল, তামিম?  আউট!  ডাউন দ্য উইকেটে এসেছিলেন। কিন্তু বল অনেক নিচু হয়ে গিয়েছিল। ব্যাটের অনেক নিচ দিয়ে বল চলে গেল ধোনির হাতে। বাকিটা বাংলাদেশের জন্য একটা অস্বস্তির বার্তা। তামিম আউট
স্ট্রাইকে সাব্বির। লেগ সাইডে বল ছিল। এক রান।
দ্বিতীয় বল। এক রান নিলেন তামিম
বোলিংয়ে জাদেজা। স্পিনেই ভরসা খুঁজছেন ধোনি। প্রথম বলে কোনো রান হয়নি।
৭ ওভারে ভারতের রান ছিল ৪৫-২, বাংলাদেশ এগিয়েই আছে। ম্যাচজুড়েও এভাবেই এগিয়ে থাকুক।
 বাংলাদেশ ৭ ওভারে ৫৩/১
স্ট্রাইকে তামিম। ফুল লেংথ ছিল। ডিপ পয়েন্টে এক রান।
এক রান। সুন্দর ব্যাটিং।
এবার  চার!  একটু ঝুঁকির ছিল। তবে ভেবেই ঝুঁকিটা নিয়েছেন সাব্বির।
রান নিতে চেয়েছিলেন। কিন্তু ফিল্ডারের হাতে বল থাকায় সিদ্ধান্ত পালটে নিলেন দুজন।
আরও এক রান। তামিম পুল করতে চেয়েছিলেন। ব্যাটে বলে হয়নি। এক রানই হলো।
সাব্বির তাই করলেন। প্রথম বলে এক রান।
বোলিংয়ে অশ্বিন। তাঁর ওভারগুলো দেখেশুনে খেলতে হবে।
পাওয়ার প্লের শেষ ওভারটাতে দুর্দান্ত ব্যাটিং করলেন তামিম। রান রেট এখন সাতের ওপর।
 বাংলাদেশ ৬ ওভারে ৪৫/১
এবং আরও একটি!!! ওহহো!! আবারও  চার!  অসাধারণ তামিম। দুর্দান্ত। এই এক ওভারে চারটি চার।
এবং আরও একটি !  চার!  ফুলটস ছিল। ব্যাটের কোনায় লেগে উইকেটের পেছনে চার।
আবারও  চার!  অসাধারণ তামিম। এবার উইকেটে দাঁড়িয়েই লং অন দিয়ে উড়িয়ে মারলেন।
বোলিংয়ে বুমরা। স্ট্রাইকে তামিম। এগিয়ে এসেছিলেন। তামিম ডাউন দ্য উইকেটে এলে কী হয় অনুমান করতেই পারেন। ডিপ পয়েন্ট দিয়ে  চার! 
 বাংলাদেশ ৫ ওভারে ২৯/১
 ছক্কা!  একটাই শব্দ -ওয়াও!! দুর্দান্ত পুল সাব্বিরের।
ক্যাচ উঠেছে...ওহ ইয়েস।  ক্যাচ মিস!  সুইপ করতে চেয়েছিলেন তামিম। ব্যাটের ওপরের অংশে লেগে অনেক ওপরে ঊঠে গিয়েছিল। বুমরা মিস করলেন। ]
এবার সাব্বিরও একটি রান নিয়েছেন। সুন্দর ব্যাটিং। চার-ছক্কা তো মাঝে মধ্যে আসবেই, সঙ্গে এভাবে স্ট্রাইক রোটেট করতে হবে।
অশ্বিন বোলিংয়ে। প্রথম বলে পরাস্ত হয়েছিলেন তামিম। দ্বিতীয় বলে অবশ্য এক রান নিয়ে নিলেন।
রানরেট পাঁচ। তবে আজ এখনও এ নিয়ে ব্যস্ত হওয়ার সময় আসেনি। উইকেট ধরে রেখে জুটি গড়াটাই এখন মুখ্য।
 বাংলাদেশ ৪ ওভারে ২০/১
শেষ বল। তামিম একটু অফ সাইডে সরে এসে বলটাকে লেগে ঠেলে দিয়েছিলেন। এক রান।
স্ট্রাইকে সাব্বির। আলতো করে গ্লাইড করে দিয়ে থার্ডম্যানে এক রান।
আবার একই জায়গায় মারলেন তামিম। এবারে এক রান।
এবারে স্কয়ার লেগে মেরেছেন। দুই রান। বাউন্ডারি থেকে ফেরত পাঠিয়েছেন ফিল্ডার।
স্ট্রাইকে তামিম। কোনো রান নয়।
বোলিংয়ে নেহরা। প্রথম বলে কয়েক পা সামনে এসেছিলেন সাব্বির। ওভারথ্রো ছিল। তবে সুযোগটা নিলেন সাব্বিররা। তিন রান।
শেষ বলটা দেখেশুনেই খেললেন তামিম। কোনো রান নয়।  বাংলাদেশ ৩ ওভারে ১২/১
আরও একবার পরাস্ত তামিম। বেশ ঘুরছে বল। স্পিনিং পিচ। দেখেশুনে খেলতে হচ্ছে।
এলবিডব্লুর আবেদন হয়েছিল। তবে আম্পায়ার সাড়া দিলেন না।
প্রথম বলে এক রান নিলেন সাব্বির
উইকেটে সাব্বির রহমান। ফর্ম বেশ ভালো চলছে তাঁর। আজ আরও একবার জ্বলে উঠতেই হবে তাঁকে। ইনিংস গড়া আর স্ট্রাইক রেট ধরে রাখা- দুটি দায়িত্বই তাঁর কাঁধে।
ওহ নো!  মিঠুন আউট!  এগিয়ে এসে ওয়াইড লং অনে উড়িয়ে মেরেছিলেন। ছক্কাই হবে মনে হচ্ছিল। কিন্তু ওখানে বাউন্ডারিতে পান্ডিয়ার ক্যাচ। জমল না উদ্বোধনী জুটিটা।
প্রথম বলে এক রান। লেগ সাইডে আলতো ঠেলে দিলেন তামিম
তামিম ১০ বলে ৯, মিঠুন ২ বলে ১। বোলিংয়ে অশ্বিন
 বাংলাদেশ ২ ওভারে ১০/০
তামিম...আরও একবার ব্যাটের কোণায় লেগে গেছে। থার্ডম্যান অঞ্চলে এক রান।
বেশ ভালো বল ছিল। ইনসুইং । ব্যাটের ভেতরের কোণায় লেগেছিল। এক রান।
স্ট্রাইকে মিঠুন। দ্বিতীয় ওভারের তৃতীয় বলে এসে প্রথম স্ট্রাইক পেলেন তিনি। আজ তাঁকেও দায়িত্ব নিতে হবে। প্রথম বলটা দেখেশুনে ঠেকিয়ে দিলেন।
এবারে এক রান। অফ স্টাম্পের বাইরে বল ছিল। সিলি মিড অফে ঠেলে দিয়ে দ্রুত এক রান।
ডাউন দ্য উইকেটে তামিম। তবে ব্যাটে বলে ঠিকমতো হয়নি। আজ শুরু থেকেই আক্রমণাত্মক মেজাজে তামিম।
বোলিংয়ে বুমরা। প্রথম বলে কোনো রান হয়নি।
শুরুটা ভালোই হয়েছে। তবে একটু দেখে খেলতে হবে। তামিম দুবার একটুর জন্য বেঁচে গেছেন। এত তাড়াহুড়োর কিছু নেই, তামিম। আপনি উইকেটে থাকলে ১৪২ কোণো রান নয়।
বাংলাদেশ ১ ওভারে ৭/০
শেষ বল। ভালো ব্যাটিং। আলতো ঠেলে দিয়ে দ্রুত এক রান।
ওহহো। ক্যাচ মিস। মারতে চেয়েছিলেন তামিম। নেহরার হাতে চলে গিয়েছিল। তবে ধরতে পারেননি।
এবারে দুই রান।
এবারে বেশ ভালোভাবেই পরাস্ত তামিম। অফ স্টাম্পের বাইরের বলটা ব্যাটে বাতাস লাগিয়ে চলে গেল।
এবারে ডাউন দ্য উইকেটে তামিম। ওসব ব্যথাকে পাত্তা দেওয়ার সময় আছে। অবশ্য কোনো রান হয়নি।
দৌড়াতে গিয়ে নেহরার সঙ্গে ধাক্কা খেয়েছেন তামিম। ব্যথা পেয়েছেন বাঁহাতি ওপেনার। প্রথম বলেই আনন্দের সঙ্গে ছোট্ট ধাক্কাও, আক্ষরিক ও ভাবার্থে।
ও-য়া-ও। প্রথম বলেই  চার! । পায়ের ওপর বলটাকে ফ্লিক করে ফাইন লেগে পাঠিয়ে দিলেন তামিম। একটু মিস ফিল্ডিংও ছিল । যা-ই হোক, ওয়েলকাম বাউণ্ডারি।
ব্যাটসম্যানরা নেমে গেছেন ক্রিজে। বোলিংয়ে নেহরা। স্ট্রাইকে তামিম ইকবাল। তবে চমক, তাঁর সঙ্গী মিঠুন আলী।
আবারও ফিরে এলাম। যে যেখানে আছেন, টিভি পর্দার সামনে বসে যান। আজ যে জয়ের সুবাস দিচ্ছে বাংলাদেশ ক্রিকেট দল। সেই ২০০৭ টি-টোয়েন্টি বিশ্বকাপে ওয়েস্ট ইন্ডিজের বিপক্ষে জয়, এরপর আর কোনো টেস্ট খেলুড়ে দলের সঙ্গে বিশ্বকাপে জেতেনি বাংলাদেশ।
দেখা যাক, বোলারদের বুনে দেওয়া জয়ের স্বপ্নকে বাস্তবে রূপ দিতে পারেন কিনা ব্যাটসম্যানরা। বাংলাদেশ ইনিংস শুরু হওয়া পর্যন্ত আপাতত বিরতি নিচ্ছি আমি  রাজ শুভ নারায়ন চৌধুরী 
১৪৭ রানের লক্ষ্য অন্তত ভারতের ব্যাটিং লাইন আপ বিচারে কমই বলতে হবে। পারবে বাংলাদেশ? যদিও পিচে বল কিছুটা ধীরে আসছে। এই দিকটা একটু খেয়াল রাখতে হবে। তবে আশার খবর, আজ তামিম ফিরে এসেছেন দলে। কী মনে হয়, আরও একবার ভারতের বোলারদের বিপক্ষে জ্বলে উঠবেন বাংলাদেশ ওপেনার? আপনাদের মতামত, শুভকামনা সবই জানাতে পারেন কমেন্ট করে।
অসাধারণ বোলিং করেছে আজ বাংলাদেশ। দুর্দান্ত ভারতীয় ব্যাটিং লাইনআপকে মাত্র ১৪৬ রানে আটকে রেখেছেন মাশরাফিরা। অধিনায়ক নিজে ও সাকিব রান আটকে রেখেছেন। ওদিকে দুটি করে উইকেট নিয়েছেন মুস্তাফিজ ও আল আমিন। ফিল্ডিংও ছিল দুর্দান্ত। সৌম্য-সাব্বিরের দুটি ক্যাচ তো অনেকদিন চোখে লেগে থাকার মতো।
 ভারত ২০ ওভারে ১৪৬/৭ বাংলাদেশের বিপক্ষে এটিই টি-টোয়েন্টিতে ভারতের সর্বনিম্ন রান।
দুই রান। ইশ, ঠিক নন স্ট্রাইকে বলটা দিলে এক রানই হতো।
শেষ বল । মুস্তাফিজ। ওয়াও। অসাধারণ ইয়র্কার।
ফুল লেংথ। জোরে মারতে চেয়েছিলেন ধোনি। কিন্তু হলো না। সবচেয়ে গুরুত্বপূর্ণ ব্যাপার, কোনো রান নয়।
আর দুই বল। ভারতের রান ১৪৪। কত হবে শেষ পর্যন্ত?
ফুলটস। ব্যাটে বলে যেভাবে চেয়েছিলেন, সেভাবে হয়নি। দুই রান।
শেষ তিন বলে লড়াইটা জমবে... ধোনি বনাম মুস্তাফিজ...
ইয়র্কার ছিল। এক রান। তবে গুরুত্বপূর্ণ ব্যাপার, ধোনি স্ট্রাইকে।
উইকেটে অশ্বিন।  চার!  কোমরের ওপরে ছিল। আলতো গ্লান্স করে দিলেন অশ্বিন।
প্রথম বল...ওহ ইয়েস!!!  জাদেজা আউট!  বোল্ড!! অফ কাটার ছিল। জাদেজা উড়িয়ে মারতে চেয়েছিলেন। কিন্তু ব্যাট আর বলের মধ্যে আলোকবর্ষ দূরত্ব রয়ে গেল। বল লাগল মিডল-অফ স্টাম্পে
শেষ ওভার। ১৫০-এর নিচে আটকানো যাবে ধোনিদের? পারবেন মুস্তাফিজ? শেষ ওভারে বোলিংয়ে এলেন বাংলাদেশি বাঁহাতি পেসার।
এক রান।  ভারত ১৯ ওভারে ১৩৭/৬
এরই মধ্যে ওভারে ১৩ রান চলে এসেছে। আল আমিন কী জবাব দিতে পারবেন?
আবারও  চার!  স্লোয়ার বাউন্সার ছিল। স্কয়ার লেগ দিয়ে বাউন্ডারি।
আবারও ফুলটস!! অফ স্টাম্পের বাইরে। এবারে আর পার পেলেন না।  চার! 
এবারে ফুলটস। এক রান। মাশরাফি ফিল্ডিংয়ে কিছু বদল এনেছিলেন। উদ্দেশ্য ছিল আল আমিন হয়তো পায়ের ওপর বল রাখবেন। কিন্তু ফুলটস হয়ে গেল। ভাগ্য ভালো মারতে পারেননি ধোনি।
 চার!  পুরো শক্তির প্রয়োগের হেলিকপ্টার শট। অফ স্টাম্পের বাইরে বলটাকে পাঠিয়ে দিলেন ডিপ কাভারে।
বোলিংয়ে আল আমিন। প্রথম বল ইয়র্কার লেংথ...অসাধারণ। কোনো রান নয়
আর দুই ওভার আছে। কত রানে বেঁধে রাখা যাবে ভারতকে? ব্যাটসম্যানদের জন্য এখনও কাজটা বেশ সহজ করে রেখেছেন বাংলাদেশ বোলাররা। আর দুই ওভার এভাবে চালিয়ে যেতে হবে। ১৪০-এর মধ্যে বেধে রাখা যাবে? কী মনে হচ্ছে আপনাদের?
 ভারত ১৮ ওভারে ১২৩/৬
ওভারের শেষ বল। ইয়র্কার। আবারও কোনোমতে ঠেলে দিলেন জাদেজা। কোনো রান হয়নি।
আবারও এক রান। একটা ব্যক্তিগত অর্জন হয়ে গেল ধোনির। টি-২০ তে ১০০০ রান হয়ে গেল। কনগ্রাচুলেশান্স ধোনি।
এক রান। লং অনে ঠেলে দিলেন জাদেজা
এখনও রান রেট সাতের নিচে। এটা কে আর উঠতে দেওয়া উচিত হবে না।
ইয়র্কার। দুর্দান্ত। কোনোমতে ব্যাট পেতে দিলেন জাদেজা।
প্রথম বল খেলবেন জাদেজা...ফুলটস। দুই রান।
এক রান। অফ সাইডে আলতো ঠেলে দিলেন ধোনি।
বোলিংয়ে মুস্তাফিজ। ২ ওভারে ২০ রান দিয়েছেন বাঁহাতি পেসার। উইকেটও পেয়েছেন একটি। শেষ দুই ওভারে কাটার-স্লোয়ারে বিভ্রান্ত করতে পারবেন ভারতীয় ব্যাটসম্যানদের?
উইকেটে জাদেজা। স্ট্রাইকে ধোনি। এক রান।  ভারত ১৭ ওভারে ১১৮/৬
ওহ!! ইয়েস!!!  যুবরাজও আউট!  সুইপ করতে চেয়েছিলেন। ব্যাটের ওপরের অংশে লেগে শর্ট ফাইন লেগে ক্যাচ।
স্ট্রাইকে ধোনি। এক রান। ডিপ কাভারে ফিল্ডারের হাতে বল।
প্রথম তিন বলে দুই রান।
তবে ভালো বোলিং চেঞ্জ। স্পিনে ধোনির হাত খুলতে সমস্যা হবে, আর যুবরাজ তো বাঁহাতি। সবাই জানে, বাঁহাতিদের বিপক্ষে অফ স্পিন কতটা কার্যকর!
বোলিংয়ে মাহমুদউল্লাহ। ঠিক কতদিন পর বোলিংয়ে এলেন তিনি? মনে করতে পারেন?
 ভারত ১৬ ওভারে ১১৪/৫
শেষ বল। এবং আবারও একই গল্প। অফসাইডের বাইরে, যুবরাজ পরাস্ত। টানা তিনটি ডট।
আরও একবার। অফ স্টাম্পের বাইরে আউট সুইং... আবারও পরাস্ত যুবরাজ। অসাধারণ বল করছেন আল আমিন
ওহহো...ব্যাটে বাতাস লাগিয়ে বল চলে গেল মুশফিকের হাতে।।
ওহ...না! লেগ সাইডে ছিল। প্রথমে মিস ফিল্ডিং করলেও দুর্দান্তভাবে ঝাঁপিয়ে পড়ে বাউণ্ডারি বাঁচালেন মাশরাফি। দুই রান।
উইকেটে যুবরাজ সিং। আল আমিনের হ্যাটট্রিক চান্স।
এ এক অসাধারণ ক্যাচ! অনেক দূর দৌড়ে এসে স্কয়ার লেগে ঝাঁপিয়ে পড়ে ক্যাচ ধরলেন সৌম্য। এমন ক্যাচ, যেটি দেখে জন্টি রোডসও খুশি হয়ে যাবেন।
ও-য়া-ও। বাংলাদেশের সবাই, একবার উঠে দাঁড়ান। হোয়াট আ ক্যাচ!!! এবং অনুমান করুন কে? সৌম্য! ! পান্ডিয়া  আউট! 
ক্রিজে নতুন ব্যাটসম্যান ভারত অধিনায়ক মহেন্দ্র সিং ধোনি। স্ট্রাইকে পান্ডিয়া।
এবং  আউট!  রায়না! অসাধারণ ক্যাচ সাব্বিরের। রাউন্ড দ্য উইকেট এসেছিলেন আল আমিন। পুল করেছিলেন রায়না। ব্যাটে বলে হয়নি। অনেক দূর দৌড়ে এসে ক্যাচ নিলেন সাব্বির। অসাধারণ! দুর্দান্ত। জুটিটা ভাঙা বেশ দরকার হয়ে পড়েছিল।
আপাতত এই ওভারে উত্তরটা আল আমিন। ২ ওভারে ২২ রান দিয়েছেন তিনি
শেষ দুই ওভারে ২৮ রান এসেছে। ভারত গিয়ার বাড়িয়ে নিচ্ছে বোঝাই যাচ্ছে। বাংলাদেশের উত্তর কী হবে?
 ভারত ১৫ ওভারে ১১২/৩
আবারও  চার!  আবারও এগিয়ে এলেন পান্ডিয়া। এবারে ডিপ কাভার দিয়ে বাউন্ডারি।
এবারে  চার!  এগিয়ে এসে বোলারস ব্যাক ড্রাইভ পান্ডিয়ার।
আবারও দুর্দান্ত সাকিব। ক্লেভার বোলিং। এগিয়ে এসেছিলেন রায়না। আগেই বুঝে অনেক বাইরে বল রেখেছেন সাকিব।
আরও এক রান। উইকেট ছেড়ে সরতে চেয়েছিলেন পান্ডিয়া। তবে সাকিব আগেই বুঝে গিয়েছিলেন। পা সোজা বল। এক রানই নিতে পারলেন পান্ডিয়া
বোলিংয়ে সাকিব। প্রথম বলে এক রান।
রান বাড়ানোর চেষ্টা করছে ভারত। এ কারণেই কিনা ধোনি-যুবরাজদের আগে পান্ডিয়াকে পাঠালো।
 ভারত ১৪ ওভারে ১০১/৩
উইকেটে হার্দিক পান্ডিয়া। দ্বিতীয় বলেই  ছক্কা! । স্কয়ার লেগ দিয়ে গ্যালারিতে।
এবার ওহ, ইয়েস!!!  আউট!  কোহলি বোল্ড!! এবারেও মারতে চেয়েছিলেন সময়ের সেরা ব্যাটসম্যান। কিন্তু ব্যাটের ফাঁক গলে মিডল স্টাম্পে। চোখের আরামের পরশ বুলিয়ে দিল দৃশ্যটা।
ওহ, নো।  ছক্কা! । ইয়র্কার মারতে চেয়েছিলেন। ফুলটস হয়ে গেল।
এবার এক রান। সুন্দর ব্যাটিং
এবার অবশ্য প্রথম বলেই  চার! । ব্যাটিং ব্যাকরণ থেকে আনা শট রায়নার। ডাউন দ্য উইকেটে এসে বোলারের মাথার ওপর দিয়ে উড়িয়ে মারলেন।
বোলিংয়ে শুভাগত। ২ ওভারে সাত রান দিয়েছিলেন।
শেষ বলেও এক রান।  ভারত ১৩ ওভারে ৮৪/২
আবারও এক। ওভারে পাঁচ বলে চার রান দিয়েছেন সাকিব।
আরও এক রান রায়নার।
আজ কিন্তু ব্যাটসম্যানরা হাত খুলতে পারছেন না। বাংলাদেশ বোলারদের জন্য অবশ্যই আনন্দ হচ্ছে। কিন্তু ব্যাটসম্যানদের নিয়ে একটু শঙ্কাও হচ্ছে। উইকেট একটু ধীর মনে হচ্ছে।
এবার কোহলি। এক রান। লং অনে ঠেলে দিয়েছেন কোহলি।
এবার বোলিংয়ে সাকিব। প্রথম বলে এক রান। উড়িয়ে মেরেছিলেন রায়না। তবে বাউন্স খেয়ে সোজা ডিপ মিড উইকেটে ফিল্ডারের হাতে।
মাশরাফির বোলিং ফিগার: ৪-০-২২-০। তাঁকে নিয়ে সমালোচনার জবাবও কী দিয়ে দিলেন বাংলাদেশ অধিনায়ক। উইকেট না পান, বোলিং আজ বেশ দুর্দান্ত করেছেন।
উইকেট হলো না। তবে পয়েন্টে দুর্দান্ত ফিল্ডিং। এক রান।  ভারত ১২ ওভারে ৭৯/২
মাশরাফির শেষ ওভারের শেষ বল। একটা উইকেট হয়ে যাক?
আরও এক রান নিলেন কোহলি। স্ট্রাইক বেশ ভালোভাবেই রোটেট করে যাচ্ছেন কোহলি-রায়না।
এক রান
এই গতিতে রান করলে ভারতের প্রোজেক্টেড স্কোর দেখাচ্ছে ১৩২... অত রানও কী করতে দেওয়া উচিত হবে? কত রানে তাদের আটকাতে পারবেন মাশরাফিরা?
এবারে পুল। ফিল্ডার আছেন ওখানে। এক রান।
এবারে দুই রান। ওয়াইড লং অনে মেরেছিলেন কোহলি।
প্রথম বলে কোনো রান হয়নি।
শেষ ওভারটাতে রানের গতি কিছুটা বাড়িয়ে নিয়েছে ভারত। মাশরাফি জবাব দিতে পারবেন? বোলিংয়ে বাংলাদেশ অধিনায়ক
 ভারত ১১ ওভারে ৭৩/২
নাহ। মারতে চেয়েছিলেন রায়না। মিস। কোনো রান হয়নি।
টানা দুই বলে দুই ছয়। মুস্তাফিজের ওভারেও এমন হয়েছিল। সে ওভারে উইকেট দিয়ে জবাব দিয়েছিলেন মুস্তাফিজ। আল আমিন পারবেন?
আবার  ছক্কা!  এটা বাজে বল ছিল। মিড উইকেট দিয়ে অসাধারণ পুল রায়নার।
এবারে পায়ের ওপর। ক্যাচ হবে?...ওহহো!! একটুর জন্য বাউন্ডারিতে ক্যাচ হলো না। উলটো  ছক্কা! 
দুর্দান্ত বাউন্সার। রায়না হুক করতে চেয়েছিলেন। কিন্তু ব্যাটে বলে হলে তো! কোনো রান হয়নি।
আবার ক্যাচ মিস!! অবশ্য কঠিন ছিল। আল আমিনের কাছেই গিয়েছিল, কিন্তু রিটার্ন ক্যাচটা ধরতে পারলেন না বাংলাদেশ পেসার। এক রান।
প্রথম বলে এক রান। উইকেট ছেড়ে ডিপ কাভারে মেরেছিলেন রায়না।
অনেকক্ষণ পর বল হাতে পেলেন আল আমিন। প্রথম ওভারে আট রান দিয়েছিলেন। এবারে দুর্দান্ত কিছু হয়ে যাক
ইনিংসের অর্ধেক শেষেও ভারতের রানরেট ছয়ের নিচে। দুর্দান্ত বোলিং করছেন মাশরাফিরা। এটা ধরে রাখতে হবে শেষ দশ ওভারেও।
 ভারত ১০ ওভারে ৫৯/২
এবার ডাউন দ্য উইকেটে রায়না। ব্যাটে বলে হয়নি। ক্যাচও উঠেছিল। কিন্তু মিড অনে কোনো ফিল্ডার তো নেই। লং অনে এক রান।
দ্রুত এক রান। লেট কাট করতে চেয়েছিলেন কোহলি। ফিল্ডারের হাতে রেখেই এক রান।
দুর্দান্ত ফিল্ডিং। সাবাশ মাহমুদউল্লাহ। ডাউন দ্য উইকেটে এগিয়ে এসে কাভার ড্রাইভ করেছিলেন কোহলি। সীমানায় ভালো ফিল্ডিং করে চার বাঁচিয়ে দিলেন মাহমুদউল্লাহ। দুই রান।
এক রান। কোহলি। ডিপ ফরোয়ার্ড পয়েন্টে মেরেছিলেন কোহলি
ক্যাচ উঠেছিল... কিন্তু মাহমুদউল্লাহর একটু সামনে পড়ে গেল। দৌড়েও নাগাল পেলেন না। এক রান।
বোলিংয়ে মাশরাফি। ২ ওভারে মাত্র ৯ রান দিয়েছেন বাংলাদেশ অধিনায়ক।
ধীরে ধীরে উইকেটে সময় নিয়ে জুটি গড়ছেন কোহলি ও রায়না। ভয়ংকর হয়ে ওঠার আগেই ফেরাতে হবে। বল একটু ব্যাটে আসতে সময় নিচ্ছে। পিচ মনে হচ্ছে একটু ধীরগতির। দেখেশুনে খেলতে চাইছেন ভারতীয় দুই ব্যাটসম্যান। কিন্তু বাংলাদেশ তা হতে দেবে কেন?
শেষ দুটি বলও ডট। ভালো ওভার ছিল।  ভারত ৯ ওভারে ৫২/২
এবারে কোনও রান হয়নি। এগিয়ে এসেছিলেন কোহলি।
এক রান। নিচু হয়ে এসেছিল বলটা। কাভারে ঠেলে দিয়ে এক রান নিলেন রায়না। বল এখনই একটু স্পিনারদের সাহায্য করছে মনে হচ্ছে।
বোলিংয়ে আবারও পরিবর্তন। শুভাগত হোম।
এখনো ফিফটি হয়নি ভারতের। বোলিংয়ে শুরুটা ভালোই হলো বাংলাদেশের। কত রানে বেঁধে রাখা যাবে বলে মনে করেন?
শেষ বলে এক রান। রায়নার রানের খাতা খুললেন।  ভারত ৮ ওভারে ৪৯/২
টানা তিনটি ডট। রায়না গুছিয়ে নিতে সময় নিচ্ছেন। এখনই ফেরানো গেলে ভালোই হতো।
সাকিবের উইকেটের সময় আর পেশাদারিত্বের খোলসটা পরে থাকতে পারলেন না বিসিবি সভাপতি নাজমুল হাসান। অবশ্য দেশের খেলার সময়ে পেশাদারিত্বের জন্য সময় কোথায়!!
এবার এক রান।
বোলিংয়ে অধিনায়ক মাশরাফি। প্রথম বলে দুই রান নিলেন কোহলি।
দুই ওপেনারকেই ফেরত পাঠানো গেছে। কিন্তু রিল্যাক্স করার সময় কোথায়। উইকেটে রায়না।
 ভারত ৭ ওভারে ৪৫/২
ওভারের শেষ বল। এলবিডব্লুর আবেদন... ওহ ইয়েস!!  আউট!  ধাওয়ান আউট হয়ে গেলেন ২২ বলে ২৩ রান করে। সাকিবের উচ্ছ্বাসটা দেখার মতো ছিল। এই সাকিবকেই তো বারবার দেখতে চায় বাংলাদেশ!!
আরও এক। ধীরে চলো নীতি মেনেই শুরু করেছেন কোহলি।
আরও এক রান। অফ স্টাম্পের ওপরের বলটাকে টেনে ডিপ মিড উইকেটে ঠেলে দিলেন ধাওয়ান।
এক রান। রানের খাতা খুললেন কোহলি।
দুটি বলে কোনো রান আসেনি।
নতুন ব্যাটসম্যান বিরাট কোহলি। বোলিংয়ে সাকিব
 ভারত ৬ ওভারে ৪২/১
বাংলাদেশের বিপক্ষে আগের ৪টি টি-টোয়েন্টিতে ১৭৬ রান করেছিলেন রোহিত। তাঁকে ফেরানো খুব দরকার ছিল। জব ওয়েল ডান মুস্তাফিজ।
ক্যাচ উঠেছে...সাব্বির এগিয়ে এসেছেন... এবং আপনি জানেন কী হলো!  আউট!  রোহিত শর্মা প্যাভিলিয়নে।
ষষ্ঠ ওভারে এসে হাত খুলছেন ভারতীয় ব্যাটসম্যানরা। দুটি ছক্কা হয়ে গেছে এই ওভারে
এবার ধাওয়ানের  ছক্কা!  এটিও স্টাম্পের ওপর ছিল। মিড উইকেট দিয়ে উড়িয়ে মারলেন ধাওয়ান।
ইশ! আরও একবার একটুর জন্য রান আউট হলো না। এক রান।
 ছয়!  স্টাম্পের ওপর ছিল। রোহিত উঠিয়ে দিলেন লং অফ দিয়ে।
এক রান। পয়েন্টে বেশ জোরেই মেরেছিলেন ধাওয়ান। ভালো ফিল্ডিং ছিল।
না এবার আর বদল নয়। মুস্তাফিজ।
পাওয়ার প্লেতে এখন পর্যন্ত বেশ ভালোই বোলিং করেছে বাংলাদেশ। পাঁচ ওভারে পাঁচজন ভিন্ন বোলার। এবার কে?
 ভারত ৫ ওভারে ২৭/০
পরপর দুই বলে দুই রান।
ক্যাচ মিস! সাকিব একটু সতর্ক হলেই হতো। ইশ! একটু সামনে পড়েছে বলটা।
আবারও এক রান। ডিপ মিড উইকেটে জোরে মেরেছিলেন ধাওয়ান। কিন্তু খেলোয়াড় ছিল
এবার এক রান।
রান আউটের সম্ভাবনা ছিল... একটু দেরি হয়ে গেল। দুই ব্যাটসম্যানের ভুল বোঝাবুঝি। নন স্ট্রাইকে থাকা ধাওয়ান অনেকদূর এগিয়ে এসেছিলেন। সাকিব ঠিকমতো বল ধরতে পারলেও হয়তো আউট হতো
আরও একবার বোলিং পরিবর্তন। সাকিব আল হাসান। টি-২০ তে বাংলাদেশের সর্বোচ্চ উইকেট শিকারি।
 ভারত ৪ ওভারে ২৩/০
ওহ।  চার!  পাঁচটা ভালো বল নষ্ট হয়ে গেল এই এক বলে। পায়ের ওপর ফুল লেংথ। উঠিয়ে মেরেছিলেন ধাওয়ান। বাউন্ডারি।
এলবিডব্লুর আবেদন!! কিন্তু আম্পায়ার সাড়া দিলেন না। কাটার ছিল। ধাওয়ান একটু এগিয়ে এসেছিলেন।
স্ট্রাইকে রোহিত শর্মা। এক রান। কাভার পয়েণ্টে আলতো ঠেলে দিলেন রোহিত।
এবারে এক রান। এটিও পায়ের ওপরে, তবে একটু ফুল লেংথ। ফ্লিক করে দিয়ে এক রান নিলেন ধাওয়ান।
আরও একবার পরাস্ত। আগের বলটির মতোই। পায়ের ওপরে, ধাওয়ান পরাস্ত, কোনো রান হয়নি।
প্রথম বলেই পরাস্ত ধাওয়ান। পায়ের ওপরে ছিল বলটা। ব্যাটে বলে লাগাতেই পারেননি ভারতীয় ওপেনার। কোনো রান হয়নি
হয়তো মাশরাফিও তাই ভাবছেন। বোলিং চেঞ্জই বলে দিচ্ছে। বুঝতেই পারছেন কে এসেছেন বোলিংয়ে? মুস্তাফিজুর রহমান!
এখন পর্যন্ত রানরেটটা ছয়ের নিচে আটকে রাখা গেছে। তবে সঙ্গে উইকেটও লাগবে। ভারতের যেমন ব্যাটিং লাইনআপ, তাতে শুধু কয়েকটা ডট বলে আসলে বেশি খুশি হওয়ার কিছু নেই।
শেষ বলেও কোনো রান হয়নি।  ভারত ৩ ওভারে ১৭/০
দ্রুত একটি রান। প্রথম বলে চারের পর বেশ ভালোই করছেন আল আমিন। চার বলে দিয়েছেন চার রান।
বেশ ভালো বল ছিল। অফ স্টাম্পের ঠিক ওপরে। ধাওয়ানের দুর্বলতাও ওখানে। এক রান
এক রান।
কিন্তু প্রথম বলেই  চার!  স্কয়ার কাট করলেন রোহিত শর্মা।
আবারও বোলিংয়ে পরিবর্তন। আল-আমিন হোসেন। অস্ট্রেলিয়ার সঙ্গেও এমন বারবার বোলিং পরিবর্তন করিয়েছিলেন মাশরাফি। উদ্দেশ্য একটাই, ব্যাটসম্যানকে অভ্যস্ত হতে না দেওয়া।
 ভারত ২ ওভারে ৯/০
শেষ দুই বলও ডট। ভালো ওভার ছিল। মাত্র চার রান।
এবারে হাফ ভলি ছিল।  চার!  পায়ের ওপরের বলটা পুল করেছেন ধাওয়ান
পরের দুটি বলও ডট।
ওয়াও। বেশ ঘুরেছে বলটা। কোনো রান হয়নি।
কী চমক! বোলিংয়ে শুভাগত হোম।
ভারতের সব ব্যাটসম্যানই ভালো। তবে রোহিত শর্মা ও কোহলিকে তাড়াতাড়ি ফেরাতে হবে। দুজনই যে বাংলাদেশের বিপক্ষে বেশ ভালো খেলেন।
শেষ বলে কোনো রান হয়নি।  ভারত ১ ওভারে ৫/০
আরও এক রান। ধীরে সুস্থেই শুরু করছে ভারত
আবারও এক রান। স্টাম্পের ওপর ছিল। সিলি মিড অনে ঠেলে দিলেন রোহিত।
এবারে ভালো বল ছিল। রোহিত ডিফেন্সিভ খেলেছিলেন। পয়েন্টে দুর্দান্ত ফিল্ডিং। কোনো রান হয়নি।
ওয়াইড। পায়ের ওপর হয়তো রাখতে চেয়েছিলেন মাশরাফি। একটু বেশিই বাইরে চলে গেল।
স্ট্রাইকে ধাওয়ান। আবারও অফ সাইডে ঠেলে দিয়ে এক রান।
প্রথম বল। এক রান। অফ সাইডে ঠেলে দিলেন রোহিত শর্মা।
দুদল মাঠে নেমে গেছে। ভারতের দুই ওপেনিং ব্যাটসম্যান রোহিত শর্মা ও শিখর ধাওয়ান ক্রিজে। বাংলাদেশের হয়ে শুরুতেই আক্রমণে অধিনায়ক মাশরাফি বিন মুর্তজা। কাম অন, ম্যাশ।
তিন পেসার নিয়ে আক্রমণ সাজাচ্ছে বাংলাদেশ। কত রানে বেঁধে রাখা উচিত হবে?
তারওপর ব্যাটিংয়ে আরও একটা বড় ভরসা - তামিম ইকবাল ফিরে এসেছেন দলে। তাঁকে জায়গা করে দিতে বাদ পড়েছেন সাকলাইন সজীব।
একটা জায়গায় আজ ভাগ্য বদল এরই মধ্যে হয়ে গেছে। অ-নে-ক দিন পর টস জিতেছেন মাশরাফি। টসে জিতে আগে বোলিং নিয়েছে বাংলাদেশ। এক দিক থেকে ভালোই হলো, লক্ষ্য জেনে নিয়ে ব্যাটিং করা যাবে।
অসম্ভবকে সম্ভব করার লক্ষ্যে আজ মাশরাফিদের প্রথম বাধা ভারত। পারবে বাংলাদেশ?
সুপার টেনের প্রথম দুই ম্যাচেই হেরে সেমির স্বপ্নটা ফিকে হয়ে গেছে। সমীকরণটাও অনেক জটিল। নিজেদের বাকি দুই ম্যাচে তো জিততেই হবে, সঙ্গে গ্রুপের অন্য ম্যাচগুলোর ফলও বাংলাদেশের পক্ষে আসতে হবে।
এই ম্যাচের সরাসরি ধারাভাষ্যে আপনাদের স্বাগত জানাচ্ছি আমি  রাজ শুভ নারায়ন চৌধুরী 
সেমিফাইনালের স্বপ্ন বাঁচিয়ে রাখার লক্ষ্যে কিছুক্ষণ পর বেঙ্গালুরুতে ভারতের বিপক্ষে মাঠে নামবে মাশরাফি বিন মুর্তজার দল


