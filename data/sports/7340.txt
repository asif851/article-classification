
এ মৌসুমের প্রিমিয়ার ডিভিশন ক্রিকেট লিগ শুরু হবে আগামী ৭ এপ্রিল। তার আগে দলবদল হবে ১৭ ও ১৮ মার্চ। শ্রীলঙ্কা থেকে ফিরে দলবদলে অংশ নেবেন জাতীয় ক্রিকেট দলের খেলোয়াড়েরা। মিরপুরে আজ বুধবার সিসিডিএমের এক সভায় এ সিদ্ধান্ত হয়েছে।বিকেএসপি ৩ ও ৪ নম্বর মাঠ এবং ফতুল্লার খান সাহেব ওসমান স্টেডিয়ামে হবে লিগের খেলা। রিজার্ভ ডে একদিন করে। সিসিডিএম সমন্বয়ক আমিন খান জানিয়েছেন, লিগের ১২ দলকে বাংলাদেশ ক্রিকেট বোর্ড (বিসিবি) অনুদান দেবে। এই অনুদানের পরিমাণ ৮ লাখ ২৫ হাজার টাকা। এ ছাড়া আরও ৬৬ হাজার টাকা করে দেওয়া হবে জার্সির জন্য।আগামী ১২ মার্চ সিসিডিএমের পরবর্তী সভায় বিদেশি খেলোয়াড় ও পুলের ব্যাপারে সিদ্ধান্ত চূড়ান্ত হবে।
 
