
দুর্দান্ত গতিতেই ছুটছিল এক্সপ্রেস ট্রেনটা। হঠাৎ করেই ‘বেরসিক’ রিয়াল মাদ্রিদ বাগড়া দিয়ে একটু ছন্দপতন ঘটিয়েছে। এখন সেটিকে আবার জোরে ছোটাতে হবে। না ছুটিয়ে অবশ্য উপায় নেই বার্সেলোনার, আজই যে চ্যাম্পিয়নস লিগের কোয়ার্টার ফাইনালে প্রতিপক্ষ অ্যাটলেটিকো মাদ্রিদ!টানা ৩৯ ম্যাচ অপরাজিত থাকার পর দুই দিন আগে রিয়ালের কাছে হেরেছে বার্সা। তা-ও নিজেদের মাঠে। আজ ন্যু ক্যাম্পেই আবার নামার আগে ওই স্মৃতিটা যেভাবেই হোক মাথা থেকে তাড়িয়ে দিতে হবে মেসিদের। বার্সা কোচ লুইস এনরিকে তো এল ক্লাসিকো শেষের পরই বলে দেন, ৯০ মিনিট শেষের পর পরেই ওই ম্যাচের স্মৃতিটা ভুলে গেছেন। কিন্তু চাইলেই কি সবকিছু ভুলে থাকা যায়?অ্যাটলেটিকো কোচ ডিয়েগো সিমিওনে নিশ্চয়ই ওই ম্যাচের ভিডিওটা খুঁটিয়ে খুঁটিয়ে দেখেছেন। জিনেদিন জিদানের কৌশল থেকে হয়তো কিছু দীক্ষাও নিয়েছেন। অবশ্য বার্সার সঙ্গে গত কিছুদিনে অ্যাটলেটিকো যেমন খেলেছে, তাতে রিয়ালের কীর্তিটা করে দেখানো সহজ নয়। বার্সেলোনার কাছে গত ছয়টি ম্যাচই হেরেছে অ্যাটলেটিকো।তারপরও সিমিওনের একটা প্রেরণা তো আছেই। গত আট বছরে মাত্র একবার চ্যাম্পিয়নস লিগের সেমিফাইনালে উঠতে পারেনি বার্সা, সেই ২০১৩-১৪ মৌসুমে। সেবার শেষ আটে অ্যাটলেটিকোই বিদায় করে দিয়েছিল বার্সাকে। সিমিওনে ওই ম্যাচের স্মৃতিটাও নিশ্চয় মনে করিয়ে দেবেন। তার ওপর এই সপ্তাহেই বেটিসকে ৫-১ গোলে উড়িয়ে দেওয়ার পর আত্মবিশ্বাসের পাল্লাটা ভারীই থাকার কথা।সেই আত্মবিশ্বাসটা যাতে টাল না খায়, বার্সা কোচ লুইস এনরিকে এখন সেই চেষ্টাই করছেন। তবে বার্সার সাবেক স্ট্রাইকার থিয়েরি অঁরি ভয় পাচ্ছেন, সেই কাজটা খুব একটা সহজ হবে না, ‘আমি তো বার্সেলোনাকে চিনি, একটু হলেও দ্বিধা থাকবে। একটা হার অনেক সময় আত্মবিশ্বাসে চিড় ধরিয়ে দিতে পারে, সেটা আমরা সামনের ম্যাচগুলোতেই দেখব। আমার মনে হয় লিগ বার্সা জিতে গেছে, কিন্তু অন্য ম্যাচগুলোয় কেমন করে সেটাই দেখার বিষয়।’বার্সা-অ্যাটলেটিকোর ম্যাচের দিকেই সবার চোখ, তবে আজ আরেকটা ম্যাচও আছে। পর্তুগিজ ক্লাব বেনফিকাকে নিজেদের মাঠে আতিথ্য দেবে বায়ার্ন মিউনিখ। এই সপ্তাহে ফ্রাঙ্কফুর্টকে ১-০ গোলে হারিয়েছে বায়ার্ন। তবে জিতলেও ওই দিন বায়ার্নের খেলা মন ভরাতে পারেনি। অধিনায়ক ফিলিপ লাম তাই সতীর্থদের একটা বার্তাই দিয়েছেন, ‘আন্তর্জাতিক বিরতির পর এ রকম খেলা হতেই পারে। সেটা স্বাভাবিক। তবে আমার মনে হয় মঙ্গলবার আমরা অন্য একটা দল দেখব। আমাদের আরও ভালো করতে হবে, তবে সেটি নিয়ে আমি উদ্বিগ্ন নই।’বেনফিকার বিপক্ষে আলিয়াঞ্জ অ্যারেনায় অন্তত উদ্বিগ্ন হওয়ার কথা নয় বায়ার্নের! এএফপি।আজ মুখোমুখিবার্সেলোনা : অ্যাটলেটিকো মাদ্রিদবায়ার্ন মিউনিখ : বেনফিকা* স্বাগতিক দল প্রথমে* অ্যাটলেটিকো ছাড়া আর দুটি দলই বার্সাকে শেষ আট থেকে বিদায় করতে পেরেছে—১৯৯৪-৯৫ মৌসুমে পিএসজি ও ২০০২-০৩ মৌসুমে জুভেন্টাস* এই মৌসুমে দুবারের দেখাতেই বার্সার কাছে ২-১ গোলে হেরেছে অ্যাটলেটিকো* এর আগে চ্যাম্পিয়নস লিগে যে তিনবার বায়ার্ন বেনফিকাকে হারিয়েছে, প্রতিবারই ফাইনালে উঠেছে
 
অ্যাটলেটিকোর সামনে অন্য বার্সা 
দুর্দান্ত গতিতেই ছুটছিল এক্সপ্রেস ট্রেনটা। হঠাৎ করেই ‘বেরসিক’ রিয়াল মাদ্রিদ বাগড়া দিয়ে একটু ছন্দপতন ঘটিয়েছে। এখন সেটিকে আবার জোরে ছোটাতে হবে। না ছুটিয়ে অবশ্য উপায় নেই বার্সেলোনার, আজই যে চ্যাম্পিয়নস লিগের কোয়ার্টার ফাইনালে প্রতিপক্ষ অ্যাটলেটিকো মাদ্রিদ!
টানা ৩৯ ম্যাচ অপরাজিত থাকার পর দুই দিন আগে রিয়ালের কাছে হেরেছে বার্সা। তা-ও নিজেদের মাঠে। আজ ন্যু ক্যাম্পেই আবার নামার আগে ওই স্মৃতিটা যেভাবেই হোক মাথা থেকে তাড়িয়ে দিতে হবে মেসিদের। বার্সা কোচ লুইস এনরিকে তো এল ক্লাসিকো শেষের পরই বলে দেন, ৯০ মিনিট শেষের পর পরেই ওই ম্যাচের স্মৃতিটা ভুলে গেছেন। কিন্তু চাইলেই কি সবকিছু ভুলে থাকা যায়?
অ্যাটলেটিকো কোচ ডিয়েগো সিমিওনে নিশ্চয়ই ওই ম্যাচের ভিডিওটা খুঁটিয়ে খুঁটিয়ে দেখেছেন। জিনেদিন জিদানের কৌশল থেকে হয়তো কিছু দীক্ষাও নিয়েছেন। অবশ্য বার্সার সঙ্গে গত কিছুদিনে অ্যাটলেটিকো যেমন খেলেছে, তাতে রিয়ালের কীর্তিটা করে দেখানো সহজ নয়। বার্সেলোনার কাছে গত ছয়টি ম্যাচই হেরেছে অ্যাটলেটিকো।
তারপরও সিমিওনের একটা প্রেরণা তো আছেই। গত আট বছরে মাত্র একবার চ্যাম্পিয়নস লিগের সেমিফাইনালে উঠতে পারেনি বার্সা, সেই ২০১৩-১৪ মৌসুমে। সেবার শেষ আটে অ্যাটলেটিকোই বিদায় করে দিয়েছিল বার্সাকে। সিমিওনে ওই ম্যাচের স্মৃতিটাও নিশ্চয় মনে করিয়ে দেবেন। তার ওপর এই সপ্তাহেই বেটিসকে ৫-১ গোলে উড়িয়ে দেওয়ার পর আত্মবিশ্বাসের পাল্লাটা ভারীই থাকার কথা।
সেই আত্মবিশ্বাসটা যাতে টাল না খায়, বার্সা কোচ লুইস এনরিকে এখন সেই চেষ্টাই করছেন। তবে বার্সার সাবেক স্ট্রাইকার থিয়েরি অঁরি ভয় পাচ্ছেন, সেই কাজটা খুব একটা সহজ হবে না, ‘আমি তো বার্সেলোনাকে চিনি, একটু হলেও দ্বিধা থাকবে। একটা হার অনেক সময় আত্মবিশ্বাসে চিড় ধরিয়ে দিতে পারে, সেটা আমরা সামনের ম্যাচগুলোতেই দেখব। আমার মনে হয় লিগ বার্সা জিতে গেছে, কিন্তু অন্য ম্যাচগুলোয় কেমন করে সেটাই দেখার বিষয়।’
বার্সা-অ্যাটলেটিকোর ম্যাচের দিকেই সবার চোখ, তবে আজ আরেকটা ম্যাচও আছে। পর্তুগিজ ক্লাব বেনফিকাকে নিজেদের মাঠে আতিথ্য দেবে বায়ার্ন মিউনিখ। এই সপ্তাহে ফ্রাঙ্কফুর্টকে ১-০ গোলে হারিয়েছে বায়ার্ন। তবে জিতলেও ওই দিন বায়ার্নের খেলা মন ভরাতে পারেনি। অধিনায়ক ফিলিপ লাম তাই সতীর্থদের একটা বার্তাই দিয়েছেন, ‘আন্তর্জাতিক বিরতির পর এ রকম খেলা হতেই পারে। সেটা স্বাভাবিক। তবে আমার মনে হয় মঙ্গলবার আমরা অন্য একটা দল দেখব। আমাদের আরও ভালো করতে হবে, তবে সেটি নিয়ে আমি উদ্বিগ্ন নই।’
বেনফিকার বিপক্ষে আলিয়াঞ্জ অ্যারেনায় অন্তত উদ্বিগ্ন হওয়ার কথা নয় বায়ার্নের! এএফপি।
আজ মুখোমুখি
   বার্সেলোনা :       অ্যাটলেটিকো মাদ্রিদ
বায়ার্ন মিউনিখ :       বেনফিকা
* স্বাগতিক দল প্রথমে
n  অ্যাটলেটিকো ছাড়া আর দুটি দলই বার্সাকে শেষ আট থেকে বিদায় করতে পেরেছে—১৯৯৪-৯৫ মৌসুমে পিএসজি ও ২০০২-০৩ মৌসুমে জুভেন্টাস 
n  এই মৌসুমে দুবারের দেখাতেই বার্সার কাছে ২-১ গোলে হেরেছে অ্যাটলেটিকো 
n  এর আগে চ্যাম্পিয়নস লিগে যে তিনবার বায়ার্ন বেনফিকাকে হারিয়েছে, প্রতিবারই ফাইনালে উঠেছে  
 
