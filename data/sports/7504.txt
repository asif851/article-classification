
মানুষকে মোহাচ্ছন্ন করেন পায়ের জাদু দিয়ে। নান্দনিক খেলায় মাত করেন গোটা দুনিয়া। বিশ্বে লিওনেল মেসির ভক্ত সংখ্যা কত, তা বের করতে জাতিসংঘের জনসংখ্যা তহবিলকেও হিমশিম খেতে হবে! সেই অযুত-নিযুত ভক্তের মধ্যে ভিক্টোরিয়া আজারেঙ্কা একজন। তিনিও তারকা, তবে অন্য খেলার। মেসির কারণেই নাকি সাবেক এক নম্বর নারী টেনিস তারকা সমর্থন করেন আর্জেন্টিনাকে।আজারেঙ্কা বললেন, ‘গত তিনটি বিশ্বকাপ আমি আর্জেন্টিনার সমর্থক।’ মেসি সম্পর্কে আজারেঙ্কার মন্তব্য, ‘মেসিকে ভালোবাসি। আমার মনে হয় ও সর্বকালের সেরাদের একজন।’ এরপর রসিকতা করেই বললেন, ‘সে খুব ছোট্ট (উচ্চতার দিক দিয়ে)। খুব কিউট। স্রেফ মজা করেই বললাম!’ এএফপি।  
