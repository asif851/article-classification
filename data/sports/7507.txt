
পাদ্রির সামনে দুজনে ‘আই ডু’ বলে শপথ নিলেন। ব্যস, হয়ে গেলেন দুজন দুজনার। মহা ধুমধামেই পরশু রোজারিওর সিটি সেন্টারে হয়ে গেল লিওনেল মেসি ও আন্তোনেল্লা রোকুজ্জোর বিয়ে, আদর করে যে জুটিকে ডাকা হয় ‘আন্তো-লিও’। বার্সেলোনা ও আর্জেন্টিনার অনেক তারকা ফুটবলার ছিলেন অনুষ্ঠানে, ছিলেন শো-বিজ জগতের অনেক তারকাও। সব সংশয় উড়িয়ে শেষ পর্যন্ত অনুষ্ঠানে গান গেয়েছেন মেসির বার্সা সতীর্থ জেরার্ড পিকের কলম্বিয়ান গায়িকা স্ত্রী শাকিরাও। এমনি এমনিই তো আর আর্জেন্টিনার শতাব্দীর সেরা বিয়ে বলা হচ্ছে না এটিকে!


 

 
 
 
 
 
