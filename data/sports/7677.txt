
আজ রাতে বার্সেলোনার গুরুত্বপূর্ণ ম্যাচ। এর আগে অনুশীলনে যোগ দিতে গিয়ে সড়ক দুর্ঘটনার শিকার হয়েছেন নেইমার। নেইমারের ফেরারি গাড়ি বেশ ভালোই ধাক্কা খেয়েছিল। যদিও এই দুর্ঘটনায় নেইমার তেমন কোনো চোট পাননি বলে জানা গেছে। আজ ম্যাচও খেলার কথা তাঁর।
স্পেনের শীর্ষ ক্রীড়া দৈনিক মার্কা লিখেছে, ধাক্কা খেয়ে ব্রাজিল তারকার গাড়ি পাক খেয়ে উল্টো দিকে ঘুরে যায়। বার্সার কর্মীদের একজন পেপে কস্তা ক্রেন আসা পর্যন্ত অপেক্ষা করেন। ক্রেন দিয়েই গাড়িটি পরে সরানো হয়।তবে মার্কা নিশ্চিত করেছে, এই দুর্ঘটনায় নেইমার বড় কোনো চোট পাননি। আজকের ম্যাচ খেলা নিয়েই সংশয় নেই। বাংলাদেশ সময় রাত পৌনে দুইটায় বার্সা মুখোমুখি হবে রিয়াল সোসিয়েদাদের।
