
মাঠে ব্যাটিং-বোলিং কোনোটাই করছিলেন না। সে হিসেবে তাঁর আঘাত পাওয়াটা বেশ অদ্ভুতই। ইংলিশ কাউন্টি ক্রিকেটে তিনি মিডলসেক্সের অধিনায়ক। হ্যাম্পশায়ারের বিপক্ষে ম্যাচে দলের বদলি ফিল্ডারের ছোড়া বলেই মাথায় আঘাত পেয়ে হাসপাতালে তিনি। মাথার পেছন দিকে লাগায় ঝুঁকিটা যথেষ্ট বলেই মনে করা হচ্ছে।
বেশ দ্রুতই তাঁকে হাসপাতালে নেওয়া হয়েছে। এখনো ঝুঁকিমুক্ত নন বলেই দুশ্চিন্তাটা থেকে যাচ্ছে। তবে তাঁর যে এই ম্যাচটি খেলার আর কোনো সম্ভাবনা নেই, এটা বলে দেওয়াই যায়। মস্তিষ্কে রক্তক্ষরণের শঙ্কায় আপাতত তাঁকে পর্যবেক্ষণে রাখা হয়েছে। সূত্র: এএফপি।
