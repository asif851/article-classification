
ছয় মেরে পূর্ণ করেছিলেন অর্ধশতক। তারপর ১০০, ১৫০, ২০০, ২৫০; সবগুলো মাইলফলকই সাঙ্গাকারা ছুঁয়েছেন চার মেরে। আর ৩০০ তো ছুঁলেন সাকিবের বলে দুর্দান্ত এক ছয় মেরে! ৩০০-এর পাশাপাশি দারুণ ব্যাটিংয়ে অনন্য এক মাইলফলকও ছুঁয়েছেন এই চ্যাম্পিয়ন ব্যাটসম্যান। নবম ব্যাটসম্যান হিসেবে অন্তর্ভুক্ত হয়েছেন টেস্ট ক্রিকেটের ১১ হাজার রানের এলিট ক্লাবে। মজার ব্যাপার হচ্ছে, সেই মাইলফলকেও সাঙ্গা পৌঁছেছেন চারের মার মেরে।শ্রীলঙ্কার ক্রিকেটারদের মধ্যে তাঁর আগে এই ১১ হাজার রান করার কৃতিত্ব অর্জন করতে পেরেছেন শুধু মাহেলা জয়াবর্ধনে।একদিক দিয়ে কিন্তু ব্রায়ান লারা, শচীন টেন্ডুলকার সবাইকে ছাড়িয়ে গেছেন সাঙ্গাকারা। সবচেয়ে কম ২০৮টি ইনিংস খেলেই তিনি স্পর্শ করেছেন ১১ হাজার রানের মাইলফলক। এর আগে লারা এখানে পৌঁছেছিলেন ২১৩ ইনিংস খেলে।সাঙ্গাকারা আজ ত্রিশতকের মালিক হয়েছেন তৃতীয় লঙ্কান ব্যাটসম্যান হিসেবে। এই দলে অন্য দুই শ্রীলঙ্কান ব্যাটসম্যান হচ্ছেন, সনত্ জয়সুরিয়া ও মাহেলা জয়াবর্ধনে। সাঙ্গার ক্যারিয়ার-সেরা ইনিংসটা চট্টগ্রামে ভালোই পোড়ালো বাংলাদেশকে। তাঁর ৩১৬ বাদ দিলে লঙ্কান বাহিনীর বাকি আটজন ব্যাটসম্যানের সম্মিলিত সংগ্রহ রান ২৬৪। টেস্ট ক্রিকেটে একটি বড় স্কোর যে কত মূল্যবান—সেটা আজ চোখে আঙুল দিয়েই সাঙ্গাকারা বুঝিয়ে দিলেন। একই সঙ্গে তিনি শেখালেন টেস্টে ব্যাটিংটা কীভাবে করতে হয়!
বাংলাদেশের ব্যাটসম্যানরা সাঙ্গাকারাকে কাছ থেকে দেখে কিছু শিখেছেন—এই প্রত্যাশা তো করাই যায়।!
