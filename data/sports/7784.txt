
শ্রীলঙ্কা বোর্ড সভাপতি একাদশের ৩৫৪ রান তাড়া করতে নেমে প্রথম বলেই প্রথম উইকেট হারিয়েছিল বাংলাদেশ। বিনুরা ফার্নান্দোর বলে সানদুন বীরাক্কোদিকে ক্যাচ দিয়েছিলেন ইমরুল কায়েস। এরপর থেকে পাল্টা জবাবটা ভালোই দিচ্ছে বাংলাদেশ। নির্দিষ্ট করে বললে সাব্বির রহমান ও সৌম্য সরকার। এই দুইয়ের আক্রমণাত্মক ব্যাটিংয়ে ১৬ ওভারে ১ উইকেটে ১০২ রান বাংলাদেশের।ইমরুলের বিদায়ের পর উইকেটে এসেছেন সাব্বির। ৫৬ বলে ৬০ রান করে অপরাজিত তিনি। ১০টি চারের সঙ্গে একটি ছক্কা তাঁর ইনিংসে। আর শুরুতে বেশি আক্রমণাত্মক সৌম্য ৪০ রান করেছেন ৩৯ বলে। তাঁর ইনিংসে ৫টি চার ও এক ছক্কা।সকালে টসে জিতে শ্রীলঙ্কাকে সভাপতি একাদশকে ব্যাট করতে পাঠায় বাংলাদেশ। বীরাক্কোদির ৬৭, কুশল পেরেরার ৬৪, ধনঞ্জয়া ডি সিলভার ৫২ আর থিসারা পেরেরার ৪১ রানে ৫০ ওভারে ৭ উইকেটে ৩৫৫ রান করে শ্রীলঙ্কা সভাপতি একাদশ। শুরু থেকেই আক্রমণাত্মক লঙ্কান দল ইনিংসের শেষ ১০ ওভারে তোলে ৮৫ রান।
