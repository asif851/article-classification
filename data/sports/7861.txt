
দুই হাতেই বোলিং! ক্রিকেটে বিরল এ ঘটনাই ঘটল পাকিস্তান-শ্রীলঙ্কা ম্যাচে। গতকাল মিরপুরে অনূর্ধ্ব-১৯ বিশ্বকাপের গ্রুপ পর্বের শেষ ম্যাচে পাকিস্তান ইনিংসের ২৬তম ওভারটি দুই হাতে করলেন শ্রীলঙ্কান স্পিনার কামিন্ডু মেন্ডিস।তখন উইকেটের দুই প্রান্তে ছিলেন দুই ডানহাতি ব্যাটসম্যান উমাইর মাসুদ ও হাসান মহসিন। ৩টি বল বাঁহাতি স্পিন করে গেলেন মেন্ডিস। তৃতীয় বলে মাসুদ রানআউট হয়ে যাওয়ায় ব্যাটিংয়ে এলেন সালমান ফায়াজ। ফায়াজ আবার বাঁহাতি। বদলে গেলেন মেন্ডিসও। ওই ওভারের চতুর্থ বলেই পুরো ডানহাতি অফ স্পিনার বনে গেলেন। ম্যাচে কোনো উইকেট পাননি। তবে একই ওভারে দুই হাতে বোলিং দিয়ে ‘সব্যসাচী’ বোলারদের বিরলতম তালিকায় নতুন নাম লেখালেন মেন্ডিস। সর্বশেষ ভারতের সৈয়দ মুশতাক আলী ট্রফিতে বরোদার বিপক্ষে বিদর্ভের হয়ে কিছুদিন আগে দুই হাতে বল করেছিলেন অক্ষয় কারনেওয়ার। আইসিসি ওয়েবসাইট।
