
আট মাস আগে ছেড়ে দিয়েছেন বক্সিং রিং। ফ্লয়েড মেওয়েদার এর পর হাতে আর গ্লাভস পরেননি। এর মধ্যে বক্সিংয়ে ফেরার প্রস্তাব পেয়েছেন। কিন্তু ফ্লয়েড মেওয়েদার কি আদৌ ফিরবেন? ওয়েল্টারওয়েটে অপরাজিত এই বক্সার একটা ‘টোপ’ দিয়েছেন। ভালো একটা অঙ্ক পেলেই শুধু ফেরার কথা ভাবতে পারেন। কিন্তু সেই ‘ভালোটা’ আসলে কত? বেশি নয়, মাত্র নয় অঙ্কের টাকা পেলেই চলবে মেওয়েদারের! তার মানে অন্তত ১০ কোটি ডলার! বক্সারদের কাছে কাঁড়ি কাঁড়ি ডলার অবশ্য ব্যাপার নয়। মেওয়েদার নিজেও টাকার বিছানায় শুয়ে একটা ছবি দিয়েছিলেন। এবার বোধ হয় এক বিছানাতেও সেই টাকার ঠাঁই হবে না! মেইল অনলাইন।
