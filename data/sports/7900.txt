
টেনিস তারকা নোভাক জোকোভিচের আরেকটি পরিচয় আছে—রেস্তোরাঁ ব্যবসায়ী। সার্বিয়ায় নিজের নামে ক্যাফে ও রেস্তোরাঁ আছে তাঁর। সার্বিয়া ছাড়িয়ে জোকোভিচ এবার রেস্তোরাঁ ব্যবসা খুললেন মোনাকোর মন্টে কার্লোয়। গত রোববার উদ্বোধন করা হলো নিরামিষাশীদের রেস্তোরাঁ ‘একভিতা’। এই ছবিগুলো সেই নতুন রেস্তোরাঁর উদ্বোধনের দিনে।জোকোভিচের বাবা স্রদিয়ান সার্বিয়ার স্বনামধন্য ব্যবসায়ী। রেস্তোরাঁ-আবাসন থেকে শুরু করে ক্রীড়া পোশাক তৈরির ব্যবসা তাঁর। ব্যবসায়ী বাবার রক্ত যাঁর শরীরে, তাঁর পদচারণ কি শুধু কোর্টে সীমাবদ্ধ থাকতে পারে? ব্যবসা আরও সম্প্রসারণের লক্ষ্যেই মন্টে কার্লোয় তাঁর নতুন রেস্তোরাঁর উদ্বোধন। ফিতা কাটার সময় স্ত্রী ইয়েলেনা রিস্টিচ তো ছিলেনই, ছিলেন অ্যান্ডি মারে, টমাস বার্ডিচ, ও গ্রিগর দিমিত্রভরাও। ডেইলি মেইল।
