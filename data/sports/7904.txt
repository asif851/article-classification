
মাকড়সার জালের মতো সমালোচনা ঘিরে ধরে আছে রিয়াল মাদ্রিদ তারকা ক্রিশ্চিয়ানো রোনালদোকে। পাঁচ ব্যালন ডি অরের মালিকের নামের পাশে লা লিগায় মাত্র চার গোল, সমালোচনা হওয়াটাই খুব স্বাভাবিক। আজ ঘরের মাঠে দেপোর্তিভো লা করুনাকে ৭-১ গোলে বিধ্বস্ত করার রাতে রোনালদোর ব্যক্তিগত জোড়া গোল সমালোচনাটা কমাবে, তা অবশ্যই নিশ্চিত। কিন্তু পর্তুগিজ যুবরাজ কি আর আর হাসি মুখ নিয়ে মাঠ ছাড়তে পারলেন! খেলার বাকি থাকতেই রক্তাক্ত হয়ে মাঠ ছাড়তে হলো তাঁকে। একেবারে ফিনকির মতো রক্তাক্ত মাথায় হাত দিয়ে।
৮৪ মিনিটে নিজের দ্বিতীয় গোলটি করার সময় দুর্ঘটনার সম্মুখীন হন তিনি। ডান প্রান্ত থেকে লুকাস ভাসকেসের ক্রসে ডাইভিং হেডে নিজের দ্বিতীয় গোলটির সঙ্গে দলীয় হাফ ডজন গোল পূরণ করেন। কিন্তু বল বিপদমুক্ত করতে পা বাড়িয়েছিলেন এক ডিফেন্ডার। তাঁর বুটের আঘাতে কপাল থেকে রক্ত পড়তে দেখা যায় এই রোনালদোর। সঙ্গে সঙ্গে মাঠ থেকে বের হয়ে যান তিনি।এর আগে নিজের প্রথম গোলটি করেছিলেন ৭৮ মিনিটে। বেলের পাস থেকে কাসেমিরোর ক্রস। পা ছুঁয়ে গোলের হাপিত্যেশ কাটান রোনালদো (৫-১)।
অথচ গোলটির আগ পর্যন্তও রোনালদো ছিলেন তাঁর ছায়া হয়ে। একটি গোলের জন্য কতটা হাপিত্যেশ করতে হয়, তা দেখা গিয়েছে ২০১৪-১৫ ও ২০১৩-১৪ মৌসুমে যথাক্রমে ৬১ ও ৫১ গোল করে সর্বোচ্চ গোলদাতার মালিকের মধ্যে । শেষ পর্যন্ত জোড়া গোলে থেমেছেন মাদ্রিদ তারকা। হয়তো ভুলে যাওয়া গোলের রাস্তাটাও ফিরে পেলেন।
