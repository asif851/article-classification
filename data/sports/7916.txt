
কাল সার্চ করতে গিয়ে গুগলে ঢুকে নিশ্চয়ই চমকে গেছেন। হোমপেজে শুধুই ক্রিকেট! বোলারের বল, ব্যাটসম্যানের পুল শট, দর্শকের হর্ষধ্বনি...গুগলের ছয়টি বর্ণ নিয়েছে ক্রিকেটীয় রূপ। কিন্তু হঠাৎ করেই গুগলে এই ক্রিকেট-জ্বর কেন? উপলক্ষটা বাংলাদেশে কালই শেষ হয়ে যাওয়া টি-টোয়েন্টি বিশ্বকাপ। বিশেষ উপলক্ষে গুগলের এই বদলে যাওয়া সাজ অনেক দিন ধরেই হচ্ছে। সেটাকে বলা হয় ‘গুগল ডুডল’। খেলাধুলার বিভিন্ন বৈশ্বিক আসরও গুগল নতুন নতুন ডুডলের মাধ্যমে উদ্যাপন করেছে। এই তো কদিন আগে সোচির শীতকালীন অলিম্পিকের সময়ও বদলে গিয়েছিল গুগলের হোমপেজ। ক্রিকেটের ডুডলও এই প্রথম নয়। ২০১১ বিশ্বকাপ ক্রিকেটেও দেখা গেছে গুগল ডুডল। ওয়েবসাইট।
 
