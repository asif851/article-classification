
ফুটবলে বর্ণবাদের কালো ছায়া যেন পিছু ছাড়ছে না। ইউরোপের সেরা লিগগুলোয় এ ছায়া ভালোভাবেই জেঁকে বসেছে। লা লিগায় আলভেজের কলা-কাণ্ডের পর লেভান্তের মিডফিল্ডার পেপে দিওপের উদ্দেশে দর্শক সারিতে বানরের ডাক উঠেছে। গতকাল আটালান্টা-এসি মিলানের ম্যাচেও একই কাণ্ড। শুধু তা-ই নয়, ম্যাচে মিলানের দুই খেলোয়াড়ের উদ্দেশে ছুরি পর্যন্ত ছোড়ার ঘটনা ঘটেছে!ভিডিওচিত্র কিংবা স্থিরচিত্রে দেখা যায়, গ্যালারি থেকে মিলানের কেভিন কনস্ট্যান্ট ও নাইজেল ডি জংয়ের উদ্দেশে কলা ছুড়ে মারে আটালান্টার সমর্থকেরা। ভালোভাবে লক্ষ করলে দেখা যায়, শুধু কলাই নয়; সঙ্গে ছুরিও ছোড়া হয়। কী সাংঘাতিক! ভাগ্যিস কেউ জখম হয়নি! ইউরোপের উন্নত ফুটবল লিগগুলোয় কেন এমন ন্যক্কারজনক ঘটনা ঘটছে, সেটি এক গুরুত্বপূর্ণ প্রশ্ন হয়ে দাঁড়িয়েছে। ওয়েবসাইট।
