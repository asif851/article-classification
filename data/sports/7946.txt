
ইংল্যান্ডের ২৫৭-এর জবাবে ওয়েস্ট ইন্ডিজের প্রথম ইনিংস শেষ ১৮৯ রানে। ঘুরে দাঁড়িয়ে বারবাডোজ টেস্টটা শেষে জিতে নিয়েছে ওয়েস্ট ইন্ডিজই। এর আগে ম্যাচের প্রথম ইনিংসে ২০০ রানের কমে অলআউট হয়ে ক্যারিবীয়রা সর্বশেষ টেস্ট জিতেছে সেই ২০০৩ সালে শ্রীলঙ্কার বিপক্ষে, কিংস্টনে। প্রথম ইনিংসে দুই শর কম করেও এই নিয়ে ১৩টি টেস্ট জিতল ওয়েস্ট ইন্ডিজ। অনূর্ধ্ব ২০০ রানের প্রথম ইনিংস নিয়ে সবচেয়ে বেশি ৪২টি ম্যাচ জিতেছে ইংল্যান্ড। অস্ট্রেলিয়া (৩৪), দক্ষিণ আফ্রিকা (১৫), ওয়েস্ট ইন্ডিজ (১৩), পাকিস্তান (১২), ভারত (৭), নিউজিল্যান্ড (৫) ও শ্রীলঙ্কা (৩) আছে এরপরই। বাংলাদেশ ও জিম্বাবুয়ে এখনো প্রথম ইনিংসে ২০০ রানের কম করে টেস্ট জিততে পারেনি।
