
বিশ্বকাপের উত্তুঙ্গ ঢেউয়ে নেচে উঠেছে সারা দেশ! বিশ্বকাপের উৎসবকে রঙিন করতে প্রথম আলো অনলাইনও হাজির হচ্ছে আয়োজনের পসরা সাজিয়ে। ব্যাট-বলে মাঠ মাতাবেন সাকিব-মাশরাফিরা। আর কম্পিউটার-মোবাইলে প্রথম আলোর ‘ডিজিটাল মঞ্চ’ মাতাবেন পাঠকেরা! পাঠকদের জন্য থাকছে প্রতিদিনই একাধিক পুরস্কার জেতার সুযোগ। থাকছে সাপ্তাহিক, মাসিক এবং টুর্নামেন্ট শেষে মেগা পুরস্কার।প্রথম আলোর ওয়েবসাইটে কী থাকছে? বলা ভালো—কী থাকছে না! গরম গরম সব খবর। খেলার আগে-পরের নানা ঘটনার পরিবেশনা। ওয়াসিম আকরাম, স্টিভ ওয়াহ, রিচার্ড হ্যাডলি, জ্যাক ক্যালিসদের মতো কিংবদন্তিদের ক্ষুরধার সব লেখনীতে পাঠক নেবেন বিশ্বকাপের ভিন্ন স্বাদ। দলের হাঁড়ির খবর জানিয়ে কলাম লিখবেন ডেল স্টেইন, কুমার সাঙ্গাকারার মতো বর্তমান তারকারা। বাংলাদেশের খেলার বিশ্লেষণ করবেন সাবেক অধিনায়ক গাজী আশরাফ হোসেন (লিপু)। আর মাঠ থেকে টাটকা খবর পাঠাবেন উৎপল শুভ্র।প্রতিটি বলের আপডেট দেখতে চোখ রাখতে হবে প্রথম আলোর ‘লাইভ স্কোরে’। বিশ্বকাপ আয়োজন বর্ণিল করতে থাকছে কুইজের ছড়াছড়ি। চার ধরনের কুইজ থাকছে। অনলাইনের তিন ধরনের কুইজের পাশাপাশি মোবাইল ফোনের এসএমএসেও আনলিমিটেড কুইজ (start স্পেস uq লিখে 2221 নম্বরে) খেলার সুযোগ। থাকছে ফ্যান্টাসি লিগ, আপনি যখন নির্বাচক নামের ভিন্ন দুটি খেলা, যেখানে আপনি বেছে নিতে পারবেন আপনার দল। এ ছাড়া এসএমএস লাইভ স্কোর (C লিখে 2221), মিসড কল অ্যালার্টসহ কত কত আয়োজন!শুধু কথায় চিড়ে ভেজে না, পুরস্কার ছাড়াও কুইজ জমে না! প্রতিটি কুইজে অংশ নিয়ে থাকছে দারুণ সব পুরস্কার জিতে নেওয়ার সুবর্ণ সুযোগ। পুরস্কারের বিস্তারিত জানতে চোখ রাখুন প্রথম আলো অনলাইনে।তৈরি হোন, প্রথম আলোর ‘ডিজিটাল মঞ্চ’ কাঁপাতে। সাকিবরা খেলছেন, আপনিও খেলুন!
ক্লিক করুন:আপনি যখন নির্বাচকফ্যান্টাসি লিগবিশ্বকাপ কুইজবিশ্বকাপ ফটো কুইজ
