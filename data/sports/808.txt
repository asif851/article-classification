
মা সবার কাছে পৃথিবীর সেরা রাঁধুনী। শচীনও এর ব্যতিক্রম নন। ছোটবেলায় খেতে ভীষণ ভালোবাসতেন। মাও বেশ রেঁধে খাওয়াতেন। আর মায়ের হাতের রান্নার সেই স্বাদ এখনো যেন জিভে লেগে আছে শচীনের।মায়ের রান্নার কথা বেশ কয়েক জায়গাতেই লিখেছেন। আত্মজীবনী প্লেয়িং ইট মাই ওয়ের এক জায়গায় টেন্ডুলকার লিখেছেন তাঁর প্রথম চায়নিজ খাওয়ার অভিজ্ঞতার মজার গল্পও। আশির দশকের শুরুতে মুম্বাইয়ে চায়নিজ খাবার বেশ জনপ্রিয় হয়ে উঠেছিল। নতুন সেই খাবারের স্বাদ নিতে বন্ধুদের সঙ্গে দলবেঁধে এক রেস্তোরাঁয় গিয়েছিলেন টেন্ডুলকার। সঙ্গে ছিলেন কয়েকজন বড় ভাইও। তখন তাঁর বয়স নয় বছর।টেন্ডুলকারকে দেখে লিলি বলেছিলেন ভবিষ্যৎ নেইটেন্ডুলকার লিখেছেন, ‘চায়নিজ খাবারের কথা এত শুনেছি, কলোনির বন্ধুরা মিলে ঠিক করলাম সবাই মিলে খাব। প্রত্যেকে ১০ রুপি করে দিলাম, যেটা সেই সময় আমার জন্য ছিল অনেক টাকা। নতুন কিছু করছি ভেবে রোমাঞ্চিত ছিলাম। কিন্তু সেই সন্ধ্যাটা আমার জন্য শেষ পর্যন্ত ভয়াবহ হয়ে গেল, দলের মধ্যে সবচেয়ে ছোট হওয়ার মাশুল গুনতে হলো আমাকে।’সবার ছোট হওয়ায় টেন্ডুলকার কীভাবে ঠকেছিলেন, সেই মজার গল্প লিখেছেন এভাবে, ‘শুরুতেই আমরা চিকেন আর সুইটকর্ন স্যুপের অর্ডার দিলাম। একটা লম্বা টেবিলে বসেছিলাম আমরা। আমি ছিলাম সবার শেষে। সমস্যা হলো, সবার হাত ঘুরে আমার কাছে পৌঁছানোর পর স্যুপের অল্প একটু মাত্র বাকি ছিল। দলের বড়রা প্রায় সবটুকুই সাবাড় করে দিয়েছে। একই কাণ্ড ঘটল ফ্রাইড রাইস আর চাওমিনের বেলায়, বড়জোর দুই চামচ জোটে আমার ভাগ্যে!’
