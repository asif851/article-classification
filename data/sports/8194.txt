
গত অক্টোবরে আবির্ভাবেই ক্রিকেট–দুনিয়া কাঁপিয়ে দিয়েছিলেন মেহেদী হাসান মিরাজ। চট্টগ্রামে অভিষেক টেস্টে ৭ উইকেট, এরপর মিরপুরে ১২ উইকেট। ইংল্যান্ডের বিপক্ষে বাংলাদেশ প্রথম টেস্ট জয়ে তাঁর ঘূর্ণিজাদুর অবদানই সবচেয়ে বেশি। সেই মিরাজ কাল কলম্বোর পি সারা স্টেডিয়ামে শ্রীলঙ্কান ওপেনার উপুল থারাঙ্গাকে আউট করে পেলেন টেস্ট ক্যারিয়ারের ৩৩তম উইকেট। এতেই হয়ে গেল রেকর্ড। রেকর্ডটা বাংলাদেশের বোলারদের এক মৌসুমে সবচেয়ে বেশি উইকেট নেওয়ার। অফ স্পিনার মিরাজ পেছনে ফেললেন বাঁহাতি স্পিনার সাকিব আল হাসানকে। এক মৌসুমে সবচেয়ে বেশি উইকেট নেওয়ার বিশ্ব রেকর্ডটা ডেল স্টেইনের। দক্ষিণ আফ্রিকান ফাস্ট বোলার ২০০৭-০৮ মৌসুমে ১২ টেস্টে পেয়েছিলেন ৭৮ উইকেট।
এক মৌসুমে সবচেয়ে বেশি উইকেটবাংলাদেশের বোলারম্যাচ উইকেট মৌসুমমেহেদী হাসান মিরাজ ৭* ৩৩ ২০১৬-১৭সাকিব আল হাসান ৬ ৩২ ২০০৮-০৯সাকিব আল হাসান ৭* ২৪ ২০১৬-১৭মোহাম্মদ রফিক ৪ ২৩ ২০০৩মোহাম্মদ রফিক ৬ ২১ ২০০৪-০৫* ম্যাচ চলছে
 
