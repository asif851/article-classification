
ওয়ানডে সিরিজের শুরুতেই দুঃসংবাদ। পা মচকে যাওয়ায় কিম্বার্লিতে আজ খেলবেন না মোস্তাফিজুর রহমান। বাংলাদেশ দলের বাঁহাতি পেসার চোটটা পান কাল অনুশীলনের সময়।
প্রধান নির্বাচক ও ম্যানেজার মিনহাজুল আবেদীন জানিয়েছেন, দুপুরে ডায়মন্ড ওভালে গা গরমের জন্য ফুটবল খেলার সময় মোস্তাফিজের অ্যাংকেল মচকে যায়। আজ প্রথম ওয়ানডেতে তাঁর না খেলা নিশ্চিত। পরের ম্যাচে খেলতে পারবেন কি না, সেটা বোঝা যাবে আজ তাঁর পায়ের অবস্থা দেখে।
