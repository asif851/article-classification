
তিনি নাকি অসাধারণ এক কোচ ছিলেন। দাম ছিল আকাশছোঁয়া। কিন্তু সাড়ে পাঁচ বছর ইংল্যান্ডের কোচ থেকেই সর্বনাশ হয়েছে। এখন আর কেউ তাঁকে দাম দেয় না। বিশাল ধনী থেকে গরিব হয়ে গেছেন সভেন-গোরান এরিকসন। দাবিটা সুইডিশ কোচের নিজের। কীভাবে সর্বনাশ হলো? ইংলিশ সংবাদমাধ্যম নাকি ওই সময়টাতে শুধু তাঁর পেছনে লেগে ছিল। অনর্থক তাঁর ব্যক্তিগত জীবনের অনেক বিষয় তুলে এনেছে সবার সামনে। আর তাতেই ভাবমূর্তি খারাপ হয়ে গেছে। এখন নাকি কেউ এরিকসনের কাছে কোচ হওয়ার প্রস্তাব নিয়ে আসে না। তাই তো চীনের ক্লাব গুয়াংজুর কোচ হয়ে আছেন আর আফসোস করছেন! রয়টার্স।
