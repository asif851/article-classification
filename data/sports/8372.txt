
জাতীয় যুব ফুটবলের ফাইনালে উঠেছে বিকেএসপি ও ঢাকা। বঙ্গবন্ধু জাতীয় স্টেডিয়ামে কাল প্রথম সেমিফাইনালে টাইব্রেকারে সিলেটকে ৪-৩ গোলে হারিয়েছে বিকেএসপি। নির্ধারিত সময়ের খেলা ছিল গোলশূন্য। দিনের অন্য সেমিফাইনালে ঢাকা ২-০ গোলে হারিয়েছে চট্টগ্রামকে। ম্যাচের ১০ মিনিটে সাইফ শাহরিয়ারের গোলে প্রথমে এগিয়ে যায় ঢাকা। ৫৬ মিনিটে মমিনুল ইসলাম করেন জয়সূচক গোল। বঙ্গবন্ধু স্টেডিয়ামে ফাইনাল হবে ৪ মে।
