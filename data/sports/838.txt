
শিরোনামটা চমকে দিতে পারে অনেককে। তবে আক্ষরিক অর্থেই আজ নিউজিল্যান্ড দলের আসার শুরু! ১৩ সদস্যের প্রথম দলটির ঢাকা এসে পৌঁছানোর কথা আজ বেলা সাড়ে ১১টায়। এরপর ছোট ছোট গ্রুপে আসতেই থাকবে আগামী কয়েক দিন ধরে! টেস্ট দলে থাকা কয়েকজন শ্রীলঙ্কায় খেলছেন নিউজিল্যান্ড ‘এ’ দলের হয়ে। ওদিকে ওটাগো ভোল্টসের হয়ে চ্যাম্পিয়নস লিগ টি-টোয়েন্টিতে খেলছেন অধিনায়ক ব্রেন্ডন ম্যাককালাম, হ্যামিশ রাদারফোর্ড, জেমস নিশাম, নিল ওয়াগনার। ভাগে ভাগে না এসে তাই উপায় নেই কিউইদের।১৫ সদস্যের টেস্ট দলের সঙ্গে থাকছে ১০ সদস্যের টিম ম্যানেজমেন্ট। আজ প্রথম দফায় আসছেন ১৩ জন। প্রথম টেস্টের ভেন্যু চট্টগ্রাম যাবেন তাঁরা আগামীকাল। ৪ অক্টোবর থেকে তিন দিনের প্রস্তুতি ম্যাচে কিউইদের প্রতিপক্ষ বিসিবি একাদশ। তবে ওটাগো চ্যাম্পিয়নস লিগের সেমিফাইনালে উঠলে প্রস্তুতি ম্যাচে খেলতে পারবেন না ম্যাককালামসহ চারজন। গ্রুপ ‘এ’-তে ৩ ম্যাচে ১০ পয়েন্ট পাওয়া ওটাগোর সেমিফাইনাল খেলার সম্ভাবনাই বেশি। ৪ ও ৫ অক্টোবর চ্যাম্পিয়নস লিগের দুটি সেমিফাইনাল, ফাইনাল ৬ অক্টোবর। ওটাগো ফাইনাল খেললে হয়তো ৭ অক্টোবর আসবেন ম্যাককালামরা। চট্টগ্রামের জহুর আহমেদ চৌধুরী স্টেডিয়ামে প্রথম টেস্ট ৯ অক্টোবর থেকে।নিউজিল্যান্ডের টেস্ট দল: ব্রেন্ডন ম্যাককালাম (অধিনায়ক), রস টেলর, নিল ওয়াগনার, হ্যামিশ রাদারফোর্ড, কোরি অ্যান্ডারসন, ট্রেন্ট বোল্ট, ডগ ব্রেসওয়েল, ডিন ব্রাউনলি, পিটার ফুলটন, মার্ক গিলেস্পি, টম ল্যাথাম, ব্রুস মার্টিন, ইশ সোধি, বিজে ওয়াটলিং, কেন উইলিয়ামসন।নিউজিল্যান্ডের চূড়ান্ত সফরসূচি৪-৬ অক্টো. তিন দিনের ম্যাচ চট্টগ্রাম৯-১৩ অক্টো. ১ম টেস্ট চট্টগ্রাম২১-২৫ অক্টো. ২য় টেস্ট মিরপুর২৯ অক্টো. ১ম ওয়ানডে মিরপুর৩১ অক্টো. ২য় ওয়ানডে মিরপুর৩ নভে. ৩য় ওয়ানডে ফতুল্লা৬ নভে. টি-টোয়েন্টি সিলেট* তিন দিনের ম্যাচ এমএ আজিজ এবং প্রথম টেস্ট জহুর আহমেদ চৌধুরী স্টেডিয়ামে
