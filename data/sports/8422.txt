
চায়না ওপেন দিয়ে আগামী সপ্তাহেই কোর্টে ফিরছেন রাফায়েল নাদাল। গত জুলাইয়ে অনুশীলনের সময় ডান কবজিতে চোট পাওয়ার পর থেকেই পেশাদার সার্কিটের বাইরে ১৪টি গ্র্যান্ড স্লামের মালিক। সোমবার শুরু চায়না ওপেনে খেলার আগে অবশ্য বৃহস্পতিবার কাজাখস্তানে জো-উইলফ্রায়েড সোঙ্গার বিপক্ষে প্রদর্শনী টেনিসে অংশ নিলেন। যে ম্যাচে ৬-৭ (২/৭), ৬-৩, ৬-৪ গেমে জিতেছেন নাদাল। ওই ম্যাচ শেষেই বেইজিংয়ে খেলার ইঙ্গিত দিয়েছিলেন প্রত্যয়ী নাদাল। বেইজিংয়ের পর সাংহাই এটিপি টুর্নামেন্টেও খেলার কথা তাঁর। এএফপি।
