
শেন ওয়ার্ন নাকি ঘুমের ঘোরেও দেখতেন ডাউন দ্য উইকেটে তাঁকে উড়িয়ে মারছেন শচীন টেন্ডুলকার। দুই নক্ষত্রই বিদায় নিয়েছেন ক্রিকেট থেকে। তবে ইংল্যান্ডের ঐতিহ্যবাহী মেরিলিবন ক্রিকেট ক্লাবের (এমসিসি) সৌজন্যে আবারও দেখা মিলবে এই দুইয়ের ধ্রুপদী লড়াই।এমসিসি দুইশ বছর পূর্তিতে আগামী ৫ জুলাই ক্রিকেট তীর্থভূমি লর্ডসে আয়োজন করছে ৫০ ওভারের এক প্রীতি ম্যাচ। ম্যাচটি হবে এমসিসি বনাম বিশ্ব একাদশের মধ্যে। এমসিসির অধিনায়কত্ব করবেন টেন্ডুলকার। অন্যদিকে বিশ্ব একাদশের অধিনায়ক ওয়ার্ন। লিটল জিনিয়াস এ প্রসঙ্গে বলেন, ‘এমন এক মর্যাদাপূর্ণ অনুষ্ঠানে এমসিসির অধিনায়ক হওয়ার প্রস্তাব খুবই সম্মানের। আনন্দের সঙ্গে এটি গ্রহণ করেছি।’ ওয়েবসাইট।
