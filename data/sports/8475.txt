
ইংল্যান্ড সফর শ্রীলঙ্কার সর্বোচ্চ পরীক্ষা নেবে বলেই মনে হচ্ছে। প্রথম টেস্টে ইনিংস ও ৮৮ রানে হেরে গেছে সফরকারী দল। দ্বিতীয় টেস্ট শুরুর আগে আরেকটি দুঃসংবাদও সঙ্গী হলো তাদের। পিঠের হাড়ে চিড় ধরা পড়ায় পেসার দুশ্মন্ত চামিরার সফর শেষ হয়ে গেছে প্রথম টেস্টেই। আশঙ্কা করা হচ্ছে, এ চোটে ৪ মাস মাঠের বাইরে থাকতে হবে তাঁকে। এর আগে সফরের শুরুতেই কাঁধের চোটে ছিটকে গেছেন পেস বোলিংয়ের মূল ভরসা ধাম্মিকা প্রসাদ। আজই চামিরার বিকল্প ঘোষণা করবে শ্রীলঙ্কা বোর্ড। ক্রিকইনফো।
