
মাঠের লড়াইয়ে নেই অ্যাঙ্গেল ডি মারিয়া। ঊরুর চোট মাঠ থেকে ছিটকে দিয়েছে তাঁকে। কাল হল্যান্ডের বিপক্ষে সেমিফাইনালে অবশ্য তিনি ডাগ আউটেই ছিলেন। দলের অতিরিক্ত খেলোয়াড়দের সঙ্গে বসে উত্সাহ জুগিয়ে যাচ্ছিলেন মাঠের লড়াইয়ের সেনানীদের।দলের হয়ে মাঠে নামতে না পারলেও টুইটারে দারুণ সক্রিয়ই রয়েছেন এই ফরোয়ার্ড। রাতে হল্যান্ডকে হারিয়ে ২৪ বছর পর আর্জেন্টিনা বিশ্বকাপ ফাইনাল নিশ্চিত করার সঙ্গে সঙ্গেই টুইট করেছেন ডি মারিয়া। তিনি লিখেছেন, ‘চলো নতুন ইতিহাস গড়ি। চলো দেশবাসীকে আনন্দে ভাসাই।’ তিনি তাঁর টুইটার অ্যাকাউন্টে রসিকতা করে দারুণ একটা ছবিও পোস্ট করেছেন। সেই ছবিতে রিও ডি জেনিরোর বিখ্যাত ‘ক্রাইস্ট দ্য রেডিমারকে দেখা যাচ্ছে আর্জেন্টিনার পতাকা ওড়াতে!!
ফুটবল বিশ্বকাপ হাতের মুঠোয় এনে দেবে খুদে ব্লগ লেখার জনপ্রিয় ওয়েবসাইট টুইটার। এ উপলক্ষে বিশেষ একটি পাতা তৈরি করেছে টুইটার। বিশ্বকাপের সময় এতে প্রিয় দল, প্রিয় খেলোয়াড়কে অনুসরণ করতে পারবেন যেকোনো ব্যবহারকারী। এ জন্য বাংলাদেশে গ্রামীণফোনের সংযোগ থেকে #GoalGP লিখে ৯৫৯৪ নম্বরে এসএমএস পাঠালেই চলবে। বিশ্বকাপ চলাকালে টুইটারের ওই পাতায় যাওয়ার জন্য ইন্টারনেট ব্যবহারের কোনো খরচ বা ব্রাউজিং চার্জ লাগবে না। টুইটারের এই আয়োজনের সঙ্গে সহযোগী হিসেবে আছে গ্রামীণফোন ও প্রথম আলো।
