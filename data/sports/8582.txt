
দক্ষিণ আফ্রিকা সফরের একটি ম্যাচেও জয়ের পথ খুঁজে পায়নি বাংলাদেশ। টেস্ট ও ওয়ানডে সিরিজে হারের পর ব্লুমফন্টেইনের প্রথম টি-টোয়েন্টি ম্যাচেও বাংলাদেশ হেরেছে। তবে সর্বশেষ ম্যাচে হারলেও সেটি ছিল লড়াই করেই। জয়ের আশাটাও উঁকি দিয়েছিল দূর দিগন্তে। তবে আজ পচেফস্ট্রুমে জয় দিয়েই শেষ করতে চায় বাংলাদেশ। সে লক্ষ্যে প্রাথমিক সাফল্যটা এসেছে। টসে জিতে বোলিং নিয়েছেন বাংলাদেশের অধিনায়ক সাকিব আল হাসান।বাংলাদেশ দলে আজ ফিরেছেন লিটন দাস। পেসার শফিউল ইসলামের জায়গায় এসেছেন তিনি। এর বাইরে বাকি ১০জন অপরিবর্তিতই আছেন। দুই পেসার তাসকিন আহমেদ ও রুবেল হোসেনের সঙ্গে পেস বোলিং অলরাউন্ডার হিসেবে থাকছেন মোহাম্মদ সাইফউদ্দিন। স্পিন আক্রমণে সাকিব নিজের সঙ্গী হিসেবে ভরসা রাখছেন মেহেদী হাসান মিরাজের ওপরই।বাংলাদেশ দল: ইমরুল কায়েস, সৌম্য সরকার, সাকিব আল হাসান, মুশফিকুর রহিম, মাহমুদউল্লাহ, লিটন দাস, মেহেদী হাসান মিরাজ, তাসকিন আহমেদ, রুবেল হোসেন, মোহাম্মদ সাইফউদ্দিন।
