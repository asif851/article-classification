
খুলনায় শিরোপা ধরে রাখার প্রত্যাশায় শেষ রাউন্ড খেলতে নেমেছে বিসিবি উত্তরাঞ্চল। কিন্তু তাদের স্বপ্নে বড় ধাক্কা দিয়েছেন আবদুর রাজ্জাক। প্রাইম ব্যাংক দক্ষিণাঞ্চলের এ অভিজ্ঞ বাঁহাতি স্পিনারের ঘূর্ণিতে প্রথম ইনিংসে উত্তরাঞ্চল অলআউট ১৮৭ রানে।
মাশরাফি বিন মুর্তজা খেলছেন বলে ম্যাচটার দিকে একটু বাড়তি আগ্রহ সবার। মাশরাফির উপস্থিতিতে অবশ্য আজ সব আলো নিজের দিকে টেনে নিয়েছেন তাঁরই বন্ধু রাজ্জাক। অভিজ্ঞতায় ঋদ্ধ এই বাঁহাতি স্পিনার আগের রাউন্ডে ইনিংসে ৫ উইকেট পেয়েছিলেন। নিজের ‘উঠানে’ও ধারাটা তাঁর অব্যাহত রইল। আবারও রাজ্জাক পেলেন ৫ উইকেট। এ নিয়ে প্রথম শ্রেণির ক্রিকেটে ৩৩ বার ৫ উইকেট পেলেন। এর মধ্যে বিসিএলেই ১৩ বার। ঘরোয়া ক্রিকেটে পরিচিত মুখ। সাত বছর ধরে খেলছেন প্রথম শ্রেণির ক্রিকেট। জাতীয় লিগে ছয়টা সেঞ্চুরি থাকলেও একটি জায়গায় অপূর্ণতা ছিল আবদুল মজিদের। ফ্র্যাঞ্চাইজিভিত্তিক প্রথম শ্রেণির ক্রিকেট বাংলাদেশ ক্রিকেট লিগে (বিসিএল) কখনো সেঞ্চুরি পাননি এ টপ অর্ডার ব্যাটসম্যান। ময়মনসিংহ থেকে উঠে আসা মজিদের সেই অপূর্ণতা পূরণ হলো আজ রাজশাহীতে। বিসিএলের শেষ রাউন্ডে ইসলামী ব্যাংক পূর্বাঞ্চলের বিপক্ষে অবশেষে সেঞ্চুরির দেখা পেয়েছেন ২৭ বছর বয়সী ওপেনার।
‘সে ভালো টপ অর্ডার ব্যাটসম্যান। কিন্তু ওর মধ্যে একটু বারুদ কম’—একবার বিসিবির এক নির্বাচক বলছিলেন মজিদের ব্যাটিং নিয়ে। বড় পরিসরের ক্রিকেট আজ যেন বারুদ ছোটাতেই ব্যাটিং করতে নামলেন মধ্যাঞ্চলের ওপেনার। শুরু থেকেই ওয়ানডে স্টাইলে ব্যাটিং করেছেন। ৮ চারে ৫১ বলে করলেন ফিফটি। সেটিকে সেঞ্চুরি পর্যন্ত নিয়ে যেতে খেলেছেন আর ৬৩ বল। ১২ চার ৩ ছক্কায় ১১৪ বলে সেঞ্চুরি। প্রতিবেদন লেখা পর্যন্ত মজিদ অপরাজিত ১২০ রানে। মজিদের সেঞ্চুরিতে প্রথম ইনিংসে ভালো অবস্থানে আছে মধ্যাঞ্চল, চা বিরতিতে গেছে ৩ উইকেটে ২২০ রান তুলে।
