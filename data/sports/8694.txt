
নাচুনে-কন্যা বলুন কিংবা আনন্দ-কন্যা। চিয়ার লিডারদের কাজই তো ‘চিয়ার-আপ’ করা। দলকে আনন্দ-উৎ​সাহ দেওয়া। গতকাল সেই আনন্দ-কন্যারাই হু হু করে কান্নায় ভেঙে পড়লেন। কলকাতা নাইট রাইডার্স আইপিএল থেকে ছিটকে পড়ার পড়।আইপিএলে চিয়ার লিডারদের নিয়ে আসা নিয়ে কম সমালোচনা হয়নি। আঁটসাঁট মিনি স্কার্টের এই নাচুনেদের প্রয়োজনীয়তা নিয়ে যাঁরা প্রশ্ন তোলেন, কালকের দৃশ্যটাও তাঁদের বুকে হাহাকার তুলতে বাধ্য। নিজের দল ভালো করলে, চার-ছক্কা হাঁকালে কিংবা তুলে নিলে প্রতিপক্ষের উইকেট; মাঠের পাশে ছোট্ট মঞ্চে এঁরা নাচেন। বেশির ভাগই ভিনদেশি। দলকে সমর্থন দিতে দিতেই হয়তো একান্তে দলের সমর্থক হয়ে গিয়েছিলেন। আর তাই গতকাল কেকেআরের বিদায়ে হু হু কান্নায় ভেঙে পড়তে দেখা গেল এঁদের।কেকেআরের মালিক শাহরুখ খান নিজ দলের বিদায়ের টুইটটা করতে গিয়ে চিয়ার লিডারদের এই কান্নার ছবিটাই দিয়েছেন। আর তাতে লিখেছেন, ‘সব সময়ই আমার কেকেআরের ছেলেদের শুভকামনা জানাই, কখনো এই মেয়েদের নিয়ে কিছু বলা হয়নি, অথচ এরা আমাদের কতটা আনন্দ এনে দেয়। মেয়েরা, তোমাদের প্রতি আমার ভালোবাসা, কৃতজ্ঞতা।’
