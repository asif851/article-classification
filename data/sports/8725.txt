
হচ্ছিল না কোনোভাবেই। দেখতে দেখতে ৪২ ম্যাচ শেষ হয়ে গেল বিপিএলে। কিন্তু তিন অঙ্কের দেখা মিলছিল না। সিকান্দার রাজাও আশা দেখিয়ে ৫ রান দূরে থেমেছেন। অবশেষে টি-টোয়েন্টির রাজার কাছে হাত পাততে হলো বিপিএলকে। হতাশ করলেন না ক্রিস গেইল, পঞ্চম বিপিএলকে প্রথম সেঞ্চুরি উপহার দিয়েছেন টি-টোয়েন্টির রাজা।সেটাও কেমন সেঞ্চুরি! এলিমিনেটরের মহা চাপের ম্যাচ। মিরপুরের উইকেটে ১৬৭ রান তাড়া করার চাপটাও যুক্ত হলো। তৃতীয় বলেই ছক্কা পেরে আভাস দিলেন গেইল, আজ কিছু হতে চলেছে। প্রথম দুই ওভারেই আরেক ছক্কা ও দুই চারে ঝড় তুললেন। সে এমনই ঝড়। তৃতীয় ওভারের ২ উইকেট পড়ে যাওয়ার পরও কোনো হেলদোল হলো না গেইলের।একের পর এক বলকে বাউন্ডারি ছাড়া করেছেন। অধিকাংশ বলেই সীমানা ছাড়ার আগে বল মাটির স্পর্শ পায়নি। মাত্র ৬টি চারের সঙ্গে ১৪টা ছক্কা তো তা-ই বলে। খেলার মধ্যে সম্প্রীতির একটা ব্যাপার নাকি থাকে। ‘খুনে’ শব্দটা তাই চোখে লাগতে পারে। কিন্তু গেইল আজ যা করেছেন, তাতে প্রতিপক্ষের সব পরিকল্পনা আর প্রচেষ্টাকে স্রেফ ‘খুন’ই তো করলেন!এতেই তো ম্যাচটা হেলে নয়, একেবারে গড়িয়ে পড়ল রংপুর রাইডার্সের দিকে। দ্বিতীয় সর্বোচ্চ ৩০ রান তুলতে মোহাম্মদ মিথুনের ৩৬ বল খেলে ফেলাও তাই কোনো চাপ হলো না। অন্য প্রান্তে ৫১ বলে একজন ১২৬ রান করলে অন্য প্রান্তে কিছু করতেও হয় না। গেইলের এমন রুদ্রমূর্তির সামনে শুধু জফরা আর্চার ও আবু জায়েদ রাহীই যা একটু স্বাভাবিক বোলিং করেছেন। অর্থাৎ তাঁদের ইকোনমিটা ৮ ছাড়ায়নি, খুলনা টাইটানসের বাকি সবাই যে ওভারপ্রতি ১০-এর ওপরে রান দিয়েছেন!
বিপিএলকে প্রথম সেঞ্চুরির স্বাদ এই গেইলই দিয়েছেন। ২০১২ সালে বরিশালের হয়ে খেলতে নেমে সিলেটের বিপক্ষে তাণ্ডব চালিয়েছিলেন। ৪৪ বলে ১০১ রানে অপরাজিত ছিলেন। সেবারই দ্বিতীয় সেঞ্চুরিটা এসেছিল তাঁর ব্যাট থেকে। আজ বিপিএলের সেঞ্চুরির সংখ্যাকে দুই অঙ্কে নিয়ে গেলেনও গেইল। এর মাঝে ৪টিই উইন্ডিজ ওপেনারের।টি-টোয়েন্টি ক্যারিয়ারের ১৯টি সেঞ্চুরির ৪টিই বিপিএলে। বিশ্বের প্রায় সব ফ্র্যাঞ্চাইজি লিগেই নাম লেখানো গেইল বিপিএলকে আলাদা গুরুত্ব দিচ্ছেন নিশ্চয়!
বিপিএলের ১০ সেঞ্চুরি




ব্যাটসম্যান


ইনিংস


বাউন্ডারি


ম্যাচ


দিন




ক্রিস গেইল


১০১*(৪৪)


৭×৪, ১০×৬


বরিশাল-সিলেট


১০.০২.২০১২




ক্রিস গেইল


১১৬(৬১)


৬×৪, ১১×৬


বরিশাল-ঢাকা


১৪.০২.২০১২




ডোয়াইন স্মিথ


১০৩*(৭৩)


৬×৪, ৬×৬


খুলনা-সিলেট


২৭.০২.২০১২




আহমেদ শেহজাদ


১১৩*(৪৯)


১২×৪, ৬×৬


বরিশাল-রাজশাহী


২৮.০২.২০১২




শাহরিয়ার নাফীস


১০২*(৬৯)


১২×৪, ২×৬


খুলনা-রাজশাহী


২৪.০১.২০১৩




মোহাম্মদ আশরাফুল


১০৩*(৫৮)


১৪×৪, ২×৬


ঢাকা-খুলনা


১১.০২.২০১৩




ক্রিস গেইল


১১৪ (৫১)


৫×৪, ১২×৬


ঢাকা-সিলেট


১৫.০২.২০১৩




এভিন লুইস


১০১*(৬৫)


৭×৪, ৬×৬


বরিশাল-ঢাকা


০১.১২.২০১৫




সাব্বির রহমান


১২২(৬১)


৯×৪, ৯×৬


রাজশাহী-বরিশাল


১৩.১১.২০১৬




ক্রিস গেইল


১২৬*(৫১)


৬×৪, ১৪×৬


রংপুর-খুলনা


০৮.১২.২০১৭




