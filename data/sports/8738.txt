
জয় তো অনেকই আছে। বড় দলগুলোকেও এখন ওয়ানডেতে ঘন ঘনই হারাচ্ছে বাংলাদেশ। কিন্তু আইসিসির টুর্নামেন্টে বড় জয়ের একটা আলাদা মূল্য আছে। সেই জয়গুলোর মধ্যেও এবার চ্যাম্পিয়নস ট্রফিতে নিউজিল্যান্ডের বিপক্ষে জয়টাকে আলাদা করে রাখছেন অনেকে। কারও কারও চোখে ওয়ানডেতে এটাই বাংলাদেশের ইতিহাসে সেরা জয়। আসলেই কি? চলুন ফিরে দেখা যাক আইসিসির টুর্নামেন্টে বাংলাদেশের অন্য বড় জয়গুলোকেও
রূপকথা লিখে সেমির টিকিটনিউজিল্যান্ডের করা ৮ উইকেটে ২৬৫ রান তাড়া করতে নেমে ৩ উইকেট পড়েছিল ১২ রানে, ৩৩ রানে ৪টি। তারপর সাকিব আর মাহমুদউল্লাহর ২২৪ রানের জুটি, ৬ উইকেটের জয়ে ইতিহাস গড়ল বাংলাদেশ। এই জয়ে প্রথমবারের মতো কোনো বৈশ্বিক টুর্নামেন্টের সেমিফাইনালে উঠল বাংলাদেশ।
প্রথম অঘটনপ্রতিপক্ষ পাকিস্তান১৯৯৯ বিশ্বকাপওটা ছিল বাংলাদেশের প্রথম বিশ্বকাপ। নর্দাম্পটনে গ্রুপের শেষ ম্যাচে তখন পর্যন্ত অপরাজিত পাকিস্তানকে ৬২ রানে হারিয়ে দেয় বাংলাদেশ। ১০ ওভারে ৩১ রান দিয়ে ৩ উইকেট নিয়ে ম্যাচসেরা খালেদ মাহমুদ সুজন।
ভারত–বধপ্রতিপক্ষ ভারত২০০৭ বিশ্বকাপভারতকে ১৯১ রানে অলআউট করে দিয়ে ৫ উইকেটের জয়। ওই হারে গ্রুপ পর্ব থেকেই বিদায় নেয় ভারত। বাংলাদেশ ওঠে সুপার এইটে। ৯.৩ ওভার বল করে ৩৮ রান দিয়ে ৪ উইকেট নিয়েছিলেন মাশরাফি, হয়েছিলেন ম্যাচসেরা।
সুপার এইটের জয়প্রতিপক্ষ দক্ষিণ আফ্রিকা২০০৭ বিশ্বকাপসুপার এইটে বাংলাদেশের একমাত্র জয়। ম্যাচের নায়ক মোহাম্মদ আশরাফুলের ৮৩ বলে ৮৭ রানের ইনিংসের কল্যাণে আগে ব্যাট করে ২৫১ করেছিল বাংলাদেশ। দক্ষিণ আফ্রিকা অলআউট ১৮৪ রানে।
ইংল্যান্ডকে ধাক্কাপ্রতিপক্ষ ইংল্যান্ড২০১১ বিশ্বকাপগ্রুপ পর্বে ইংল্যান্ডের ২২৫ তাড়া করতে নেমে বাংলাদেশের ৮ উইকেট পড়েছিল ১৬৯ রানে। তারপর মাহমুদউল্লাহ আর শফিউলের অবিশ্বাস্য জুটিতে ম্যাচ জিতে যায় বাংলাদেশ।
যে জয়ে শেষ আটেপ্রতিপক্ষ ইংল্যান্ড ২০১৫ বিশ্বকাপমাহমুদউল্লাহর সেঞ্চুরিতে আগে ব্যাট করে বাংলাদেশ তুলেছিল ৭ উইকেটে ২৭৫। তাড়া করতে নেমে রুবেল হোসেনের দুর্দান্ত বোলিংয়ে এউইন মরগানের দল অলআউট ২৬০ রানে। বিশ্বকাপ থেকেও বিদায় নেয় ইংল্যান্ড। বাংলাদেশ পৌঁছে যায় কোয়ার্টার ফাইনালে।
টি–টোয়েন্টিতেওপ্রতিপক্ষ ওয়েস্ট ইন্ডিজ২০০৭ টি-টোয়েন্টি বিশ্বকাপওয়েস্ট ইন্ডিজ প্রথমে ব্যাট করে ৮ উইকেটে ১৬৪ রান করেছিল। মোহাম্মদ আশরাফুল ও আফতাবের ব্যাটিংয়ে ৬ উইকেটে জিতে বাংলাদেশ চলে যায় সুপার এইটে।
