
ফেডারেশনস কাপের শিরোপা জয়ের লড়াইয়ে শেখ জামাল ও আবাহনীর সঙ্গে যোগ দিয়েছে মুক্তিযোদ্ধা সংসদ। আজ তৃতীয় কোয়ার্টার ফাইনালে ব্রাদার্স ইউনিয়নকে ২-০ গোলে হারিয়ে শেষ চার নিশ্চিত করেছে মুক্তিযোদ্ধা। দলের পক্ষে দুটি গোলই করেছেন কিংসলে। প্রথমার্ধ গোলশূন্য থাকার পর ৬২ ও ৭০ মিনিটে দুটি গোল করে দলের জয় নিশ্চিত করেন এই নাইজেরিয়ান স্ট্রাইকার।
সেমিফাইনালে মুক্তিযোদ্ধাকে খেলতে হবে শেখ রাসেল ক্রীড়াচক্র বা বিজেএমসির বিপক্ষে। আগামীকাল ফেডারেশনস কাপের শেষ কোয়ার্টার ফাইনালে মুখোমুখি হবে এই দুদল।
