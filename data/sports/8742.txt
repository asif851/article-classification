
সাকিব, তামিম, মাশরাফি, মুশফিকরা তো আছেনই, দেশের তারকারা ছাড়াও বিপিএলের এই আসলে খেলতে আগ্রহী অনেক বিদেশিও। এঁদের মধ্যে আছেন টি-টোয়েন্টির সবচেয়ে বড় দুই তারকা ক্রিস গেইল ও শহীদ আফ্রিদিও। বিপিএল খেলতে আগ্রহী বিদেশি খেলোয়াড়দের সংখ্যা ১৯৬ জন। এঁদের মধ্যে পাঁচ-ছয়জনের দল ঠিক হয়ে গেছে এরই মধ্যে।ঢাকার হয়ে খেলবেন কুমার সাঙ্গাকারা। এর আগে ঢাকার হয়ে খেলা আফ্রিদিকে পাচ্ছে সিলেট। গেইল জ্বলে উঠতে চাইবেন বরিশালের জার্সিতে। শোয়েব মালিককে নিশ্চিত করেছে কুমিল্লা। চট্টগ্রামের জার্সিতে দেখা যাবে তিলকরত্নে দিলশানকে। আরেক লঙ্কান অলরাউন্ডার থিসারা পেরেরা খেলবেন রংপুর রাইডার্সে।পাকিস্তানের জাতীয় দলের প্রায় সব খেলোয়াড়ই আগ্রহী এই টুর্নামেন্টে। এঁদের মধ্যে আছেন আহমেদ শেহজাদ, ওয়াহাব রিয়াজ, আইজাজ চিমা, আসাদ শফিক, হারিস সোহেল, ইমরান ফারহাত, মোহাম্মদ সামি, রানা নাভিদ, সরফরাজ আহমেদ, ইয়াসির শাহ, মোহাম্মদ ইরফান, নাসির জামশেদ. সার্জিল খান, মোহাম্মদ আমির, কামরান আকমল, উমর আকমল, আদনান আকমল, সোহেল তানভির, উমর গুল, সাঈদ আজমল, আজহার আলী, মোহাম্মদ হাফিজ, তৌফিক উমর, জুনায়েদ খান, জুলফিকার বাবর, মিসবাহ উল হক, ইউনিস খান, ফাওয়াদ আলম, মোহাম্মদ আসিফ। পাকিস্তানের জাতীয় দলের সাবেক অলরাউন্ডার আজহার মেহমুদও নাম লিখিয়েছেন আগ্রহীর তালিকায়।শ্রীলঙ্কার আগ্রহী খেলোয়াড়দের মধ্যে আছেন উপুল থারাঙ্গা, নুয়ান কুলাসেকারা, সচিত্র সেনানায়েকে, লাহিরু থিরিমান্নে, অজন্তা মেন্ডিস, ধাম্মিকা প্রসাদ, ফারভিজ মাহরুফ, দিলরুয়ান পেরেরা, কুশল কুলাসেকারা, জীবন মেন্ডিস, প্রসন্ন জয়াবর্ধনে।ওয়েস্ট ইন্ডিজের আগ্রহী খেলোয়াড়দের মধ্যে আছেন ফিদেল এডওয়ার্ডস, মারলন স্যামুয়েলস, সুলেমান বেন, শিবনারায়ণ চন্দরপল, ড্যারেন সামি, আন্দ্রে রাসেল, জেরোম টেলর, দিনেশ রামদিন, কেমার রোচ, লেন্ডল সিমন্স, টিনো বেস্ট, শেলডন কটরেল, শেন শিলিংফোর্ড, দেবেন্দ্র বিশু।জিম্বাবুয়ের আগ্রহী খেলোয়াড়দের মধ্যে আছেন এলটন চিগুম্বুরা, শন আরভিন, ক্রিস্টোফার পোফু, কাইল জারভিস, সিকান্দার রাজা। জিম্বাবুয়ে জাতীয় দল থেকে গত বিশ্বকাপে অবসর নেওয়া ব্রেন্ডন টেলরও আছেন আগ্রহীর তালিকায়।অস্ট্রেলিয়ার আগ্রহী খেলোয়াড়দের মধ্যে আছেন ব্র্যাড হগ, শট টেইট। নিজজিল্যান্ডের আগ্রহী খেলোয়াড়দের মধ্যে আছেন জেমস ফ্রাঙ্কলিন ও জেমস ফুলার। দক্ষিণ আফ্রিকার আগ্রহী খেলোয়াড়দের মধ্যে আছেন রায়ান ম্যাকলারেন, রিচার্ড লেভি, রবিন পিটারসন, ইয়োহান বোথা। ইংল্যান্ডের আগ্রহী খেলোয়াড়দের মধ্যে আছেন পল কলিংউড, সামিত প্যাটেল, মাইকেল কারবেরি, জেড ডার্নবাখ, মন্টি পানেসার, ক্রিস ডর্জান, লিয়াম প্লাঙ্কেট, রবি বোপারা।এ ছাড়া আফগানিস্তানের মোহাম্মদ নবী, সামিউল্লাহ শেহনেওয়ারি, দৌলত জরদান; স্কটল্যান্ডের প্রেস্টন মমসেন, কাইল কোয়েৎজার; হল্যান্ডের রায়ান টেনডেসকাট, আয়ারল্যান্ডের নিল ও’ব্রায়েন, জর্জ ডকরেল, পল স্টার্লিং, কেভিন ও’ব্রায়েন।
