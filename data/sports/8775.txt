
প্রতিপক্ষ ম্যানচেস্টার ইউনাইটেড। মাঠে নামার আগে একটু হলেও উদ্বিগ্ন থাকার কথা বেঞ্জামিন স্টাম্বুলির। কিন্তু টটেনহামের ২৪ বছর বয়সী এই মিডফিল্ডার নাকি ভীষণ রকম রোমাঞ্চিত ছিলেন। সেই ছোটবেলা থেকেই প্লে-স্টেশনে ফিফা নিয়ে বুঁদ হয়ে থাকতেন স্টাম্বুলি। ম্যানচেস্টার ইউনাইটেড নিয়ে অনেকবার খেলেছেন। প্রতিপক্ষ হিসেবেও ইউনাইটেডকে পেয়েছেন। তবে কখনো কল্পনা করেননি, সেই প্রতিপক্ষের সঙ্গে মাঠেই দেখা হয়ে যাবে! রুনি, ফন পার্সি, মাতাদের বিপক্ষে ম্যাচটা তাঁর বাবাও দেখেছেন টিভির সামনে বসে। পুত্রগর্বে দারুণ খুশি তিনি। তা হওয়ারই কথা অবশ্য, মাঠে ভালোই খেলেছেন স্টাম্বুলি, গোলশূন্য ড্র করে টটেনহাম রুখে দিয়েছে ম্যানচেস্টার ইউনাইটেডকে। মিরর।
