
আরও একটি দুর্দান্ত ক্যাচ দর্শকদের উপহার দিলেন নাসির হোসেন। প্রথম ওয়ানডেতে অজিঙ্কা রাহানের ক্যাচটি যেভাবে লাফিয়ে ধরেছিলেন। ঠিক তেমনভাবেই আজ শিখর ধাওয়ানকে ফেরালেন তিনি। মিডউইকেটে দাঁড়িয়ে দারুণভাবেই তিনি নিলেন ক্যাচটি। 
মাশরাফির স্লোয়ার অফ কাটারটি টেনে মারতে চেয়েছিলেন ধাওয়ান। কিন্তু ভাগ্য তাঁর সুপ্রসন্ন ছিল না। আউট হওয়ার আগে তাঁর সংগ্রহ ছিল ৭৫ রান। অধিনায়ক মহেন্দ্র সিং ধোনি আজ এখনো পর্যন্ত ভালোই খেলছেন। নিজেকে আজও ব্যাটিং অর্ডারের ওপর দিকে নিয়ে এসে ধোনি চেষ্টা করছেন নিজেকে ফিরে পেতে। এই মুহূর্তে ভারতের সংগ্রহ ৩ উইকেটে ১৬৮। ভারতীয় ইনিংসের ৩০টি ওভার শেষ হয়েছে ইতিমধ্যেই। হাতে উইকেট রাখলে এই সংগ্রহটাই যে ডাবল হয়ে যাবে—সেটা বলাই বাহুল্য। এর আগে, বিরাট কোহলি আর শিখর ধাওয়ানের জুটি ৭৫ রান তুলে চোখ রাঙাচ্ছিলেন বাংলাদেশকে। কিন্তু ২০ তম ওভারে আক্রমণে এসে নিজের ষষ্ঠ বলেই তিনি তুলে নিলেন কোহলির উইকেট। তাঁর বলে বোল্ড হয়েই সাজঘরে ফিরেছেন কোহলি। তাঁর ব্যক্তিগত রান ২৫। কোহলি ফিরলেও ধাওয়ানের হুমকিটা কিন্তু আছেই। এই বাঁহাতি উদ্বোধনী ব্যাটসম্যান তুলে নিয়েছেন আরও একটি ফিফটি। এই মুহূর্তে তিনি অপরাজিত ৫৫ রানে।  তবে ধাওয়ান নিজেকে ভাগ্যবান ভাবতেই পারেন। নাসিরের বলে ক্যাচ উঠেছিল তাঁর ব্যাট ছুঁয়ে। লিটন দাস ক্যাচটি ধরতে পারলে তা হতো দুর্দান্তই। কিন্তু কঠিন সুযোগটির মুঠোবন্দী করতে পারেননি লিটন। 

