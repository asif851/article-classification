
১৯৭৫, ১৯৭৯, ১৯৮৩। ইতিহাসের প্রথম তিনটি বিশ্বকাপ ক্রিকেটই ক্লাইভ লয়েডের নেতৃত্বে খেলেছে ওয়েস্ট ইন্ডিজ। সবচেয়ে বেশি বিশ্বকাপে দলকে নেতৃত্ব দেওয়ার লয়েডের রেকর্ডটা টিকে আছে এখনো। তবে ওয়েস্ট ইন্ডিজকে টানা দুটি বিশ্বকাপ জেতানো অধিনায়ক সঙ্গী পেয়েছেন আরও চারজনকে—পাকিস্তানের ইমরান খান (১৯৮৩, ১৯৮৭, ১৯৯২), ভারতের মোহাম্মদ আজহারউদ্দিন (১৯৯২, ১৯৯৬, ১৯৯৯), নিউজিল্যান্ডের স্টিভেন ফ্লেমিং (১৯৯৯, ২০০৩, ২০০৭) ও অস্ট্রেলিয়ার রিকি পন্টিং (২০০৩, ২০০৭, ২০১১)। তিন বিশ্বকাপে দেশকে নেতৃত্ব দেওয়া আরও দুজন আছেন—অ্যালেক স্টুয়ার্ট (১৯৯২-২০০৩) ও স্টিভ টিকোলো (২০০৩-২০১১)। কিন্তু ইংল্যান্ডের স্টুয়ার্ট ১৯৯২ ও ২০০৩ সালে তিন ম্যাচে ও কেনিয়ার টিকোলো ২০১১ সালে ১ ম্যাচে দলকে নেতৃত্ব দেন মূল অধিনায়কের অনুপস্থিতিতে।
