
প্রথম হতে পারলেন না সৌম্য সরকার। পারলেন না বাংলাদেশের প্রথম ব্যাটসম্যান হিসেবে কোনো টেস্ট সিরিজের সব কটি ইনিংসে ফিফটি করতে। শ্রীলঙ্কার বিপক্ষে টেস্ট সিরিজের প্রথম তিন ইনিংসেই ফিফটি পাওয়া সৌম্য বাংলাদেশের শততম টেস্টের দ্বিতীয় ইনিংসে করেছেন ১০ রান। বাংলাদেশের হয়ে এক সিরিজে তিনটি পঞ্চাশোর্ধ্ব ইনিংস খেলার উদাহরণ আছে আটটি। সিরিজে সবচেয়ে বেশি, চারটি ৫০ ছাড়ানো ইনিংস খেলেছেন হাবিবুল বাশার। ২০০৩ সালে পাকিস্তান সফরের সেই সিরিজ অবশ্য ছিল তিন ম্যাচের। সৌম্য সুযোগ হারিয়েছেন বাংলাদেশের তৃতীয় ব্যাটসম্যান হিসেবে টানা চার ইনিংসে ৫০ পেরোনোরও। ২০০১ সালে জিম্বাবুয়ে সিরিজের প্রথম টেস্টের দ্বিতীয় ইনিংসে শুরু করে নিউজিল্যান্ড সফরের প্রথম টেস্টের প্রথম ইনিংস পর্যন্ত টানা চার ইনিংসে এক সেঞ্চুরিসহ চারবার ৫০ পেরিয়েছিলেন হাবিবুল বাশার। ২০১০ সালে ইংল্যান্ডের বিপক্ষে দুই সিরিজ মিলিয়ে টানা পাঁচ ইনিংসে দুটি সেঞ্চুরি ও তিনটি ফিফটি করে তাঁকে পেরিয়ে যান তামিম ইকবাল।বাংলাদেশের হয়ে টেস্টে টানা পঞ্চাশোর্ধ্ব ইনিংস৫তামিম ইকবাল৮৫ ইংল্যান্ড, মিরপুর, ২০১০৫২ ইংল্যান্ড, মিরপুর, ২০১০৫৫ ইংল্যান্ড, লর্ডস, ২০১০১০৩ ইংল্যান্ড, লর্ডস, ২০১০১০৮ ইংল্যান্ড, ওল্ড ট্রাফোর্ড, ২০১০৪হাবিবুল বাশার৬৫ জিম্বাবুয়ে, ঢাকা, ২০০১১০৮ জিম্বাবুয়ে, চট্টগ্রাম, ২০০১৭৬ জিম্বাবুয়ে, চট্টগ্রাম, ২০০১৬১ নিউজিল্যান্ড, হ্যামিল্টন, ২০০১
