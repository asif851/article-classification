
বাংলাদেশ ফুটবল ফেডারেশনের অর্থসংকট কাটাতে সহযোগিতার হাত বাড়িয়ে দিয়েছে ব্যাংকার্স অ্যাসোসিয়েশন অব বাংলাদেশ (বিএবি)। ১৪ কোটি টাকা দেওয়ার প্রতিশ্রুতি দিয়েছে সংগঠনটি। এ ছাড়া একটি রাষ্ট্রায়ত্ত ব্যাংক দিচ্ছে ৪ কোটি। অর্থ মন্ত্রণালয় থেকে শিগগিরই ২ কোটি টাকাও আসছে। সব মিলিয়ে বাফুফে পাচ্ছে ২০ কোটি টাকা।১৪ কোটি টাকার মধ্যে প্রথম কিস্তিতে ২ কোটি টাকার একটি চেক বাফুফে সভাপতি কাজী সালাউদ্দিনের হাতে তুলে দিয়েছেন বিএবির চেয়ারম্যান নজরুল ইসলাম।
