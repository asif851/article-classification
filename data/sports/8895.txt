
ফাইনালে ওঠার লড়াইয়ে কারা খেলবে কোয়ালিফায়ারে? এলিমিনেটরেই বা লড়বে কারা? সব প্রশ্নের উত্তর পেতে অপেক্ষা করতে হচ্ছে আজ প্রথম পর্বের শেষ ম্যাচ পর্যন্ত। রংপুর, কুমিল্লা ও বরিশাল আছে শেষ চারে, বাদ পড়ে গেছে চট্টগ্রাম—গতকাল পর্যন্ত নিশ্চিত ছিল শুধু এটুকুই।আজ প্রথম খেলায় কুমিল্লার কাছে সিলেট হেরে গেলে নিশ্চিত হবে ঢাকার পরের রাউন্ডে উত্তরণ। কিন্তু সিলেট জিতলে চতুর্থ দল পেতে অপেক্ষা করতে হবে বরিশাল-ঢাকা শেষ ম্যাচ পর্যন্ত।তবে ঢাকাই উঠুক বা সিলেট, তারা চতুর্থ হয়েই উঠবে। যার অর্থ খেলতে হবে এলিমিনেটরে। শনিবার এলিমিনেটরে তাদের প্রতিপক্ষ তৃতীয় হওয়া দল। এর আগেই প্রথম কোয়ালিফায়ারে খেলবে প্রথম ও দ্বিতীয় দুটি দল। জয়ী দল সরাসরি উঠে যাবে ফাইনালে। ফাইনালে ওঠার সুযোগ থাকবে হেরে যাওয়া দলেরও। সে জন্য জিততে হবে এলিমিনেটরের জয়ী দলের বিপক্ষে দ্বিতীয় কোয়ালিফায়ারে। তবে পয়েন্ট তালিকায় প্রথম, দ্বিতীয় বা তৃতীয় দল কারা, তা জানতেও অপেক্ষা করতে হচ্ছে শেষ ম্যাচ পর্যন্ত।
পয়েন্ট তালিকা             ম্যাচ    জয়      হার       পয়েন্ট     নে.রা.রে.রংপুর       ১০       ৭       ৩        ১৪       +০.৬৯৩কুমিল্লা      ৯        ৬       ৩        ১২       +০.৪৭৫বরিশাল    ৯        ৬       ৩        ১২        +০.০৫৪ঢাকা       ৯         ৪       ৫        ৮         +০.০০৭সিলেট     ৯         ৩      ৬        ৬         -০.৩৭৬চট্টগ্রাম    ১০        ২      ৮         ৪         -০.৮২৮
