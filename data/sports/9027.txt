
সর্বশেষ এশিয়ান ট্যুরের সুখস্মৃতি নিয়েই মালয়েশিয়া গিয়েছিলেন সিদ্দিকুর রহমান। ঢাকায় হওয়া বসুন্ধরা বাংলাদেশ ওপেনে রানার্সআপ হয়েছিলেন দেশসেরা গলফার। কিন্তু পারফরম্যান্সের সেই ধারাবাহিকতা মালয়েশিয়ায় ধরে রাখতে পারেননি। মালয়েশিয়ায় মেব্যাংক ওপেন গলফে পাঁচজনের সঙ্গে যৌথভাবে হয়েছেন ৪১তম। কাল শেষ রাউন্ডে সিদ্দিকুর পারের চেয়ে এক শট বেশি খেলেছেন। কাল তিনি তিনটি বার্ডি করেছেন, দুটি বগি করেছেন, একটি ডাবল বগিও করেন। চার রাউন্ড মিলিয়ে পারের চেয়ে চার শট কম খেলেছেন। নাটকীয়ভাবে চ্যাম্পিয়ন হয়েছেন প্যারাগুয়ের গলফার ফ্যাব্রিসিও জানোত্তি। শেষ হলে ইগল করে এক শটের ব্যবধানে জেতেন তিনি। সব মিলিয়ে পারের চেয়ে ১৯ শট কম খেলে চ্যাম্পিয়ন হলেন জানোত্তি।
 
