
কদিন আগেই শোনা গিয়েছিল ক্রিস্টিয়ানো রোনালদো ও জেরার্ড পিকের বন্ধুতার জয়গান। মাঠের ভেতর তুমুল প্রতিদ্বন্দ্বিতা থাকলেও মাঠের বাইরের রোনালদোকে নাকি পছন্দই করেন পিকে! বার্সার রক্ষণভাগের অন্যতম সেনানি এবার বললেন, অ্যাথলেটিক বিলবাওয়ের বিপক্ষে পর্তুগিজ উইঙ্গারকে লাল কার্ড দেখানোর সিদ্ধান্ত সঠিক ছিল না!স্পেনের দৈনিক ‘এল কনফেডেন্সিয়াল’কে পিকে বলেছেন, ‘ক্রিস্টিয়ানো অসাধারণ খেলোয়াড়। চমত্কার পেশাদার। এখনো বলতে চাই, এটি কখনোই লাল কার্ড ছিল না। তবে এটা বলতে চাচ্ছি না যে রিয়াল মাদ্রিদের খেলোয়াড় বলেই ওকে লাল কার্ড দেখানো হয়েছে।’পিকে বললেন নিজেদের ‘সম্পর্কে’র কথাও, ‘আমরা খুবই ঘনিষ্ঠ ছিলাম, এটা বলছি না। শুধু এটিই জানাতে চেয়েছি, ব্যালন ডি’অর জেতার পর ও যেভাবে অনুভূতি প্রকাশ করেছে, সেটি যথার্থ ছিল।’অন্যদিকে পিকের সঙ্গে সুর মিলিয়ে কলম্বিয়ান স্ট্রাইকার রাদামেল ফ্যালকাও বলেছেন, ‘এটি অন্যায্য নিষেধাজ্ঞা। কয়েকজন ছাড়া ফুটবলবিশ্বের সবাই জানে রোনালদো কিছুই করেননি।’ ওয়েবসাইট।
 
