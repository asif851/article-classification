
ভাগ্যবান সুনীল নারাইন! অবৈধ বোলিং অ্যাকশনের দায়ে দ্বিতীয়বারের মতো অভিযুক্ত হয়েও নিষিদ্ধ হননি। কলকাতা নাইট রাইডার্সের রহস্য স্পিনার গত চ্যাম্পিয়নস লিগ টি-টোয়েন্টিতে একবার নিষিদ্ধ হয়েছিলেন। এবার অভিযুক্ত হয়েছেন আইপিএলে। বুধবার কলকাতা-হায়দরাবাদ ম্যাচের পরই আম্পায়াররা রিপোর্ট করেছেন তাঁর বিপক্ষে। নতুন করে ওঠা এই অভিযোগের খবর নিশ্চিত করেছে বিসিসিআইয়ের সচিব অনুরাগ ঠাকুর। আপাতত বোলিং করতে বাধা নেই নারাইনের। তবে শিগগিরই তাঁকে আইসিসি ও বিসিসিআই অনুমোদিত চেন্নাইয়ে শ্রীরামাচন্দ্র স্পোর্টস সায়েন্স সেন্টারে পরীক্ষা দিতে হবে। ক্রিকইনফো।
