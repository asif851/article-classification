
চোটের কারণে এই মুহূর্তে ভারতীয় দলে নেই রোহিত শর্মা। চোট কাটিয়ে ওঠার চেষ্টা চলছে তাঁর। উপভোগ করছেন পরিবারের সান্নিধ্যও। স্ত্রী রিতিকাকে নিয়ে বেড়াতে গেছেন জার্মানিতে। সেখানেই ধরা পড়ল রোহিত ক্রিকেট খেলোয়াড় হলেও ফুটবলের প্রতি তীব্র ভালোবাসা আছে। মিউনিখের আলিয়াঞ্জ অ্যারেনায় গত রাতে চ্যাম্পিয়নস লিগে বায়ার্ন মিউনিখ ও আর্সেনালের খেলা ছিল। ম্যাচটি দেখতে গিয়েছিলেন রোহিত-রিতিকা দম্পতি। রোহিত আর রিতিকার সঙ্গী ছিলেন আরেক ভারতীয় ক্রিকেটার লোকেশ রাহুল। বাংলাদেশের বিপক্ষে হায়দরাবাদ টেস্টে খুব ভালো করতে পারেননি তিনি। অস্ট্রেলিয়ার বিপক্ষে টেস্ট সিরিজ শুরু হওয়ার আগে ছুটিটা ভালোই কাটালেন রাহুল। মিউনিখের আলিয়াঞ্জ অ্যারেনার গ্যালারিতে দাঁড়িয়ে ছবি তুলেছেন। সেটি ইনস্টাগ্রামে পোস্টও করেছেন রোহিত। দিয়েছেন বায়ার্ন-আর্সেনাল ম্যাচের টিকিটও। ম্যাচে রোহিত কাকে সমর্থন করেছেন, সেটি অবশ্য জানা যায়নি।  চোটের কারণে অক্টোবরে নিউজিল্যান্ডের বিপক্ষে সিরিজের পর আর ভারতের হয়ে খেলেননি রোহিত। সূত্র: ইনস্টাগ্রাম।
