
একের পর এক দুঃসংবাদ শুনতে হচ্ছে বাংলাদেশকে। আগে দলের সেরা দুই বোলারকে হারিয়ে ফেলতে হয়েছে। আজ হারিয়ে ফেলল দলের সেরা ব্যাটসম্যান তামিম ইকবালকেও। অসুস্থতার জন্য খেলতে পারছেন না টুর্নামেন্টে ২৫৭ রান করা তামিম।তামিমের না থাকাটা কোনো চোটের কারণে নয়। তামিম অসুস্থ বলেই জানা গেছে। তবে অসুস্থতাটা কী, কতটা গুরুতর, তা এখনো জানা যায়নি। তাসকিন আহমেদ ও আরাফাত সানির বদলে শেষ মুহূর্তে দলে যোগ দেওয়া দুজন খেলোয়াড়কেই আজ নেমে পড়তে হচ্ছে মাঠে। খেলছেন সাকলাইন সজীব ও শুভাগত হোম। এই দুঃসংবাদের মধ্যে একটাই সুখবর, খেলছেন মুস্তাফিজুর রহমান।খেলছেন নাকি পুরো সেরে না উঠেই খেলতে বাধ্য হচ্ছেন, সেটিও একটা প্রশ্ন। কারণ গতকালই মাশরাফি বলেছিলেন, কোনো উপায় নেই। মুস্তাফিজ ২০ শতাংশ ফিট হলেও খেলবেন। আজ তামিমকেও হারিয়ে ফেলায় খুব বেশি বিকল্পও আসলে ছিল না বাংলাদেশের। বাংলাদেশ তিনজন স্পিনার ও তিনজন পেসার নিয়ে খেলছে। এর মধ্যে সাকিব অবশ্য অলরাউন্ডারের ভূমিকায়।টসে হেরে ব্যাটিংয়ে বাংলাদেশ। ওপেনিংয়ে সৌম্য সরকারের সঙ্গী হচ্ছেন মিঠুন। এই গ্রুপে এই দুটি দলই এখনো জয় পায়নি। টুর্নামেন্টে টিকে থাকতে হলে আজ জয় পাওয়া খুব জরুরি দুই দলের জন্যই।
