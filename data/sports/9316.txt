
কাল শুরু হয়েছে আন্তজেলা বয়সভিত্তিক মহিলা সাঁতার প্রতিযোগিতা। ধানমন্ডি সুলতানা কামাল মহিলা ক্রীড়া কমপ্লেক্সে দুই দিনব্যাপী প্রতিযোগিতার প্রথম দিনে আটটি ইভেন্ট হয়েছে। ৮-১০ বছর বয়সীদের ৫০ মিটার ফ্রি-স্টাইলে কুষ্টিয়ার মিম খাতুন, ৫০ মিটার ব্রেস্টস্ট্রোকে যশোরের ফারজানা রুমি প্রথম হয়েছে। ১১-১২ বছর বয়সীদের গ্রুপে ১০০ মিটার ফ্রি-স্টাইল ও ১০০ মিটার ব্যাকস্ট্রোক ইভেন্ট দুটি জিতেছে কুষ্টিয়ার জ্যামি খাতুন। ১৩-১৪ বছর বয়সী গ্রুপে ১০০ মিটার ব্যাকস্ট্রোকে ঝিনাইদহের আশা খাতুন, ১০০ মিটার বাটারফ্লাইয়ে চাঁপাইনবাবগঞ্জের সাহিদা আক্তার, ১০০ মিটার ব্রেস্টস্ট্রোকে ঢাকার সুমি ও ২০০ মিটার ব্যক্তিগত মিডলেতে মাদারীপুরের সালমা প্রথম হয়েছে।
