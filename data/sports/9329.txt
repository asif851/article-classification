
ডিন এলগারের পর জেপি ডুমিনি। গল টেস্টে শ্রীলঙ্কার বিপক্ষে দক্ষিণ আফ্রিকার ব্যাটিং-উত্সবটা অব্যাহত রইল দ্বিতীয় দিনেও। এলগার-ডুমিনির সেঞ্চুরি আর ফ্যাফ ডু প্লেসি এবং কুইনটন ডি ককের দুটি অর্ধশতের কল্যাণে প্রোটিয়ারা নিজেদের ইনিংস ঘোষণা করেছে স্কোরবোর্ডে ৪৫৫ রান তুলেই।গতকাল শেষ সেশনে দ্রুত চারটি উইকেট পড়ে যাওয়ার পর যে শঙ্কা ছড়িয়েছিল, সেটা কাটাতেই যেন সেঞ্চুরিটা করলেন জেপি ডুমিনি। ধস ঠেকিয়ে দক্ষিণ আফ্রিকাও টেস্টের দ্বিতীয় দিনটা কাটালো বুক চিতিয়েই। ডুমিনির শতকটি ছিল ২০৬ বল খেলে ১০টি চারে সাজানো স্থিতধী এক ইনিংস। ডি ককও ৯৬ বলে ৫১ রানের ধৈর্যশীল খেলে ডুমিনিকে দিয়ে গেছেন প্রয়োজনীয় সহায়তা। সবকিছুর মিলিত যোগফল স্কোরবোর্ডে দক্ষিণ আফ্রিকার একটি ভালো সংগ্রহ।শেষ বিকেলে মাত্র ১২ ওভার খেলার সুযোগ পেয়েছে শ্রীলঙ্কা। এরমধ্যে অবশ্য কোনো অঘটন ঘটেনি, মানে কোনো উইকেট পড়েনি। স্কোরবোর্ডে বিনা উইকেটে ৩০ রান নিয়ে দিনটা ভালোয়-ভালোয় পার করে দিয়েছেন কৌশল সিলভা (৮) এবং উপুল থারাঙ্গা (২০)।শ্রীলঙ্কার পক্ষে দিলরুয়ান পেরেরা তুলে নিয়েছেন দক্ষিণ আফ্রিকার চারটি উইকেট। খরচ করেছেন ১৬২ রান। সুরাঙ্গা লাকমালের সংগ্রহ ৩/৭৫। রঙ্গনা হেরাথ ঝুলিতে পুড়েছেন একটি মাত্র উইকেট। সূত্র: ক্রিকইনফো।
