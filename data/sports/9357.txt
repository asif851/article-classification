

হায়দরাবাদে ভারতের বিপক্ষে একমাত্র টেস্ট ম্যাচের দলটিতে তিনটি পরিবর্তন এনে আজ গলে শ্রীলঙ্কার বিপক্ষে মাঠে নামছে বাংলাদেশ। মুশফিকুর রহিম উইকেটকিপিং করবেন না, সে কারণে উইকেটকিপার হিসেবে ঢুকেছেন লিটন দাস। একই সঙ্গে দলে এসেছেন শুভাশিস রায় ও মোস্তাফিজুর রহমান।কাঁধের চোট কাটিয়ে মোস্তাফিজের দলে আসাটা অনুমিতই ছিল। তবে তাইজুলের জায়গায় শুভাশিসের অন্তর্ভুক্তির একটু অবাক করার মতোই। গল থেকে প্রথম আলোর প্রতিনিধি পবিত্র কুন্ডু জানাচ্ছেন, বাতাসের সুবিধা নিতেই শেষ মুহূর্তে শুভাশিসকে দলে নেওয়া হয়েছে। লিটনকে জায়গা করে দিতে বাদ পড়েছেন সাব্বির রহমান। টসে জিতে টেস্টে প্রথমে ব্যাটিং করছে শ্রীলঙ্কা।
বাংলাদেশ দল: তামিম ইকবাল, সৌম্য সরকার, মুমিনুল হক, মাহমুদউল্লাহ, মুশফিকুর রহিম (অধিনায়ক), সাকিব আল হাসান, লিটন দাস (উইকেটকিপার), মেহেদী হাসান মিরাজ, তাসকিন আহমেদ, মোস্তাফিজুর রহমান, শুভাশিস রায়।
