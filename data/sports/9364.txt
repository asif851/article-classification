
ক্রিস্টিয়ানো রোনালদোকে কীভাবে আটকাবেন, অনেকবারই সেই কৌশল ভেবে নির্ঘুম রাত কাটিয়েছেন জেরার্ড পিকে। তবে মাঠের বাইরে দুজন ভালো বন্ধু। রোনালদোর ব্যালন ডি’অর জেতায় তাই খুশি পিকে।স্প্যানিশ ম্যাগাজিন জট ডাউনকে পিকে সে কথাই বলেছেন, ‘অনেকেই হয়তো কিছুটা অবাক হয়েছে, বিশেষ করে যারা ওকে (রোনালদোকে) ভালোভাবে চেনে না। কিন্তু আমি হইনি। অবাক হইনি যে তা-ই শুধু নয়, আমি মনে করি এটা আসলেই দারুণ।’”পিকে ম্যানচেস্টার ইউনাইটেডে খেলার সময় রোনালদোকে সতীর্থ হিসেবে পেয়েছিলেন। পুরোনো বন্ধুর জন্য পিকের প্রশংসা, ‘ও আসলেই এটা (ব্যালন ডি’অর) চেয়েছিল। অনেক কষ্ট করেছে। আমি ওর জন্য খুবই আনন্দিত। যখনই ক্রিস্টিয়ানো ভালো কিছু করে, আমি সেটা সবাইকে বলি।’ ওয়েবসাইট।
