
ডাবলিনের ম্যালাহাইড মাঠে ক্লাবে ত্রিদেশীয় সিরিজের চতুর্থ ম্যাচে আজ বাংলাদেশের প্রতিপক্ষ আয়ারল্যান্ড। এই ম্যাচের সর্বশেষ স্কোর ও তথ্য জানা যাবে এখানে—* ১৩৭ বল ও ৮ উইকেট হাতে রেখে ম্যাচ জিতে নিল বাংলাদেশ। আজকের একমাত্র আক্ষেপ সৌম্যের সেঞ্চুরি না পাওয়া। ৮৭ রানে অপরাজিত সৌম্য। তাঁর সঙ্গী মুশফিকুর রহিম (৩*)। বাংলাদেশ : ২৭.১ ওভারে ১৮২/২ (তামিম ৪৭, সৌম্য ৮৭*, সাব্বির ৩৫, মুশফিকুর ৩*; কেভিন ও’ব্রায়ান ১/২২, ম্যাকার্থি ১/৪২)
* জয় থেকে ১১ রান দূরত্বে আউট হলেন সাব্বির। ৩৪ বলে ৩ চার ও এক ছক্কায় ৩৫ রান করে আউট হয়েছেন এই টপ অর্ডার ব্যাটসম্যান। বাংলাদেশ : ২৫ ওভারে ১৭১/২ (সৌম্য ৭৯*)।
* ৪৭ রানে আউট হয়ে গেলেন তামিম। কেভিন ও’ব্রায়ানের বলে উইকেটের পেছনে ক্যাচ দিয়ে ফিরেছেন তিনি। ৯৫ রানে থামল উদ্বোধনী জুটি। বাংলাদেশ: ১৪ ওভারে ৯৫/১ (তামিম ৪৭, সৌম্য ৪০*)।
* ২০ ম্যাচ পর টানা দুই ম্যাচে উদ্বোধনী জুটিতে পঞ্চাশ পেরোল বাংলাদেশ। সর্বশেষ ২০১৫ সালে পাকিস্তান ও ভারতের বিপক্ষে পর পর দুই ম্যাচে ওপেনিংয়ে সেঞ্চুরি পেরিয়েছিলেন সৌম্য-তামিম জুটি।* জয়ের লক্ষ্যে দারুণ সূচনা করেছেন তামিম ইকবাল ও সৌম্য সরকার। বাংলাদেশ: ৯ ওভারে ৫৮ (তামিম ২৪*, সৌম্য ২৭*)। এর আগে মোস্তাফিজুর রহমানের দুর্দান্ত বোলিংয়ের কাছে হার মেনে মাত্র ১৮১ রানে অলআউট হয়েছে আয়ারল্যান্ড।বিস্তারিত পড়ুন...জাদু ফিরছে মোস্তাফিজের বোলিংয়ে 
* কট মুশফিক বল মাশরাফি। আয়ারল্যান্ডের শেষ দুই উইকেটই পড়ল একই সমীকরণে। পর পর দুই বলে ডকরেল ও চেজকে আউট করে আয়ারল্যান্ডকে অলআউট করে দিলেন বাংলাদেশ অধিনায়ক। এর মাঝে চেজের উইকেটের ভাগ মুশফিককেও দেওয়া উচিত। দুর্দান্ত এক ডাইভে চেজকে ফিরিয়েছেন মুশফিক। ১৮১ রানে অল আউট আয়ারল্যান্ড। বিস্তারিত পড়ুন...মোস্তাফিজ-ম্যাশে গুঁড়িয়ে গেল আয়ারল্যান্ড আয়ারল্যান্ড: ৪৬.৩ ওভারে ১৮১ (জয়েস ৪৬, নিয়াল ৩০, ডকরেল ২৫, পোর্টারফিল্ড ২২; মোস্তাফিজুর ৪/২৩, মাশরাফি ২/১৮, সানজামুল ২/২২, মোসাদ্দেক ১/২১, সাকিব ১/৩৮, মাহমুদউল্লাহ ০/১৩, রুবেল ০/৪১)।* সুইপ করতে গিয়ে এলবিডব্লিউ হয়ে গেলেন ব্যারি ম্যাকার্থি (১২)। ৩৫ রানের অষ্টম উইকেট জুটি ভাঙলেন সানজামুল। আয়ারল্যান্ড : ৩৩.১ ওভারে ১৭১/৮ (ডকরেল ২২*; সানজামুল ২/১৯)।* দুই বল পরেই আবারও আঘাত মোস্তাফিজের। কট বিহাইন্ড হয়ে ফিরেছেন গ্যারি উইলসন। তবে রিপ্লেতে দেখা গেছে, ব্যাট নয়, উইলসনের কোমরে লেগেছে বল। আয়ারল্যান্ড : ৩৩.১ ওভারে ১৩৬/৭ (ডকরেল ১*; মোস্তাফিজ ৪/২১)।* কভার থেকে ছুটে এসে দুর্দান্ত এক ক্যাচ নিলেন মোসাদ্দেক। মোস্তাফিজের তৃতীয় শিকার হয়ে ফিরেছেন ও’ ব্রায়ান ভাইদের ছোট জন। আয়ারল্যান্ড : ৩১.৪ ওভারে ১৩৪/৬ (উইলসন ৫*; মোস্তাফিজ ৩/২১)।* আন্তর্জাতিক অভিষেকে প্রথম ওভারেই সাফল্য সানজামুলের। থিতু হয়ে যাওয়া এড জয়েসকে (৪৬) ফিরিয়ে দারুণ শুরু সানজামুলের। লং অনে ক্যাচ নিয়েছেন তামিম ইকবাল। আয়ারল্যান্ড : ২৯ ওভারে ১২৬/৫ (কেভিন ও’ব্রায়ান ৮*; সানজামুল ১/৮, মোস্তাফিজ ২/১৮)।* ২৯তম ওভারে এসে বল হাতে পেলেন অভিষিক্ত সানজামুল ইসলাম।* আরও একবার তৃতীয় বলে উইকেট মোস্তাফিজের। নতুন স্পেলের প্রথম ওভারেই সাফল্য মোস্তাফিজের। ফিরলেন আগের ম্যাচের সেঞ্চুরিয়ান নিয়াল ও’ব্রায়ান (৩০)। আয়ারল্যান্ড : ২৭.৩ ওভারে ১১৬/৪ (জয়েস ৪৪*; মোস্তাফিজ ২/১৭)।* ম্যাচ ধীরে ধীরে নিজেদের দখলে নিয়ে যাচ্ছে আয়ারল্যান্ড। ২৫ ওভার শেষে আয়ারল্যান্ড ১০২/৩ (জয়েস ৩৫*, ও’ব্রায়ান ২৫*)।* আরেকটি সুযোগ হাতছাড়া করল বাংলাদেশ। ১৫তম ওভারের শেষ বলে ক্যাচ দিয়েছিলেন নিয়াল ও’ব্রায়ান। কিন্তু মুশফিকুর রহিম বলটা তালুতে রাখতে পারলেন না। আয়ারল্যান্ড : ১৫ ওভারে ৬২/৩ (জয়েস ২০*, নিয়াল ১*; সাকিব ১/১২)।* ফিরলেন ব্যালবারনিও। সাকিবের আর্মার বুঝতে না পেরে বোল্ড অ্যান্ডি ব্যালবারনি (১২)। আয়ারল্যান্ড : ১৪.২ ওভারে ৬১/৩ (জয়েস ২০*; সাকিব ১/১১)।* দায় শোধ করতে সময় নিলেন না মোসাদ্দেক। মোস্তাফিজের মতোই নিজের তৃতীয় বলেই উইকেট পেলেন এই অফ স্পিনার। ওই পোর্টারফিল্ডকে (২২) কট অ্যান্ড বোল্ড করে আয়ারল্যান্ডকে দ্বিতীয় ধাক্কা দিলেন মোসাদ্দেক। আয়ারল্যান্ড : ৮.৩ ওভারে ৩৭/২ (জয়েস ৯*; মোসাদ্দেক ১/০, মোস্তাফিজ ১/১০)।* ক্যাচ মিস! মাশরাফির বলে সহজ একটা ক্যাচ দিয়েছিলেন উইলিয়াম পোর্টারফিল্ড। কিন্তু তাড়াহুড়া করতে গিয়ে সেটা হাতছাড়া করেছেন মোসাদ্দেক হোসেন।* দ্বিতীয় ওভারের তৃতীয় বলেই পল স্টারলিংকে ফেরালেন মোস্তাফিজুর রহমান। উইকেট মেডেন। আয়ারল্যান্ড : ২ ওভারে ০/১ (জয়েস ০*, পোর্টারফিল্ড ০*; মোস্তাফিজ ১/০)।* দারুণ শুরু রুবেল হোসেনের। প্রথম ওভারেই মেডেন।* আজ আন্তর্জাতিক অভিষেক হয়েছে বাঁহাতি স্পিনার সানজামুল ইসলাম। একাদশের বাইরে মেহেদী হাসান মিরাজ।* বৃষ্টির পূর্বাভাস থাকলেও টসের সময় আকাশ সুসংবাদই দিয়েছে। ঝকঝকে রোদে টস জিতে ফিল্ডিংয়ের সিদ্ধান্ত নিয়েছে বাংলাদেশ।
