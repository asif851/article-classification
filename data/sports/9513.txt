

♦ মুম্বাইয়ে পেস অ্যাটাকে প্যাট কামিন্সকে পাচ্ছেন মোস্তাফিজ।
♦ সানরাইজার্সে সাকিব ছাড়াও রয়েছেন কার্লোস ব্রাফেটের মতো অলরাউন্ডার।

সাত বছরের ঘর ছেড়ে দিতে হলো সাকিব আল হাসানকে। কলকাতা নাইট রাইডার্স ছেড়ে এবার সানরাইজার্স হায়দরাবাদের তাঁবুতে যাচ্ছেন সাকিব। এর পাল্টা হিসেবে মোস্তাফিজুর রহমান কলকাতায় গেলেই পুরো ব্যাপারটা জমে উঠত। তা হয়নি, মোস্তাফিজের ব্যাপারে কলকাতার তেমন একটা আগ্রহ দেখা যায়নি। বর্তমান চ্যাম্পিয়ন মুম্বাই ইন্ডিয়ানসই দলে নিয়েছে দ্য ফিজকে। সাকিব ও মোস্তাফিজ দুজনই এর মধ্যে আইপিএল জয়ের স্বাদ পেয়েছেন। নতুন দলে এসে কি সে সাফল্য আবারও ছুঁতে পারবেন তাঁরা? এ প্রশ্নের উত্তর লুকিয়ে আছে, দুই দলের স্কোয়াডে। হাজার হলেও একজন ক্রিকেটার একাই ম্যাচ জেতাতে পারলেও চ্যাম্পিয়ন হতে হলে ভালো স্কোয়াডের প্রয়োজন হয়।
মুম্বাই ইন্ডিয়ানস ইনিংসের শুরুতে আছেন রোহিত শর্মা। এভিন লুইস কিংবা ইশান কিষানও ঝড় তুলতে জানেন প্রয়োজন হলেই। বিগব্যাশের অতি পরিচিত মুখ বেন কাটিংও আছেন। জেপি ডুমিনি, কাইরন পোলার্ড, ক্রুনাল পান্ডিয়া ও হার্দিক পান্ডিয়ার মতো অলরাউন্ডারও আছে মুম্বাই দলে। জসপ্রীত বুমরা (গতি ও ইয়র্কার), প্যাট কামিন্স (গতি ও বাউন্স), মোস্তাফিজ(কাটার)—কী নেই পেস আক্রমণে। স্লো মিডিয়াম বোলিং নিয়ে আছেন সাংওয়ান, লেগ স্পিন নিয়ে আছেন চাহার, অফ স্পিনে ধনঞ্জয়া। শিরোপা ধরে রাখার মতোই দল।তবে লাসিথ মালিঙ্গা ও হরভজন সিংয়ের অভিজ্ঞতা এবার পাচ্ছে না মুম্বাই। টপ অর্ডারেও ব্যাটসম্যানের অভাব চোখে পড়ার মতো। কঠিন উইকেটে শুধু অলরাউন্ডার দিয়ে দল বানানোর খেসারত দিতে হতে পারে। স্কোয়াড:রোহিত শর্মা, হার্দিক পান্ডিয়া, জসপ্রীত বুমরা, ক্রুনাল পান্ডিয়া, ইশান কিষান, কাইরন পোলার্ড, প্যাট কামিন্স, এভিন লুইস, সূর্যকুমার যাদব, বেন কাটিং, মোস্তাফিজুর রহমান, রাহুল চাহার, প্রদীপ সাংওয়ান, জেসন বেহরেনডোর্ফ, জেপি ডুমিনি, সৌরভ তিওয়ারি, তাজিন্দর ধিলন, আকিলা ধনঞ্জয়া, নিধীশ ডিনেসন, আদিত্য তাঁরে, সিদ্ধেশ দীনেশ, মায়াংক মারকান্দে, শরদ লুম্বা, অনুকুল রয়, মহসিন খান।
সম্ভাব্য একাদশ:রোহিত শর্মা, এভিন লুইস, ইশান কিষান, ক্রুনাল পান্ডিয়া, জেপি ডুমিনি, কাইরন পোলার্ড, হার্দিক পান্ডিয়া, প্রদীপ সাংওয়ান, রাহুল চাহার, প্যাট কামিন্স/মোস্তাফিজুর রহমান, জসপ্রীত বুমরা।
সানরাইজার্স হায়দরাবাদইনিংসের শুরুতেই ডেভিড ওয়ার্নার ও শিখর ধাওয়ানের মতো দুই ওপেনার। কেন উইলিয়ামসন, মনিশ পান্ডে, ইউসুফ পাঠান, দীপক হুদা, ঋদ্ধিমান সাহারা আছেন ব্যাটিংয়ে পরের দায়িত্ব বুঝে নিতে। কার্লোস ব্রাফেট, সাকিব, মোহাম্মদ নবী কিংবা ক্রিস জর্ডানের মতো অলরাউন্ডাররা আছেন দলে। আর বোলিংয়ে ভুবনেশ্বর কুমার তো দুই মৌসুম ধরেই দুর্দান্ত ফর্মে। রশিদ খানও এখন টি-টোয়েন্টিতে আতঙ্কের নাম। গতবার দিল্লিতে খেলা খলিলও আছেন। গতবার বিপুল শর্মাও দলকে বেশ কবার উদ্ধার করেছেন।তবে হায়দরাবাদ সবচেয়ে বড় জুয়া খেলেছে বিলি স্টেনলেককে দলে নিয়ে। আইপিএলের ওয়েবসাইটে তাঁকে ব্যাটসম্যান হিসেবে দেখালেও স্টেনলেককে ভুলেও সেটা ভাববেন না। ৬ ফুট ৮ ইঞ্চি উচ্চতার সঙ্গে ১৪০ কিলোমিটার গতিতে বল করার ক্ষমতা যোগ করে নিন, ভয়ংকর এক অস্ত্রই পাচ্ছে হায়দরাবাদ। শুধু লাইন লেংথ ঠিক রাখতে পারাটাই সমস্যা!সব মিলিয়ে এক মৌসুম বিরতি দিয়ে আবারও শিরোপা জেতার আশা করতেই পারে হায়দরাবাদ।
স্কোয়াড:ডেভিড ওয়ার্নার, ভুবনেশ্বর কুমার, মনিশ পান্ডে, রশিদ খান, শিখর ধাওয়ান, ঋদ্ধিমান সাহা, সিদ্ধার্থ কৌল, দীপক হুদা, সৈয়দ খলিল আহমেদ, সন্দীপ শর্মা, কেন উইলিয়ামসন, কার্লোস ব্রাফেট, সাকিব আল হাসান, ইউসুফ পাঠান, শ্রীভাতস গোস্বামী, মোহাম্মদ নবী, ক্রিস জর্ডান, বাসিল থাম্পি, বিলি স্টেনলেক, থাঙ্গারাসু নটরজন, শচীন বেবি, বিপুল শর্মা, সৈয়দ মেহদি হাসান, রিকি ভুই, তন্ময় আগারওয়াল।
সম্ভাব্য একাদশ:ডেভিড ওয়ার্নার, শিখর ধাওয়ান, মনিশ পান্ডে, কেন উইলিয়ামসন/সাকিব, ইউসুফ পাঠান, ঋদ্ধিমান সাহা, দীপক হুদা, ক্রিস জর্ডান/ব্রাফেট/নবী, ভুবনেশ্বর কুমার, সৈয়দ খলিল আহমেদ, রশিদ খান।
