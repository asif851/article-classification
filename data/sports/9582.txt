

বিশ্বকাপের কোয়ার্টার ফাইনালে আজ রাতে মুখোমুখি হবে লাতিন আমেরিকার দুই দেশ ব্রাজিল ও কলম্বিয়া। হেক্সা মিশনে স্বাগতিকদের পারফরম্যান্স সমর্থকদের মন ভরাতে না পারলেও এখনো ব্রাজিলকেই ফেবারিট মানছেন অনেকেই।অন্যদিকে ধীরে ধীরে আত্মবিশ্বাসী হয়ে উঠেছে কলম্বিয়া। তারা মাঠে নামবে হামেস রদ্রিগেজের মতো খেলোয়াড়কে পুঁজি করে। পুরো বিশ্বকাপেই এবার কলম্বিয়া নিজেদের অন্যভাবে চিনিয়েছে।আবার ব্রাজিলের কাছ থেকে সবাই ঠিক যে ধরনের ফুটবল আশা করে, সেটা এখনো দেখাতে পারেনি স্কলারির দল। দলটিতে অতিমাত্রায় ‘নেইমার-নির্ভরতা’ আর পারফরম্যান্সের ক্লিশে-ভাব রীতিমতো হতাশই করে চলেছে দর্শকদের। তার পরও দলটিকে ফেবারিট মানতে ভুল করছেন না কেউই।
