
ঘরোয়া ফুটবলের গত আসরে শেখ রাসেলের জার্সি গায়ে সব আলো কেড়েছিলেন। নতুন মৌসুমে শেখ জামালের হয়ে খেলবেন সনি নর্দে। ঘরোয়া ফুটবলে রেকর্ড পারিশ্রমিক পাওয়া এই হাইতিয়ান একটু চুপচাপই ছিলেন কাল দলবদলের অনুষ্ঠানে এসে। হয়তো নিজেকে তুলে ধরার প্রতিজ্ঞাই নিচ্ছিলেন মনে মনে। তবে গতবারের শেখ রাসেলের সঙ্গে এবারের শেখ জামালের পার্থক্য কী দেখলেন, প্রশ্নটায় সরব হয়ে উঠলেন ২৩ বছরের তরুণ, ‘গতবার শেখ রাসেলে ৪-৫ জন ছিল খুব ভালো খেলোয়াড়। কিন্তু এবার শেখ জামালে দেখছি সবাই খুব ভালো খেলোয়াড়।’ এটা বলার পরক্ষণেই মুচকি একটা হাসি দিলেন, ‘সবাই তো ভালো খেলোয়াড়, আমরা হয় সব ম্যাচই জিতব, না হয় সব ম্যাচ হারব!’অনেক সন্ন্যাসীতে না গাজন নষ্ট হয়—এটাই কি বোঝাতে চাইলেন?
