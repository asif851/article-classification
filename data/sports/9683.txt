
টি-টোয়েন্টিটা হারতে হয়েছে। শেষের এই অতৃপ্তিটুকু মনে রেখেও নিউজিল্যান্ডের বিপক্ষে সিরিজটি বাংলাদেশের ক্রিকেটে স্মরণীয় এক অধ্যায় হয়েই থাকবে। প্রথম আলোর অনুরোধে বাংলাদেশ দলের চার খেলোয়াড় ও নির্বাচক হাবিবুল বাশার সিরিজটির দিকে ফিরে তাকিয়ে আপ্লুত হলেন আবারও।স্মরণীয় মুহূর্তমুশফিকুর রহিম: শেষ ম্যাচটাতে ৩০৭ রান তাড়া করে ওয়ানডে সিরিজ জয়ের ওই মুহূর্ত। এর আগেই আমরা সিরিজ জিতেছি। তার পরও হোয়াইটওয়াশ ইজ হোয়াইটওয়াশ।মাশরাফি বিন মুর্তজা: তৃতীয় ওয়ানডেতে ৩০৭ রান তাড়া করে জেতা। কেউ ভাবেনি, বাংলাদেশ দলের পক্ষে এটাও সম্ভব।আবদুর রাজ্জাক: রুবেলের হ্যাটট্রিকের মুহূর্ত। শুধু হ্যাটট্রিক না, ওই স্পেলটার কথাই বলব আমি। বিশ্বের অনেক বড় বড় বোলারের জীবনেও এ রকম ঘটনা এক-দুবারই ঘটে।তামিম ইকবাল: রুবেলের হ্যাটট্রিক। কারণ ওই সময় ম্যাচটা আমাদের হাতছাড়া হয়ে যাচ্ছিল। ওর ওই তিন বলে ম্যাচ ঘুরে গেছে।হাবিবুল বাশার: প্রথম ওয়ানডেতে রুবেলের সেই ভয়ংকর স্পেল। ৩.৫ ওভারের যে স্পেলে ১২ রান দিয়ে হ্যাটট্রিকসহ ওর ৫ উইকেট।সবচেয়ে বড় প্রাপ্তিমুশফিকুর: দল হিসেবে কীভাবে ভালো খেলতে হয়, সেটা বুঝতে পারা। আমার মনে হয় এই সিরিজে একজনের অনুভূতি বুঝতে পেরে আরেকজন তাতে সাড়া দিয়েছে।মাশরাফি: ব্যাটিং অর্ডারে তিন নম্বর ব্যাটসম্যান (মুমিনুল) খুঁজে পাওয়া। সঙ্গে টেস্ট আর ওয়ানডে সিরিজ জয়ের কথাও বলব।রাজ্জাক: মুমিনুলের ব্যাটিং। তার ব্যাটিং দেখে মনে হয়েছে সে আসলেই বড় ইনিংস খেলার প্লেয়ার।তামিম: টেস্ট সিরিজ ড্র করা। দুটি টেস্টেই আমরা ভালো খেলে ড্র করেছি।হাবিবুল: টেস্ট সিরিজ ড্র করা। ওয়ানডে সিরিজ জেতাও বড় ব্যাপার। কিন্তু নিউজিল্যান্ডের মতো দলের বিপক্ষে পর পর দুটি টেস্ট ভালো খেলে ড্র করাটাকেই বেশি বড় মনে হয় আমার কাছে।আমার সিরিজ-সেরামুশফিকুর: টেস্ট সিরিজে অবশ্যই সোহাগ গাজী। ওয়ানডেতে সন্দেহাতীতভাবেই নাঈম ভাই। আসলে এই সিরিজে কেউ একজন দলকে টেনে নিয়ে যায়নি। এটা সার্বিকভাবে টিম বাংলাদেশের সাফল্য।মাশরাফি: টেস্টে মুমিনুল, ওয়ানডেতে নাঈম। দুজনই ধারাবাহিকভাবে ভালো খেলেছে।রাজ্জাক: ধারাবাহিক ব্যাটিংয়ের জন্য টেস্টে মুমিনুল। ও-ই এই সিরিজের সবচেয়ে বড় আবিষ্কার। আর ওয়ানডেতে মুশফিক।তামিম: টেস্টে মুমিনুল, ওয়ানডেতে নাঈম ভাই। প্রথম ও তৃতীয় ওয়ানডে জেতায় নাঈম ভাইয়ের ব্যাটিংয়েরই বড় ভূমিকা ছিল।হাবিবুল: টেস্টে মুমিনুল। অসাধারণ ব্যাটিং করেছে। আর ওয়ানডের সেরা হতে পারে যে কেউ। একজনকে বাদ দিয়ে আরেকজনের নাম বলা কঠিন।দলে এখন যা প্রয়োজনমুশফিকুর: আপাতত তামিম-সাকিবরা তাড়াতাড়ি ফিট হয়ে ফিরে আসুক।মাশরাফি: আমাদের পেসারদের আরও কিছু জিনিস নিয়ে কাজ করা দরকার। ভালো একটা শুরু বা তাড়াতাড়ি ইনিংসটা শেষ করে দেওয়া—এসব ক্ষেত্রে পেসারদের আরও ভূমিকা রাখতে হবে।রাজ্জাক: বোলিংয়ে আরেকটু উন্নতি করার আছে, সেটা পেস-স্পিন দুই বিভাগেই। টি-টোয়েন্টির প্রথম ছয় ওভার, পাওয়ার প্লে, স্লগ ওভারের বোলিংয়ে এখনো পিছিয়ে আছি আমরা।তামিম: প্রতিকূল পরিস্থিতিতে লড়াই করার মানসিকতা। আমরা সব সময় নিজেদের মাঠে খেলব না, স্পিন উইকেট পাব না বা কন্ডিশন আমাদের পক্ষে থাকবে না। তখনো যেন আমরা ভালো খেলতে পারি।হাবিবুল: ফিল্ডিংয়ে উন্নতি করা। আমাদের ছেলেরা যে পরিমাণ পরিশ্রম করে, তাতে এই দলটা বিশ্বের সেরা ফিল্ডিং দল হতে পারে।
   
