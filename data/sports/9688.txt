
টঙ্গী আহসানউল্লাহ স্টেডিয়ামে কাল থেকে শুরু হচ্ছে জাতীয় আর্চারি প্রতিযোগিতা। চলবে ২৮ জুলাই পর্যন্ত। এবারের প্রতিযোগিতায় সারা দেশের বিভিন্ন জেলা, সার্ভিসেস সংস্থা, প্রতিষ্ঠান ও ক্লাব থেকে ট্র্যাডিশনাল ডিভিশন, রিকার্ভ ও কম্পাউন্ড বোয়ে অংশ নেবেন মোট ৩২৭ তিরন্দাজ। এ উপলক্ষে কাল বাংলাদেশ অলিম্পিক অ্যাসোসিয়েশনের ডাচ্-বাংলা ব্যাংক অডিটোরিয়ামে সংবাদ সম্মেলনের আয়োজন করে ফেডারেশন। প্রতিযোগিতার পৃষ্ঠপোষক গ্রামীণফোন। সংবাদ সম্মেলনে উপস্থিত ছিলেন সাধারণ সম্পাদক কাজী রাজীব উদ্দীন আহমেদ চপলসহ আরও অনেকে।
