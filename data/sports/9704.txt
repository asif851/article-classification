

আফগানিস্তানের বিপক্ষে তিন ম্যাচে ওয়ানডে সিরিজের প্রথম দুই ম্যাচের জন্য বাংলাদেশ দল ঘোষণা করা হয়েছে। ১৩ জনের দলে ডাক পেয়েছেন মোসাদ্দেক হোসেন। এর আগে টি-টোয়েন্টি খেললেও এখনো ওয়ানডে অভিষেক হয়নি বাংলাদেশের এই তরুণ ব্যাটসম্যানের। ব্রিসবেনের ন্যাশনাল ক্রিকেট সেন্টারের ল্যাবে বোলিং অ্যাকশনের পরীক্ষা দেওয়া পেসার তাসকিন আহমেদের ফল জানার অপেক্ষা ছিল। সেটি এখনো জানা না গেলেও দলে রাখা হয়নি তাসকিনকে।১৩ জনের দল: মাশরাফি বিন মুর্তজা (অধিনায়ক), তামিম ইকবাল, সৌম্য সরকার, সাকিব আল হাসান, মুশফিকুর রহিম, রুবেল হোসেন, মাহমুদউল্লাহ, ইমরুল কায়েস, তাইজুল ইসলাম, শফিউল ইসলাম, মোসাদ্দেক হোসেন, নাসির হোসেন ও সাব্বির রহমান।
