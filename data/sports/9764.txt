
ওয়েলিংটন শেষ পর্যন্ত আক্ষেপের নাম হয়ে রইল বাংলাদেশের জন্য। প্রথম ইনিংসে অসাধারণ ব্যাটিং করেও হারতেই হলো। তবে ওই ইনিংসের ব্যক্তিগত পারফরম্যান্স দিয়েই আইসিসি টেস্ট ব্যাটিং র‌্যাঙ্কিংয়ে এগিয়েছেন সাকিব-মুশফিকরা।বাংলাদেশের পক্ষে ব্যক্তিগত সর্বোচ্চ ইনিংস খেলেই ক্যারিয়ার-সর্বোচ্চ অবস্থানে উঠে এসেছেন সাকিব। আট ধাপ এগিয়ে ২৩-এ উঠেছেন বাংলাদেশের অলরাউন্ডার। অলরাউন্ডার র্যাঙ্কিংয়েও ছাপ পড়েছে সাকিবের পারফরম্যান্সের। ওয়েলিংটন টেস্ট শেষে সাকিবের রেটিং পয়েন্ট ক্যারিয়ার সর্বোচ্চ ৪৩৬। তবে সাকিব আছেন আগের মতোই দুই নম্বরে। ৪৮২ পয়েন্ট নিয়ে যেখানে তাঁর ওপরে ভারতের রবিচন্দ্রন অশ্বিন।পঞ্চম উইকেটে সাকিবের সঙ্গে ৩৫৯ রান যোগ করা মুশফিকও বড় লাফ দিয়েছেন। ১০ ধাপ এগিয়ে ৩৫ নম্বরে উঠে এসেছেন প্রথম ইনিংসে ১৫৯ রান করা অধিনায়ক। দুই ধাপ এগিয়ে সেরা বিশে স্থান করে নিয়েছেন ওপেনার তামিম ইকবাল (২০তম)। দুই ইনিংসে ফিফটি করে আবারও সেরা ১০০-তে উঠে এসেছেন সাব্বির রহমান (৯৪)।বোলিংয়ে বাংলাদেশের সেরা সাকিব আল হাসান ধরে রেখেছেন আগের ১৫ নম্বর জায়গাটা। এ ছাড়া প্রথমবারের মতো শীর্ষ এক শতে জায়গা পেয়েছেন শুভাশিস রায় (৯৮) ও কামরুল ইসলাম (৯৯)।ব্যাটিংয়ে শীর্ষ পাঁচে কোনো পরিবর্তন নেই। অস্ট্রেলিয়ার স্টিভেন স্মিথ ধরে রেখেছেন প্রথম স্থানটা। বোলিংয়ে শীর্ষ পাঁচে পরিবর্তন একটি। ডেল স্টেইনকে টপকে পাঁচে উঠে এসেছেন দক্ষিণ আফ্রিকারই কাগিসো রাবাদা। তথ্যসূত্র: আইসিসি।বাংলাদেশের শীর্ষ পাঁচব্যাটসম্যান২০ (+২) তামিম ইকবাল ৬৬৬২৩ (+৮) সাকিব আল হাসান ৬৫৯!২৮ (+১) মুমিনুল হক ৬৩৬৩৫ (+১০) মুশফিকুর রহিম ৫৭২৫৪ (-৬) মাহমুদউল্লাহ ৪৮৩বোলার১৫ (-) সাকিব আল হাসান ৬৬১৩৬ (-১) মেহেদী হাসান মিরাজ ৪৫৮৩৯ (-২) তাইজুল ইসলাম ৪৩২৫৯ (+৪) মাহমুদউল্লাহ ২৯০৮৬ (-২) শফিউল ইসলাম ১৪৯* বন্ধনীতে অবস্থান পরিবর্তন! ক্যারিয়ার-সেরা অবস্থান
