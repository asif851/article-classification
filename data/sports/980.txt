
পিওতর চেকের চোটে অপ্রত্যাশিত সুযোগ পেয়ে রেকর্ডই গড়ে ফেললেন মার্ক শোয়ার্জার। চেলসির অস্ট্রেলিয়ান গোলরক্ষক ৪১ বছর ১৯৮ দিন বয়সে মাঠে নেমে হয়ে গেছেন চ্যাম্পিয়নস লিগ নকআউট পর্বে সবচেয়ে বেশি বয়সী খেলোয়াড়। আগের রেকর্ডটা ছিল ইউনাইটেড গোলরক্ষক এডউইন ফন ডার সারের। শুধু নকআউট পর্বে সীমাবদ্ধ না থাকলে চ্যাম্পিয়নস লিগে সবচেয়ে বেশি বয়সে মাঠে নামার রেকর্ডটি লাৎসিও গোলরক্ষক মার্কো বাল্লোত্তার (৪৩ বছর ২৫৩ দিন)।
