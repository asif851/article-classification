
পল্টন উডেনফ্লোর জিমনেসিয়ামে অনুষ্ঠানরত বাংলাদেশ আন্তর্জাতিক ব্যাডমিন্টন চ্যালেঞ্জের মহিলা একক দেখছে সর্ব ভিয়েতনাম ফাইনাল। কাল সেমিফাইনালে ভিয়েতনামের থুই লিন এনইউয়েন ২-০ সেটে হারিয়েছেন স্বদেশি থি সেন এনইউয়েনকে। অন্য সেমিফাইনালে ভিয়েতনামের থি ত্রাং ২-১ সেটে জিতেছেন ভারতের ঋতুপর্ণা দাসের বিপক্ষে। মিশ্র দ্বৈতের সেমিফাইনালে ভারতের সাত্ত্বিক সাইরাজ ও মনীষা জুটি ২-০ সেটে হারিয়েছেন স্বদেশি রোহান কাপুর ও সানজানা সন্তোষকে। এই ইভেন্টের অন্য সেমিফাইনালে থাইল্যান্ডের জুটি ভিরিয়াঙগুরা-তানুপাত ২-০ সেটে হারিয়েছেন ভারতের ভেঙ্কট গৌরব প্রসাদ ও জুহি জুটিকে। আজ প্রতিযোগিতার ফাইনাল।
