
ইনজুরি আর মাশরাফি যেন হয়ে গেছে সমার্থক শব্দ। আবারও ইনজুরির কবলে পড়েছেন বাংলাদেশের অন্যতম প্রধান এই পেসার। অস্ট্রেলিয়ার বিপক্ষে টি-টোয়েন্টি বিশ্বকাপের শেষ ম্যাচটা মাশরাফিকে ছাড়াই খেলতে হবে বাংলাদেশকে।গতকাল পাকিস্তানের বিপক্ষে ম্যাচটি খেলার সময়ই ডান পায়ের হাঁটুতে ব্যথা অনুভব করেছিলেন মাশরাফি। পরে রাত বাড়ার সঙ্গে সঙ্গে বেশ ফুলেও গেছে চোট পাওয়া জায়গাটা। এখন শেষ ম্যাচে মাঠে নামার কোনো সম্ভাবনাই নেই মাশরাফির। ইতিমধ্যে হোটেল ছেড়ে বাসাতেও চলে গেছেন তিনি।শেষ ম্যাচে মাশরাফির সম্ভাব্য পরিবর্তন হিসেবে দলে ডাকা হতে পারে বাঁহাতি স্পিনার আরাফাত সানি বা ডানহাতি পেসার তাসকিন আহমেদকে।
