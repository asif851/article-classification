
স্বাধীনতা দিবস উপলক্ষে গতকাল রোববার হাতিরঝিলে নৌকাবাইচের আয়োজন করেছিল বাংলাদেশ রোইং ফেডারেশন। প্রতিযোগিতার পুরুষদের বিভাগে চ্যাম্পিয়ন হয়েছে নিউ গাজী রোইং ক্লাব। দ্বিতীয় হয়েছে নিউ ইয়াং স্টার রোইং ক্লাব এবং তৃতীয় ইউনিভার্সেল রোইং ক্লাব। নারীদের বিভাগে চ্যাম্পিয়ন হয়েছে কেরানীগঞ্জের শুভাঢ্যা রোইং ক্লাব, দ্বিতীয় হয়েছে নর্থবেঙ্গল রোইং ক্লাব এবং তৃতীয় আলীনগর রোইং ক্লাব। স্বাধীনতা দিবসে হাতিরঝিলে ছিল প্রচুর দর্শনার্থী। বাংলাদেশ রোইং ফেডারেশনের এ আয়োজন তাদের জন্য ছিল বাড়তি বিনোদন। হাতিরঝিলের দুই পাড়ে হাজারো মানুষ উপভোগ করেছেন নৌকাবাইচ। নৌকাবাইচে প্রধান অতিথি হিসেবে উপস্থিত ছিলেন যুব ও ক্রীড়া প্রতিমন্ত্রী বীরেন শিকদার। উপস্থিত ছিলেন মুক্তিযুদ্ধ বিষয়ক মন্ত্রণালয়ের সচিব মাহমুদ রেজা খান, যুব ও ক্রীড়া মন্ত্রণালয়ের ভারপ্রাপ্ত সচিব আসাদুল ইসলাম ও বাংলাদেশ রোইং ফেডারেশনের সভাপতি মোল্লা মোহাম্মদ আবু কাওছার। প্রতিযোগিতায় ১০ জেলা থেকে আগত প্রতিযোগীরা অংশ নেন। এ ছাড়া ঢাকার বিভিন্ন অঞ্চল থেকে নারীদের পাঁচটি দলও অংশ নিয়েছে এ প্রতিযোগিতায়। বিজ্ঞপ্তি
