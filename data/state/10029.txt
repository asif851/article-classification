
সুবিধাবঞ্চিত শিশুদের নতুন জুতা উপহার দিয়েছে জুতা রপ্তানিকারক প্রতিষ্ঠান ম্যাফ সুজ লিমিটেড। সম্প্রতি নগরের লালখান বাজারের মতিঝর্ণা এলাকায় জাগো ফাউন্ডেশনের একটি স্কুলে আনুষ্ঠানিকভাবে ফাউন্ডেশনের কর্মকর্তাদের কাছে এ উপহার তুলে দেওয়া হয়।জাগো ফাউন্ডেশন পরিচালিত দেশের বিভিন্ন স্কুলের অধ্যয়নরত ১ হাজার ১০০ শিক্ষার্থীর জন্য এই জুতা উপহার দিয়েছে প্রতিষ্ঠানটি। এ উপলক্ষে মতিঝর্ণা এলাকায় ফাউন্ডেশনের স্কুলে এক অনুষ্ঠানের আয়োজন করা হয়।  অনুষ্ঠানে বক্তব্য দেন ম্যাফ সুজ লিমিটেডের নির্বাহী পরিচালক জসীম আহমেদ, জুনিয়র চেম্বার চট্টগ্রামের সহসভাপতি মো. গিয়াস উদ্দিন। উপস্থিত ছিলেন ম্যাফ সুজ লিমিটেডের সহকারী মহাব্যবস্থাপক মো. আতাউর রহমান, জ্যেষ্ঠ ব্যবস্থাপক রাজীব উদ্দিন, জাগো ফাউন্ডেশনের জ্যেষ্ঠ ব্যবস্থাপক নদী রশীদ, ফয়সাল সিদ্দিক এবং জুনিয়র চেম্বার চট্টগ্রামের সদস্য জুনায়েদ ইসদানী। জসীম আহমেদ বলেন, ‘সুবিধাবঞ্চিত শিশুদের জন্য আমরা সেবা দিতে সব সময় প্রস্তুত। এদের সমাজের অন্য শিশুদের মতো এগিয়ে নিতে পারলে দেশ উপকৃত হবে।’ প্রসঙ্গত, জাগো ফাউন্ডেশনের পথচলা শুরু হয় ২০০৭ সালে। সমাজের সুবিধাবঞ্চিত শিশুদের আন্তর্জাতিক মানের শিক্ষা প্রদান, তরুণদের সামাজিক কর্মকাণ্ডে উদ্বুদ্ধ করা এবং সমাজ থেকে দারিদ্র্য দূর করার লক্ষ্যে কাজ করছে সংগঠনটি। বিজ্ঞপ্তি।
