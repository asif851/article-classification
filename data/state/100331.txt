
নির্বাহী ম্যাজিস্ট্রেট ও ব্রাহ্মণবাড়িয়ার সরাইল উপজেলা নির্বাহী কর্মকর্তা মোহাম্মদ এমরান হোসেনের ভ্রাম্যমাণ আদালতে গত শনিবার রাতে এক নারীসহ ছয়জনকে বিভিন্ন মেয়াদে কারাদণ্ড দেওয়া হয়েছে। তাঁদের মধ্যে গাঁজা বহনের দায়ে হবিগঞ্জের মাধবপুর উপজেলার রাজনগর গ্রামের ফারুকুল ইসলামকে এক বছর, তাঁর স্ত্রী বিলকিছ বেগমকে (২০) চার মাস ও আলমগীর হোসেনকে (২০) ছয় মাসের কারাদণ্ড দেওয়া হয়৷ একই আদালত জুয়া খেলার দায়ে উপজেলার শাহজাদাপুর ইউনিয়নের দেওড়া গ্রামের হাফিজ মিয়া (৪৫) ও লাল মিয়াকে (৩৮) ২০ দিন করে এবং হাসনাত মিয়াকে সাত দিনের কারাদণ্ড দিয়েছেন৷ পুলিশ গত শনিবার উপজেলার বিভিন্ন স্থানে অভিযান চালিয়ে তাঁদের আটক করে৷ 
