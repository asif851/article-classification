
জাতীয় সংসদের ডেপুটি স্পিকার ফজলে রাব্বী মিয়ার মা বেগম হামিদুন্নেসা (১০১) ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। গতকাল বুধবার দুপুরে বার্ধক্যজনিত কারণে গাইবান্ধার নিজ বাড়িতে তিনি মারা যান। গতকাল বুধবার সংসদ সচিবালয়ের সংবাদ বিজ্ঞপ্তিতে এ তথ্য জানানো হয়েছে। তিনি ছেলেমেয়ে, নাতি-নাতনিসহ অসংখ্য গুণগ্রাহী রেখে গেছেন।ডেপুটি স্পিকারের মায়ের মৃত্যুতে জাতীয় সংসদের স্পিকার শিরীন শারমিন চৌধুরী, চিফ হুইপ আ স ম ফিরোজ ও হুইপরা শোক জানিয়েছেন। এ ছাড়া জাতীয় সংসদ সচিবালয়ের কর্মকর্তা ও কর্মচারীরা ডেপুটি স্পিকারের মায়ের মৃত্যুতে শোক জানিয়েছেন।
