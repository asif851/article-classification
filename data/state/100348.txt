
রাজধানীর সোহরাওয়ার্দী উদ্যানে আজ শনিবার বেলা সাড়ে তিনটার দিকে ঢাকা মহানগর আওয়ামী লীগের আলোচনা সভা শুরু হয়েছে। কোরআন তিলাওয়াত ও অন্যান্য ধর্মগ্রন্থের নির্বাচিত অংশ পাঠের মধ্য দিয়ে এ আলোচনা সভা শুরু হয়।
আলোচনা সভায় সভাপতিত্ব করছেন ঢাকা মহানগর আওয়ামী লীগের ভারপ্রাপ্ত সভাপতি এম এ আজিজ। সভামঞ্চে উপস্থিত রয়েছেন কৃষিমন্ত্রী ও আওয়ামী লীগের সভাপতিমণ্ডলীর সদস্য মতিয়া চৌধুরী, সভাপতিমণ্ডলীর সদস্য সাহারা খাতুন, ঢাকা মহানগর আওয়ামী লীগের সাধারণ সম্পাদক মোফাজ্জল হোসেন চৌধুরী মায়া ও খাদ্যমন্ত্রী কামরুল ইসলাম। বিকেল সাড়ে চারটার দিকে প্রধানমন্ত্রী ও আওয়ামী লীগের সভানেত্রী শেখ হাসিনার আলোচনাস্থলে উপস্থিত হওয়ার কথা।
এ ছাড়া সমাবেশে ঢাকার বিভিন্ন ওয়ার্ড ও থানা থেকে বিপুলসংখ্যক নেতা-কর্মী সোহরাওয়ার্দী উদ্যানে সমবেত হয়েছেন।
