
রাজধানীর শমরিতা হাসপাতালের সংলগ্ন একটি বাড়ি থেকে ২৫ জনকে আটক করেছে পুলিশ। পুলিশের দাবি, আটক করা ব্যক্তিরা জামায়াত শিবিরের নেতা কর্মী। সরকারবিরোধী কর্মকাণ্ডের অভিযোগে এঁদের আটক করা হয়। 
পুলিশের তেজগাঁও বিভাগের উপকমিশনার (ডিসি) বিপ্লব কুমার সরকার প্রথম আলোকে বলেন, গোপন সূত্রে খবর পেয়ে আজ শুক্রবার বেলা তিনটার দিকে শমরিতা হাসপাতালের পাশের গলির একটি বাড়িতে অভিযান চালানো হয়। এখানে সরকারকে বেকায়দায় ফেলার জন্য এই বাড়িতে বৈঠক চলছিল। এখান থেকে জামায়াত-শিবিরের ২৫ জন নেতা কর্মীকে আটক করা হয়। এঁদের কাছ থেকে ১৬টি কম্পিউটার, বিভিন্ন ধরনের প্রচারপত্র ও বই উদ্ধার করা হয়।
