
কুমিল্লা আদর্শ সদর উপজেলার ৩ নম্বর দক্ষিণ দুর্গাপুর ইউনিয়ন পরিষদের চেয়ারম্যান ও ইউনিয়ন বিএনপির সাবেক সাধারণ সম্পাদক আমিনুল হক আওয়ামী লীগে যোগ দিয়েছেন।গত শনিবার দুপুরে আমিনুল হক সাংসদ আ ক ম বাহাউদ্দিনের হাতে নৌকা প্রতীক তুলে দিয়ে আওয়ামী লীগে যোগ দেন। এ উপলক্ষে দুটি গরু জবাই করে আওয়ামী লীগের নেতা-কর্মীদের ভূরিভোজ করানো হয়। আমিনুল হক বলেন, ‘আওয়ামী লীগের আদর্শে অনুপ্রাণিত হয়ে যোগদান করেছি।’ দক্ষিণ জেলা বিএনপির জ্যেষ্ঠ সহসভাপতি ফজলুল হক গতকাল রোববার বলেন, ‘উনি (আমিনুল হক) দলবদল করলে আমাদের কিছু বলার নেই।’
