

রাজধানীর বনানী এলাকার একটি বাড়ি থেকে অস্ত্র, পেট্রলবোমা, মাদক, বন্য প্রাণীর চামড়াসহ পাঁচজনকে পুলিশ আটক করা হয়েছে। পুলিশের গুলশান বিভাগের উপকমিশনার লুত্ফুল কবির জানান, প্রথম আলোকে এ খবর নিশ্চিত করেছেন।
আজ রোববার সকালে বনানীর চেয়ারম্যান বাড়ি এলাকার একটি বাড়ি থেকে এদের আটক করা হয়। এ সময় ওই বাড়িতে তল্লাশি করে পাঁচটি বিদেশি পিস্তল, দুটি এয়ারগান, চারটি পেট্রলবোমা, বিপুলসংখ্যক ছুরি, দেশি-বিদেশি মাদকদ্রব্য জব্দ করা হয়। একই বাড়ি থেকে একটি বাঘের চামড়া, দুটি ভল্লুকের, একটি কুমিরের ও একটি হরিণের চামড়া আটক করা হয়।
