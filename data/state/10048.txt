
তাসলিমা খাতুনের দুটি কিডনিই নষ্ট হয়ে গেছে। তাঁর বাবা ইংরেজি সংবাদপত্র নিউ নেশন-এর একজন সাংবাদিক। ২০১০ সালে বিএ পরীক্ষার সময় রেটিনাজনিত অসুস্থতায় আক্রান্ত হওয়ার পর সুচিকিৎসার অভাবে চিরতরে দৃষ্টিশক্তি হারান তাসলিমা। এরই মধ্যে তাঁর কিডনির অসুস্থতা দেখা দেয়। মেয়ের জটিল এই দুই রোগের চিকিৎসা করাতে গিয়ে তাঁর বাবা এখন নিঃস্ব হওয়ার পথে। তাসলিমা বর্তমানে খুলনার শহীদ আবু নাসের বিশেষায়িত হাসপাতালের কিডনি বিভাগের প্রধান এনামুল কবিরের তত্ত্বাবধানে চিকিৎসাধীন। চিকিৎসক বলেছেন, জরুরি ভিত্তিতে কিডনি প্রতিস্থাপন করা না হলে তাসলিমাকে বাঁচানো সম্ভব হবে না। এর জন্য প্রয়োজন ১৫ থেকে ২০ লাখ টাকা। এ অবস্থায় মেয়েটি সমাজের সুহৃদ ও দানশীল ব্যক্তিদের সহায়তার প্রত্যাশী। সাহায্য পাঠানোর ঠিকানা: তাসলিমা খাতুন, সঞ্চয়ী হিসাব নম্বর-৫৩১২, বাংলাদেশ কৃষি ব্যাংক, দৌলতপুর শাখা, খুলনা। বিজ্ঞপ্তি।
