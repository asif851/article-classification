
লোহাগাড়া উপজেলায় বড় হাতিয়া ইউনিয়নের মনুফকির হাট এলাকায় ১৯ ফেব্রুয়ারি বিকেলে সামাজিক সংগঠন বড় হাতিয়া দরিদ্র কল্যাণ ট্রাস্টের উদ্যোগে হতদরিদ্রদের মাঝে চাল, কম্বল ও শিক্ষা উপকরণ বিতরণ করা হয়।এ উপলক্ষে এক আলোচনা সভা অনুষ্ঠিত হয়। ট্রাস্টের সভাপতি মো. গিয়াস উদ্দিনের সভাপতিত্বে এতে প্রধান অতিথি হিসেবে উপস্থিত ছিলেন লোহাগাড়া উপজেলা কৃষি কর্মকর্তা শামীম হোসেন। সভায় বক্তারা বলেন, এ ধরনের উদ্যোগ প্রশংসনীয়। এতে অসহায় দরিদ্ররা উপকৃত হবেন। এ সময় উপস্থিত ছিলেন বড় হাতিয়া ইউনিয়ন আওয়ামী লীগের সভাপতি সাজেদুর রহমান, জসিম উদ্দিন, মোছলেম উদ্দিন, খোকন চন্দ্র নাথ, শিমুল বড়ুয়া প্রমুখ।
