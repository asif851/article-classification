
‘সেরা সাঁতারুর খোঁজে বাংলাদেশ’—স্লোগান সামনে রেখে গতকাল মঙ্গলবার শরীয়তপুরে সাঁতার প্রতিযোগিতা অনুষ্ঠিত হয়েছে। বাংলাদেশ সুইমিং ফেডারেশন ও নৌবাহিনীর যৌথ উদ্যোগে জেলা ক্রীড়া সংস্থা এ প্রতিযোগিতার আয়োজন করে। প্রতিযোগিতায় ১১০ জন নারী ও পুরুষ অংশ নেন। তাঁদের মধ্যে ১০ জনকে পুরস্কার দেওয়া হয়। পুরস্কার বিতরণ করেন নৌবাহিনীর কমান্ডার মাহমুদুর রহমান ও শরীয়তপুরের পুলিশ সুপার সাইফুল্লাহ আল মামুন। 
