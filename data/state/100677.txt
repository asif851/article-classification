
পররাষ্ট্র মন্ত্রণালয়ের মহাপরিচালক (প্রশাসন) এম আল্লামা সিদ্দিকীকে তুরস্কে বাংলাদেশের নতুন রাষ্ট্রদূত হিসেবে নিয়োগ দিয়েছে সরকার। গতকাল বৃহস্পতিবার পররাষ্ট্র মন্ত্রণালয়ের এক বিজ্ঞপ্তিতে এ তথ্য জানানো হয়। খবর ইউএনবি ও বাসসের।বিজ্ঞপ্তিতে বলা হয়, আল্লামা সিদ্দিকী একই সঙ্গে বুলগেরিয়া, আজারবাইজান ও আর্মেনিয়ায়ও বাংলাদেশের রাষ্ট্রদূতের দায়িত্ব পালন করবেন। পেশাদার কূটনৈতিক আল্লামা সিদ্দিকী দশম বিসিএস (পররাষ্ট্র মন্ত্রণালয়) ক্যাডারের কর্মকর্তা। এর আগে তিনি লন্ডন, ইসলামাবাদ, কলকাতা ও টোকিওতে বাংলাদেশ মিশনে বিভিন্ন গুরুত্বপূর্ণ পদে দায়িত্ব পালন করেন। তিনি ঢাকা বিশ্ববিদ্যালয়ের লোকপ্রশাসন বিভাগ থেকে বিএসএস ও এমএসএস ডিগ্রি লাভ করেন। পরে তিনি জাপানে ভাষার ওপর প্রশিক্ষণ কোর্স করেন।
