
ঢাকার দুই সিটি করপোরেশনসহ আশপাশের উপজেলা এবং অন্যান্য সিটি করপোরেশন ও জেলা সদরের সরকারি প্রাথমিক বিদ্যালয়ের শিক্ষকদের কেউ কেউ ভুয়া বদলির আদেশ জারি করে যোগ দেওয়ার চেষ্টা করছেন বলে অভিযোগ পেয়েছে প্রাথমিক শিক্ষা অধিদপ্তর। এ অবস্থায় অধিদপ্তর পরিপত্র জারি করে বলেছে, এ ধরনের ভুয়া আদেশ পাওয়া গেলে অভিযুক্ত শিক্ষককে তাৎক্ষণিক সাময়িক বরখাস্ত করাসহ বিভাগীয় ব্যবস্থা নেওয়া হবে। পরিপত্রটি অধিদপ্তরের ওয়েবসাইটে দেওয়া হয়েছে। এতে প্রাথমিক ও গণশিক্ষা মন্ত্রণালয় ও অধিদপ্তরের ওয়েবসাইট বা ই-মেইলে এ ধরনের বদলির আদেশ যাচাই করে নিতে বিভাগীয় উপপরিচালক, জেলা ও উপজেলা প্রাথমিক শিক্ষা কর্মকর্তাদের নির্দেশ দেওয়া হয়েছে। নিজস্ব প্রতিবেদক
