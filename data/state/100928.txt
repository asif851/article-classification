
বগুড়া শহরের খান্দার এলাকায় নির্বাচন কমিশনের জেলা সার্ভার স্টেশন ভবনের নির্মাণকাজের উদ্বোধন করা হয়েছে। গতকাল বৃহস্পতিবার এ কাজের উদ্বোধন করেন নির্বাচন কমিশনার মো. জাবেদ আলী।এ সময় সেখানে বগুড়ার জেলা প্রশাসক শফিকুর রেজা বিশ্বাস, পুলিশ সুপার মোজাম্মেল হক, জেলা নির্বাচন কর্মকর্তা ইউনুচ আলীসহ জেলা প্রশাসন ও নির্বাচন কার্যালয়ের কর্মকর্তারা উপস্থিত ছিলেন। কর্মকর্তারা জানান, প্রায় এক কোটি ৭০ লাখ টাকা ব্যয়ে এই সার্ভার স্টেশনের জন্য তিনতলা ভবন নির্মাণ করা হচ্ছে।
