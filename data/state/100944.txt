
১০ ট্রাক অস্ত্র মামলায় রাষ্ট্রপক্ষের যুক্তিতর্ক শুনানির পরবর্তী দিন ধার্য করা হয়েছে আগামী ৭ ও ৮ জানুয়ারি।গতকাল মঙ্গলবার চট্টগ্রাম বিশেষ ট্রাইব্যুনাল-১-এর বিচারক এস এম মজিবুর রহমান এ আদেশ দেন। চট্টগ্রামে হরতাল থাকায় গতকাল মামলার শুনানি হয়নি।রাষ্ট্রপক্ষের কৌঁসুলি মহানগর পাবলিক প্রসিকিউটর (পিপি) কামাল উদ্দিন আহাম্মদ প্রথম আলোকে বলেন, ‘আগামী ৭ ও ৮ জানুয়ারি মামলার পরবর্তী শুনানির দিন ধার্য করেছেন আদালত। হরতালের কারণে মামলার শুনানি হয়নি।’২০০৪ সালের ১ এপ্রিল নগরের সিইউএফএল জেটিঘাটে ১০ ট্রাক অস্ত্রের চালান ধরা পড়ে। এ ঘটনায় দায়ের হওয়া দুটি মামলায় বর্তমানে রাষ্ট্রপক্ষের যুক্তিতর্ক উপস্থাপন শুরু হয় গত সোমবার থেকে।
