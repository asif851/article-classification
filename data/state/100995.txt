
ফরিদপুরের মধুখালীতে আনুমানিক ৪৫ বছর বয়স্ক অজ্ঞাতনামা এক ব্যক্তির লাশ উদ্ধার করা হয়েছে। মৃতদেহটি উদ্ধার করে ময়নাতদন্তের জন্য ফরিদপুর মেডিকেল কলেজ হাসপাতালে পাঠিয়েছে মধুখালী থানা-পুলিশ। মধুখালী থানার এসআই আবদুর রউফ বলেন, গতকাল বৃহস্পতিবার ঢাকা-খুলনা মহাসড়কে উপজেলার কামরখালী সেতুর পাশে লাশটি পড়ে থাকতে দেখে এলাকাবাসী পুলিশে খবর দেন। বেলা একটার দিকে পুলিশ গিয়ে লাশ উদ্ধার করে। লাশের হাঁটুতে, মাথায় ও কপালের ওপরে ক্ষতের দাগ রয়েছে। লাশটি উদ্ধার করে ময়নাতদন্তের জন্য ফরিদপুর মেডিকেল কলেজ হাসপাতালের মর্গে পাঠানো হয়েছে। 
