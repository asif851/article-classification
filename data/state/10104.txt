
পুলিশের ২০১৭ সালের সার্জেন্ট পদে নিয়োগের লিখিত পরীক্ষার সময়সূচি অনিবার্য কারণে পরিবর্তন করা হয়েছে। গতকাল রোববার পুলিশ সদর দপ্তর থেকে পাঠানো এক সংবাদ বিজ্ঞপ্তিতে ১০, ১১ ও ১২ মার্চ তারিখের লিখিত পরীক্ষার সময়সূচি পরিবর্তনের খবর জানানো হয়েছে। বিজ্ঞপ্তিতে বলা হয়েছে, সংশোধিত সময়সূচি অনুযায়ী ইংরেজি, বাংলা রচনা ও কম্পোজিশন ২৭ মার্চ বেলা ২টা থেকে ৫টা, সাধারণ জ্ঞান ও পাটিগণিত ২৮ মার্চ বেলা ২টা থেকে ৫টা এবং মনস্তত্ত্ব ২৯ মার্চ বেলা ২টা থেকে ৩টা পর্যন্ত অনুষ্ঠিত হবে। পরীক্ষার অন্যান্য শর্ত অপরিবর্তিত থাকবে। নিজস্ব প্রতিবেদক
