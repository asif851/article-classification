
শরীয়তপুর জেলা প্রশাসনের উদ্যোগে লার্নিং অ্যান্ড আর্নিং মেলা অনুষ্ঠিত হয়েছে। জেলা প্রশাসকের কার্যালয় চত্বরে গতকাল বৃহস্পতিবার সকালে মেলার উদ্বোধন করেন ডাক, টেলিযোগাযোগ ও তথ্যপ্রযুক্তি মন্ত্রণালয়ের সচিব শ্যাম সুন্দর শিকদার। মেলায় সরকারি ও বেসরকারি দপ্তরগুলো অংশ নেয়। শরীয়তপুরের জেলা প্রশাসক মাহমুদুল হোসাইন খানের সভাপতিত্বে উদ্বোধনী অনুষ্ঠানে বক্তব্য দেন প্রধানমন্ত্রীর কার্যালয়ের মহাপরিচালক ও এ-টু-আই প্রকল্পের পরিচালক কবির বিন আনোয়ার, পুলিশ সুপার সাইফুল্লাহ আল মামুন ও জেলা আওয়ামী লীগের সাধারণ সম্পাদক অনল কুমার দে। শরীয়তপুর প্রতিনিধি
 
