
জামালপুরের সরিষাবাড়ীতে গত সোমবার রাতে হেরোইনসহ আবদুল মজিদ (৩৮) নামের একজনকে গ্রেপ্তার করেছে পুলিশ। পুলিশ জানায়, পৌরসভার বাউসী মধ্যপাড়া গ্রামের মজিদ দীর্ঘদিন ধরে মাদক বেচাকেনা করে আসছিলেন। সোমবার রাতে পঞ্চপীর সরকারি প্রাথমিক বিদ্যালয়ের পশ্চিম পাশ থেকে মাদক বেচাকেনার সময় দুই গ্রাম হেরোইনসহ মজিদকে গ্রেপ্তার করা হয়। সরিষাবাড়ী থানার ওসি মো. বিল্লাল উদ্দিন বলেন, মজিদের বিরুদ্ধে থানায় মামলা হয়েছে। তাঁকে কারাগারে পাঠানো হয়েছে।
