
নাশকতার পরিকল্পনা ও নির্দেশনার অভিযোগে নারায়ণগঞ্জ জেলা ছাত্রদলের আহ্বায়ক মাসুকুল ইসলামসহ তিনজনকে দুই দিনের রিমান্ডে নেওয়া হয়েছে। গতকাল বৃহস্পতিবার বিকেলে তাঁদের নারায়ণগঞ্জ জ্যেষ্ঠ বিচারিক হাকিম সাঈদুজ্জামান শরীফের আদালতে হাজির করে ১০ দিনের রিমান্ডের আবেদন জানানো হয়। শুনানি শেষে বিচারক দুই দিনের রিমান্ড মঞ্জুর করেন। রিমান্ডে নেওয়া অপর দুজন হলেন ছাত্রদলের কর্মী রফিকুল ইসলাম ও গাজী মিয়া। বুধবার রাতে তাঁদের গ্রেপ্তার করা হয়। আর মাসুকুলকে গ্রেপ্তার করা হয় গতকাল ভোরে। তাঁর বিরুদ্ধে বিভিন্ন অভিযোগে তিনটি মামলা রয়েছে বলে পুলিশ জানিয়েছে। নারায়ণগঞ্জ প্রতিনিধি
