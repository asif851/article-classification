
পাঁচটি ব্যাংকের ক্রেডিট কার্ড জালিয়াতির সন্দেহভাজন মূল হোতাকে গ্রেপ্তার করেছে পুলিশের অপরাধ তদন্ত বিভাগ (সিআইডি)।
আজ বুধবার সকালে সিআইডির পক্ষ থেকে গণমাধ্যমে পাঠানো মুঠোফোনের খুদে বার্তায় এই তথ্য জানানো হয়।
খুদে বার্তায় বলা হয়, সম্প্রতি পাঁচটি ব্যাংকের ক্রেডিট কার্ড জালিয়াতি হয়। এই জালিয়াতির মূল হোতাকে গ্রেপ্তার করা হয়েছে। তাকে গ্রেপ্তার করে সিআইডির অর্গানাইজড ক্রাইম বিভাগ।
গ্রেপ্তার হওয়া ব্যক্তির কাছ থেকে কয়েক হাজার ক্লোন কার্ড ও কার্ড তৈরির বিপুল পরিমাণ সামগ্রী উদ্ধার করা হয়েছে।
গ্রেপ্তার হওয়া ব্যক্তির নাম-পরিচয় জানায়নি সিআইডি। কবে, কখন ও কোত্থেকে ওই ব্যক্তিকে গ্রেপ্তার করা হয়েছে, এ বিষয়েও কিছু জানানো হয়নি।
বিস্তারিত তথ্য জানাতে আজ বেলা সাড়ে ১১টায় সিআইডির ব্রিফিং করার কথা।
 
