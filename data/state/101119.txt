
কে এম শিহাবউদ্দিনকূটনীতিক কে এম শিহাবউদ্দিনের কুলখানি আজ ২৪ এপ্রিল। এ উপলক্ষে শুক্রবার বাদ আসর রাজধানীর বারিধারা ডিওএইচএসের জামে মসজিদে মিলাদ মাহফিলের আয়োজন করা হয়েছে। এতে উপস্থিত থাকতে মরহুমের আত্মীয়স্বজন ও শুভানুধ্যায়ীদের প্রতি তাঁর পরিবারের পক্ষ থেকে অনুরোধ জানানো হয়েছে। শিহাবউদ্দিন গত বুধবার বিকেলে রাজধানীর একটি হাসপাতালে মারা যান। তিনি ১৯৭১ সালে মুক্তিযুদ্ধের শুরুতে দিল্লির পাকিস্তান দূতাবাসে কর্মরত অবস্থায় স্ত্রী ও দুই শিশুর জীবনের ঝুঁকি থাকা সত্ত্বেও পাকিস্তান সরকারের পক্ষ ত্যাগ করে মুজিবনগর সরকারের প্রতি আনুগত্য প্রকাশ করেন এবং মুক্তিযুদ্ধে কূটনৈতিক পর্যায়ে সামনে থেকে নেতৃত্ব দেন। বিজ্ঞপ্তি।
