

মৌলভীবাজারের জুড়ী উপজেলা সদরের মুক্তিযোদ্ধা স্মৃতি চত্বর থেকে সোমবার বিভিন্ন অবৈধ স্থাপনা উচ্ছেদ করা হয়েছে।
উপজেলা সদরের জাঙ্গিরাই এলাকায় জুড়ী, কুলাউড়া ও বড়লেখা উপজেলায় যাতায়াতের সংযোগস্থল মুক্তিযোদ্ধা স্মৃতি চত্বর নামে পরিচিত। সেখানে বিভিন্ন রাজনৈতিক সংগঠনের নেতা ও প্রতিষ্ঠানের নামে অবৈধ বিলবোর্ড ছিল।
উপজেলা নির্বাহী কর্মকর্তা (ইউএনও) অসীম চন্দ্র বণিকের নেতৃত্বে বেলা দুইটার দিকে মুক্তিযোদ্ধা স্মৃতি চত্বরে অভিযান চালিয়ে অবৈধ স্থাপনা অপসারণ করা হয়। এ সময় উপজেলা ভাইস চেয়ারম্যান কিশোর রায় চৌধুরী, জুড়ী থানার ভারপ্রাপ্ত কর্মকর্তা (ওসি) জালাল উদ্দিন, সদর জায়ফরনগর ইউনিয়ন পরিষদের চেয়ারম্যান মাছুম রেজা প্রমুখ উপস্থিত ছিলেন।
