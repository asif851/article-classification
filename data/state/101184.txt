
বগুড়ার ধুনট উপজেলায় গতকাল রোববার সাতটি মোটরসাইকেলের চালককে এক হাজার ৮০০ টাকা জরিমানা করেছেন ভ্রাম্যমাণ আদালত। উপজেলা প্রশাসন সূত্রে জানা গেছে, বেলা দুইটার দিকে উপজেলা স্বাস্থ্য কমপ্লেক্সের সামনের রাস্তা থেকে ওই সাতটি মোটরসাইকেল জব্দ করা হয়। এ সময় মোটরসাইকেলের চালকেরা বৈধ কাগজপত্র দেখাতে না পারায় তাঁদের ভ্রাম্যমাণ আদালতে হাজির করা হয়। ভ্রাম্যমাণ আদালত পরিচালনাকারী উপজেলা নির্বাহী কর্মকর্তা (ইউএনও) হাফিজুর রহমান সাত চালকের কাছ থেকে ওই টাকা জরিমানা আদায় করেন। 
