
দিনাজপুরে সাংস্কৃতিক সংগঠন ‘নবরূপী’ মিলনায়তনে গত মঙ্গলবার রাতে বঙ্গবন্ধুকে যেমন দেখেছি ও শহীদ আসাদুল্লাহ প্রসঙ্গ নামে একটি বইয়ের প্রকাশনা উৎসব অনুষ্ঠিত হয়েছে। বইটি লিখেছেন জেলার বিশিষ্ট চিকিৎসক মুহাম্মদ শহিদুল্লাহ। নবরূপীর সভাপতি আবদুস সামাদের সভাপতিত্বে প্রকাশনা উৎসবে স্বাগত বক্তব্য দেন নবরূপীর সাধারণ সম্পাদক শাহাজাহান শাহ। বিশিষ্ট কবি মোজাম্মেল হক বিশ্বাসের সঞ্চালনায় বইটির ওপরে আলোচনা করেন মাসুদুল হক, কবি ইয়াসমিন জামান, সেক্টর কমান্ডারস ফোরামের সভাপতি আবুল কালাম আজাদ, অধ্যাপক ছফর আলী, মুক্তিযোদ্ধা ও সাবেক পৌর মেয়র শফিকুল হক। 
