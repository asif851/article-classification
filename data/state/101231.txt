
বাংলাদেশ কিন্ডারগার্টেন অ্যাসোসিয়েশন দিনাজপুর আঞ্চলিক শাখার উদ্যোগে গতকাল মঙ্গলবার দিনাজপুরে সন্ত্রাস, নৈরাজ্য ও জঙ্গিবাদবিরোধী মানববন্ধন হয়েছে। বেলা ১১টায় দিনাজপুর প্রেসক্লাবের সামনে রাস্তায় ‘রুখবো জঙ্গি, গড়বো দেশ—জঙ্গিমুক্ত বাংলাদেশ’ স্লোগান নিয়ে ওই কর্মসূচি পালন করা হয়। মানববন্ধনে বক্তারা সন্তানদের সময় দিয়ে মানবিক গুণ এবং বোধসম্পন্ন মানুষ হিসেবে গড়ে তুলতে পিতা-মাতা ও অভিভাবকদের প্রতি আহ্বান জানান। বক্তব্য দেন সংগঠনের দিনাজপুর আঞ্চলিক কমিটির সভাপতি হাজরা হাসান, সাধারণ সম্পাদক আবদুস সামাদ, সাংগঠনিক সম্পাদক ফাত্তাহুর রহমান, কোষাধ্যক্ষ মোজাম্মেল প্রমুখ। 
