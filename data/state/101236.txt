
রাজশাহী বিশ্ববিদ্যালয়ে অনুশীলন নাট্যদলের এক কর্মীকে সংগঠনের বহিষ্কৃত সাধারণ সম্পাদক শারীরিকভাবে লাঞ্ছিত করেছেন বলে অভিযোগ পাওয়া গেছে। গতকাল শুক্রবার বেলা সাড়ে ১১টার দিকে বিশ্ববিদ্যালয়ের স্টেশন বাজার এলাকায় এ ঘটনা ঘটে। অনুশীলন নাট্যদলের সংবাদ বিজ্ঞপ্তিতে জানানো হয়, সংগঠনবিরোধী ও মুক্তিযুদ্ধের চেতনার পরিপন্থী কর্মকাণ্ডে জড়িত থাকায় গত ১৪ মার্চ ইজাজ আহমেদকে সংগঠন থেকে বহিষ্কার করা হয়। এ ব্যাপারে ইজাজ আহমেদ বলেন, ‘আমি মিজানুরের সঙ্গে কথা বলেছি মাত্র। আমি মুক্তিযুদ্ধ চেতনার পরিপন্থী কিছু করিনি। আমার বিরুদ্ধে ষড়যন্ত্র করা হয়েছে।’ 
