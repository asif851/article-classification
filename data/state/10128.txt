
পররাষ্ট্রমন্ত্রী আবুল হাসান মাহমুদ আলী বলেছেন, আত্মনির্ভরশীলতা অর্জনই প্রকৃত শিক্ষা। জাতির জনক বঙ্গবন্ধু শেখ মুজিবুর রহমান এ জাতিকে পরাধীনতার শৃঙ্খল থেকে মুক্ত করে আত্মনির্ভরশীল জাতি হিসেবে মাথা উঁচু করে বাঁচতে শিখিয়েছিলেন। তাঁরই পথ ধরে প্রধানমন্ত্রী শেখ হাসিনা বিশ্বের দরবারে উন্নত দেশ হিসেবে এ দেশকে প্রতিষ্ঠিত করছেন।
দিনাজপুরের চিরিরবন্দরের আলোকডিহি জে বি উচ্চবিদ্যালয়ের শিক্ষার্থীদের সংবর্ধনা, বিদ্যুতায়ন ও মা সমাবেশ উপলক্ষে আলোচনা সভায় গতকাল বুধবার প্রধান অতিথির বক্তব্যে পররাষ্ট্রমন্ত্রী এসব কথা বলেন।
সভায় সভাপতিত্ব করেন মোকলেছুর রহমান। এর আগে মন্ত্রী সকালে সড়ক পাকাকরণ, হতদরিদ্র ও প্রতিবন্ধীদের মাঝে হুইলচেয়ার, ঢেউটিন ও নলকূপ এবং অগ্নিকাণ্ডসহ বিভিন্ন দুর্যোগে ক্ষতিগ্রস্ত পরিবার, প্রতিষ্ঠানের মাঝে ত্রাণের ঢেউটিন ও চেক বিতরণ এবং জাতীয় মৎস্য সপ্তাহ উপলক্ষে মাছের পোনা অবমুক্ত করেন। 
