
জি এম জয়নাল আবেদীন ভূঁইয়াকে রাজধানী উন্নয়ন কর্তৃপক্ষের (রাজউক) চেয়ারম্যানের হিসেবে নিয়োগ দেওয়া হয়েছে। অবসরোত্তর ছুটি ভোগরত (পিআরএলে থাকা) অতিরিক্ত সচিব জয়নাল আবেদীন ভূঁইয়া রাজউকের চেয়ারম্যান নুরুল হুদার স্থলাভিষিক্ত হবেন।
জনপ্রশাসন মন্ত্রণালয় এ বিষয়ে আজ মঙ্গলবার এক আদেশ জারি করেছে। এতে বলা হয়েছে, জয়নাল আবেদীন ভূঁইয়ার অবসরোত্তর ছুটি বাতিল করে ২১ এপ্রিল অথবা যোগদানের তারিখ হতে পরবর্তী এক বছরের জন্য চুক্তিতে এ নিয়োগ দেওয়া হলো।
