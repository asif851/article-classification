
পবিত্র রমজান মাসে সরকারি অফিস সকাল নয়টা থেকে বেলা সাড়ে তিনটা পর্যন্ত চলবে।
আজ সোমবার প্রধানমন্ত্রী শেখ হাসিনার সভাপতিত্বে অনুষ্ঠিত মন্ত্রিসভার বৈঠকে এ সিদ্ধান্ত জানানো হয়।
বৈঠক শেষে মন্ত্রিপরিষদের বিভাগীয় সচিব মোহাম্মদ শফিউল আলম জানান, বেলা সোয়া একটা থেকে দেড়টা পর্যন্ত ১৫ মিনিট নামাজের জন্য বিরতি থাকবে। তিনি বলেন, সব সরকারি, আধা-সরকারি, স্বায়ত্তশাসিত এবং আধা-স্বায়ত্তশাসিত প্রতিষ্ঠানে এই সময় প্রযোজ্য হবে। এ ছাড়া সুপ্রিম কোর্ট, ব্যাংক, বীমা, আর্থিক প্রতিষ্ঠান এবং রাষ্ট্রায়ত্ত শিল্পপ্রতিষ্ঠানগুলো নিজেদের সুবিধা অনুযায়ী অফিস সূচি ঠিক করে নেবে।
