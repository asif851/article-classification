
বিএনপির চেয়ারপারসন খালেদা জিয়ার সঙ্গে তাঁর গুলশান কার্যালয়ে সাক্ষাৎ করেছেন ঢাকায় নিযুক্ত তুরস্কের রাষ্ট্রদূত হুসেইন মাফতুগলু।
আজ রোববার বিকেল পাঁচটার দিকে খালেদা জিয়ার কার্যালয়ে যান এই রাষ্ট্রদূত। এ সময় তাঁদের মধ্যে প্রায় এক ঘণ্টা বৈঠক হয়। তবে বৈঠকের বিষয়ে তুরস্ক বা বিএনপির পক্ষ থেকে আনুষ্ঠানিকভাবে কোনো কিছু জানানো হয়নি।
গত ৩ জানুয়ারি থেকে গুলশানে নিজের কার্যালয়ে অবস্থান করছেন খালেদা জিয়া। ১১ ফেব্রুয়ারি তাঁর সঙ্গে দেখা করেন যুক্তরাজ্যের হাইকমিশনার রবার্ট ডব্লিউ গিবসন। এরপর দ্বিতীয় কোনো কূটনীতিক আজ খালেদা জিয়ার সঙ্গে দেখা করলেন।
