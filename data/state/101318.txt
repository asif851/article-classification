
মওলানা ভাসানী হকি স্টেডিয়ামে আজ শনিবার থেকে শুরু হচ্ছে জাগো নিউজ-ডিএসইসি মিডিয়া কাপ ক্রিকেট টুর্নামেন্ট ২০১৬। এই প্রথম বিভিন্ন গণমাধ্যমের সাব-এডিটরদের নিয়ে এ ধরনের ক্রীড়া প্রতিযোগিতার আয়োজন করেছে ঢাকা সাব এডিটরস কাউন্সিল (ডিএসইসি)।
বৃহস্পতিবার বঙ্গবন্ধু জাতীয় স্টেডিয়ামের সম্মেলন কক্ষে সংবাদ সম্মেলনে জানানো হয়, টুর্নামেন্টে প্রথম রাউন্ডের খেলা লিগ ভিত্তিতে অনুষ্ঠিত হবে। ৩২টি দল আটটি গ্রুপে খেলবে। এই আটটি গ্রুপের চ্যাম্পিয়ন দল কোয়ার্টার ফাইনালে খেলার যোগ্যতা অর্জন করবে। শনিবার মানবকন্ঠ ও আমাদের সময় টিমের খেলার মধ্য দিয়ে এই টুর্নামেন্টে শুরু হবে। টুর্নামেন্টে মোট ৩১টি ম্যাচ অনুষ্ঠিত হবে। ফাইনাল অনুষ্ঠিত হবে ১৪ ডিসেম্বর।
টুর্নামেন্টে অংশগ্রহণকারী দলগুলো হলো: আলোকিত বাংলাদেশ, দি ইনডিপেনডেন্ট, বাসস, যমুনা টিভি, যায়যায়দিন, জনকন্ঠ, জাগো নিউজ, যুগান্তর, এটিএন নিউজ, করতোয়া, নওরোজ, অবজারভার, প্রথম আলো, ইনকিলাব, নয়া দিগন্ত, আরটিভি, সংবাদ, সংগ্রাম, সমকাল, বাংলা নিউজ, সকালের খবর, মানবকন্ঠ, চ্যানেল ২৪, জিটিভি, বণিক বার্তা, ভোরের কাগজ, ইত্তেফাক, আমাদের সময়, বাংলাদেশ প্রতিদিন, ডিবিসি চ্যানেল, ৭১ টিভি ও মোহনা টিভি। বিজ্ঞপ্তি।
