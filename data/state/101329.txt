
আচরণবিধি লঙ্ঘনের দায়ে নারায়ণগঞ্জের তারাব পৌরসভার আওয়ামী লীগের মেয়র প্রার্থী হাসিনা গাজীর সমর্থক মো. বাদলকে দশ হাজার টাকা জরিমানা করেছেন ভ্রাম্যমাণ আদালত। নির্বাচনী আচরন বিধি লঙ্ঘনের সুনির্দিষ্ট তিনটি অভিযোগে আজ সোমবার রাতে এই জরিমানা করা হয়।
নির্বাহী ম্যাজিষ্ট্রেট জেসমিন সুলতানা বলেন, নির্বাচনী আচরনবিধি লঙ্ঘন করে মো. বাদল বরপা এলাকায় মিছিল বের করেন। মিছিলে তিনি এক সঙ্গে দুইটি মাইক ব্যবহার করেন এবং রিকশায় দাড়িয়ে অন্য প্রার্থীদের পোস্টার ছিড়ছিলেন। এই তিন কারণে তাঁকে ১০ হাজার টাকা জরিমানা করা হয়েছে।
