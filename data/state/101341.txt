
গাজীপুরে বিএনপির ডাকা সকাল-সন্ধ্যা হরতাল চলছে। সেখানে আইনশৃঙ্খলা রক্ষাকারী বাহিনী কঠোর অবস্থানে রয়েছে। হরতালে যান চলাচল সকাল সোয়া নয়টা পর্যন্ত কিছুটা কম ছিল। শেষ খবর পাওয়া পর্যন্ত কোথাও কোনো পিকেটিংয়ের খবর পাওয়া যায়নি।গাজীপুরে সভা-সমাবেশের ওপর অনির্দিষ্টকালের জন্য নিষেধাজ্ঞা দিয়ে ১৪৪ ধারা জারির প্রতিবাদে আজ শনিবার জেলায় সকাল-সন্ধ্যা হরতাল ডেকেছে বিএনপি। একই সঙ্গে এর প্রতিবাদে সারা দেশে বিক্ষোভ মিছিলের কর্মসূচি দেওয়া হয়েছে। গাজীপুর জেলায় বর্ডার গার্ড বাংলাদেশ (বিজিবি) মোতায়েন করা হয়েছে। গাজীপুরের জেলা প্রশাসক (ডিসি) নুরুল ইসলাম জানান, হরতালে আইনশৃঙ্খলা পরিস্থিতি নিয়ন্ত্রণে চার প্লাটুন বিজিবি সদস্য মোতায়েন করা হয়েছে। আজ সকাল থেকে তারা টহল দিচ্ছে।  পিছু হটল বিএনপিভাওয়াল বদরে আলম সরকারি কলেজ মাঠে বিপুল পুলিশ মোতায়েন করা হয়েছে। সকাল থেকেই তারা সেখানে টহল দিচ্ছে। গাজীপুরের চান্দনা চৌরাস্তা, টঙ্গী, কালিয়াকৈরের চন্দ্রা, শ্রীপুরের মাওনাসহ বিভিন্ন জায়গায় অতিরিক্ত পুলিশ মোতায়েন করা হয়েছে। জয়দেবপুর থানার ভারপ্রাপ্ত কর্মকর্তা (ওসি) খন্দকার রেজাউল হাসান ঘটনার সত্যতা নিশ্চিত করে জানান, হরতালে পরিস্থিতি স্বাভাবিক রয়েছে।
টঙ্গী বিএনপি কার্যালয়ে অগ্নিসংযোগ গত বৃহস্পতিবার রাত সাড়ে ১১টার দিকে গাজীপুরের টঙ্গীর বিএনপি কার্যালয়ে দুর্বৃত্তরা অগ্নিসংযোগ করে। আগুনে বিএনপি কার্যালয়ের আসবাবপত্র ও কাগজপত্র পুড়ে যায়। আধা ঘণ্টা পরে টঙ্গী দমকল বাহিনী আগুন নেভায়। টঙ্গী থানার ভারপ্রাপ্ত কর্মকর্তা (ওসি) কাজী ইসমাইল হোসেনের ভাষ্য, রাত সাড়ে ১১টার দিকে কে বা কারা অগ্নিসংযোগ করে। এ সময় কার্যালয়ের ভেতরে কেউ ছিলেন না।
