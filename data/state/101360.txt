
নাটোরের সিংড়ায় বৈদ্যুতিক তারে জড়িয়ে আজিজুল হক (৩৫) নামের এক নলকূপ মিস্ত্রির মৃত্যু হয়েছে। গতকাল শনিবার সকালে উপজেলার ছাতারদীঘি গ্রামে এ ঘটনা ঘটে।
পুলিশ ও এলাকার কয়েকজনের সঙ্গে কথা বলে জানা যায়, ওই গ্রামের এক বাড়িতে নলকূপের পাইপ উত্তোলনের সময় বিদ্যুতের তারে জড়িয়ে পড়েন আজিজুল। এতে ঘটনাস্থলেই তাঁর মৃত্যু হয়। নিহত আজিজুল নওগাঁর রানীনগরের আবদুর রশিদের ছেলে।
