
ভোটার তালিকা সংশোধন না করায় ঢাকার ধামরাই উপজেলার সূতীপাড়া ইউনিয়ন পরিষদের (ইউপি) নির্বাচন স্থগিত করেছেন হাইকোর্ট।একটি আবেদনের প্রাথমিক শুনানি শেষে বিচারপতি সৈয়দ মোহাম্মদ দস্তগীর হোসেন ও বিচারপতি এ কে এম সাহিদুল হকের সমন্বয়ে গঠিত হাইকোর্ট বেঞ্চ গতকাল বৃহস্পতিবার এই স্থগিতাদেশ দেন। আদালতে আবেদনের পক্ষে শুনানি করেন জ্যেষ্ঠ আইনজীবী মওদুদ আহমদ। সঙ্গে ছিলেন এ বি এম গোলাম মোস্তফা। রাষ্ট্রপক্ষে ছিলেন ডেপুটি অ্যাটর্নি জেনারেল শশাংক কুমার সরকার।সূতীপাড়া ইউনিয়নের ভোটার তালিকা চ্যালেঞ্জ করে গত ১৫ ফেব্রুয়ারি হাইকোর্টে রিট আবেদন করেন ওই এলাকার বাসিন্দা মো. দেলোয়ার হোসেন।
