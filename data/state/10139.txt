
কিশোরগঞ্জের হোসেনপুরে পুকুরের পানিতে ডুবে জুনায়েদ নামে পাঁচ বছর বয়সী এক শিশুর মৃত্যু হয়েছে। গতকাল শুক্রবার দুপুরে উপজেলার গোবিন্দপুর ইউনিয়নের কাপাশাটিয়া গ্রামে এ ঘটনা ঘটে। জুনায়েদ কাপাশাটিয়া গ্রামের হাবিবুল মিয়ার ছেলে। এ ব্যাপারে হাবিবুল বলেন, দুপুরে জুনায়েদ বাড়ির পাশে অন্য শিশুদের সঙ্গে খেলা করছিল। একপর্যায়ে সে পাশের পুকুরে পড়ে যায়। এ অবস্থায় তাকে দেখতে না পেয়ে তাঁরা খোঁজাখুজি শুরু করেন। পরে পুকুর থেকে জুনায়েদের নিথর দেহ উদ্ধার করা হয়।
