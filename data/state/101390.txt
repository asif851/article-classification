
চাঁদপুরে পত্রিকার এজেন্ট নূরুন্নবী পাটওয়ারীর কার্যালয়ের তালা ভেঙে ভেতরে ঢুকে সোয়া দুই লাখ টাকা চুরি করে নিয়ে গেছে একদল দুর্বৃত্ত। গত বৃহস্পতিবার দিবাগত রাতে এ ঘটনা ঘটে। চাঁদপুর শহরের কালীবাড়ি রেলস্টেশনের একটি কক্ষ ভাড়া নিয়ে নূরুন্নবী কার্যালয় হিসেবে ব্যবহার করতেন। নূরুন্নবী জানান, রাতে তাঁর কার্যালয়ের কক্ষের জানালা ভেঙে কে বা কারা এ ঘটনা ঘটায়। এ সময় কেউ ওই কার্যালয়ে ছিল না। এ ব্যাপারে চাঁদপুর মডেল থানায় একটি লিখিত অভিযোগ দেওয়া হয়েছে। তবে এ পর্যন্ত পুলিশ কাউকে আটক করতে পারেনি। 
