
বেঙ্গল ইমেজ আয়োজিত আলোকচিত্র প্রতিযোগিতায় সারা দেশ থেকে বাছাই করা ৮০০ আলোকচিত্র থেকে ৬০টি আলোকচিত্র নিয়ে সিলেটে প্রদর্শনী শুরু হয়েছে। গতকাল শুক্রবার শহরের রিকাবিবাজারে কবি নজরুল মিলনায়তনে এ প্রদর্শনী শুরু হয়। বাছাই করা আলোকচিত্রগুলোর মধ্যে সিলেটের জলার বন রাতারগুল নিয়ে প্রথম আলোর আলোকচিত্রী আনিস মাহমুদের তোলা দুটি ছবি স্থান পেয়েছে। বিকেলে এক অনুষ্ঠানের মাধ্যমে ৬০ জন আলোকচিত্রীকে সনদ ও ১১ জনকে পুরস্কৃত করা হয়। নিজস্ব প্রতিবেদক, সিলেট
