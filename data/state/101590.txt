
কক্সবাজারের টেকনাফ উপজেলার চারটি ইউনিয়ন পরিষদের (ইউপি) নির্বাচন সামনে রেখে গতকাল শনিবার থেকে বিজিবি ও কোস্টগার্ড মাঠে নামানো হয়েছে।২২ মার্চ এই চারটি ইউনিয়নে ভোট গ্রহণ করা হবে।সরেজমিনে দেখা যায়, বিজিবির কয়েকটি গাড়ি টেকনাফ সদর ও সাবরাং ইউনিয়নের বিভিন্ন এলাকায় টহল দিচ্ছে।টেকনাফ উপজেলা নির্বাহী কর্মকর্তা (ইউএনও) মো. শফিউল আলম বলেন, শনিবার বিকেল থেকে টেকনাফ সদর, সাবরাং ও বাহারছড়া ইউনিয়নে চার প্লাটুন বিজিবি ও সেন্ট মার্টিনে এক প্লাটুন কোস্টগার্ড সদস্য মোতায়েন করা হয়েছে। তাঁরা বিভিন্ন এলাকায় টহল দিচ্ছেন।২ বিজিবি ব্যাটালিয়নের অধিনায়ক লেফটেন্যান্ট কর্নেল আবুজার আল জাহিদ বলেন, নির্বাচনে আইনশৃঙ্খলা পরিস্থিতি স্বাভাবিক রাখতে টেকনাফের বিভিন্ন এলাকায় চার প্লাটুন বিজিবি টহল শুরু করেছে।
