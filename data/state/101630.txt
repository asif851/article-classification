
সৌদি আরবে পবিত্র হজ পালনরত রাষ্ট্রপতি আবদুল হামিদ গতকাল বৃহস্পতিবার মদিনায় জোহরের নামাজের পর ঐতিহাসিক ওহুদ ময়দান পরিদর্শন করেন। খবর বাসসের।রাষ্ট্রপতির প্রেস সচিব ইহসানুল করিম মদিনা থেকে গতকাল বিকেলে টেলিফোনে এ সংবাদ জানান বলে ঢাকায় প্রাপ্ত বঙ্গভবনের এক সংবাদ বিজ্ঞপ্তিতে জানানো হয়।এতে বলা হয়, পরে রাষ্ট্রপতি আবদুল হামিদ মসজিদুল কোবা, মসজিদুল কিবলাতেন এবং মসজিদুল জুমা পরিদর্শন এবং সেখানে নফল নামাজ আদায় করেন।
