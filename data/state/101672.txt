
২৬ মার্চ স্বাধীনতা দিবসে রাজধানী ঢাকায় শোভাযাত্রা করবে জাতীয়তাবাদী মহিলা দল। বেলা তিনটায় নয়াপল্টনে বিএনপির কেন্দ্রীয় কার্যালয়ের সামনে থেকে শোভাযাত্রাটি বের হবে। এ ছাড়া ৩০ মার্চ সকালে জাতীয় প্রেসক্লাবে মহিলা দলের উদ্যোগে আলোচনা সভা হবে। গতকাল বৃহস্পতিবার বিকেলে বিএনপির কেন্দ্রীয় কার্যালয়ে মহিলা দলের যৌথ সভায় এ সিদ্ধান্ত হয়। মহিলা দলের সভাপতি আফরোজা আব্বাসের সভাপতিত্বে সভায় উপস্থিত ছিলেন সংগঠনের সাধারণ সম্পাদক সুলতানা আহমেদ, ঢাকা মহানগর উত্তরের সভাপতি পেয়ারা মোস্তফা, সাধারণ সম্পাদক আমেনা খাতুন প্রমুখ। 
