
সিলেটের বিয়ানীবাজারের কুড়ার বাজার ইউনিয়নের আঙ্গুরা মোহামঞ্চদপুর গ্রামের রাস্তার পাশের একটি খাল থেকে গত মঙ্গলবার রাতে ছাদিকুর রহমান (২১) নামের এক তরুণের লাশ উদ্ধার করে পুলিশ। এদিকে গতকাল বুধবার টাঙ্গাইলের ঘাটাইল উপজেলার নন্দনগাতি গ্রামের সবুজ খান (২৮) নামের আরেক যুবকের লাশ তাঁর বাড়ির পাশ থেকে উদ্ধার করা হয়েছে। গলায় রশি পেঁচিয়ে শ্বাসরোধে দুর্বৃত্তরা তাঁকে হত্যা করে।বিয়ানীবাজার থানা-পুলিশ জানায়, ব্যক্তিগত গাড়ির চালক ছাদিকুর উপজেলার চারখাই ইউনিয়নের জিরাখাই গ্রামের বুরহান উদ্দিনের ছেলে। তিনি ছয় দিন ধরে নিখোঁজ ছিলেন। মঙ্গলবার রাত ১০টার দিকে আঙ্গুরা মোহামঞ্চদ গ্রামের রাস্তার পাশের খালে গলায় রশি বাঁধা অবস্থায় তাঁর লাশ দেখে পুলিশে খবর দেন এলাকাবাসী। ময়নাতদন্তের জন্য লাশ গতকাল বুধবার সিলেট ওসমানী মেডিকেল কলেজ হাসপাতাল মর্গে পাঠানো হয়। এ ঘটনায় মামলা দায়েরের প্রস্তুতি চলছে।ঘাটাইল থানা-পুলিশ ও নিহত ব্যক্তির পরিবার জানায়, উপজেলার নন্দনগাতি গ্রামের সাহেব খানের ছেলে সবুজ খান বাবার সঙ্গে ঘাটাইল বাজারে নিজেদের মাছের আড়তে কাজ করতেন। গত মঙ্গলবার রাতে বাড়ি না ফেরায় পরিবারের সদস্যরা অনেক খোঁজাখুঁজি করে।
