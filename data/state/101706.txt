
চট্টগ্রাম নগরের চকবাজারে একটি হোটেলের সামনে থেকে গত মঙ্গলবার রাতে এক কেজি আফিমসহ চার ব্যক্তিকে গ্রেপ্তার করেছেন মাদকদ্রব্য নিয়ন্ত্রণ অধিদপ্তরের কর্মকর্তারা।গ্রেপ্তার হওয়া ব্যক্তিরা হলেন মকবুল আহমেদ (৫৫), জিল্লুর করিম (৪৯), মাহবুবুল আলম (৩৮) ও মো. সোহেল (২৮)।মাদকদ্রব্য নিয়ন্ত্রণ অধিদপ্তরের চট্টগ্রাম মেট্রো অঞ্চলের উপপরিচালক মো. আসলাম খান প্রথম আলোকে বলেন, নগরের চকবাজার এলাকায় আফিমের কেনাবেচা চলছে, এমন খবর পেয়ে একটি হোটেলের সামনে থেকে হাতেনাতে ওই চারজনকে গ্রেপ্তার করা হয়। এ সময় তাঁদের কাছ থেকে এক কেজি আফিম জব্দ করা হয়, যার বাজারমূল্য ২০-৩০ লাখ টাকার মতো।
