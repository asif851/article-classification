
ঢাকা বিশ্ববিদ্যালয়ের শিক্ষকদের সরকার-সমর্থক প্যানেল নীল দলের সভায় গতকাল বৃহস্পতিবার হাতাহাতি হয়েছে। রাত আটটার দিকে টিএসসির ক্যাফেটেরিয়ায় ওই সভায় সাবেক উপাচার্য আ আ ম স আরেফিন সিদ্দিকের সমর্থক ও তাঁর বিরোধী পক্ষের শিক্ষকদের মধ্যে এ হাতাহাতির ঘটনায় এক শিক্ষক আহত হয়েছেন।  আহত শিক্ষক হলেন সমাজবিজ্ঞান বিভাগের শিক্ষক ও সিনেট সদস্য আ ক ম জামাল উদ্দিন। সভায় উপস্থিত একাধিক শিক্ষক রাতে প্রথম আলোকে বিষয়টি নিশ্চিত করেছেন।
 
