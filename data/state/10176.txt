
বগুড়ার গাবতলী উপজেলার তাতুরা গ্রাম থেকে জাহাঙ্গীর আলম (৪৩) নামের এক ব্যক্তিকে গ্রেপ্তার করেছে র‌্যাপিড অ্যাকশন ব্যাটালিয়ন (র‌্যাব)। র‌্যাব-১২-এর ভারপ্রাপ্ত অধিনায়ক আবু সাঈদ জানান, গোপন সংবাদের ভিত্তিতে গত বুধবার রাতে অভিযান চালিয়ে জাহাঙ্গীর আলমের বাড়ি থেকে একটি বিদেশি পিস্তল, নয়টি গুলি ও দুটি ম্যাগাজিন উদ্ধার করা হয়। এ সময় অবৈধ অস্ত্র রাখার অভিযোগে জাহাঙ্গীর আলমকে গ্রেপ্তার করা হয়।
