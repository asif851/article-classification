
ফিলিপাইনের রিজাল কমার্শিয়াল ব্যাংকিং করপোরেশনের (আরসিবিসি) সাবেক শাখা ব্যবস্থাপক মায়া সান্তোস-দেগুইতো তাঁকে অর্থ পাচারের দায়ে অভিযুক্ত করতে বিচার বিভাগের সিদ্ধান্ত বাতিলের আবেদন করেছেন। নিউইয়র্কে রাখা বাংলাদেশ ব্যাংকের রিজার্ভ থেকে সাইবার অপরাধীদের ৮ কোটি ১০ লাখ ডলার হাতিয়ে নেওয়ার ঘটনায় জড়িত থাকার অভিযোগ উঠেছে দেগুইতোর বিরুদ্ধে।সিদ্ধান্ত পুনর্বিবেচনার জন্য দেগুইতোর আইনি পরামর্শক ফার্দিনান্দ এস টপাসিওর মাধ্যমে বিচার বিভাগ বরাবর ২০ পৃষ্ঠার একটি লিখিত আবেদন জমা দিয়েছেন। এতে বলা হয়, দেগুইতোর এ অপরাধে যুক্ত থাকার কোনো সম্ভাব্য কারণ বা প্রাথমিকভাবে প্রতিষ্ঠিত তথ্যপ্রমাণ নেই। তাই তাঁর বিরুদ্ধে প্রস্তাবটি নাকচ করা হোক।দেগুইতো স্থানীয় একটি আদালতে অভিযোগপত্র দায়ের পিছিয়ে দেওয়ার আবেদন করারও সিদ্ধান্ত নিয়েছেন।রেমিট্যান্স প্রতিষ্ঠান ফিলরেমের কর্মকর্তা সালুদ আর বতিস্তা, মাইকেল বি বতিস্তা এবং অ্যান্থনি এ পেলেজোর বিরুদ্ধে ওই আর্থিক চুরির ঘটনায় মামলা হয়েছে।চাঞ্চল্যকর ওই সাইবার অপরাধের প্রায় এক বছর পর এএমএলসি চোরাই অর্থের প্রায় দেড় কোটি ডলার বাংলাদেশকে ফিরিয়ে দিয়েছে। আর প্রায় ৪০৬ কোটি ১০ লাখ পেসো (ফিলিপাইনের মুদ্রা) বাজেয়াপ্তকরণ মামলা বিচারাধীন রয়েছে।
 
