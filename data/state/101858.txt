
জেটি থাকলেও যাত্রীদের তা ব্যবহার করতে দেওয়া হচ্ছে না। চট্টগ্রাম থেকে সন্দ্বীপগামী যাত্রীরা কুমিরায় নৌ টার্মিনাল ব্যবহার করতে না পারায় কাদামাটি পেরিয়ে নৌযানে উঠতে হচ্ছে। এ কারণে যাত্রীরা দুর্ভোগের শিকার হচ্ছে।চট্টগ্রাম প্রেসক্লাবে গতকাল সংবাদ সম্মেলনে এমন অভিযোগ করেছে ‘আমরা সন্দ্বীপবাসী’ নামের একটি সংগঠন। লিখিত বক্তব্যে অবিলম্বে নৌ টার্মিনালটি উন্মুক্ত করে দেওয়ার দাবি জানানো হয়।
 
