
চাঁদপুরের ফরিদগঞ্জ উপজেলায় দেশলাইয়ের কাঠি দিয়ে খেলতে গিয়ে আগুনে পুড়ে গেছে দুই ভাইবোন। আজ শনিবার সকাল ১০টার দিকে এ দুর্ঘটনা ঘটে।অগ্নিদগ্ধ ভাইবোন হলো আফরিন (৯) ও আল আমিন (৩)। তাদের বাবার নাম আলমগীর হোসেন। বাড়ি ফরিদগঞ্জ উপজেলার দুর্গাপুর এলাকায়।
অগ্নিদগ্ধ দুই ভাইবোনকে প্রথমে চাঁদপুর সদর হাসপাতাল ও পরে ঢাকা মেডিকেল কলেজ হাসপাতালে পাঠানো হয়।
চাঁদপুর সদর হাসপাতালের জরুরি বিভাগের ব্রাদার ছালামত উল্লা জানান, ওই দুই শিশু ঘরে থাকা স্পিরিটের বোতলে দেশলাইয়ের কাঠি দিয়ে আগুন ধরিয়ে দেয়। এ সময় বোতলটি বিস্ফোরিত হয়। এতে দুজনই আগুনে পুড়ে যায়।
