
রাজধানীর উত্তরায় ব্যাটারিচালিত অটোরিকশার ধাক্কায় মোহাম্মদ রাসেল (১২) নামের এক শিশু নিহত হয়েছে। আজ শনিবার সকাল সাড়ে সাতটার দিকে এ দুর্ঘটনা ঘটে।
ঢাকা মেডিকেল কলেজ হাসপাতাল সূত্রে জানা যায়, শিশুটির বাড়ি গাজীপুরের শিমুলতলিতে। বাবার নাম মো. ইসমাইল। বাবার সঙ্গে সে ঢাকায় ফুপুর বাসায় আসছিল। উত্তরা ১০ নম্বর সেক্টরে অটোরিকশাটি শিশুটিকে ধাক্কা দেয়।
প্রথমে বেসরকারি একটি হাসপাতালে নেওয়ার পর বেলা দুইটার দিকে শিশুটিকে ঢাকা মেডিকেল কলেজ হাসপাতালে নেওয়া হয়। এ সময় কর্তব্যরত চিকিৎসক তাকে মৃত ঘোষণা করেন।
শিশুটির লাশ ঢাকা মেডিকেল কলেজর জরুরি বিভাগের মর্গে রয়েছে।
হাসপাতালের ক্যাম্প ইনচার্জ উপপরিদর্শক (এসআই) বাচ্চু মিয়া বিষয়টি নিশ্চিত করেছেন।
