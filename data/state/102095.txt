
জিয়া চ্যারিটেবল ট্রাস্ট দুর্নীতিসংক্রান্ত মামলায় আত্মপক্ষ সমর্থনে আজ রোববার আদালতে হাজির হয়েছেন বিএনপির চেয়ারপারসন খালেদা জিয়া।সকাল সাড়ে ১০টার দিকে খালেদা জিয়া আদালত প্রাঙ্গণে আসেন। তাঁর আগমনের আগেই আদালতে আসেন বিএনপির মহাসচিব মির্জা ফখরুল ইসলাম আলমগীরসহ দলটির বেশ কয়েকজন জ্যেষ্ঠ নেতা।ঢাকার বকশীবাজারের আলিয়া মাদ্রাসাসংলগ্ন মাঠে স্থাপিত অস্থায়ী বিশেষ জজ আদালত-৩-এ এই মামলার বিচারকাজ চলছে।৭ এপ্রিল জিয়া চ্যারিটেবল ট্রাস্ট দুর্নীতি মামলায় ১৭ এপ্রিল খালেদা জিয়াকে আত্মপক্ষ সমর্থনের জন্য হাজির হওয়ার নির্দেশ দেন বিশেষ জজ আদালত-৩-এর বিচারক আবু আহমেদ জমাদার। ওই নির্দেশ অনুযায়ী আজ আদালতে হাজির হলেন খালেদা জিয়া।৭ এপ্রিল এ মামলায় খালেদা জিয়াসহ অন্য আসামিদের আত্মপক্ষ সমর্থনের দিন ধার্য ছিল। তবে সেদিন খালেদা জিয়া আদালতে হাজির হননি। তাঁর পক্ষে সময়ের আবেদন করা হলে আদালত তা মঞ্জুর করেন।
জিয়া চ্যারিটেবল ট্রাস্টের নামে অবৈধভাবে ৩ কোটি ১৫ লাখ ৪৩ হাজার টাকা লেনদেনের অভিযোগে ২০১০ সালের ৮ আগস্ট তেজগাঁও থানায় মামলা করে দুদক। তদন্ত শেষে খালেদা জিয়াসহ চারজনের বিরুদ্ধে অভিযোগপত্র দেয় দুদক।
আরও পড়ুন:খালেদা জিয়াকে ১৭ এপ্রিল হাজির হওয়ার নির্দেশখালেদা জিয়া আজ আদালতে যাচ্ছেন
