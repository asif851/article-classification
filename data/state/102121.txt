
প্রধানমন্ত্রী শেখ হাসিনা গতকাল রোববার সংসদে বলেছেন, খালেদা জিয়ার সঙ্গে আলোচনা করে কী লাভ? আলোচনা করলেই কি তিনি মেনে নেবেন? মেনে তো নেবেন না। তাঁর সঙ্গে আলোচনা মানেই তো জঙ্গিবাদকে উৎসাহিত করা।এসএসসি পরীক্ষা সুষ্ঠুভাবে অনুষ্ঠানের বিষয়ে আলোচনায় প্রধানমন্ত্রী এ কথা বলেন। এ সময় ঢাকায় নিযুক্ত মার্কিন রাষ্ট্রদূত মার্শা স্টিফেনস ব্লুম বার্নিক্যাট সংসদের গ্যালারিতে উপস্থিত ছিলেন। তার আগে তিনি সংসদে প্রধানমন্ত্রীর সঙ্গে সাক্ষাৎ করেন।প্রধানমন্ত্রী বলেন, কার সঙ্গে বসব? ওদের হাতে তো পোড়া মানুষের গন্ধ। আমার তো মনে হয় খালেদা জিয়ার পাশে বসলে বার্ন ইউনিটের পোড়া মানুষের গন্ধ পাওয়া যাবে। তারা বোমা মেরে পুড়িয়ে মানুষ মারছে। সে জন্য এসএসসি পরীক্ষা পিছিয়ে দেওয়া হয়েছে।শেখ হাসিনা আরও বলেন, ‘১৪ ফেব্রুয়ারি বিক্ষোভ করবে বলেছিল। তাদের অনুমতি ছিল। কিন্তু কেউই ঘর থেকে বের হয়নি। এখন তিনি অফিসে বসে আছেন। অফিসে থাকার কী যুিক্ত আছে, বুঝি না। আবার কিছু দরদি আছেন, লিখে যাচ্ছেন অফিসে খাবার যাচ্ছে না। অফিসে খাবার যাবে কেন? অফিসে যাবেন, কাজ শেষে বাড়ি ফিরে যাবেন। বাড়ি গিয়ে খাবার খাবেন। আবার শুনছি সেখানে ৫০-৬০ জন মানুষ অবস্থান করছেন। এরা কী রাজনৈতিক কর্মী, নাকি তিনি সন্ত্রাসীদের পাহারা দিচ্ছেন। ওই অফিসে কী আছে তা দেখা দরকার। সন্ত্রাসী-জঙ্গি আছে কি না, খুঁজে বের করা দরকার।’
