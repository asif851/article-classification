
সন্ত্রাস ও জঙ্গিবাদ প্রতিরোধে জনগণের ঐক্যবদ্ধ প্রচেষ্টা শীর্ষক মতবিনিময় সভা গত ২৭ নভেম্বর অনুষ্ঠিত হয়। সাতকানিয়া-লোহাগাড়া আসনের সাংসদ আবু রেজা মুহাম্মদ নেজামুদ্দিনের চট্টগ্রাম নগরের বাসভবনে আয়োজিত সভায় উপস্থিত ছিলেন সাতকানিয়া পৌরসভার ভোয়ালিয়াপাড়া ১ নম্বর সমাজের বাসিন্দা ও পৌরসভা এলাকার আশার আলো তরুণ একতা সংঘের কর্মীরা।
সভায় সাংসদ আবু রেজা মুহাম্মদ নেজামুদ্দিন বলেন, সন্ত্রাস, জঙ্গিবাদ ও মানুষ হত্যা ইসলাম ধর্মের কোথাও নেই। ইসলাম ধর্মকে ব্যবহার করে যাঁরা নিজেদের তৈরি মতবাদকে প্রতিষ্ঠিত করতে চান তাঁরাই সন্ত্রাস ও জঙ্গিবাদের সৃষ্টি করছেন। এ ব্যাপারে জনগণকে সতর্ক থাকতে হবে। পাশাপাশি সন্ত্রাস ও জঙ্গিবাদের মদদদাতাদের চিহ্নিত করে ঐক্যবদ্ধভাবে প্রতিরোধ গড়ে তুলতে হবে।
সভায় বক্তব্য দেন ভোয়ালিয়াপাড়া ১ নম্বর সমাজের বাসিন্দা কবির মো. জুয়েল, মোহাম্মদ মুছা সওদাগর, মোহাম্মদ রাশেদ, মোহাম্মদ রিদুয়ান, সৈয়দ আবদুল্লাহ ফিরোজ, সৌদি আরব প্রবাসী সৈয়দ মো. মোরশেদ. মোহাম্মদ এমরান, মো. আসাদ প্রমুখ।
