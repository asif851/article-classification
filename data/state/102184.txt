
ঠাকুরগাঁওয়ের হরিপুর উপজেলার বেতনা সীমান্তে গত শনিবার রাতে ভারতীয় সীমান্তরক্ষী বাহিনীর (বিএসএফ) গুলিতে মো. একরামুল হক (৩৫) নামের এক বাংলাদেশি আহত হয়েছেন। তাঁর বাড়ি উপজেলার রুহিয়া গ্রামে।স্থানীয় সূত্রে জানা গেছে, শনিবার রাত ১১টার দিকে একরামুল কয়েকজন সহযোগী নিয়ে গরু আনার জন্য বেতনা সীমান্তের ৩৬৭ নম্বর মেইন পিলার এলাকা দিয়ে ভারতে ঢোকেন। এ সময় বিএসএফের ১২১ ব্যাটালিয়নের ফুলবাড়ী ক্যাম্পের সদস্যরা তাঁদের লক্ষ্য করে গুলি চালান। এতে একরামুল গুলিবিদ্ধ হয়ে আহত হন। অন্যরা একরামুলকে নিয়ে বংলাদেশে চলে আসেন। ঠাকুরগাঁও ৩০ বর্ডার গার্ড বাংলাদেশের (বিজিবি) গোয়েন্দা কর্মকর্তা মেজর তৌহিদ ঘটনার সত্যতা নিশ্চিত করে বলেন, বেসামরিক নাগরিকের ওপর গুলি চালানোর প্রতিবাদ জানিয়ে বিএসএফের কাছে চিঠি দেওয়া হয়েছে।
