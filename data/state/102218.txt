
জাতীয় ঐক্যের আহ্বান জানিয়ে বিএনপির মহাসচিব মির্জা ফখরুল ইসলাম আলমগীর বলেছেন, এখন শর্ত দেওয়া বা কাদা ছোড়াছুড়ির সময় নয়। সবাইকে ঐক্যবদ্ধ হতে হবে। দলীয় সংকীর্ণতার ঊর্ধ্বে উঠে জাতীয় ঐক্য গড়ে তুলতে হবে। ক্ষমতাসীনদেরই এই ঐক্য গড়ে তোলার উদ্যোগ নেওয়া উচিত।আজ মঙ্গলবার নয়াপল্টনে দলের কেন্দ্রীয় কার্যালয়ে বিএনপির মহাসচিব মির্জা ফখরুল ইসলাম আলমগীর গুলশান হত্যাকাণ্ড নিয়ে দলের কর্মসূচি ঘোষণার সময় এ কথা বলেন।গুলশান হত্যাকাণ্ড স্মরণে ১২ জুলাই দলীয়ভাবে শোক দিবস পালন করার ঘোষণা দিয়েছে বিএনপি। ওই দিন মহানগর ও জেলায় শোক মিছিল করবে দলটি।
