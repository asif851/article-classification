
প্রধানমন্ত্রীর কাছ থেকে জাতীয় পদক গ্রহণ করেছেন জাহাঙ্গীরনগর বিশ্ববিদ্যালয়ের দুই শিক্ষক৷গতকাল বৃহস্পতিবার রাজধানীর বঙ্গবন্ধু আন্তর্জাতিক সম্মেলন কেন্দ্রে জাতীয় বৃক্ষরোপণ অভিযান এবং বৃক্ষমেলা-২০১৪-এর উদ্বোধন অনুষ্ঠানে এ পুরস্কার গ্রহণ করেন তাঁরা৷পরিবেশ সংরক্ষণ এবং দূষণ নিয়ন্ত্রণে অবদান রাখার স্বীকৃতি হিসেবে পরিবেশ পদক পেয়েছেন বিশ্ববিদ্যালয়ের পরিবেশ বিজ্ঞান বিভাগের শিক্ষক মো. খবির উদ্দিন৷‘বঙ্গবন্ধু অ্যাওয়ার্ড ফর ওয়াইল্ডলাইফ কনজারভেশন-২০১৪’ পদক পেয়েছেন বিশ্ববিদ্যালয়ের প্রাণিবিদ্যা বিভাগের শিক্ষক মো. মোস্তফা ফিরোজ৷
