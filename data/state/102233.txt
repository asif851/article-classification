
সিরাজগঞ্জ জেলা পরিষদের পক্ষ থেকে মেধাবী শিক্ষার্থীদের বৃত্তি ও মুক্তিযোদ্ধাদের মধ্যে অনুদানের টাকা বিতরণ করা হয়েছে। গতকাল বৃহস্পতিবার জেলা পরিষদ মিলনায়তনে আয়োজিত অনুষ্ঠানে প্রধান অতিথি হিসেবে উপস্থিত ছিলেন জেলা পরিষদের প্রশাসক আবদুল লতিফ বিশ্বাস। বিশেষ অতিথি হিসেবে উপস্থিত ছিলেন জেলা প্রশাসক বিল্লাল হোসেন, পুলিশ সুপার মিরাজ উদ্দিন আহম্মেদ ও সদর উপজেলা চেয়ারম্যান রিয়াজ উদ্দিন। দেশের বিভিন্ন বিশ্ববিদ্যালয়ে অধ্যয়নরত জেলার ৯২ জন মেধাবী শিক্ষার্থীর মধ্যে ৬ লাখ ৩৫ হাজার টাকা এবং জেলার নয়টি উপজেলার ৯৪ জন অসচ্ছল মুক্তিযোদ্ধার মধ্যে ১ লাখ ৮৮ হাজার টাকা বিতরণ করা হয়। 
