
চট্টগ্রামে সড়ক দুর্ঘটনায় রাকিব (২০) নামের এক পোশাকশ্রমিকের মৃত্যু হয়েছে। আহত হয়েছেন আরও ছয়জন। গতকাল বুধবার নগরের ইস্পাহানী গেট এলাকায় ট্রাকের ধাক্কায় একটি যাত্রীবাহী টেম্পো উল্টে গেলে এ দুর্ঘটনা ঘটে। পুলিশ জানায়, যাত্রীবাহী টেম্পোর সঙ্গে ট্রাকের ধাক্কা লাগলে টেম্পোটি উল্টে যায়। এতে টেম্পোতে থাকা সাত যাত্রী আহত হন। পরে চিকিৎসাধীন অবস্থায় আহত যাত্রী রাকিবের মৃত্যু হয়। l নিজস্ব প্রতিবেদক, চট্টগ্রাম।
