
উত্তরা তিন নম্বর সেক্টরে জসীমউদদীন রোডে আলাউদ্দিন টাওয়ারের পেছনে আরএকে পেইন্টসের একটি গুদামে আগুন লেগেছে। আজ সোমবার দুপুর ১২টার দিকে এ ঘটনা ঘটে।এলাকাবাসী জানান, আরএকে পেইন্টসের ওই গুদামে তরল দাহ্য পদার্থ ছিল। হঠাত্ করে সেখানে আগুন লেগে কালো ধোঁয়া উড়তে থাকে।খবর পেয়ে ফায়ার সার্ভিসের কয়েকটি ইউনিট ঘটনাস্থলে গিয়ে আগুন নেভানোর চেষ্টা চালাচ্ছে। প্রাথমিকভাবে আগুন লাগার কারণ জানা যায়নি।ফায়ার সার্ভিসের টঙ্গী স্টেশনের কর্মকর্তা জাহাঙ্গীর আলম জানিয়েছেন, টঙ্গী থেকে দুটি ইউনিট ঘটনাস্থলে গিয়ে আগুন নেভানোর চেষ্টা চালাচ্ছে।
