
অমর একুশে ও আন্তর্জাতিক মাতৃভাষা দিবস উপলক্ষে সিলেটের চার কৃতী পুরুষকে সম্মাননা দেওয়া হয়েছে। গতকাল রোববার সিলেট কেন্দ্রীয় শহীদ মিনারে বঙ্গবীর ওসমানী স্মৃতি সংসদ ও সাংবাদিক মহিউদ্দিন শীরু স্মৃতি পরিষদের যৌথ উদ্যোগে এ সম্মাননা দেওয়া হয়। সম্মাননাপ্রাপ্তরা হলেন ভাষাসংগ্রামী দেওয়ান ফরিদ গাজী (মরণোত্তর), পীর হাবিবুর রহমান (মরণোত্তর), মো. আবদুল আজিজ ও মুক্তিযোদ্ধা শাহ আজিজুর রহমান। অনুষ্ঠানে বক্তব্য দেন সিলেট জেলা প্রেসক্লাবের সভাপতি আজিজ আহমদ সেলিম। 
