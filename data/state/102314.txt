
আবাসিক খাতে নতুন করে আর কোনো পাইপ লাইনে গ্যাসের সংযোগ দেবে না সরকার। সিলিন্ডার গ্যাস ব্যবহারকে সাশ্রয়ী করতে প্রয়োজনে এ ক্ষেত্রে ভর্তুকি দেওয়া হবে। আজ শুক্রবার এক অনুষ্ঠানে বিদ্যুৎ, জ্বালানি ও খনিজ সম্পদ প্রতিমন্ত্রী নসরুল হামিদ এ কথা বলেন।
প্রতিমন্ত্রী বলেন, ‘আমরা সিদ্ধান্ত নিয়েছি, নতুন করে আবাসিক খাতে পাইপ লাইনে গ্যাসের সংযোগ দেব না। আমরা এলপিজি ব্যবহার করব। সিলিন্ডার গ্যাসের ক্ষেত্রে সাশ্রয়ী মূল্য দিতে না পারলে প্রয়োজনে আমরা ভর্তুকি দেব।’
