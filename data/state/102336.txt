
দিনাজপুরের কাহারোল উপজেলার কান্তনগরে কান্তজিউ মন্দির প্রাঙ্গণে গতকাল শনিবার বিকেল থেকে মাসব্যাপী রাস মেলা শুরু হয়েছে। দিনাজপুরের জেলা প্রশাসক গতকাল বিকেলে এর উদ্বোধন করেন।গতকাল বিকেলে দিনাজপুর রাজ দেবোত্তর এস্টেটের এজেন্ট অমলেন্দু ভৌমিকের সভাপতিত্বে উদ্বোধনী অনুষ্ঠানে উপস্থিত ছিলেন জেলা প্রশাসক আহমঞ্চদ শামীম আল রাজী, পুলিশ সুপার সারোয়ার মুর্শেদ, কাহারোল উপজেলা নির্বাহী কর্মকর্তা (ইউএনও) রবিউল আলম, মন্দির কমিটির সদস্য গোপেশ চন্দ্র রায় প্রমুখ।মন্দিরের পুরোহিত পুলিন চন্দ্র চট্টোপাধ্যায় বলেন, শ্রীকৃষ্ণের অনেকগুলো লীলা আছে। এর মধ্যে শ্রেষ্ঠতম লীলা হলো রাসলীলা। কার্তিক মাসের পূর্ণিমা তিথিতে শ্রীকৃষ্ণ তাঁর গোপীদের নিয়ে বৃন্দাবনে রাস উৎসবে মেতে উঠতেন। সেই ধারা অনুসারে ১৭৫২ সালে মন্দির নির্মাণের পর থেকে কান্তনগর মন্দিরে রাম উৎসব এবং মাসব্যাপী রাস মেলা অনুষ্ঠিত হয়।মন্দির দেখাশোনার দায়িত্বে নিয়োজিত বিনয় কুমার মহান্ত জানান, ১৭০৪ সালে দিনাজপুরের তৎকালীন মহারাজা প্রাণনাথ কান্তজিউ মন্দিরের নির্মাণকাজ শুরু করেন। তাঁর ছেলে রাজা রামনাথ ১৭৫২ সালে এর নির্মাণকাজ শেষ করেন।
 
