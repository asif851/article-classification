
২৬ ঘণ্টা বন্ধ থাকার পর বঙ্গবন্ধু সেতুতে বিদ্যুৎ সরবরাহ চালু হয়েছে। গতকাল শুক্রবার বিকেল পাঁচটায় সিরাজগঞ্জ পল্লী বিদ্যুৎ সমিতি বিদ্যুৎ সরবরাহ শুরু করে।সেতু কর্তৃপক্ষ ও সিরাজগঞ্জ পল্লী বিদ্যুৎ সমিতি সূত্রে জানা গেছে, গত বৃহস্পতিবার বেলা তিনটায় সেতুর পশ্চিম সংযোগ মহাসড়কের সদর উপজেলার মূলিবাড়িতে বিদ্যুতের লাইনের একটি খুঁটিতে একটি ট্রাক সজোরে ধাক্কা দেয়। এতে খুঁটিটি উপড়ে ভেঙে যায়। এতে তার ছিঁড়ে যাওয়ায় বিদ্যুৎ সরবরাহ বন্ধ হয়ে যায়। ২৬ ঘণ্টা চেষ্টা চালিয়ে খুঁটিটি স্থাপন ও তার টানানোর পর গতকাল বিকেল পাঁচটার দিকে বিদ্যুৎ সরবরাহ চালু করা হয়।সেতু কর্তৃপক্ষের টোল প্লাজার ব্যবস্থাপক আতিকুল হাসান বলেন, বিদ্যুৎ সরবরাহ বন্ধ থাকায় বৃহস্পতিবার বেলা তিনটা থেকে সেতুর ওপরে আলো জ্বালানো সম্ভব হয়নি, অন্ধকার অবস্থায় ছিল সেতুটি। জেনারেটর দিয়ে উভয় পাশের টোল প্লাজা চালু রাখা হয়েছিল।সিরাজগঞ্জ পল্লী বিদ্যুৎ সমিতির উপমহাব্যবস্থাপক সুলতান নাসিমুল হক বলেন, দুর্ঘটনায় ৪৫ ফুট লম্বা একটি খুঁটি উপড়ে ভেঙে যায়। সেই সঙ্গে বৈদু্যতিক তারও ছিঁড়ে যায়। ঘটনার পর থেকে রাত-দিন চেষ্টা চালিয়ে খুঁটি স্থাপন ও তার টানানোর পর গতকাল বিকেল পাঁচটার দিকে সেতুতে বিদ্যুৎ সরবরাহ শুরু করা হয়।
