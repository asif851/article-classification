
নওগাঁর রানীনগর থানার পুলিশ গত বুধবার রাতে উপজেলার ভবানীপুর গ্রামের আবদুল জলিলের বাড়িতে অভিযান চালিয়ে তিনটি ককটেল ও ছয়টি পেট্রল বোমা উদ্ধার করেছে। রানীনগর থানার ওসি আবদুল্লাহ আল মাসউদ চৌধুরী জানান, গোপন সংবাদের ভিত্তিতে এ অভিযান চালানো হয়। তবে কাউকে গ্রেপ্তার করা যায়নি। এ ঘটনায় থানায় একটি সাধারণ ডায়েরি (জিডি) করা হয়েছে। তদন্ত সাপেক্ষে ব্যবস্থা নেওয়া হবে।  আদমদীঘি (বগুড়া) প্রতিনিধি।
