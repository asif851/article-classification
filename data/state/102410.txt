
টেকসই উন্নয়নবিষয়ক বিশেষায়িত গবেষণা প্রতিষ্ঠান হিসেবে ২০০৬ সালের ৩ ফেব্রুয়ারি ইউনিভার্সিটি অব লিবারেল আর্টস বাংলাদেশের (ইউল্যাব) সেন্টার ফর সাসটেইনেবল ডেভেলপমেন্টের (সিএসডি) আনুষ্ঠানিক যাত্রা শুরু হয়। সিএসডির এক দশক পূর্তি উপলক্ষে গতকাল বৃহস্পতিবার বিশ্ববিদ্যালয় ক্যাম্পাসে অনুষ্ঠানের আয়োজন করা হয়।২০০৬ সালে প্রতিষ্ঠার পর থেকেই সিএসডি দেশ–বিদেশের বিভিন্ন বিশ্ববিদ্যালয়, গবেষণা প্রতিষ্ঠানের সঙ্গে যৌথভাবে গবেষণা কার্যক্রম চালাচ্ছে।গতকালের অনুষ্ঠানে সিএসডির পরিচালক অধ্যাপক হামিদুল হক বলেন, জাতিসংঘ ২০১৫ সালে টেকসই উন্নয়ন লক্ষ্যমাত্রা (এসডিজি) ঘোষণা করেছে। আর সিএসডির যাত্রা শুরু হয় ২০০৬ সালে। কাজেই টেকসই উন্নয়নবিষয়ক গবেষণায় ইউল্যাব-সিএসডি বাংলাদেশে অগ্রপথিক। তিনি আরও বলেন, ইউল্যাব-সিএসডিতে বর্তমানে আটটি গবেষণা প্রকল্প চলমান রয়েছে। ১৫টি গবেষণা প্রকল্প ইতিমধ্যে শেষ হয়েছে। গবেষণালব্ধ ফলাফল থেকে জাতীয় ও আন্তর্জাতিক পর্যায়ে ৩১টি নিবন্ধ ও বই প্রকাশ করা হয়েছে। অনুষ্ঠানে সিএসডি থেকে প্রকাশিত জেন্ডার ইন অ্যাকোয়াকালচার বইয়ের মোড়ক উন্মোচন করা হয়। উৎসবে ইউল্যাবের উপাচার্য অধ্যাপক ইমরান রহমান, ট্রাস্টি বোর্ডের সদস্য ও বিশ্ববিদ্যালয়ের শিক্ষক-শিক্ষার্থীরা উপস্থিত ছিলেন। বিজ্ঞপ্তি।
