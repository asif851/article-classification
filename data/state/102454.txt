
রাজবাড়ীর কালুখালী উপজেলার চেয়ারম্যান কাপ ভলিবল টুর্নামেন্ট গতকাল বৃহস্পতিবার শেষ হয়েছে। টুর্নামেন্টে চ্যাম্পিয়ন হয়েছে কালিকাপুর ভলিবল একাদশ।কালিকাপুর ইউনিয়নের রায়নগর আলিম মাদ্রাসার মাঠে গতকাল বিকেলে চেয়ারম্যান কাপ ভলিবল টুর্নামেন্টের ফাইনাল খেলা অনুষ্ঠিত হয়। এই খেলা দেখতে কয়েক হাজার দর্শক উপস্থিত হয়। ফাইনাল খেলায় কালিকাপুর ভলিবল একাদশ উপজেলার পাট্টা ইউনিয়ন ভলিবল একাদশকে ৩-১ সেটে হারায়।
