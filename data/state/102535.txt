
রাজবাড়ীর কালুখালী উপজেলার জাহানারা বেগম ডিগ্রি কলেজ এলাকার সোনাপুর-বোয়ালিয়া সড়কে গতকাল শুক্রবার বেলা সাড়ে তিনটার দিকে গাছের সঙ্গে ধাক্কা খেয়ে দুই মোটরসাইকেল আরোহী নিহত হয়েছেন৷এর আগে বৃহস্পতিবার রাত সাড়ে আটটার দিকে বাগেরহাটের রামপাল উপজেলার ভাগা মাছবাজার এলাকায় খুলনা-মংলা মহাসড়কে পণ্যবাহী ট্রাকের ধাক্কায় এক মোটরসাইকেল আরোহীর মৃত্যু হন৷নিহত ব্যক্তিরা হলেন কালুখালীর মৃগী ইউনিয়নের আড়কান্দি গ্রামের রজব আলী শেখের ছেলে আইয়ুব আলী শেখ (২০) ও চাঁদমৃগী গ্রামের কিয়াম উদ্দিন খানের ছেলে আবুল কালাম খান (২২) এবং রামপালের পার গোবিন্দপুর গ্রামের মোস্তফা শেখের ছেলে ইমরান শেখ (১৮)৷ দুর্ঘটনায় আইয়ুব আলীর মা মমতাজ বেগম আহত হয়েছেন৷ তাঁকে গুরুতর অবস্থায় ফরিদপুর মেডিকেল কলেজ হাসপাতালে ভর্তি করা হয়েছে৷
