
রাজধানীর হেয়ার রোডে রাষ্ট্রীয় অতিথি ভবন সুগন্ধার সামনে রোববার বিকেল চারটার দিকে দুর্নীতি দমন কমিশনের চেয়ারম্যান ইকবাল মাহমুদের উদ্যোগে পুলিশ উল্টো পথে চলা গাড়ি ও মোটরসাইকেল আটকায়। দুই ঘণ্টা ধরে চলা এ অভিযানে মামলা ও জরিমানা করা হয়েছে ৫০টি যানবাহনকে। এর মধ্যে ৪০টিই সরকারি গাড়ি। অভিযানে সমাজকল্যাণ প্রতিমন্ত্রী নুরুজ্জামান আহমেদের গাড়ি থেকে শুরু করে সচিব, বিচারক, সরকারি দলের নেতা, পুলিশ ও সাংবাদিকদের গাড়িও রয়েছে।




 
 
