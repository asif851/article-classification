
অটিজম বিষয়ে একটি প্রশিক্ষণ কর্মসূচিতে যোগ দিতে বাংলাদেশের একটি দল গতকাল সোমবার দক্ষিণ কোরিয়ায় গেছে। এ দলের নেতৃত্ব দিচ্ছেন বাংলাদেশ অটিজম অ্যান্ড নিউরো ডেভেলপমেন্ট ডিজঅর্ডার-বিষয়ক (এনডিডি) জাতীয় উপদেষ্টা কমিটির চেয়ারপারসন সায়মা ওয়াজেদ হোসেন।সরকারি তথ্য বিবরণীতে গতকাল এ তথ্য জানিয়ে বলা হয়, ‘কম্পিটেন্সি এনহেন্সমেন্ট অব ডায়াগনোসিস অ্যান্ড ট্রিটমেন্ট অব অটিজম স্পেক্ট্রাম ডিজঅর্ডার (এএসডি) ফর চাইল্ড’ শীর্ষক ১৪ দিনব্যাপী এ প্রশিক্ষণের আয়োজন করেছে কোরিয়া ইন্টারন্যাশনাল কো-অপারেশন এজেন্সি (কেওআইসিএ)।সায়মা ওয়াজেদের নেতৃত্বে ১৫ সদস্যের বাংলাদেশ দলে রয়েছেন বঙ্গবন্ধু শেখ মুজিব মেডিকেল বিশ্ববিদ্যালয়, স্বাস্থ্য ও পরিবার কল্যাণ মন্ত্রণালয়, অটিজম ওয়েলফেয়ার ফাউন্ডেশন, সোসাইটি ফর দ্য ওয়েলফেয়ার অব অটিস্টিক চিলড্রেন, সেন্টার ফর দ্য রিহ্যাবিলিটেশন অব দ্য প্যারালাইজড, জাতীয় প্রতিবন্ধী উন্নয়ন ও সূচনা ফাউন্ডেশনের চিকিৎসক, বিশেষ শিক্ষক ও থেরাপিস্টরা।
