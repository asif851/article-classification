
পয়লা বৈশাখে ঢাকা বিশ্ববিদ্যালয় এলাকায় নারীদের ওপর যৌন নির্যাতনের প্রতিবাদে দেশব্যাপী কর্মসূচির অংশ হিসেবে গতকাল বুধবার বেলা ১১টায় নেত্রকোনা জেলা মহিলা পরিষদের উদ্যোগে মানববন্ধন ও প্রতিবাদ সমাবেশ হয়েছে। শহরের কেন্দ্রীয় শহীদ মিনারের সামনের সড়কে ঘণ্টাব্যাপী মানববন্ধন শেষে সমাবেশে নারীর ওপর যৌন নির্যাতনকারীদের অবিলম্বে গ্রেপ্তার ও দৃষ্টান্তমূলক শাস্তির দাবিতে বক্তব্য দেন জেলা মহিলা পরিষদের সাধারণ সম্পাদক রেহেনা সিদ্দিকী, নারীনেত্রী তাহেজা বেগম, জেলা উদীচীর সভাপতি মোজাম্মেল হক, সাধারণ সম্পাদক নীলম বিশ্বাস, যুব মহিলা লীগ ও মহিলা পরিষদ নেত্রী সৈয়দা বিউটি, সংস্কৃতিকর্মী নাইম সুলতানা প্রমুখ। 
