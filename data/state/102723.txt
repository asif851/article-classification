
বুড়িগঙ্গাসহ অন্য নদীগুলোকে দূষণ ও দখলের হাত থেকে বাঁচানোর জন্য জনসচেতনতা সৃষ্টি করতে ‘আমার নদী, আমার জীবন’ শীর্ষক এক সাইকেল শোভাযাত্রা গতকাল রোববার রাজধানীতে অনুষ্ঠিত হয়েছে। পরিবেশ ও বনমন্ত্রী হাসান মাহামুদ বেলা ১১টায় শাহবাগ জাতীয় জাদুঘরের মোড় থেকে শোভাযাত্রার উদ্বোধন করে টিএসসি চত্বর পর্যন্ত যান সাইকেল চালিয়ে। এ সময় তাঁর সঙ্গে সাইকেল চালান এভারেস্টজয়ী প্রথম বাংলাদেশি মুসা ইব্রাহীমসহ শতাধিক অভিযাত্রী।এ লতিফ চ্যারিটেবল ফাউন্ডেশন ও এভারেস্ট একাডেমি যৌথভাবে এর আয়োজন করে। বিজ্ঞপ্তি।
