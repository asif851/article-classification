
পরিবেশদূষণের দায়ে নারায়ণগঞ্জ সদর উপজেলার ফতুল্লায় দুটি কারখানাকে সাড়ে চার লাখ টাকা জরিমানা করা হয়েছে। গতকাল বুধবার পরিবেশ অধিদপ্তর ওই দুটি কারখানার মালিক ও প্রতিনিধিকে ঢাকায় অধিদপ্তরের সদর দপ্তরে ডেকে নিয়ে ওই জরিমানা করেন।এক সংবাদ বিজ্ঞপ্তিতে পরিবেশ অধিদপ্তর জানায়, পরিবেশগত ছাড়পত্র গ্রহণ না করে ফতুল্লার সস্তাপুরে অবস্থিত এসকে ডায়িং ও শাহনুর ট্রেডার্স নামের দুটি ডায়িং ও ওয়াশিং কারখানা তরল বর্জ্য সরাসরি খালের মাধ্যমে নদীতে ফেলে আসছিল। এ কারণে এসকে ডায়িংকে এক লাখ টাকা এবং শাহনুর ট্রেডার্সকে তিন লাখ টাকা জরিমানা করা হয়। এ ছাড়া প্রতিষ্ঠান দুটির মালিক ও প্রতিনিধিকে আগামী তিন মাসের মধ্যে ইটিপি স্থাপনের নির্দেশ দেওয়া হয়।
