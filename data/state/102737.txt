
রানা প্লাজার আহত শ্রমিকদের সংসার যেন আর চলছেই না। তাঁরা বলছেন, এক বছর ধরেই তাঁরা পরিবারের ওপর ‘বোঝা’ হয়ে রয়েছেন। নিজেরা তো কাজ করতেই পারছেন না, উল্টো চিকিৎসা বাবদ খরচ হয়ে যাচ্ছে অনেক টাকা। ধারদেনায় জর্জরিত কতগুলো পরিবার। এখন তারা চেয়ে রয়েছে ক্ষতিপূরণের টাকার দিকে।নিহত শ্রমিকদের পরিবারগুলো সাহায্য হিসেবে কিছু টাকা পেলেও এখনো ক্ষতিপূরণের টাকা পায়নি। অনেক নিহতের পরিবার ইতিমধ্যে সাভার ছেড়েছে।সাভারের শ্রমিক-অধ্যুষিত এলাকাগুলোতে রানা প্লাজার আহত শ্রমিকদের পরিবারগুলোতে তীব্র অভাব। দেখা গেছে, কোনো কোনো শ্রমিক এখনো ঠিকমতো হাঁটাচলা করতে পারেন না। কেউ আপাতত সুস্থ হয়ে উঠলেও ভারী বস্তু ওঠাতে পারেন না। অনেককে দীর্ঘ সময় পরিশ্রমের কাজ করতেও নিষেধ করে দিয়েছেন চিকিৎসকেরা। কেউ ‘গার্মেন্টস ছাড়া’ আর সব কাজ করবেন বলে এখনো কাজ খুঁজছেন। কিন্তু অসুস্থ শরীরে কোনো কাজই জুটছে না। প্রতিটি পরিবারই কষ্ট আর যন্ত্রণায় হাবুডুবু খাচ্ছে। জীবনসংগ্রামের মানসিক শক্তিও হারিয়ে ফেলেছেন তাঁরা।রানা প্লাজা ধসে পড়ার সময় সেখানে কত লোক ছিলেন, তার হিসাবের গরমিল এখনো কাটেনি। সরকারি হিসাবে, ভবনধসের পর ঘটনাস্থল থেকে দুই হাজার ৪৩৮ জনকে জীবিত অবস্থায় ও এক হাজার ১১৫ জনের লাশ উদ্ধার করা হয়। জীবিত উদ্ধার হওয়া ব্যক্তিদের মধ্যে ১৭ জন পরে হাসপাতালে মারা যান। রানা প্লাজার দুজন উদ্ধারকর্মীও মারা যান। সব মিলিয়ে এক হাজার ১৩৪ জন নিহত হন। এখন সরকার বলছে, নিহতের সংখ্যা এক হাজার ১৩৫ জন। ৮৪৩টি লাশ উদ্ধারের পরপরই স্বজনদের কাছে হস্তান্তর করা হয়েছে।মানসুরা বেগমের তিন ছেলের মধ্যে দুই ছেলে আর দুই পুত্রবধূ রানা প্লাজায় কাজ করতেন। অভাবের তাড়নায় অর্ধযুগ আগে সাতক্ষীরা ছেড়ে ঢাকায় আসা পরিবারটি খেয়েপরে কিছু টাকা জমিয়ে চলছিল। কিন্তু রানা প্লাজা তাদের একেবারে পথে বসিয়েছে।সোমবার দুপুরে মজিদপুরের ভাড়া ঘরে বসে মানসুরা বলেন, ‘সবাই মিলে কর্ম করি খুব
