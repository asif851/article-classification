
সিলেটের ফেঞ্চুগঞ্জের হাঁটুগঞ্জ ও হাসুবাড়ি এলাকা থেকে ১০১টি ককটেল ও দুটি পাইপগান উদ্ধার করা হয়েছে বলে পুলিশ জানিয়েছে। পুলিশ বলছে, ঘটনাস্থল থেকে শিবিরের দুজন ক্যাডারকে আটক করা হয়েছে।
আটক দুজন হলেন মোজাম্মেল হোসেন ও রুম্মন মিয়া। তাঁদের বয়স ২০ থেকে ২২ বছর।
আজ শনিবার সকাল ১০টার দিকে সিলেটের অতিরিক্ত পুলিশ সুপার সুজ্ঞান চাকমা প্রথম আলোকে বলেন, তাঁদের অভিযান চলছে। এ পর্যন্ত ১০১টি ককটেল ও দুটি পাইপগানসহ দুজন শিবিরের ক্যাডারকে আটক করা হয়েছে। দুপুরের দিকে সিলেটে এ নিয়ে ব্রিফিং করবে পুলিশ। সেখানে বিস্তারিত জানানো হবে।
