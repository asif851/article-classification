
মানিকগঞ্জের সিঙ্গাইর উপজেলার ঋষিপাড়া এলাকা থেকে গতকাল বৃহস্পতিবার অজ্ঞাতপরিচয় এক তরুণীর লাশ উদ্ধার করেছে পুলিশ। তাঁকে শ্বাসরোধে হত্যা করা হয়েছে বলে পুলিশ ধারণা করছে। পুলিশ ও স্থানীয় সূত্র জানায়, গতকাল দুপুরে হেমায়েতপুর-সিঙ্গাইর সড়কের ঋষিপাড়া বাসস্ট্যান্ডের অদূরে একটি খেতে লাশ পড়ে থাকতে দেখে এলাকাবাসী। বেলা তিনটার দিকে পুলিশ লাশটি উদ্ধার করে ময়নাতদন্তের জন্য মানিকগঞ্জ সদর হাসপাতালের মর্গে পাঠায়।
