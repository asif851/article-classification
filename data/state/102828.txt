
গাইবান্ধা সদর উপজেলার কুন্দেরপাড়া গণ-উন্নয়ন একাডেমি উচ্চবিদ্যালয় মাঠে গতকাল বৃহস্পতিবার বাল্যবিবাহ ও মাদক প্রতিরোধে মতবিনিময় সভা হয়। জেলা কমিউনিটি পুলিশিং কমিটি ও গণ-উন্নয়ন কেন্দ্র এ সভার আয়োজন করে। কমিউনিটি পুলিশিং জেলা কমিটির আহ্বায়ক ও গণ-উন্নয়ন কেন্দ্রের নির্বাহী প্রধান আবদুস সালামের সভাপতিত্বে সভায় বক্তব্য দেন পুলিশ সুপার মো. আশরাফুল ইসলাম, অতিরিক্ত পুলিশ সুপার ফারুক হোসেন, সহকারী পুলিশ সুপার হুমায়ুন কবির, সাংবাদিক আবু জাফর, জেলা কমিউনিটি পুলিশিং কমিটির সদস্যসচিব প্রতাপ ঘোষ, জেলা মোটর মালিক সমিতির সভাপতি মকবুল হোসেন প্রমুখ। 
