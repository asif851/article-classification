
চট্টগ্রামের কাজীর দেউরির আউটার স্টেডিয়ামে মাসব্যাপী মুক্তিযুদ্ধের বিজয় মেলা আজ সোমবার শুরু হচ্ছে। এবারের মেলার মূল স্লোগান ‘মুক্তিযুদ্ধের বিজয় বীর বাঙালির অহংকার’। তবে মেলার আনুষ্ঠানিক উদ্বোধন ও বিজয় শিখা প্রজ্বালন করা হবে ১০ ডিসেম্বর।গতকাল রোববার চট্টগ্রাম প্রেসক্লাবে মুক্তিযুদ্ধের বিজয় মেলা পরিষদ আয়োজিত সংবাদ সম্মেলনে এ তথ্য জানানো হয়। এতে লিখিত বক্তব্য উপস্থাপন করেন পরিষদের মহাসচিব আহমদুর রহমান সিদ্দিকী।সংবাদ সম্মেলনে জানানো হয়, ১০ ডিসেম্বর বিজয় মেলার মূল অনুষ্ঠান উদ্বোধন করবেন গৃহায়ণ ও গণপূর্তমন্ত্রী মোশাররফ হোসেন। মেলার বিজয় মঞ্চে প্রতিদিন বীর মুক্তিযোদ্ধারা স্মৃতিচারণা করবেন। এ ছাড়া উদ্দীপনামূলক সাংস্কৃতিক অনুষ্ঠান, শিশু-কিশোরদের চিত্রাঙ্কন প্রতিযোগিতা ও সাংস্কৃতিক প্রতিযোগিতা অনুষ্ঠিত হবে।সংবাদ সম্মেলনে উপস্থিত ছিলেন পরিষদের চেয়ারম্যান ও নগর আওয়ামী লীগের সভাপতি সাবেক মেয়র এ বি এম মহিউদ্দিন চৌধুরী, কো-চেয়ারম্যান বদিউল আলম ও মোজাফফর আহমেদ, আরেক মহাসচিব মোহাম্মদ ইউনুস, মুক্তিযোদ্ধা সংসদের জেলা কমান্ডার মো. সাহাবউদ্দিন প্রমুখ।
