
নওগাঁর রানীনগর উপজেলার ২৬ ক্যাডার, নন-ক্যাডার, কর্মকর্তা ও কর্মচারীরা জাতীয় বেতন স্কেলে সিলেকশন গ্রেড, টাইম স্কেল পুনর্বহালসহ বিভিন্ন দাবিতে প্রতিবাদ সভা করেছেন। গতকাল মঙ্গলবার রানীনগর উপজেলা পরিষদ চত্বরে কর্মকর্তা-কর্মচারীরা শোভাযাত্রা শেষে প্রতিবাদ সভা করেন। এতে প্রাণিসম্পদ কর্মকর্তা সেলিম উদ্দিন সভাপতিত্ব করেন। বক্তব্য দেন কৃষি কর্মকর্তা এস এম গোলাম সারওয়ার, উপজেলা প্রকৌশলী আবু মো. শফিউল আজম প্রমুখ।
