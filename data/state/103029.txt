
গাজীপুরের কালীগঞ্জে বৃদ্ধাসহ তিনজনের লাশ উদ্ধার করেছে পুলিশ। গতকাল রোববার বিকেলে ময়নাতদন্তের জন্য লাশগুলো গাজীপুরের শহীদ তাজউদ্দীন আহমদ মেডিকেল কলেজ হাসপাতালের মর্গে পাঠানো হয়।নিহত ব্যক্তিরা হলেন পিরোজপুরের কাউখালীর মো. সুমন মিয়ার স্ত্রী লিপি আক্তার (২৭), মাগুরার শালিখা উপজেলার ইকবাল হোসেন (২১) ও অজ্ঞাতনামা এক বৃদ্ধা।পুলিশ সূত্রে জানা গেছে, কালীগঞ্জ-টঙ্গী-ঘোড়াশাল বাইপাস সড়কের পাশের একটি ডোবায় ষাটোর্ধ্ব এক বৃদ্ধার লাশ দেখতে পান স্থানীয় লোকজন। খবর পেয়ে পুলিশ লাশ উদ্ধার করে থানায় নিয়ে আসে। অন্যদিকে কালীগঞ্জ পৌর এলাকার দেওপাড়া গ্রামের একটি বাড়ি থেকে সিলিং ফ্যানে ঝুলন্ত অবস্থায় লিপি আক্তারের লাশ উদ্ধার করে পুলিশ। তিনি ওই গ্রামের একটি বাড়িতে ভাড়া থাকতেন।এ ছাড়া উপজেলার নাগরী বাজারে একটি মুঠোফোন কোম্পানির টাওয়ারে কাজ করতে গিয়ে বিদ্যুৎস্পৃষ্ট হয়ে ইকবাল হোসেনমারা যান।
