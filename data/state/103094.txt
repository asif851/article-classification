
টাঙ্গাইলের মির্জাপুরে জাতীয় মৎস্য সপ্তাহ ২০১৫ উপলক্ষে গণমাধ্যমকর্মীদের সঙ্গে মতবিনিময় সভা অনুষ্ঠিত হয়েছে। গতকাল শনিবার বেলা ১১টায় মির্জাপুর প্রেসক্লাব মিলনায়তনে অনুষ্ঠিত এ সভার আয়োজন করে উপজেলা মৎস্য অধিদপ্তর। এতে স্বাদু পানির মাছ উৎপাদনে বাংলাদেশের চতুর্থ স্থান অর্জন, মাছে ফরমালিনের অপব্যবহার রোধ ও জলাশয় সংরক্ষণে সচেতনতা সৃষ্টির বিষয়ে আলোচনা হয়। এতে মির্জাপুর উপজেলা নির্বাহী কর্মকর্তা মো. মাসুম আহমেদ, জ্যেষ্ঠ উপজেলা মৎস্য কর্মকর্তা মো. আহসান হাবিব খান ও মির্জাপুর প্রেসক্লাবের সভাপতি নিরঞ্জন পাল বক্তৃতা করেন। গত ২৮ জুলাই থেকে মির্জাপুরে শুরু হওয়া এ মৎস্য সপ্তাহ ৩ আগস্ট পর্যন্ত উদ্যাপন করা হবে।
