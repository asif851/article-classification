
তিন দিন বন্ধ থাকার পর চট্টগ্রাম থেকে ঢাকাসহ দেশের বিভিন্ন স্থানে গতকাল মঙ্গলবার দূরপাল্লার যান চলাচল শুরু করেছে। গত সোমবার রাত থেকেই যান চলাচল শুরু হয়। এদিকে বিভিন্ন রুটে গতকাল রেল চলাচলও স্বাভাবিক ছিল।এস আলম বিআরটিসি কাউন্টারের ব্যবস্থাপক মো. সোলায়মান জানান, সোমবার রাতে তাঁদের দুটো বাস চললেও তুলনামূলকভাবে যাত্রী কম ছিল। ঢাকামুখী শীতাতপনিয়ন্ত্রিত বেশির ভাগ বাস সার্ভিস রাতের যাত্রা বাতিল করেছে।
