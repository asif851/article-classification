
সিলেট ওসমানী মেডিকেল কলেজ ছাত্রলীগের নেতা তাওহীদুল ইসলাম হত্যা মামলার অন্যতম আসামি ও মেডিকেল কলেজ শাখা ছাত্রলীগের সভাপতি সৌমেন দে-কে গ্রেপ্তার করেছে পুলিশ। আজ শনিবার রাত সাড়ে ১০টার দিকে সিলেট রেলস্টেশন এলাকা থেকে তাঁকে গ্রেপ্তার করা হয়।
সৌমেন ওসমানী মেডিকেল কলেজ ছাত্রলীগের ১০ বহিষ্কৃত নেতার একজন। তিনি তাওহীদুল ইসলাম হত্যা মামলার এজাহারভুক্ত চার নম্বর আসামি।সিলেট মহানগর পুলিশের অতিরিক্ত উপকমিশনার মো. রহমতুল্লাহ বিষয়টি নিশ্চিত করেছেন।
