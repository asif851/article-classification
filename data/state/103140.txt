
‘মশা-মাছি দূরে রাখি, রোগ-বালাই মুক্ত থাকি’ এই প্রতিপাদ্য সামনে রেখে চট্টগ্রামে উদ্যাপিত হয়েছে বিশ্ব স্বাস্থ্য দিবস। এ উপলক্ষে গতকাল সোমবার চট্টগ্রাম সিভিল সার্জন কার্যালয়ের উদ্যোগে শোভাযাত্রা ও আলোচনা সভার আয়োজন করা হয়।গতকাল সকালে প্রেসক্লাব থেকে বেলুন উড়িয়ে শোভাযাত্রার উদ্বোধন করেন সিভিল সার্জন সরফরাজ খান চৌধুরী। এটি জামালখান, মোমিন রোড, আন্দরকিল্লা হয়ে সিভিল সার্জন কার্যালয়ে এসে শেষ হয়। সেখানে আলোচনা সভায় প্রধান অতিথি হিসেবে উপস্থিত ছিলেন অতিরিক্ত বিভাগীয় কমিশনার সৈয়দা সারোয়ার জাহান।ডেপুটি সিভিল সার্জন মো. রফিক উদ্দিনের সভাপতিত্বে ও ইপ্সার প্রকল্প ব্যবস্থাপক ফারহানা ইদ্রিসের সঞ্চালনায় আলোচনা সভায় ডা. আব্দুর রব, ডা. কিউএম অহিদুল আলম, উন্নয়নকর্মী খালেদা বেগম, মমতার পরিচালক স্বপ্না তালুকদার, ওয়ার্ল্ড ভিশন বাংলাদেশের ডা. স্যামুয়েল প্রাণতোষ সাংমা প্রমুখ বক্তব্য রাখেন।
 
