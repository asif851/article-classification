
সাংবাদিক মাহফুজুল হক খান (৭০) গতকাল মঙ্গলবার ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, এক ছেলে, এক মেয়েসহ অনেক আত্মীয়স্বজন রেখে গেছেন। ইংরেজি দৈনিক অবজারভার-এর সাবেক বার্তা সম্পাদক মাহফুজুল হক খান ঢাকা বিশ্ববিদ্যালয়ের গণযোগাযোগ ও সাংবাদিকতা বিভাগে খণ্ডকালীন শিক্ষক ছিলেন। গতকাল বাদ আসর রাজধানীর লালমাটিয়া এফ ব্লকে বিবি মসজিদে তাঁর জানাজা অনুষ্ঠিত হয়।
