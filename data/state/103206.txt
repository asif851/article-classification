
সুনামগঞ্জের ধরমপাশা উপজেলার জয়শ্রী ইউনিয়নের সানবাড়ী বাজার লাগোয়া সোমেশ্বরী নদীতে কয়লা, বালু ও পাথর বোঝাই করা বাল্কহেড নৌকার লোকজনদের কাছ থেকে চাঁদা আদায়ে জড়িত থাকার অভিযোগে আয়নাল হক (৩৫) ও রমজান মিয়া (২৮) নামের দুই ব্যক্তিকে গ্রেপ্তার করেছে ধরমপাশা থানা-পুলিশ।গতকাল বৃহস্পতিবার বেলা তিনটার দিকে জয়শ্রী ইউনিয়নের সানবাড়ী বাজার এলাকা থেকে রমজান মিয়া ও বিকেল পাঁচটার দিকে উপজেলার হলিদাকান্দা গ্রামের সামনের সড়ক থেকে আয়নালকে গ্রেপ্তার করা হয়। তাঁদের বাড়ি উপজেলার বানারসীপুর গ্রামে।ধরমপাশা থানার ওসি মো. গোলাম কিবরিয়া বলেন, এ ঘটনায় থানায় মামলার প্রস্তুতি চলছে।‘সোমেশ্বরী নদীতে নৌযানে চাঁদাবাজি, অতিষ্ঠ ব্যবসায়ীরা’—শিরোনামে ১৫ ডিসেম্বর প্রথম আলোয় একটি প্রতিবেদন প্রকাশিত হয়।
