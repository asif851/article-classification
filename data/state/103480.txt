
দেশের তিন বরেণ্য ব্যক্তি দানবীর রণদা প্রসাদ সাহা স্বর্ণপদক পাচ্ছেন। তাঁরা হলেন শহীদ ধীরেন্দ্র নাথ দত্ত (মরণোত্তর), স্যার ফজলে হাসান আবেদ (ব্র্যাকের প্রতিষ্ঠাতা) ও মুহম্মদ জাফর ইকবাল (সাহিত্য)। 
আজ শুক্রবার বেলা ১১টায় টাঙ্গাইলের মির্জাপুরে কুমুদিনী চত্বরের সম্মেলনকক্ষে আয়োজিত সংবাদ সম্মেলনে কুমুদিনী কল্যাণ সংস্থার পরিচালক (শিক্ষা) মিস প্রতিভা মুৎসুদ্দি এ ঘোষণা দেন। ১৩ মে বাংলা একাডেমি আবদুল করিম সাহিত্যবিশারদ মিলনায়তনে বিকেল পাঁচটায় আনুষ্ঠানিকভাবে তাঁদের পদক দেওয়া হবে।
