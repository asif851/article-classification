
কুমিল্লা বিশ্ববিদ্যালয় শিক্ষক সমিতির নির্বাচনে ১৫টি পদের বিপরীতে ৪৪ জন মনোনয়নপত্র জমা দিয়েছেন। গতকাল বৃহস্পতিবার বিকেল পাঁচটায় প্রধান নির্বাচন কমিশনার ও গণিত বিভাগের প্রধান অধ্যাপক এম জুলফিকার আলীর কাছে তাঁরা মনোনয়নপত্র জমা দেন। এবার বঙ্গবন্ধু ও মুক্তিযুদ্ধের চেতনায় বিশ্বাসী দুটি প্যানেলসহ মোট তিনটি প্যানেল নির্বাচনে অংশ নিচ্ছে। ১৫ জানুয়ারি নির্বাচন অনুষ্ঠিত হবে। নির্বাচনে ভোটার সংখ্যা ১৪১। নিজস্ব প্রতিবেদক, কুমিল্লা
