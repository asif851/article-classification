
মুন্সিগঞ্জের পঞ্চসার ইউনিয়নের সরদারপাড়া এলাকায় গতকাল সোমবার বিনা মূল্যে চিকিৎসাসেবা দেওয়া হয়েছে। সরদারপাড়া অগ্রণী ক্লাব ও ইউনাইটেড রোগনির্ণয় কেন্দ্র যৌথভাবে এ উদ্যোগ নেয়। বিনা মূল্যে এই চিকিৎসাসেবা কার্যক্রমের আনুষ্ঠানিক উদ্বোধন করেন সিভিল সার্জন শরিফুল আলম। অনুষ্ঠানে প্রধান অতিথি ছিলেন জেলা মুক্তিযোদ্ধা কমান্ডার আনিসউজ্জামান। এ উপলক্ষে অগ্রণী ক্লাবের সাধারণ সম্পাদক আক্তার হোসেনের সভাপতিত্বে আলোচনায় অংশ নেন সদর উপজেলা স্বাস্থ্য কর্মকর্তা এহসানুল করিম, পঞ্চসার ইউনিয়ন পরিষদের চেয়ারম্যান হাবিবুর রহমান প্রমুখ। সকাল নয়টায় শুরু হয়ে বিকেল পর্যন্ত বিনা মূল্যে এই চিকিৎসা শিবিরে মোট ৬৮০ জনকে সেবা দেওয়া হয়। মুন্সিগঞ্জ প্রতিনিধি
