
সারা দেশে অব্যাহতভাবে সংগঠিত যৌন নিপীড়নের প্রতিবাদে এবং এর সঙ্গে জড়িত ব্যক্তিদের শাস্তির দাবিতে গণসমাবেশ করেছে ছাত্র ইউনিয়ন।গতকাল শনিবার ঢাকা বিশ্ববিদ্যালয়ের রাজু ভাস্কর্যের সামনে এ সমাবেশ অনুষ্ঠিত হয়। ছাত্র ইউনিয়নের সভাপতি হাসান তারেকের সভাপতিত্বে সমাবেশে বক্তব্য দেন গার্মেন্টস শ্রমিক ট্রেড ইউনিয়নের সভাপতি মন্টু ঘোষ, উদীচীর সাধারণ সম্পাদক কবির সরদার, ব্লগার-অ্যাকটিভিস্ট পারভেজ আলম, ছাত্র ইউনিয়ন ঢাকা বিশ্ববিদ্যালয় শাখার সভাপতি লিটন নন্দী প্রমুখ।
