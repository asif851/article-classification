
যুক্তরাষ্ট্রের হার্ভার্ড বিশ্ববিদ্যালয়ের আমন্ত্রণ পেয়েছেন দুর্নীতি দমন কমিশনের (দুদক) কমিশনার (অনুসন্ধান) নাসিরউদ্দীন আহমেদ। বিশ্ববিদ্যালয়টির কেনেডি স্কুলে, ‘বিল্ডিং ক্যাপাসিটি টু ইউজ রিসার্চ এভিডেন্স ইন্টারন্যাশনাল ট্রেইনিং অব ট্রেনারস’ কোর্সে অংশ নিতে তাঁকে এ আমন্ত্রণ জানানো হয়েছে। ওই কোর্সে বিশ্বের খ্যাতিনামা অধ্যাপকেরা গবেষণা ও নীতি তৈরির ওপর বক্তব্য দেবেন। নাসিরউদ্দীন বলেন, তিনি দেশের তথ্যভিত্তিক নীতি প্রণয়নে অবদান রাখতে চান। তিনি দুদকে যোগ দেওয়ার আগে জাতীয় রাজস্ব বোর্ডের চেয়ারম্যানসহ রাষ্ট্রীয় বিভিন্ন গুরুত্বপূর্ণ দায়িত্ব পালন করেছেন। বিজ্ঞপ্তি
