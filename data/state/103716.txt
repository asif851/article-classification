
ময়মনসিংহের ত্রিশালে পুলিশ হত্যা করে জেএমবির তিন সাজাপ্রাপ্ত আসামিকে ছিনিয়ে নেওয়ার ঘটনায় ত্রিশাল থানায় করা দুটি মামলা পুলিশের গোয়েন্দা শাখায় (ডিবি) স্থানান্তর করা হয়েছে।গত রোববার রাতে ত্রিশাল থানায় হত্যা, পুলিশের কাছ থেকে আসামি ছিনতাই এবং অস্ত্র ও বিস্ফোরক আইনে দুটি মামলা করা হয়। ত্রিশাল থানার উপপরিদর্শক (এসআই) মোখলেছুর রহমান বাদী হয়ে মামলা দুটি করেন।ময়মনসিংহ জেলা ডিবির ভারপ্রাপ্ত কর্মকর্তা (ওসি) মাজেদুর রহমান জানান, গতকাল সোমবার বিকেলে মামলা দুটি ডিবিতে স্থানান্তর করা হয়। ডিবি পুলিশ বিষয়টি নিয়ে তদন্ত শুরু করেছে। আসামিদের গ্রেপ্তারে বিভিন্ন স্থানে অভিযান চলছে।
