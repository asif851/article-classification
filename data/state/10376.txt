
রাজধানীর মহাখালী থেকে অস্ত্র-গুলিসহ সন্দেহভাজন পাঁচ অপহরণকারীকে আটক করেছে র‍্যাব। উদ্ধার করা হয়েছে অপহৃত একজনকে।
আজ মঙ্গলবার সকালে র‍্যাপিড অ্যাকশন ব্যাটালিয়নের (র‍্যাব) পক্ষ থেকে গণমাধ্যমে পাঠানো মোবাইল ফোনের খুদে বার্তায় এই তথ্য জানানো হয়।  খুদে বার্তার বিবরণ অনুযায়ী, র‍্যাব-১ ওই পাঁচ সন্দেহভাজন অপহরণকারীকে আটক করে। তাদের কাছ থেকে দুটি বিদেশি পিস্তল, দুটি ম্যাগাজিন ও ছয়টি গুলি উদ্ধার করা হয়েছে। এ ছাড়া অপহৃত একজন উদ্ধার হয়েছে।
ঘটনার বিষয়ে বিস্তারিত তথ্য জানায়নি র‍্যাব। বিস্তারিত তথ্য জানাতে আজ দুপুর ১২টায় র‍্যাব-১-এর সদর দপ্তরে সাংবাদিকদের ব্রিফ করার কথা জানানো হয়েছে।
