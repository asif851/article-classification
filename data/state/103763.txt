
জাতীয়করণ হলো কিশোরগঞ্জ জেলার ইটনা উপজেলার ‘রাষ্ট্রপতি আবদুল হামিদ কলেজ’। গত ২৭ মার্চ থেকে জাতীয়করণের সিদ্ধান্ত কার্যকর হবে।আজ বৃহস্পতিবার এ বিষয়ে আদেশ জারি করেছে শিক্ষা মন্ত্রণালয়। এতে বলা হয়, এই কলেজের শিক্ষকেরা অন্য কলেজে বদলি হতে পারবেন না।কয়েক দিন আগে নেত্রকোনা জেলার মোহনগঞ্জ ডিগ্রি কলেজকেও জাতীয়করণ করা হয়। আরও কিছু কলেজকে জাতীয়করণের প্রক্রিয়া চলছে বলে জানিয়েছেন শিক্ষা মন্ত্রণালয়ের কয়েকজন কর্মকর্তা। তবে জাতীয়করণ হওয়া কলেজের শিক্ষকেরা আপাতত অন্য কলেজে বদলির সুযোগ পাবেন না।শিক্ষা মন্ত্রণালয়ের সূত্র জানায়, সরকারের সিদ্ধান্ত হলো প্রত্যেক উপজেলায় একটি কলেজ ও মাধ্যমিক বিদ্যালয়কে সরকারি করা। তারই আলোকে এসব শিক্ষাপ্রতিষ্ঠান জাতীয়করণ করা হচ্ছে।
