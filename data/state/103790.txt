
সিলেটের জৈন্তাপুর উপজেলার সিলেট-তামাবিল মহাসড়কের বিরাইমারা কদমখাল এলাকায় ট্রাকচাপায় গোবিন্দ দাস (২৬) নামে এক তরুণ নিহত হয়েছেন। আহত হয়েছেন আরও দুজন। গতকাল রোববার বিকেল পাঁচটায় এ দুর্ঘটনা ঘটে। ঘটনার পরপরই স্থানীয় জনতা প্রায় এক ঘণ্টা সড়ক অবরোধ করে রাখে।পুলিশ সূত্রে জানা গেছে, দুর্গাপূজা দেখে উপজেলার আলুবাগান গ্রামের গোবিন্দ দাস মোটরসাইকেলে আরও দুজনকে সঙ্গে নিয়ে বাড়ি ফিরছিলেন। এ সময় একটি ট্রাক তাঁদের চাপা দেয়। ঘটনাস্থলেই গোবিন্দ নিহত হন।
