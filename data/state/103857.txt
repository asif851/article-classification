
গাইবান্ধার সুন্দরগঞ্জ উপজেলার ছাপড়হাটি ইউনিয়নের এক সার ব্যবসায়ীকে ১০ হাজার টাকা জরিমানা করেছেন ভ্রাম্যমাণ আদালত। অবৈধভাবে নিজ বাড়িতে সার মজুদের অভিযোগে নির্বাহী ম্যাজিস্ট্রেট ও উপজেলা নির্বাহী কর্মকর্তা আবু রাফা মোহাম্মদ আরিফ গতকাল মঙ্গলবার হায়দার আলীকে এ শাস্তি দেন। উপজেলা কৃষি কর্মকর্তা সত্যেন কুমার জানান, দুপুরে ছমিরের বাজারে অভিযান চালিয়ে হায়দারের বাড়ি থেকে ২০ বস্তা ইউরিয়া সার জব্দ করা হয়। এ সময় হায়দার আলী পালিয়ে যাওয়ায় তাঁর ছেলে জাহিদুল ইসলামকে আটক করা হয়। পরে ভ্রাম্যমাণ আদালতের মাধ্যমে ১০ হাজার টাকা জরিমানা আদায় করে তাঁকে ছেড়ে দেওয়া হয়।
