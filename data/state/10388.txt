
স্বরাষ্ট্র মন্ত্রণালয়ের জননিরাপত্তা বিভাগের অতিরিক্ত সচিব এ এস এম এমদাদুদ দস্তগীর ও তাঁর স্ত্রী বিচারক হোসনে আরা আক্তারের সম্পদের বিবরণী চেয়েছে দুর্নীতি দমন কমিশন (দুদক)। এই দম্পতির বিরুদ্ধে অবৈধ সম্পদ অর্জনের অভিযোগে উঠেছে।
আজ মঙ্গলবার দুদক সূত্র জানায়, তাঁদের বিরুদ্ধে অবৈধ সম্পদ অর্জনের অভিযোগ আসে দুদকে। প্রাথমিক অনুসন্ধান শেষে স্বামী-স্ত্রী ও তাঁদের ওপর নির্ভরশীলদের স্থাবর, অস্থাবর সম্পদ ও দায়দেনার বিবরণী চাওয়া হয়েছে। হোসনে আরা আক্তার নারায়ণগঞ্জের জেলা জজ ছিলেন। এখন তিনি নারী ও শিশু নির্যাতন দমন ট্রাইব্যুনালের বিচারক।
এ ব্যাপারে অতিরিক্ত সচিব এমদাদুদ দস্তগীরের সঙ্গে যোগাযোগ করা হলে প্রথম আলোকে তিনি বলেন, ‘এ বিষয়ে আমি কিছু জানি না। দুদকের কোনো নোটিশ পাইনি।’
