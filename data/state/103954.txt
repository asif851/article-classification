
স্বরাষ্ট্র প্রতিমন্ত্রী আসাদুজ্জামান খান মসজিদে নামাজ পড়ছেন। বাইরে তটস্থ নিরাপত্তার দায়িত্বে নিয়োজিত পুলিশ। দায়িত্ব পালনের ফাঁকে প্রতিমন্ত্রীর সঙ্গে নামাজ পড়তে গিয়েছিলেন মির্জাপুর থানার পরিদর্শক (তদন্ত) নুরুল ইসলামও। নামাজ শেষে বের হওয়ার পরই টের পান বিপত্তি ঘটে গেছে। সবার চোখ ফাঁকি দিয়ে বেছে বেছে তাঁর জুতাটিই নিয়ে গেছে চোর। কী আর করা। খালি পায়েই রিকশায় উঠে বাড়ির দিকে রওনা হন নুরুল ইসলাম।আজ শুক্রবার জুমার নামাজের সময় টাঙ্গাইলের মির্জাপুর উপজেলার কেন্দ্রীয় জামে মসজিদে এ ঘটনা ঘটে। শুধু পুলিশ কর্মকর্তার জুতো নয়, সেই সঙ্গে আরও কয়েকজন মুসল্লির জুতাও এ সময় চুরি যায়।এ ব্যাপারে নুরুল ইসলাম বলেন, ‘জুতাগুলো একটু দামি ছিল। কী আর করা। খালি পায়ে রিকশায় উঠে বাসায় গিয়ে জুতা নিয়ে আবার বের হতে হবে। পরে হাসিমুখেই খালি পায়ে বাড়ির দিকে রওনা হন তিনি।’
