
মৌলভীবাজারের বড়লেখা পৌরসভার নির্বাচনে ৩ নম্বর ওয়ার্ডের কাউন্সিলর পদে আবদুল মতিন ও তাঁর ভাতিজা আবুল হাসনাত প্রতিদ্বন্দ্বিতায় নেমেছেন। মতিন ওই ওয়ার্ডের বর্তমান কাউন্সিলর। পৌর শহরের বারইগ্রাম এলাকায় তাঁদের বাড়ি। তাঁদের হলফনামা ঘেঁটে দেখা গেছে, মতিন নবম শ্রেণি পাস। তাঁর পেশা কৃষিকাজ ও কাউন্সিলর। আর ভাতিজা আবুল হাসনাতের শিক্ষাগত যোগ্যতা ‘স্বাক্ষরজ্ঞানসম্পন্ন’ উল্লেখ করেছেন। পেশায় তিনি ব্যবসায়ী। আবদুল মতিন গতকাল রোববার মুঠোফোনে বলেন, ‘হঠাৎ করে সে (আবুল হাসনাত) প্রার্থী হয়ে গেছে। এখন দেখি ভোটাররা কাকে রায় দেন।’ আবুল হাসনাত বলেন, ‘এখন তরুণদের সময়। তাই প্রার্থী হয়েছি।’ 
