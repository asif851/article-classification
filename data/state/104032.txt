
তথ্যমন্ত্রী হাসানুল হক ইনু বলেছেন, ‘এ দেশে হয় খালেদা জিয়া ও তাঁর দোসররা থাকবেন, না হয় আমরা থাকব। হয় এসপার, না হয় ওসপার।’
আজ মঙ্গলবার জাতীয় প্রেসক্লাবে ১৫ আগস্ট শোক দিবস উপলক্ষে ঢাকার গোপালগঞ্জ সাংবাদিক সমিতি আয়োজিত আলোচনা সভায় ইনু এ কথা বলেন।
হাসানুল হক ইনু অভিযোগ করেন, ‘নাশকতার রা​নি, মিথ্যাচারের রানির সঙ্গে কোনো আপস নেই।’ তিনি নাশকতার পথ ছেড়ে খালেদা জিয়াকে গণতন্ত্রের পথে আসার আহ্বান জানান।
আলোচনা সভায় অন্যদের মধ্যে ঢাকা সাংবাদিক ইউনিয়নের সাবেক সাধারণ সম্পাদক শাবান মাহমুদ উপস্থিত ছিলেন ।
