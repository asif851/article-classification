
গাজীপুরে বাসের ধাক্কায় সিএনজিচালিত অটোরিকশার আরোহী চার জেএসসি পরীক্ষার্থী সামান্য আহত হয়েছে। গতকাল বৃহস্পতিবার দুপুরে সিটি করপোরেশনের বোর্ডবাজার তারগাছ এলাকায় ঢাকা-ময়মনসিংহ মহাসড়কে এ দুর্ঘটনা ঘটে। আহত পরীক্ষার্থীরা হলো রুবাইয়া আক্তার, রানী দাস, শ্রাবন্তী রানী ও তনিমা। এর প্রতিবাদে অন্য শিক্ষার্থী ও স্থানীয় লোকজন মহাসড়ক অবরোধ করে। প্রায় ২০ মিনিট পর হাইওয়ে পুলিশ ঘটনাস্থলে গিয়ে পরিস্থিতি নিয়ন্ত্রণে আনে।
