
গোপালগঞ্জের মুকসুদপুরে তুচ্ছ ঘটনাকে কেন্দ্র করে হামলায় আলা শেখ (৬৫) নামে এক বৃদ্ধ নিহত হয়েছেন। সোমবার সন্ধ্যায় উপজেলার লখন্ডা গ্রামে এ ঘটনা ঘটে। মুকসুদপুর থানার পরিদর্শক শ্যামলাল নাথ জানান, সোমবার বিকেলে আলা শেখের নাতি ইয়াসিন শেখের (৭) সঙ্গে প্রতিবেশী উজির শেখের নাতি রাব্বি শেখের (৬)   মারামারি হয়। সন্ধ্যায় আলা শেখ এ ব্যাপারে নালিশ করতে উজির শেখের বাড়িতে গেলে উজির শেখের লোকজন তাঁকে মারধর করেন। ঘটনাস্থলেই তিনি মারা যান। রাতে পুলিশ লাশ উদ্ধার করে থানায় নিয়ে যায়।
