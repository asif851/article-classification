
ময়মনসিংহের গৌরীপুর উপজেলায় রবিন মিয়া (৩০) নামের এক যুবককে আগুনে পুড়িয়ে হত্যা করেছে একদল দুর্বৃত্ত।নিহত রবিন মিয়া নেত্রকোনা জেলার কেন্দুয়া উপজেলার দলপা গ্রামের ফারাস উদ্দিনের ছেলে।পুলিশ ও স্থানীয় সূত্রের বিবরণ অনুযায়ী, রবিন গত মঙ্গলবার সন্ধ্যায় নিজের বাড়ি থেকে মোটরসাইকেলে চেপে গৌরীপুর উপজেলার শাহগঞ্জর বাজারে আসেন। রাত আটটার দিকে বাড়ি ফেরার সময় বীর আহমঞ্চদপুর গ্রামের কুখুয়াখালী সেতুর কাছে তাঁর পথ রোধ করে দুর্বৃত্তরা। তারা রবিনের গায়ে পেট্রল ঢেলে আগুন ধরিয়ে দিয়ে চলে যায়। স্থানীয় লোকজন টের পেয়ে রবিনকে উদ্ধার করে ময়মনসংিহ মেডিকেল কলেজ হাসপাতলে নিয়ে যায়।পরে অবস্থার অবনতি হলে ওই রাতেই তাঁকে ঢাকা মেডিকেল কলেজ হাসপাতালে নেওয়া হয়। সেখানে চিকিৎসাধীন অবস্থায় গতকাল বুধবার ভোর পৌনে পাঁচটায় রবিনের মৃত্যু হয়।গৌরীপুর থানার ভারপ্রাপ্ত কর্মকর্তা (ওসি) মো. হামিদুল ইসলাম গতকাল বিকেলে জানান, পূর্ব শুত্রুতার জের ধরে এ হত্যাকাণ্ড ঘটতে পারে। মামলা দায়েরের প্রস্তুতি চলছে।
