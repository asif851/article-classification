
চকরিয়া কলেজের প্রতিষ্ঠাতা অধ্যক্ষ সাহাব উদ্দিন চৌধুরীর ৩০তম মৃত্যুবার্ষিকী উপলক্ষে আলোচনা সভা ১১ আগস্ট অনুষ্ঠিত হয়। কলেজের অধ্যক্ষ এ কে এম গিয়াস উদ্দিনের সভাপতিত্বে সভায় প্রধান অতিথি ছিলেন উপজেলা পরিষদের সাবেক চেয়ারম্যান রেজাউল করিম। বিশেষ অতিথি ছিলেন কলেজ পরিচালনা কমিটির সদস্য সৈয়দ সাহাব উদ্দিন মাহমুদ, সাবেক ভাইস চেয়ারম্যান জাহাঙ্গীর বুলবুল ও কলেজ পরিচালনা কমিটির সদস্য ফয়সাল চৌধুরী। বক্তব্য দেন পদ্মলোচন বড়ুয়া, শামশুল হুদা, ইন্দ্রজিৎ বড়ুয়া, মুজিবুল হক প্রমুখ।
