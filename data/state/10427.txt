
ময়মনসিংহের তারাকান্দা উপজেলার রঙ্গেরকান্দা গ্রামে দ্বিতীয় শ্রেণীর এক ছাত্রীকে ধর্ষণের অভিযোগ পাওয়া গেছে। এ ঘটনায় মাসুদ (২০) নামের একজনকে প্রধান আসামি করে মামলা করেছেন মেয়েটির দাদা। গত সোমবার মেয়েটিকে ময়মনসিংহ মেডিকেল কলেজ হাসপাতালে ভর্তি করা হয়েছে। এজাহারে বলা হয়, গত রোববার মেয়েটি (১০) মাসুদের বাড়ির সামনে দিয়ে যাচ্ছিল। তাকে জোর করে ঘরে নিয়ে যান মাসুদ। এ সময় ওই ঘরে কেউ ছিল না। একপর্যায়ে মেয়েটিকে ধর্ষণ করেন মাসুদ। তারাকান্দা থানার এসআই ইয়াকুব আলী জানান, মাসুদ ছাড়াও তাঁর বাবা, মা ও বোনকে মামলায় আসামি করা হয়েছে।
