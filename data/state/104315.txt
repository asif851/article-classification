
কুমিল্লার লাকসাম রেলওয়ে জংশনে রোববার রাতে রিলিফ ট্রেনের সঙ্গে একটি ডেমু ট্রেনের সংঘর্ষ হয়েছে। তবে এতে কেউ হতাহত হননি। দুর্ঘটনার সাড়ে ১৭ ঘণ্টা পর গতকাল সোমবার রেলওয়ে কর্তৃপক্ষ উদ্ধারকাজ শুরু করে। উদ্ধারকাজে কর্তৃপক্ষের এই ধীরগতিতে দারুণ ক্ষুব্ধ হন সাধারণ যাত্রীরা।লাকসাম রেলওয়ের কেবিন স্টেশন মাস্টার (সিএসএম) মকবুল আহমঞ্চদ জানান, কুমিল্লা থেকে ছেড়ে আসা নোয়াখালীগামী ডেমু ট্রেনটি রোববার রাত নয়টা ৫৫ মিনিটে লাকসাম পৌঁছায়। লোকোসেডে তেল নিতে যাওয়ার সময় রাত সাড়ে ১০টার দিকে একটি রিলিফ ট্রেনের সঙ্গে এর সংঘর্ষ ঘটে। দুর্ঘটনায় কেউ হতাহত হয়নি। এ দুর্ঘটনার কারণে ট্রেনটির যাত্রা বাতিল করায় যাত্রীদের দুর্ভোগ পোহাতে হয়।স্টেশন সূত্র জানায়, দুর্ঘটনায় রিলিফ ট্রেনের একটি বগি এবং ডেমু ট্রেনের দুটি বগি লাইনচ্যুত হয়।লাকসাম রেলওয়ে জংশনের ঊর্ধ্বতন উপসহকারী প্রকৌশলী (লোকো ইনচার্জ ) নূর মোহামঞ্চদ বলেন, দুর্ঘটনার খবর চট্টগ্রাম নিয়ন্ত্রণকক্ষকে জানানোর পর সেখান থেকে উদ্ধারকারী ক্রেন দুর্ঘটনাস্থলে আসে গতকাল (সোমবার) সকাল সাতটায়।
