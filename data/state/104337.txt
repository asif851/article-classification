
ব্রাহ্মণবাড়িয়ার আশুগঞ্জের আড়াইসিধা গ্রামে প্রতিপক্ষের ছুরিকাঘাতে হাবিবুর রহমান ভূঁইয়া (৫২) নামের এক শারীরিক প্রতিবন্ধীর মৃত্যু হয়েছে। টাকা ধার চেয়ে না পেয়ে তাঁকে ছুরিকাঘাত করা হয়।পুলিশ ও এলাকাবাসীর অনেকে জানান, গত বুধবার বেলা দুইটার দিকে আড়াইসিধা গ্রামের নুরুল ইসলামের ছেলে মো. বাছির মিয়া (৩২) হাবিবুর রহমান ভূঁইয়ার কাছে পাঁচ হাজার টাকা ধার চান। তিনি টাকা দিতে অস্বীকার করলে বাছির ছুরি দিয়ে তাঁর বুকে আঘাত করেন। এতে ওই প্রতিবন্ধী গুরুতর আহত হন। তাঁকে ঢাকা মেডিকেল কলেজ হাসপাতালে ভর্তি করা হলে বৃহস্পতিবার বেলা একটায় সেখানে তিনি মারা যান।
