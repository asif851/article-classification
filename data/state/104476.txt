
তথ্য অধিকার আইনের আওতায় তথ্য চেয়ে না পাওয়ায় দায়িত্বপ্রাপ্ত ৫৯৬ জন কর্মকর্তার বিরুদ্ধে তথ্য কমিশনে অভিযোগ দায়ের হয়েছে বলে জানিয়েছেন তথ্যমন্ত্রী হাসানুল হক ইনু৷জাতীয় সংসদে গতকাল বুধবার টেবিলে উত্থাপিত প্রশ্নোত্তরে স্বতন্ত্র সাংসদ রুস্তম আলী ফরাজীর লিখিত প্রশ্নের জবাবে তথ্যমন্ত্রী এ তথ্য জানান৷তথ্যমন্ত্রীর কাছে প্রশ্ন ছিল, তথ্য অধিকার আইনের আলোকে এ যাবৎ তথ্য দিতে ব্যর্থ কর্মকর্তাদের বিরুদ্ধে কোনো মামলা হয়েছে কি না? উত্তর হ্যঁা হলে কতটি মামলা হয়েছে? যাঁদের বিরুদ্ধে মামলা হয়েছে, তাঁদের নাম ও পদবি কী?জবাবে তথ্যমন্ত্রী হাসানুল হক ইনু হ্যাঁ বলে ৫৯৬ জন কর্মকর্তার বিরুদ্ধে কমিশনে অভিযোগ দায়ের হওয়ার তথ্য জানান৷
