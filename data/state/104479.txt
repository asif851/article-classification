
বগুড়ায় ইয়াবা ও হেরোইনসহ এক নারীকে গ্রেপ্তার করেছে র‌্যাপিড অ্যাকশন ব্যাটালিয়ন-১২ (র‌্যাব)। আজ মঙ্গলবার জেলার সোনাতলা উপজেলা গোসাইবাড়ী গ্রাম থেকে তাঁকে গ্রেপ্তার করা হয়। এ সময় তাঁর কাছ থেকে ১৫০ পুরিয়া হেরোইন, ৪৫টি ইয়াবা বড়ি ও একটি মোবাইল ফোন জব্দ করা হয়েছে।
গ্রেপ্তার হওয়া ওই নারীর নাম মোছা. আপিলা খাতুন (৩৮)। তাঁর স্বামীর নাম মো. মোকারম হোসেন। তাঁদের বাড়ি উপজেলার উত্তর চরপাড়ায়।
র‌্যাব জানায়, মাদকবিরোধী বিশেষ অভিযানের অংশ হিসেবে র‌্যাবের একটি দল মাদক ব্যবসায়ী আপিলাকে গ্রেপ্তার করেছে। তিনি দীর্ঘদিন ধরে সোনাতলাসহ জেলার বিভিন্ন এলাকায় মাদকদ্রব্য বিক্রি করে আসছিলেন।
আপিলার বিরুদ্ধে মাদকদ্রব্য নিয়ন্ত্রণ আইনে সোনাতলা থানায় মামলা করা হয়েছে বলে প্রথম আলোকে জানিয়েছেন র‌্যাব-১২-এর কোম্পানি কমান্ডার (স্পেশাল কোম্পানি) মেজর এস এম মোর্শেদ হাসান।
