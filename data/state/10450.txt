
ফেনী জেলা শিক্ষক সমিতির ত্রিবার্ষিক সম্মেলনে হাবিবুর রহমান পাটোয়ারীকে সভাপতি ও মোসাদ্দেক আলীকে সাধারণ সম্পাদক করে নতুন কার্যকরী কমিটি গঠন করা হয়েছে।গতকাল শুক্রবার ফেনী সরকারি কলেজ মিলনায়তনে এ সম্মেলন হয়। শিক্ষক নেতা মো. জামাল উদ্দিনের সভাপতিত্বে এতে প্রধান অতিথি ছিলেন সাংসদ নিজাম উদ্দিন হাজারী।ফেনী সদর উপজেলা শিক্ষক সমিতির সাধারণ সম্পাদক জুলফিকার আলীর সঞ্চালনায় অনুষ্ঠানে বিশেষ অতিথি ছিলেন ফেনী জেলা পরিষদের প্রশাসক আজিজ আহম্মদ চৌধুরী, ফেনী সরকারি কলেজের অধ্যক্ষ আবুল কালাম আজাদ, কলেজ-বিশ্ববিদ্যালয় শিক্ষক সমিতির নেতা মমিনুল হক, সদর উপজেলা পরিষদের মহিলা ভাইস চেয়ারম্যান খাদিজা আক্তার খানম। জেলা শিক্ষক সমিতির বিদায়ী সাধারণ সম্পাদক মীর হোসেন ভূঞা।
