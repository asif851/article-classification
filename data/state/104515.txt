
মানিকগঞ্জের সিঙ্গাইর উপজেলায় প্রবীণ অধিকার সুরক্ষায় দুই দিনব্যাপী কর্মশালা গতকাল মঙ্গলবার শেষ হয়েছে। বায়রা ইউনিয়নের চান্দর মোড় এলাকায় ইউরোপীয় ইউনিয়নের আর্থিক সহায়তা এবং হেল্পএজ ইন্টারন্যাশনালের সহযোগিতায় বেসরকারি উন্নয়ন সংস্থা বারসিক এ কর্মশালার আয়োজন করে। আয়োজক সংগঠন সূত্রে জানা গেছে, গত সোমবার থেকে শুরু হওয়া কর্মশালায় জেলার তিনটি উপজেলার ছয়টি ইউনিয়নের ২৪টি দলের ১৩০ জন বাউলশিল্পী অংশ নেন। তাঁরা দলীয় পরিবেশনার মধ্য দিয়ে প্রবীণদের বিভিন্ন পারিবারিক সমস্যা ও অবহেলা, জাতীয় প্রবীণ নীতিমালা, পিতা-মাতার ভরণপোষণ আইনসহ বিভিন্ন বিষয়ে সচেতনতার কথা তুলে ধরেন। 
