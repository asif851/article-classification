
নারায়ণগঞ্জে সাত খুনের ঘটনায় গ্রেপ্তার হওয়া রুহুল আমিনকে (৩২) জিজ্ঞাসাবাদে সাত দিনের রিমান্ড মঞ্জুর করেছেন আদালত। আজ বুধবার নারায়ণগঞ্জের বিচারিক হাকিম শফিকুল ইসলাম এ আদেশ দেন।র‌্যাব-১১-এর এই সদস্যকে আজ বেলা সাড়ে ১১টার দিকে আদালতে হাজির করেন মামলার তদন্ত কর্মকর্তা মামুনুর রশিদ মণ্ডল। তিনি রুহুল আমিনকে ১০ দিনের রিমান্ডে নেওয়ার আবেদন জানান। আদালত সাত দিনের রিমান্ড মঞ্জুর করেন।নারায়ণগঞ্জে সাত খুনের মামলায় আরেকজন গ্রেপ্তারগতকাল মঙ্গলবার পটুয়াখালীর বাউফল উপজেলার সানেশ্বর গ্রাম থেকে রুহুল আমিনকে গ্রেপ্তার করা হয়। নারায়ণগঞ্জ পুলিশের গোয়েন্দা শাখা (ডিবি) ও বাউফল থানার পুলিশের সমন্বয়ে গঠিত একটি দল তাঁকে গ্রেপ্তার করে।
আজ রিমান্ড আবেদনে তদন্ত কর্মকর্তা মামুনুর রশিদ মণ্ডল আদালতে বলেন, ২৭ এপ্রিল ঢাকা-নারায়ণগঞ্জ লিংক রোড থেকে নারায়ণগঞ্জের কাউন্সিলর নজরুল ইসলাম, জ্যেষ্ঠ আইনজীবীসহ সাতজনের অপহরণের পর খুনের সঙ্গে রুহুল আমিন সরাসরি জড়িত ছিলেন বলে এ মামলার অন্য আসামিরা জবানবন্দিতে উল্লেখ করেছেন।
রুহুল আমিন সেনাবাহিনীতে ল্যান্স করপোরাল পদে চাকরি করতেন। সাত খুনের ঘটনার সময় তিনি প্রেষণে (ডেপুটেশনে) র‌্যাব-১১-এ কর্মরত ছিলেন।
