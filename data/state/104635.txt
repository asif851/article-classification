
বাংলাদেশের অপরাধ-বিষয়ক প্রতিবেদকদের সংগঠনের (ক্র্যাব) নতুন নেতা নির্বাচিত হয়েছেন আখতারুজ্জামান লাবলু ও মাহাবুব আলম। গতকাল রোববার ক্র্যাবের এক বছর মেয়াদী ১৩ সদস্যের কার্যনির্বাহী কমিটি নির্বাচনে উৎসবমুখর পরিবেশে ভোট দিয়েছেন ২০০ জন ভোটার।১১১ ভোট পেয়ে সভাপতি নির্বাচিত হয়েছেন দৈনিক ভোরের কাগজ-এর সাংবাদিক আখতারুজ্জামান লাবলু। ১০৩ ভোট পেয়ে সাধারণ সম্পাদক নির্বাচিত হয়েছেন ইন্ডিপেনডেন্ট টিভির সাংবাদিক মাহাবুব আলম।এ ছাড়া অন্যান্য পদের মধ্যে মীর্জা মেহেদি তমাল সহসভাপতি, মোমিন হোসেন যুগ্ম সম্পাদক, এম এম বাদশা প্রচার ও প্রকাশনা সম্পাদক, মমতাজ উদ্দীন প্রশিক্ষণ ও গবেষণা সম্পাদক, জাহাঙ্গীর হোসেন ক্রীড়া ও সাংস্কৃতিক সম্পাদক, আজিজুল হাকিম দপ্তর সম্পাদক এবং আমিনুল ইসলাম, এমদাদুল হক খান ও শাহীন আবদুল বারী সদস্য পদে নির্বাচিত হয়েছেন। বিনা প্রতিদ্বন্দ্বিতায় এস এম দেলোয়ার হোসেন অর্থ সম্পাদক ও মামুনুর রশীদ সাংগঠনিক সম্পাদক হিসেবে নির্বাচিত হয়েছেন।
