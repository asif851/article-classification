
মাসিক চাটগাঁ ডাইজেস্ট–এর ১৯তম বর্ষপূর্তি উপলক্ষে ২০ জন প্রবীণ পেশাজীবী নারীকে সম্মাননা প্রদান করা হয়েছে। প্রফেসর রওশন আখতার হানিফের সভাপতিত্বে ৯ জানুয়ারি বিকেলে চট্টগ্রাম প্রেসক্লাবের ইঞ্জিনিয়ার আবদুল খালেক মিলনায়তনে অনুষ্ঠিত এ অনুষ্ঠানে প্রধান অতিথি ছিলেন চট্টগ্রাম বিভাগীয় কমিশনার মো. আবদুল্লাহ। অনুষ্ঠানের বিশেষ অতিথি ছিলেন চট্টগ্রাম জেলা আইনজীবী সমিতির সভাপতি আনোয়ারুল ইসলাম চৌধুরী, হাবিব গ্রুপ অব ইন্ডাস্ট্রিজের চেয়ারম্যান ইয়াকুব আলী ও সাংবাদিক ইসকান্দর আলী চৌধুরী। স্বাগত বক্তব্য দেন মাসিক চাটগাঁ ডাইজেস্ট–এর সম্পাদক সিরাজুল করিম মানিক।সম্মাননাপ্রাপ্ত নারীদের মধ্যে অনুভূতি ব্যক্ত করে বক্তব্য দেন ড. জয়নাব বেগম, রাঙামাটি সরকারি কলেজের সাবেক উপাধ্যক্ষ ড. আলো রানী আইচ ও চট্টগ্রাম মেডিকেল কলেজ হাসপাতালের গাইনি বিভাগের সাবেক বিভাগীয় প্রধান ডা. শামসুন নাহার।প্রধান অতিথি মো: আবদুল্লাহ বলেন, ‘পেশাজীবী নারীরা দেশকে সমৃৃদ্ধির পথে নিয়ে যাচ্ছেন। আমাদের দেশে নারীর ক্ষমতায়ন ক্রমেই বৃদ্ধি পাচ্ছে। সমাজের বিভিন্ন পর্যায়ে নারীরা অবদান রাখছেন। নারীরা আজ উদ্যেক্তা হিসেবে এগিয়ে আসছেন। জনপ্রশাসন থেকে শুরু করে প্রতিরক্ষা ক্ষেত্রেও নারীদের বিচরণ লক্ষণীয়।’সম্মাননাপ্রাপ্ত নারীরা হচ্ছেন: অধ্যাপক চেমন আরা, জওশন আরা রহমান, সৈয়দা সুরাইয়া আখতার, অধ্যাপক গোলজার বেগম, অধ্যাপক রওশন আখতার হানিফ, অধ্যাপক জয়নাব বেগম, অধ্যাপক আলো রানী আইচ, বিগ্রেডিয়ার জেনারেল রাজিয়া খানম (অব.), অধ্যাপক প্রীতি কণা বড়ুয়া, অধ্যাপক বেগম সৈয়দা তাহেরা, অধ্যাপক লুৎফুন নাহার নিজাম, অধ্যাপক শামসুন নাহার, অধ্যাপক ফাতেমা নারগিস চৌধুরী, অধ্যাপক নাসিম বানু, রাহেনারা বেগম, অধ্যাপক মোকাদ্দেস আখতার বেগম, অ্যাডভোকেট কামরুন নাহার বেগম, অধ্যাপক তাহমিনা বানু প্রমুখ। বিজ্ঞপ্তি।
