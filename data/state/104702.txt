
ঢাকা বিশ্ববিদ্যালয়ের ব্যবসায় প্রশাসন ইনস্টিটিউটের (আইবিএ) সুবর্ণজয়ন্তী উৎসব উদ্যাপিত হয়েছে। সম্প্রতি প্রধান অতিথি হিসেবে আইবিএর ৫০তম প্রতিষ্ঠাবার্ষিকী উদ্যাপন অনুষ্ঠানের উদ্বোধন করেন সড়ক পরিবহন ও সেতুমন্ত্রী ওবায়দুল কাদের। বিশেষ অতিথি ছিলেন ঢাকা বিশ্ববিদ্যালয়ের সহ-উপাচার্য (একাডেমিক) নাসরীন আহমেদ এবং সহ-উপাচার্য (প্রশাসন) মো. আক্তারুজ্জামান। আরও উপস্থিত ছিলেন আইবিএ অ্যালামনাই অ্যাসোসিয়েশনের সভাপতি সাংসদ নাজমুল হাসান পাপন ও আইবিএর পরিচালক এ কে এম সাইফুল মজিদ। উদ্বোধনী অনুষ্ঠানে সভাপতিত্ব করেন ঢাকা বিশ্ববিদ্যালয়ের উপাচার্য আ আ ম স আরেফিন সিদ্দিক। অনুষ্ঠানে আইবিএর ৫০ বছরের বর্ণাঢ্য কার্যক্রমের ওপর স্মৃতিচারণা ও আলোকপাত করা হয়। বিজ্ঞপ্তি
