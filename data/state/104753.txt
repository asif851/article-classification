
ঢাকার দোহার উপজেলার জয়পাড়া মাঝিবাড়ি এলাকায় একটি বাড়িতে র‍্যাব ও পুলিশের সদস্যরা অভিযান চালাচ্ছেন। আজ সোমবার বেলা তিনটার দিকে তাঁরা ওই বাড়িতে অভিযান শুরু করেন।
গত ২৮ মার্চ ওই বাড়ি থেকে মাহফুজ ও মেজবাহ নামের দুই সহোদরকে জঙ্গি সন্দেহে গ্রেপ্তার করে র‍্যাব।
অভিযানকালে আজ ওই বাড়ি থেকে পাঁচটি চাপাতি, তিনটি চাকু, ধারালো অস্ত্র তৈরির সরঞ্জাম এবং সাতটি জিহাদি বই উদ্ধার করা হয়েছে।
দোহার থানার ভারপ্রাপ্ত কর্মকর্তা (ওসি) শেখ সিরাজুল ইসলাম বলেন, র‍্যাব-১০-এর অতিরিক্ত পুলিশ সুপার মহিউদ্দিন ফারুকের নেতৃত্বে ওই বাড়িতে অভিযান চালানো হয়। অভিযান এখনো চলছে। তবে আজ সেখান থেকে কাউকে আটক করা হয়নি।
আরও পড়ুন....জেএমবির চার ‘জঙ্গি’ গ্রেপ্তার
