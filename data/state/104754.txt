
মৌলভীবাজার সরকারি উচ্চবিদ্যালয়ের প্রাক্তন ছাত্র সমিতি-১৯৭০ ব্যাচ মেধাবী ও অসচ্ছল ছাত্রদের আর্থিক সহায়তা দিয়েছে। গতকাল শুক্রবার মৌলভীবাজার পৌরসভা মিলনায়তনে এ উপলক্ষে আয়োজিত অনুষ্ঠানে সভাপতিত্ব করেন ১৯৭০ ব্যাচের সভাপতি সৈয়দ নজরুল ইসলাম। এতে প্রধান অতিথি ছিলেন জেলা শিক্ষা কর্মকর্তা আবু সাঈদ মো. আবদুল ওয়াদুদ। বিশেষ অতিথি ছিলেন মৌলভীবাজার পৌরসভার মেয়র মো. ফজলুর রহমান ও মৌলভীবাজার সরকারি উচ্চবিদ্যালয়ের প্রধান শিক্ষক মোহাম্মদ ফজলুর রহমান। এ সময় চতুর্থ থেকে দশম শ্রেণি পর্যন্ত ৩৭ জন শিক্ষার্থীর প্রত্যেককে এককালীন তিন হাজার টাকা করে দেওয়া হয়। 
