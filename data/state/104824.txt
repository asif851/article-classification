
ঢাকায় হজরত শাহজালাল আন্তর্জাতিক বিমানবন্দরে বিপুল পরিমাণ আমদানি-নিষিদ্ধ ওষুধ ও সিগারেট জব্দ করা হয়েছে। আজ সোমবার দুপুরে এসব পণ্য জব্দ করেন শুল্ক গোয়েন্দা ও তদন্ত অধিদপ্তরের কর্মকর্তারা।
শুল্ক গোয়েন্দা ও তদন্ত অধিদপ্তরের সহকারী পরিচালক মেহজাবীন জানান, দেড় হাজার প্যাকেট ওষুধ ও সিগারেটের ১০০ প্যাকেট জব্দ করা হয়েছে। বিমানবন্দরের কার্গো ফ্রেইড থেকে এসব পণ্য জব্দ করা হয়। এগুলোর আনুমানিক বাজার মূল্য এক কোটি টাকা। জব্দ করা ওষুধ ডায়রিয়ার চিকিৎসার জন্য ব্যবহার করা হয়। ওষুধ ও সিগারেটগুলো ১৩ মে বাংলাদেশ বিমানে করে মালয়েশিয়ার কুয়ালালামপুর থেকে ঢাকা আনা হয়।
এ ঘটনায় আইনি ব্যবস্থা নেওয়া হবে বলে জানান এই কর্মকর্তা।
