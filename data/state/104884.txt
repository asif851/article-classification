
 
রাজধানীর মতিঝিল থানায় করা তিনটি মামলায় হেফাজতে ইসলাম বাংলাদেশের মহাসচিব জুনায়েদ বাবুনগরীকে ২২ দিনের রিমান্ডে নেওয়া হয়েছে। আজ বৃহস্পতিবার বিকেলে ঢাকার মহানগর হাকিম শাহরিয়ার মোস্তফা এই আদেশ দেন।তিন মামলায় বাবুনগরীকে ২৬ দিন  রিমান্ডে নেওয়ার আবেদন  জানায় পুলিশ। আদালত ২২ দিনের রিমান্ড মঞ্জুর করেন। ৬ মে রাত আটটার দিকে পুরান ঢাকার ঢাকেশ্বরী মন্দির এলাকা থেকে বাবুনগরীকে গ্রেপ্তার করা হয়। হেফাজতের সমাবেশ চলাকালে ভাঙচুর, হত্যাচেষ্টা ও অগ্নিসংযোগের ঘটনায় তাঁর বিরুদ্ধে মতিঝিল থানায় তিনটি মামলা রয়েছে।
 
