
ডাক, টেলিযোগাযোগ ও তথ্যপ্রযুক্তিমন্ত্রী আবদুল লতিফ সিদ্দিকীর শাস্তির দাবিতে রাজধানীর বায়তুল মোকাররম জাতীয় মসজিদের উত্তর ফটকে সম্মিলিত ইসলামী দলের ব্যানারে বিক্ষোভ মিছিল ও সমাবেশ হয়েছে।হজ নিয়ে আপত্তিকর মন্তব্য লতিফ সিদ্দিকীরআজ শুক্রবার জুমার নামাজের মোনাজাতের পর তাঁরা বিক্ষোভ মিছিল বের করেন। মিছিলে বিক্ষোভকারীরা লতিফ সিদ্দিকীর সর্বোচ্চ শাস্তির দাবিতে বিভিন্ন স্লোগান দেন। মিছিলকারীরা উত্তর গেট দিয়ে বেরিয়ে পল্টন মোড় হয়ে দৈনিক বাংলা মোড়ের দিকে চলে যান। বেলা দুইটার দিকে শেষ খবর পাওয়া পর্যন্ত মিছিলে কোনো অপ্রীতিকর ঘটনা ঘটেনি।মন্ত্রিত্বের সঙ্গে দলীয় পদও হারাবেন লতিফএর আগে কঠোর নিরাপত্তার মধ্য দিয়ে বায়তুল মোকাররমের তিন গেট দিয়ে মুসল্লিরা নামাজ পড়তে যান। নামাজ শুরুর ঘণ্টা খানেক আগে থেকেই পল্টন মোড় থেকে দৈনিক বাংলা মোড় পর্যন্ত গাড়ি চলাচল বন্ধ করে দেওয়া হয়। বায়তুল মোকাররম মসজিদ ও এর আশপাশের গলিতে পুলিশ মোতায়েন ছিল।মতিঝিল থানার পুলিশের সেক্টর ইন্সপেক্টর শেখ আবুল বাশার বলেন, অপ্রীতিকর পরিস্থিতি এড়াতে নিরাপত্তা জোরদার করা হয়েছে।
