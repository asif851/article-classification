
ভারতে বিশ্বব্যাংকের কান্ট্রি ডিরেক্টর হলেন বাংলাদেশি অর্থনীতিবিদ জুনায়েদ কামাল আহমাদ। বিশ্বব্যাংকের ওয়েবসাইটে জানানো হয়েছে, জুনায়েদ কামাল আহমাদ এ মাসের ১ তারিখে নয়াদিল্লি কার্যালয়ে যোগ দিয়েছেন। নতুন পদে যোগদানের আগে জুনায়েদ কামাল আহমাদ বিশ্বব্যাংক গ্রুপের প্রেসিডেন্ট জিম ইয়ং কিমের চিফ অব স্টাফ হিসেবে কর্মরত ছিলেন।সাবেক কূটনীতিকের ছেলে জুনায়েদ ১৯৯১ সালে তরুণ পেশাদার হিসেবে বিশ্বব্যাংকে যোগ দেন। নয়াদিল্লিতে দায়িত্ব নেওয়ার আগে বিশ্বব্যাংক গ্রুপের প্রেসিডেন্ট জিম ইয়ং কিমের চিফ অব স্টাফ হিসেবে দায়িত্ব পালন করছিলেন জুনায়েদ।চলতি বছরের জানুয়ারিতে সংস্থার প্রেসিডেন্টের কার্যালয়ে যোগ দেওয়ার আগে তিনি বিশ্বব্যাংকের ওয়াটার গ্লোবাল প্র্যাকটিসের জ্যেষ্ঠ পরিচালক ছিলেন। ২০১৪ সালে ওয়াটার গ্লোবাল প্র্যাকটিসের কার্যক্রম শুরুর সময় থেকেই ওই দায়িত্ব পালন করছিলেন জুনায়েদ।বিশ্বব্যাংকের এই কর্মকর্তা বিভিন্ন সময়ে আফ্রিকা, মধ্যপ্রাচ্য ও ইস্টার্ন ইউরোপে অবকাঠামো উন্নয়নবিষয়ক বিভিন্ন প্রকল্পে কাজ করেছেন। এ ছাড়া ভারত, দক্ষিণ আফ্রিকাসহ আফ্রিকা, মধ্যপ্রাচ্য ও উত্তর আফ্রিকার বিভিন্ন অঞ্চলে বিশ্বব্যাংকের কার্যক্রম ব্যবস্থাপনায় বিভিন্ন পদে কাজ করেছেন এই বাংলাদেশি।জুনায়েদ আহমাদ যুক্তরাষ্ট্রের স্ট্যানফোর্ড ইউনিভার্সিটি থেকে ফলিত অর্থনীতির ওপর পিএইচডি ডিগ্রি অর্জন করেন। এর আগে তিনি একই দেশের ব্রাউন ইউনিভার্সিটিতে অর্থনীতিতে স্নাতক ডিগ্রি নেওয়ার পর হার্ভার্ড বিশ্ববিদ্যালয় থেকে লোকপ্রশাসন বিষয়ে স্নাতকোত্তর ডিগ্রি অর্জন করেন।সদস্য ১৮৯টি দেশের মধ্যে ভারত হলো বিশ্বব্যাংকের সবচেয়ে বড় গ্রাহক। দেশটিতে বিশ্বব্যাংকের পরিচালক পদে জুনায়েদ আহমাদ ভারতীয় নাগরিক অন্য রুহলের স্থলাভিষিক্ত হলেন। অন্য রুহল চার বছরের মেয়াদ শেষে এ পদ থেকে বিদায় নিয়েছেন। প্রধান কার্যালয়ের পরে ভারতে বিশ্বব্যাংকের কার্যালয়কেই সবচেয়ে গুরুত্বপূর্ণ বলে ধরা হয়।১৯৯১ সালে একজন তরুণ পেশাজীবী হিসেবে জুনায়েদ আহমাদ বিশ্বব্যাংকে যোগ দেন। আজ মঙ্গলবার সংস্থাটি এক বিজ্ঞপ্তিতে জানায়, তিনি আফ্রিকা ও পূর্ব ইউরোপে অবকাঠামো উন্নয়নে কাজ করেছেন। মধ্যপ্রাচ্য, উত্তর আমেরিকা, ভারত ও দক্ষিণ এশিয়ায় বিশ্বব্যাংকের বিভিন্ন পদে কাজের অভিজ্ঞতাও আছে তাঁর। বিশ্বব্যাংকের প্রেসিডেন্টের কার্যালয়ে যোগ দেওয়ার আগে জুনায়েদ আহমাদ ওয়াটার গ্লোবাল প্র্যাকটিসের জ্যেষ্ঠ পরিচালক ছিলেন। ওয়াটার গ্লোবাল প্র্যাকটিস বৈশ্বিক পানি ব্যবস্থাপনার ক্ষেত্রে বিশ্বব্যাংকের একটি উদ্যোগ। এ উদ্যোগে জুনায়েদ আহমাদ গুরুত্বপূর্ণ ভূমিকা পালন করেছেন বলে উল্লেখ করা হয় বিশ্বব্যাংকের বিজ্ঞপ্তিতে।
জুনায়েদ আহমাদের বাড়ি বাংলাদেশের কুমিল্লা জেলায়।
