
পিরোজপুরের নেছারাবাদ উপজেলার মাহামুদকাঠি গ্রামের মঞ্জু আরা বেগম (৫৫) হত্যা মামলায় দুজনকে গ্রেপ্তার করেছে পুলিশ। গত বুধবার গাজীপুরের বোর্ডবাজার এলাকা থেকে তাঁদের গ্রেপ্তার করা হয়।গ্রেপ্তার ব্যক্তিরা হলেন সাইফুর রহমান (৩২) ও শাহাদাৎ মল্লিক (৩০)। সাইফুর উপজেলার আটঘর কুড়িয়ানা এবং শাহাদাৎ বরিশালের উজিরপুর উপজেলার বাসিন্দা। নেছারাবাদ থানার ওসি মনিরুল ইসলাম বলেন, ৮ আগস্ট মাহামুদকাঠি গ্রামের আরেফিন ও শাকিল নামের দুই ব্যক্তিকে মঞ্জু আরা বেগম হত্যা মামলায় সন্দেহভাজন আসামি হিসেবে গ্রেপ্তার করে পুলিশ। পরদিন পিরোজপুর জ্যেষ্ঠ বিচারিক হাকিম আদালতে আরেফিন ও শাকিল স্বীকারোক্তিমূলক জবানবন্দি দেন। তাঁদের স্বীকারোক্তি অনুযায়ী সাইফুর ও শাহাদাৎকে গ্রেপ্তার করা হয়।
