
রাজধানীর বংশাল এলাকায় অভিযান চালিয়ে বিপুল পরিমাণ নকল কসমেটিকস পণ্য জব্দ করেছে র‍্যাব-১০ এর একটি দল। আজ বৃহস্পতিবার সন্ধ্যা সাড়ে সাতটা থেকে রাত সাড়ে আটটা পর্যন্ত এ অভিযান চালানো হয়। এ সময় র‌্যাবের নির্বাহী ম্যাজিস্ট্রেট মো. সারওয়ার আলম ভ্রাম্যমাণ আদালত পরিচালনা করে চারজনকে কারাদণ্ডাদেশ দেন।
দণ্ডাদেশপ্রাপ্তরা হলেন মুক্তার হোসেন (৪০), মো. আনোয়ার (৫০), শাহ আলম (৩৭) ও দাদন আলী (৪৫)। এ সময় বিভিন্ন ব্রান্ডের চার ট্রাক পরিমাণ কসমেটিকস জব্দ করে র‍্যাব। যার আনুমানিক মূল্য পাঁচ কোটি টাকা।ভোক্তা অধিকার সংরক্ষণ আইন ২০০৯ এর ৫০ ধারার বিধান অনুযায়ী ভেজাল কসমেটিকস মজুত ও বিক্রির দায়ে আসামিদের স্বীকারোক্তির ভিত্তিতে দোষী সাব্যস্ত করে আসামি মুক্তার হোসেনকে তিন মাস ও অন্যান্যদের ছয় মাসের কারাদণ্ড দেওয়া হয়। বিজ্ঞপ্তি।
