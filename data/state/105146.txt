
চট্টগ্রাম জেলার শ্রেষ্ঠ সরকারি কর্মকর্তা মনোনীত হয়েছেন চট্টগ্রামের সিভিল সার্জন মোহাম্মদ আজিজুর রহমান সিদ্দিকী। গত সোমবার ডিজিটাল মেলার সমাপনী দিনে জেলা প্রশাসনের পক্ষ থেকে জেলার সেরা কর্মকর্তা হিসেবে এই চিকিৎসকের হাতে পুরস্কার তুলে দেওয়া হয়।শনিবার চট্টগ্রাম জেলা প্রশাসনের উদ্যোগে নগরের আউটার স্টেডিয়ামে তিন দিনব্যাপী এক ডিজিটাল মেলার আয়োজন করা হয়। এ ছাড়া চন্দনাইশ উপজেলার নির্বাহী কর্মকর্তা সনজিদা শরমিন শ্রেষ্ঠ উপজেলা নির্বাহী কর্মকর্তা মনোনীত হন।অনুষ্ঠানে প্রধান অতিথি হিসেবে উপস্থিত ছিলেন প্রধানমন্ত্রীর কার্যালয়ের মহাপরিচালক (প্রশাসন) ও একসেস টু ইনফরমেশন (এটুআই) প্রকল্পের পরিচালক কবির বিন আনোয়ার। তিনি মনোনীতদের মাঝে পুরস্কার তুলে দেন। বিজ্ঞপ্তি
