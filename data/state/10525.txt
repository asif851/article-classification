
ধীরে ধীরে মঞ্চের পর্দা সরছে। সেই সঙ্গে নানা বাদ্যযন্ত্রের মধুর তাল। শিল্পীরা একমনে যন্ত্র বাজিয়ে চলেছেন। আট মিনিটের যন্ত্রসংগীতের সুরের মূর্ছনায় দর্শকশ্রোতা শুরুতেই যেন মুগ্ধ হয়ে ওঠেন। এভাবেই গতকাল বৃহস্পতিবার রংপুর টাউন হল মঞ্চে উচ্চাঙ্গসংগীত উৎসব শুরু হয়। তারানা শাস্ত্রীয় সংগীত পরিষদ এ উৎসবের আয়োজন করে।সংগীতশিল্পী তমাল কান্তি লাহিড়ীর সভাপতিত্বে আলোচনা সভা হয়। প্রধান অতিথি ছিলেন রংপুর বেতারের আঞ্চলিক পরিচালক সায়েদ মোস্তফা কামাল। অতিথি ছিলেন জেলা শিল্পকলা একাডেমির সাধারণ সম্পাদক তৌহিদুর রহমান, সংগীতশিল্পী সন্তু চরণ দাস।
