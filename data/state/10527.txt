
চাটগাঁ ভাষা পরিষদের নবম বার্ষিক সাধারণ সভা ১৪ ফেব্রুয়ারি নগরের একটি মিলনায়তনে অনুষ্ঠিত হয়। এতে সভাপতিত্ব করেন সংগঠনের সভাপতি মো. আবুল কাসেম। সাধারণ সম্পাদক মো. ইমাম হোসেন চৌধুরীর সঞ্চালনায় সভায় অতিথি বক্তা ছিলেন জাপানের অনারারি কনস্যুলার মুহাম্মদ নুরুল ইসলাম। বক্তব্য দেন মাহবুবুল হক, এ জেড এম শামসুজ্জামান, রফিক আহমদ, রেহেনা বেগম, রোকেয়া হক, ইসহাক চৌধুরী, মুহাম্মদ শামসুল হক, তালুকদার হালিম, জেমস গোমেজ, অজিত কুমার আইচ, ছিদ্দিকুল ইসলাম, সিরাজুল ইসলাম চৌধুরী প্রমুখ।সভায় বক্তারা চাটগাঁ ভাষা টিকিয়ে রাখার জন্য চট্টগ্রাম বিশ্ববিদ্যালয়ে লোক সংস্কৃতি ও চট্টগ্রাম বিদ্যা নামে পৃথক বিভাগ চালু করতে সরকার ও কর্তৃপক্ষের কাছে দাবি জানান।আলোচনা পর্ব শেষে আবুল কাসেমকে সভাপতি ও মো. ইমাম হোসেন চৌধুরীকে সাধারণ সম্পাদক করে ২১ সদস্যের তিন বছর মেয়াদের একটি কার্যকরী পরিষদ গঠন করা হয়। এ ছাড়া চলতি বছরে চাটগাঁ, বাংলা ও ইংরেজি ত্রিভাষা অভিধান রাচনা, অঞ্চল ও সম্প্রদায়গত উচ্চারণ পার্থক্য নির্ণয় ও সংগৃহীত পুঁথির তালিকা তৈরি করার পরিকল্পনা ঘোষণা করা হয়। বিজ্ঞপ্তি।
