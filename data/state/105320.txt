
ঠাকুরগাঁওয়ের বালিয়াডাঙ্গী উপজেলার নাগরভিটা সীমান্তে গতকাল সোমবার তিন বাংলাদেশিকে আটক করেছে ভারতীয় সীমান্তরক্ষী বাহিনী (বিএসএফ)। এর আগে গত রোববার রাতে নওগাঁর সাপাহার উপজেলার আদাতলা সীমান্তে এক গরু ব্যবসায়ীকে ধরে নিয়ে গেছে বিএসএফ।বালিয়াডাঙ্গী উপজেলার সমীরনগর গ্রামের দেকুল ইসলাম (৩০), জমির উদ্দিন (২৭) ও আলম হোসেন (২৫) কাজ করতে দুই মাস আগে ভারতে যান। গতকাল ভোরে বাংলাদেশে ফিরে আসার সময় বিএসএফ সদস্যরা তাঁদের আটক করেন। এদিকে নওগাঁর সাপাহার উপজেলার আদাতলা সীমান্তে মোবারক আলী (২৫) নামের এক গরু ব্যবসায়ীকে রোববার রাতে ধরে নিয়ে যায় বিএসএফ।
