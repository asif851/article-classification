
বাংলাদেশ পরিসংখ্যান ব্যুরো ও ঢাকা উত্তর সিটি করপোরেশনের যৌথ উদ্যোগে ঢাকায় বস্তিশুমারি ও ভাসমান লোকগণনা ২০১৪ শুরু হচ্ছে।বস্তিবাসী ও ভাসমান লোকের হালনাগাদ তথ্যভান্ডার গড়ে তোলার জন্য এ কর্মসূচি হাতে নিয়েছে পরিসংখ্যান ব্যুরো। এতে সহযোগিতা করছে উত্তর সিটি করপোরেশন। শুধু ঢাকায় নয়, এই কর্মসূচির আওতায় দেশের সব সিটি করপোরেশন, পৌরসভা ও উপজেলা সদরেও গণনার কাজ করবে পরিসংখ্যান ব্যুরো। লোকগণনা উপলক্ষে গত বুধবার ঢাকা উত্তর সিটি করপোরেশনের সম্মেলনকক্ষে এক মতবিনিময় সভা অনুষ্ঠিত হয়।বক্তারা বলেন, লোকগণনায় যে হালনাগাদ তথ্য পাওয়া যাবে, তা উন্নয়ন পরিকল্পনাসহ গবেষক, সরকারি-বেসরকারি প্রতিষ্ঠানগুলোর নানা কাজে আসবে। বিজ্ঞপ্তি।
 
