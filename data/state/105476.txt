
সাবেক রাষ্ট্রপতি মরহুম জিল্লুর রহমানের রুহের মাগফিরাত কামনা করে গতকাল মঙ্গলবার বাদ আসর বঙ্গভবনের দরবার হলে এক মিলাদ মাহফিল অনুষ্ঠিত হয়। খবর বাসসের।রাষ্ট্রপতি আবদুল হামিদ, প্রধানমন্ত্রী শেখ হাসিনা ও স্পিকার শিরীন শারমিন চৌধুরী এতে শরিক হন। মরহুম জিল্লুর রহমানের ছেলে নাজমুল হাসান এবং পরিবারের অন্য সদস্যরাও এতে অংশ নেন।মন্ত্রী, প্রধানমন্ত্রীর উপদেষ্টা, প্রতিমন্ত্রী, সুপ্রিম কোর্টের বিচারপতি, সংসদ সদস্য, রাজনীতিবিদ, মন্ত্রিপরিষদ সচিব, তিন বাহিনীর প্রধানেরা, সচিব, অ্যাটর্নি জেনারেল, বিভিন্ন বিশ্ববিদ্যালয়ের উপাচার্য, সম্পাদক, জ্যেষ্ঠ সাংবাদিক ও বিভিন্ন মুসলিম দেশের কূটনীতিকেরা মিলাদে অংশ নেন। মিলাদের পর জিল্লুর রহমানের আত্মার মাগফিরাত কামনা করে বিশেষ মোনাজাত করা হয়।
