
চট্টগ্রাম নগরের বলিরহাট এলাকায় মাদক বিক্রি ও সেবনের অভিযোগে দুজনকে তিন মাসের কারাদণ্ড দিয়েছেন ভ্রাম্যমাণ আদালত। গতকাল শুক্রবার সকালে এই আদালত পরিচালনা করেন চট্টগ্রাম জেলা প্রশাসনের নির্বাহী ম্যাজিস্ট্রেট মো. আশরাফুল আলম। দণ্ড পাওয়া ব্যক্তিরা হলেন মোহাম্মদ ইয়াকুব ও মো. আবুল কালাম। বাকলিয়া থানার ভারপ্রাপ্ত কর্মকর্তা (ওসি) মোহাম্মদ মহসিন জানান, গোপন সংবাদের ভিত্তিতে তাঁদের কাছ থেকে চার লিটার চোলাই মদ জব্দ করা হয়। 
