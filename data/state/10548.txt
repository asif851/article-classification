
রাজধানীর মোহাম্মদপুরের লোহারগেট এলাকায় একটি বাসে ককটেল হামলা হয়েছে। এতে এক যাত্রী গুরুতর আহত হয়েছেন।বিএনপির নেতৃত্বাধীন ২০-দলীয় জোটের লাগাতার অবরোধ ও ৭২ ঘণ্টা হরতালের তৃতীয় দিন আজ মঙ্গলবার ভোর পাঁচটার দিকে এ ঘটনা ঘটে।আহত যাত্রীর নাম আমিনুল ইসলাম। তাঁকে ঢাকা মেডিকেল কলেজ হাসপাতালে নেওয়া হয়েছে।হাসপাতালের পুলিশ ক্যাম্পের পরিদর্শক মোজাম্মেল হক জানিয়েছেন, আমিনুলের শরীরে ককটেলের বেশ কয়েকটি স্প্লিন্টার বিঁধেছে।হাসপাতাল সূত্র জানায়, চ্যাম্পিয়ন নামের একটি বাসে করে গাইবান্ধা থেকে ঢাকায় আসছিলেন আমিনুল। মোহাম্মদপুরে বাসটিতে ককটেল হামলা হয়।
