

নাগরিকদের আইনি সহায়তা দিতে চালু হয়েছে জাতীয় হেল্পলাইন। ১৬৪৩০ নম্বরে ফোন করে যেকোনো নাগরিক বিনা মূল্যে আইনি সহায়তা নিতে পারবেন। আজ বৃহস্পতিবার সকালে রাজধানীর ইঞ্জিনিয়ার্স ইনস্টিটিউশন মিলনায়তনে এই সেবা কার্যক্রমের উদ্বোধন করেন প্রধানমন্ত্রী শেখ হাসিনা। জাতীয় আইনগত সহায়তা দিবস উপলক্ষে আয়োজিত অনুষ্ঠানে সেবা কার্যক্রমটি চালু হয়। অনুষ্ঠানে প্রধান অতিথির বক্তব্যে প্রধানমন্ত্রী ও আওয়ামী লীগ সভানেত্রী শেখ হাসিনা বলেন, বিচার পাওয়ার অধিকার সবার আছে। সরকার সবার বিচার পাওয়ার অধিকার নিশ্চিত করতে চায়। দুস্থদের বিচারে সহায়তা দিতে তিনি সংশ্লিষ্ট সবার প্রতি আহ্বান জানান।
