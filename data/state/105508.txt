
নড়াইলের লোহাগড়া উপজেলার জয়পুর ইউনিয়নে নুর ইসলাম (৪৫) নামের এক ব্যক্তিকে কুপিয়ে হত্যা করা হয়েছে। আজ রোববার দুপুরে চর আড়িয়ারা গ্রামে এ ঘটনা ঘটে।
এলাকাবাসী ও পুলিশ জানায়, ইউনিয়ন পরিষদ (ইউপি) নির্বাচনে বিজয়ী চেয়ারম্যান আক্তার হোসেন এবং পরাজিত চেয়ারম্যান পদ প্রার্থী শরিফুল ইসলামের সমর্থকদের মধ্যে এলাকায় আধিপত্য বিস্তার নিয়ে এ হত্যাকাণ্ড ঘটে।লোহাগড়া থানার ভারপ্রাপ্ত কর্মকর্তা (ওসি) বিপ্লব কুমার সাহা জানান, পুলিশ ঘটনাস্থল পরিদর্শন করেছে। এ হত্যাকাণ্ডের ঘটনায় মামলার প্রস্তুতি চলছে।
