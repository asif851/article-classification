
যুক্তরাষ্ট্রের প্রেসিডেন্ট বারাক ওবামা তাঁর দেশসহ গোটা বিশ্বের মুসলিম সম্প্রদায়কে পবিত্র রমজানের শুভেচ্ছা জানিয়েছেন। এক শুভেচ্ছা বার্তায় তিনি বলেন, ‘পবিত্র রমজান মাস শুরু হয়েছে, যুক্তরাষ্ট্র ও বিশ্বজুড়ে যারা এই মাসটি পালন করছে, তাদের সবাইকে মিশেল আর আমি উষ্ণ শুভেচ্ছা জানাচ্ছি।’ঢাকার যুক্তরাষ্ট্র দূতাবাস গতকাল বৃহস্পতিবার এক সংবাদ বিজ্ঞপ্তিতে এ কথা জানায়। খবর বাসসের।প্রেসিডেন্ট ওবামা বলেন, ‘পবিত্র রমজান মাসকে সম্মান জানাতে হোয়াইট হাউসে আমাদের বার্ষিক ইফতার ও নৈশভোজের জন্য আমি আবার অত্যন্ত আগ্রহ নিয়ে অপেক্ষা করছি মার্কিন মুসলিমদের স্বাগত জানাতে।’
