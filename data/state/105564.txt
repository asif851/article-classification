
৭ জুন ২০১৪, প্রথম আলোর আয়োজনে ‘নগরে বৃষ্টির পানির যথাযথ সংরক্ষণ ও ব্যবহার’ শীর্ষক গোলটেবিল বৈঠক অনুষ্ঠিত হয়। সহযোগিতায় ছিল ওয়াটারএইড বাংলাদেশ। অনুষ্ঠানে উপস্থিত আলোচকদের বক্তব্য সংক্ষিপ্ত আকারে প্রকাশিত হলো। ভূগর্ভস্থ পানির স্তর নিচে নামা থেকে রক্ষা পেতে হলে বৃষ্টির পানি ব্যবহার করতে হবে কারিগরি বিশ্ববিদ্যালয়গুলোতে বৃষ্টির পানি সংরক্ষণ ও প্লাম্বিংয়ের বিষয়টি অন্তর্ভুক্ত করতে হবে এবং গুরুত্বের সঙ্গে পড়াতে হবে আইন করে ভবন নির্মাণ কোম্পানিগুলোকে বৃষ্টির পানি রিচার্জে বাধ্য করতে হবে ফ্লাইওভার, স্টেডিয়াম, সংসদ ভবন, রেলওয়ে স্টেশন, সরকারি অফিস, শিল্প-কলকারখানা ইত্যাদি জায়গায় বৃষ্টির পানি সংরক্ষণ করতে হবে খাওয়া ও বিশুদ্ধ পানির প্রয়োজন ছাড়া অন্যান্য কাজে ব্যবহূত পানি পুনরায় ব্যবহারের ব্যবস্থা করতে হবে জাতীয় ভবন নির্মাণবিধিতে সবকিছু তদারকির জন্য একটা শক্তিশালী কমিটি থাকতে হবে দ্রুততার সঙ্গে জাতীয় ইমারত নির্মাণ বিধিমালা (বিএনবিসি) অনুমোদন করতে হবে বৃষ্টির পানি সংরক্ষণের ব্যবস্থা থাকলে ওয়াসার পানির মূল্যহার হ্রাস করে প্রণোদনার ব্যবস্থা করা যেতে পারে
আলোচনাআব্দুল কাইয়ুম: আমাদের দেশে পরিবেশ প্রতিনিয়ত ক্ষতিগ্রস্ত হচ্ছে। কেবল বাংলাদেশ নয়। বিশ্বের অনেক দেশও জলবায়ু পরিবর্তনের কারণে ঝুঁকির মুখে পড়ছে। ক্রমেই আবহাওয়া উত্তপ্ত হচ্ছে। মানুষের বিভিন্ন কাজের মাধ্যমে পরিবেশ ধ্বংস হচ্ছে। আমাদের দেশে ভূগর্ভস্থ পানির স্তর ক্রমেই নেমে যাচ্ছে। সচেতন মানুষ হিসেবে এখনই আমাদের ভাবতে হবে। বৃষ্টির পানি ব্যবহারের ওপর জোর দিতে হবে। এখন এ বিষয়ে আলোচনা করবেন মো. ফিরোজ আহমেদ।
মো. ফিরোজ আহমেদ: মাটির ওপর এবং নিচের সব পানির উৎস বৃষ্টি। বৃষ্টির পানি মাটির নিচে যাওয়ার আগে সংরক্ষণকে বৃষ্টির পানি সংরক্ষণ (রেইন ওয়াটার হার্ভেস্টিং) বলে। আর্সেনিক এলাকায় বৃষ্টির পানির ব্যবহার জরুরি। ভূগর্ভস্থ পানির স্তর নিচে নামা থেকে রক্ষা পেতে হলে বৃষ্টির পানি ব্যবহার করতে হবে। বৃষ্টির পানির সুবিধা হচ্ছে, এর মান ভালো ও হাতের নাগালে পাওয়া যায়। কিছু অসুবিধাও আছে।অনেক ক্ষেত্রে বৃষ্টিপাতের পরিমাণ কম হয়। মিনারেল ফ্রি বলে অনেকে এটা গ্রহণ না-ও করতে পারে। বৃষ্টির পানি সংগ্রহের পদ্ধতিটা কিছুটা ব্যয়বহুল।
বাংলাদেশে অঞ্চলভেদে এক হাজার ২০০ থেকে তিন হাজার মিলিমিটার পর্যন্ত বৃষ্টিপাত হয়। উপকূল ও পাহাড়ি অঞ্চলে বৃষ্টিপাতের পরিমাণ বেশি। এসব অঞ্চলে বৃষ্টির পানি সংগ্রহ সুফল দেবে। আমাদের বেশির ভাগ পানির কাজই বৃষ্টির পানি দিয়ে করতে পারি। বাংলাদেশে গড়ে ২৪৬০ মিলিমিটার বৃষ্টিপাত হয়। ঝুঁকি বিবেচনায় দেখা গেছে, বৃষ্টির পানিতে অসুখ-বিসুখের ভয় কম। শহরে বৃষ্টির পানি ব্যবহারের ওপর গুরুত্ব দিতে হবে। তা হলে মাটির নিচের পানির স্তর নেমে যাওয়া থেকে রক্ষা পাব। ওয়াসা সেগুনবাগিচা এলাকায় মাটির নিচে পানি রিচার্জের ব্যবস্থা করেছে। ওয়াটারএইডও
