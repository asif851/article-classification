
ঢাকার হজরত শাহজালাল আন্তর্জাতিক বিমানবন্দরে পরিত্যক্ত অবস্থায় কাতার এয়ারওয়েজের ভেতর থেকে প্রায় সাড়ে ১১ কেজি সোনা পাওয়া গেছে। গতকাল দুপুর সাড়ে ১২টার দিকে শুল্ক কর্মকর্তারা সোনাগুলো উদ্ধার করেন। তবে কে বা কারা সোনাগুলো এনেছেন, তা জানা যায়নি।ঢাকা কাস্টম হাউসের সহকারী কমিশনার এইচ এম আহসানুল কবির বলেন, গতকাল দোহা থেকে ঢাকায় আসা কাতার এয়ারওয়েজের একটি উড়োজাহাজে গোপন তথ্যের ভিত্তিতে তল্লাশি চালানো হয়। একটি আসনের নিচে পরিত্যক্ত অবস্থায় একটি প্যাকেট পাওয়া যায়। লাল কাপড় ও টেপে মোড়ানো প্যাকেটটিতে ১০০টি সোনার বার পাওয়া যায়। এর ওজন ১১ কেজি ৬০০ গ্রাম। উদ্ধার হওয়া সোনার বর্তমান বাজারদর প্রায় পৌনে ছয় কোটি টাকা।
