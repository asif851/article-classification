
কালবৈশাখীর কারণে দেশের গুরুত্বপূর্ণ নৌরুট দৌলতদিয়া-পাটুরিয়া নৌপথে আজ মঙ্গলবার রাত নয়টার পর থেকে সব ধরনের নৌযান চলাচল বন্ধ আছে।
বাংলাদেশ অভ্যন্তরীণ নৌপরিবহন করপোরেশনের (বিআইডব্লিউটিসি) দৌলতদিয়া কার্যালয়ের সহকারী মহাব্যবস্থাপক জিল্লুর রহমান বলেন, রাত নয়টার দিকে হঠাৎ কালবৈশাখী শুরু হলে নৌপথে সম্ভাব্য দুর্ঘটনা এড়াতে ফেরি চলাচল বন্ধ করে দেওয়া হয়। ঝোড়ো হাওয়া থেমে গেলে এবং পরিস্থিতি স্বাভাবিক হলে আবার ফেরিসহ সব ধরনের নৌযান চলাচল স্বাভাবিক করা হবে।এদিকে ফেরি চলাচল বন্ধ থাকায় দৌলতদিয়া ও পাটুরিয়া ঘাটে কিছু গাড়ি আটকা পড়েছে।
