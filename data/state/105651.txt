
বিএনপির চেয়ারপারসন খালেদা জিয়ার ৬৮তম জন্মদিন উদযাপন করেছে বিএনপি এবং এর অঙ্গ ও সহযোগী সংগঠনগুলো।আজ বৃহস্পতিবার বেলা সাড়ে ১১টার দিকে রাজধানীর নয়াপল্টনে বিএনপির কেন্দ্রীয় কার্যালয়ে বিএনপি এবং এর অঙ্গ ও সহযোগী সংগঠনের নেতা-কর্মীরা কেক কেটে খালেদা জিয়ার জন্মদিন উদযাপন করেন।এ সময় দলের স্থায়ী কমিটির সদস্য খন্দকার মোশাররফ হোসেন, রফিকুল ইসলাম মিয়া, মির্জা আব্বাস, ঢাকা মহানগর বিএনপির আহ্বায়ক সাদেক হোসেন খোকা, বিএনপির চেয়ারপারসনের উপদেষ্টা এ জেড এম জাহিদ হোসেন প্রমুখ উপস্থিত ছিলেন।অঙ্গ ও সহযোগী সংগঠনগুলোর মধ্যে যুবদল, মহিলা দল, ছাত্রদল, স্বেচ্ছাসেবক দল নিজ নিজ কার্যালয়ে আলাদাভাবে কেক কেটে দলীয় চেয়ারপারসনের জন্মদিন উদযাপন করেছে।
