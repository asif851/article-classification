
জ্যাকোবিন, কিং, হেলমেট, পিঙ্গো, শ্যালো, আমেরিকান ফান্টাল, হাউস পিজিয়ন ও ময়ূরপঙ্খি—নানা নামের, নানা প্রজাতির, নানা রঙের পায়রার প্রদর্শনী হলো গতকাল চট্টগ্রামে। বিশ্ব পায়রা দিবস উপলক্ষে নগরের দেওয়ানহাট মোড়ে বেলা দুইটা থেকে সন্ধ্যা সাতটা পর্যন্ত ব্যতিক্রমী এ প্রদর্শনীর আয়োজন করে চট্টগ্রাম ফেন্সি পিজিয়ন ব্রিডার্স অ্যাসোসিয়েশনস। এতে ছিল ৩৫ প্রজাতির পায়রা। অ্যাসোসিয়েশনের সাংগঠনিক সম্পাদক শাকিল মোহাম্মদ ইসরাত জানান, বাংলাদেশে এবারই প্রথম পায়রা দিবসের আয়োজন করা হলো। প্রদর্শনীতে এক জোড়া কিং জাতের পায়রা বিক্রি হয় ৩৫ হাজার টাকায়। মোট বিক্রির পরিমাণ ছিল প্রায় দুই লাখ টাকা।
l 
