
বাংলাদেশ প্রকৌশল বিশ্ববিদ্যালয়ের (বুয়েট) প্রথম নারী উপাচার্য অধ্যাপক খালেদা একরাম ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)।গতকাল সোমবার দিবাগত রাতে ব্যাংককের একটি হাসপাতালে চিকিৎসাধীন অবস্থায় শেষনিশ্বাস ত্যাগ করেন খালেদা একরাম। তাঁর বয়স হয়েছিল ৬৫ বছর।বুয়েট উপাচার্যের ব্যক্তিগত সহকারী কামরুল হাসান আজ মঙ্গলবার সকালে প্রথম আলোকে বলেন, চলতি মাসের মাঝামাঝি সময়ে চিকিৎসার জন্য খালেদা একরামকে ব্যাংককে নেওয়া হয়। পরে অবস্থার অবনতি হলে তাঁকে লাইফ সাপোর্টে রাখা হয়। গতকাল দিবাগত রাতে মারা যান তিনি।বুয়েটের জনসংযোগ কর্মকর্তা শাহ আলম বলেন, খালেদা একরামের মরদেহ দেশে আনার ব্যাপারে তাঁর পরিবার ও বিশ্ববিদ্যালয় কর্তৃপক্ষ আলোচনা করে সিদ্ধান্ত নেবে।খালেদা একরামের মৃত্যুতে রাষ্ট্রপতি মো. আবদুল হামিদ ও প্রধানমন্ত্রী শেখ হাসিনা গভীর শোক প্রকাশ করেছেন।খালেদা একরামের জন্ম ১৯৫০ সালের ৬ আগস্ট। তিনি বুয়েটের স্থাপত্য বিভাগের অধ্যাপক ছিলেন। ৪০ বছরের বেশি সময় ধরে শিক্ষকতা করেছেন তিনি।২০১৪ সালের সেপ্টেম্বরে চার বছরের জন্য বুয়েটের উপাচার্য হিসেবে নিয়োগ পান খালেদা একরাম।বুয়েট সূত্র জানায়, খালেদা একরামের বাড়ি বগুড়ায়। তবে তাঁর জন্ম ঢাকায়। ঢাকাতেই বড় হয়েছেন তিনি।
আরও পড়ুন...বুয়েটের প্রথম নারী উপাচার্য খালেদা একরাম
