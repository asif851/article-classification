
‘পথ যেন হয় শান্তির, মৃত্যুর নয়’ স্লোগান নিয়ে গতকাল সোমবার সকাল ১০টায় কুমিল্লার দাউদকান্দি উপজেলার ইলিয়টগঞ্জ দক্ষিণ ইউনিয়ন কার্যালয় প্রাঙ্গণে সংলাপের আয়োজন করা হয়। ঢাকা-চট্টগ্রাম মহাসড়ক দিয়ে পথচারী ও ছোট যানবাহন চলাচলে সচেতনতার লক্ষ্যে বাংলাদেশ ফ্রেন্ডশিপ ফাউন্ডেশন এ সংলাপের আয়োজন করে। এতে মতিন সৈকতের সভাপতিত্বে বাংলাদেশ পরিবেশ আন্দোলনের নির্বাহী সদস্য বিধান চন্দ্র পাল, এম এ বাকী, নিরাপদ সড়ক চাই কুমিল্লা উত্তর জেলার সভাপতি লিটন সরকার, ফ্রেন্ডশিপ ফাউন্ডেশনের নির্বাহী পরিচালক মিজানুর রহমান প্রমুখ উপস্থিত ছিলেন। 
