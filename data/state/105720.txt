
খুলনা শহরের বয়রা এলাকায় সরকারি গণগ্রন্থাগার প্রাঙ্গণে একুশে বইমেলায় ককটেল বিস্ফোরণের ঘটনা ঘটেছে। আজ শনিবার রাত সাড়ে আটটার দিকে এ ঘটনা ঘটে। এতে হুমায়ুন কবির নামের এক ব্যক্তি আহত হয়েছেন। তাঁকে স্থানীয় একটি ক্লিনিকে ভর্তি করা হয়েছে।
হুমায়ুন কবিরের বন্ধু শেখ আসলাম জানান, হুমায়ুন কবিরসহ তাঁরা চার বন্ধু সন্ধ্যার পর বইমেলায় যান। তাঁরা প্রধান ফটকের পাশে একটি স্টলে বই দেখছিলেন। হঠাৎ সেখানে বাইরে থেকে কেউ ককটেল মারে। ককটেলটি হুমায়ুন কবিরের পায়ের কাছে বিস্ফোরিত হয়। এতে তিনি আহত হন। পরে তাঁকে খালিশপুর ক্লিনিকে ভর্তি করা হয়।খালিশপুর থানার ভারপ্রাপ্ত কর্মকর্তা (ওসি) কামরুজ্জামান এ ঘটনার সত্যতা িনশ্চিত করেছেন।
