
দাবি মেনে নেওয়ার আশ্বাসের পরিপ্রে​ক্ষিতে আন্দোলন কর্মসূচি প্রত্যাহার করেছেন নার্সরা। টানা ২৮ দিন আন্দোলন করার পর আজ রোববার স্বাস্থ্যমন্ত্রী মোহাম্মদ নাসিম দাবি মানার আশ্বাস দেন। এরপরই কর্মসূচি প্রত্যাহার করা হয়।
সিনিয়র স্টাফ নার্স নিয়োগে সরকারি কর্মকমিশনের নিয়োগ বিজ্ঞপ্তি বাতিল এবং ব্যাচ, যোগ্যতা ও জ্যেষ্ঠতার ভিত্তিতে নিয়োগ দেওয়ার দাবিতে জাতীয় প্রেসক্লাবের সামনে অবস্থান কর্মসূচি পালন করছিল ডিপ্লোমা বেকার নার্সেস অ্যাসোসিয়েশন ও বেসিক গ্র্যাজুয়েট নার্সেস অ্যাসোসিয়েশন। সরকারের পক্ষ থেকে দাবি মেনে নেওয়ার আশ্বাসের পর প্রেসক্লাবে সামনে আন্দোলনরত নার্সরা উল্লাস করেন।বেকার নার্সেস অ্যাসোসিয়েশনের সভাপতি রিনা আক্তার বলেন, আজ সকালে স্বাস্থ্যমন্ত্রী তাঁর বাসায় নার্স নেতাদের ডাকেন। সেখানে তিনি দাবি ​বিবেচনার আশ্বাস দেন। এ কারণে তাঁরা কর্মসূচি প্রত্যাহার করেছেন।
