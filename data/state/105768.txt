
কাসুন্দি রেস্তোরাঁ লিমিটেডের তৃতীয় শাখা চালু হলো ফার্মগেটে। গতকাল শুক্রবার আনন্দ সিনেমা হলের পাশের এই শাখার উদ্বোধন করেন ব্যবসায়ীদের শীর্ষ সংগঠন এফবিসিসিআইয়ের সভাপতি মাতলুব আহমদ। সকাল ও বিকেলে নাশতা, দুপুর ও রাতের খাবারসহ দেশি-বিদেশি সব ধরনের খাবার পাওয়া যাবে এই রেস্তোরাঁয়। ১৫০ থেকে ৪৫০ টাকায় বিভিন্ন ধরনের খাবার এবং ৪৫০ থেকে ৫০০ টাকায় বুফে সুবিধা আছে এ রেস্তোরাঁয়। ২০০৫ সাল থেকে কাসুন্দি রেস্তোরাঁ চলছে ঢাকায়। খিলক্ষেত ও উত্তরায় কাসুন্দির দুটি শাখা আছে। গতকাল উদ্বোধনী দিনে এফবিসিসিআইয়ের পরিচালক খন্দকার রুহুল আমিন, প্রথম সহসভাপতি আনোয়ার হোসেন, রেস্তোরাঁ মালিক সমিতির নেতারাসহ কাসুন্দির মালিক জুন অ্যান্ড জায়িফ গ্রুপের চেয়ারম্যান জেসমীন জাহান ও ব্যবস্থাপনা পরিচালক ইমরান হোসেন এ সময় উপস্থিত ছিলেন। 
