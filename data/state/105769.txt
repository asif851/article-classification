
জনপ্রশাসনমন্ত্রী ও আওয়ামী লীগের সভাপতিমণ্ডলীর সদস্য সৈয়দ আশরাফুল ইসলামের স্ত্রী শিলা ইসলাম (৫৭) মারা গেছেন (ইন্না লিল্লাহি ওয়া ইন্না ইলাইহি রাজিউন)। বাংলাদেশ সময় আজ সোমবার সকাল আটটায় তিনি লন্ডনের একটি হাসপাতালে শেষনিশ্বাস ত্যাগ করেন। শিলা ইসলাম দীর্ঘদিন ক্যানসারে ভুগছিলেন।লন্ডনে অবস্থানরত সৈয়দ আশরাফের ব্যক্তিগত কর্মকর্তা এ কে এম সাজ্জাদ হোসেন এ কথা জানিয়েছেন। ঢাকায় আওয়ামী লীগের একজন কেন্দ্রীয় নেতাও প্রথম আলোকে শিলা ইসলামের মৃত্যুর খবর জানিয়েছেন।শিলা ইসলামের জন্ম ও পড়াশোনা লন্ডনে। তিনি লন্ডনের মেট্রোপলিটন ইউনিভার্সিটি ও ইউনিভার্সিটি আব নটিংহাম থেকে স্নাতক ও স্নাতকোত্তর ডিগ্রি নেন।
সৈয়দ আশরাফ ও শিলা ইসলামের একমাত্র মেয়ে রীমা ইসলাম লন্ডনে থাকেন। তিনি লন্ডন এইচএসবিসি ব্যাংকের একজন উচ্চপদস্থ কর্মকর্তা।
