
রাজধানী মোহাম্মদপুর এলাকার বাঁশবাড়ি বস্তিতে আগুন লাগার ঘটনা ঘটেছে। আগুন নিয়ন্ত্রণে আনতে ফায়ার সার্ভিসের ১৫টি ইউনিট কাজ করছে। বস্তিটি মোহাম্মদপুরের শিয়া মসজিদের কাছে। ফায়ার সার্ভিসের পরিদর্শক পলাশ চন্দ্র মোদক রাতে প্রথম আলোকে বলেন, ফায়ার সার্ভিস অফিস বাঁশবাড়ি বস্তিতে আগুন লাগার খবর পেয়েছে আজ বৃহস্পতিবার ভোর সাড়ে চারটায়। এর পরপরই ফায়ার সার্ভিসের ১৫টি ইউনিট ঘটনাস্থলে গিয়ে আগুন নিয়ন্ত্রণে আনতে কাজ শুরু করেছে। তবে কীভাবে আগুনের এই সূত্রপাত, তা জানাতে পারেননি এই কর্মকর্তা। অন্যদিকে, মোহাম্মদপুর থানার ভারপ্রাপ্ত কর্মকর্তা (ওসি) জামাল উদ্দিন মীর প্রথম আলোকে বলেন, বাঁশবাড়ি বস্তির আগুন নিয়ন্ত্রণে কাজ করছে ফায়ার সার্ভিস।
