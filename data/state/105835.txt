
ফেনীর আবৃত্তি সংগঠন অনুরণন আবৃত্তি চর্চাকেন্দ্রের ২০ বছর পূর্তি উদ্যাপিত হয়েছে। এ উপলক্ষে ১ ফেব্রুয়ারি শহরের রাজাঝির দিঘীর পশ্চিম পাড়ে সংগঠনের মহড়া কক্ষে আলোচনা সভার আয়োজন করা হয়। এতে সভাপতিত্ব করেন সংগঠনের প্রধান সমন্বয়কারী রাশেদ মাযহার। আলোচনার পাশাপাশি সংগঠনের নবীন-প্রবীণ সদস্যরা কেক কেটে জন্মদিন উদ্যাপন করেন।এম এফ রহমানের সঞ্চালনায় বক্তব্য দেন সংগঠনের উপদেষ্টা নাজমুল হক, নাট্যজন মিরান উদ্দিন ও আবৃত্তিশিল্পী কাকলী দে। সভায় আবৃত্তিশিল্পী রাজন ওবায়েদ, ঝুমু চৌধুরী, সায়রা নাজনীন, লিন্ডা সাহা ও শিহাবের হাতে উপহার তুলে দেন অতিথিরা। আলোচনা সভায় সংগঠনের কার্যক্রমকে গতিশীল করতে পুরোনো কমিটি ভেঙে দিয়ে দুই বছর মেয়াদি সাত সদস্যবিশিষ্ট একটি পরিচালনা পর্ষদ গঠন করা হয়। এতে রাশেদ মাযহারকে প্রধান সমন্বয়কারী ও এম এফ রহমানকে সদস্যসচিব করা হয়। কমিটির অন্য সদস্যরা হলেন ঝুমু চৌধুরী, রাজন ওবায়েদ, মেহেদী হাসান, লিন্ডা সাহা, জ্যাবিন শারমিন, সায়রা নাজনীন ও উম্মে তামান্না।
