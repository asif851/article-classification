
গাজীপুরে নবনির্মিত উপজেলা প্রাণিসম্পদ উন্নয়ন কেন্দ্রের উদ্বোধন করা হয়েছে। গতকাল রোববার দুপুরে গাজীপুর-২ আসনের সাংসদ জাহিদ আহসান এর উদ্বোধন করেন। সদর উপজেলা প্রাণিসম্পদ কর্মকর্তা জহিরুল ইসলাম জানান, ১ কোটি ২০ লাখ টাকা ব্যয়ে নবনির্মিত এই কেন্দ্রে আধুনিক চিকিৎসা সরঞ্জাম, প্রশিক্ষণকক্ষ, ল্যাবরেটরি সুবিধাসহ আধুনিক সেবা নিশ্চিত করা হবে। এর আগে জাহিদ আহসান কার্যালয় প্রাঙ্গণে খামারি সমাবেশে বক্তব্য দেন। সমাবেশে জেলার ১৫ জন শ্রেষ্ঠ খামারিকে সম্মাননা দেওয়া হয়।
