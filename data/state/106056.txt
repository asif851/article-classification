
সুনামগঞ্জ পৌরসভার মেয়র ও জেলা আওয়ামী লীগের সাবেক সাধারণ সম্পাদক মো. আয়ুব বখত জগলুল আওয়ামী লীগের জাতীয় কমিটির সদস্য হওয়ায় তাঁকে গণসংবর্ধনা দেওয়া হয়েছে। গত রোববার সন্ধ্যায় সুনামগঞ্জ পৌরভবন চত্বরে পৌর শাখা আওয়ামী লীগ এ সংবর্ধনার আয়োজন করে। সংবর্ধনার শুরুতেই আয়ুব বখত জগলুলকে ফুল দিয়ে শুভেচ্ছা জানানো হয়। পৌর আওয়ামী লীগের সভাপতি বিকাশ রঞ্জন দের সভাপতিত্বে অনুষ্ঠানে আরও বক্তব্য দেন দক্ষিণ সুনামগঞ্জ উপজেলা পরিষদের চেয়ারম্যান আবুল কালাম, আইনজীবী স্বপন কুমার দেব, মুক্তিযোদ্ধা আলী আমজাদ, সুনামগঞ্জ সরকারি মহিলা কলেজের সাবেক অধ্যক্ষ দিলীপ কুমার মজুমদার, জেলা আওয়ামী লীগের নেতা মতিউর রহমান পীর, জেলা ছাত্রলীগের সাবেক সভাপতি জীতেন্দ্র তালুকদার, জেলা যুবলীগের আহ্বায়ক খায়রুল হুদা প্রমুখ। 
