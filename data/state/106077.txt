
পবিত্র ঈদের কেনাকাটায় ঢাকার বিপণিবিতানগুলোতে ভিড় বেড়েছে। কিন্তু মাঝেমধ্যে বৃষ্টি হলেই এসব বিপণিবিতানে আসা লোকজন দুর্ভোগে পড়ে। যেমন বুধবারের একটু বৃষ্টিতেই রাজধানীর নিউমার্কেট এলাকায় সাধারণ মানুষকে চলাফেরা করতে হয় সড়ক বিভাজনের ওপর দিয়ে। ছবিটি বুধবার ঢাকা কলেজের সামনে থেকে তোলা।
একটু বৃষ্টিতেই রাজধানীর অধিকাংশ সড়ক চলাচলের অনুপযোগী হয়ে পড়ে। পবিত্র ঈদে বিপণিবিতানে কেনাকাটা করতে আসা মানুষগুলোকে দুর্ভোগ পোহাতে হচ্ছে। ছবিটি বুধবার রাজধানীর নিউমার্কেট এলাকা থেকে তোলা।
একটু বৃষ্টি হলেই ঢাকার অনেক সড়কে পানি জমে চলাচলের অনুপযোগী হয়ে পড়ে। ছোট সড়ক বিভাজকেও হাঁটতে না পেরে কাদার মধ্যেই চলছেন পথচারী। ছবিটি বুধবার ঢাকা কলেজের সামনে থেকে তোলা। 
পাশেই পদচারী-সেতু। কিন্তু অনেকে সেটিতে না উঠে ঝুঁকি নিয়েই সড়ক পার হচ্ছেন। ছবিটি বুধবার বিকেলে ঢাকার নিউমার্কেট এলাকা থেকে তোলা। 
পবিত্র ঈদ উপলক্ষে রাজধানী ঢাকার সড়কে বেড়েছে যানবাহনের চাপ। ছবিটি বুধবার বিকেলে ঢাকার নিউমার্কেট এলাকা থেকে তোলা। 
বৃষ্টি হলেই রাজধানীর অনেক এলাকায় জমে পানি। পবিত্র ঈদে কেনাকাটা করতে পানি উপেক্ষা করেই বিপণিবিতানে যেতে হচ্ছে মানুষকে। ছবিটি বুধবার ঢাকার নিউমার্কেট এলাকা থেকে তোলা। 
