
বৈমানিকদের আন্তর্জাতিক সংগঠন ইন্টারন্যাশনাল ফেডারেশন অব এয়ারলাইনস পাইলটস অ্যাসোসিয়েশনের (ইফালপা) সহসভাপতি নির্বাচিত হয়েছেন বাংলাদেশ বিমানের জ্যেষ্ঠ পাইলট ক্যাপ্টেন ইসতিয়াক হোসেন।১৪ থেকে ১৮ এপ্রিল পর্যন্ত যুক্তরাষ্ট্রের নিউঅরলিয়েন্সে ইফালপার ৭১তম বার্ষিক সম্মেলনে এ নির্বাচন অনুষ্ঠিত হয়। নির্বাচনে ক্যাপ্টেন ইসতিয়াক তৃতীয়বারের মতো আঞ্চলিক সহসভাপতি (এশিয়া/পশ্চিম) নির্বাচিত হন। তিনি এখন বাংলাদেশ বিমানের বোয়িং ৭৩৭-৮০০ উড়োজাহাজের জ্যেষ্ঠ বৈমানিক হিসেবে কর্মরত আছেন। ৯০টি দেশের লক্ষাধিক বৈমানিকের প্রতিনিধিত্বকারী সংগঠন ইফালপার সদর দপ্তর অবস্থিত কানাডার মন্ট্রিলে। বিজ্ঞপ্তি।
