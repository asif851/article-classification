
কেরানীগঞ্জে ধলেশ্বরী নদীর তীরে সরকারি জমি থেকে অবৈধভাবে মাটি কাটার অভিযোগে ভ্রাম্যমাণ আদালত নয়জনকে বিভিন্ন মেয়াদে কারাদণ্ড দিয়েছেন। গতকাল শনিবার দুপুরে কেরানীগঞ্জ মডেল থানাধীন খাড়াকান্দি নতুন চর এলাকায় ভ্রাম্যমাণ আদালত পরিচালনা করে উপজেলা প্রশাসন।ভ্রাম্যমাণ আদালত পরিচালনা করেন উপজেলা নির্বাহী কর্মকর্তা (ইউএনও) আবুল বাসার মোহাম্মদ ফখরুজ্জামান।এ সময় সাইফুল ইসলামকে (৩৭) ছয় মাস; দিলিপ সরকার (৩৫), নূর হোসেন (৩০), দিপু (২৫) ও মাহফুজুর রহমানকে (২৫) এক মাস এবং মো. শাহজাহান (৩২), দুলু মিয়া (৩০), হানিফ (২৮) ও তাজুল ইসলামকে (২৮) পাঁচ দিন করে কারাদণ্ড দেওয়া হয়। এ ছাড়া মাটি কাটার কাজে ব্যবহৃত তিনটি খননযন্ত্র (এস্কাভেটর) ভেকু নষ্ট করা হয়। সেই সঙ্গে তিনটি ট্রাক জব্দ করা হয়।
