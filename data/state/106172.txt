
ফেনীর দাগনভূঁঞায় গতকাল বুধবার আগুনে দুটি দোকান পুড়ে গেছে।পুলিশ, ফায়ার সার্ভিস ও স্থানীয় সূত্র জানায়, গতকাল সন্ধ্যা সাতটার দিকে উপজেলা সদরের ফাজিলের ঘাট সড়কের হাসেম মার্কেটের দোতলায় মদিনা ফোম নামের একটি দোকানে অগ্নিকাণ্ডের সূত্রপাত হয়। মুহূর্তের মধ্যে তা পাশের ফয়েজ ক্রোকারিজ নামের আরেকটি দোকানে ছড়িয়ে পড়ে। এতে দোকান দুটি পুরোপুরি পুড়ে যায়। এ সময় পাশের ভবনে অবস্থিত প্রাইম ব্যাংকের দাগনভূঁঞা শাখার একটি শীতাতপনিয়ন্ত্রণ যন্ত্রও পুড়ে যায়।খবর পেয়ে ফায়ার সার্ভিসের কর্মীরা ঘটনাস্থলে গিয়ে এক ঘণ্টার চেষ্টায় আগুন নিয়ন্ত্রণে আনেন।
