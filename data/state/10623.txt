
দায় নয়, সামাজিক দায়বদ্ধতা থেকে ঢাকা বিশ্ববিদ্যালয়ের রাষ্ট্রবিজ্ঞান বিভাগের চতুর্থ বর্ষের ছাত্র মোস্তাফিজুর রহমানকে উন্নত চিকিৎসার জন্য সিঙ্গাপুরে নিয়ে যাবে বেসরকারি হাসপাতাল ল্যাবএইড। গতকাল মঙ্গলবার পাঠানো এক বিবৃতিতে এ কথা জানিয়েছে প্রতিষ্ঠানটি।গত শুক্রবার রাতে ঢাকা বিশ্ববিদ্যালয়ের উপাচার্যের বাসভবনে মোস্তাফিজুরের চিকিৎসা-সংক্রান্ত বৈঠক হয়। বৈঠকের পর বিশ্ববিদ্যালয় কর্তৃপক্ষ জানায়, ল্যাবএইড কর্তৃপক্ষ চিকিৎসায় গাফিলতির কথা স্বীকার করেছে। গতকাল পাঠানো বিবৃতিতে ল্যাবএইড কর্তৃপক্ষ এ কথা অস্বীকার করে।প্রসঙ্গত, ভুল চিকিৎসার অভিযোগে ও ক্ষতিপূরণের দাবিতে ঢাকা বিশ্ববিদ্যালয়ের রাষ্ট্রবিজ্ঞান বিভাগের শিক্ষার্থীরা ল্যাবএইড কর্তৃপক্ষের বিরুদ্ধে আন্দোলন করে আসছিলেন।
