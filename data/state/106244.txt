
খুলনার তেরখাদা উপজেলা জামায়াতের আমির কমিরুল ইসলামকে গ্রেপ্তার করেছে পুলিশ। গত সোমবার দিবাগত রাত আড়াইটার দিকে তাঁকে গ্রেপ্তার করা হয়। তাঁর কাছ থেকে একটি দেশি বন্দুক, পাঁচটি তাজা বোমা ও তিনটি গুলি উদ্ধার করা হয়। তেরখাদা থানার ভারপ্রাপ্ত কর্মকর্তা (ওসি) হরেন্দ্রনাথ সরকার বলেন, আটলিয়া মাদ্রাসায় জামায়াতের ১৫-২০ জন নেতা গোপনে বৈঠক করছেন খবর পেয়ে পুলিশ অভিযান চালায় এবং কমিরুলকে আটক করে। বাকিরা পালিয়ে যান। কমিরুলের বিরুদ্ধে অস্ত্র ও বিস্ফোরক আইনে মামলা হয়েছে। তাঁকে জেলহাজতে পাঠানো হয়েছে। l
