
সিরাজগঞ্জের রায়গঞ্জ উপজেলার নলকা ইউনিয়নের কেসি ফরিদপুর উচ্চবিদ্যালয় চত্বরে নবনির্মিত কমিউনিটি সেন্টারের উদ্বোধন করা হয়েছে। গতকাল বেলা ১১টার দিকে বিদ্যালয় মাঠে আয়োজিত অনুষ্ঠানে বক্তব্য দেন বাংলাদেশে নিযুক্ত দক্ষিণ কোরিয়ার রাষ্ট্রদূত সিঅং ডু অন, জেলা প্রশাসক (ডিসি) বিল্লাল হোসেন, স্থানীয় সরকার প্রকৌশল অধিদপ্তরের (এলজিইডি) অতিরিক্ত প্রধান প্রকৌশলী মো. খলিলুর রহমান, কোরিয়া ইন্টারন্যাশনাল কো-অপারেশন এজেন্সির (কেওআইসিএ) কান্ট্রি ডিরেক্টর হুয়ান জিও জো, বিশ্ব খাদ্য কর্মসূচির (ডব্লিউএফপি) বাংলাদেশের কান্ট্রি রিপ্রেজেনটেটিভ ক্রিস্টা রাদার, গুড নেইবার্স বাংলাদেশের কান্ট্রি ডিরেক্টর জোঅং সেক কিম, ইউএনও ইকবাল আখতার প্রমুখ। 
