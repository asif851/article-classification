
সিলেটে জমে উঠেছে বইমেলা। ১৯৩৬ সালে প্রতিষ্ঠিত উপমহাদেশের অন্যতম প্রাচীন প্রতিষ্ঠান কেন্দ্রীয় মুসলিম সাহিত্য সংসদের (কেমুসাস) উদ্যোগে নগরের দরগাগেট এলাকায় সপ্তাহব্যাপী এ মেলা চলছে। গতকাল সোমবার মেলার চতুর্থ দিনে কবি-সাহিত্যিক ও পাঠকদের পদচারণায় মুখরিত ছিল মেলা প্রাঙ্গণ।
আয়োজকদের সূত্রে জানা গেছে, প্রতিদিন বেলা তিনটা থেকে রাত নয়টা পর্যন্ত বইমেলা পাঠকদের জন্য উন্মুক্ত করে দেওয়া হয়। মেলায় চিত্রাঙ্কন, হাতের লেখা ও আবৃত্তি প্রতিযোগিতা, বইয়ের প্রকাশনা অনুষ্ঠান, আলোচনা ও সাংস্কৃতিক অনুষ্ঠান হচ্ছে। ২৬ মার্চ সন্ধ্যা সাড়ে ছয়টায় মেলার সমাপনী অনুষ্ঠান হবে।
মেলায় অংশগ্রহণকারী ঢাকার উৎস প্রকাশনের স্বত্বাধিকারী মোস্তফা সেলিম বলেন, ‘সিলেটের ইতিহাস-ঐতিহ্যবিষয়ক নানা বই আমরা প্রকাশ করেছি।
