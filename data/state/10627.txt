
রাজবাড়ীর গোয়ালন্দ উপজেলার দৌলতদিয়ায় মুক্তিযোদ্ধা ফকির আবদুল জব্বার গার্লস স্কুল অ্যান্ড কলেজে গতকাল মঙ্গলবার গরিব মানুষকে বিনা মূল্যে চর্মরোগ ও দাঁতের চিকিৎসা দেওয়া হয়। কলেজ প্রাঙ্গণে বেসরকারি উন্নয়ন সংস্থা পল্লী কর্ম-সহায়ক ফাউন্ডেশন এ আয়োজন করে। বাস্তবায়ন করে স্থানীয় বেসরকারি সংস্থা কেকেএস। সংস্থাটির নির্বাহী পরিচালক মুক্তিযোদ্ধা ফকির আবদুল জব্বারের সভাপতিত্বে আলোচনায় সভায় প্রধান অতিথি ছিলেন উপজেলা পরিষদের চেয়ারম্যান এ বি এম নুরুল ইসলাম। বিশেষ অতিথি ছিলেন উপজেলা নির্বাহী কর্মকর্তা (ইউএনও) পঙ্কজ ঘোষ, উপজেলা পরিষদের ভাইস চেয়ারম্যান গোলাম মাহাবুব রাব্বানী প্রমুখ। সভা শেষে ২৬০ জন চর্ম, যৌন, কুষ্ঠ ও দন্ত রোগীকে চিকিৎসা দেওয়া হয়। গোয়ালন্দ (রাজবাড়ী) প্রতিনিধি|
