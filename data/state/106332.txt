
নারায়ণগঞ্জের সোনারগাঁ উপজেলার জামপুর ইউপি নির্বাচনে আওয়ামী লীগের প্রার্থীর নির্বাচনী কার্যালয় ও নৌকা প্রতীক ‘পুড়িয়ে দেওয়ার’ প্রতিবাদে গতকাল মঙ্গলবার মানববন্ধন করেছেন আওয়ামী লীগ ও সহযোগী সংগঠনের নেতা-কর্মীরা। তালতলা বাজারে ইউনিয়ন আওয়ামী লীগের ভারপ্রাপ্ত সভাপতি হুমায়ন কবিরের সভাপতিত্বে এ কর্মসূচিতে বক্তব্য দেন আওয়ামী লীগের প্রার্থী হামিম শিকদার, ইউনিয়ন যুবলীগের সাবেক সভাপতি সোহরাব হোসেন প্রমুখ। 
