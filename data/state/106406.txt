
বাংলাদেশের আকাশে আজ শনিবার পবিত্র শাবান মাসের চাঁদ দেখা যায়নি। ফলে আগামীকাল রোববার পবিত্র রজব মাস ৩০ দিন পূর্ণ হবে। পবিত্র শাবান মাস গণনা শুরু হবে ৯ মে। এর পরিপ্রেক্ষিতে আগামী ১৪ শাবান বা ২২ মে দিবাগত রাতে সারা দেশে পবিত্র লাইলাতুল বরাত পালিত হবে।
ইসলামিক ফাউন্ডেশনের সংবাদ বিজ্ঞপ্তিতে বলা হয়, আজ সন্ধ্যায় ইসলামিক ফাউন্ডেশন জাতীয় মসজিদ বায়তুল মোকাররমের সভাকক্ষে জাতীয় চাঁদ দেখা কমিটির সভায় এ সিদ্ধান্ত হয়। সভায় সভাপতিত্ব করেন ধর্মবিষয়ক মন্ত্রণালয়ের যুগ্ম সচিব ও জাতীয় চাঁদ দেখা কমিটির সদস্য মো. আমজাদ আলী। সভায় বিভিন্ন পর্যায়ের ব্যক্তিরা উপস্থিত ছিলেন।
