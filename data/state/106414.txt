
বিস্তার আর্টস কমপ্লেক্সের উদ্যোগে কাল শুক্রবার থেকে একটি আন্তর্জাতিক আলোকচিত্র প্রদর্শনী শুরু হচ্ছে। কানাডার কেবেক প্রদেশে শিকুতিমি বিশ্ববিদ্যালয়ের সহযোগিতায় ‘শো আস দ্য ওয়ার্ল্ড’ শিরোনামের বার্ষিক আলোকচিত্র প্রতিযোগিতা ও প্রদর্শনীর এটি চতুর্থ সংস্করণ। এ বছর ৩০টি দেশ থেকে সাড়ে তিন শত আলোকচিত্রীর মোট সাত শত চিত্রকর্ম জমা পড়ে এবং তার মধ্য থেকে নির্বাচিত সেরা ৩০টি ছবি দিয়ে এই প্রদর্শনীর আয়োজন করা হয়েছে। এই বছরই প্রথমবারের মত বাংলাদেশের আলোকচিত্রীরা এতে অংশগ্রহণ করে এবং তাদের মধ্যে চট্টগ্রামের তরুণ আলোকচিত্রী হাসান মুরাদের দুটি ছবি সেরা ত্রিশের মধ্যে জায়গা করে নিয়েছে।কাল সন্ধ্যা ছয়টা প্রদর্শনীটি উদ্বোধন করবেন আলোকচিত্রশিল্পী শোয়েব ফারুকী। মেহেদীবাগে বিস্তারের গ্যালারিতে প্রদর্শনী চলবে ১০ ডিসেম্বর পর্যন্ত এবং প্রতিদিন বেলা ৩টা থেকে রাত নয়টা পর্যন্ত সবার জন্য উন্মুক্ত থাকবে। বিজ্ঞপ্তি।
