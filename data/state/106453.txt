
পাবনার আটঘরিয়া উপজেলায় পুলিশের ওপর হামলার মামলায় গতকাল বুধবার এক যুবলীগ নেতাসহ ছয়জনকে গ্রেপ্তার করেছে পুলিশ। গত মঙ্গলবার সরকারি কাজে বাধা ও পুলিশের ওপর হামলার ঘটনায় সহকারী উপপরিদর্শক (এএসআই) আনোয়ার হোসেন বাদী হয়ে ওই মামলা করেন।গ্রেপ্তারকৃতরা হলেন: উপজেলার দেবোত্তর গ্রামের বাসিন্দা উপজেলা যুবলীগের সহসভাপতি রফিকুল ইসলাম ও তাঁর ভাই বাবু হোসেন এবং একই গ্রামের মোসলেম উদ্দিনের ছেলে জিকলু হোসেন, মনছুর আলীর ছেলে পিঞ্জর আলী, সাইদুল ইসলামের ছেলে আফজাল হোসেন ও মিজানুর রহমানের ছেলে পরিমল হোসেন।
