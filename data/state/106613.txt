
পাহাড়-নদী ঘেরা সবুজ বনের মাঝে ছোট্ট ছোট্ট কুঁড়েঘরে ছিল তাঁদের বসবাস। পাখির ডাকে ঘুম ভাঙত। সূর্যের আলো ফোটার পর কৃষকেরা চলে যেতেন বাড়ির কাছেই ধানখেতে। কাজ শেষে সন্ধ্যায় বাড়ি ফেরা। আনন্দ-বেদনায়, সুখে-দুঃখে মিলেমিশে মিয়ানমারে রোহিঙ্গা অধ্যুষিত গ্রামবাসীর বেশ ভালোয় কাটছিল জীবনের দিনগুলো। হঠাৎ গত মাসের ২৫ তারিখ মিয়ানমার সীমান্তের তল্লাশিচৌকিতে সন্ত্রাসী হামলার ঘটনা ঘটে। এর জের ধরে তাদের জীবনে নেমে আসে ঘোর অমানিশা। পাল্টে যেতে থাকে তাঁদের জীবন। যে ঘর যে গ্রাম রোহিঙ্গাদের পদচারণে মুখর থাকত, সেখানে তখন নিরাপত্তা বাহিনী আগুন দিতে থাকে। তারা নির্বিচারে নির্যাতন, ধর্ষণ, নিপীড়ন চালায়। প্রাণ বাঁচানোর জন্য সেই পাহাড়, জঙ্গল আর নদী পেরিয়ে রোহিঙ্গারা পালিয়ে চলে আসে বাংলাদেশে। আতঙ্কিত সেসব রোহিঙ্গার জীবনের ছবিগুলো সম্প্রতি তোলা—




 


