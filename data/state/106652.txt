
টাঙ্গাইলের গোপালপুর উপজেলা আওয়ামী লীগের সাধারণ সম্পাদক সাইফুল ইসলাম তালুকদারকে পিস্তল, গুলিসহ আটক করেছে গোয়েন্দা পুলিশ। আজ শনিবার ভোরে উপজেলা সদরের সূতি এলাকায় নিজ বাড়ি থেকে তাঁকে আটক করা হয়।
জেলা গোয়েন্দা পুলিশের ভারপ্রাপ্ত কর্মকর্তা (ওসি) গোলাম মাহফিজুর রহমানের ভাষ্য, গোপন সূত্রে খবর পেয়ে গোয়েন্দা পুলিশের একটি দল ভোর সাড়ে তিনটার দিকে সাইফুল ইসলামের বাড়ি ঘেরাও করে। এ সময় তিনি পালিয়ে যাওয়ার চেষ্টা করলে তাঁকে আটক করা হয়। তাঁর কাছে থাকা একটি বিদেশি পিস্তল ও চারটি গুলি জব্দ করেছে পুলিশ।
