
বাংলাদেশ কৃষি বিশ্ববিদ্যালয়ের সপ্তম সমাবর্তন আগামী ২৪ ফেব্রুয়ারিতে অনুষ্ঠিত হবে। গতকাল বৃহস্পতিবার উপাচার্য মো. রফিকুল হক তাঁর কার্যালয়ে সাংবাদিকদের এ কথা জানান। অংশগ্রহণে ইচ্ছুক শিক্ষার্থীরা বিশ্ববিদ্যালয়ের ওয়েবসাইটে আবেদন করতে পারবেন। সমাবর্তনে রাষ্ট্রপতি ও বিশ্ববিদ্যালয়ের আচার্য মো. আবদুল হামিদ প্রধান অতিথি হিসেবে উপস্থিত থাকতে সম্মত হয়েছেন বলে জানান উপাচার্য।
