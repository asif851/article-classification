
মৌলভীবাজারের কমলগঞ্জ উপজলার পতনউষার ইউনিয়নের শহীদ নগর বাজারে ১৮ জন মুক্তিযোদ্ধাকে সংবর্ধনা দেওয়া হয়েছে। গত শনিবার সন্ধ্যা সাতটায় নজরুল ইসলাম সাহিত্য ও সাংস্কৃতিক পরিষদের আয়োজনে পতনউষার ইউনিয়ন পরিষদের মিলনায়তনে ওই সংবর্ধনা অনুষ্ঠান হয়। মো. আছাদুর রহমান বকসের সভাপতিত্বে অনুষ্ঠানে প্রধান অতিথি হিসেবে ছিলেন উপজেলা মুক্তিযোদ্ধা কমান্ডার আবদুল মুনিম তরফদার। বিশেষ অতিথি ছিলেন সমাজসেবক আবদুল হান্নান, পতনউষার উচ্চবিদ্যালয় পরিচালনা কমিটির সভাপতি তওফিক আহমদ, শহীদনগর বাজার ব্যবসায়ী সমিতির সভাপতি অলি আহমদ খান, মাহমুদুর রহমান, মুক্তিযোদ্ধা জয়নাল আবেদিন। বক্তব্য দেন হিফজুর রহমান বকস, আমিনুল ইসলাম, বয়তুল হক চৌধুরী প্রমুখ।
