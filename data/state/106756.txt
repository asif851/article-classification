
দক্ষ গণনা ও তথ্যপ্রযুক্তিবিষয়ক জাতীয় সম্মেলন (এনসিআইসিআইটি) চট্টগ্রাম প্রকৌশল ও প্রযুক্তি বিশ্ববিদ্যালয়ে (চুয়েট) অনুষ্ঠিত হবে আজ বৃহস্পতিবার। প্রধান অতিথি হিসেবে সম্মেলনের উদ্বোধন করবেন চুয়েটের উপাচার্য মো. জাহাঙ্গীর আলম।চুয়েটের কম্পিউটার কৌশল বিভাগের উদ্যোগে এ সম্মেলনের আয়োজন করা হয়েছে। এ বিভাগের প্রধান কৌশিক দেব প্রথম আলোকে জানান, দেশের বিভিন্ন প্রতিষ্ঠানের আইসিটি বিষয়ে নেতৃস্থানীয় গবেষক, বিজ্ঞানী এবং চিন্তাবিদদের একত্র করা এবং সর্বাধুনিক তথ্যপ্রযুক্তির উন্নতি সম্পর্কে ধ্যানধারণা বিনিময় করাই এ আয়োজনের মূল উদ্দেশ্য।
