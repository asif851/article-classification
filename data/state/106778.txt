
সংখ্যালঘুদের ওপর হামলার ঘটনায় উদ্বেগ প্রকাশ করে ধর্ম ও রাজনীতিকে পৃথক রাখার আহ্বান জানিয়েছে ঢাকা সফররত কানাডার একটি প্রতিনিধিদল। তাঁরা বলেন, ধর্ম ও রাজনীতির মধ্যে স্পষ্ট পার্থক্য ধর্মীয় সংখ্যালঘুসহ সব মানুষের অধিকার নিশ্চিত করবে। গতকাল শুক্রবার প্রেসক্লাবে এক সংবাদ সম্মেলনে তাঁরা এ মন্তব্য করেন।প্রতিনিধিদলে ছিলেন আন্তর্জাতিক সংগঠন ওয়ান ফ্রি ওয়ার্ল্ড ইন্টারন্যাশনালের প্রতিষ্ঠাতা মাজেদ এল শফি, কানাডার পার্লামেন্টের সদস্য ব্রাড বাট ও জে আসপেন।
