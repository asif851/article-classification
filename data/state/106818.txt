
পুলিশ মেমোরিয়াল ডে উপলক্ষে গতকাল মঙ্গলবার জেলা পুলিশ প্রশাসনের আয়োজনে ঠাকুরগাঁওয়ে পুলিশ পরিবারের সন্তানদের চিত্রাঙ্কন প্রতিযোগিতা হয়েছে। সকাল ১০টায় পুলিশ লাইনস ইনসার্ভিস ট্রেনিং সেন্টারে জেলায় কর্মরত পুলিশ সদস্যদের শতাধিক সন্তান এ প্রতিযোগিতায় অংশ নেয়। প্রতিযোগীদের তিন ভাগে ভাগ করা হয়। ক বিভাগে ৬ থেকে ৮, খ বিভাগে ৯ থেকে ১২ ও গ বিভাগে ১৩ থেকে ১৬ বছরের শিশুরা অংশ নেয়। চিত্রাঙ্কনের বিষয় ছিল ঐচ্ছিক। আয়োজকেরা বলেন, প্রতিটি বিভাগে প্রথম, দ্বিতীয় ও তৃতীয় স্থান অধিকারী প্রতিযোগীদের মধ্যে সনদ ও পুরস্কারের ব্যবস্থা রাখা হয়েছে। বিজয়ী ব্যক্তিদের হাতে তা তুলে দেবেন পুলিশ সুপার মো. ফারহাত আহমেদ।
 
