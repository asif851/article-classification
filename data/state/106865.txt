
সিরাজগঞ্জে র্যা পিড অ্যাকশন ব্যাটালিয়ন (র্যা ব) পৃথক অভিযান চালিয়ে ৫০০টি ইয়াবা বড়ি ও ৫০০ গ্রাম গাঁজাসহ দুই মাদক ব্যবসায়ীকে গ্রেপ্তার করেছে। তাঁরা হলেন উল্লাপাড়ার ঘোষগাতী গ্রামের মিঠুন কুমার ও সলঙ্গা থানার চৈত্রহাটি গ্রামের আবদুর রাজ্জাক। র্যা ব-১২-এর ক্যাম্প কমান্ডার এন্ড্রু কেনেট রোজারিও বলেন, গত বৃহস্পতিবার গভীর রাতে উল্লাপাড়ার নবগ্রাম এলাকা থেকে ইয়াবাসহ মিঠুন এবং সলঙ্গার হাটিকুমরুল মোড়সংলগ্ন বটতলার টেম্পোস্ট্যান্ড থেকে গাঁজাসহ রাজ্জাককে গ্রেপ্তার করা হয়। এ ঘটনায় উল্লাপাড়া ও সলঙ্গা থানায় মামলা করা হয়েছে। 
