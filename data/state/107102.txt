
বিশ্ব পরিবেশ দিবস উপলক্ষে খুলনা জিলা স্কুল প্রাঙ্গণে বৃক্ষরোপণ কর্মসূচি পালন করেছে খুলনা বন্ধুসভা। গতকাল রোববার দুপুরে খুলনা জিলা স্কুলের প্রধান শিক্ষক আরিফুল ইসলাম এ কর্মসূচির সূচনা করেন। এ সময় জিলা স্কুল প্রাঙ্গণে একটি করে বকুল, মেহগনি, আমলকী, নিম ও শিরীষগাছ লাগানো হয়। কর্মসূচি শেষে খুলনা বন্ধুসভার সভাপতি সজীব কুমার মোহলির সভাপতিত্বে সংক্ষিপ্ত আলোচনা সভায় বক্তারা প্রথম আলোর একাধিক ভালো কাজের সঙ্গে থাকা ও ভবিষ্যতে আরও ভালো কাজ করার অঙ্গীকার ব্যক্ত করেন।
