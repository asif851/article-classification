
লক্ষ্মীপুর সদর উপজেলার চন্দ্রগঞ্জ পশ্চিম বাজারে আবুল খায়ের গ্রুপের ডিলার জসিম উদ্দিনের বাড়িতে চাঁদার দাবিতে ভাঙচুর হয়েছে৷ স্থানীয় নাছির বাহিনীর সন্ত্রাসীরা গত শুক্রবার রাতে এ হামলা চালায়৷ এ সময় ফাঁকা গুলিবর্ষণের ঘটনা ঘটে৷স্থানীয় লোকজন ও নাম প্রকাশে অনিচ্ছুক ওই বাড়ির কয়েকজন ভাড়াটিয়া জানান, শুক্রবার রাত নয়টার দিকে নাছির ও রুবেলের নেতৃত্বে ছয়-সাতজন সন্ত্রাসী জসিমের বাড়িতে হামলা চালায়৷ এ সময় তারা একটি গািড় ভাঙচুর করে এবং ৪০-৫০টি গুলি ছুড়ে এলাকায় আতঙ্ক সৃষ্টি করে৷ঢাকায় চিকিৎসাধীন জসিম উদ্দিন বলেন, ‘গত ২৫ মে রাতে নাছির বাহিনীর সন্ত্রাসীরা আমাকে ও আমার ছেলে রাজু আহমদকে বাড়ি থেকে অস্ত্রের মুখে অপহরণ করে৷ অপহরণের পর ৫০ লাখ টাকা মুক্তিপণের দািবতে অামাদের মারধর করা হয়৷ পরে ওই রাতেই পুলিশ গুলিবিদ্ধ অবস্থায় রাজুকে ও গুরুতর আহত অবস্থায় আমাকে চন্দ্রগঞ্জের দেওপাড়ার একটি বাগান থেকে উদ্ধার করে৷’লক্ষ্মীপুর পুলিশ সুপার শাহ মিজান শাফিউর রহমান জানান, ওই সন্ত্রাসীদের ধরতে অভিযান চলছে৷ তাদের ধরিয়ে দেওয়ার জন্য ইতিমধ্যেই পুরস্কার ঘোষণা করা হয়েছে৷
