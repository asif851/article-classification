
কুষ্টিয়া সরকারি কলেজে আধিপত্য বিস্তারকে কেন্দ্র করে ছাত্রলীগের দুই পক্ষের সংঘর্ষ হয়েছে। এতে কমপক্ষে পাঁচজন আহত হয়েছেন। তাঁদের কুষ্টিয়া জেনারেল হাসপাতালে ভর্তি করা হয়েছে।
আজ মঙ্গলবার দুপুর সাড়ে ১২টার দিকে কলেজ ক্যাম্পাসে এ ঘটনা ঘটে।প্রত্যক্ষদর্শী ও পুলিশ সূত্রে জানা যায়, বেলা সাড়ে ১১টার দিকে সম্মান প্রথম বর্ষের শিক্ষার্থীদের অভিনন্দন জানিয়ে কলেজ ছাত্রলীগের একাংশের নেতা আরশেদ আলীর নেতৃত্বে একটি মিছিল বের হয়। মিছিলটি কলেজ চত্বর প্রদক্ষিণ করে ক্যানটিনের সামনে গিয়ে সমাবেশে মিলিত হয়। এ সময় তাঁদের ওপর কলেজ ছাত্রলীগের অপর পক্ষের নেতা অন্তর ও কোয়েলের নেতৃত্বে ছাত্রলীগের কর্মীরা হাঁসুয়া, লাঠিসোঁটা ও ইটপাটকেল নিয়ে হামলা চালান। এতে আরশেদ আলীর পক্ষের কর্মী আশিক, বিপ্লব, মিরাজ ও শুভ আহত হন। স্থানীয় লোকজন তাঁদের উদ্ধার করে হাসপাতালে পাঠান।কুষ্টিয়া মডেল থানার ভারপ্রাপ্ত কর্মকর্তা (ওসি) আবদুল খালেক ঘটনার সত্যতা নিশ্চিত করে জানান, কলেজ ক্যাম্পাসে অতিরিক্ত পুলিশ মোতায়েন রয়েছে।
