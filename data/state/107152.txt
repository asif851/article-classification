
জাতীয়তাবাদী ছাত্রদলের ৭৩৬ সদস্য বিশিষ্ট পূর্ণাঙ্গ কেন্দ্রীয় কমিটির অনুমোদন দিয়েছেন বিএনপির চেয়ারপারসন খালেদা জিয়া। আজ শনিবার রাত ১১টার দিকে খালেদা জিয়া এই অনুমোদন দেন বলে প্রথম আলোকে জানান ছাত্রদলের কেন্দ্রীয় কমিটির সম্পাদক সরদার আমিরুল ইসলাম। 
এক বছর আগে রাজীব আহসানকে ছাত্রদলের সভাপতি ও আকরামুল হাসানকে সাধারণ সম্পাদক করে ১৫১ সদস্যের আংশিক কমিটির অনুমোদন দিয়েছিলেন খালেদা জিয়া। সরদার আমিরুল ইসলাম প্রথম আলোকে আরও বলেন, আজ একই সঙ্গে ঢাকা বিশ্ববিদ্যালয়, জগন্নাথ বিশ্ববিদ্যালয়, জাহাঙ্গীরনগর বিশ্ববিদ্যালয়, বেসরকারি বিশ্ববিদ্যালয় ইউনিট ও ঢাকা মহানগর ছাত্রদলের কমিটির অনুমোদন দেন ছাত্রদলের কেন্দ্রীয় কমিটির সভাপতি ও সাধারণ সম্পাদক। পূর্বে ঢাকা মহানগর ছাত্রদলের উত্তর ও দক্ষিণ নামে দুটি ইউনিট থাকলেও বর্তমানে পূর্ব ও পশ্চিম নামে আরও দুটি নতুন ইউনিট করে মোট চারটি ইউনিটের অনুমোদন দেওয়া হয়েছে। এ ছাড়া ঢাকা বিশ্ববিদ্যালয় কমিটির নতুন সভাপতি আল মেহেদি তালুকদার এবং সাধারণ সম্পাদক বাশার সিদ্দিকি ঢাকা বিশ্ববিদ্যালয়ের হল কমিটিগুলোরও অনুমোদন দিয়েছেন আজ।
