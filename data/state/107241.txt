
এইচএসসি পরীক্ষায় এবার রাজধানীর ভিকারুননিসা নূন স্কুল অ্যান্ড কলেজের শিক্ষার্থীদের পাসের হার ৯৯.৪ শতাংশ। এর মধ্যে জিপিএ ৫ পেয়েছে ৯৩৩ জন।স্কুলের অধ্যক্ষ সুফিয়া খাতুন বলেছেন, এবারে স্কুলের মোট পরীক্ষার্থী ছিলেন এক হাজার ৪৪১ জন। এর মধ্যে জিপিএ ৫ পেয়েছেন ৯৩৩ জন। বিজ্ঞান বিভাগে মোট পরীক্ষার্থী ছিলেন ৯৮১ জন; জিপিএ ৫ পেয়েছেন ৮৩৩ জন। মানবিক বিভাগে মোট পরীক্ষার্থী ছিলেন ১৬৯ জন; জিপিএ ৫ পেয়েছেন ২৪ জন। ব্যবসা বিভাগে পরীক্ষার্থী ছিলেন ২৯২ জন; জিপিএ ৫ পেয়েছেন ৭৬ জন।অধ্যক্ষ আরও বলেন, তাঁর শিক্ষাপ্রতিষ্ঠান থেকে ফেল করেছেন ছয়জন। এর মধ্যে বিজ্ঞান বিভাগ থেকে দুজন, আর মানবিক বিভাগ থেকে চারজন।গতবারের চেয়ে এবার এ স্কুলের ফল ভালো হয়েছে বলে দাবি করেন সুফিয়া খাতুন।
