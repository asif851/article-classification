
পেট্রলবোমা হামলাকারীকে ধরতে সহায়তা করায় মো. আসাদ নামের এক চালককে ১০ হাজার টাকা পুরস্কার দিয়েছে ঝালকাঠির পুলিশ। গতকাল শনিবার পুলিশ সুপারের কার্যালয়ে ঈগল পরিবহনের ওই চালকের হাতে পুরস্কারের টাকা তুলে দেন জেলার পুলিশ সুপার মজিদ আলী। ঘটনার বর্ণনা দিয়ে আসাদ বলেন, ‘একজনের হাতে আগুন জ্বলতে দেখে বুঝতে পারি পেট্রলবোমা মারা হচ্ছে। তখন হামলাকারীর ওপর গাড়ি উঠিয়ে দেই।’ পুলিশ জানায়, শুক্রবার রাতের ওই ঘটনায় বাসের ধাক্কায় হামলাকারী আহত হয়। পরে পুলিশ তাকে আটক করে। 
