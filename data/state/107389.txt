
প্রভাবশালী বাণিজ্য সাময়িকী গ্লোবাল ফাইন্যান্স-এর এ বছর ‘বেস্ট এমার্জিং মার্কেটস ব্যাংক’ হিসেবে নির্বাচিত হয়েছে ইউনাইটেড কমার্শিয়াল ব্যাংক।এশিয়া-প্রশান্ত মহাসাগরীয় অঞ্চলের ৩০টি দেশের ৩০টি ব্যাংক আছে এ তালিকায়।সম্পদের বৃদ্ধি, মুনাফা, কৌশলগত সম্পর্ক, গ্রাহকসেবা, প্রতিযোগিতামূলক মূল্য ও অভিনব পণ্য ইত্যাদি বিষয় ব্যাংক নির্বাচনের ক্ষেত্রে বিবেচনায় নেওয়া হয়েছে।এ নিয়ে সাময়িকীটি ২১তম বছরের মতো ব্যাংকের এই তালিকা করল।গ্লোবাল ফাইন্যান্স-এর প্রকাশক ও সম্পাদকীয় পরিচালক জোসেফ ডি জিয়ারিপুতো বলেন, ধীরগতির প্রবৃদ্ধি ও অস্থির বাজারের ক্রমবর্ধমান প্রতিকূল পরিবেশেও এই ব্যাংকগুলো স্টার পারফর্মার। গ্লোবাল ফাইন্যান্স যে ব্যাংকগুলোকে সম্মান জানাচ্ছে, তারা বৃহৎ বা খুব বেশি পুরোনো না হলেও নিজেদের বাজারে পণ্য ও অফার ঠিক রাখতে সেরা। বিজ্ঞিপ্তি।
