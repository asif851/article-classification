
ভোলায় গতকাল বুধবার গাড়িচালকদের নিয়ে একটি প্রশিক্ষণ কর্মশালা হয়েছে। দুপুর ১২টায় শহরের বাসস্ট্যান্ড এলাকায় ভোলা বাস শ্রমিক ইউনিয়ন মিলনায়তনে ভোলা সড়ক পরিবহন কর্তৃপক্ষ (বিআরটিএ) এর আয়োজন করে। এতে শতাধিক চালক অংশ নেন। এক দিনের এ কর্মশালার উদ্বোধন করেন অতিরিক্ত জেলা ম্যাজিস্ট্রেট (এডিএম) মনোয়ার হোসেন। বক্তারা বলেন, কিছু কিছু চালক পেশায় জেলে ও কৃষক। তাঁরা অবসর সময়ে বা সারা দিন গাড়ি চালান। প্রশিক্ষণ না থাকার পাশাপাশি তাঁরা নিয়মনীতিও জানেন না। তাই দুর্ঘটনার শিকার হচ্ছেন। নছিমন, করিমনের মতো অবৈধ গাড়ির চালকদের লাইসেন্স দেওয়া উচিত। এ সময় আরও বক্তব্য দেন বিআরটিএর সহকারী পরিচালক আইয়ুব আনসারী, বাস শ্রমিক ইউনিয়নের সভাপতি আলমগীর হোসেন প্রমুখ। 
