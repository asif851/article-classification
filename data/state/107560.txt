
আমার দেশ পত্রিকার ভারপ্রাপ্ত সম্পাদক মাহমুদুর রহমানকে প্রধানমন্ত্রীর ছেলে সজীব ওয়াজেদ জয়কে যুক্তরাষ্ট্রে অপহরণ মামলায় গ্রেপ্তার দেখানোর ষড়যন্ত্রকে ‘রাজনৈতিক’ উদ্দেশ্যপ্রণোদিত ও প্রতিহিংসা বলে উল্লেখ করেছে জামায়াতে ইসলামী। 
জামায়াতের ভারপ্রাপ্ত সেক্রেটারি জেনারেল শফিকুর রহমান এক বিবৃতিতে এ কথা বলেন।শফিকুর রহমান বলেন, মাহমুদুর রহমান সরকারের রাজনৈতিক প্রতিহিংসার শিকার। বস্তুনিষ্ঠ, সৎ ও স্বাধীন সাংবাদিকতার কারণেই সরকার তাঁর প্রতি রুষ্ট হয়েছে। ষড়যন্ত্রমূলক মামলায় তাঁকে হয়রানি ও জুলুম করছে সরকার। তাঁকে কারাগারে বন্দী রাখার ষড়যন্ত্র অমানবিক। জামায়াতের এই নেতা বলেন, মাহমুদুর রহমান জটিল রোগে ভুগছেন। অমানবিকভাবে বছরের পর বছর তাঁকে কারাগারে বন্দী রাখা হয়েছে। তিনি অবিলম্বে আমার দেশ সম্পাদকের মুক্তি দাবি করেন।
