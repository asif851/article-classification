
স্পিকার শিরীন শারমিন চৌধুরী কমনওয়েলথভুক্ত ৫৩টি দেশের আইনসভার সংগঠন কমনওয়েলথ পার্লামেন্টারি অ্যাসোসিয়েশনের (সিপিএ) নির্বাহী কমিটির চেয়ারম্যান নির্বাচিত হয়েছেন। এই পদের মেয়াদ তিন বছর। শিরীন শারমিন চৌধুরী প্রথম বাংলাদেশি, যিনি এই পদে প্রতিদ্বন্দ্বিতা করলেন।জাতীয় সংসদের সচিবালয় থেকে পাঠানো এক বিজ্ঞপ্তিতে এ তথ্য জানানো হয়।আজ বৃহস্পতিবার ক্যামেরুনের রাজধানী ইয়াওউন্ডেতে এ নির্বাচন অনুষ্ঠিত হয়। নির্বাচনে কমনওয়েলথভুক্ত ৫৩টি সদস্য রাষ্ট্রের কেন্দ্রীয় ও রাজ্য মিলিয়ে মোট ১৭৫টি আইনসভার ৩২১ জন ভোটার ছিলেন।শিরীন শারমিন চৌধুরীর প্রতিদ্বন্দ্বী ছিলেন কেইম্যান আইল্যান্ডসের লেজিসলেটিভ অ্যাসেম্বলির স্পিকার জুলিয়ানা ও’ কনর-কন্নোলি।
