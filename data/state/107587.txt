
বাংলাদেশ ইনস্টিটিউট অব থিয়েটার আর্টসের (বিটা) উদ্যোগে পটিয়ায় সংস্থার কার্যালয়ে ঐতিহ্যিক বাদ্যযন্ত্রের সংগ্রহশালার উদ্বোধন হয়েছে সম্প্রতি। সংগ্রহশালার উদ্বোধন করেন গীতিকার ও সুরকার আবদুল গফুর হালি। নরওয়ের দূতাবাস ও আন্তর্জাতিক সংস্থা কনসার্ট নরওয়ের সহযোগিতায় বিটার তত্ত্বাবধানে এই সংগ্রহশালা গড়ে তোলা হয়। এতে বাংলাদেশের পাহাড় ও সমতল এলাকার বাদ্যযন্ত্র স্থান পেয়েছে। এ উপলক্ষে বাদ্যযন্ত্রের ছবিসহ একটি প্রকাশনাও বের করা হয়। উদ্বোধনী অনুষ্ঠানে বিটার নির্বাহী পরিচালক শিশির দত্ত ঐতিহ্যিক বাদ্যযন্ত্রের ছোট আকারের সংগ্রহশালা প্রতিষ্ঠার কারণ তুলে ধরেন। অনুষ্ঠান সমন্বয় করেন বিটার সমন্বয়কারী অশোক বড়ুয়া। বিজ্ঞপ্তি।
