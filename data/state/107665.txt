
রাজধানীর সোহরাওয়ার্দী উদ্যানে আওয়ামী লীগের সমাবেশ শুরু হয়েছে। সভামঞ্চে উপস্থিত হয়েছেন প্রধানমন্ত্রী শেখ হাসিনা।বঙ্গবন্ধুর স্বদেশ প্রত্যাবর্তন দিবস উপলক্ষে আজ সোমবার আওয়ামী লীগ এ সমাবেশের আয়োজন করেছে। এতে সভাপতিত্ব করবেন প্রধানমন্ত্রী শেখ হাসিনা।সমাবেশ উপলক্ষে ইতিমধ্যে ঢাকা ও আশপাশের এলাকা থেকে আওয়ামী লীগ, যুবলীগ, ছাত্রলীগ, স্বেচ্ছাসেবক লীগ, মহিলা লীগ, যুব মহিলা লীগের হাজারো নেতা-কর্মী হাজির হয়েছেন। মঞ্চে আওয়ামী লীগের সাধারণ সম্পাদক সৈয়দ আশরাফুল ইসলামসহ আওয়ামী লীগের জ্যেষ্ঠ নেতারাও রয়েছেন।
