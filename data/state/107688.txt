
রাজধানীর মোহাম্মদপুর জেনেভা ক্যাম্পে আজ বৃহস্পতিবার সকালে দুই দল বিহারির মধ্যে সংঘর্ষ শুরু হয়েছে। স্থানীয় লোকজনের তথ্যমতে, আধিপত্য বিস্তারকে কেন্দ্র করে এ ঘটনা ঘটেছে। পরিস্থিতি নিয়ন্ত্রণে বিপুলসংখ্যক পুলিশ মোতায়েন করা হয়েছে।
সকাল সাড়ে ১০টার দিকে এই সংঘর্ষ শুরু হয়। বেলা একটার দিকে এই প্রতিবেদন লেখার সময় সংঘর্ষ চলছিল।
ঘটনাস্থলে দায়িত্বরত মোহাম্মদপুর থানার পরিদর্শক (তদন্ত) জানে আলম মুন্সী প্রথম আলোকে বলেন, হাতাহাতি থেকে সংঘর্ষ ব্যাপক রূপ নেয়। জেনেভা ক্যাম্প এলাকায় বিহারিরা এখন ইট-পাটকেল ছুড়ে পরস্পরের ওপর হামলা চালাচ্ছে। সংঘর্ষের কারণ জানা যায়নি।
