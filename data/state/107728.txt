
নরসিংদী সদর উপজেলার ভাটপাড়া এলাকায় ডাকাত সন্দেহে গণপিটুনিতে সাতজন নিহত হয়েছে। গতকাল রোববার দিবাগত রাত আড়াইটা থেকে চারটার মধ্যে এ ঘটনা ঘটে। নিহত ব্যক্তিদের পরিচয় এখনো জানা যায়নি।নরসিংদী সদর মডেল থানার ভারপ্রাপ্ত কর্মকর্তা (ওসি) কে এম আবুল কাশেম ঘটনার সত্যতা নিশ্চিত করেছেন। তাঁর দেওয়া তথ্যমতে, সাতজনের লাশ বিভিন্ন স্থানে পড়ে ছিল। পুলিশ ঘটনাস্থলে গেছে। লাশের সংখ্যা আরও বাড়তে পারে। এ ব্যাপারে বিস্তারিত পরে জানানো হবে।
