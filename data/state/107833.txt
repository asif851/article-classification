
৩০তম বিসিএস ক্যাডার অ্যাসোসিয়েশনের নতুন সভাপতি প্রশাসন ক্যাডারের আবদুল কাদির এবং সাধারণ সম্পাদক নির্বাচিত হয়েছেন ট্যাক্স ক্যাডারের গোলাম কিবরিয়া। আবদুল কাদির তেজগাঁও রাজস্ব সার্কেলে সহকারী কমিশনার (ভূমি) হিসেবে ও গোলাম কিবরিয়া ঢাকা কর অঞ্চল-১০-এর সহকারী কমিশনার (ট্যাক্স) হিসেবে কর্মরত।
আজ শুক্রবার পুরান পল্টনের ফার্স হোটেল মিলনায়তনে এ নির্বাচন অনুষ্ঠিত হয়। এই কমিটি আগামী দুই বছরের জন্য নির্বাচিত হয়েছে। ২০১৮ সালের ১ জানুয়ারি থেকে এ কমিটি দায়িত্ব গ্রহণ করবে। কমিটির সহসভাপতি পদে পুলিশের এ টি এম আরিফ হোসেন এবং সড়ক ও জনপথের আশীষ মুখার্জি, সাংগঠনিক সম্পাদকে স্বাস্থ্যের গাউসুল আজম ও শিক্ষার মামুনুর রশিদ, যুগ্ম সম্পাদক আনসারের রুবেল উকিল, প্রাণিসম্পদের রিগ্যান মোল্লা, খাদ্যের কামাল হোসেন, কোষাধ্যক্ষ অডিটের সোহেল, দপ্তর সম্পাদকে প্রশাসনের অমিত দেবনাথ, আন্তর্জাতিক বিষয়ক সম্পাদক পররাষ্ট্রের বশির, তথ্য ও প্রযুক্তি সম্পাদক গণপূর্তের মোস্তাফিজুর রহমান, শিক্ষা ও গবেষণা সম্পাদক শিক্ষার মো. মনিরুজ্জামান, প্রচার সম্পাদক কৃষির রাজু আহমেদ, সাংস্কৃতিক সম্পাদক পুলিশ ক্যাডারের নিশাত রহমান, আইন সম্পাদক রেলওয়ের মাইনুল ইসলাম, সমাজকল্যাণ সম্পাদক সমবায়ের ফারহানা আক্তার, স্বাস্থ্য ও ক্রীড়া সম্পাদক স্বাস্থ্য ক্যাডারের যুবায়ের আনাম নির্বাচিত হয়েছেন। এ ছাড়া সব ক্যাডার থেকে আরও আটজন কার্যকরী সদস্য নির্বাচিত হয়েছেন।
বর্তমান কমিটির সভাপতি পুলিশ ক্যাডারের নাজমুস সাকিব খান ও সাধারণ সম্পাদক প্রশাসন ক্যাডারের আশরাফুল আলম ইকবাল ১ জানুয়ারি, ২০১৮ নতুন কমিটির কাছে দায়িত্ব হস্তান্তর করবেন।
