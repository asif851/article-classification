
ভারতের পশ্চিমবঙ্গের বর্ধমানের চাঞ্চল্যকর খাগড়াগড় বিস্ফোরণ মামলার সাক্ষ্য গ্রহণ গতকাল শনিবার শুরু হয়েছে। প্রথম দিনে সাক্ষ্য দিয়েছেন বর্ধমান থানার পরিদর্শক আবদুল গফফার। আবদুল গফফার তিনজন আসামিকে শনাক্ত করেন। এই তিনজনকে ঘটনাস্থলে দেখছিলেন বলে জানান তিনি। গতকাল আদালতে উপস্থিত ছিলেন দুজন নারীসহ ২০ জন আসামি। এর মধ্যে ছিলেন বাংলাদেশের কথিত ছয় আসামি। কলকাতার নগর দায়রা আদালতে স্থাপিত জাতীয় তদন্ত সংস্থা এনআইএর বিশেষ আদালতে গত ১৬ জুলাই এই মামলার ২০ জন আসামির বিরুদ্ধে অভিযোগ গঠন করা হয়। 
