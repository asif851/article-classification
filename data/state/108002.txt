
‘মা’ বলে সম্বোধন করে বাসায় নিয়ে গিয়ে ধর্ষণ করার অভিযোগে হওয়া মামলার আসামির ফাঁসির দাবিতে মানববন্ধন হয়েছে। আজ রোববার বিকেলে খুলনা প্রেসক্লাবের সামনে খুলনার সচেতন নগরবাসীর ব্যানারে এই মানববন্ধনের আয়োজন করা হয়।
মানববন্ধন থেকে আসামি এনামুল হক টিটোর ফাঁসির দাবি জানানো হয়। এ ছাড়া তাঁর কাছ থেকে স্বীকারোক্তি আদায়ের জন্য রিমান্ডের আবেদন করতে পুলিশের প্রতি আহ্বান জানানো হয়। মানববন্ধনে বিভিন্ন কলেজ ও বিশ্ববিদ্যালয়ের শিক্ষার্থীদের পাশাপাশি খুলনার বিভিন্ন শ্রেণি পেশার মানুষ অংশ নেন।
এ ব্যাপারে খুলনার সোনাডাঙ্গা থানার ভারপ্রাপ্ত কর্মকর্তা (ওসি) মমতাজুল হক বলেন, মামলার পর মেয়েটির স্বাস্থ্য পরীক্ষা করা হয়। কিছুদিন আগে ওই পরীক্ষার প্রতিবেদন পাওয়া গেছে। এর আলোকে গত বৃহস্পতিবার আদালতে অভিযোগপত্র জমা দেওয়া হয়েছে। আসামি এনামুল হককে গ্রেপ্তার করে কারাগারে রাখা হয়েছে।
আরও পড়ুন
‘মা’ বলে ডেকে ঘনিষ্ঠতা, পরে বাসায় নিয়ে ধর্ষণ?
