
লক্ষ্মীপুর সদর উপজেলার দত্তপাড়া ডিগ্রি কলেজের আইসিটি ভবনের ভিত্তিপ্রস্তর স্থাপন করা হয়েছে। গতকাল বৃহস্পতিবার দুপুরে ভবনটির ভিত্তিপ্রস্তর স্থাপন করেন লক্ষ্মীপুর জেলা পরিষদ ও দত্তপাড়া ডিগ্রি কলেজ পরিচালনা কমিটির চেয়ারম্যান মো. সামছুল ইসলাম। পরে কলেজ মিলনায়তনে সমাবেশ অনুষ্ঠিত হয়।কলেজের অধ্যক্ষ এ কে এম বোরহান উদ্দিনের সভাপতিত্বে সমাবেশে বক্তব্য দেন লক্ষ্মীপুর শিক্ষা প্রকৌশল অধিদপ্তরের প্রকৌশলী মো. শাহীন আহম্মদ, রায়পুর রস্তুম আলী ডিগ্রি কলেজের অধ্যক্ষ মো. মামুনুর রশিদ, কলেজ পরিচালনা কমিটির সদস্য মো. আনোয়ার হোসেন খান, মুক্তিযাদ্ধা মো. মফিজুল ইসলাম, জেলা পরিষদের সদস্য বেলায়েত হোসেন, বদরুল আলম প্রমুখ। সমাবেশে কলেজের শিক্ষক, শিক্ষার্থী ও স্থানীয় গণ্যমান্য ব্যক্তিরা উপস্থিত ছিলেন। দত্তপাড়া ডিগ্রি কলেজ সূত্র জানায়, লক্ষ্মীপুর শিক্ষা প্রকৌশল অধিদপ্তর ১ কোটি ৪০ লাখ টাকা ব্যয়ে এ ভবন নির্মাণ করছে।
 
