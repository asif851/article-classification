
নাটোরের গুরুদাসপুরে জাসদের দ্বিবার্ষিক সম্মেলন গতকাল শুক্রবার উপজেলা ইউসিসিএ মিলনায়তনে অনুষ্ঠিত হয়েছে। উপজেলা জাসদের সভাপতি মোকলেছুর রহমান এতে সভাপতিত্ব করেন। বিকেলে জাসদ নেতা সামসুর রহমান এ সম্মেলনের উদ্বোধন করেন। বক্তৃতা করেন জাসদের কেন্দ্রীয় কমিটির সাংগঠনিক সম্পাদক করিম শিকদার, নাটোর জেলা জাসদের সভাপতি ঈমান আলী ও সাধারণ সম্পাদক আবদুল মুহিত, যুগ্ম সম্পাদক ডি এম আলম, ওয়ার্কার্স পার্টির গুরুদাসপুর উপজেলা কমিটির আহ্বায়ক মতিউর রহমান। অনুষ্ঠানটি পরিচালনা করেন উপজেলা জাসদের সাধারণ সম্পাদক হারুন-অর রশিদ। গুরুদাসপুর (নাটোর) প্রতিনিধি|
