
সিলেটের প্রাচীনতম শিক্ষাপ্রতিষ্ঠান এমসি কলেজের ১৯৯০ ব্যাচের পুনর্মিলনী অনুষ্ঠিত হয়েছে গতকাল শুক্রবার। সকাল আটটায় কলেজ ক্যাম্পাসের শহীদ মিনার থেকে শোভাযাত্রার মধ্যে দিয়ে শুরু হয় অনুষ্ঠানের। শাহজালাল উপশহরের একটি রেস্তোরাঁয় অনুষ্ঠানের প্রথম পর্বে আলোচনা সভায় সভাপতিত্ব করেন শাহজালাল বিজ্ঞান ও প্রযুক্তি বিশ্ববিদ্যালয়ের অর্থনীতি বিভাগের প্রধান সৈয়দ হাসানুজ্জামান। প্রধান অতিথির বক্তব্য দেন এমসি কলেজের সাবেক অধ্যক্ষ হাসান ওয়ায়েজ। দিনব্যাপী নানা আনুষ্ঠানিকতা ও স্মৃতিচারণার মধ্য দিয়ে শেষ হয় অনুষ্ঠান। এই পুনর্মিলনী থেকে বাংলাদেশের একটি প্রাচীন ও ঐতিহ্যবাহী শিক্ষাপ্রতিষ্ঠান হিসেবে এমসি কলেজকে বিশ্ববিদ্যালয়ে রূপান্তর করার দাবি জানানো হয়।
