
হবিগঞ্জের চান্দপুর চা-বাগানে চা-শ্রমিকদের কৃষিজমি ধ্বংস করে বিশেষ অর্থনৈতিক অঞ্চল গঠনের উদ্যোগ বন্ধের দাবি জানিয়ে শ্রীমঙ্গলে মানববন্ধন ও বিক্ষোভ সমাবেশ হয়েছে। গতকাল বৃহস্পতিবার বিকেলে মৌলভীবাজারের শ্রীমঙ্গল চৌমোহনায় এ কর্মসূচির আয়োজন করেন চা-ছাত্র যুব পরিষদ ও বালিশিরা ভ্যালির চা-শ্রমিকেরা। সমাবেশে সংহতি জানিয়ে বক্তব্য দেন শ্রীধনী কুর্মী, রামভজন কৈরী, বিজয় হাজরা, পরেশ কালিন্দী, সবিতা গোয়ালা, সজল কৈরী প্রমুখ।
