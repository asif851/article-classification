
সরকার পতন না হওয়া পর্যন্ত টানা অবরোধ চালানোর ঘোষণা দিয়েছে বিএনপি। দলটির দপ্তরের দায়িত্বে থাকা যুগ্ম মহাসচিব রুহুল কবির রিজভী আজ মঙ্গলবার এক বিবৃতিতে ‘দলীয় এই অবস্থানের’ কথা জানান।ই-মেইলে পাঠানো বিবৃতিতে রিজভী বলেন, ‘ভয়ঙ্কর দুঃশাসনের কবল থেকে গণতন্ত্র ফিরিয়ে দেওয়াই আমাদের চলমান আন্দোলনের উদ্দেশ্য। আমরা স্পষ্ট ভাষায় বলতে চাই, বর্তমান অবৈধ সরকারকে অপসারণ করে জনগণের ভোটে নির্বাচিত সরকার গঠন না হওয়া পর্যন্ত অবরোধ কর্মসূচি চলবে।’রিজভী দাবি করেন, ‘অবরোধ সমর্থকরা ন্যায় ও সত্যের পথে। তারা জুলুমবাজ রাষ্ট্রশক্তির অত্যাচারের বিরুদ্ধে লড়াই করছে। উদ্দেশ্য একটাই, দেশে জনগণের ভোটের অধিকার ফিরিয়ে আনা।’রিজভী অভিযোগ করেন, প্রতিদিন তাঁদের নেতা-কর্মীদের অন্যায়ভাবে গ্রেপ্তার করা হচ্ছে। ÿক্ষমতাসীন দলের সন্ত্রাসীরা নিজেরা নাশকতা ঘটিয়ে উল্টো বিরোধী দলের নেতা-কর্মীদের বিরুদ্ধে মিথ্যা মামলা দেওয়া হচ্ছে। এভাবে মামলা দিয়ে, গ্রেপ্তার করে আন্দোলন স্তব্ধ করা যাবে না।শান্তিপূর্ণভাবে অবরোধ চালিয়ে যাওয়ার জন্য বিএনপি নেতৃত্বাধীন ২০–দলীয় জোটের নেতা-কর্মীদের প্রতি আহ্বান জানান রিজভী।
