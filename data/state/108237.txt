
যশোর বিজ্ঞান ও প্রযুক্তি বিশ্ববিদ্যালয়ের দ্বিতীয় সমাবর্তন আগামী বৃহস্পতিবার। এ উপলক্ষে যশোরে আসছেন রাষ্ট্রপতি ও বিশ্ববিদ্যালয়ের আচার্য মো. আবদুল হামিদ। তিনি বিশ্ববিদ্যালয়ের ১৬ শিক্ষার্থীর হাতে স্বর্ণপদক তুলে দেবেন। গতকাল সোমবার প্রেসক্লাবে সংবাদ সম্মেলনে এ কথা জানা​েনা হয়। এবারের সমাবর্তনে যশোর বিজ্ঞান ও প্রযুক্তি বিশ্ববিদ্যালয়ের ৬০৪ জন শিক্ষার্থীকে স্নাতক ও স্নাতকোত্তর ডিগ্রি দেওয়া হচ্ছে। এর মধ্যে পাঁচজন করে ১০ জনকে চ্যান্সেলর ও ভাইস চ্যান্সেলর স্বর্ণপদক এবং ছয়জনকে ডিন স্বর্ণপদক দেওয়া হবে। রাষ্ট্রপতির আগমন উপলক্ষে ক্যাম্পাস বর্ণিলভাবে সাজানো হয়েছে। রাষ্ট্রপতির হেলিকপ্টার অবতরণের জন্য ক্যাম্পাসে হেলিপ্যাড নির্মাণের কাজ চলছে।
 
