
ভারতীয় জাল রুপি তৈরির সঙ্গে জড়িত থাকার অভিযোগে গতকাল রোববার রাতে চারজনকে গ্রেপ্তার করেছে গোয়েন্দা পুলিশ (ডিবি)। তাঁদের কাছ থেকে ৩০ লাখ জাল রুপি উদ্ধার করা হয়েছে বলে জানিয়েছে ডিবি।
আজ সোমবার সকালে ঢাকা মহানগর পুলিশের (ডিএমপি) গণমাধ্যম শাখা থেকে পাঠানো এক মুঠোফোন বার্তায় এ তথ্য জানানো হয়।
গ্রেপ্তার চারজনের কাছ থেকে রুপি তৈরির কাঁচামালও উদ্ধার করা হয়। তবে তাঁদের নাম–পরিচয় জানায়নি ডিবি।
বেলা সাড়ে ১১টার দিকে ঢাকার মিন্টো রোডে ডিএমপির মিডিয়া সেন্টারে সংবাদ ব্রিফিংয়ে এ নিয়ে বিস্তারিত জানানোর কথা রয়েছে ডিবির।
