
সামাজিক দায়বদ্ধতা কর্মসূচির (সিএসআর) আওতায় সোনালী ব্যাংক সাতক্ষীরার ১৭ জন হতদরিদ্র মেধাবী শিক্ষার্থীকে বৃত্তি দিয়েছে। গতকাল মঙ্গলবার বেলা ১১টায় সোনালী ব্যাংক আঞ্চলিক কার্যালয়ের সম্মেলনকক্ষে প্রত্যেক শিক্ষার্থীকে ১৫ হাজার টাকার এ বৃত্তির চেক দেওয়া হয়। সোনালী ব্যাংক সাতক্ষীরা অঞ্চলের উপমহাব্যবস্থাপক রেজাউল ইসলাম খানের সভাপতিত্বে অনুষ্ঠানে প্রধান অতিথি ছিলেন সাতক্ষীরা প্রেসক্লাবের সভাপতি আবুল কালাম আজাদ। 
