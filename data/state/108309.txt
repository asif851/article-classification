
মুন্সিগঞ্জের গজারিয়া উপজেলায় মেঘনা নদীতে গতকাল রোববার ভোরে অভিযান চালিয়ে ইলিশ, বিপুল পরিমাণ কারেন্ট জালসহ চারজনকে গ্রেপ্তার করা হয়েছে। গ্রেপ্তার ব্যক্তিরা হলেন মো. সেলিম, মো. সাখাওয়াত, মো. বিল্লাল ও মো. আহম্মদ আলী। কোস্টগার্ড নারায়ণগঞ্জের পাগলার স্টেশন কমান্ডার সাব-লেফটেন্যান্ট হাসানুর রহমান বলেন, ভোর চারটার দিকে কোস্টগার্ড ও মৎস্য বিভাগের কর্মকর্তারা যৌথভাবে অভিযান চালিয়ে ৩০ কেজি ইলিশ, ১ লাখ ২০ হাজার মিটার কারেন্ট জাল, ৩০ হাজার মিটার কুনা জালসহ চারজনকে গ্রেপ্তার করা হয়।
 
