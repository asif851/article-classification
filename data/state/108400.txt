
আন্তর্জাতিক খ্যাতিসম্পন্ন বিজ্ঞানী ও চট্টগ্রাম বিশ্ববিদ্যালয়ের গণিত ও ভৌতবিজ্ঞান গবেষণা কেন্দ্রের প্রতিষ্ঠাতা পরিচালক অধ্যাপক জামাল নজরুল ইসলামের দ্বিতীয় মৃত্যুবার্ষিকী আজ ১৬ মার্চ। এ উপলক্ষে আজ সোমবার সদারঙ্গ উচ্চাঙ্গসংগীত পরিষদ ও প্রজন্ম চট্টগ্রাম বিভিন্ন কর্মসূচির আয়োজন করেছে।প্রজন্ম চট্টগ্রামের কর্মসূচির মধ্যে রয়েছে সকাল আটটায় গরীবউল্লাহ শাহ মাজারে মরহুমের কবরে কোরআনখানি, সকাল নয়টায় চট্টগ্রাম বিশ্ববিদ্যালয়ের গ্রন্থাগার চত্বর থেকে শোকর্যা লি, সকাল ১০টায় মরহুমের প্রতিকৃতিতে শ্রদ্ধাঞ্জলি, বেলা ১১টায় বিশ্ববিদ্যালয়ের গবেষণাকেন্দ্রে স্মারক সেমিনার, একটায় মিলাদ মাহফিল।জামাল নজরুল ইসলামের স্মরণে সন্ধ্যা সাতটায় চট্টগ্রামের থিয়েটার ইনস্টিটিউটে অনুষ্ঠানের আয়োজন করেছে সদারঙ্গ উচ্চাঙ্গসংগীত পরিষদ বাংলাদেশ। অনুষ্ঠানের প্রথম পর্বে রয়েছে ‘আলোয় আলোয় আমাদের জামাল নজরুল ইসলাম স্যার’ এবং দ্বিতীয় পর্বে শাস্ত্রীয় সংগীতানুষ্ঠান।অধ্যাপক জামাল নজরুল ইসলাম ২০১৩ সালের ১৬ মার্চ চট্টগ্রামে মারা যান।
