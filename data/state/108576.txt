
পবিত্র শবে বরাতে রাজধানীতে আতশবাজি, পটকা বহন ও ফাটানোর ওপর নিষেধাজ্ঞা আরোপ করেছেন ঢাকা মহানগর পুলিশ (ডিএমপি) কমিশনার। গতকাল সোমবার ডিএমপির এক সংবাদ বিজ্ঞপ্তিতে এ তথ্য জানানো হয়েছে। সংবাদ বিজ্ঞপ্তিতে বলা হয়, শবে বরাতের পবিত্রতা রক্ষার্থে এবং সুষ্ঠু ও শান্তিপূর্ণ উদ্যাপন নিশ্চিত করতে ডিএমপি কমিশনার আছাদুজ্জামান মিয়া মঙ্গলবার সন্ধ্যা ছয়টা থেকে পরবর্তী নির্দেশ না দেওয়া পর্যন্ত বিস্ফোরক দ্রব্য, আতশবাজি, পটকাসহ অন্যান্য ক্ষতিকারক দ্রব্য বহন এবং ফাটানো নিষিদ্ধ করেছেন।গত বছর মিরপুরের কুর্মিটোলা বিহারি ক্যাম্পে বাজি-পটকা ফোটানো নিয়ে শুরু হওয়া সংঘর্ষের পরে একই পরিবারের নয়জনকে পুড়িয়ে হত্যা করা হয়। গুলিতে আরেকজনের মৃত্যু হয় বলে অভিযোগ।
