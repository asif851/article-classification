
সিলেট সিটি করপোরেশনের সাময়িক বরখাস্ত মেয়র আরিফুল হক চৌধুরীর পক্ষে তাঁর স্ত্রী শামা হক চৌধুরী গতকাল শুক্রবার কার্ডের মাধ্যমে নগরবাসীকে নতুন বছরের শুভেচ্ছা জানিয়েছেন। সাবেক অর্থমন্ত্রী শাহ এ এম এস কিবরিয়া হত্যা মামলার অভিযোগপত্রভুক্ত আসামি হিসেবে আরিফুল গত ৩০ ডিসেম্বর থেকে কারাবন্দী রয়েছেন। বর্তমানে তিনি অসুস্থ থাকায় আদালতের নির্দেশে কারা-হাসপাতালে চিকিৎসাধীন। গত বছর কারাবন্দী হওয়ার আগে আরিফুল হকের পক্ষ থেকে নগরে নববর্ষের শুভেচ্ছা কার্ড বিলি করা হয়।
