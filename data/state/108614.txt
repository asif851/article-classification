
রাজধানীর শনির আখড়ার শেখদী এলাকায় দুর্বৃত্তের ছুরিকাঘাতে এক ব্যক্তি গুরুতর আহত হয়েছেন। আজ শুক্রবার ভোরে এ ঘটনা ঘটে।
আহত ব্যক্তির নাম বদরুল আজিজ। তাঁকে ঢাকা মেডিকেল কলেজ হাসপাতালে ভর্তি করা হয়েছে।
হাসপাতাল সূত্র জানায়, আহত ব্যক্তির শরীরে একাধিক জখম রয়েছে। ধারালো অস্ত্রের আঘাতে জখম সৃষ্টি হয়েছে বলে মনে হচ্ছে।
যাত্রাবাড়ী থানার ভারপ্রাপ্ত কর্মকর্তা (ওসি) আনিসুর রহমান বলেন, বদরুল চাঁদপুরে যেতে বাসা থেকে বের হয়েছিলেন বলে জানিয়েছেন। বাসার একটু দূরেই ছুরিকাঘাতে আহত হন তিনি। বিষয়টি খতিয়ে দেখা হচ্ছে।
