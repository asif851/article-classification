
রংপুর নগরের অধিকাংশ ভবনে জরুরি নির্গমন পথ, একাধিক সিঁড়ি, অগ্নি নির্বাপক যন্ত্র ও সতর্কতা সংকেত দেওয়ার ব্যবস্থা নেই।ফায়ার সার্ভিল ও সিভিল ডিফেন্স রংপুর কার্যালয় জানায়, বাংলাদেশ জাতীয় বিল্ডিং কোড ২০০৬ এবং অগ্নি প্রতিরোধ ও নির্বাপণ আইন ২০০৩ অনুযায়ী, আবাসিক বহুতল ভবন, সরকারি-বেসরকারি হাসপাতাল ও বাণিজ্যিক ভবনে জরুরি নির্গমন পথ, একাধিক সিড়ি, অগ্নিনির্বাপক যন্ত্র, ভবনের সামনে ৩০ ফুট ও পেছনসহ অন্যান্য দিকে ৫ ফুট খালি জায়গা রাখতে হবে। কিন্তু নগরের বেশির ভাগ বহুতল ভবন নির্মাণের ক্ষেত্রে তা মানা হয়নি। এমন ৩০টি ভবন রয়েছে।এর মধ্যে উল্লেখযোগ্য হলো রংপুর মেডিকেল কলেজ হাসপাতাল, প্রাইম মেডিকেল কলেজ হাসপাতাল, ডেন্টাল মেডিকেল কলেজ হাসপাতাল, শহরের সেন্ট্রাল রোডে আবাসিক হোটেল ও মার্কেট সেন্ট্রাল টাওয়ার, জাহাজ কোম্পানি মোড়ে গোল্ডেন টাওয়ার, শাহ আমানত হোটেল অ্যান্ড শপিং কমপ্লেক্স, শাহ বারী টাওয়ার ও মোতাহার কমার্শিয়াল কমপ্লেক্স। ফায়ার সার্ভিসের রংপুরের সহকারী পরিচালক নিত্যগোপাল দাশ বলেন, ‘৩০টি সরকারি-বেসরকারিহাসপাতালসহ বাণিজ্যিক বহুতল ভবনগুলোতে অনেক ত্রুটি রয়েছে।
নির্বাহী প্রকৌশলী এমদাদ হোসেন জানান, রংপুরে ভবন নির্মাণ বিশেষজ্ঞ কমিটি নেই। কমিটি গঠনের ক্ষেত্রে স্থানীয় সরকার মন্ত্রণালয়কে জানানো হলেও কোনো উদ্যোগ নেওয়া হয়নি।
