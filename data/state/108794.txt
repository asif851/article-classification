
নোয়াখালী বিজ্ঞান ও প্রযুক্তি বিশ্ববিদ্যালয়ের ২০১৪-১৫ শিক্ষাবর্ষের প্রথম বর্ষ স্নাতক (সম্মান) শ্রেণির বিষয় নির্বাচন ও ভর্তি কার্যক্রম আবারও পিছিয়েছে। ২২-২৬ ফেব্রুয়ারির পরিবর্তে আগামী ১-৫ মার্চ ভর্তিপ্রক্রিয়ার নতুন তারিখ ঘোষণা করা হয়েছে। গতকাল সোমবার বিশ্ববিদ্যালয়ের রেজিস্ট্রার মো. মমিনুল হক স্বাক্ষরিত এক সংবাদ বিজ্ঞপ্তিতে এ তথ্য জানানো হয়। রেজিস্ট্রার মো. মমিনুল হক প্রথম আলোকে বলেন, হরতাল-অবরোধ কর্মসূচির কারণে দূরের শিক্ষার্থীদের যাতায়াতে অসুবিধার কথা বিবেচনা করে ভর্তি কমিটি এ সিদ্ধান্ত নিয়েছে। 
