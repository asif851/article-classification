
কালোটাকা সাদা করলে দেশের অর্থনীতিতে পরোক্ষভাবে নেতিবাচক প্রভাব পড়ে। লেনদেনের মাধ্যমে ব্যক্তি ও প্রতিষ্ঠানগুলো টাকা সাদা করার সুযোগ পায়। তাই সন্দেহজনক লেনদেন হলে কেন্দ্রীয় ব্যাংককে জানান।গতকাল শনিবার এক কর্মশালায় বাংলাদেশ ব্যাংকের আর্থিক গোয়েন্দা ইউনিটের উপমহাব্যবস্থাপক মো. শওকাতুল আলম এ কথা বলেন। বাংলাদেশ কৃষি বিশ্ববিদ্যালয়ের সৈয়দ নজরুল ইসলাম সম্মেলন ভবনে দিনব্যাপী এ কর্মশালার আয়োজন করা হয়। ব্যাংকের নিরাপত্তা ও সুরক্ষা ব্যাংকিং বিষয়ে কর্মকর্তাদের সচেতন করতে পূবালী ব্যাংক লিমিটেড এর আয়োজন করে।এতে ব্যাংকটির ময়মনসিংহ অঞ্চলের ২৮টি শাখার ব্যবস্থাপক ও ৯০ জন কর্মকর্তা অংশ নেন।
 
