
রংপুরের পীরগঞ্জ উপজেলার মদনখালী ইউনিয়নের কোচারপাড়া গ্রামে বজ্রপাতে নৃ-তাত্ত্বিক জনগোষ্ঠীর মা ও মেয়ের মৃত্যু হয়েছে। আজ শুক্রবার সকালে এ ঘটনা ঘটে।
মায়ের নাম রুখিনা মূর্মু (৬০) ও মেয়ের নাম সেলিনা টুডু (২০)।
নিহত দুজনের স্বজনের বরাত দিয়ে ইউনিয়ন পরিষদের চেয়ারম্যান সামছুল ইসলাম বলেন, সকালে বাড়ির উঠানে কাজ করার সময় বজ্রপাতে ঘটনাস্থলেই তাঁদের মৃত্যু হয়।
পীরগঞ্জ থানার ভারপ্রাপ্ত কর্মকর্তা (ওসি) রেজাউল করিম ঘটনার সত্যতা নিশ্চিত করেছেন।
