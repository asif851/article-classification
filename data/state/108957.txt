
কুমিল্লার মুরাদনগর থেকে ঢাকার গুলশানে যাওয়ার পথে গত শুক্রবার দিবাগত রাতে গরুবোঝাই একটি ট্রাক লুট করেছে একদল ডাকাত। গরু লুটের পর ডাকাতের দল ট্রাকের চালক, তাঁর সহকারী ও গরু নিয়ে আসা তিনজনকে অজ্ঞান অবস্থায় ঢাকা-সিলেট মহাসড়কের নারায়ণগঞ্জের আড়াইহাজার উপজেলার পুরিন্দা এলাকায় ফেলে দিয়ে গেছে। এঁদের মধ্যে দুজনের নাম জানা গেছে। এরা হলেন রাজু ও মনির। পুলিশ তাঁদের সেখান থেকে উদ্ধার করে আড়াইহাজার উপজেলার একটি হাসপাতালে ভর্তি করেছে। এ ব্যাপারে সোনারগাঁ থানায় মামলা হয়েছে।
