
চাঁদপুরে পদ্মা-মেঘনাসহ সারা দেশের মা ইলিশের বিচরণক্ষেত্রগুলোতে চলতি বছরের ১২ অক্টোবর থেকে ২ নভেম্বর পর্যন্ত ২২ দিন মাছ ধরা বন্ধ থাকবে। মৎস্য বিভাগ এ নিষেধাজ্ঞা জারি করেছে। চাঁদপুর জেলা মৎস্য কর্মকর্তা মো.সফিকুর রহমান বিষয়টি নিশ্চিত করেছেন।এই ২২ দিনে ইলিশসহ সব ধরনের মাছ ধরা, মজুত, পরিবহন এবং সংরক্ষণ নিষিদ্ধ থাকবে। আইন অমান্য করা হলে জেল ও জরিমানা বা উভয় দণ্ডের বিধান রাখা হয়েছে।জেলা মৎস্য গবেষণা ইনস্টিটিউটের প্রধান বৈজ্ঞানিক কর্মকর্তা ও ইলিশ গবেষক আনিসুর রহমান জানান, এর আগে ১৫ দিন এই নিষেধাজ্ঞা জারি ছিল। চলতি বছরেই মা ইলিশ রক্ষায় নিষেধাজ্ঞার মেয়াদ বাড়িয়ে ২২ দিন করা হলো।
