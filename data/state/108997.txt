
প্রথম আলোর ১৯তম প্রতিষ্ঠাবার্ষিকী উপলক্ষে মেহেরপুরে বর্ণাঢ্য আয়োজনের মধ্য দিয়ে পাঠক মেলা অনুষ্ঠিত হয়েছে।
আজ রোববার বিকেল চারটায় মেহেরপুর শহরের শহীদ শামসুজ্জোহা পার্কের মুক্তমঞ্চে জাতীয় সংগীত পরিবেশনের মধ্য দিয়ে এ অনুষ্ঠান শুরু হয়।
প্রথম আলোর মেহেরপুর বন্ধুসভার সদস্য সোহাগের সঞ্চালনায় পাঠক মেলায় বেশ কয়েকটি দেশীয় নৃত্য পরিবেশন করেন বন্ধুসভার সদস্যরা। সংগীত পরিবেশন করেন আরেক সদস্য ফৌজিয়া আফরোজ তুলি।
মেহেরপুর বন্ধুসভার উপদেষ্টা আবুল বাশারের সভাপতিত্বে অনুষ্ঠানে উপস্থিত ছিলেন উপদেষ্টা জানে আলম, সমাজসেবক সিরাজ স্যার, সাধারণ সম্পাদক কামরুজ্জামান, সরকারি কলেজের বাংলা বিভাগের শিক্ষক আবদুল আল মাহমুদসহ পাঠক ও বন্ধুসভার সদস্যরা।
