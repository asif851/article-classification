
সুনামগঞ্জের ধরমপাশা উপজেলা বিএনপি ও অঙ্গসংগঠনের উদ্যোগে গতকাল রোববার দুপুরে উপজেলার সদর বাজারে গণমিছিল হয়েছে। বিএনপি ও অঙ্গসংগঠনের নেতা-কর্মীদের বিরুদ্ধে মামলা ও তাঁদের হয়রানির প্রতিবাদে জেলা বিএনপির কর্মসূচির অংশ হিসেবে স্থানীয় বিএনপি গণমিছিলের আয়োজন করে। পরে দলের অস্থায়ী কার্যালয়ের সামনে সভায় বক্তব্য দেন উপজেলা বিএনপির আহ্বায়ক আবদুল মোতালিব খান, সদস্য আলী আমজাদ, সাইফুল ইসলাম চৌধুরী প্রমুখ। 
