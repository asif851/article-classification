
ফেনীর দাগনভূঞার ফাজিলের ঘাট উচ্চবিদ্যালয়ের সাবেক শিক্ষক ও বিদ্যালয় পরিচালনা পর্ষদের সদস্য নুর নবী খানের ওপর হামলার প্রতিবাদে মানববন্ধন ও সমাবেশ করেছেন শিক্ষক-শিক্ষার্থীরা।গতকাল বৃহস্পতিবার সকালে ফাজিলের ঘাট বাজার এলাকায় এই কর্মসূচি পালিত হয়। কর্মসূচিতে অন্যান্যের মধ্যে বক্তব্য দেন দাগনভূঞা পৌরসভার মেয়র ওমর ফারুক খান, দাগনভূঞা থানার ভারপ্রাপ্ত কর্মকর্তা (ওসি) মো. আসলাম উদ্দিন, জাপান আওয়ামী লীগের সভাপতি শামছুল আলম, বিদ্যালয়ের প্রধান শিক্ষক উত্তম কুমার চক্রবর্তী। কর্মসূচিতে সভাপতিত্ব করেন বিদ্যালয় পরিচালনা পর্ষদের সদস্য জাহাঙ্গীর আলম।সমাবেশ শেষে শিক্ষক-শিক্ষার্থীরা বাজার এলাকায় বিক্ষোভ মিছিল করেন।গত বুধবার রাতে ফাজিলের ঘাট বাজারে চার-পাঁচজন সন্ত্রাসী নুর নবী খানের ওপর হামলা চালায়। এ ঘটনায় তিনি গতকাল দাগনভূঞা থানায় লিখিত অভিযোগ দেন। দাগনভূঞা থানার ওসি মো. আসলাম উদ্দিন বলেন, সন্ত্রাসীদের গ্রেপ্তারের চেষ্টা চলছে।
 
