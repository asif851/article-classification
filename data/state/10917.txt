
হজ পালন করতে মক্কায় এসে কম সময়ের মধ্যে কিছু বুঝে ওঠার আগেই হজযাত্রী সঙ্গীদের হারিয়ে ফেলেন। হজযাত্রী হারিয়ে গেলে তাওয়াফ, সাঈ ঠিকমতো করতে পারেন না। হঠাৎ করে সঙ্গী হারিয়ে গেলে হজযাত্রী দিশেহারা হয়ে পড়েন। যদিও স্থানীয় প্রবাসী, সৌদি কর্মী, মক্কার মিসফালা বাংলাদেশ হজ কার্যালয়ে হারানো হজযাত্রীদের পৌঁছে দেন।
সৌদি আরবে পৌঁছে মক্কায় নির্দিষ্ট বাড়িতে মালপত্র রেখে হজযাত্রীরা ওমরাহ পালন করতে বের হন। তাড়াহুড়া করে কোনো কিছু বুঝে ওঠার আগে তাওয়াফ, সাঈ করতে গিয়ে সঙ্গীদের হারিয়ে ফেলেন।
মসজিদুল হারাম বিশাল এলাকাজুড়ে। প্রায় ১০০টি প্রবেশপথ রয়েছে। তা ছাড়া মসজিদুল হারাম সম্প্রসারণের জন্য ভেতরে-বাইরে নির্মাণকাজ চলছে। প্রবেশপথগুলো দেখতে একই রকম হলেও নাম ও গেট নম্বর ভিন্ন।
ভিড়ের কারণে তাওয়াফ, সাঈ করতে গিয়ে হজযাত্রী বেশি হারান, তাই সঙ্গীকে আগে থাকতে চিনিয়ে দিন হারিয়ে গেলে কোথায় অপেক্ষা করতে হবে। যেমন, তাওয়াফ শেষ করে কোথায় নামাজ আদায় করবেন, তা চিনিয়ে দিন। আবার সাঈ করতে গিয়ে সাফা বা মারওয়া পাহাড়ে অপেক্ষা করতে পারেন।
মক্কার হজ কার্যালয় আইটি হেল্প ডেস্ক মোয়াল্লেম বা এজেন্সির মাধ্যমে নিজ নিজ বাড়িতে পৌঁছে দেয়।
নির্দিষ্ট প্রবেশপথ, যেমন বাদশা ফাহাদ ৭৯ নম্বর প্রবেশপথ ভিড়ের কারণে হারিয়ে গেলে বাদশা ফাহাদ ৭৯ নম্বর প্রবেশপথে অপেক্ষা করতে পারেন।
সব সময়ের জন্য আপনার সঙ্গীর মোবাইল নম্বর, এজেন্সির নাম, গ্রুপ লিডার (দলনেতা) মোবাইল নম্বর লিখে নিজের কাছে রাখুন। হারিয়ে গেলেও নির্দিষ্ট স্থানে অপেক্ষা করুন।
