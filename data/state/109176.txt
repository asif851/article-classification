
নওগাঁর আত্রাই বিয়াম ল্যাবরেটরি স্কুল অ্যান্ড কলেজের উদ্যোগে গত রোববার বিদ্যালয় চত্বরে বার্ষিক ক্রীড়া প্রতিযোগিতা ও পুরস্কার বিতরণী অনুষ্ঠান হয়েছে। এতে প্রধান অতিথি ছিলেন জেলা প্রশাসক আমিনুর রহমান। উপজেলা নির্বাহী কর্মকর্তা (ইউএনও) মোখলেছুর রহমানের সভাপতিত্বে অনুষ্ঠানে অন্যান্যের মধ্যে বক্তব্য দেন উপজেলা পরিষদের চেয়ারম্যান এবাদুর রহমান, মহিলা ভাইস চেয়ারম্যান মমতাজ বেগম, উপজেলা আওয়ামী লীগের সভাপতি নৃপেন্দ্রনাথ দত্ত প্রমুখ।
