
দেশের বিভিন্ন স্থানে বঙ্গবন্ধু শেখ মুজিবুর রহমানের ৪১তম শাহাদতবার্ষিকী ও জাতীয় শোক দিবস পালিত হয়েছে। এতে নানা কর্মসূচির মধ্য দিয়ে বিনম্র শ্রদ্ধায় বঙ্গবন্ধু ও তাঁর পরিবারের নিহত সদস্যদের স্মরণ করা হয়।প্রথম আলোর নিজস্ব প্রতিবেদক, আঞ্চলিক কার্যালয় ও প্রতিনিধিদের পাঠানো খবর:টাঙ্গাইল: সকালে জেলা আওয়ামী লীগের কার্যালয়ের সামনে বঙ্গবন্ধুর প্রতিকৃতিতে পুষ্পস্তবক অর্পণ করা হয়। শহরের শহীদ স্মৃতি পৌর উদ্যানে থেকে শোক র্যা লি বের হয়। পরে ভাসানী হলে আলোচনা সভা হয়। এ ছাড়া বিচারক ও আদালতের কর্মকর্তা-কর্মচারীদের উদ্যোগে আলোচনা ও শোক মিছিল করা হয়।কিশোরগঞ্জ: সকালে জেলা শহরের পুরোনো স্টেডিয়াম থেকে শোক র্যা লি বের করা হয়। পরে শিল্পকলা একাডেমিতে আলোচনা সভা ও সাংস্কৃতিক অনুষ্ঠান হয়। এ ছাড়া শিশুদের চিত্রাঙ্কন, হামদ-নাত প্রতিযোগিতা, ধর্মীয় প্রতিষ্ঠানে বিশেষ মোনাজাত ও প্রার্থনার আয়োজন করা হয়।সুনামগঞ্জ: সকালে পৌর শহরের শহীদ স্মৃতিসৌধে বঙ্গবন্ধুর প্রতিকৃতিতে ফুল দিয়ে শ্রদ্ধা জানানো হয়। দুপুরে শহরে শোক মিছিল বের করা হয়। এ ছাড়া শহীদ আবুল হোসেন মিলনায়তনে আলোচনা সভা হয়।মৌলভীবাজার: সকালে শহীদ মিনার প্রাঙ্গণে বঙ্গবন্ধুর প্রতিকৃতিতে পুষ্পস্তবক অর্পণ করা হয়। পরে শহরে শোক মিছিল বের করা হয়। এ ছাড়া সাইফুর রহমান মিলনায়তনে বঙ্গবন্ধুর জীবন-দর্শন নিয়ে আলোচনা সভা হয়।জামালপুর: সকাল সাতটায় শহরের দয়াময়ী বৈশাখী মেলা মাঠের মুক্তমঞ্চে বঙ্গবন্ধুর প্রতিকৃতিতে পুষ্পস্তবক অর্পণ করা হয়। আটটার দিকে মাঠ থেকে শোক মিছিল বের করা হয়। এটি বিভিন্ন সড়ক ঘুরে পাবলিক হল মিলনায়তনে গিয়ে শেষ হয়।সিলেট: সকালে সিলেট কেন্দ্রীয় শহীদ মিনারে বঙ্গবন্ধুর প্রতিকৃতিতে ফুল দিয়ে শ্রদ্ধা নিবেদন করা হয়। আটটার দিকে সিলেট কৃষি বিশ্ববিদ্যালয়ে শোক মিছিল বের হয়। এ ছাড়া শাহজালাল বিজ্ঞান ও প্রযুক্তি বিশ্ববিদ্যালয়সহ বিভিন্ন প্রতিষ্ঠানে নানা কর্মসূচি পালন করা হয়।ময়মনসিংহ: সকালে আওয়ামী লীগের কার্যালয়ে দোয়া, মিলাদ মাহফিল ও কাঙালি ভোজ হয়। বেলা তিনটায় জেলা পরিষদের ভাষাশহীদ আবদুল জব্বার মিলনায়তনে নানা কর্মসূচি পালিত হয়। সকাল ১০টায় পুলিশ লাইনসে স্বেচ্ছায় রক্তদানের আয়োজন করা হয়।কুমিল্লা: সকালে নগরের রামঘাট দলীয় কার্যালয়ে মহানগর আওয়ামী লীগ ও দুপুরে কুমিল্লা দক্ষিণ জেলা আওয়ামী লীগের উদ্যোগে আলোচনা সভা হয়। সন্ধ্যায় টাউন হলে আলোচনা সভা হয়। সকালে কুমিল্লা বিশ্ববিদ্যালয়ে বঙ্গবন্ধুর প্রতিকৃতিতে পুষ্পস্তবক অর্পণ করা হয়। পরে শোক সভা হয়।ব্রাহ্মণবাড়িয়া: সকাল নয়টার দিকে শহরের টেংকেরপাড়ের জাতীয় বীর আবদুল কুদ্দুস মাখন মুক্তমঞ্চ প্রাঙ্গণ থেকে শোক মিছিল বের করা হয়। পরে পৌর মুক্তমঞ্চে বঙ্গবন্ধুর প্রতিকৃতিতে পুষ্পস্তবক অর্পণ করা হয়। এরপর ওস্তাদ আলাউদ্দিন খাঁ পৌর মিলনায়তনে আলোচনা সভা ও আবৃত্তি অনুষ্ঠান হয়।নেত্রকোনা: সকাল নয়টার দিকে শহরের মোক্তারপাড়া মাঠে মুক্তমঞ্চে বঙ্গবন্ধুর প্রতিকৃতিতে পুষ্পস্তবক অর্পণ করা হয়। দুপুর ১২টায় শহরের ছোট বাজার এলাকায় কেন্দ্রীয় শহীদ মিনারে স্বেচ্ছায় রক্তদান কর্মসূচির আয়োজন করা। দুপুরে বিভিন্ন ধর্মীয় প্রতিষ্ঠানে কোরআনখানি ও বিশেষ প্রার্থনা করা হয়।শেরপুর: সকাল নয়টায় শেরপুর কালেক্টরেট প্রাঙ্গণে বঙ্গবন্ধুর প্রতিকৃতিতে ফুল দিয়ে শ্রদ্ধা নিবেদন করা হয়। ১০টায় জেলা জজ আদালত প্রাঙ্গণে বিচারকেরা জাতীয় ও কালো পতাকা উত্তোলনসহ কালো ব্যাজ ধারণ এবং বঙ্গবন্ধুর প্রতিকৃতিতে পুষ্পার্ঘ্য অর্পণ করেন। পরে আদালত মিলনায়তনে আলোচনা সভা হয়।ভৈরব (কিশোরগঞ্জ): সকালে বঙ্গবন্ধুর ম্যুরালে পুষ্পস্তবক অর্পণ করা হয়। পরে পৌরসভা চত্বর থেকে শোক মিছিল বের করা হয়। মিছিল শেষে জিল্লুর রহমান পৌর মিলনায়তনে আলোচনা সভা হয়।শাহজালাল বিশ্ববিদ্যালয়: সকাল সাড়ে নয়টায় শোক মিছিল বের করা হয়। ১০টায় কেন্দ্রীয় মিলনায়তনে সেমিনার হয়। পরে কেন্দ্রীয় মসজিদে দোয়া মাহফিল ও ইউনিভার্সিটি সেন্টারে প্রার্থনা হয়।বাংলাদেশ কৃষি বিশ্ববিদ্যালয়: ভোর সাড়ে পাঁচটায় প্রশাসন ভবন ও হলগুলোতে জাতীয় পতাকা ও কালো পতাকা উত্তোলন করা হয়। সকাল নয়টার দিকে বঙ্গবন্ধু স্মৃতি চত্বরে পুষ্পমাল্য অর্পণ করা হয়। ১০টার দিকে ছাত্র-শিক্ষক কেন্দ্রের সম্মেলনকক্ষে আলোচনা সভা হয়।এ ছাড়া কিশোরগঞ্জের নিকলী, তাড়াইল, ময়মনসিংহের নান্দাইল, শেরপুরের নালিতাবাড়ী, ব্রাহ্মণবাড়িয়ার সরাইল, কসবা ও বাঞ্ছারামপুর, সুনামগঞ্জের ধরমপাশা, টাঙ্গাইলের মির্জাপুরে নানা কর্মসূচি পালন করা হয়।
