
জাপানি নাগরিক কুনিও হোশি হত্যায় জড়িত সন্দেহে আজ শুক্রবার রাজশাহী শহর থেকে নাহিদ ও শাহরিয়ার নামের দুজনকে ধরে নিয়ে গেছে রংপুরের পুলিশ।
সকাল ১০টার দিকে রাজশাহী পুলিশের সহায়তায় রংপুরের পুলিশ এসে তাঁদের ধরে নিয়ে যায়। বিষয়টি নিশ্চিত করেছেন মহানগর গোয়েন্দা পুলিশের সহকারী কমিশনার সুশান্ত চন্দ্র রায়।সন্দেহভাজন ওই দুই ব্যক্তি একটি বেসরকারি ব্যাংকে কাজ করেন বলে জানা গেছে। তবে পুলিশ এ বিষয়ে এখনো বিস্তারিত কিছু জানায়নি।
