
মুন্সিগঞ্জ সদর উপজেলার কেপিরবাগ এলাকায় তুরাগ ফিশিং নেট কারখানায় ভ্রাম্যমাণ আদালত অভিযান চালিয়ে প্রায় ১০ লাখ টাকার ৩০ লাখ মিটার কারেন্ট জাল জব্দ করেছেন। গতকাল মঙ্গলবার জেলা প্রশাসকের কার্যালয়ের নির্বাহী হাকিম আসিফ আনাম সিদ্দিকীর নেতৃত্বে এই অভিযান চালানো হয়। জেলা প্রশাসন সূত্র জানায়, কারখানার মালিক আবদুল মালেক আগেই পালিয়ে যান। পরে মালিকের ছেলে মো. আলামিনকে ১০ হাজার টাকা জরিমানা এবং অনাদায়ে এক মাসের বিনাশ্রম কারাদণ্ড দেওয়া হয়। অতিরিক্ত জেলা হাকিম শওকত আলম মজুমদার বলেন, অভিযান অব্যাহত থাকবে। 
