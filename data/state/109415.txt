
আজ ২ এপ্রিল শনিবার ১০ প্রকাশনা সংস্থার যৌথ আয়োজনে ১১ দিনব্যাপী ‘চৈত্রে বই উৎসব’ শুরু হচ্ছে। বিকেল সাড়ে চারটায় শাহবাগের জাতীয় জাদুঘরের নলিনীকান্ত ভট্টশালী প্রদর্শনী গ্যালারিতে উৎসবের উদ্বোধন হবে।উদ্বোধনী অনুষ্ঠানে প্রধান অতিথি থাকবেন অধ্যাপক আবদুল্লাহ আবু সায়ীদ। বিশেষ অতিথি থাকবেন কথাসাহিত্যিক সেলিনা হোসেন, জাতীয় জাদুঘর ট্রাস্টি বোর্ডের চেয়ারম্যান আজিজুর রহমান আজিজ, মহাপরিচালক ফয়জুল লতিফ চৌধুরী, গণগ্রন্থাগার অধিদপ্তরের সাবেক মহাপরিচালক আলম তালুকদার। উৎসবে অংশ নিচ্ছে প্রকাশনা সংস্থা অনন্যা, অনুপম, অ্যাডর্ন, কাকলী, ডেইলি স্টার বুকস, প্রতীক-অবসর, প্রথমা প্রকাশন, বিশ্বসাহিত্য কেন্দ্র, বেঙ্গল পাবলিকেশনস ও সময়।উৎসবে বই বিক্রি হবে ৩০ থেকে ৪৫ শতাংশ কমিশনে। উৎসব ১২ এপ্রিল পর্যন্ত খোলা থাকবে প্রতিদিন ১১টা থেকে রাত ৮টা পর্যন্ত, শুক্রবার বেলা ৩টা থেকে রাত ৮টা পর্যন্ত।
