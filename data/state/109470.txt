
স্বাস্থ্যমন্ত্রী মোহাম্মদ নাসিম বলেছেন, ভেজাল প্যারাসিটামল সেবনে শিশুমৃত্যুর মামলায় সরকারি কোনো কর্মকর্তার গাফিলতির কারণে আসামিরা খালাস পেয়ে থাকলে তাঁদের বিরুদ্ধে ব্যবস্থা নেওয়া হবে। গতকাল মঙ্গলবার সচিবালয়ে ঔষধ প্রশাসনের কর্মকর্তাদের সঙ্গে বৈঠকের পর মন্ত্রী এসব কথা বলেন।মন্ত্রী সাংবাদিকদের বলেন, কোনো সরকারি কর্মকর্তার গাফিলতির কারণে যদি মামলা থেকে ওই ধরনের ব্যক্তিরা অব্যাহতি পেয়ে থাকেন, তাহলে অবশ্যই তাঁকে ছাড় দেওয়ার প্রশ্ন আসে না। কারণ, এর সঙ্গে জনগণের স্বার্থ সংশ্লিষ্টতা রয়েছে, জীবন-মরণের প্রশ্ন জড়িত।
