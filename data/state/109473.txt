
জনপ্রশাসনের নয়জন কর্মকর্তাকে সচিব পদে পদোন্নতি দেওয়া হয়েছে। পদোন্নতি পাওয়া এই কর্মকর্তাদের সবাই ভারপ্রাপ্ত সচিব বা ভারপ্রাপ্ত সচিব পদমর্যাদায় দায়িত্ব পালন করছিলেন। গতকাল সোমবার জনপ্রশাসন মন্ত্রণালয় থেকে এ-সংক্রান্ত আদেশ জারি করা হয়েছে।পদোন্নতি পাওয়া কর্মকর্তারা হলেন মুক্তিযুদ্ধবিষয়ক মন্ত্রণালয়ের ভারপ্রাপ্ত সচিব এম এ হান্নান, তথ্য ও যোগাযোগপ্রযুক্তি বিভাগের ভারপ্রাপ্ত সচিব শ্যাম সুন্দর শিকদার, বাস্তবায়ন পরিবীক্ষণ ও মূল্যায়ন বিভাগের ভারপ্রাপ্ত সচিব মো. শহীদ উল্লাহ খন্দকার, পরিকল্পনা বিভাগের ভারপ্রাপ্ত সচিব মোহাম্মদ শফিকুল আজম, পরিকল্পনা বিভাগের ভারপ্রাপ্ত সদস্য আরাস্তু খান ও হুমায়ুন খালিদ, বেসরকারীকরণ কমিশনের ভারপ্রাপ্ত সদস্য শ্যামল কান্তি ঘোষ, মন্ত্রিপরিষদ বিভাগের ভারপ্রাপ্ত সচিব (সমন্বয় ও সংস্কার) মো. নজরুল ইসলাম এবং ভারপ্রাপ্ত সচিব ও দুর্নীতি দমন কমিশনের সচিব মাকসুদুল হাসান খান।
