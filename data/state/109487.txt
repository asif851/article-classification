
মাদক কেনাবেচার অভিযোগে মৌলভীবাজারের কুলাউড়া উপজেলায় গত সোমবার তিন ব্যক্তিকে কারাদণ্ড এবং আরও তিনজনকে জরিমানা করেছেন ভ্রাম্যমাণ আদালত। মাদক বেচাকেনার খবর পেয়ে ইউএনও মোহাম্মদ নাজমুল হাসানের নেতৃত্বে ভ্রাম্যমাণ আদালতের একটি দল সন্ধ্যায় উপজেলার পৃথিমপাশা ইউনিয়নের ইউছুফসদর গ্রামের আবদুর রশীদের বাড়িতে অভিযান চালান। সেখানে প্রায় ৫০ গ্রাম গাঁজা ও আধা লিটার দেশি মদ পাওয়া যায়। পরে রশীদ, একই গ্রামের কন্টই মিয়া ও সিলেটের ফেঞ্চুগঞ্জের ঘিলাছড়া গ্রামের আবদুল লতিফকে তিন মাসের বিনাশ্রম কারাদণ্ড দেন আদালত। এ ছাড়া ইউছুফসদরের সুফিয়া বেগমকে পাঁচ হাজার, কয়ছর আহমদ ও জায়েদ আলীকে তিন হাজার টাকা করে জরিমানা করেন আদালত।
