
সিলেটের গোয়াইনঘাট উপজেলা খাদ্য অধিদপ্তরের উদ্যোগে ১০ টাকা কেজি দরে চাল বিক্রি গতকাল বুধবার থেকে শুরু হয়েছে। বেলা একটায় পূর্ব জাফলং ইউনিয়নের রাধানগর বাজারে ১০ টাকা দামে চাল বিক্রির উদ্বোধন করেন গোয়াইনঘাটের ইউএনও মো. সালাহউদ্দিন। স্থানীয় ইউনিয়ন পরিষদ সদস্য আবদুর রহমানের সভাপতিত্বে উদ্বোধনী অনুষ্ঠানে উপজেলা খাদ্য নিয়ন্ত্রক বিপ্লব চন্দ্র দাস, খাদ্য অধিদপ্তরের ভারপ্রাপ্ত কর্মকর্তা আবদুল আহাদ, পরিদর্শক মো. জাহাঙ্গীর আলম চৌধুরী প্রমুখ উপস্থিত ছিলেন। 
