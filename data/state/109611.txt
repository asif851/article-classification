
গুচ্ছ সিলিন্ডারে করে অবৈধভাবে গ্যাস বিক্রির সময় সীতাকুণ্ড পৌর সদর বাজারে ইন্ট্রাকো সিএনজি নামে একটি গ্যাস ফিলিং স্টেশনকে এক লাখ টাকা জরিমানা করেছেন ভ্রাম্যমাণ আদালত। এ সময় সাত গুচ্ছ সিলিন্ডারবাহী ট্রাকও জব্দ করা হয়। ফিলিং স্টেশনটির সুপারভাইজার মিজানুর রহমান ও ক্যাশিয়ার লিটন কান্তি দেকে আটক করা হয়। গত বৃহস্পতিবার রাত সাড়ে নয়টার দিকে এ ভ্রাম্যমাণ আদালত পরিচালনা করেন সীতাকুণ্ডের উপজেলা নির্বাহী কর্মকর্তা ও নির্বাহী ম্যাজিস্ট্রেট মুহম্মদ শাহীন ইমরান। অভিযান চলাকালে দুটি গাড়ির গুচ্ছ সিলিন্ডারে গ্যাস ভর্তির কাজ চলছিল। 
