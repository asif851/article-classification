
সাড়ে চার বছর পর বিএনপির সাবেক সাংসদ শহিদুল আলম তালুকদার গতকাল মঙ্গলবার নিজ নির্বাচনী এলাকা পটুয়াখালীর বাউফলে আসেন। ঢাকা থেকে লঞ্চযোগে গতকাল বেলা সোয়া ১১টার দিকে তিনি নুরাইনপুর ঘাট এলাকায় এলে কয়েক হাজার নেতা-কর্মী তাঁকে স্বাগত জানান।
পরে শহিদুল আলম নেতা-কর্মীদের নিয়ে প্রায় সাড়ে সাত কিলোমিটার পথ হেঁটে বেলা সোয়া একটার দিকে বাউফল পৌরসভার ৮ নম্বর ওয়ার্ডের বাসভবনের সামনে পৌঁছান ও উপস্থিত নেতা-কর্মীদের উদ্দেশে বক্তব্য দেন।
দলীয় সূত্রে জানা গেছে, শহিদুল আলম তালুকদারের আগমনকে ঘিরে এক সপ্তাহ ধরে দলের প্রতিপক্ষের নেতা-কর্মীদের মধ্যে উত্তেজনা বিরাজ করছিল।
