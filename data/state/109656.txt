
‘এ দেশে যে শাসনব্যবস্থা চলছে আমরা তার সাথে যুক্ত আছি। কিন্তু তার মানে এই নয় যে তাদের অন্যায়, টেন্ডারবাজি, দখলবাজি, সন্ত্রাস আমরা মেনে নিয়েছি। বরঞ্চ তাদের টেন্ডারবাজি-সন্ত্রাসের বিরুদ্ধে আমরা সোচ্চার আছি।’ বেসামরিক বিমান পরিবহন ও পর্যটনমন্ত্রী এবং বাংলাদেশের ওয়ার্কার্স পার্টির সভাপতি রাশেদ খান মেনন গতকাল শনিবার যশোরের বাঘারপাড়া উপজেলার বাঁকড়ী বহুমুখী মাধ্যমিক বিদ্যালয় মাঠে কমরেড অমল সেন মেলায় প্রধান অতিথির বক্তব্যে এ কথা বলেন। ঐতিহাসিক তেভাগা আন্দোলনের নেতা ওয়ার্কার্স পার্টির প্রতিষ্ঠাতা সভাপতি অমল সেনের দ্বাদশ মৃত্যুবাষিকী উপলক্ষে দুই দিনব্যাপী এ মেলার আয়োজন করে তাঁর স্মৃতিরক্ষায় গঠিত কমিটি। 
