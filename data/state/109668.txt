
সুনামগঞ্জের তাহিরপুর উপজেলার শ্রীপুর উত্তর ইউনিয়নের লাকমা (পশ্চিমপাড়া) গ্রামে গতকাল সোমবার ট্রলির চাপায় আকবর মিয়া (৫৮) নামের এক ব্যক্তি নিহত হয়েছেন। দুপুরে আকবর মিয়ার বাড়ির সামনের রাস্তায় একটি ট্রলি তাঁকে চাপা দেয়। এলাকাবাসী ট্রলিটি আটক করে। কিন্তু এর চালক পালিয়ে যেতে সক্ষম হন। তাহিরপুর থানার ভারপ্রাপ্ত কর্মকর্তা আনিসুর রহমান খান ঘটনার সত্যতা নিশ্চিত করেছেন।তাহিরপুর (সুনামগঞ্জ) প্রতিনিধি
