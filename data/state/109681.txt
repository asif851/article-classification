
রাজধানীর গুলিস্তানে পাতাল মার্কেটে আগুন লেগেছে। শেষ খবর পাওয়া পর্যন্ত আগুন এখনো নিয়ন্ত্রণে আসেনি।আজ শুক্রবার বেলা সাড়ে তিনটার দিকে আগুন লাগার খবর পেয়ে ফায়ার সার্ভিসের পাঁচটি ইউনিট ঘটনাস্থলে যায়। তারা আগুন নেভাতে কাজ করছে। এখন পর্যন্ত কোনো হতাহতের খবর জানা যায়নি।ফায়ার সার্ভিসের নিয়ন্ত্রণ কক্ষ থেকে জানানো হয়, শুক্রবার মার্কেট সাপ্তাহিক ছুটি। তবে ভেতরে হয়তো কোনো কাজ চলছিল, সেখান থেকে আগুনের সূত্রপাত হতে পারে। বেলা সাড়ে তিনটার দিকে আগুন লাগার খবর পায় ফায়ার সার্ভিস।
গুলিস্তানের এই পাতাল মার্কেটটিতে মোবাইল ফোনসহ বিভিন্ন ইলেকট্রনিকস পণ্যের দোকান রয়েছে।
