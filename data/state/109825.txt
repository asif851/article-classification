
ব্রাহ্মণবাড়িয়ার বাঞ্ছারামপুর উপজেলায় গাছের সঙ্গে সিএনজিচালিত অটোরিকশার ধাক্কায় মো. রাসেল মিয়া (২১) নামের এক চালক নিহত হয়েছেন। গতকাল সোমবার দুপুর ১২টার দিকে বাঞ্ছারামপুর-মুরাদনগর সড়কের বাঞ্ছারামপুর উপজেলার পাড়াতলীতে এ দুর্ঘটনা ঘটে। এ ঘটনায় তাঁর সঙ্গে থাকা শাওন মিয়া আহত হন। রাসেলের বাড়ি নবীনগর উপজেলার ভিটি বিশারা গ্রামে। তাঁর চাচা মিজান মিয়া জানান, অটোরিকশা নিয়ে বাঞ্ছারামপুর থেকে ফরদাবাদ যাওয়ার পথে দুপুরে পাড়াতলীতে গাছের সঙ্গে অটোরিকশাটির ধাক্কা লাগলে রাসেল ও শাওন আহত হন। পরে হাসপাতালে নেওয়ার পথে রাসেল মারা যান।
