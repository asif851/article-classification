
দিনাজপুরে দুস্থ নারীদের সেলাই মেশিন, প্রতিবন্ধীদের হুইলচেয়ার, মুক্তিযোদ্ধাদের নগদ অর্থসহ বিভিন্ন শিক্ষা ও সামাজিক প্রতিষ্ঠানকে ৩৬ লাখ ৬১ হাজার টাকার সামগ্রী দেওয়া হয়েছে। গতকাল রোববার দিনাজপুর সদর উপজেলা পরিষদ মিলনায়তনে এসব সামগ্রী বিতরণ করা হয়। সদরের ইউএনও আবদুর রহমান জানান, বিভিন্ন শিক্ষাপ্রতিষ্ঠানকে ২৪ সেট কম্পিউটার, ৫০ জন দুস্থ নারীকে সেলাই মেশিন, ৫৫ জন প্রতিবন্ধীকে হুইলচেয়ার, তিনজন কৃষককে একটি করে পাওয়ারটিলার, ১৫০ জন মুক্তিযোদ্ধাকে আর্থিক সহায়তা এবং দিনাজপুরে পেট্রোলবোমা হামলায় নিহত আবদুর রশিদের স্ত্রীকে নগদ ১০ হাজার টাকা দেওয়া হয়েছে। 
