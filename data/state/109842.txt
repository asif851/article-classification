
জাতীয় প্রাথমিক শিক্ষা পদক ২০১৭ উপলক্ষে জেলা বাছাই প্রতিযোগিতায় বিভিন্ন বিভাগের ফলাফল ঘোষণা করা হয়েছে। গতকাল সোমবার এ ফলাফল ঘোষণা করা হয়।
জেলা শিক্ষা কর্মকর্তা শেখ অহিদুল আলম স্বাক্ষরিত এক পত্রে জানা যায়, ১৩ আগস্ট জাতীয় প্রাথমিক শিক্ষা পদক ২০১৭-এর জেলা বাছাই প্রতিযোগিতা হয়। নির্ধারিত ১৪টি পদে জেলার শ্রেষ্ঠ শিক্ষক নির্বাচিত হয়েছেন সাতক্ষীরার শ্যামনগর উপজেলার হায়বাতপুর সরকারি প্রাথমিক বিদ্যালয়ের প্রধান শিক্ষক মো. মিজানুর রহমান, শ্রেষ্ঠ শিক্ষিকা কালীগঞ্জ ছনকা মডেল সরকারি প্রাথমিক বিদ্যালয়ের সহকারী শিক্ষিকা শাহীনা আখতার ও শ্রেষ্ঠ প্রাথমিক বিদ্যালয় কালীগঞ্জের নলতা সরকারি প্রাথমিক বিদ্যালয়। 
