
নারায়ণগঞ্জ সিটি করপোরেশনের নির্বাচনে মেয়র পদে হারলেও ওয়ার্ড কাউন্সিলর পদে সংখ্যাগরিষ্ঠতা পেয়েছে বিএনপি-সমর্থিত প্রার্থীরা। ২৭টি সাধারণ ওয়ার্ড কাউন্সিলর পদে আওয়ামী লীগ-সমর্থিত প্রার্থীদের চেয়ে একটি ওয়ার্ডে বেশি জয় পেয়েছে বিএনপি-সমর্থিতরা।২৭টি ওয়ার্ড কাউন্সিলর পদের ১২টিতে বিজয়ী হয়েছেন বিএনপি-সমর্থিত প্রার্থীরা। আর আওয়ামী লীগ-সমর্থিত প্রার্থীরা বিজয়ী হয়েছেন ১১টিতে। বিজয়ী বাকি চারজনের মধ্যে জাতীয় পার্টি (জাপা)-সমর্থিত তিনজন এবং একজন প্রার্থী বাসদ-সমর্থিত।বিজয়ী কাউন্সিলর প্রার্থীরা হলেন ১ নম্বর ওয়ার্ডে হাজি মো. ওমর ফারুক (আওয়ামী লীগ), ২ নম্বর ওয়ার্ডে ইকবাল হোসেন (বিএনপি), ৩ নম্বর ওয়ার্ডে শাহজালাল বাদল (আওয়ামী লীগ), ৪ নম্বর ওয়ার্ডে আরিফুল হক হাসান (আওয়ামী লীগ), ৫ নম্বর ওয়ার্ডে গোলাম মুহাম্মদ সাদরিল (বিএনপি), ৬ নম্বর ওয়ার্ডে মতিউর রহমান (আওয়ামী লীগ), ৭ নম্বর ওয়ার্ডে আলী হোসেন আলা (আওয়ামী লীগ), ৮ নম্বর ওয়ার্ডে রুহুল আমিন (আওয়ামী লীগ), ৯ নম্বর ওয়ার্ডে ইসরাফিল প্রধান (বিএনপি), ১০ নম্বর ওয়ার্ডে ইফতেখার আলম খোকন (আওয়ামী লীগ), ১১ নম্বর ওয়ার্ডে জমশের আলী ঝন্টু (বিএনপি), ১২ নম্বর ওয়ার্ডে শওকত হাশেম (বিএনপি), ১৩ নম্বর ওয়ার্ডে মাকসুদুল আলম খন্দকার খোরশেদ (বিএনপি), ১৪ নম্বর ওয়ার্ডে শফিউদ্দিন প্রধান (জাপা), ১৫ নম্বর ওয়ার্ডে অসিত বরণ বিশ্বাস (বাসদ), ১৬ নম্বর ওয়ার্ডে নাজমুল আলম সজল (আওয়ামী লীগ), ১৭ নম্বর ওয়ার্ডে মো. আবদুল করিম (আওয়ামী লীগ), ১৮ নম্বর ওয়ার্ডে কবির হোসাইন (আওয়ামী লীগ), ১৯ নম্বর ওয়ার্ডে ফয়সাল আহাম্মেদ সাগর (আওয়ামী লীগ), ২০ নম্বর ওয়ার্ডে গোলাম নবী মুরাদ (বিএনপি), ২১ নম্বর ওয়ার্ডে হান্নান সরকার (বিএনপি), ২২ নম্বর ওয়ার্ডে সুলতান আহম্মেদ ভূঁইয়া (বিএনপি), ২৩ নম্বর ওয়ার্ডে সাইফুদ্দিন আহম্মেদ দুলাল (জাপা), ২৪ নম্বর ওয়ার্ডে আফজাল হোসেন (জাপা), ২৫ নম্বর ওয়ার্ডে এনায়েত হোসেন (বিএনপি), ২৬ নম্বর ওয়ার্ডে মো. সামছুজ্জোহা (বিএনপি) এবং২৭ নম্বর ওয়ার্ডে কামরুজ্জামান বাবুল (বিএনপি)।
