
সুনামগঞ্জের জগন্নাথপুর উপজেলায় গতকাল রোববার ষাঁড়ের লড়াইয়ের আয়োজন করা হয়। এতে ‘ক্রসফায়ার’ নামের ষাঁড়কে পরাজিত করে ‘সংগ্রাম’ নামের একটি ষাঁড় চ্যাম্পিয়ন হয়। এ জন্য এর মালিককে আড়াই হাজার পাউন্ড পুরস্কার দেওয়া হয়।উপজেলার পাটলী উচ্চবিদ্যালয় মাঠে ষাঁড়ের লড়াইয়ের আয়োজন করা হয়। যুক্তরাজ্যপ্রবাসী উপজেলার ছিলিমপুর গ্রামের বাসিন্দা মাসুক মিয়ার সংগ্রাম ও লোহারগাঁও গ্রামের মানিক মিয়ার ক্রসফায়ারের মধ্যে লড়াই হয়। লড়াইয়ে সংগ্রাম চ্যাম্পিয়ন হওয়ায় এটির মালিক আড়াই হাজার পাউন্ড জিতে নেন।বিজয়ী ষাঁড়ের মালিক মাসুক মিয়া বলেন, ‘আড়াই হাজার পাউন্ড পাওয়া বড় বিষয় নয়। প্রতিযোগিতায় আমার ষাঁড়টি বিজয়ী হয়েছে, এটাই বড় আনন্দ।’আয়োজকেরা জানান, সিলেট বিভাগের বিভিন্ন উপজেলার ষাঁড়ের মধ্যে সংগ্রাম ও ক্রসফায়ার লড়াইয়ে ছিল সমানে সমান। এরই পরিপ্রেক্ষিতে এ দুটি ষাঁড়ের মধ্যে প্রতিযোগিতার আয়োজন করা হয়।
 
