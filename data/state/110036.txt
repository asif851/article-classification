
উভয় বিভাগের বিচারপতিদের অংশগ্রহণে আজ মঙ্গলবার সুপ্রিম কোর্টের ফুল কোর্ট সভা বসছে। বেলা সোয়া দুইটার দিকে সুপ্রিম কোর্টের জাজেস লাউঞ্জে এই সভা হবে বলে ডেপুটি রেজিস্ট্রার (প্রশাসন ও বিচার) মো. আজিজুল হক স্বাক্ষরিত এক বিজ্ঞপ্তিতে জানানো হয়েছে।
দায়িত্বরত প্রধান বিচারপতি মো. আবদুল ওয়াহ্হাব মিঞা এই সভা আহ্বান করেছেন।
সুপ্রিম কোর্টের ওয়েবসাইটে গিয়ে দেখা যায়, এতে বলা হয় নির্দেশিত হয়ে জানানো যাচ্ছে যে ৩ অক্টোবর বেলা সোয়া দুইটার দিকে সুপ্রিম কোর্টের উভয় বিভাগের বিচারপতিদের অংশগ্রহণে জাজেস লাউঞ্জে ফুল কোর্ট সভা অনুষ্ঠিত হবে।
অ্যাটর্নি জেনারেল ও সুপ্রিম কোর্ট আইনজীবী সমিতির সভাপতিকে বিষয়টি অবগত করতে এ সংক্রান্ত চিঠি পাঠানো হয়েছে বলে একটি সূত্র জানিয়েছে।
 
