
মুক্তিযুদ্ধের সময় মানবতাবিরোধী অপরাধে মৃত্যুদণ্ড পাওয়া সালাউদ্দিন কাদের (সাকা) চৌধুরীর স্ত্রী ফারহাত কাদের চৌধুরী বলেছেন, তাঁরা ন্যায়বিচার পাননি। এই রায়ের বিরুদ্ধে আপিল করবেন তাঁরা।|মুক্তিযুদ্ধকালের মানবতাবিরোধী অপরাধে সাকা চৌধুরীকে আজ মঙ্গলবার মৃত্যুদণ্ড দিয়েছেন আন্তর্জাতিক অপরাধ ট্রাইব্যুনাল-১।রায় ঘোষণার পর সাকা চৌধুরীর স্ত্রী ফারহাত কাদের চৌধুরী সাংবাদিকদের কাছে প্রতিক্রিয়া জানান।বাঁধাই করা একটি বই সাংবাদিকদের দেখিয়ে তিনি দাবি করেন, ‘দেখেন, এই রায়ের কপি আগে থেকেই ওয়েবসাইটে পাওয়া যাচ্ছে। আমরা এটি সংগ্রহ করেছি। আপনারা তো সাংবাদিক, আপনারা কেন সংগ্রহ করতে পারলেন না?’ফারহাত কাদের চৌধুরী দাবি করেন, ‘সালাউদ্দিন কাদের চৌধুরীর বিরুদ্ধে যাঁরা সাক্ষ্য দিয়েছেন, তাঁরা বলেছেন, একাত্তরের ঘটনার আগে তাঁরা তাঁকে দেখেননি। তাহলে ঘটনার সময় তাঁকে কীভাবে চিনলেন? একাত্তরে সালাউদ্দিন কাদের চৌধুরী কি নায়ক রাজ্জাক ছিলেন যে তাঁকে সবাই চিনবেন!’সালাউদ্দিন কাদের চৌধুরীর স্ত্রী বলেন, ‘আমরা ন্যায়বিচার পাইনি। এই রায়ের বিরুদ্ধে আমরা আপিল করব।’
