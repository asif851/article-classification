
নীলফামারী সদর উপজেলা পরিষদ মিলনায়তনে গতকাল বৃহস্পতিবার দুস্থ জনগোষ্ঠীর ক্ষমতায়নের মাধ্যমে মানবাধিকার প্রতিষ্ঠার লক্ষ্যে ‘গণগবেষণা প্রতিবেদন, স্থানীয় ভ্যান্টিলেশন’ নামে সেমিনারের আয়োজন করে রিসার্স ইনিশিয়েটিভ বাংলাদেশ (রিব) নামের একটি বেসরকারি সংস্থা। রিব সৈয়দপুরের আঞ্চলিক সমন্বয়কারী মতিউর রহমানের সভাপতিত্বে সেমিনারের প্রধান অতিথি ছিলেন সদরের ইউএনও সাবেত আলী। উপস্থিত ছিলেন উপজেলা কৃষি কর্মকর্তা কেরামত আলী, উপজেলা সমাজসেবা কর্মকর্তা ফরহাদ হোসেন প্রমুখ। হরিজন সম্প্রদায়ের ১০ জনসহ ৭০ জন হতদরিদ্র ব্যক্তি এতে অংশ নেন।
