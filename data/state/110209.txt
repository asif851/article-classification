
আমাদের প্রত্যাশা, আসন্ন আন্তর্জাতিক গণিত অলিম্পিয়াডে বাংলাদেশ দল আরও এক ধাপ সামনে এগিয়ে যাবে। গণিত উৎসবে সারা দেশের তরুণদের মধ্যে যে উৎসাহ-উদ্দীপনা দেখা গেছে, তাতে এটা পরিষ্কার যে এই তারুণ্যের শক্তিই বাংলাদেশকে গৌরবের আসনে বসাবে। গণিত মেধার বিকাশে সাহায্য করে। গণিতের জটিল সমস্যার সমাধানে আনন্দ আছে। যেমন: প্রমাণ করতে হবে, ধারাবাহিক কিছু সংখ্যার সমষ্টিকে কখনোই ২-এর একটি ঘাত হিসেবে প্রকাশ করা যায় না। মনে হয়, এটা প্রমাণ করা খুব কঠিন। কিন্তু একজন তরুণ চট করে সমাধান বের করতে পারে। কারণ, (ক+১) + (ক+২) + ... + খ = (১ + ২ + ৩ + ... + খ) - (১ + ২ + ..... + ক)। এ দুটি ধারার বিয়োগফল বের করলেই দেখা যাবে (ক+১) থেকে খ পর্যন্ত ধারাবাহিক রাশির সমষ্টি কখনোই (২)গ হতে পারে না। নিজে এই প্রমাণটি করতে পারলে মনে হবে বিশ্ব জয় করলাম! আমাদের তরুণেরা গণিতের মধ্য থেকে এভাবে অপার আনন্দ লাভ করতে পারে। তাই গণিতচর্চা হোক আমাদের নিত্যদিনের সঙ্গী।সহযোগী সম্পাদক, প্রথম আলো
