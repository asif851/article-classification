
২৩ দিন ধরে কুমিল্লা শিক্ষা বোর্ডের চেয়ারম্যানের পদটি শূন্য রয়েছে। বোর্ডের ২৯তম চেয়ারম্যান ইন্দুভূষণ ভৌমিক গত ২৮ ডিসেম্বর বিশেষ ভারপ্রাপ্ত কর্মকর্তা (ওএসডি) হওয়ার পর পদটি শূন্য হয়। এরপর বোর্ডের সচিব মো. আবদুস ছালাম অতিরিক্ত হিসেবে চেয়ারম্যানের দায়িত্ব পালন করছেন। শিগগিরই শূন্য পদটি পূরণের দাবি জানিয়েছেন বোর্ডের কর্মকর্তা ও কর্মচারীরা। এ ব্যাপারে সচিব মো. আবদুস ছালাম বলেন, ‘চেয়ারম্যান পদে কেউ না থাকায় আমি রুটিন ওয়ার্ক করছি।’
