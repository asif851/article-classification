
মুক্তিপণ নিয়ে স্কুলছাত্রকে ছেড়ে দেওয়ার ঘটনায় মহসিন নামের এক যুবককে গ্রেপ্তার করেছে র্যা ব। গত মঙ্গলবার রাতে রাজধানীর খিলক্ষেত থেকে তাঁকে গ্রেপ্তার করা হয়। র্যা ব সূত্র জানায়, ২০ মে দুপুরে তিন যুবক খিলক্ষেত এলাকায় বাসার সামনে থেকে স্কুলছাত্র দীপুকে অপহরণ করে। এরপর তারা দীপুর ব্যবসায়ী বাবার কাছে সাড়ে ১০ লাখ টাকা মুক্তিপণ দাবি করে। র্যা ব-পুলিশকে জানালে দীপুকে মেরে ফেলার হুমকি দেয় অপহরণকারীরা। অপহরণকারীদের কথামতো ওই দিন রাতে খিলক্ষেত পানির ট্যাংক এলাকায় আরাফাত নামে একজনের হাতে সাড়ে ১০ লাখ টাকা তুলে দেন শিশুটির বাবা। র্যা ব-১-এর সহকারী কমিশনার ফজলে এলাহী জানান, মুক্তিপণের টাকা দিয়ে ছেলেকে ছাড়িয়ে আনার পর দীপুর মা-বাবা ঘটনাটি তাঁদের জানান। নিজস্ব প্রতিবেদক|
