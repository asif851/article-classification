
চট্টগ্রাম নগরে আগুনে একটি গাড়ি পুড়ে গেছে। গতকাল রোববার ভোরে বায়েজিদ থানার আর্মড ব্যাটালিয়ন রোডের তারা গেট এলাকায় এ ঘটনা ঘটে। আগুনে পাঁচ লাখ টাকার ক্ষয়ক্ষতি হয়েছে। ফায়ার সার্ভিস সূত্র জানায়, রাস্তার পাশে স্তূপ করে রাখা ঝুট কাপড়ে প্রথমে আগুন লাগে। সেখান থেকে পাশে মেরামতের জন্য রাখা একটি ব্যক্তিগত গাড়িতে আগুন ধরে যায়। ফায়ার সার্ভিসের বায়েজিদ স্টেশনের তিনটি গাড়ি ঘটনাস্থলে গিয়ে আগুন নেভায়। ঝুট কাপড়ে কীভাবে আগুন লেগেছে সে বিষয়ে ফায়ার সার্ভিস কিছু জানাতে পারেনি।
