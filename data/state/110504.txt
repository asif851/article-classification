

পদত্যাগ করেছেন আপিল বিভাগের জ্যেষ্ঠ বিচারপতি আবদুল ওয়াহ্‌হাব মিঞা। আজ শুক্রবার তিনি পদত্যাগপত্রটি বঙ্গভবনে পাঠিয়ে দেন।
সংশ্লিষ্ট দুটি সূত্র প্রথম আলোকে এ তথ্য জানিয়েছে। বঙ্গভবনের কর্মকর্তারা তাঁর পাঠানো পদত্যাগপত্রটি গ্রহণ করেছেন।
আজ শুক্রবার দুপুরে প্রধান বিচারপতি হিসেবে নিয়োগ পান সৈয়দ মাহমুদ হোসেন। কাল শনিবার তিনি ২২তম প্রধান বিচারপতি হিসেবে শপথ নেবেন।
সাবেক প্রধান বিচারপতি এস কে সিনহার ছুটিতে যাওয়া এবং পরবর্তী সময়ে পদত্যাগের পর ওয়াহ্‌হাব মিঞা দায়িত্বরত প্রধান বিচারপতি হিসেবে দায়িত্ব পালন করছিলেন।
চলতি বছরের ১০ নভেম্বর আবদুল ওয়াহ্‌হাব মিঞার অবসরে যাওয়ার কথা ছিল।
 
