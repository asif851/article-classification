
নীলফামারীতে জুয়া খেলার অপরাধে নয়জনকে পাঁচ দিন করে কারাদণ্ড এবং ১০০ টাকা করে জরিমানা অনাদায়ে আরও এক দিনের কারাদণ্ড দিয়েছেন ভ্রাম্যমাণ আদালত। গত সোমবার রাতে সদর উপজেলা নির্বাহী কর্মকর্তা (ইউএনও) মো. সাবেত আলী তাঁদের এ শাস্তি দেন। দণ্ড পাওয়া ব্যক্তিরা হলেন সদর উপজেলার বন বিভাগ গ্রামের কাশেম আলী, আজিম উদ্দিন, নির্মল চন্দ্র রায়, মোকছেদুল হক, নুর হোসেন, মোস্তাফিজুর রহমান, বছিয়ার রহমান, কামাল হোসেন ও আজগর আলী। নীলফামারী সদর থানার এসআই আসাদুজ্জামান জানান, রাতে জুয়া খেলার সময় তাঁদের আটক করা হয়। গতকাল মঙ্গলবার তাঁদের জেলা কারাগারে পাঠানো হয়েছে।
