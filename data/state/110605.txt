
নওগাঁর পোরশা উপজেলার গাঙ্গুরিয়া বাজার এলাকা থেকে গতকাল বুধবার একটি পিস্তলসহ হানিফ উদ্দিন (৩৫) নামের এক যুবককে আটক করেছে র্যা ব-৫-এর একটি দল। হানিফ উদ্দিন নিয়ামতপুর উপজেলার রসুলপুর গ্রামের লাল মোহাম্মদের ছেলে। র্যা ব-৫-এর জয়পুরহাট ক্যাম্পের দায়িত্বপ্রাপ্ত কমান্ডার মেজর আরাফাত গতকাল বিকেলে জানান, গোপন তথ্যের ভিত্তিতে বেলা দুইটার দিকে গাঙ্গুরিয়া বাজারে অভিযান চালানো হয়। এ সময় হানিফের দেহ তল্লাশি করে একটি বিদেশি পিস্তল, একটি ম্যাগাজিন ও তিনটি গুলি উদ্ধার করা হয়। 
