
বরিশালের গৌরনদী উপজেলার নলচিড়া ইউনিয়নের পরিবার পরিকল্পনা পরিদর্শক শামীম হাওলাদারকে (২৯) গতকাল শনিবার তিন মাসের বিনাশ্রম কারাদণ্ড দিয়েছেন ভ্রাম্যমাণ আদালত। এক স্কুলছাত্রীর শ্লীলতাহানির দায়ে তাঁকে এ সাজা দেওয়া হয়।
পুলিশ জানায়, শামীম হাওলাদার গৌরনদী উপজেলার কুতুবপুর গ্রামের বাসিন্দা। তাঁর কাছে স্থানীয় এক বিদ্যালয়ের নবম শ্রেণির ছাত্রী (১৪) প্রাইভেট পড়তে আসত। ৩ নভেম্বর ওই ছাত্রী প্রাইভেট পড়তে গেলে শামীম তাঁর শ্লীলতাহানির চেষ্টা করেন।
গৌরনদী মডেল থানার ভারপ্রাপ্ত কর্মকর্তা (ওসি) মো. আলাউদ্দিন বলেন, আসামিকে গতকাল শনিবার বরিশাল কারাগারে পাঠানো হয়েছে।
