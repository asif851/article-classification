
সন্ত্রাসী হামলায় বাংলাদেশ প্রকৌশল বিশ্ববিদ্যালয়ের (বুয়েট) মেধাবী শিক্ষার্থী এবং গণজাগরণ মঞ্চের কর্মী আরিফ রায়হান ওরফে দীপের মৃত্যুর প্রতিবাদে মিছিল করেছে গণজাগরণ মঞ্চ। গতকাল মঙ্গলবার সন্ধ্যা সাড়ে সাতটায় প্রজন্ম চত্বর থেকে শুরু করে বুয়েট শহীদ মিনারে গিয়ে মিছিলটি শেষ হয়। মিছিলে গণজাগরণ মঞ্চের নেতা-কর্মীদের সঙ্গে বুয়েটের সাধারণ শিক্ষার্থীরাও যোগ দেন।মিছিল শেষে সমাবেশে মঞ্চের মুখপাত্র ইমরান এইচ সরকার জামায়াতে ইসলামী ও হেফাজতে ইসলামের সব ধরনের রাজনৈতিক ও সাংগঠনিক কর্মকাণ্ড নিষিদ্ধ করতে সরকারের কাছে দাবি জানান। সমাবেশে আজ ছাত্রশিবিরের ডাকা হরতাল প্রতিরোধও ডাক দেওয়া হয়।
