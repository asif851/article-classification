
একজন ভোটার কোন ভোটকেন্দ্রে ভোট দিতে যাবেন, তাঁর ভোটার নম্বর কত—তা তিনি মুঠোফোনের খুদে বার্তা পাঠিয়েই জেনে নিতে পারবেন।
রাজশাহী রিটার্নিং কর্মকর্তার কার্যালয় সূত্রে জানা গেছে, ভোটাররা তাঁদের মুঠোফোনের বার্তায় গিয়ে যাঁদের জাতীয় পরিচয়পত্রের নম্বর ১৭ ডিজিটের তাঁরা ID লিখে স্পেস দিয়ে ১৭ ডিজিটের জাতীয় পরিচয়পত্রের নম্বর টাইপ করবেন। এরপর ২২৩৩ নম্বরে পাঠিয়ে দেবেন। যাঁদের পরিচয়পত্র ১৩ ডিজিটের, তাঁরা ID লিখে স্পেস দিয়ে চার ডিজিটে জন্ম সাল টাইপ করে তার সঙ্গে ১৩ ডিজিটের জাতীয় পরিচয়পত্রের নম্বর টাইপ করে ২২৩৩ নম্বরে পাঠিয়ে দেবেন। ফিরতি বার্তায় তাঁর নাম, ক্রমিক নম্বর, কেন্দ্র ও এলাকা জানতে পারবেন। যেকোনো মুঠোফোন থেকেই এই বার্তা পাঠানো যাবে। গ্রামীণফোন লি. ও নির্বাচন কমিশন সচিবালয় যৌথভাবে এই সেবা দিচ্ছে।
