
গ্যাস-বিদ্যুতের দাম বাড়ানোর প্রস্তাব অবিলম্বে বাতিলের দাবি জানিয়েছে গণতান্ত্রিক বাম মোর্চা। এই দাবিতে কাল শনিবার বেলা সাড়ে তিনটায় জাতীয় প্রেসক্লাবের সামনে বিক্ষোভ-সমাবেশ করবে সংগঠনটি। এর পরও দাম বাড়ানোর সিদ্ধান্ত বহাল রাখলে হরতাল দেওয়ার কথা জানানো হয়েছে। তোপখানা রোডে গণতান্ত্রিক বাম মোর্চার অস্থায়ী কার্যালয়ে গতকাল বৃহস্পতিবার সংবাদ সম্মেলনে এ তথ্য জানানো হয়। নিজস্ব প্রতিবেদক
