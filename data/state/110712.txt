
বাল্যবিবাহ দেওয়ার চেষ্টার অভিযোগে দিনাজপুরের খানসামা উপজেলায় মো. আফজাল হোসেন (৪৩) নামের ইউনিয়ন পরিষদের (ইউপি) এক সদস্যকে ১০ দিনের বিনাশ্রম কারাদণ্ড দিয়েছেন ভ্রাম্যমাণ আদালত। গত বৃহস্পতিবার রাতে নির্বাহী ম্যাজিস্ট্রেট ও উপজেলা নির্বাহী কর্মকর্তা (ইউএনও) মো. সাজেবুর রহমান তাঁকে ওই দণ্ড দেন।আফজাল বীরগঞ্জের পাল্টাপুর ইউনিয়নের ৫ নম্বর ওয়ার্ডের সদস্য।খানসামা থানার এসআই আবদুল খালেক বলেন, গতকাল আফজালকে কারাগারে পাঠানো হয়েছে।
