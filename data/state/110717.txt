
সমলিঙ্গের বিয়েকে ফৌজদারি অপরাধ হিসেবে গণ্য করার ধারা বিলোপে জাতিসংঘের মানবাধিকার কাউন্সিলের সুপারিশ নাকচ করেছে বাংলাদেশ।আজ রোববার ডিএনএ ইন্ডিয়া ডটকমের প্রতিবেদনে জানানো হয়, গত মাসে জেনেভায় অনুষ্ঠিত জাতিসংঘের মানবাধিকার কাউন্সিলের (ইউএনএইচসিআর) ২৪তম নিয়মিত অধিবেশনে ইউনিভার্সাল পিরিয়ডিক রিভিউর (ইউপিআর) এ-সংক্রান্ত সুপারিশ নাকচ করেছে বাংলাদেশ।বাংলাদেশের ফৌজদারি আইনের ৩৭৭ ধারায় সমলিঙ্গের বিয়েকে অপরাধ হিসেবে গণ্য করা হয়। এই ধারাটি বিলোপের সুপারিশ করেছিল ইউএনএইচসিআর।এই নিয়ে দ্বিতীয় দফায় ইউএনএইচসিআরের এ ধরনের সুপারিশ নাকচ করল বাংলাদেশ। এর আগে ২০০৯ সালে একই ধরনের একটি সুপারিশ বাংলাদেশের পক্ষ থেকে নাকচ করা হয়।ইউনিভার্সাল পিরিয়ডিক রিভিউর (ইউপিআর) অধিবেশনে অংশ নিয়ে জেনেভায় জাতিসংঘ দপ্তরে নিয়োজিত বাংলাদেশের স্থায়ী প্রতিনিধি মোহাম্মদ আবদুল হান্নান বলেন, বাংলাদেশের সংস্কৃতি ও মূল্যবোধের সঙ্গে এই সুপারিশ সংগতিপূর্ণ নয়।
