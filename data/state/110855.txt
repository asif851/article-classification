
গাজীপুরে দূষণের অভিযোগে পাঁচটি কারখানাকে পরিবেশ অধিদপ্তরের পরিচালক (মনিটরিং অ্যান্ড এনফোর্সমেন্ট) আনোয়ার হোসেন হাওলাদার গতকাল সোমবার জরিমানা করেছেন। অধিদপ্তর সূত্র জানায়, ত্রুটিপূর্ণ ইটিপির মাধ্যমে তরল বর্জ্য সরাসরি জলাশয় ও উন্মুক্ত স্থানে ফেলে পরিবেশ ও প্রতিবেশের ক্ষতিসাধন করায় এসব কারখানাকে জরিমানা করা হয়। এর মধ্যে ডোরিন ওয়াশিং প্ল্যান্টকে ১৪ লাখ ৫৪ হাজার, নিউ মেঘনা টেক্সটাইলকে ৮ লাখ ৮৪ হাজার, মেঘনা এলয়টেককে ২ লাখ ৪১ হাজার, রিম ডাইংকে ২ লাখ ২৫ হাজার ও মাসকো পিকাসোকে ১ লাখ ১০ হাজার টাকা জরিমানা করা হয়।
