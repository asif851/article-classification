
ঢাকাকে বলা হয় মসজিদের শহর। সুলতানি আমল থেকে এই ঢাকা অত্যন্ত গুরুত্বপূর্ণ শহর হিসেবে বিবেচিত। আর গুরুত্বপূর্ণ বলেই বিভিন্ন আমলে এই নগরের বিভিন্ন স্থানে স্থাপন করা হয়েছে মসজিদ। কালের সাক্ষী সেসব মসজিদের বেশির ভাগই বিলুপ্ত, বাকিগুলো বিলুপ্তির পথে। প্রত্নতত্ত্ব অধিদপ্তরের তালিকাভুক্ত মসজিদগুলোর অবস্থা কিছুটা সন্তোষজনক হলেও তালিকার বাইরে থাকা মসজিদগুলোর অবস্থা শোচনীয়। আলোচনা ও গবেষণাভুক্ত না হওয়ায় অনেক ঐতিহাসিক স্থাপনা মানুষের অদেখাও রয়ে যাচ্ছে। তেমনি একটি স্থাপনা রাজধানীর লালবাগের ঢাকেশ্বরী রোডের ‘হাজীবেগ জামে মসজিদ’। মসজিদের শিলালিপিটি থেকে জানা যায়, সপ্তদশ শতকের (১৬৭৩) শেষের দিকে মসজিদটি প্রতিষ্ঠা করা হয়। মসজিদের ছবিগুলো সম্প্রতি তুলেছেন আবদুস সালাম
