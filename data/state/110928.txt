
বঙ্গবন্ধু শেখ মুজিবুর রহমানের নাতনি টিউলিপ রেজওয়ানা সিদ্দিক কন্যা সন্তানের মা হয়েছেন। লন্ডনে রয়্যাল ফ্রি হাসপাতালে মেয়ে শিশুর জন্ম দেন প্রধানমন্ত্রী শেখ হাসিনার বোনের এই মেয়ে। আজ শনিবার এক টুইট বার্তায় টিউলিপ সন্তান হওয়ার এ খবর দেন। 
সন্তান হওয়ার পর এক টুইটে টিউলিপ বলেন, ক্রিস পার্সি এবং আমি অত্যন্ত আনন্দের সঙ্গে আমাদের কন্যা আজালিয়া জয় পার্সির জন্মের কথা জানাচ্ছি। টিউলিপ শফিক সিদ্দিক ও শেখ রেহানার তিন সন্তানের মধ্যে বড় মেয়ে ও দ্বিতীয় সন্তান। টিউলিপ লন্ডনের হ্যাম্পস্টেড অ্যান্ড কিলবার্ন আসনের লেবার দলের এমপি। টিউলিপ রিজওয়ানা সিদ্দিক ইংল্যান্ডে লন্ডনের মিচ্যাম এলাকায় ১৯৮২ সালের ১৬ সেপ্টেম্বর জন্ম লাভ করেন। টিউলিপ সিদ্দিক ২০১৩ সালে উইলিয়াম সেন্ট জন পার্সিকে বিবাহ করেন।
