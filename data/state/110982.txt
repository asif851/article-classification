
বৃষ্টির কারণে সবজির বাজার চড়া। বিক্রেতারা বলছেন, বৃষ্টি অব্যাহত থাকলে দাম আরও বাড়তে পারে। তবে কিছু সবজির দাম গতকালের চেয়ে কমেছে।রাজধানীর কারওয়ান বাজার ঘুরে দেখা গেছে, বেগুন প্রতি কেজি বিক্রি হচ্ছে ৪০-৫০ টাকায়, টমেটো ৭০ টাকা, কাঁকরোল ৪০ টাকা, গাজর ৬০ টাকা, ঢ্যাঁড়শ ৫০ টাকা, পটল ৪০ টাকা, ঝিঙে ৫০ টাকা, কাঁকরোল ৫০ টাকা কেজি দরে বিক্রি হচ্ছে।ধনে পাতা প্রতি কেজি বিক্রি হচ্ছে ৩০০ টাকা।কারওয়ান বাজারের খুচরা সবজি বিক্রেতা আল আমিন বলেন, বৃষ্টির কারণে সবজির জোগান কম। অনেক জায়গায় সবজি পচে যাচ্ছে। এ কারণে সবজির দাম বাড়ছে। একই কথা বললেন খুচরা ব্যবসায়ী মোহাম্মদ হোসেন। তাঁর আশঙ্কা বৃষ্টি না থামলে সবজির বাজার আরও চড়া হবে।সবজির মতো শাকের দামও বাড়ছে। খুচরা শাক বিক্রেতা আরশাদ জানান, লাউ শাক, লাল শাক, কচু শাকসহ প্রায় সব শাকের দাম আঁটিতে দুই থেকে পাঁচ টাকা বেড়েছে।
