
‘জীবিকার জন্য গাছ, জীবনের জন্য গাছ’—প্রতিপাদ্যে খুলনা জিয়া হল প্রাঙ্গণে গতকাল রোববার থেকে শুরু হয়েছে ১৫ দিনব্যাপী বিভাগীয় বৃক্ষরোপণ অভিযান ও বৃক্ষমেলা-২০১৬। খুলনার ভারপ্রাপ্ত বিভাগীয় কমিশনার মোহাম্মদ ফারুক হোসেন মেলার উদ্বোধন করেন। এ উপলক্ষে সকালে জেলা প্রশাসকের নেতৃত্বে নগরের পাওয়ার হাউস মোড় থেকে বর্ণাঢ্য শোভাযাত্রা বের হয়। এতে বিভিন্ন শ্রেণি ও পেশার মানুষ অংশ নেন। আগামী ৭ আগস্ট পর্যন্ত প্রতিদিন সকাল আটটা থেকে রাত আটটা পর্যন্ত চলবে মেলা। এতে মোট ৫০টি স্টল রয়েছে। 
