
তৃতীয় ধাপে অনুষ্ঠেয় ইউনিয়ন পরিষদ (ইউপি) নির্বাচনে দায়িত্বে অবহেলার কারণে গাজীপুর জেলার পুলিশ সুপার (এসপি) হারুন অর রশীদকে প্রত্যাহারের নির্দেশ দিয়েছে নির্বাচন কমিশন (ইসি)। পাশাপাশি গাজীপুরের শ্রীপুর থানার ভারপ্রাপ্ত কর্মকর্তা (ওসি) আসাদুজ্জামান ও কাপাসিয়া থানার ওসি রকিবুল হককেও প্রত্যাহারের নির্দেশ দেওয়া হয়েছে।আজ বৃহস্পতিবার বিকেলে ইসির উপসচিব শামসুল আলম স্বাক্ষরিত প্রত্যাহারের নির্দেশসংক্রান্ত তিনটি চিঠি পুলিশ সদর দপ্তরে পাঠানো হয়েছে। চিঠিতে বলা হয়, সুষ্ঠু নির্বাচনের স্বার্থে ওই সব কর্মকর্তার বদলে উপযুক্ত ব্যক্তি নিয়োগ দেওয়া হোক।গাজীপুর জেলা নির্বাচন কর্মকর্তা হাসানুজ্জামান এসব তথ্য নিশ্চিত করেছেন।
