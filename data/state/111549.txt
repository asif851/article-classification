
জয়পুরহাট জেলায় সাংস্কৃতিক ক্ষেত্রে অবদান রাখায় পাঁচজন শিল্পীকে সম্মাননা দেওয়া হয়েছে। গতকাল মঙ্গলবার বিকেলে জেলা শিল্পকলা একাডেমী মিলনায়তনে ওই সম্মাননা দেওয়া হয়। নাট্যকলায় রেজাউল করিম, তালযন্ত্রে গোবিন্দ কর্মকার, আলোকচিত্রে এ এইচ এম মোতাসিম বিল্লাহ, লোকসংস্কৃতিতে আলতাফ হোসেন ও সংগীতে হাবিবুর রহমান সম্মাননা পেয়েছেন। তাঁদের প্রত্যেককে ১০ হাজার টাকার চেক, পদক ও সম্মাননা দেওয়া হয়। অনুষ্ঠানের সভাপতি অতিরিক্ত জেলা প্রশাসক (সার্বিক) তোফাজ্জল হোসেন তাঁদের উত্তরীয় পরিয়ে দেন। এতে বক্তব্য দেন জেলা প্রশাসক আবদুর রহিম, জেলা পরিষদের প্রশাসক এস এম সোলায়মান আলী প্রমুখ। 
