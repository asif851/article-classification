
দিনাজপুর ইনস্টিটিউট প্রাঙ্গণে গতকাল শনিবার একটি পাঠাগারের উদ্বোধন করা হয়েছে। প্রধান অতিথি ছিলেন জেলা পরিষদের প্রশাসক আজিজুল ইমাম চৌধুরী। অনুষ্ঠানে সভাপতিত্ব করেন ইনস্টিটিউটের সহসভাপতি ও পাঠাগার পরিচালনা কমিটির আহ্বায়ক গোলাম রব্বানী। স্বাগত বক্তব্য দেন ইনস্টিটিউটের সম্পাদক আবদুস সামাদ। বক্তব্য দেন কার্যনির্বাহী কমিটির সদস্য মিজানুর রহমান, সৈয়দ মোকাদ্দেস হোসেন, মেহেরুল্লা, কামরুজ্জামান প্রমুখ। 
