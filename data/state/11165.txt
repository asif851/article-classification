
চট্টগ্রামের রাঙ্গুনিয়া উপজেলায় রাঙ্গুনিয়া অখণ্ডমণ্ডলীর প্রতিষ্ঠাবার্ষিকী উপলক্ষে ৮ ও ৯ জানুয়ারি দুই দিনব্যাপী উৎসবের আয়োজন করা হয়। অনুষ্ঠানে স্বরূপানন্দ পরমহংস দেবের আবির্ভাব দিবস উদ্যাপন করা হয়। এ ছাড়া মঙ্গলশোভাযাত্রা, সংকীর্তন, পল্লিপরিক্রমা ও স্বেচ্ছায় রক্তদান কর্মসূচি অনুষ্ঠিত হয়। উৎসবের প্রথম দিন রক্তদান কর্মসূচি উদ্বোধন করেন চুয়েটের প্রধান চিকিৎসা কর্মকর্তা মীর মুরতজা রেজা খান। ৯ জানুয়ারি মহানাম জপ, অখণ্ড সংহিতা পাঠ, সমবেত উপাসনা, সংগীতানুষ্ঠান ও বিনা মূল্যে চিকিৎসাসেবা দেওয়া হয়। চিকিৎসাসেবা দেন শৈবাল দাশ, সাহেদ আহমেদ, লাভলু কর, দেবাশীষ কুমার রায়, দীপান্বিতা সাহা এবং বি কে নাথ। ধর্মীয় সভায় সভাপতিত্ব করেন রাঙ্গুনিয়া ঘাটচেক উচ্চবিদ্যালয়ের প্রধান শিক্ষক নির্মল চন্দ্র শীল। বিজ্ঞপ্তি।
