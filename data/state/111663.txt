
প্রাথমিক শিক্ষা সমাপনী পরীক্ষায় (পিএসসি) সিলেট জেলায় দুই হাজার ৬৭১ জন শিক্ষার্থী জিপিএ-৫ পেয়েছে। এর মধ্যে এক হাজার ৩৩৬ জন ছাত্র এবং এক হাজার ৩৩৫ জন ছাত্রী। জেলায় মোট পরীক্ষার্থীর সংখ্যা ছিল ৬৩ হাজার ৮৩২ জন।জেলার ১২টি উপজেলার মধ্যে সদর উপজেলা থেকে সর্বোচ্চ সংখ্যাক জিপিএ-৫ এসেছে। এ উপজেলায় এক হাজার ৪৪৯ জন শিক্ষার্থী জিপিএ-৫ পেয়েছে। সার্বিক ফলাফলের দিক দিয়ে ফেঞ্চুগঞ্জ উপজেলা শীর্ষে রয়েছে। এ উপজেলা থেকে এক হাজার ৮৪২ জন পরীক্ষার্থী অংশ নেয়। পাসের হার ৯৯ দশমিক ২ শতাংশ। জিপিএ-৫ পেয়েছে ১০৮ জন শিক্ষার্থী।
 
