
বাংলাদেশের অন্যতম হাওর টাঙ্গুয়ার হাওর। এটি সুনামগঞ্জের তাহিরপুর উপজেলায় অবস্থিত। হাওরে এখন থইথই পানি। তবে হাওরের পাড়ের জমি শুকিয়ে গেছে। একেক মৌসুমে হাওরের রূপ একেক রকম। কখনো সবুজ, কখনো রুক্ষ। মৌসুমের সঙ্গে পাল্লা দিয়ে হাওরপারের মানুষের জীবনও বদলায়। শুকনো মৌসুমে এক রকম, বর্ষাকালে আরেক রকম। সর্বোপরি হাওরকে ঘিরেই এ অঞ্চলের মানুষের জীবন ও জীবিকা। হাওরের সঙ্গে তাদের আত্মীয়তা, হাওর তাদের জীবনসংগ্রামের সহায়। টাঙ্গুয়ার হাওরের ছবিগুলো সাম্প্রতিক।






