
রাজধানীর বিভিন্ন থানা এলাকায় মাদকবিরোধী বিশেষ অভিযান চালিয়ে ৫৮ জনকে গ্রেপ্তার করেছে পুলিশ। তাঁরা সবাই মাদক ব্যবসা ও মাদক সেবনের সঙ্গে জড়িত বলে পুলিশের দাবি।গত বৃহস্পতিবার সকাল ছয়টা থেকে গতকাল শুক্রবার সকাল ছয়টা পর্যন্ত এসব অভিযান চালায় পুলিশ। গ্রেপ্তারকৃত ব্যক্তিদের কাছ থেকে ১ হাজার ১৬৬টি ইয়াবা বড়ি, ৮৮ গ্রাম হেরোইন, ১ কেজি ৯৫০ গ্রাম গাঁজা, ৭৪০ বোতল ফেনসিডিল ও ৭২৫টি ইনজেকশন জব্দ করা হয়।এদিকে ঢাকা মহানগর গোয়েন্দা পুলিশ (পূর্ব বিভাগ) ৫০০টি ইয়াবা বড়িসহ দুই মাদক ব্যবসায়ীকে গ্রেপ্তার করেছে। গত বৃহস্পতিবার রাত সাড়ে সাতটায় ঢাকা বিশ্ববিদ্যালয় এলাকা থেকে তাঁদের গ্রেপ্তার করা হয়। তাঁরা হলেন মো. সমির উদ্দিন ওরফে সম্রাট (৩৫) ও মো. শওকত আলী (৩৫)। শাহবাগ থানায় তাঁদের বিরুদ্ধে মামলা হয়েছে।
