
পঞ্চম ধাপের উপজেলা নির্বাচনে তিনটি উপজেলায় চেয়ারম্যান পদে দল-সমর্থিত একক প্রার্থী ঘোষণা করেছে বিএনপি। নির্বাচনের এক দিন আগে গতকাল শনিবার এ তিনজনকে সমর্থন দেওয়ার কথা জানানো হয়।বিএনপির দপ্তরের দায়িত্বে থাকা যুগ্ম মহাসচিব রুহুল কবির রিজভীর সই করা আলাদা বিজ্ঞপ্তিতে বলা হয়, দল-সমর্থিত এসব প্রার্থীর বিপক্ষে দলীয় কোনো নেতা-কর্মী অবস্থান নিলে তাঁর বিরুদ্ধে দলীয় গঠনতন্ত্র অনুযায়ী শাস্তিমূলক ব্যবস্থা গ্রহণ করা হবে।বিএনপি-সমর্থিত প্রার্থীরা হলেন সিরাজগঞ্জের বেলকুচি উপজেলায় মো. আতাউর রহমান, রাজশাহীর পবায় মো. শাহজাহান আলী ও মৌলভীবাজারের জুড়ীতে নাসির উদ্দিন আহমেদ। কাল সোমবার এ তিন উপজেলায় নির্বাচন হবে।
 
