
চাঁদপুরের ফরিদগঞ্জ গৃদকালিন্দিয়া হাজেরা হাসমত ডিগ্রি কলেজে চার বিভাগে স্নাতক (সম্মান) কোর্স চালু করা হয়েছে। গতকাল বুধবার কলেজে রাষ্ট্রবিজ্ঞান, হিসাববিজ্ঞান, ইতিহাস ও ব্যবস্থাপনা বিভাগে স্নাতক (সম্মান) কোর্সের উদ্বোধন করেন কলেজের প্রতিষ্ঠাতা ও স্থানীয় সাংসদ মোহাম্মদ শামছুল হক ভূঁইয়া। একই সময়ে নতুন চার বিভাগের শিক্ষার্থীদের নবীনবরণ অনুষ্ঠিত হয়। এর আগে ড. শামছুল হক ভূঁইয়াসহ অতিথিরা কলেজের একটি নতুন ভবনের উদ্বোধন করেন। এ সময় কলেজের অধ্যক্ষ মোহেবুল্লাহ খান, উপজেলা পরিষদের চেয়ারম্যান আবু সাহেদ সরকার, শিক্ষানুরাগী আব্দুল আহাদ প্রমুখ উপস্থিত ছিলেন। |
