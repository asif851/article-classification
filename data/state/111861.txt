
কুমিল্লার বরুড়া উপজেলার সুদ্রা গ্রামে লুত্ফুন্নেছা পলিটেকনিক ইনস্টিটিউটের যাত্রা গতকাল মঙ্গলবার শুরু হয়েছে। বেলা ১১টায় ইনস্টিটিউটে গিয়ে জেলা প্রশাসক হাসানুজ্জামান কল্লোল পাঠদান কর্মসূচির উদ্বোধন করেন। এতে প্রধান অতিথির বক্তব্য দেন কুমিল্লা-৮ (বরুড়া) আসনের সাংসদ নুরুল ইসলাম। এ সময় উপস্থিত ছিলেন অধ্যক্ষ মীর হারুনুর রশিদ, বরুড়া উপজেলার ইউএনও লুত্ফুন নাহার নাজীম, উপজেলা ভাইস চেয়ারম্যান কামাল হোসেন ও বরুড়া থানার ওসি আসলাম সিকদার। অনুষ্ঠানে নবীন শিক্ষার্থীদের ফুল দিয়ে বরণ করে নেওয়া হয়। ২০১৬-১৭ শিক্ষাবর্ষে কম্পিউটার, সিভিল ও ইলেকট্রিক্যাল বিভাগে ৭০ জন শিক্ষার্থী ভর্তি হয়। সাংসদ তাঁর মায়ের নামে শিক্ষাপ্রতিষ্ঠানটি প্রতিষ্ঠা করেন। নিজস্ব প্রতিবেদক, কুমিল্লা
 
