
জাতীয় ভোক্তা অধিকার সংরক্ষণ অধিদপ্তরের উদ্যোগে গতকাল সোমবার ঢাকা, চট্টগ্রামসহ আট জেলায় বাজার তদারকি করে ৩৮টি প্রতিষ্ঠানকে দুই লাখ ৪৯ হাজার টাকা জরিমানা করা হয়েছে।উত্তরা সেক্টর-১০ এলাকায় লাবাম্বাকে ৪০ হাজার ও রসনা বিলাসকে ১০ হাজার, হাটখোলায় কবিরের ইফতারের দোকানকে পাঁচ হাজার ও হাসানের ইফতারের দোকানকে পাঁচ হাজার, গোপীবাগে ক্যাফে রুপালি হোটেল অ্যান্ড রেস্টুরেন্টকে ১০ হাজার, উত্তরায় মিষ্টিমুখকে ২০ হাজার ও উত্তরা বিরিয়ানি অ্যান্ড রেস্তোরাঁকে ১০ হাজার, সেক্টর-৭-এ কাবাব ফ্যাক্টরিকে ২০ হাজার এবং টিকাটুলিতে কিউএফসিকে ১০ হাজার টাকা জরিমানা করা হয়। চট্টগ্রাম, বরিশাল, রাজশাহী, কুষ্টিয়া, ফরিদপুর, সিলেট ও পটুয়াখালী জেলায় বিভিন্ন প্রতিষ্ঠানকে জরিমানা করা হয়। তথ্য বিবরণী।
