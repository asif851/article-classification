
দীর্ঘ এক যুগ পর উৎসাহ-উদ্দীপনার মধ্য দিয়ে গতকাল বৃহস্পতিবার শেরপুরের ঝিনাইগাতী উপজেলা আওয়ামী লীগের ত্রিবার্ষিক সম্মেলন অনুষ্ঠিত হয়েছে। বেলা ১১টায় ঝিনাইগাতী পাবলিক হলে ওই সম্মেলন উদ্বোধন করেন জেলা আওয়ামী লীগের সভাপতি হুইপ আতিউর রহমান। সম্মেলনে প্রধান অতিথি হিসেবে উপস্থিত ছিলেন সাবেক খাদ্যমন্ত্রী কেন্দ্রীয় আওয়ামী লীগের কৃষি ও সমবায় সম্পাদক সাংসদ আব্দুর রাজ্জাক। বিশেষ অতিথি হিসেবে উপস্থিত ছিলেন কেন্দ্রীয় আওয়ামী লীগের সাংগঠনিক সম্পাদক আহমদ হোসেন, উপ-প্রচার সম্পাদক অসীম কুমার উকিল, স্থানীয় সাংসদ এ কে এম ফজলুল হক চান প্রমুখ। অতিথিদের উপস্থিতিতে তৃণমূলের কাউন্সিলরদের ভোটের মাধ্যমে এস এম এ আবদুল্লাহ হেল ওয়ারেজ ওরফে নাঈম সভাপতি এবং আমিরুজ্জামান ওরফে লেবু সাধারণ সম্পাদক নির্বাচিত হন। নালিতাবাড়ী (শেরপুর) প্রতিনিধি
