
মুক্তিযোদ্ধা শিরিন বানু মিতিল আর নেই। গতকাল বুধবার রাতে তিনি ইন্তেকাল (ইন্না লিল্লাহি ওয়া ইন্না ইলাইহি রাজিউন) করেন।
পারিবারিক সূত্র জানায়, অসুস্থ হয়ে পড়লে গতকাল দিবাগত রাত একটার দিকে শিরিন বানু মিতিলকে হাসপাতালে নিয়ে যাওয়া হয়। কর্তব্যরত চিকিৎসক তাঁকে মৃত ঘোষণা করেন। পরে তাঁর মরদেহ বারডেমে রাখা হয়।
শিরিন বানু মিতিলের দুই মেয়ে ও এক ছেলে। দেশের বাইরে থাকা এক মেয়ে ফিরলে তাঁর দাফনসংক্রান্ত বিষয়ে সিদ্ধান্ত হবে বলে পারিবারিক সূত্রে প্রাথমিকভাবে জানা গেছে।
