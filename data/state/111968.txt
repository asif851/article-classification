
গাজীপুর সিটি করপোরেশনের বড়বাড়ি এলাকায় গতকাল শনিবার সকালে দুটি ঝুটের গুদামে আগুন লাগে। টঙ্গী ফায়ার সার্ভিসের স্টেশন কর্মকর্তা মো. সেলিম মিয়া জানান, সকাল ছয়টার দিকে বড়বাড়ি এলাকায় মোহাম্মদ আলী ও নাদের আলীর টিনশেডের দুটি ঝুটের গুদামে এ ঘটনা ঘটে। খবর পেয়ে জয়দেবপুর ফায়ার সার্ভিসের দুটি ও টঙ্গী ফায়ার সার্ভিসের তিনটি ইউনিট ঘটনাস্থলে গিয়ে আগুন নেভায়। ধারণা করা হচ্ছে, সিগারেটের আগুন থেকে এর সূত্রপাত হয়। এদিকে গত শুক্রবার রাত একটার দিকে কালিয়াকৈর উপজেলার সুরিরচালা এলাকায় একটি লেপ-তোশকের দোকান আগুনে পুড়ে গেছে।
