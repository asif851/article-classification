
গাজীপুর সিটি করপোরেশনের বিভিন্ন এলাকায় বিদ্যুৎ চুরির দায়ে চারজনকে জরিমানা করেছেন পল্লী বিদ্যুতের ভ্রাম্যমাণ আদালত। গতকাল মঙ্গলবার নির্বাহী হাকিম মাহমুদা শাহরীন এ জরিমানা করেন। আদালত-সংশ্লিষ্ট সূত্র জানায়, গতকাল অবৈধভাবে বিদ্যুৎ ব্যবহারের দায়ে দেওলিয়াবাড়ি এলাকার সোহেল রানাকে ১ লাখ ৩ হাজার ৭৯৬ টাকা, সামসুর নাহারকে ১ লাখ ৪৫ হাজার ৬৬ টাকা, বাইমাইল এলাকার শাহদাত হোসেনকে ২৮ হাজার ৩৪৮ টাকা ও কুদ্দুছনগর এলাকার আওয়াল মোল্লাকে ১ লাখ ৩৭ হাজার ৭৯৬ টাকা জরিমানা করা হয়। গাজীপুর পল্লী বিদ্যুতের কোনাবাড়ী আঞ্চলিক কার্যালয়ের উপমহাব্যবস্থাপক মুখলেছুর রহমান বলেন, অবৈধভাবে বিদ্যুৎ ব্যবহার রোধ করতে নিয়মিত অভিযান চলবে। গাজীপুর প্রতিনিধি
