
মিয়ানমারে রোহিঙ্গা মুসলিমদের হত্যা ও তাদের ওপর হামলা চালানোর প্রতিবাদে এবং তাদের জন্য বাংলাদেশের সীমান্ত খুলে দেওয়ার দাবিতে সুনামগঞ্জে বিক্ষোভ মিছিল ও সমাবেশ হয়েছে। গতকাল শুক্রবার দুপুরে জমিয়তে উলামায়ে ইসলাম বাংলাদেশ সুনামগঞ্জ জেলা শাখা এই বিক্ষোভ ও সমাবেশের আয়োজন করে। সুনামগঞ্জ পৌর শহরের আলফাত স্কয়ার এলাকায় এই সমাবেশ হয়।  সমাবেশে বক্তব্য দেন সংগঠনের কেন্দ্রীয় যুগ্ম মহাসচিব তফাজ্জল হক আজিজ, জেলা সভাপতি আবদুল বছির প্রমুখ। 
