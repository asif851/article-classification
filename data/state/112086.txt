
মুক্তিযুদ্ধকালে মানবতাবিরোধী অপরাধের দায়ে ফাঁসির দণ্ড বহালের খবরে জামায়াতে ইসলামীর আমির মতিউর রহমান নিজামী বিচলিত হননি। তিনি স্বাভাবিক রয়েছেন।
জামায়াতে ইসলামীর আমির মতিউর রহমান নিজামী গাজীপুরের কাশিমপুর কেন্দ্রীয় কারাগারের পার্ট-২-এ মৃত্যুদণ্ডপ্রাপ্ত আসামিদের সেলে বন্দী রয়েছেন। এর আগে তিনি কাশিমপুর হাইসিকিউরিটি কেন্দ্রীয় কারাগারে বন্দী ছিলেন।কাশিমপুর কেন্দ্রীয় কারাগারের পার্ট-২-এর তত্ত্বাবধায়ক প্রশান্ত কুমার বণিক আজ বুধবার প্রথম আলোকে বলেন, তাঁকে রায়ের খবর দেওয়া হয়েছে। তিনি স্বাভাবিক রয়েছেন। নিয়মিত খাবারও খেয়েছেন।
