
রাষ্ট্রপতি মো. আবদুল হামিদ স্বাস্থ্য পরীক্ষার জন্য আজ শুক্রবার লন্ডনের উদ্দেশে ঢাকা ছেড়েছেন। বিমান বাংলাদেশ এয়ারলাইনসের একটি নিয়মিত ফ্লাইটে যান তিনি।রাষ্ট্রপতির কার্যালয়ের ডেপুটি প্রেস সচিব আবুল কালাম আজাদ বাসসকে বলেন, রাষ্ট্রপতি বেলা ১১টায় বাংলাদেশ বিমানের একটি নিয়মিত ফ্লাইটে ঢাকা ছেড়ে যান। ১৫ মার্চ তিনি দেশে ফিরবেন বলে আশা করা হচ্ছে।সচিব জানান, কৃষিমন্ত্রী মতিয়া চৌধুরী, কূটনৈতিক কোরের ডিন, বাংলাদেশে নিযুক্ত ব্রিটিশ হাইকমিশনার, মন্ত্রিপরিষদ সচিব, তিন বাহিনীর প্রধানেরা, প্রধানমন্ত্রীর মুখ্য সচিব, স্বরাষ্ট্রসচিব এবং সংশ্লিষ্ট সামরিক ও বেসামরিক ঊর্ধ্বতন কর্মকর্তারা হযরত শাহজালাল আন্তর্জাতিক বিমানবন্দরের ভিভিআইপি লাউঞ্জে তাঁকে বিদায় জানান।
