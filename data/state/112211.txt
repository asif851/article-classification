
আগামী জাতীয় সংসদ নির্বাচনে অংশ নেবেন না বলে জানিয়েছেন অর্থমন্ত্রী আবুল মাল আবদুল মুহিত। আজ রোববার বিকেলে সচিবালয়ে সিলেটের স্বাস্থ্য খাতের উন্নয়ন সম্পর্কিত এক বৈঠক শেষে সাংবাদিকদের এ কথা জানান তিনি।অর্থমন্ত্রী বলেন, ‘আমি আমার নির্বাচনী এলাকায় এখন আর খুব বেশি দায়িত্ব পালন করতে পারছি না। এ কে আবদুল মোমেন (অর্থমন্ত্রীর ছোট ভাই) আগামী নির্বাচনের জন্য প্রস্তুতি নিচ্ছেন। তবে দেখতে হবে তাঁর গ্রহণযোগ্যতা ও দলের অবস্থান কী।’
