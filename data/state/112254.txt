
ঈদের রেশ কাটতে না কাটতে আসছে শারদীয় উৎসব। ২৬ সেপ্টেম্বর মহাষষ্ঠীর মধ্য দিয়ে শুরু হবে দুর্গাপূজার আনুষ্ঠানিকতা। বেশির ভাগ মন্দিরের প্রতিমা তৈরির কাজ শেষ। এখন প্রতিমাগুলো রং করার কাজে ব্যস্ত প্রতিমাশিল্পীরা। তুলির আঁচড়ে আঁচড়ে আরও সুন্দর করে তোলা হচ্ছে দুর্গা, গণেশ, কার্তিক, সরস্বতী, লক্ষ্মী ও মহিষাসুরের প্রতিমা। পুরান ঢাকার নর্থব্রুক হল রোডের শ্রীশ্রী কালীমন্দিরের প্রতিমাশিল্পীরা প্রতিবছর দেশের বিভিন্ন পূজামণ্ডপের জন্য প্রতিমা তৈরি করে থাকেন। ছবিগুলো আজ রোববার তোলা।

