
সুনামগঞ্জের তাহিরপুর উপজেলার চানপুর সীমান্তে বিএসএফের হাতে আটক জনিক মিয়া (১৪) নামের এক কিশোরকে সাত দিন পর ছেড়ে দিয়েছে বিএসএফ। তাকে গত বৃহস্পতিবার সন্ধ্যায় উপজেলার লাউড়েরগড় সীমান্তে এনে ছেড়ে দেওয়া হয়। সে উপজেলার শ্রীপুর উত্তর ইউনিয়নের বড়ছড়া এলাকার জিলু মিয়ার ছেলে। গত ২৫ অক্টোবর তাকে আটক করা হয়েছিল। উপজেলার টেকেরঘাট সীমান্ত ফাঁড়ির বিজিবির কোম্পানি কমান্ডার সুবেদার নুরুল ইসলাম ঘটনার সত্যতা নিশ্চিত করেছেন। তাহিরপুর (সুনামগঞ্জ) প্রতিনিধি।
