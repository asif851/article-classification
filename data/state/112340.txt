
এরশাদকে বাদ দিয়ে নতুন ‘জাতীয় পার্টি’ গঠন করার ঘোষণা দেওয়ার পর জাতীয় পার্টিসহ (জাপা) বিভিন্ন দলের শীর্ষস্থানীয় প্রায় অধর্শত নেতা রাজধানীর ইউনাইটেড হাসপাতালে চিকিৎসাধীন কাজী জাফর আহমদকে দেখতে গেছেন। তাঁর দলের মহাসচিব গোলাম মসিহ গতকাল সোমবার এক বিবৃতিতে এ তথ্য জানান।বিবৃতিতে বলা হয়, সারা দেশের জেলা-উপজেলার জাতীয় পার্টির নেতারা দেখা করে এবং ফোনে কাজী জাফরের সঙ্গে একাত্মতা জানিয়েছেন। তাঁদের মধ্যে জাপার সভাপতিমণ্ডলীর সদস্য এ টি এম ফজলে রাব্বী চৌধুরী, মোস্তফা জামাল হায়দার, ব্রিগেডিয়ার জেনারেল (অব.) কাজী মাহমুদুল হাসান, আবুল কাশেম, এস এম এম আলম, জাহাঙ্গীর মোহাম্মদ আদেল, গোলাম কিবরিয়া, ফকির আশরাফ, এইচ এম গোলাম রেজা, সৈয়দ আবদুল মান্নান, নবাব আলী আব্বাস খান, আতিকুর রহমান, দলের ভাইস চেয়ারম্যান নূরুল ইসলাম, আনোয়ারা বেগম, আনসার আহমেদ, শহিদুল ইসলাম, এয়ার আহমেদ, মজিবুর রহমান, সিদ্দিকুর রহমান, সাবেক মন্ত্রী গোলাম সারোয়ার মিলন, সাবেক সাংসদ এন কে আলম চৌধুরী, মোক্তার হোসেন প্রমুখ রয়েছেন।এ ছাড়া বিএনপির ভারপ্রাপ্ত মহাসচিব মির্জা ফখরুল ইসলাম আলমগীর, জেএসডির সভাপতি আ স ম আবদুর রব, কৃষক শ্রমিক জনতা লীগের সভাপতি আবদুল কাদের সিদ্দিকী, বিকল্প ধারার যুগ্ম মহাসচিব মাহি বি. চৌধুরী প্রমুখ কাজী জাফর আহমদকে হাসপাতালে দেখতে যান। বিজ্ঞপ্তি।
