
মৌলভীবাজারের জুড়ী ও বড়লেখা উপজেলায় ২০১৪ সালের প্রাথমিক শিক্ষা সমাপনী পরীক্ষায় জিপিএ-৫ পাওয়া মণিপুরি সম্প্রদায়ের শিক্ষার্থীদের গতকাল মঙ্গলবার সংবর্ধনা দেওয়া হয়েছে। জুড়ী উপজেলার শ্রী এন গোপী ফাউন্ডেশন নামের একটি সামাজিক সংস্থা এ সংবর্ধনা দেয়। স্থানীয় সূত্রে জানা গেছে, বেলা দুইটার দিকে উপজেলার গোয়ালবাড়ী এলাকায় অবস্থিত সংস্থার অস্থায়ী কার্যালয়ে ওই অনুষ্ঠানে প্রধান অতিথি ছিলেন উপজেলা পরিষদের নারী ভাইস চেয়ারম্যান রঞ্জিতা শর্মা। বিশেষ অতিথির বক্তব্য দেন অনন্ত কুমার সিংহ, এ কে সিংহ, শিক্ষক রঞ্জিত সিংহ প্রমুখ। স্বাগত বক্তব্য দেন সংস্থার সাধারণ সম্পাদক অটল কৃষাণ সিংহ। পরে জিপিএ-৫ পাওয়া সাতজন শিক্ষার্থীকে টাকা ও সম্মাননা সনদ প্রদান করা হয়। জুড়ী (মৌলভীবাজার) প্রতিনিধি|
