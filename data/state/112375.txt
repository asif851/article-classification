
ঢাকা-চট্টগ্রাম মহাসড়কের দাউদকান্দি উপজেলার ইলিয়টগঞ্জ এলাকায় গতকাল বৃহস্পতিবার যাত্রীবাহী একটি বাসের ধাক্কায় পিকআপ ভ্যানের যাত্রী মাছ ব্যবসায়ী মহসিন (২২) মারা যান। তিনি কুমিল্লার চান্দিনা উপজেলার কুটুম্বপুর গ্রামের আলী আশরাফের ছেলে। মহসিন দাউদকান্দি থেকে পিকআপে করে মাছ নিয়ে কুমিল্লার নিমসার যাওয়ার পথে দুর্ঘটনার কবলে পড়েন।  দাউদকান্দি (কুমিল্লা) প্রতিনিধি।
