
নীলফামারী সদর উপজেলা পরিষদ চত্বরে নির্মাণাধীন জামে মসজিদের ছাদ ঢালাই কাজের আনুষ্ঠানিক উদ্বোধন করেছেন সংস্কৃতিমন্ত্রী আসাদুজ্জামান নূর। গত সোমবার রাত আটটার দিকে তিনি ওই কাজের উদ্বোধন করেন।এ উপলক্ষে আয়োজিত অনুষ্ঠানে উপস্থিত ছিলেন জেলা পরিষদের প্রশাসক মমতাজুল হক, পৌরসভার মেয়র দেওয়ান কামাল আহমেদ, সদর উপজেলা পরিষদের চেয়ারম্যান আবুজার রহমান, সদর উপজেলা নির্বাহী কর্মকর্তা সাবেত আলী, নীলফামারী শিল্প ও বণিক সমিতির সভাপতি এস এম সফিকুল আলম, জেলা ইউনিয়ন পরিষদ চেয়ারম্যান ফোরামের সাধারণ সম্পাদক হাফিজুর রশিদ প্রমুখ।
