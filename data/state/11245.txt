

রাজধানীর চন্দ্রিমা উদ্যানে থাকা সাবেক রাষ্ট্রপতি জিয়াউর রহমানের মূল কবরকে ঘিরে তৈরি করা নকশায় থাকা কয়েকটি মার্বেল পাথর ভেঙে ফেলার অভিযোগ পাওয়া গেছে। আজ বৃহস্পতিবার সকালে সেখানে মার্বেলের ভাঙা টাইলস পড়ে থাকতে দেখা যায়।
কবরের পরিচ্ছন্নতা রক্ষা করতে বিএনপি থেকে মিজানুর রহমান নামের এক ব্যক্তিকে নিয়োগ দেওয়া হয়েছে। তিনি সাংবাদিকদের জানান, সকালে গিয়ে তিনি কবরকে ঘিরে থাকা নকশার মার্বেল পাথরের ১১টি টাইলস ভাঙা অবস্থায় পড়ে থাকতে দেখেন।

বিএনপির চেয়ারপারসনের প্রেস উইংয়ের সদস্য শায়রুল কবির খান প্রথম আলোকে বলেন, কে বা কারা কবরের নকশা ভেঙেছে, তাঁরা এখনো তা জানতে পারেননি।
