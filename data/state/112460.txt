
 
নাটোরের লালপুরে আওয়ামী লীগের কর্মী সাখাওয়াত হোসেনকে হত্যার ঘটনায় মামলা হয়েছে। গত বুধবার রাতে সাখাওয়াতের বড় ভাই সাইফুল ইসলাম বাদী হয়ে লালপুর থানায় হত্যা মামলা করেন। বিএনপির ১৭ কর্মী-সমর্থককে মামলার আসামি করা হয়েছে।
দুর্বৃত্তরা বুধবার বেলা দেড়টার দিকে সাখাওয়াতকে কুপিয়ে ও হাতুড়ি দিয়ে পিটিয়ে হত্যা করে। এ সময় তাঁর সহযোগী জাকির হোসেনও আহত হন। তিনি থানা স্বাস্থ্য কমপ্লেক্সে চিকিৎসাধীন রয়েছেন। লালপুর থানার ওসি মতিয়ার রহমান জানান, আসামিদের গ্রেপ্তারের চেষ্টা চলছে।
