
রাজধানীর পল্টন থানায় করা দ্রুত বিচার আইনের একটি মামলায় জামায়াতে ইসলামী ও ইসলামী ছাত্রশিবিরের ১২৯ জন নেতা-কর্মীর বিরুদ্ধে অভিযোগ গঠনের বিষয়ে শুনানি পিছিয়েছে।এ মামলার আসামি ছাত্রশিবিরের সাবেক সভাপতি ফখরুদ্দিনকে গতকাল বুধবার কারাগার থেকে আদালতে হাজির না করায় আদালত আগামী ১৮ সেপ্টেম্বর পরবর্তী তারিখ ধার্য করেন। ঢাকার মহানগর হাকিম তারেক মইনুল ইসলাম ভুঁইয়া এ দিন ধার্য করেন।গত বছরের ১৩ ফেব্রুয়ারি জামায়াত-শিবিরের নেতা-কর্মীরা মানবতাবিরোধী অপরাধের মামলার আসামি দেলাওয়ার হোসাইন সাঈদীর মুক্তি ও আন্তর্জাতিক অপরাধ ট্রাইব্যুনাল বাতিলের দাবিতে মতিঝিল ও পল্টন এলাকায় গাড়ি ভাঙচুর, পুলিশের গাড়িতে অগ্নিসংযোগসহ বিভিন্ন অভিযোগে পুলিশ পল্টন থানায় এই মামলা করে।একই ঘটনায় করা অপর একটি মামলায় গত মঙ্গলবার সংশ্লিষ্ট আদালত জামায়াত-শিবিরের ১৫৪ নেতা-কর্মীর বিরুদ্ধে অভিযোগ গঠন করেন।
