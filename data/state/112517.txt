
পবিত্র রমজান মাসজুড়ে সব সিটি করপোরেশন এলাকায় ভ্রাম্যমাণ আদালত পরিচালনা অব্যাহত থাকবে। প্রয়োজনে ম্যাজিস্ট্রেটের সংখ্যা বাড়ানো হবে।
ঈদুল ফিতর উপলক্ষে আজ বুধবার স্থানীয় সরকার বিভাগের পর্যালোচনা বৈঠকে এ সিদ্ধান্ত হয়েছে। বিভাগের অতিরিক্ত সচিব অশোক মাধব রায় এ তথ্য জানিয়েছেন।
গুরুত্বপূর্ণ ও বড় বড় বিপণিকেন্দ্রের সামনে যানজট এড়াতে এবং নিরাপত্তার জন্য এ সময়ে সিটি করপোরেশন পুলিশের সহায়তা নেবে বলে বৈঠকে সিদ্ধান্ত হয়েছে।
সিদ্ধান্তের বিষয়ে স্থানীয় সরকার বিভাগ থেকে সিটি করপোরেশনগুলোতে আজ চিঠি পাঠানো হবে।
