
সাতক্ষীরার কুশখালি সীমান্তে ভারতীয় সীমান্তরক্ষী বাহিনীর (বিএসএফ) গুলিতে নিহত বাংলাদেশি নাগরিক মোসলেম আলীর (২৮) লাশ ফেরত দিয়েছে ভারত।গতকাল শুক্রবার বিকেলে কলারোয়া উপজেলার চারাবাড়ি সীমান্তের জিরো পয়েন্টে বর্ডার গার্ড বাংলাদেশ (বিজিবি) ও বিএসএফের মধ্যে পতাকা বৈঠকের পর লাশ ফেরত দেওয়া হয়। গত মঙ্গলবার কুশখালি সীমান্তের কাছে ভারতের আমুদিয়ায় বিএসএফের গুলিতে মোসলেম আলী নিহত হন। তিনি সদর উপজেলার পাঁচরকি গ্রামের জোহর আলীর ছেলে।
