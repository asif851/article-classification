
বাংলাদেশের নবায়নযোগ্য জ্বালানি ও পরিবেশবান্ধব প্রযুক্তিতে বিনিয়োগ ও এগুলো নিয়ে ব্যবসা করতে আগ্রহী ডেনমার্ক ও নরওয়ের বিভিন্ন প্রতিষ্ঠান। বাংলাদেশ সফররত ১৬টি ড্যানিশ ও তিনটি নরওয়েজিয়ান প্রতিষ্ঠানের প্রতিনিধিরা এ তথ্য জানিয়েছেন।
বাংলাদেশে ডেনমার্ক ও নরওয়ে দূতাবাসের যৌথ উদ্যোগে আমন্ত্রিত এসব প্রতিষ্ঠানের প্রতিনিধিরা গতকাল ঢাকায় ‘রিনিউয়্যাবল এনার্জি ও গ্রিন গ্রোথ’ শীর্ষক এক অনুষ্ঠানে এই তথ্য জানানো হয়।ঢাকার ওয়েস্টিন হোটেল এই আয়োজনের উদ্বোধন অনুষ্ঠানে প্রধান অতিথি ছিলেন প্রধানমন্ত্রীর জ্বালানিবিষয়ক উপদেষ্টা তৌফিক-ই-ইলাহী চৌধুরী ।অনুষ্ঠানে একটি সংযোগ-স্থাপন বৈঠকে বাংলাদেশের বিভিন্ন প্রতিষ্ঠানের সঙ্গে এই ‘নরডিক’ প্রতিষ্ঠানগুলোর সম্ভাব্য বাণিজ্যিক সুযোগ-সুবিধা নিয়ে আলোচনা হয়। এতে বাংলাদেশের ৮৫টি প্রতিষ্ঠানের দুই শতাধিক প্রতিনিধির সঙ্গে বৈঠক হয়। অনুষ্ঠানে বিভিন্ন প্রযুক্তি তুলে ধরা হয়। এগুলোর মধ্যে উল্লেখযোগ্য হলো: সৌরশক্তি, জৈব-জ্বালানি ও বায়ু, দক্ষ শীতলীকরণ পদ্ধতি ও বায়ু শোধন, পানি ও পানিশোধন ইত্যাদি। বিস্তারিত জানা যাবে <http://bangladesh.um.dk> ওয়েবসাইটটিতে। বিজ্ঞপ্তি।
