
স্বাস্থ্যমন্ত্রী ও ১৪ দলের মুখপাত্র মোহাম্মদ নাসিম বলেছেন, সম্প্রতি একটি অশুভ শক্তির পাঁয়তারা লক্ষ করা যাচ্ছে। টার্গেট করে বুদ্ধিজীবী, শিল্পী, শিক্ষক, সংখ্যালঘু মানুষকে হত্যা করা হচ্ছে। এমনকি দলীয় নেতা-কর্মীকে হত্যা করা হচ্ছে। এর বিরুদ্ধে কঠোর ব্যবস্থা নিতে তিনি আইনশৃঙ্খলা রক্ষাকারী বাহিনীকে অনুরোধ করেন।গতকাল শুক্রবার রাজধানীতে আওয়ামী লীগ সভানেত্রীর ধানমন্ডির রাজনৈতিক কার্যালয়ে ১৪-দলীয় জোটের যৌথ সভায় সূচনা বক্তব্যে নাসিম এসব কথা বলেন। আগামীকাল রোববার কেন্দ্রীয় শহীদ মিনারে ১৪ দলের গণসমাবেশ সফল করতে এই যৌথ সভার আয়োজন করা হয়।সজীব ওয়াজেদ জয়ের বিরুদ্ধে ‘সম্পূর্ণ অপ্রাসঙ্গিকভাবে’ বিএনপির চেয়ারপারসন খালেদা জিয়া মিথ্যাচার করেছেন বলে অভিযোগ করেন মোহাম্মদ নাসিম।
