
আগামী জাতীয় নির্বাচনে অংশ না নিলে বিএনপি ভুল করবে মন্তব্য করে স্বাস্থ্যমন্ত্রী মোহাম্মদ নাসিম বলেছেন, তখন দেশে বিএনপির অস্তিত্ব খুঁজে পাওয়া যাবে না। গতকাল শনিবার দুপুরে পাবনা জেলা সদরের গাছপাড়া এলাকায় স্বাস্থ্যসেবা হাসপাতালের জমির দলিল হস্তান্তর অনুষ্ঠানে প্রধান অতিথির বক্তব্যে তিনি এ কথা বলেন।স্বাস্থ্যমন্ত্রী বলেছেন, ২০১৯ সালের এক দিন আগেও দেশে জাতীয় নির্বাচন হবে না। সরকারের মেয়াদ শেষে শেখ হাসিনার অধীনেই নির্বাচন হবে।এর আগে মন্ত্রী পাবনা জেনারেল হাসপাতালে ৪ শয্যার আইসিইউ ইউনিট উদ্বোধন করেন। শাহজাদপুরে সাংবাদিক আবদুল হাকিম হত্যার বিষয়ে মোহাম্মদ নাসিম বলেন, এ হত্যাকাণ্ডের সঙ্গে জড়িত ব্যক্তিদের কোনো ছাড় দেওয়া হবে না। জড়িত ব্যক্তিরা যতই প্রভাবশালী হোক বা যে দলেরই হোক না কেন, তাদের গ্রেপ্তার করে আইনের আওতায় আনা হবে।
