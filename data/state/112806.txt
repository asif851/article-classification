
দিনাজপুরে সনাতন হিন্দু ধর্মাবলম্বীদের সূর্যপূজা সম্পন্ন হয়েছে। পূজা উপলক্ষে গত শুক্রবার সন্ধ্যা ও শনিবার সকালে জেলা শহরের পাশে পুনর্ভবা নদীর দুই তীর পুণ্যার্থীদের পদচারণে মুখরিত হয়ে ওঠে। দিনাজপুর জন্মাষ্টমী উদ্যাপন কমিটির সাধারণ সম্পাদক রতন সিং জানান, সূর্যপূজাকে স্থানীয়ভাবে বলা হয় ছট পূজা। প্রতিবছর কালীপূজার পর শুক্লপক্ষের ষষ্ঠি তিথিতে নদীর তীরে সূর্যদেবতাকে সন্তুষ্ট করতে এই পূজা উদ্যাপন করা হয়। l 
