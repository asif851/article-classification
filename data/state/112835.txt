
মানিকগঞ্জের শিবালয় উপজেলার টেপড়া শিববাড়ি গ্রামে গত সোমবার রাতে খাবার খেয়ে একই পরিবারের সাতজন অচেতন হয়ে পড়েন। তাঁরা হলেন সুবোধ মজুমদার (৭০) ও তাঁর স্ত্রী সরস্বতী মজুমদার (৬৫), বড় ছেলের স্ত্রী শিল্পী মজুমদার (৩৫), নাতনি শিখা মজুমদার (১৫), নাতি শিশির মজুমদার (১২), ছোট ছেলে সমর মজুমদার (৩৫) ও ছোট ছেলের স্ত্রী রিমা মজুমদার (২৮)। তাঁদের উপজেলা স্বাস্থ্য কমপ্লেক্সে ভর্তি করা হয়েছে। সুবোধ মজুমদারের ছেলে সুভাষ মজুমদার বলেন, সোমবার রাতে তাঁরা ভাত, ডাল, পাটশাক ও সবজির তরকারি খান। এর কিছুক্ষণ পর তাঁরা অচেতন হয়ে পড়েন।
