
ফরিদপুরের বোয়ালমারী উপজেলায় সিগারেট কোম্পানির পক্ষ থেকে ধূমপানকে উৎসাহিত করে তৈরি বিজ্ঞাপন বিভিন্ন দোকানে প্রদর্শন এবং প্রচারণা চালানোর অভিযোগে দুই ব্যক্তিকে জরিমানা করেছেন ভ্রাম্যমাণ আদালত। গত বুধবার সন্ধ্যায় এ আদালতের নেতৃত্ব দেন নির্বাহী হাকিম ও বোয়ালমারীর সহকারী কমিশনার (ভূমি) নাইমা আফরোজ। বোয়ালমারী বাজার এলাকায় এ প্রচারণা চালানোর সময় আদালত লিটন পাল (৩২) ও জয়নাল শেখ (৩৫) নামের দুই ব্যক্তিকে আটক করে আদালত বসিয়ে তাঁদের মোট তিন হাজার টাকা জরিমানা করা হয়। লিটন পালের বাড়ি উপজেলার বিলসরাইল ও জয়নাল শেখের বাড়ি প্রেমতারা গ্রামে। ফরিদপুর অফিস
