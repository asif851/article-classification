
গাজীপুরের সালনায় অবস্থিত বঙ্গবন্ধু শেখ মুজিবুর রহমান কৃষি বিশ্ববিদ্যালয়ে প্রধানমন্ত্রী শেখ হাসিনার অনুষ্ঠানের সময় বিদ্যুৎ সরবরাহ বিঘ্নিত হওয়ার ঘটনায় আরও দুই কর্মকর্তাকে সাময়িক বরখাস্ত করা হয়েছে। এ ছাড়া ওই ঘটনার তদন্তে গঠিত কমিটির সদস্যরা গত রোববার বিকেল থেকে কাজ শুরু করেছেন। বরখাস্ত হওয়া কর্মকর্তারা হলেন ওই বিশ্ববিদ্যালয়ের প্রধান প্রকৌশলী মো. ইকরামুল হক এবং নির্বাহী প্রকৌশলী (বিদ্যুৎ) আবুল হাসেম।
