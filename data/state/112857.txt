
চট্টগ্রামে আসছেন ভারতের জনপ্রিয় সংগীতশিল্পী অনুপম রায়। ২৯ আগস্ট শনিবার সন্ধ্যা সাতটায় চট্টগ্রাম ইঞ্জিনিয়ার্স ইনস্টিটিউট মিলনায়তনে ‘অনুপম রায় লাইভ ইন চিটাগং’ নামে অনুষ্ঠানে গান করবেন তিনি। যৌথভাবে এ অনুষ্ঠানের আয়োজন করেছে তালাশ মিডিয়া অ্যান্ড এন্টারটেইনমেন্ট ও ব্র্যান্ড মিডিয়া। অনুষ্ঠানে অনুপমের পাশাপাশি গান করবেন শিল্পী প্রশমিতা পাল ও সংগীত পরিচালক ডাব্বু। সন্ধ্যা সাতটা থেকে শুরু হবে অনুষ্ঠান। চট্টগ্রামের ওয়েল ফুড ও হোটেল ওয়েল পার্ক (জিইসি মোড়), বাতিঘর (জামালখান প্রেসক্লাবসংলগ্ন), শৈল্পিক (স্যানমার, নিউমার্কেট, আখতারুজ্জামান সেন্টার) থেকে দর্শকেরা প্রবেশপত্র সংগ্রহ করতে পারবেন। বিজ্ঞপ্তি।
