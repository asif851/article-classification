
ঢাকার আশুলিয়ার বাইপাইলে বাংলাদেশ ন্যাশনাল ক্যাডেট কোর (বিএনসিসি) প্রশিক্ষণ একাডেমিতে রমনা রেজিমেন্টের আট দিনব্যাপী ক্যাম্পিং গতকাল সোমবার শেষ হয়েছে।একাডেমি মাঠে আয়োজিত সমাপনী অনুষ্ঠানে প্রধান অতিথি ছিলেন পরিকল্পনা মন্ত্রণালয়-সম্পর্কিত সংসদীয় স্থায়ী কমিটির সভাপতি আবুল কালাম আজাদ। ক্যাম্পিংয়ে বিশ্ববিদ্যালয়, কলেজ, স্কুলসহ ১০৬টি শিক্ষাপ্রতিষ্ঠানের ৫০৫ জন ক্যাডেট ও ২৮ জন প্লাটুন কমান্ডার অংশ নেন। ক্যাম্পিংয়ে ক্যাডেটদের শারীরিক ও মানসিক বিকাশের বিভিন্ন প্রশিক্ষণের পাশাপাশি সীমিত পরিসরে সামরিক প্রশিক্ষণ দেওয়া হয়। সমাপনী অনুষ্ঠানে রমনা রেজিমেন্টের কমান্ডার লেফটেন্যান্ট কর্নেল এস এম সালাহউদ্দিন, মেজর সোমেন কান্তি বড়ুয়া প্রমুখ উপস্থিত ছিলেন।
