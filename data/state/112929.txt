
দিনাজপুর বোর্ডে রংপুরের পাঁচটি শিক্ষাপ্রতিষ্ঠান তাদের সাফল্য ধরে রেখেছে। সেরা দশে প্রথম, দ্বিতীয় স্থানসহ পাঁচটি শিক্ষাপ্রতিষ্ঠান স্থান করে নিয়েছে।
রংপুর ক্যাডেট কলেজ ৪৭ জন জিপিএ-৫ পেয়ে প্রথম, রংপুর ক্যান্টনমেন্ট পাবলিক স্কুল ও কলেজ ৫৮৮ জন জিপিএ-৫ পেয়ে দ্বিতীয়, ১২৯ জন জিপিএ-৫ পেয়ে পুলিশ লাইনস স্কুল ও কলেজ ষষ্ঠ, ১২২ জন জিপিএ-৫ পেয়ে কারমাইকেল কলেজ সপ্তম ও রংপুর সরকারি কলেজ ২৯৩ জন জিপিএ-৫ পেয়ে অষ্টম স্থান অধিকার করেছে।
রংপুর ক্যান্টনমেন্ট কলেজ থেকে গত বছর ৩৭৭ জন জিপিএ-৫ পেলেও এবার ২১১ জন বেশি পেয়েছে। রংপুর সরকারি কলেজ গত বছরের চেয়ে জিপিএ-৫ কম পেয়েছে ১৮৩ জন, পুলিশ লাইনস স্কুল ও কলেজ ১১০ জন জিপিএ-৫ এ বছর কম পেয়েছে। কারমাইকেল কলেজে দীর্ঘ কয়েক বছর পর উচ্চমাধ্যমিক শিক্ষা চালু হলেও বোর্ডে তারা সপ্তম স্থান অধিকার করেছে।
