
সার্বভৌমত্ব ও স্বাধীনতার ওপর সন্ত্রাসী হুমকি মোকাবিলা করার অধিকার ভারতের রয়েছে বলে মন্তব্য করেছেন প্রধানমন্ত্রী শেখ হাসিনার তথ্য উপদেষ্টা ইকবাল সোবহান চৌধুরী। গতকাল বৃহস্পতিবার পাকিস্তাননিয়ন্ত্রিত কাশ্মীরের জঙ্গি আস্তানায় ভারতের হামলার বিষয়ে দেশটির টাইমস নাউ টেলিভিশনকে দেওয়া এক সাক্ষাৎকারে এ কথা বলেন তিনি। ইকবাল সোবহান চৌধুরী বলেন, ‘কাশ্মীর নিয়ে দুই প্রতিবেশী দেশের বিরোধ দীর্ঘদিনের। সার্কভুক্ত যেকোনো দেশের সার্বভৌমত্ব ও স্বাধীনতার ওপর যেকোনো ধরনের আগ্রাসনের বিরোধী বাংলাদেশ। আমরা বিশ্বাস করি, প্রতিটি দেশকে একে অন্যের সার্বভৌম মর্যাদার প্রতি শ্রদ্ধা প্রদর্শন করতে হবে।’
