
রাজন-রাকিবসহ দেশব্যাপী শিশু হত্যাকারীদের দ্রুত গ্রেপ্তার এবং বিচারের দাবিতে মানববন্ধন করেছে রাজশাহী বিশ্ববিদ্যালয়ের সমাজবিজ্ঞান বিভাগ। গতকাল সোমবার বেলা ১১টার দিকে নিজ বিভাগের সামনে এ মানববন্ধন কর্মসূচি পালন করা হয়। সমাজবিজ্ঞান বিভাগের সভাপতি ওয়ারদাতুল আকমামের সভাপতিত্বে মানববন্ধনে বক্তব্য দেন বিভাগের অধ্যাপক মোস্তাফিজুর রহমান, অধ্যাপক ফয়জার রহমান, অধ্যাপক সুলতানা মোস্তফা খানম প্রমুখ।
 
