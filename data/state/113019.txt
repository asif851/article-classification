
রাঙামাটির বাঘাইছড়ি উপজেলায় কাচালং নদীতে নৌকা শোভাযাত্রার মধ্য দিয়ে প্রতিমা বিসর্জন দেওয়া হয়েছে। ২৩ অক্টোবর শুক্রবার বিকেলে প্রতিমা বিসর্জনের উৎসবে প্রায় এক শ নৌকা অংশ নেয়। উপজেলায় প্রতি বছর দুর্গাপূজার বিসর্জনের দিন এমন নৌ শোভাযাত্রার আয়োজন করা হয়। সব সম্প্রদায়ের মানুষজন এই শোভাযাত্রায় অংশ নেয়।বাঘাইছড়ি পূজা উদ্যাপন কমিটির সূত্রে জানা গেছে, উপজেলায় এবার মাত্র চারটি পূজামণ্ডপে পূজা হয়েছে। এর মধ্যে একটি সাজেকের মাচালংয়ে বাকি তিনটি উপজেলা সদরে। বিসর্জনের শোভাযাত্রায় মারিশ্যা রক্ষাকালী মন্দিরের ৬১টি নৌযান ও করেঙ্গাতলী নারায়ণ মন্দিরের ২৬টি নৌযান অংশ নেয়।এতে হিন্দু সম্প্রদায়ের পাশাপাশি চাকমা, মারমা ও স্থানীয় বাসিন্দারাও অংশ নেয়।
