
অধ্যাপক মোহাম্মদ কামরুল হুদা চট্টগ্রাম বিশ্ববিদ্যালয়ের রেজিস্ট্রার পদে নিয়োগ পাওয়ায় বিশ্ববিদ্যালয়ের ২৪তম ব্যাচের প্রাক্তন শিক্ষার্থীরা তাঁকে সংবর্ধনা দিয়েছেন। ৩ জুলাই স্থানীয় একটি কমিউনিটি সেন্টারে এ উপলক্ষে ইফতার মাহফিল ও সংবর্ধনার আয়োজন করা হয়। এতে অতিথি ছিলেন পুলিশের উপকমিশনার (উত্তর) পরিতোষ ঘোষ। উপস্থিত ছিলেন শাহজাহান চৌধুরী, মোহাম্মদ জাহাঙ্গীর আলম, হানিফা নজিব, সম্পাত তালুকদার, আল হাসান খান, জসিম উদ্দীন, ফজলুল করিম, এ বি এম খালেদুজ্জামান ও মো. আশরাফ প্রমুখ। ইফতার মাহফিল ও সংবর্ধনা সভা শেষে ২৪তম ব্যাচের সদ্য প্রয়াত সদস্য অধ্যাপক মো. শামছুরের সন্তানদের পড়ালেখার জন্য এক লাখ টাকা সহায়তা ঘোষণা করা হয়। বিজ্ঞপ্তি।
