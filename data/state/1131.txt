
পবিত্র ঈদুল আজহায় সরকারি ছুটি বাড়ল। ১১ সেপ্টেম্বর সরকারি ছুটি ঘোষণা করা হয়েছে। এর ফলে ১২-১৪ সেপ্টেম্বরের সরকারি ছুটির সঙ্গে যোগ হলো ১১ সেপ্টেম্বরের ছুটিও। তার আগের দুদিন শুক্র ও শনিবার সাপ্তাহিক ছুটি থাকায় সব মিলিয়ে ঈদের ছুটি হবে মোট ছয়​ দিনের।
আজ সোমবার জনপ্রশাসন মন্ত্রণালয় এ তথ্য জানায়।
এর আগে সচিবালয়ে প্রধানমন্ত্রী শেখ হাসিনার সভাপতিত্বে অনুষ্ঠিত মন্ত্রিসভার বৈঠকে ছুটি বাড়ানোর বিষয়ে আলোচনা হয়। ১১ সেপ্টেম্বর ছুটি ঘোষণা করা হলেও ওই দিনের অফিস করতে হবে ২৪ সেপ্টেম্বর শনিবার।এদিকে ঈদের ছয় দিনের ছুটির সঙ্গে কেউ ১৫​ সেপ্টেম্বর বৃহস্পতিবার ছুটি নিলে পরের দুদিন সাপ্তাহিক ছুটি থাকায় তার ছুটি দাঁড়াবে মোট নয় দিন।
আগামী ১৩ সেপ্টেম্বর (মঙ্গলবার) পবিত্র ঈদুল আজহা উদ্‌যাপিত হবে।
আরও পড়ুন: 
ঈদের ছুটি বাড়তে পারে
