
খাগড়াছড়ির গুইমারা উপজেলা নির্বাচনে প্রশাসনের সহায়তায় ক্ষমতাসীন দল আওয়ামী লীগ ভোট জালিয়াতি করছে বলে অভিযোগ করেছে জেলা বিএনপি।
আজ সোমবার সকাল আটটা থেকে বিকেল চারটা পর্যন্ত নতুন এই উপজেলার প্রথম নির্বাচনে ভোট গ্রহণ চলে।
দৃশ্যত তেমন কোনো অনিয়ম দেখা যায়নি। তবে ভোটের আয়োজনে প্রশাসনের নিয়ন্ত্রণের ব্যাপকতা ছিল চোখে পড়ার মতো। মাত্র ১৪টি কেন্দ্রে ভোট গ্রহণের জন্য ১১ জন নির্বাহী ম্যাজিস্ট্রেট, র‍্যাপিড অ্যাকশন ব্যাটালিয়নের (র‍্যাব) ৪০ সদস্যের একটি দল, বিজিবি ও সেনাবাহিনীও নামানো হয়। এ ছাড়া নিরাপত্তায় প্রচুর পুলিশ মোতায়েন রয়েছে।
এ নির্বাচনে চেয়ারম্যান পদে আওয়ামী লীগ, বিএনপি ও একজন স্বতন্ত্র প্রার্থী রয়েছেন।
