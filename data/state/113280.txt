
গাজীপুর সিটি করপোরেশনের সালনা এলাকায় বিকল হয়ে যাওয়া ট্রাকের চাকা পরিবর্তন করে নিজেই লাগাচ্ছিলেন এনায়েত হোসেন (৩৫)। এ সময় পেছন থেকে একটি ট্রাক এসে বিকল ট্রাকটিকে ধাক্কা দেয়। এতে গুরুতর আহত হয়ে ঘটনাস্থলেই মারা যান এনায়েত।
আজ বৃহস্পতিবার ভোর রাতে জয়দেবপুর-ময়মনসিংহ মহাসড়কে এ ঘটনা ঘটে।
নাওজোর হাইওয়ে পুলিশ ফাঁড়ির ইনচার্জ ইন্সপেক্টর মো. আব্দুল হাই জানান, খবর পেয়ে হাইওয়ে পুলিশ ও জয়দেবপুর ফায়ার সার্ভিসের কর্মীরা লাশ উদ্ধার করেন। নিহত এনায়েত হোসেনের বাড়ি বরিশাল। তার বিস্তারিত পরিচয় জানা যায়নি। লাশ গাজীপুর শহীদ তাজউদ্দীন আহমদ মেডিকেল কলেজ হাসপাতাল মর্গে পাঠানো হয়েছে।
