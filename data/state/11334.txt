
মুন্সিগঞ্জের লৌহজং উপজেলার লৌহজং বালিকা উচ্চবিদ্যালয়ের এসএসসি পরীক্ষার্থীদের গতকাল শনিবার বিদায় সংবর্ধনা দেওয়া হয়েছে। অনুষ্ঠানে প্রধান অতিথি ছিলেন সাবেক হুইপ ও স্থানীয় সাংসদ সাগুফতা ইয়াসমিন। এতে সভাপতিত্ব করেন বিদ্যালয়ের পরিচালনা পরিষদের সভাপতি বি এম শোয়েব। বক্তব্য দেন কনকসার ইউনিয়ন পরিষদের (ইউপি) চেয়ারম্যান মো. আবুল কালাম আজাদ, স্থানীয় ব্যক্তি মো. মনির হোসেন, মো. সোহরাব ঢালী, মো. আবুল বাসার খান প্রমুখ। 
