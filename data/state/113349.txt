
নির্বিঘ্ন রেল চলাচলের নামে লাউয়াছড়া জাতীয় উদ্যানের ২৫ হাজারের অধিক গাছ কাটার উদ্যোগ বন্ধের দাবি জানিয়েছেন নয়জন তরুণ কবি। গতকাল বুধবার এক যুক্ত বিবৃতিতে তাঁরা বলেন, লাউয়াছড়া জাতীয় উদ্যান উদ্ভিদ ও জীববৈচিত্র্যের এক সমৃদ্ধ রেইন ফরেস্ট। অনেক বিরল প্রজাতির প্রাণী ও উদ্ভিদের জন্য এটি বিশ্বেরও সম্পদ। ওই নয়জন কবি হলেন জাহাঙ্গীর জয়েস, সুনীল শৈশব, জয়নাল আবেদীন, মুজাহিদ আহমদ, আহমদ আফরোজ, জাবেদ ভূঁইয়া, অপূর্ব সোহাগ, ইভান অরক্ষিত ও সাকী সায়ন্ত। 
