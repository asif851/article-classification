
আওয়ামী লীগের অঙ্গসংগঠন বাংলাদেশ আওয়ামী ওলামা লীগের একাংশ পয়লা বৈশাখ সম্পর্কে নেতিবাচক, বিভ্রান্তিকর মন্তব্য করায় বাংলাদেশ মহিলা পরিষদ গভীর উদ্বেগ, বিস্ময় ও তীব্র নিন্দা প্রকাশ করেছে।গতকাল সোমবার মহিলা পরিষদের এক বিজ্ঞপ্তিতে বলা হয়েছে, নববর্ষ বহুসংস্কৃতির বৈচিত্র্যকে ধারণকারী জাতি বা জাতিরাষ্ট্র হিসেবে আমাদের ঐক্যবদ্ধ হতে শক্তি জোগায়। বিজ্ঞপ্তিতে জাতীয় বিকাশে ফাটল ধরাতে তৎপর এ ধরনের অপচেষ্টাকে প্রতিহত করে এগিয়ে যাওয়ার আহ্বান জানানো হয়েছে। প্রগতিশীল নাগরিক সমাজসহ সাধারণ মানুষকে সচেতন হওয়ারও আহ্বান জানানো হয়েছে।
