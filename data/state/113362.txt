
সিরাজগঞ্জ পল্লী বিদ্যুৎ সমিতি-১-এর ভূঁইয়াগাতী আঞ্চলিক কার্যালয়ের আওতায় নবনির্মিত ২৬.২৭ কিলোমিটার লাইন ও ২ হাজার ২৮২ জন নতুন গ্রাহকের বিদ্যুৎ-সংযোগ উদ্বোধন করা হয়েছে। এ উপলক্ষে গতকাল উপজেলার নলকা ইউনিয়নের জিআর কলেজ চত্বরে এক অনুষ্ঠানের আয়োজন করা হয়। অনুষ্ঠানে প্রধান অতিথি ছিলেন সিরাজগঞ্জ-৩ (রায়গঞ্জ-তাড়াশ) আসনের সাংসদ গাজী ম ম আমজাদ হোসেন। এতে সলঙ্গা থানা আওয়ামী লীগের সভাপতি রায়হান গফুর সভাপতিত্ব করেন। 
