
ঝিনাইদহে বীরশ্রেষ্ঠ সিপাহি হামিদুর রহমানের ৪৩তম মৃত্যুবার্ষিকী পালিত হয়েছে। গতকাল মঙ্গলবার বেলা ১১টার দিকে জেলার মহেশপুর উপজেলার হাট-খালিশপুরে সরকারি শহীদ বীরশ্রেষ্ঠ হামিদুর রহমান ডিগ্রি কলেজ মাঠে আলোচনা সভা হয়। এতে বক্তারা বীরশ্রেষ্ঠ হামিদুর রহমানের স্মৃতি যথাযথভাবে সংরক্ষণ করার দাবি জানান। এর আগে হামিদুর রহমানের রুহের মাগফিরাত কামনা করে দোয়া মাহফিল হয় এবং তাঁর প্রতিকৃতিতে পুষ্পমাল্য অর্পণ করা হয়।
