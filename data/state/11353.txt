
রাজধানী ঢাকাসহ দেশের কয়েকটি স্থানে ভূমিকম্প অনুভূত হয়েছে। আজ বুধবার রাত ১০টা ২৫ মিনিটে রিখটার স্কেলে ৬.১ মাত্রার ভূমিকম্পটি ঢাকা, চট্টগ্রাম, রাজশাহী, খুলনা, বগুড়া ও পিরোজপুরে আঘাত হানে।
আবহাওয়া অধিদপ্তরের বরাত দিয়ে ইউএনবির খবরে বলা হয়, ভূমিকম্পের উত্পত্তিস্থল রাজধানীর আগারগাঁওয়ের ভূকম্পন পর্যবেক্ষণ কেন্দ্র থেকে ৬৮১ কিলোমিটার দক্ষিণ-পশ্চিমে বঙ্গোপসাগরে। এতে তাত্ক্ষণিকভাবে হতাহত কিংবা ক্ষয়ক্ষতির খবর পাওয়া যায়নি।
