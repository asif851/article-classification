
খাগড়াছড়ির আলুটিলা ও ঝর্ণাটিলায় ‘বিশেষ পর্যটন জোন’ গড়ে তোলার ঘোষণায় বিক্ষোভ সমাবেশ করেছেন পাহাড়িরা। গতকাল বুধবার পানছড়ি উপজেলার কলেজ গেট এলাকায় মহামুনী মন্দির প্রাঙ্গণে এ সমাবেশ করা হয়।উপজেলা ভূমি রক্ষা কমিটি আয়োজিত এ সমাবেশে সভাপতিত্ব করেন পানছড়ি কমিটির সভাপতি ভূমি ধর রোয়াজা। বক্তব্য দেন উপজেলা পরিষদের মহিলা ভাইস চেয়ারম্যান রত্না তঞ্চঙ্গ্যা, ১ নম্বর লোগাং ইউনিয়ন পরিষদের চেয়ারম্যান প্রত্যুত্তর চাকমা, বাংলাদেশ মারমা ঐক্য পরিষদের উপদেষ্টা মংশি মারমা, মৌজাপ্রধান অরুণ জয় রোয়াজা, চেঙ্গী ইউপির সাবেক চেয়ারম্যান অনিল চন্দ্র চাকমা প্রমুখ।সমাবেশে বক্তারা বলেন, মাটিরাঙ্গা উপজেলা ও সদরের প্রায় ৭০০ একর পাহাড়ি জমিতে অবৈধভাবে পর্যটন কেন্দ্র নির্মাণের পাঁয়তারা চলছে। এখানে বিশেষ পর্যটন জোন করা হলে দুই উপজেলার ৫১৮টি পাহাড়ি পরিবার নিজ ভূমি ও বাস্তুভিটা থেকে উচ্ছেদের শিকার হবে। অতএব এই প্রকল্প বাতিল করতে হবে।
