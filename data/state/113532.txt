
টাঙ্গাইলের সখীপুর পৌরসভার ১৪তম প্রতিষ্ঠাবার্ষিকী উদ্যাপন ও স্থানীয় সাংসদকে সংবর্ধনা দেওয়া হয়েছে। গতকাল রোববার দুপুরে সখীপুর পৌরসভার আয়োজনে পৌর কার্যালয় চত্বরে এ অনুষ্ঠান হয়। মেয়র আবু হানিফ আজাদের সভাপতিত্বে এতে প্রধান অতিথি হিসেবে বক্তব্য দেন টাঙ্গাইল জেলা পরিষদের প্রশাসক ফজলুর রহমান খান। এ ছাড়া স্থানীয় সাংসদ অনুপম শাহজাহান, উপজেলা পরিষদের চেয়ারম্যান শওকত শিকদার, ইউএনও মোহাম্মদ আবু নাসের বেগ, প্যানেল মেয়র বিল্লাল শিকদার প্রমুখ বক্তব্য দেন।
