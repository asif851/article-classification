
সরকারি চাকুরেদের সঙ্গে এমপিওভুক্ত বেসরকারি শিক্ষাপ্রতিষ্ঠানের শিক্ষক-কর্মচারীদেরও ১ জুলাই থেকে নতুন স্কেলে বেতন দেওয়ার দাবি জানিয়েছে বাংলাদেশ শিক্ষক সমিতি। পাশাপাশি স্বীকৃতিপ্রাপ্ত শিক্ষাপ্রতিষ্ঠানগুলো এমপিওভুক্তির দাবি করেছে তারা। বাংলাদেশ শিক্ষক সমিতি গতকাল বৃহস্পতিবার জাতীয় প্রেসক্লাবের সামনে মানববন্ধন করে। এ সময় শিক্ষকনেতারা বলেন, দাবি না মানা হলে কঠোর কর্মসূচি দেওয়া হবে। এতে শিক্ষা কার্যক্রম ব্যাহত হলে তার দায় সরকারকেই নিতে হবে। মানববন্ধনে বক্তব্য দেন সমিতির সভাপতি এম এ আউয়াল সিদ্দিকী, সাধারণ সম্পাদক বিলকিস জামান, স্বাধীনতা শিক্ষক পরিষদের সাধারণ সম্পাদক শাহজাহান আলম প্রমুখ। বিজ্ঞপ্তি।
