
নোয়াখালীর শহীদ ভুলু স্টেডিয়ামে চট্টগ্রাম বিভাগীয় গোল্ডকাপ ফুটবল প্রতিযোগিতায় গত শুক্রবার অনুষ্ঠিত খেলায় ট্রাইব্রেকারে জয় পেয়েছে রাঙামাটি জেলা দল। তারা ৫-৪ গোলে হারিয়েছে ফেনী জেলা দলকে। বিজয়ী দলের বিদ্যুৎ, সেন্টু চন্দ্র সেন, রাজন মিয়া, রণবীর চাকমা ও আমান মুন্না গোল করেন। সেরা খেলোয়াড় নির্বাচিত হন রাজন মিয়া। পুরস্কার বিতরণ করেন ফেনী জেলা ক্রীড়া সংস্থার সাধারণ সম্পাদক আমির হোসেন, সহসম্পাদক আবু সুফিয়ান ও নোয়াখালী জেলা ক্রীড়া সংস্থার সদস্য আবু তাহের। নোয়াখালী অফিস
