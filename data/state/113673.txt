
ময়মনসিংহ সদর উপজেলা থেকে নিষিদ্ধ জঙ্গি সংগঠন জামাআতুল মুজাহিদীন বাংলাদেশ বা জেএমবির সন্দেহভাজন এক সদস্যকে আটক করেছে পুলিশ।
গতকাল বৃহস্পতিবার রাতে উপজেলার দাপুনিয়া ইউনিয়ন থেকে ওই ব্যক্তিকে আটক করা হয়।
আটক হওয়া ব্যক্তির নাম বিল্লাল হোসেন। বাড়ি দাপুনিয়া উত্তরপাড়া গ্রামে। তিনি দাপুনিয়া ইউনিয়ন পরিষদের ৪ নম্বর ওয়ার্ডের সদস্য।
ময়মনসিংহের অতিরিক্ত পুলিশ সুপার (দক্ষিণ) নুরে আলম বলেন, বিল্লাল জেএমবির সদস্য। বেশ কয়েক মাস আগে একবার গ্রেপ্তার হয়েছিলেন তিনি। পরে জামিনে মুক্তি পেয়ে ফের জঙ্গি তৎপরতা শুরু করেন। তিনি নাশকতার পরিকল্পনা করছিলেন। গতকাল রাতে অভিযান চালিয়ে তাঁকে আটক করা হয়।
