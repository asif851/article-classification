
সিলেটের কানাইঘাট উপজেলার রাজাগঞ্জ ইউনিয়ন পরিষদে (ইউপি) ২৩ এপ্রিল অনুষ্ঠিত নির্বাচনে চেয়ারম্যান পদে স্বতন্ত্র হিসেবে জয়ী হন ফখরুল ইসলাম। গতকাল মঙ্গলবার তিনি জাতীয় পার্টির (জাপা) চেয়ারম্যান এরশাদের হাতে ফুল দিয়ে দলটিতে যোগ দেন। ঢাকায় এরশাদের বাসভবনে এ যোগদান অনুষ্ঠানে কানাইঘাট-জকিগঞ্জ আসনে জাপার সংসদ সদস্য ও হুইপ সেলিম উদ্দিন, দলটির জেলা সহসভাপতি আবদুস শহীদ লস্কর প্রমুখ উপস্থিত ছিলেন। ফখরুল বলেন, তিনি জাপার রাজনৈতিক আদর্শে উজ্জীবিত হয়ে দলটিতে যোগদান করেছেন। নিজস্ব প্রতিবেদক, সিলেট|
