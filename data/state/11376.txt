
টাঙ্গাইল জেলার মির্জাপুর উপজেলায় যাত্রীবাহী বাস ও মাছবোঝাই পিকআপের মুখোমুখি সংঘর্ষে দুই ব্যক্তি নিহত হয়েছেন। আজ রোববার সকাল সাড়ে আটটার দিকে উপজেলার আছিমতলা এলাকায় ঢাকা-টাঙ্গাইল মহাসড়কে এ দুর্ঘটনা ঘটে।নিহত ব্যক্তিরা হলেন জামালপুরের আবদুল মালেক (২৫) ও গাজীপুরের লুত্ফর রহমান (২৭)। তাঁরা দুজনই পিকআপে ছিলেন।পুলিশ জানায়, অভি পরিবহনের যাত্রীবাহী বাসটি সিরাজগঞ্জ থেকে ঢাকা যাচ্ছিল। মাছবোঝাই পিকআপটি টাঙ্গাইলের দিকে যাচ্ছিল। আছিমতলা এলাকায় পরিবহন দুটির মুখোমুখি সংঘর্ষে হলে এ দুর্ঘটনা ঘটে।মির্জাপুরের গোড়াই হাইওয়ে থানার ভারপ্রাপ্ত কর্মকর্তা (ওসি) যোবাইদুল আলম বলেন, ঘটনাস্থলে একজন এবং কুমুদিনী হাসপাতালে নেওয়ার পর আরেকজন মারা যান। আইনিপ্রক্রিয়া শেষে পরিবারের কাছে লাশ দুটি হস্তান্তর করা হবে। এ ঘটনায় কাউকে আটক করা যায়নি।
