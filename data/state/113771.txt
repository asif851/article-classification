
ইউনাইটেড ইন্টারন্যাশনাল ইউনিভার্সিটিতে প্রথম জাতীয় ইনভেস্টমেন্ট প্রতিযোগিতা ‘স্টকারস গেম’ সম্প্রতি অনুষ্ঠিত হয়েছে। বিশ্ববিদ্যালয়টির ক্যারিয়ার কাউন্সেলিং সেন্টার ও ফিন্যান্স ফোরামের উদ্যোগে নিজস্ব অডিটরিয়ামে আয়োজিত প্রতিযোগিতায় ঢাকা বিশ্ববিদ্যালয়, জাহাঙ্গীরনগর বিশ্ববিদ্যালয়, নর্থ সাউথ বিশ্ববিদ্যালয়, ইস্ট ওয়েস্ট বিশ্ববিদ্যালয়সহ ২৮টি পাবলিক ও প্রাইভেট বিশ্ববিদ্যালয় থেকে ৯০টি দল অংশ নেয়। ইউনাইটেড ইন্টারন্যাশনাল ইউনিভার্সিটির ভাইস চ্যান্সেলর প্রফেসর এম রিজওয়ান খান এতে সভাপতিত্ব করেন। পুরস্কার বিতরণ অনুষ্ঠানে উপস্থিত ছিলেন লংকাবাংলা ফাইন্যান্স লিমিটেডের ব্যবস্থাপনা পরিচালক মোহাম্মদ নাসির উদ্দিন চোধুরী এবং প্রাইম ফাইন্যান্স লিমিটেডের ব্যবস্থাপনা পরিচালক আসাদ খান। বিজ্ঞপ্তি।
