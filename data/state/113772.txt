
জোর-জুলুম কিংবা নির্যাতন করে কখনো কেউ ক্ষমতায় টিকে থাকতে পারেনি, পারবেও না। অতীত ইতিহাস তারই সাক্ষ্য দেয় বলে মনে করেন লিবারেল ডেমোক্রেটিক পার্টির (এলডিপি) সভাপতি কর্নেল (অব.) অলি আহমদ।আজ শনিবার সংবাদমাধ্যমে পাঠানো এক বিবৃতিতে অলি আহমদ এসব কথা বলেন।অলি বলেন, ‘খালেদা জিয়ার গুলশানের বিএনপি চেয়ারপারসনের কার্যালয়ের বিদ্যুৎ সংযোগসহ ডিশ এবং ইন্টারনেট সংযোগ বিচ্ছিন্ন করা হয়েছে। এটা অত্যন্ত নিন্দনীয়, অমানবিক এবং গর্হিত একটি কাজ। আমরা এর তীব্র প্রতিবাদ এবং নিন্দা জ্ঞাপন করছি। অনতিবিলম্বে বিদ্যুৎ, ডিশ এবং ইন্টারনেট সংযোগ পুনরায় দেওয়ার জন্য সরকারকে আহ্বান জানাচ্ছি।’ তিনি বলেন, ২০-দলীয় ঐক্যজোট খালেদা জিয়ার নেতৃত্বে সংবিধান অনুযায়ী শা‌ন্তিপূর্ণভাবে বিভিন্ন জেলায় অবরোধ এবং হরতাল কর্মসূচি পালন করে আসছে। খালেদা জিয়া কখনো জ্বালাও-পোড়াও বা সংবিধানবহিভূ‌র্ত কোনো কর্মকাণ্ড পরিচালনা করার জন্য কোনো নেতা বা কর্মীকে নির্দেশ দেন নাই বলেও দাবি করেন তিনি।
