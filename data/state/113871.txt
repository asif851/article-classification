
চট্টগ্রাম সিটি করপোরেশন নির্বাচনে মেয়র পদে আওয়ামী লীগ সমর্থিত প্রার্থী আ জ ম নাছির উদ্দিন হাতি ও বিএনপি সমর্থিত প্রার্থী মোহাম্মদ মনজুর আলম কমলালেবু প্রতীক বরাদ্দ পেয়েছেন।আজ শুক্রবার সকালে নগরের মুসলিম হলে তাঁরা প্রতীক বরাদ্দ পান। রিটার্নিং কর্মকর্তা মো. আবদুল বাতেন প্রতীক বরাদ্দ দেন।উন্নত নগর উপহার দেওয়ার প্রতিশ্রুতি দিয়েছেন চট্টগ্রাম সিটি করপোরেশনের আওয়ামী লীগ-সমর্থিত মেয়র পদপ্রার্থী আ জ ম নাছির উদ্দিন তা না পারলে দ্বিতীয়বার মানুষের দুয়ারে আসবেন না বলে ঘোষণা দিয়েছেন তিনি। গতকাল বৃহস্পতিবার চট্টগ্রাম সিটি করপোরেশনের ১ নম্বর দক্ষিণ পাহাড়তলী ওয়ার্ড, ২ নম্বর জালালাবাদ ওয়ার্ড ও ৩ নম্বর পাঁচলাইশ ওয়ার্ডে গণসংযোগকালে নাছির এ ঘোষণা দেন।বিএনপি-সমর্থিত চট্টগ্রাম নাগরিক আন্দোলনের মেয়র পদপ্রার্থী মোহাম্মদ মনজুর আলম অভিযোগ করেন, ২০-দলীয় জোটের নেতা-কর্মীদের ভয়ভীতি দেখানো হচ্ছে। গতকাল বৃহস্পতিবার সকালে চট্টগ্রামের উত্তর কাট্টলিতে নিজ বাসভবনে লবণ শ্রমিক দলের নেতাদের সঙ্গে মতবিনিময়ের সময় এ কথা বলেন তিনি।সভায় নেতা-কর্মীদের উদ্দেশে মনজুর আলম বলেন, ভয়কে জয় করে ফলাফল ঘোষণা না করা পর্যন্ত ভোটকেন্দ্র থেকে ঘরে ফিরে আসা যাবে না। ভোট দেওয়ার পর ভোটকেন্দ্র পাহারা দেওয়ারও আহ্বান জানান তিনি। আজ শুক্রবার থেকে আনুষ্ঠানিকভাবে নির্বাচনী প্রচার শুরু করবেন তিনি।
আরও পড়ুন:
আনিসুলের ‘টেবিল ঘড়ি’, তাবিথের ‘বাস’মির্জা আব্বাস ‘মগ’, খোকন ‘ইলিশ’
