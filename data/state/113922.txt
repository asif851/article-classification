
একাত্তরের মানবতাবিরোধী মামলায় চৌধুরী মুঈনুদ্দীন ও আশরাফুজ্জামান খানের বিরুদ্ধে দেওয়া ফাঁসির আদেশের প্রতিক্রিয়ায় আইনমন্ত্রী শফিক আহমেদ বলেছেন, এই রায় কার্যকর করার জন্য তাঁদের দেশে ফিরিয়ে আনার জন্য সরকার আইনসম্মতভাবে চেষ্টা করবে।আজ রোববার রায়ের পর সচিবালয়ে নিজ কার্যালয়ে সাংবাদিকদের কাছে এ প্রতিক্রিয়া জানান আইনমন্ত্রী শফিক আহমেদ।আইনমন্ত্রী বলেন, আশা করি স্বরাষ্ট্র ও পররাষ্ট্র মন্ত্রণালয়ের সহায়তায় ওই দুজনকে দেশে ফিরিয়ে আনা হবে এবং রায় কার্যকর করা হবে। তিনি বলেন, এ বিচার অত্যন্ত স্বচ্ছ ও আন্তর্জাতিক মান বজায় রেখে করা হয়েছে। সুতরাং পুরো বিচারপ্রক্রিয়া নিয়ে প্রশ্ন তোলার কোনো গ্রহণযোগ্যতা নেই।এ সময় সাংবাদিকদের এক প্রশ্নের জবাবে আইন প্রতিমন্ত্রী কামরুল ইসলাম বলেন, আশা করি মানবতাবিরোধী অপরাধের মামলায় আপিলে মৃত্যুদণ্ড হওয়া আবদুল কাদের মোল্লার পূর্ণাঙ্গ রায় পাওয়া যাবে এবং বর্তমান সরকারের মেয়াদেই এ রায় কার্যকর করা যাবে।
