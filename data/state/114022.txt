
প্রথম আলো ট্রাস্ট মাদকবিরোধী আন্দোলনের উদ্যোগে ১৭ এপ্রিল বিকেল সাড়ে চারটায় পরামর্শ সহায়তা-৪৯-এর আসরটি অনুষ্ঠিত হয় ধানমন্ডির ডব্লিউভিএ মিলনায়তনে। এ আয়োজনে মাদকাসক্ত রোগী ও তাঁদের পরিবারের সদস্যরা উপস্থিত ছিলেন। মনোরোগ চিকিত্সক ও বিশেষজ্ঞরা মাদকাসক্তি নিরাময়ের জন্য তাঁদেরবিভিন্ন পরামর্শ দেন। পরামর্শ সহায়তা অনুষ্ঠানের আলোচিত বিষয়গুলো তুলে ধরা হলোমনোরোগ বিশেষজ্ঞ মোহিত কামাল উপস্থিত সবাইকে অভিনন্দন জানান। তিনি বলেন যে, মাদকাসক্ত রোগীদের চিকিত্সার একটা গুরুত্বপূর্ণ বিষয় হলো ধৈর্য। মাদকাসক্ত রোগীদের চিকিত্সা কিছুটা দীর্যমেয়াদি। তাই ধৈর্যের কোনো বিকল্প নেই। অনেকে এদের মারধর করেন। আটকে রাখেন। এসব কাজে ভালো ফল পাওয়া যায় না। বরং ক্ষতি হয়। অনেকে আবার মাদকাসক্ত রোগীদের লুকিয়ে রাখেন। আত্মীয়স্বজনসহ মানুষের সামনে আনেন না। অন্যের সঙ্গে পরামর্শ করেন না। লজ্জায় ঘরে লুকিয়ে রাখেন। এর কোনোটাই মাদকাসক্ত রোগীদের জন্য মঙ্গলজনক না। মাদকাসক্তকে একটা রোগ মনে করতে হবে। মাদককে ঘৃণা করব। মাদকাসক্ত রোগীকে নয়। ঘর থেকে বের হলেই মাদকের হাতছানি। তাই কে কখন মাদকাসক্ত হবে কেউ জানি না। কেউ মাদকাসক্ত হলে সর্ব শক্তি নিয়ে তার পাশে দাঁড়াতে হবে। মাদকসক্ত রোগীকে সার্বিক সহযোগিতা করতে হবে। চিকিত্সক, আত্মীয়স্বজন—সবার পরামর্শ নিতে হবে। দ্রুত চিকিত্সার আওতায় আনতে হবে। সব ধরনের মায়া-মমতা, আদর, ভালোবাসা দিয়ে সেবা করতে হবে। চিকিত্সকের সঙ্গে নিয়মিত যোগাযোগ রাখতে হবে। অনেকেই মনে করেন, মাদকাসক্ত রোগী সহজে ভালো হয় না। দৃঢ়তার সঙ্গে বলতে চাই। নিয়ম অনুযায়ী চিকিত্সা করলে অবশ্যই মাদকাসক্ত রোগী ভালো হয়।
প্রশ্ন: আমার সন্তান মাদকাসক্ত ছিল। এখন ভালো হয়েছে। সে বাইরে গেলে ভয় পাই কেন? এ ক্ষেত্রে কী করণীয়?উত্তর: ভয় পাওয়া না পাওয়া দুটো বিষয়ই আপনার জন্য স্বাভাবিক। আপনি ভয় পেতেও পারেন। আবার নাও পেতে পারেন। ভয় পাওয়ার কারণ হলো, আপনি মাদকের ভয়াবহতা সম্পর্কে জানেন। আপনার সন্তান মাদকাসক্ত ছিল। তখন হয়তো আপনি তার অনেক অমানবিক আচরণ দেখেছেন। অনেক সময় ও চেষ্টার পর হয়তো আপনার সন্তান ভালো হয়েছে। এ জন্য সে বইরে গেলে আপনার মধ্যে আতঙ্ক কাজ করে। আবার হয়তো মাদক গ্রহণ করতে পারে। আবার সন্তানের রূঢ় আচরণ শুরু হতে পারে। তা ছাড়া একবার মাদকাসক্ত হলে আবার মাদক গ্রহণের ঝুঁকি থেকে যায়। এসব ভাবনা আপনার মধ্যে দুঃশ্চিন্তা তৈরি করে। এটা আপনার মধ্যে একধরনের মানসিক সমস্যা তৈরি করছে। আপনি মানসিক চিকিত্সকের সাহায্য নিতে পারেন। কিছু ওষুধ খেলে ও পরামর্শ নিলে ঠিক হবে।প্রশ্ন: আগে অ্যালকোহল ও ঘুমের বড়ি খেতাম। এখন খুব সিগারেটের নেশা হয় এবং সিগারেট খাই। কী করতে পারি?উত্তর: সিগারেট একটি মাদক। কেবল মাদকই নয়, মাদক গ্রহণের
