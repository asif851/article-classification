
বাল্যবিবাহ নিরোধে স্বেচ্ছাসেবী মহিলা সংগঠনগুলোর ভূমিকা শীর্ষক এক আলোচনা সভা গতকাল রোববার ঠাকুরগাঁওয়ে অনুষ্ঠিত হয়েছে। ঠাকুরগাঁও মহিলাবিষয়ক অধিদপ্তরের আয়োজনে জেলা প্রশাসক সম্মেলন কক্ষে এ সভা অনুষ্ঠিত হয়। জেলা প্রশাসক মূকেশ চন্দ্র বিশ্বাসের সভাপতিত্বে সভায় প্রধান অতিথি ছিলেন পানিসম্পদ মন্ত্রণালয়-সম্পর্কিত স্থায়ী কমিটির সভাপতি ও ঠাকুরগাঁও-১ আসনের সাংসদ রমেশ চন্দ্র সেন। এ ছাড়া পুলিশ সুপার ফারহাত আহমেদ, জেলা মহিলাবিষয়ক কর্মকর্তা মোর্শেদ আলী খান প্রমুখ বক্তব্য দেন। সভা শেষে জেলায় নিবন্ধিত স্বেচ্ছাসেবী মহিলা সংগঠনগুলোর মধ্যে অনুদানের চেক বিতরণ করা হয়। 
