
টাঙ্গাইলের মির্জাপুরে ইউনিয়ন পরিষদ (ইউপি) নির্বাচনে ১০ চেয়ারম্যান প্রার্থীর জামানত বাজেয়াপ্ত হয়েছে। তাঁদের মধ্যে জাতীয় পার্টির চারজন, কৃষক শ্রমিক জনতা লীগের একজন ও পাঁচজন স্বতন্ত্র প্রার্থী রয়েছেন।জাতীয় পার্টির চারজন হলেন জামুর্কী ইউপিতে ডি এম নুরুল ইসলাম রাজ্জাক মিলন (৫৯৬ ভোট), বাঁশতৈলে বদুর উদ্দিন (৯৪ ভোট), ভাতগ্রামে ছিবার উদ্দিন (১২৫ ভোট) ও উয়ার্শীতে শহিদুর রহমান (১৪৮ ভোট)। কৃষক শ্রমিক জনতা লীগের একমাত্র প্রার্থী বানাইলের শরীফুল ইসলাম পেয়েছেন (৯৮ ভোট)।এ ছাড়া পাঁচ স্বতন্ত্র প্রার্থী হলেন আনাইতারা ইউপিতে মিজানুর রহমান (৩৪০ ভোট), বাঁশতৈলে আবুল কালাম আজাদ (৮৮ ভোট), উয়ার্শীতে আশিকুর রহমান মোল্লা (৬৫ ভোট), এস এম বাবুল হোসেন (৩৯ ভোট) ও সহিদুর রহমান (১ হাজার ২০৬ ভোট)।
