
রাজধানীর আজিমপুর ও প্রেসক্লাব এলাকায় আজ শনিবার রাতে ককটেল বিস্ফোরণে চার শিক্ষার্থীসহ পাঁচজন আহত হয়েছে।আজিমপুরের ঘটনায় আহত হয়েছে লিমা (১৭), অ্যানি (১৯), ঐশী (১৮) ও লাবণী (১৯)। প্রেসক্লাব এলাকায় আহত হন মো. বাবুল মিয়া (৪০) নামের একজন রিকশাচালক।পুলিশ বলেছে, লিমা, অ্যানি ও ঐশী ইডেন কলেজের এবং লাবণী অন্য একটি কলেজের শিক্ষার্থী।আহত লোকজনকে ঘটনার পরপরই ঢাকা মেডিকেল কলেজ হাসপাতালে ভর্তি করা হয়।ঢাকা মেডিকেল কলেজ পুলিশ ক্যাম্প ইনচার্জ ইন্সপেক্টর মোজাম্মেল হক জানান, রাত আটটার দিকে আজিমপুর বাসস্ট্যান্ডের সামনে দাঁড়িয়ে ছিল লিমা, অ্যানি, ঐশী ও লাবণী। এ সময় দুটি ককটেলের বিস্ফোরণ হলে স্প্লিন্টারে এরা আহত হয়। রাত পৌনে নয়টার দিকে চারজনকে ঢাকা মেডিকেলে ভর্তি করা হয়। চারজনের পায়ে ককটেলের স্প্লিন্টার বিদ্ধ হলেও তাঁরা আশঙ্কামুক্ত বলে জানান ইন্সপেক্টর মোজাম্মেল হক।ইন্সপেক্টর মোজাম্মেল হক আরও জানান, রাত সোয়া নয়টার দিকে জাতীয় প্রেসক্লাবের সামনের সড়কে রিকশা নিয়ে দাঁড়িয়েছিলেন বাবুল মিয়া। এ সময় একটি ককটেলের বিস্ফোরণ হলে আহত হন তিনি। তাসলিমা নামের একজন নারী বাবুল মিয়াকে পৌনে ১০টার দিকে ঢাকা মেডিকেল কলেজ হাসপাতালে নিয়ে আসেন।বাবুলের বাম পা ও ডান কবজিতে আঘাত লেগেছে।
