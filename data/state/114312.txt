
যশোরের মনিরামপুরের ব্যবসায়ী পরিমল পালের খুনিদের গ্রেপ্তারের দাবিতে কর্মসূচি ঘোষণা করা হয়েছে। মনিরামপুর বাজার ব্যবসায়ী সমিতি গতকাল বৃহস্পতিবার বিকেলে এক প্রেস ব্রিফিংয়ে এ কর্মসূচি ঘোষণা করেন।কর্মসূচির মধ্যে রয়েছে আজ শুক্রবার বিকেল চারটা থেকে ছয়টা পর্যন্ত মনিরামপুর বাজারের সব ব্যবসাপ্রতিষ্ঠান বন্ধ রেখে পৌর শহরের রাজগঞ্জ মোড়ে প্রতিবাদ সমাবেশ। এ ছাড়া খুনিদের গ্রেপ্তারের দাবিতে পর্যায়ক্রমে মানববন্ধন, স্মারকলিপি প্রদান ও সড়ক অবরোধ কর্মসূচির ঘোষণা করা হয়।গতকাল বিকেলে মনিরামপুর বাজার ব্যবসায়ী সমিতির নিজস্ব কার্যালয়ে অনুষ্ঠিত প্রেস ব্রিফিংয়ে এ কর্মসূচি ঘোষণা করেন সংগঠনের সভাপতি অরুণ কুমার নন্দন। ১ জুলাই রাতে পরিমল পালকে (৪৫) হত্যা করে দুর্বৃত্তরা।
