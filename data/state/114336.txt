
শুধু প্রতিশ্রুতি নয়, হাওর এলাকার উন্নয়নে কাজ করতে হবে। দেশের একটি অঞ্চলকে পেছনে ফেলে সার্বিক অগ্রগতি সম্ভব নয়।হাওর এলাকার জীবনমান ও সম্পদের উন্নয়নে সরকারের বিশেষ পরিকল্পনা প্রয়োজন।গতকাল শনিবার ‘সুনামগঞ্জের উন্নয়ন, সম্ভাবনা ও সংকট’ শীর্ষক এক গোলটেবিল আলোচনায় বক্তারা এসব কথা বলেছেন।সুনামগঞ্জ শহরের শহীদ মুক্তিযোদ্ধা আবুল হোসেন মিলনায়তনে স্থানীয় দৈনিক পত্রিকা সুনামগঞ্জের খবর-এর দ্বিতীয় বর্ষপূর্তি উপলক্ষে এই বৈঠকের আয়োজন করা হয়।এতে জেলার পাঁচটি নির্বাচনী এলাকার মধ্যে চারটির সাংসদ, জেলা পরিষদ প্রশাসক, জেলা প্রশাসক, পুলিশ সুপার এবং জেলার বিভিন্ন সরকারি-বেসরকারি প্রতিষ্ঠানের উর্ধ্বতন কর্মকর্তা, রাজনীতিক ও পেশাজীবী সংগঠনের ৭০ জন প্রতিনিধি অংশ নেন।
