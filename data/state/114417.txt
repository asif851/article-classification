
মুক্তিযোদ্ধাদের যাচাই-বাছাইয়ের জন্য নির্দেশিকা ও যাচাই-বাছাইয়ের জন্য কমিটি গঠনের প্রজ্ঞাপন কেন অবৈধ হবে না, তা জানতে চেয়ে রুল দিয়েছেন হাইকোর্ট। এক রিট আবেদনের প্রাথমিক শুনানি নিয়ে গতকাল সোমবার বিচারপতি মইনুল ইসলাম চৌধুরী ও বিচারপতি জে বি এম হাসানের সমন্বয়ে গঠিত হাইকোর্ট বেঞ্চ এ রুল দেন। মুক্তিযুদ্ধ বিষয়ক মন্ত্রণালয়ের সচিব, জাতীয় মুক্তিযোদ্ধা কাউন্সিলের মহাপরিচালককে দুই সপ্তাহের মধ্যে রুলের জবাব দিতে বলা হয়েছে।আইনজীবী সূত্র বলছে, গত বছরের ৪ নভেম্বর মুক্তিযোদ্ধা যাচাই-বাছাই নির্দেশিকা বিষয়ে একটি বিজ্ঞপ্তি প্রকাশ করে জাতীয় মুক্তিযোদ্ধা কাউন্সিল।
