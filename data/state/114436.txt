
কমনওয়েলথ শীর্ষ সম্মেলন উপলক্ষে শ্রীলঙ্কায় দুই দিনের সরকারি সফর শেষে আজ শুক্রবার রাতে দেশে ফিরছেন প্রধানমন্ত্রী শেখ হাসিনা। শ্রীলঙ্কার স্থানীয় সময় রাত আটটা ২০ মিনিটে বাংলাদেশ বিমানের একটি বিশেষ ফ্লাইট প্রধানমন্ত্রী ও তাঁর সফরসঙ্গীদের নিয়ে বন্দরনায়েক বিমানবন্দর ছেড়েছে। রাত ১১টা ৫৯ মিনিটে তাঁর ঢাকায় পৌঁছার কথা। গতকাল বৃহস্পতিবার কলম্বোর উদ্দেশে ঢাকা ছাড়েন প্রধানমন্ত্রী। সেখানে কমনওয়েলথের উদ্বোধনী অধিবেশনে যোগ দেওয়ার পাশাপাশি এক্সিকিউটিভ সেশনে বক্তব্য দেন তিনি। এ ছাড়া শ্রীলঙ্কার প্রেসিডেন্ট মাহিন্দ রাজাপক্ষে এবং নিউজিল্যান্ডের প্রধানমন্ত্রী জন কের সঙ্গে বৈঠক করেন।
