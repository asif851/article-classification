
বঙ্গবন্ধু শেখ মুজিবুর রহমান সম্পর্কে কটূক্তি করায় বিএনপির সিনিয়র ভাইস চেয়ারম্যান তারেক রহমানের বিরুদ্ধে গ্রেপ্তারি পরোয়ানা জারি করেছেন নাটোরের একটি আদালত। কটূক্তির অভিযোগে গত ১৮ ডিসেম্বর নাটোরের জ্যেষ্ঠ বিচারিক হাকিম ইসরাত জাহান মুন্নির আদালতে একটি মামলা করেন আওয়ামী লীগের কেন্দ্রীয় উপকমিটির সহসম্পাদক আহম্মদ আলী মোল্লা। বিচারক ওই অভিযোগ আমলে নিয়ে তারেক রহমানকে ২২ ফেব্রুয়ারি আদালতে হাজির হতে সমন জারি করেন। হাজির না হওয়ায় আদালত গতকাল রোববার তাঁর বিরুদ্ধে গ্রেপ্তারি পরোয়ানা জারি করেন। 
