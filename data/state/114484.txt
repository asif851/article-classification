
ঢাকা মহানগর পুলিশের (ডিএমপি) ঊর্ধ্বতন ১৭ জন কর্মকর্তাকে রদবদল করা হয়েছে। গতকাল বৃহস্পতিবার ডিএমপি কমিশনারের উপ-পুলিশ কমিশনার (সদর দপ্তর ও প্রশাসন) স্বাক্ষরিত এক আদেশের মাধ্যমে এই রদবদল করা হয়।অতিরিক্ত পুলিশ কমিশনার মো. শাহাব উদ্দিন কোরেশীকে অতিরিক্ত পুলিশ কমিশনার (অ্যাডমিন ইন্সপেকশন অ্যান্ড অডিট), অতিরিক্ত পুলিশ কমিশনার শেখ মুহাম্মদ মারুফ হাসানকে অতিরিক্ত পুলিশ কমিশনার (ক্রাইম অ্যান্ড অপারেশন), অতিরিক্ত পুলিশ কমিশনার মোহাম্মদ ইব্রাহিম ফাতেমীকে অতিরিক্ত পুলিশ কমিশনার (লজিস্টিক, ফিন্যান্স অ্যান্ড প্রকিউরমেন্ট), যুগ্ম পুলিশ কমিশনার মো. মনিরুল ইসলামকে যুগ্ম পুলিশ কমিশনার (ডিবি অ্যান্ড প্রসিকিউশন), যুগ্ম পুলিশ কমিশনার ওয়াই এম বেলালুর রহমানকে যুগ্ম পুলিশ কমিশনার (লজিস্টিকস) এবং অতিরিক্ত দায়িত্বে যুগ্ম পুলিশ কমিশনার (পিওএম), যুগ্ম পুলিশ কমিশনার মীর রেজাউল আলমকে যুগ্ম পুলিশ কমিশনার (অপারেশন), যুগ্ম পুলিশ কমিশনার মুসলেহ উদ্দিন আহমেদকে যুগ্ম পুলিশ কমিশনার (ট্রাফিক-দ‌ক্ষিণ) এবং অতিরিক্ত দায়িত্বে যুগ্ম পুলিশ কমিশনার (হেডকোয়ার্টার্স), যুগ্ম পুলিশ কমিশনার কৃষ্ণ পদ রায়কে যুগ্ম পুলিশ কমিশনার (ক্রাইম) হিসেবে বদলি করা হয়েছে।এ ছাড়া উপকমিশনার (ডিসি) মো. কাইয়ুমুজ্জামান খানকে ডিসি (মিরপুর বিভাগ), ডিসি (ট্রাফিক উত্তর) মো. আব্দুল কুদ্দুসকে ডিসি (পরিবহন), ডিসি মো. আবুল ফয়েজকে ডিসি (ইঅ্যান্ডডি), ডিসি টুটুল চক্রবর্তীকে ডিসি (প্রফেশনাল স্ট্যান্ডার্ড এন্ড ইন্টানাল ইনভেস্টিগেশন), ডিসি (সেবা) বিধান ত্রিপুরাকে ডিসি (উত্তরা বিভাগ), ডিসি প্রবীর কুমার রায়কে ডিসি (ট্রাফিক উত্তর), ডিসি এইচ এম কামরুজ্জামানকে ডিসি (প্রসিকিউশন), ডিসি মুনতাসিরুল ইসলামকে ডিসি (মিডিয়া অ্যান্ড পাবলিক রিলেশনস বিভাগ), ডিসি আনোয়ার হোসেনকে ডিসি (মতিঝিল বিভাগ) করা হয়েছে।
