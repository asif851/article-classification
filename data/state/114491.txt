
বাবার ভুয়া মুক্তিযোদ্ধা সনদ দিয়ে চাকরি নেওয়ার অভিযোগে করা মামলায় সরকারি এক কর্মকর্তার বিরুদ্ধে অভিযোগপত্র দিচ্ছে দুর্নীতি দমন কমিশন (দুদক)। আজ মঙ্গলবার কমিশন এ অভিযোগপত্র অনুমোদন দেয়। 
দুদক সূত্র জানিয়েছে, যশোরের বেনাপোল স্থলবন্দরের সাবেক সহকারী কমিশনার (এসি) মইনুল ইসলাম (বর্তমানে বরখাস্ত) মুক্তিযোদ্ধার সন্তান কোটায় চাকরি নিয়েছেন। দুদকের অনুসন্ধানে তাঁর বাবার মুক্তিযোদ্ধা সনদটি ভুয়া প্রমাণ হওয়ায় মইনুল ইসলামের বিরুদ্ধে চলতি বছরের ২০ এপ্রিল মামলা করে দুদক। মামলার তদন্তেও অভিযোগটি প্রমাণ হওয়ায় অভিযোগপত্র অনুমোদন দেয় কমিশন।  শিগগিরই দুদকের উপপরিচালক খোন্দকার খলিলুর রহমান বিচারিক আদালতে অভিযোগপত্র দেবেন বলে দুদক সূত্র জানিয়েছে।
