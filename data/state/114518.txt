
চট্টগ্রামে শাহ আমানত আন্তর্জাতিক বিমানবন্দরে আবুধাবি থেকে আসা বাংলাদেশ বিমানের একটি উড়োজাহাজ থেকে পরিত্যক্ত অবস্থায় ৪০টি সোনার বার উদ্ধার করেছেন শুল্ক কর্মকর্তারা।আজ বৃহস্পতিবার সকাল পৌনে সাতটার দিকে সোনার বারগুলো উদ্ধার করা হয়। এর ওজন প্রায় সাড়ে চার কেজি। দাম প্রায় এক কোটি ৮০ লাখ টাকা।বিমানবন্দরে দায়িত্বরত চট্টগ্রাম কাস্টমসের সহকারী কমিশনার শাহাদাত জামিল প্রথম আলোকে বলেন, যাত্রীরা নেমে যাওয়ার পর উড়োজাহাজটিতে তল্লাশি চালানো হয়। পরে পরিত্যক্ত অবস্থায় সোনার বারগুলো পাওয়া যায়। এ ঘটনায় কাউকে আটক করা যায়নি। তবে বিভাগীয় মামলা হবে।
