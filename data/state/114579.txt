
নারায়ণগঞ্জ সিটি করপোরেশনের নিহত কাউন্সিলর নজরুল ইসলামের স্ত্রী সেলিনা ইসলাম বিউটি সাত খুনের ঘটনার রায়ে সন্তুষ্ট। তিনি বলেছেন, তিনি এ রায়ের দ্রুত বাস্তবায়ন চান।ঘটনার এক দিন পর কাউন্সিলর নজরুলের স্ত্রী সেলিনা বাদী হয়ে আওয়ামী লীগের স্থানীয় নেতা (পরে বহিষ্কৃত) নূর হোসেনসহ ছয়জনের নাম উল্লেখ করে ফতুল্লা মডেল থানায় মামলা করেছিলেন। আজ সোমবার সকালে রায় ঘোষণার পর প্রতিক্রিয়া জানাতে গিয়ে সেলিনা ইসলাম বলেন, ‘উচ্চ আদালতে যেন এ রায় বহাল থাকে, তাহলে আমি খুশি হব।’সেলিনা ইসলাম বলেন, ‘স্বামীকে হারিয়ে আমি যে অসহনীয় কষ্ট ও দুঃখের মধ্য দিয়ে যাচ্ছি, আজকের রায়ের মধ্য দিয়ে কিছুটা হলেও সেই কষ্ট ভোলার চেষ্টা করব।’ তিনি বলেন, ‘আমি সরকারের কাছে দাবি জানাব, দ্রুত এই রায়ের বাস্তবায়ন হোক।’
২০১৪ সালের ২৭ এপ্রিল বেলা দেড়টার দিকে ঢাকা-নারায়ণগঞ্জ লিংক রোড থেকে অপহৃত হন নজরুল ইসলাম, আইনজীবী চন্দন সরকারসহ সাতজন। তিন দিন পর ৩০ এপ্রিল শীতলক্ষ্যা নদীতে একে একে ভেসে ওঠে ছয়টি লাশ। পরদিন মেলে আরেকটি লাশ। নিহত অন্যরা হলেন নজরুলের বন্ধু মনিরুজ্জামান স্বপন, তাজুল ইসলাম, লিটন, গাড়িচালক জাহাঙ্গীর আলম ও চন্দন সরকারের গাড়িচালক মো. ইব্রাহীম।
আরও পড়ুন:নারায়ণগঞ্জ আদালত এলাকায় কড়া নিরাপত্তাহত্যার পর পেট চিরে লাশ ফেলে দেওয়া হয় নদীতেপলাতক ১৩ জনকে গ্রেপ্তারের নির্দেশনূর হোসেনের সহযোগী আলী ছয় দিনের রিমান্ডেনূর হোসেনের গাড়িচালক জুবায়ের কুমিল্লায় গ্রেপ্তারর‌্যাবের কর্মকর্তাসহ ১৩ জনের আদালতে হাজিরাদুই র্যাব সদস্যের জবানবন্দির‌্যাবের আরও তিন সদস্য গ্রেপ্তার, সাত দিনের রিমান্ডে
