
সড়ক পরিবহন ও সেতুমন্ত্রী ওবায়দুল কাদের বলেছেন, পদ্মা সেতুর প্রথম স্প্যান বসানোর মধ্য দিয়ে ষড়যন্ত্রের কালো মেঘ কেটে গেছে। এই স্প্যান বসানোর মধ্য দিয়ে আকাশ পরিস্কার হলো।
আজ শনিবার পদ্মা সেতুর জাজিরা প্রান্তে ৩৭ ও ৩৮ নম্বর খুঁটির ওপর প্রথম স্প্যানটি বসানো হয়। এ সময় সেখানে ওবায়দুল কাদের সাংবাদিকদের এ কথা বলেন।
মন্ত্রী বলেন, পদ্মা বহুমুখী সেতু প্রকল্পে সব মিলিয়ে ৪৭ দশমিক ৫ শতাংশ কাজ সম্পন্ন হয়েছে।
সেতু বিভাগ সূত্র জানায়, মূল সেতুর ৪৯ শতাংশ, নদী শাসনের ৩৪ শতাংশ, মাওয়া অ্যাপ্রোচ রোডের শতভাগ, জাজিরা অ্যাপ্রোচ রোডের ৯৮ শতাংশ ও সার্ভিস এরিয়ার শতভাগ কাজ সম্পন্ন হয়েছে।
আরও পড়ুন...বসল স্প্যান, দৃশ্যমান হলো পদ্মা সেতু
