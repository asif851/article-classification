
রাজধানীর ক্যান্টমেন্ট থানা এলাকার কালশী থেকে অজ্ঞাত এক যুবকের লাশ উদ্ধার করেছে পুলিশ। আজ সোমবার সকাল ছয়টার দিকে কালশী ব্রিজের পূর্ব পাশ থেকে লাশটি উদ্ধার করা হয়।পুলিশের ভাষ্য, লাশের পাশে থাকা একটি ব্যাগ উদ্ধার করা হয়েছে। এর ভেতর সাতটি পেট্রলবোমা ও সাতটি ককটেল পাওয়া গেছে।পুলিশের ক্যান্টনমেন্ট জোনের সহকারী কমিশনার কুদরত-ই-খুদা প্রথম আলোকে বলেন, যুবকের মাথায় আঘাতের চিহ্ন ছিল। মুখে ছিল রক্ত। পরনে ছিল প্যান্ট ও অপরিচ্ছন্ন জ্যাকেট।কুদরত-ই-খুদার ভাষ্য, লাশ উদ্ধারের কিছু সময় আগে সম্ভবত ওই যুবক মারা যান।লাশটি ঢাকা মেডিকেল কলেজের মর্গে পাঠিয়েছে পুলিশ।
