
চট্টগ্রামের ইয়াবাসহ গ্রেপ্তারের পর মো. সুমন নামের এক যুবককে ছয় মাসের সশ্রম কারাদণ্ড দিয়েছেন ভ্রাম্যমাণ আদালত। গতকাল রোববার সকালে বাকলিয়ার ইছাইক্যার পুল এলাকা থেকে তাঁকে গ্রেপ্তার করে পুলিশ। পরে জেলা প্রশাসনের নির্বাহী ম্যাজিস্ট্রেট আছিয়া খাতুনের ভ্রাম্যমাণ আদালতে তাঁকে হাজির করা হয়। আদালত তাঁকে ছয় মাসের কারাদণ্ড দেন। বাকলিয়া থানার ওসি মোহাম্মদ মহসিন জানান, আদালতের আদেশের পর সুমনকে কারাগারে পাঠানো হয়েছে।
