
নৌপরিবহনমন্ত্রী শাজাহান খান বলেছেন, মুক্তিযুদ্ধে হেডমাস্টার হলেন জাতির জনক বঙ্গবন্ধু শেখ মুজিবুর রহমান। আর জিয়াউর রহমান হলেন দপ্তরি।বিএনপির ভারপ্রাপ্ত মহাসচিব মির্জা ফখরুল ইসলাম আলমগীরের এক বক্তব্যের সমালোচনা করে বলেন, চোতরার পাতা আওয়ামী লীগের গায়ে লাগে নাই। বিএনপির গায়েই লেগেছে বলেই তারা (বিএনপি) যেখানে সেখানে চুলকাচ্ছে।আজ বৃহস্পতিবার সন্ধ্যায় মুক্তিযোদ্ধা চেতনা বাস্তবায়ন মঞ্চের আয়োজনে ফরিদপুরের মধুখালী উপজেলা অডিটোরিয়ামে মুজিবনগর দিবসের আলোচনা সভায় প্রধান অতিথির বক্তব্যে শাহজাহার খান এসব কথা বলেন।উপজেলা মুক্তিযোদ্ধা চেতনা বাস্তবায়ন মঞ্চের আহ্বায়ক মো. খুরশীদ আলমের সভাপতিত্বে অনুষ্ঠিত সভায় শাহজাহান খান আরও বলেন, যুদ্ধাপরাধীদের রায় বাধাগ্রস্থ করার জন্যই জামায়াত-বিএনপি ঐক্যবদ্ধ হচ্ছে। মুক্তিযুদ্ধের ইতিহাস বিকৃত করার পায়তারা করা হচ্ছে মন্তব্য করে তিনি বলেন, এ জন্য মুক্তিযুদ্ধের স্বপক্ষের শক্তিকে আজ ঐক্যবদ্ধ হয়ে মুক্তিযোদ্ধা চেতনা বাস্তবায়ন মঞ্চে এক হয়ে সকল অপশক্তির বিরুদ্ধে প্রতিরোধ গড়ে তুলতে হবে।
