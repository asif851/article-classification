
নিষিদ্ধঘোষিত জঙ্গি সংগঠন হরকাতুল জিহাদের (হুজি) সদস্য সন্দেহে তিন ব্যক্তিকে আটক করেছেন পুলিশের গোয়েন্দা শাখার (ডিবি) সদস্যরা।আজ রোববার সকালে ঢাকা মহানগর পুলিশের (ডিএমপি) গণমাধ্যম শাখা থেকে পাঠানো মুঠোফোনের খুদেবার্তায় এ দাবি করা হয়।খুদেবার্তায় বলা হয়, গতকাল শনিবার রাজধানীর পোস্তগোলা এলাকা থেকে ওই তিনজনকে আটক করেছে ডিবি। তাঁদের মধ্যে দুজন কৌশলগত প্রশিক্ষণের জন্য বিদেশে যাওয়ার প্রস্তুতি নিচ্ছিলেন।আটক হওয়া ব্যক্তিদের নাম-পরিচয় জানায়নি পুলিশ। এ বিষয়ে বিস্তারিত জানাতে আজ বেলা সাড়ে ১১টায় ডিএমপির মিডিয়া সেন্টারে সাংবাদিকদের ব্রিফ করবে পুলিশ।
