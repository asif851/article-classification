
দীর্ঘ ১৯ ঘণ্টা পর রাজশাহীর বাগমারার গ্রাহকেরা বিদ্যুৎ পেয়েছেন। বিদ্যুতের তারে সমস্যা দেখা দেওয়ায় গ্রাহকদের ভোগান্তিতে পড়তে হয়। শনিবার রাত ১১টায় বিদ্যুৎ চলে যায়। নাটোর পল্লী বিদ্যুৎ সমিতি-১-এর বাগমারা আঞ্চলিক কার্যালয়ের উপমহাব্যবস্থাপক একরামুল হক জানান, শনিবার রাতে বজ্রপাতে বিদ্যুতের লাইনে ত্রুটি দেখা দেয়। গতকাল সকাল থেকে চেষ্টা চালিয়ে ত্রুটি নিশ্চিত করে তা ঠিক করতে সন্ধ্যা ছয়টা লেগে যায়।  বাগমারা (রাজশাহী) প্রতিনিধি
 
