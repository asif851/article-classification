
পটুয়াখালীর বাউফল উপজেলার কালাইয়া বন্দরে এমভি আলী আকবর-১ নামের একটি কার্গোতে গতকাল সোমবার ভোরে আগুন লেগে বিভিন্ন মালামাল পুড়ে গেছে। কার্গোর কেরানি প্রাণ কুমার সাহা জানান, ঢাকা থেকে মালামাল নিয়ে কার্গোটি রোববার বিকেলে বন্দরে পৌঁছে। গতকাল ভোর পাঁচটার দিকে তিনি কার্গোর খোন্দলে আগুন দেখতে পান। আগুন মুহূর্তের মধ্যে ছড়িয়ে পড়ে। স্থানীয় লোকজন ও ফায়ার সার্ভিসের কর্মীদের সহায়তায় আগুন নিয়ন্ত্রেণে আনা সম্ভব হয়।  বাউফল (পটুয়াখালী) প্রতিনিধি
