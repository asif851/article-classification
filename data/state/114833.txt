
বগুড়ার শেরপুরে দুজন মাদকসেবীকে বিভিন্ন মেয়াদে বিনাশ্রম কারাদণ্ড দিয়েছেন ভ্রাম্যমাণ আদালত। গতকাল শনিবার দুপুরে উপজেলা নির্বাহী কর্মকর্তা কে এম সরোয়ার জাহান তাঁদের এই কারাদণ্ড দেন। উপজেলার তাঁতড়া গ্রামের আবদুল মতিনকে (৩১) সাত দিন ও শহরের উত্তর সাহাপাড়ার নজরুল ইসলামকে (৩৫) ছয় মাস সাজা দেওয়া হয়। থানার উপপরিদর্শক রাজু কামাল বলেন, গতকাল দুপুরে ওই দুজনকে শহরের কলেজ রোড এলাকায় মাদকসেবনের সময় আটক করা হয়। তাঁদের বগুড়ার জেলহাজতে পাঠানো হয়েছে। 
