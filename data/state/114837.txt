
রাজধানীর কমলাপুর এলাকায় গাড়ির ধাক্কায় এক ব্যক্তি নিহত হয়েছেন। আহত হয়েছেন একজন। গতকাল বৃহস্পতিবার দিবাগত রাতে এই দুর্ঘটনা ঘটে।
ঢাকা মেডিকেল কলেজ হাসপাতাল সূত্র জানায়, নিহত ব্যক্তির নাম নাজমুল (৩২)। আহত ব্যক্তির নাম সুমন (২৮)।
হাসপাতাল সূত্রের ভাষ্য, গতকাল দিবাগত রাতে দুই ব্যক্তিকে আহত অবস্থায় হাসপাতালে আনা হয়। ভোররাতে মারা যান নাজমুল। তাঁর লাশ জরুরি বিভাগের মর্গে রাখা হয়েছে। আর সুমন চিকিৎসাধীন আছেন।
পুলিশ জানিয়েছে, এ ঘটনায় গাড়ি ও এর চালককে আটক করা হয়েছে।
