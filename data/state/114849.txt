
নরসিংদী শহরের সাটিরপাড়া এলাকার একটি বাড়িতে গতকাল বুধবার সকালে অভিযান চালিয়ে চারজনকে গ্রেপ্তার করেছেন ভ্রাম্যমাণ আদালত। নির্বাহী হাকিম সৈয়দ শামসুল তাবরীজের নেতৃত্বে অভিযান চালিয়ে তাঁদের গ্রেপ্তার করা হয়। গ্রেপ্তার ব্যক্তিরা হলেন মো. সিরাজ মিয়া, তাঁর স্ত্রী লিজা বেগম, ছেলে মো. ইব্রাহিম মিয়া ওরফে সবুজ ও মেয়ে নূপুর আক্তার। আদালত সূত্র জানায়, গোপন সংবাদের ভিত্তিতে অভিযান চালিয়ে ২০০ বোতল ভারতীয় ফেনসিডিল, আটটি ইয়াবা বড়িসহ ওই চারজনকে গ্রেপ্তার করা হয়। এ ঘটনায় মামলা হয়েছে। 
