
রাজধানীর কাফরুল থানার পূর্ব শেওড়াপাড়ায় একটি বাড়িতে গত শুক্রবার ডাকাতির চেষ্টার পর শনিবার রাতে ওই এলাকার ওয়াসার পানির পাম্পে অভিযান চালিয়ে জুয়ার আসর থেকে চারজনকে গ্রেপ্তার করেছে পুলিশ। ওই চারজন হলেন হুমায়ুন কবির, শহীদুল হক, জাকির হোসেন ও আবদুস সালাম। হুমায়ুন ওই পাম্পের অপারেটর। পূর্ব শেওড়াপাড়ায় বায়তুস সালাম জামে মসজিদের উল্টো পাশে দেলোয়ার হোসেনের বাড়ির প্রধান ফটক ভেঙে শুক্রবার গভীর রাতে একদল ডাকাত ঢুকে পড়েছিল। তখন স্থানীয় লোকজন এগিয়ে এলে ডাকাতেরা পালিয়ে যায়।
