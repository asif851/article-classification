
নড়াইলে গতকাল বুধবার শেষ হলো দুই দিনের অমল সেন মেলা। ইতিহাসখ্যাত তেভাগা আন্দোলনের নেতা, মুক্তিযুদ্ধের সংগঠক, সাহিত্যিক ও বাংলাদেশের ওয়ার্কার্স পার্টির সাবেক সভাপতি কমরেড অমল সেনের ১৪তম মৃত্যুবার্ষিকী উপলক্ষে এ মেলার আয়োজন করা হয়।
 ‘কমরেড অমল সেন স্মৃতি রক্ষা কমিটি’ নড়াইল-যশোরের সীমান্তে বাঁকড়ী বহুমুখী মাধ্যমিক বিদ্যালয় চত্বরে এ মেলার আয়োজন করে। শেষ দিনে ছিল শিশুদের বিভিন্ন প্রতিযোগিতা, মুক্তিযুদ্ধভিত্তিক চলচ্চিত্র প্রদর্শনী ও সাংস্কৃতিক অনুষ্ঠান।
এ ছাড়া নারী অধিকারবিষয়ক সেমিনার হয়। এতে সভাপতিত্ব করেন অবসরপ্রাপ্ত শিক্ষক সুমিত্রা বিশ্বাস।
 
