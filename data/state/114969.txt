
বৃহত্তর চট্টগ্রামে কাল বুধবার সকাল ছয়টা থেকে বৃহস্পতিবার সকাল ছয়টা পর্যন্ত ২৪ ঘণ্টা হরতালের ডাক দিয়েছে জেলা যুবদল। গতকাল সোমবার গণমাধ্যমে পাঠানো এক সংবাদ বিজ্ঞপ্তিতে এ তথ্য জানানো হয়। গত শনিবার রাতে পুলিশের গুলিতে সীতাকুণ্ডের বারৈয়ারঢালা ইউনিয়নের পশ্চিম লালানগর ওয়ার্ড যুবদলের যুগ্ম সম্পাদক আরিফ হোসেন নিহত হওয়া ঘটনায় এ হরতালের ডাক দেওয়া হয়।
চট্টগ্রাম উত্তরজেলা যুবদলের সাধারণ সম্পাদক সোলায়মান মঞ্জু স্বাক্ষরিত বিজ্ঞপ্তিতে দাবি করা হয়, শনিবার রাতে রুবেল মিয়া, নুরুল হাদী, সোহেল, পারভেজকে হত্যার উদ্দেশ্যে পুলিশ গুলি করে। তাঁদের যুবদল নেতা হিসেবেও বিবৃতিতে উল্লেখ করা হয়েছে। 
