
সিলেট মহানগরের দক্ষিণ সুরমা থানার শিববাড়ি এলাকায় ‘জঙ্গি আস্তানা’ সন্দেহে একটি বাড়ি ঘিরে রেখেছে পুলিশ। গতকাল বৃহস্পতিবার দিবাগত রাত আড়াইটা থেকে ‘আছিয়া মহল’ নামের পাঁচতলা বাড়িটি ঘিরে রাখা হয়। বাড়ির নিচতলার ফ্ল্যাটে সন্দেহভাজন জঙ্গিরা অবস্থান করছে বলে ধারণা পুলিশের।
পুলিশ বলছে, ভোররাত চারটার দিকে বাড়ির ভেতর থেকে পুলিশকে লক্ষ্য করে হাতবোমা ছোড়া হয়েছে। পরে থেমে থেমে ফাঁকা গুলি ছোড়ে পুলিশ।
 ‘আছিয়া মহল’ ও এর আশপাশের এলাকা থেকে ছবিগুলো তুলেছেন আনিস মাহমুদ।

