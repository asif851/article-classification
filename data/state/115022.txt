
ফেনীর দাগনভূঞা উপজেলার জায়লস্কর ইউনিয়নের ওমরপুর গ্রামের মুসলিম তালুকদারবাড়িতে তিনটি বসতঘর ভাঙচুরের ঘটনায় মামলা হয়েছে।গত সোমবার রাতে জায়লস্কর ইউনিয়ন আওয়ামী লীগের সভাপতি পেয়ার আহম্মদ ওরফে কনু মিয়াকে প্রধান আসামি করে এ মামলা করা হয়। ক্ষতিগ্রস্ত বসতঘরের মালিক ইউনুছ কামালের করা মামলায় ১৯ জনের নাম উল্লেখ করা হয়েছে। অজ্ঞাতনামা আসামি করা হয়েছে ৫০-৬০ জনকে।এদিকে এ ঘটনায় গতকাল মঙ্গলবার মো. রুবেল (২৫) নামের একজনকে গ্রেপ্তার করেছে পুলিশ।দাগনভূঞা থানার ভারপ্রাপ্ত কর্মকর্তা (ওসি) আসলাম উদ্দিন বলেন, পুলিশ ঘটনাস্থল পরিদর্শন করে তিনটি পরিবারের বসতঘরে হামলা, ভাঙচুর ও লুটপাটের সত্যতা পেয়েছে।প্রসঙ্গত, গত সোমবার বিকেলে জমিজমাসংক্রান্ত বিরোধের জের ধরে দুর্বৃত্তরা ওমরপুর গ্রামের মুসলিম তালুকদারবাড়িতে হামলা চালিয়ে তিনটি বসতঘর ভাঙচুর করে।
