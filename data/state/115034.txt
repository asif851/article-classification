
বাংলাদেশ কৃষি বিশ্ববিদ্যালয়ের সপ্তম সমাবর্তন আগামী ২৩ ফেব্রুয়ারি অনুষ্ঠিত হবে। বিশ্ববিদ্যালয়ের উপাচার্য অধ্যাপক মো. আলী আকবর গতকাল সোমবার সংবাদ সম্মেলনে এ তথ্য জানান। বিশ্ববিদ্যালয়ের শিল্পাচার্য জয়নুল আবেদিন মিলনায়তনে সমাবর্তন অনুষ্ঠিত হবে। বিশ্ববিদ্যালয়ের আচার্য রাষ্ট্রপতি আবদুল হামিদ সমাবর্তন অনুষ্ঠানে সভাপতিত্ব করবেন। এবারের সমাবর্তনে স্নাতক পর্যায়ে ১ হাজার ৯১৯ জন, স্নাতকোত্তর পর্যায়ে ২ হাজার ৮৫১ এবং পিএইচডি ডিগ্রিধারী ৩৮ জন শিক্ষার্থী অন্তর্ভুক্ত রয়েছেন।
