
কুমিল্লার দাউদকান্দি উপজেলার বিটেশ্বর ইউনিয়নে গত রোববার এক প্রতিবন্ধী কিশোরী (১৬) ধর্ষণের শিকার হয়েছে। এ ঘটনায় রোববার রাতে কিশোরীর বাবা দাউদকান্দি থানায় মামলা করেন। মামলার এজাহার সূত্রে জানা গেছে, প্রতিবেশী শরিফ মিয়া (২২) কিশোরীকে নিজ ঘরে একা পেয়ে ধর্ষণ করে পালিয়ে যান। পুলিশ রোববার রাতেই শরীফ মিয়াকে গ্রেপ্তার করেছে। দাউদকান্দি থানার ওসি মোহাম্মদ আবু ছালাম মিয়া বলেন, গ্রেপ্তার শরীফ মিয়াকে গত সোমবার আদালতের মাধ্যমে কুমিল্লা জেলা কারাগারে পাঠানো হয়েছে। 
