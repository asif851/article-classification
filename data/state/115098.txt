
কেরানীগঞ্জ ভূমি অফিসের (দক্ষিণ রাজস্ব সার্কেল) সার্ভেয়ার মোশারফ হোসেনকে আটক করেছে দুদক। গতকাল নামজারি করতে আসা এক নারীর কাছ থেকে ঘুষ নেওয়ার সময় তাঁকে হাতেনাতে আটক করা হয়। জানা যায়, এক নারী নামজারি করার জন্য কেরানীগঞ্জ ভূমি অফিসের (দক্ষিণ রাজস্ব সার্কেল) সার্ভেয়ার মোশারফ হোসেনের কাছে গেলে তিনি ঘুষ দাবি করেন। ভুক্তভোগী নারী বিষয়টি দুদককে জানালে মোশারফ হোসেনকে হাতেনাতে আটক করার সিদ্ধান্ত নেয় দুদক। গতকাল দুপুরে উপজেলা পরিষদের ক্যানটিনে ঘুষের টাকা নিয়ে হাজির হন ওই নারী। তখন ক্যানটিনের আশপাশে অবস্থান নেন দুদক টিমের সদস্যরা। নারীর কাছ থেকে টাকা নেওয়ার সময় হাতেনাতে আটক করা হয় সার্ভেয়ার মোশারফ হোসেনকে। কেরানীগঞ্জ (ঢাকা) প্রতিনিধি
