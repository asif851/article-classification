
সাতক্ষীরা সদর উপজেলায় ‘সীমান্ত অপরাধ নির্মূলে জনসচেতনতা তৈরি’ শীর্ষক মতবিনিময় সভা অনুষ্ঠিত হয়েছে। সাতক্ষীরার নীলডুমুর ৩৪ বর্ডার গার্ড বাংলাদেশের (বিজিবি) আয়োজনে সীমান্তবর্তী কোমরপুর সরকারি প্রাথমিক বিদ্যালয়ে গতকাল সোমবার এই সভা হয়। ৩৪ বিজিবির পক্ষে মতবিনিময় সভায় উপস্থিত ছিলেন অতিরিক্ত পরিচালক মোহাম্মদ আল ইমরান তানভীর। সভায় চোরাচালান প্রতিরোধ, নারী-শিশু পাচার বন্ধ, মাদকদ্রব্য পাচার রোধসহ বিভিন্ন বিষয়ে আলোচনা হয়।
