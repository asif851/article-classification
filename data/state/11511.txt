
চট্টগ্রাম নগরের একটি কারিগরি প্রশিক্ষণ কেন্দ্রের এক প্রশিক্ষণার্থীকে ধর্ষণের অভিযোগে গতকাল মঙ্গলবার দুই নৈশপ্রহরীকে গ্রেপ্তার করা হয়েছে।গ্রেপ্তার ব্যক্তিরা হলেন মো. সুমন ও মো. জহিরুল ইসলাম।মামলার এজাহারে ওই নারী অভিযোগ করেন, গত ১ আগস্ট তিনি ওই প্রশিক্ষণ কেন্দ্রে ভর্তি হন। ভর্তির পর তিনি একটি মুঠোফোন কেন্দ্রের নৈশপ্রহরী সুমনের মাধ্যমে বিক্রি করেন। মুঠোফোন বিক্রির টাকার জন্য সোমবার সন্ধ্যায় তিনি সুমনের কাছে যান। এ সময় সুমন তাঁকে কিছুক্ষণ বসিয়ে রাখেন। একপর্যায়ে জহিরুলের সহযোগিতায় তাঁকে প্রহরীর কক্ষে আটকে ধর্ষণ করা হয়।পুলিশ জানায়, গতকাল সকালে ওই নারী বিষয়টি পুলিশকে জানালে সুমন ও জহিরুলকে গ্রেপ্তার করা হয়।খুলশী থানার ভারপ্রাপ্ত কর্মকর্তা (ওসি) নিজাম উদ্দিন জানান, ওই নারী পুলিশের হেফাজতে আছেন। বুধবার তাঁর শারীরিক পরীক্ষা করা হবে।
