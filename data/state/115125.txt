
খালেদা জিয়ার উদ্দেশ্যে প্রধানমন্ত্রীর দেওয়া এক বক্তব্যের প্রতিক্রিয়ায় বিএনপির যুগ্ম মহাসচিব রুহুল কবির রিজভী বলেছেন, ‘তওবা প্রধানমন্ত্রীর বেলায়ই প্রযোজ্য।’ আজ রোববার রাজধানীর নয়াপল্টনে বিএনপির কেন্দ্রীয় কার্যালয়ে এক সংবাদ সম্মেলনে এ কথা বলেন রিজভী।গতকাল শনিবার রাজধানীর ফার্মগেটে খামারবাড়ির কৃষিবিদ ইনস্টিটিউশন মিলনায়তনে এক আলোচনা সভায় দেওয়া বক্তব্যে খালেদা জিয়াকে মানুষের কাছে নাকে খত দিয়ে তওবা করতে বলেন প্রধানমন্ত্রী। শেখ হাসিনার ওই বক্তব্যের প্রতিক্রিয়া দিয়েছেন রিজভী।বিএনপির এই যুগ্ম মহাসচিব বলেন, নিজের নাক কেটে অপরের যাত্রা ভঙ্গ করার কৃতিত্ব প্রধানমন্ত্রীর আছে। জনগণ নয়, একটি দেশের সমর্থনে তিনি ক্ষমতায় টিকে থাকতে চান।রুহুল কবির রিজভী দাবি করেন, ‘প্রধানমন্ত্রীর মুখ দিয়ে প্রতিদিন কুত্সা ও কদর্য কথা বের হচ্ছে। তিনি কোথা থেকে এসব শিখেছেন, আমরা জানি না। ছয় বছর তিনি দেশের বাইরে ছিলেন। সেখানে কোনো স্কুলে হয়তো তিনি এসব শিখেছেন।’
উপজেলা নির্বাচনকে কেন্দ্র করে দেশের বিভিন্ন স্থানে বিএনপি নেতা-কর্মীদের ওপর হামলা, মামলা ও নির্যাতন অব্যাহত রয়েছে বলে অভিযোগ করেন রিজভী। অঘোষিত কারফিউ দিয়ে সরকার দেশ চালাচ্ছে বলেও দাবি করেন বিএনপির এই নেতা।
প্রধানমন্ত্রীর বক্তব্য
