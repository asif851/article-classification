
ঢাকার মোহাম্মদপুর থেকে অস্ত্রসহ তিনজনকে আটক করা হয়েছে। গতকাল রোববার রাতে তাদের আটক করা হয় বলে জানিয়েছে র‍্যাব-২। আটক তিন ব্যক্তি ‘কুখ্যাত অস্ত্র ব্যবসায়ী’ বলে জানিয়েছে র‍্যাব।
আজ সোমবার র‍্যাবের গণমাধ্যম শাখা থেকে পাঠানো মুঠোফোন বার্তায় জানানো হয়, আটক হওয়া ব্যক্তিদের কাছে থেকে ১৮৭টি গুলিসহ বিদেশি পিস্তল ও ম্যাগাজিন উদ্ধার করা হয়। আটক হওয়া অস্ত্র ব্যবসায়ীদের নাম জানানো হয়নি। আজই তাদের সম্পর্কে বিস্তারিত জানানো হবে বলে র‍্যাব সূত্র জানায়।
