
এক সপ্তাহের ব্যবধানে দেশে আবারও মৃদু ভূমিকম্প অনুভূত হয়েছে। গতকাল মঙ্গলবার বেলা তিনটা ২৮ মিনিট ৪১ সেকেন্ডে অনুভূত হওয়া ভূমিকম্পের কারণে কোনো ক্ষয়ক্ষতির তথ্য জানা যায়নি। তবে চট্টগ্রাম ও বান্দরবানে অনেকে আতঙ্কিত হয়ে ঘর ছেড়ে রাস্তায় চলে আসে। যুক্তরাষ্ট্রের ভূতাত্ত্বিক জরিপ বিভাগের ওয়েবসাইটে তাৎক্ষণিক দেওয়া তথ্যে জানা যায়, ভূমিকম্পটির উৎসস্থল ছিল ঢাকার আবহাওয়া দপ্তর থেকে ৩৩৫ কিলোমিটার দক্ষিণ-পূর্বে, ভারত ও মিয়ানমারের সীমান্তে। এর আগে ২ সেপ্টেম্বর একই এলাকায় রিখটার স্কেলে ৫ দশমিক ৪ মাত্রার একটি ভূমিকম্প হয়েছিল। নিজস্ব প্রতিবেদক
