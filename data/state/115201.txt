
 
খুলনায় পুলিশের সঙ্গে কথিত বন্দুকযুদ্ধে দুই ব্যক্তি নিহত হয়েছেন। রোববার দিবাগত রাত আড়াইটার দিকে এ ঘটনা ঘটে।
খুলনা সদর থানার ভারপ্রাপ্ত কর্মকর্তা (ওসি) মিজানুর রহমান প্রথম আলোকে বলেন, গত ১১ জুলাই জোড়াগেট এলাকায় সাইদুল ইসলাম নামের একজন খুন হন। ওই খুনের মামলার এক নম্বর আসামি গুডডু বাবুকে গ্রেপ্তারের পর তাঁর দেওয়া তথ্যমতে তাঁকে সঙ্গে নিয়ে অস্ত্র উদ্ধারের জন্য নগরের সদর থানার রেলওয়ে প্রভাতী সরকারি প্রাথমিক বিদ্যালয়ের পেছনের এলাকায় যাই। সে সময় তাঁদের লোকজন আমাদের ওপর হামলা চালায়। আত্মরক্ষার্থে পুলিশ গুলি চালালে গুডডু বাবু ও তাঁর সহযোগী আল মাহমুদ গুলিবিদ্ধ হন। পরে হাসপাতালে নেওয়া হলে কর্তব্যরত চিকিৎসক তাঁদের মৃত ঘোষণা করেন।
ওসি জানান, সাইদুল হত্যা মামলার দুই নম্বর আসামি হলেন আল মাহমুদ। প্রধান আসামি গুড্ডু বাবুর নামে নগরের বিভিন্ন থানায় মামলা আছে।
আরও পড়ুন:খুলনায় ‘বন্দুকযুদ্ধে’ দুজন নিহত
 
