
নেত্রকোনা জেলা প্রশাসকের কার্যালয়ের সামনে গতকাল রোববার দুপুরে ‘প্রজন্ম শপথ’ নামের একটি ভাস্কর্য উদ্বোধন করা হয়েছে। নেত্রকোনা মুক্ত দিবসে শহীদ মুক্তিযোদ্ধাদের স্মরণে এটি নির্মাণ করা হয়। জেলা প্রশাসন ও মুক্তিযোদ্ধা সংসদের উদ্যোগে ভাস্কর্যটি নির্মাণ করেন শ্যামল চৌধুরী। জেলা প্রশাসক তরুণ কান্তি শিকদার এটি উদ্বোধন করেন। পরে তাঁর সভাপতিত্বে আয়োজিত অনুষ্ঠানে প্রধান অতিথির বক্তব্য দেন জেলা ও দায়রা জজ সাদিক গোলাম সারওয়ার। এতে আরও বক্তব্য দেন নারী ও শিশু নির্যাতন দমন ট্রাইব্যুনালের বিচারক এ কে এম আবুল কাশেম, এসপি জয়দেব চৌধুরী প্রমুখ। নেত্রকোনা প্রতিনিধি|
