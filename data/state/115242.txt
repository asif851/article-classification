
মিয়ানমারের রোহিঙ্গা সম্প্রদায়ের মানবিক সংকট সমাধানে আন্তর্জাতিক সম্প্রদায়কে জরুরি পদক্ষেপ নেওয়ার আহ্বান জানিয়েছে কমনওয়েলথ পার্লামেন্টারি অ্যাসোসিয়েশন (সিপিএ)। সিপিএর সাধারণ সভায় সর্বসম্মতিক্রমে গৃহীত এক বিবৃতিতে এ আহ্বান জানানো হয়েছে।
বিবৃতিতে রোহিঙ্গাদের ওপর জাতিগত নিধন দ্রুত ও নিঃশর্তভাবে বন্ধ করা এবং যেসব রোহিঙ্গা জোরপূর্বক বাস্তুচ্যুত হয়েছে, তাদের ফিরিয়ে নেওয়ার জন্য আহ্বান জানানো হয়েছে। সিপিএর মহাসচিব আকবর খান বিবৃতিটি বার্ষিক সভায় তুলে ধরেন। পরে সর্বসম্মতিক্রমে তা গৃহীত হয়।
