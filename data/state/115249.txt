
গোপালগঞ্জ সদর উপজেলার বেদগ্রামে সড়ক দুর্ঘটনায় বাবা-ছেলেসহ তিনজন নিহত হয়েছেন। আজ রোববার ভোরে ঢাকা থেকে পিরোজপুরগামী যাত্রীবাহী একটি বাস ওই এলাকায় রাস্তার পাশের খাদে পড়ে গেলে এ দুর্ঘটনা ঘটে।
ইউএনবির খবরে জানা যায়, নিহত বাবার নাম মহিউদ্দিন (৪৫) ও তাঁর পাঁচ বছরের ছেলের নাম রাহাত। নিহত আরেকজন হলেন বাসচালকের সহকারী শিমুল (৩০)। দুর্ঘটনায় আহত হয়েছেন আরও ২৫ জন।
গোপালগঞ্জ সদর থানার উপপরিদর্শক (এসআই) তন্ময় সাহা বলেন, বাসটি গোল্ডেন লাইন পরিবহনের। আহত ব্যক্তিদের স্থানীয় হাসপাতালে নেওয়া হয়েছে।
 
