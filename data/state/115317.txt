
সাতক্ষীরার তালা উপজেলার কুমিরা এলাকায় বিদ্যুৎস্পৃষ্ট হয়ে ফিরোজ আহমেদ (৩৩) নামের একজন মারা গেছেন। গতকাল সোমবার সকালে এ ঘটনা ঘটে। এ সময় তাঁকে বাঁচাতে গিয়ে তাঁর স্ত্রী আসমা খাতুন (২৫) আহত হন। তাঁকে স্থানীয় একটি ক্লিনিকে ভর্তি করা হয়েছে। ফিরোজ স্থানীয় একটি ইটভাটার ব্যবস্থাপক ছিলেন।উপজেলার পাটকেলঘাটা থানার ভারপ্রাপ্ত কর্মকর্তা (ওসি) মামুন-অর-রশিদ ঘটনার সত্যতা নিশ্চিত করেছেন।
