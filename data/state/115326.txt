
চট্টগ্রাম নগরের অভিজাত হোটেল দ্য পেনিনসুলা লিমিটেড প্রতিবারের মতো এবারও দিনব্যাপী আন্তহোটেল ক্রিকেট প্রতিযোগিতার আয়োজন করেছে। ২৮ জানুয়ারি নগরের এম এ আজিজ স্টেডিয়ামে এ প্রতিযোগিতা হবে। এতে চট্টগ্রাম, ঢাকা ও কক্সবাজারের সাতটি অভিজাত হোটেলের আটটি দল অংশ নেবে। গতকাল বুধবার হোটেল পেনিনসুলায় এ প্রতিযোগিতার লোগো উন্মোচন করেন হোটেলটির মহাব্যবস্থাপক মুশতাক লুহার ও প্রতিযোগিতার স্পনসর প্রতিষ্ঠান এম এ সুফিয়ান ইঞ্জিনিয়ারিং ওয়ার্কসের প্রধান নির্বাহী কর্মকর্তা মো. আবু সুফিয়ান। প্রতিযোগিতার টাইটেল ‘সুফিয়ান ইঞ্জিনিয়ারিং পেনিনসুলা প্রিমিয়ার লীগ ২০১৭’। লোগো উন্মোচন অনুষ্ঠানে জানানো হয়, এ প্রতিযোগিতায় হোটেল পেনিনসুলা, র্যাডিসন ব্লু চিটাগাং, হোটেল সায়মন, ঢাকা রিজেন্সি হোটেল, ওশান প্যারাডাইজ, ওয়েল পার্ক রেসিডেন্স ও অ্যাসকট দ্যা রেসিডেন্স লিমিটেড অংশ নেবে।
