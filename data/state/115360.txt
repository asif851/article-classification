
শিক্ষার পাশাপাশি সংস্কৃতিচর্চাতেও শিক্ষার্থীদের আগ্রহ সৃষ্টি করতে হবে। কেবল পাঠ্য শিক্ষা নয়, জোর দিতে হবে সহশিক্ষা কার্যক্রম পরিচালনায়ও। বরিশাল সরকারি সৈয়দ হাতেম আলী কলেজের সাহিত্য ও সংস্কৃতি প্রতিযোগিতার উদ্বোধনী অনুষ্ঠানে এসব কথা বলেন বক্তারা। গতকাল শনিবার বেলা সাড়ে ১১টায় কলেজ ক্যাম্পাসের লাইব্রেরি চত্বরে সপ্তাহব্যাপী সাহিত্য ও সংস্কৃতি প্রতিযোগিতার উদ্বোধন করেন সাংসদ জেবুন্নেছা আফরোজ। কলেজ অধ্যক্ষ স ম ইমানুল হাকিমের সভাপতিত্বে উদ্বোধনী অনুষ্ঠানে বক্তব্য দেন বরিশাল মাধ্যমিক ও উচ্চ মাধ্যমিক শিক্ষা বোর্ডের চেয়ারম্যান জিয়াউল হক, জেলা প্রশাসক মো. শহীদুল আলম, সরকারি মহিলা কলেজের অধ্যক্ষ এ কে এম এনায়েত হোসাইন, ব্রজমোহন কলেজের সাবেক অধ্যক্ষ ননী গোপাল দাস প্রমুখ। বরিশাল অফিস
