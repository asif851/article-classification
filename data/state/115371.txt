
রোববার বিশ্ব ইজতেমার প্রথম পর্বের আখেরি মোনাজাত সম্পন্ন হয়েছে। মোনাজাতে আল্লাহর কাছে ক্ষমাপ্রার্থনা ও সবার জন্য শান্তি কামনা করেন মুসল্লিরা। সকাল সাড়ে ১০টার পর আখেরি মোনাজাত শুরু হয়। শেষে হয় ১১টার পর। আখেরি মোনাজাতের আগে হেদায়েতি বয়ান করেন মাওলানা আবদুল মতিন। মোনাজাতে অংশ নিতে দেশের বিভিন্ন স্থান থেকে মুসল্লিরা গাজীপুরের টঙ্গী এলাকায় সমবেত হন। যে যেখানে ছিলেন, সেখান থেকেই মোনাজাতে অংশ নিয়েছেন। অনেকেই মোনাজাতে কান্নায় ভেঙে পড়েন। মোনাজাত শেষে মুসল্লিরা বাড়ির উদ্দেশে রওনা হন।

