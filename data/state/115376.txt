
নাশকতার দুই মামলায় গাজীপুর সিটি করপোরেশনের বরখাস্ত মেয়র এম এ মান্নানের তিন দিনের রিমান্ড মঞ্জুর করেছেন আদালত। আজ বুধবার দুপুরে গাজীপুরের পৃথক দুই আদালত এ আদেশ দেন।গাজীপুর আদালতের পরিদর্শক মো. রবিউল ইসলাম বলেন, জয়দেবপুর থানার একটি মামলায় এক দিন এবং কালিয়াকৈর থানার অপর মামলায় এম এ মান্নানের দু্ই দিনের রিমান্ড মঞ্জুর করেছেন আদালত। কালিয়াকৈর থানার মামলায় আদেশ দেন জ্যেষ্ঠ বিচারিক হাকিম আদালতের বিচারক মো. শহিদুল ইসলাম এবং জয়দেবপুর থানার মামলায় আদেশ দেন বিচারিক হাকিম আদালতের বিচারক মো. আবদুল হাই।১৫ এপ্রিল রাতে নাশকতার দুটি মামলায় গ্রেপ্তার হন এম এ মান্নান।
