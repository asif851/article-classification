
পাবনা সদর উপজেলার টেবুনিয়া বাজারে গতকাল বুধবার সন্ধ্যায় ডাকাত দলের গুলিতে এক ব্যবসায়ীসহ তিনজন আহত হয়েছেন। এ সময় দুই ডাকাতকে ধরে গণপিটুনি দিয়ে পুলিশে সোপর্দ করেছেন স্থানীয় লোকজন।আহত তিনজনের মধে্য গুরুতর আহত আতাউর রহমান ও রকিকে রাজশাহী মেডিকেল কলেজ হাসপাতালে স্থানান্তর করা হয়েছে।স্থানীয় ব্যবসায়ীরা বলেন, সন্ধ্যা সোয়া সাতটার দিকে ব্যস্ততম টেবুনিয়া বাজারে কয়েকজন ডাকাত চাল ও তেল ব্যবসায়ী আতাউর রহমানের ব্যবসাপ্রতিষ্ঠানে হানা দেন। এ সময় আতাউর রহমান ও তাঁর ছেলে বাধা দিলে ডাকাতেরা তাঁদের মারধর শুরু করেন। তাঁদের চিৎকারে আশপাশের লোকজন এগিয়ে এলে ডাকাত দল এলোপাতাড়ি গুলি ছুড়ে পালিয়ে যাওয়ার চেষ্টা করে। এতে বাবা, ছেলে ও আরেক ব্যবসায়ী গুলিবিদ্ধ হন। পরে স্থানীয় ব্যবসায়ী ও এলাকাবাসী ডাকাতদের ধাওয়া করে দুজনকে ধরে গণপিটুনি দিয়ে থানায় খবর দেন।ঘটনার সত্যতা নিশ্চিত করে পাবনা সদর থানার পরিদর্শক তদন্ত মুন্সী আবু কুদ্দুস বলেন, আটক দুজনের কাছ থেকে দুটি বিদেশি পিস্তল ও আট রাউন্ড গুলি উদ্ধার করা হয়।
