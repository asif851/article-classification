
নারায়ণগঞ্জ সদর উপজেলার ফতুল্লায় একটি গ্যারেজ থেকে চোরাই প্রাইভেট কারসহ আন্তজেলা গাড়ি চোর চক্রের দুই সদস্যকে গ্রেপ্তার করেছেন র্যাব-১১-এর সদস্যরা। গতকাল মঙ্গলবার দুপুরে আলীগঞ্জে র্যাব-১১-এর মেজর সুরুজ মিয়ার নেতৃত্বে র্যাবের একদল সদস্য তাঁদের গ্রেপ্তার করেন। তাঁরা হলেন ফতুল্লার আলীগঞ্জ এলাকার মামুন মিয়া ও মনির হোসেন। ১৪ আগস্ট রাজধানীর ধানমন্ডি এলাকা থেকে প্রাইভেট কারটি চুরি হয়।
