
ভারতের ত্রিপুরা রাজ্যের রাজধানী আগরতলায় মহিলা নাট্যোৎসবে আমন্ত্রিত হয়েছে চট্টগ্রামের নাট্যদল কালপুরুষ নাট্যদল। আগরতলার খেয়াপুরের সাংস্কৃতিক সংগঠন গীতবিতানের আয়োজনে তিন দিনব্যাপী নাট্যোৎসব শুরু হবে ৫ জুন। উৎসবে ৭ জুন মঞ্চস্থ হবে কালপুরুষের নাটক মৃণালের চিঠি। রবীন্দ্রনাথ ঠাকুরের ছোটগল্প ‘স্ত্রীর পত্র’ অবলম্বনে রচিত এই নাটকের নাট্যরূপ, নাট্য ও সংগীত নির্দেশনা দিয়েছেন শান্তনু বিশ্বাস। নাটকে একক অভিনয় করছেন শুভ্রা বিশ্বাস। এটি কালপুরুষের চতুর্থ প্রযোজনা। বিজ্ঞপ্তি।
