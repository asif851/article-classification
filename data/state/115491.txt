
চুয়াডাঙ্গায় মাতাল হয়ে অসৌজন্যমূলক আচরণ করার দায়ে জেলা কারাগারের দুই রক্ষীসহ তিনজনকে পাঁচ হাজার টাকা করে জরিমানা করেছেন ভ্রাম্যমাণ আদালত।দামুড়হুদা উপজেলা সহকারী কমিশনার (ভূমি) আবদুল হালিম গতকাল সোমবার এ আদালত পরিচালনা করেন। যাঁদের জরিমানা করা হয়েছে তাঁরা হলেন, কারারক্ষী খুলনার নাসিরুল ইসলাস ও ঝিনাইদহের কালীগঞ্জ উপজেলার বাচ্চু মিয়া এবং চুয়াডাঙ্গার দামুড়হুদা উপজেলার রানা। জেলা কারাগারের তত্ত্বাবধায়ক নজরুল ইসলাম বলেন, রোববার রাত আটটার দিকে দর্শনা রেলক্রসিংয়ে তাঁরা টহল পুলিশের সঙ্গে অসৌজন্যমূলক আচরণ করেন।
