
চট্টগ্রাম বন্দরের সংরক্ষিত এলাকায় সাতজন গাড়িচালককে ৩৩ হাজার টাকা জরিমানা করেছেন ভ্রাম্যমাণ আদালত। গতকাল বুধবার দুপুরে নিউমুরিং কনটেইনার টার্মিনাল চত্বরে ভ্রাম্যমাণ আদালতের অভিযানে এই জরিমানা করা হয়।বন্দরের নির্বাহী ম্যাজিস্ট্রেট অনুপম সাহা এই আদালত পরিচালনা করেন।আদালতসংশ্লিষ্ট ব্যক্তিরা জানান, লাইসেন্স না থাকায় মো. নুরউদ্দিন, মো. সুমন, মাইনুদ্দিন, জহিরুল ইসলাম এবং মো. এরশাদকে পাঁচ হাজার টাকা করে ৩০ হাজার টাকা জরিমানা করা হয়। যত্রতত্র গাড়ি রাখায় মো. সাইফুল নামে আরেক চালককে তিন হাজার টাকা জরিমানা করা হয়। এঁরা কনটেইনার ও পণ্যবাহী যানবাহনের চালক।
