
জুয়া খেলার দায়ে গতকাল সোমবার বগুড়ার ধুনট উপজেলায় ৫ ব্যক্তিকে ১৫ দিন করে কারাদণ্ড এবং ১ জনকে ৫০০ টাকা জরিমানা করেছেন ভ্রাম্যমাণ আদালত। ভ্রাম্যমাণ আদালতের নির্বাহী হাকিম উপজেলা নির্বাহী কর্মকর্তা মুহাম্মাদ ইব্রাহীম এই সাজা দেন। ধুনট থানার ওসি মিজানুর রহমান বলেন, গত রোববার রাতে উপজেলার ভূতবাড়ি গ্রামে যমুনা নদীর তীরে জুয়ার আসর থেকে ওই ছয়জনকে আটক করা হয়। গতকাল তাঁদের ভ্রাম্যমাণ আদালতে হাজির করা হয়। 
