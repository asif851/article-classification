
অ্যাটর্নি জেনারেল মাহবুবে আলমের পদে থাকা নিয়ে করা রিট শুনতে বিব্রতবোধ করেছেন হাইকোর্টের দ্বৈত বেঞ্চের একজন বিচারপতি।আজ রোববার বিচারপতি কাজী রেজা-উল হক ও বিচারপতি মোহাম্মদ উল্লাহর সমন্বয়ে গঠিত হাইকোর্ট বেঞ্চে এ ঘটনা ঘটে।আইনজীবীরা বলছেন, এখন বিষয়টি প্রধান বিচারপতির কাছে যাবে। প্রধান বিচারপতি নতুন বেঞ্চ গঠন করে দিলে বিষয়টি শুনানির জন্য সেখানে পাঠানো হবে।মাহবুবে আলমের অ্যাটর্নি জেনারেল পদে থাকা নিয়ে ১০ নভেম্বর রিটটি করেন সুপ্রিম কোর্টের আইনজীবী ইউনূচ আলী আকন্দ। তাঁর যুক্তি, সংবিধানের ৬৪(১) ও ৯৬(১) অনুচ্ছেদ অনুসারে, ৬৭ বছর বয়সের পর কেউ ওই পদে থাকতে পারেন না।
