
পাবনার আতাইকুলায় একটি হত্যা মামলায় তায়েজ উদ্দিন খান (৪৫) নামে এক ব্যক্তিকে যাবজ্জীবন কারাদণ্ড দেওয়া হয়েছে। গতকাল বুধবার বিকেলে অতিরিক্ত জেলা ও দায়রা জজ প্রথম আদালতের বিচারক মুন্সি মো. মুশিয়ার রহমান এই রায় দেন।তায়েজ উদ্দিনের বাড়ি পাবনা সদর উপজেলার আতাইকুলা থানার শাঁখারিপাড়া গ্রামে।আদালত-সংশ্লিষ্ট সূত্র জানায়, ২০০৯ সালের ২৮ নভেম্বর জামরুল ইসলাম নামে এক মাছ ব্যবসায়ীকে কুপিয়ে হত্যা করা হয়। ঘটনার পরদিন নিহতের স্ত্রী রাবেয়া খাতুন আটজনকে আসামি করে আতাইকুলা থানায় একটি হত্যা মামলা দায়ের করেন। ২০০৪ সালের ৪ নভেম্বর আদালতে অভিযোগপত্র দেয় পুলিশ। আদালত ১১ জন সাক্ষীর সাক্ষ্য গ্রহণ ও শুনানি শেষে গতকাল এই রায় রায় দেন।
