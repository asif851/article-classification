
বেসরকারি দুটি এয়ারলাইনস ইউএস-বাংলা ও নভোএয়ার দেশের ভেতরে ভ্রমণে ভাড়া কমিয়েছে। এদের মধ্যে নভোএয়ার কমিয়েছে পাঁচটি রুটে এবং ইউএস-বাংলা কমিয়েছে একটি রুটে।
চট্টগ্রাম, কক্সবাজার, যশোর, সিলেট ও সৈয়দপুর রুটে ভাড়া কমিয়েছে নভোএয়ার। চট্টগ্রামে সর্বনিম্ন ভাড়া ২ হাজার ৫০০ টাকা, কক্সবাজারে ৩ হাজার ৯০০ টাকা, যশোরে ২ হাজার ৭০০ টাকা, সিলেটে ২ হাজার ৭০০ টাকা এবং সৈয়দপুরে ২ হাজার ৭০০ টাকা। এগুলো সবই একমুখী। দেশের ভেতরে নভোএয়ার বর্তমানে ঢাকা থেকে চট্টগ্রাম রুটে পাঁচটি, কক্সবাজারে দুটি, যশোরে তিনটি, সিলেটে একটি ও সৈয়দপুরে তিনটি ফ্লাইট পরিচালনা করছে।ইউএস-বাংলা ঢাকা-কক্সবাজার রুটের ভাড়া কমিয়েছে। একমুখী যাতায়াতের ভাড়া ৩ হাজার ৯৯৯ টাকা এবং ফিরতিসহ ৭ হাজার ৯৯৮ টাকা। এতে ট্যাক্স এ সারচার্জ অন্তর্ভুক্ত। এ এয়ারলাইনস ঢাকা থেকে কক্সবাজারে প্রতিদিন তিনটি ফ্লাইট ও কক্সবাজার থেকে ঢাকার উদ্দেশে তিনটি ফ্লাইট পরিচালনা করছে। বিজ্ঞপ্তি।
 
