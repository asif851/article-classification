

পবিত্র হজ নিয়ে আপত্তিকর মন্তব্য করে মন্ত্রিত্ব থেকে অপসারিত লতিফ সিদ্দিকীকে ২২ অক্টোবরের মধ্যে গ্রেপ্তারের দাবি জানানো হয়েছে। প্রয়োজনে ইন্টারপোলের মাধ্যমে ধরতে হবে। নইলে ২৬ অক্টোবর সকাল-সন্ধ্যা হরতালের ঘোষণা দিয়েছে সম্মিলিত ইসলামি দলগুলো।আজ বৃহস্পতিবার রাজধানীর ঢাকা রিপোর্টার্স ইউনিটি (ডিআরইউ) মিলনায়তনে এ ঘোষণা দেন সম্মিলিত ইসলামি দলগুলোর মহাসচিব মাওলানা জাফরউল্লাহ খান।লিখিত বক্তব্যে মহাসচিব মাওলানা জাফরউল্লাহ খান বলেন, আগামীকাল শুক্রবার জুমার সময় দেশের সব মসজিদে ধর্মবিরোধীদের বিরুদ্ধে বয়ান দেওয়া হবে। ২১ তারিখ পর্যন্ত গণসংযোগ ও প্রতিবাদ সমাবেশ করা হবে।খেলাফত আন্দোলন, ওলামা মাশায়েখ পরিষদ, ইসলামিক পার্টি, মুসলীম লীগ ইত্যাদি দল নিয়ে এই সম্মিলিত জোটটি গঠন করা হয়েছে।
