
গাজীপুরের কালিয়াকৈর উপজেলায় গাড়ি চাপায় অজ্ঞাত এক ব্যক্তি নিহত হয়েছে। আজ শনিবার সকালে উপজেলার মৌচাক এলাকায় গাজীপুর-টাঙ্গাইল মহাসড়কে এ দুর্ঘটনা ঘটে। লাশের বেশবাস দেখে পুলিশ ধারণা করছে, তিনি বুদ্ধি প্রতিবন্ধী।
সালনা হাইওয়ে থানার ভারপ্রাপ্ত কর্মকর্তা (ওসি) বাসুদেব সিনহা বলেন, রাস্তা পার হওয়ার সময় সকাল ৬টার দিকে ওই ব্যক্তিকে অজ্ঞাত একটি গাড়ি চাপা দেয়। এতে ঘটনাস্থলে তিনি মারা যান। নিহত ব্যক্তির আনুমানিক বয়স ৪০ বছর। খবর পেয়ে হাইওয়ে পুলিশ মরদেহ উদ্ধার করে থানায় নিয়ে আসে। তাঁর পরিচয় এখনো জানা যায়নি। তাঁর পরনে নোংরা শার্ট-প্যান্ট। তিনি বুদ্ধি প্রতিবন্ধী ছিলেন বলে ধারণা করা হচ্ছে।
