
বাংলাদেশ কোস্ট গার্ডের ওয়েবসাইট হ্যাক করেছে ‘পাক সাইবার পাইরেটস’।আজ বুধবার সকাল পৌনে নয়টার দিকে বাংলাদেশ কোস্ট গার্ডের ওয়েবসাইটে (http://www.coastguard.gov.bd/) গিয়ে দেখা যায়, সেটি অকার্যকর। ওয়েবসাইটটি হ্যাক করার দাবি করেছে ‘পাক সাইবার পাইরেটস’।এ বিষয়ে জানতে চাইলে কোস্ট গার্ডের গোয়েন্দা শাখার কর্মকর্তা কামরুজ্জামান প্রথম আলোকে বলেন, ‘ওয়েবসাইট হ্যাক হওয়ার বিষয়টি আজ সকালে আমাদের নজরে এসেছে। ঊর্ধ্বতন কর্মকর্তাদের জানানো হয়েছে। তাঁরা পরবর্তী পদক্ষেপ নেবেন।’
