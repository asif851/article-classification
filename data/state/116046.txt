
পরিবেশদূষণকারী শিল্পপ্রতিষ্ঠানকে আইনের আওতায় এনে তাদের কাছ থেকে গ্রিন ট্যাক্স (সবুজ কর) আদায়ের দাবি জানিয়েছে পরিবেশবাদী কয়েকটি সংগঠন। গতকাল শনিবার সকালে জাতীয় প্রেসক্লাবের সামনে আয়োজিত অবস্থান কর্মসূচিতে এই দাবি করে বিভিন্ন পরিবেশনবাদী সংগঠন।অনুষ্ঠানে বক্তারা বলেন, সবুজ কর পরিবেশ উন্নয়নের জন্য বিভিন্ন সহায়ক কর্মসূচিতে ব্যবহার করবে সরকার। সবুজ কর সেসব শিল্প-কারখানার ক্ষেত্রে প্রযোজ্য হবে, যারা ইফ্লুয়েন্ট ট্রিটমেন্ট প্ল্যান্ট (ইটিপি) স্থাপন করেনি।অনুষ্ঠানে উপস্থিত ছিলেন বাংলাদেশ পরিবেশ আন্দোলনের (বাপা) সাধারণ সম্পাদক আবদুল মতিন, নিরাপদ ডেভেলপমেন্ট ফাউন্ডেশনের চেয়ারম্যান ইবনুল সাঈদ, ইয়ুথ কোয়ালিশন ফর ক্লাইমেট জাস্টিসের প্রেসিডেন্ট এস এম সৈকত, ক্যাম্পেইন ফর ডেভেলপমেন্ট ফাউন্ডেশনের নির্বাহী পরিচালক মশিউর রহমান, গ্রিন মাইন্ড সোসাইটির প্রেসিডেন্ট আমীর হাসান প্রমুখ। বিজ্ঞপ্তি।
