
বেগম রোকেয়া বিশ্ববিদ্যালয়ের বাংলা বিভাগের দ্বিতীয় ব্যাচের (২০০৯-১০) শিক্ষার্থীদের শিক্ষা সমাপনী গতকাল অনুষ্ঠিত হয়েছে। সকাল সাড়ে ১০টায় শোভাযাত্রা বের হয়। পরে হেয়াত মামুদ ভবনের গ্যালারি কক্ষে শিক্ষক ও বিদায়ী শিক্ষার্থীদের সম্মাননা ও আলোচনা অনুষ্ঠান হয়। দ্বিতীয় ব্যাচের শিক্ষার্থী মশিউর রহমানের সভাপতিত্বে এতে প্রধান অতিথি ছিলেন কলা অনুষদের ডিন সাইদুল হক। বিশেষ অতিথি ছিলেন বাংলা বিভাগের অধ্যাপক সরিফা সালোয়া ডিনা, সহযোগী অধ্যাপক রিষিণ পরিমল, তুহিন ওয়াদুদ, শফিক আশরাফ ও নিত্য ঘোষ। 
