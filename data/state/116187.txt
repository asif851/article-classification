
রাত নয়টার পর আন্তজেলা বাস চলাচল শুরু করার সিদ্ধান্ত নেওয়া হয়েছে। আজ বৃহস্পতিবার স্বরাষ্ট্র প্রতিমন্ত্রী আসাদুজ্জামান খানের সঙ্গে বাংলাদেশ সড়ক পরিবহন মালিক সমিতির জরুরি ও অনির্ধারিত এক বৈঠকে এ সিদ্ধান্ত নেওয়া হয়।
বৈঠকে উপস্থিত স্বরাষ্ট্র মন্ত্রণালয়ের একজন ঊর্ধ্বতন কর্মকর্তা জানান, ‘মালিক সমিতি আমাদের অনুরোধ জানিয়েছেন সড়কের নিরাপত্তা জোরদার করতে; যাতে তাঁরা আজ রাত থেকে দূরপাল্লার বাস চালাতে পারেন। জরুরি ও অনির্ধারিত বৈঠকে তাঁদের এ বিষয়ে সব ধরনের সহায়তার আশ্বাস দেওয়া হয়েছে।
সড়ক পরিবহন শ্রমিক ফেডারেশনের সভাপতি ও নৌপরিবহনমন্ত্রী শাজাহান খান, জাতীয় পার্টির নেতা এবং স্থানীয় সরকার ও সমবায় প্রতিমন্ত্রী মসিউর রহমান রাঙ্গাসহ বিভিন্ন পরিবহন মালিক সংগঠনের নেতারা এ বৈঠকে উপস্থিত ছিলেন।
গত ৯ ফেব্রুয়ারি রাত নয়টার পর থেকে মহাসড়কে বাস না চালানোর সিদ্ধান্ত নেওয়া হয়।
আরও পড়ুন :  রাত নয়টার পর মহাসড়কে বাস বন্ধ 
