
ষষ্ঠ বাংলাদেশ পদার্থবিজ্ঞান অলিম্পিয়াডের রাজশাহী বিভাগীয় পর্বে ৫৮ জন জাতীয় পর্বের জন্য নির্বাচিত হয়েছেন। গতকাল রোববার রাজশাহী বিশ্ববিদ্যালয়ে এ অলিম্পিয়াড অনুষ্ঠিত হয়। এতে স্কুল ও কলেজ পর্যায়ের শিক্ষার্থীরা অংশগ্রহণ করে।পদার্থবিজ্ঞান অলিম্পিয়াড কমিটির উদ্যোগে গতকাল সকালে বিশ্ববিদ্যালয় পদার্থবিজ্ঞান বিভাগের সভাপতি সোমনাথ ভট্টাচার্য অলিম্পিয়াডের উদ্বোধন করেন। বিশ্ববিদ্যালয় পদার্থবিজ্ঞান বিভাগ ও পদার্থবিজ্ঞান ক্লাব যৌথভাবে এর আয়োজন করে। অনুষ্ঠানে বিশিষ্ট গণিতবিদ অধ্যাপক সুব্রত মজুমদার প্রধান অতিথি ছিলেন। বিশেষ অতিথি ছিলেন পদার্থবিজ্ঞানী ও বিশ্ববিদ্যালয়ের পদার্থবিজ্ঞান বিভাগের ইমেরিটাস অরুণ কুমার বসাক। রাজশাহী বিভাগের পদার্থবিজ্ঞান অলিম্পিয়াডের সমন্বয়কারী ও পদার্থবিজ্ঞান বিভাগের অধ্যাপক সালেহ আহমেদ বলেন, ৫৮ জন প্রতিযোগী নির্বাচিত হেয়ছে।
