
সুপ্রিম কোর্টের আইনজীবী কামাল উদ্দিন আহাম্মদকে ডেপুটি অ্যাটর্নি জেনারেল হিসেবে নিয়োগ দেওয়া হয়েছে। গতকাল বৃহস্পতিবার আইন মন্ত্রণালয়ের আইন ও বিচার বিভাগের সলিসিটর কার্যালয় তাঁর নিয়োগসংক্রান্ত প্রজ্ঞাপন জারি করে।কামাল উদ্দিন ১০ ট্রাক অস্ত্র আটক মামলায় চট্টগ্রাম মহানগর দায়রা জজ আদালতে সরকারি কৌঁসুলি (পিপি) হিসেবে দায়িত্ব পালন করেছিলেন।গতকালের প্রজ্ঞাপনে বলা হয়, বাংলাদেশ ল অফিসার্স অর্ডার ১৯৭২-এর ৩(২) অনুচ্ছেদ অনুসারে কামাল উদ্দিন আহাম্মদকে পুনরাদেশ না দেওয়া পর্যন্ত বাংলাদেশের ডেপুটি অ্যাটর্নি জেনারেল হিসেবে নিয়োগ দেওয়া হয়। রাষ্ট্রপতির আদেশক্রমে সলিসিটর এ কে এম সলিমউল্লাহ স্বাক্ষরিত প্রজ্ঞাপনে বলা হয়, এটি অবিলম্বে কার্যকর হবে।
