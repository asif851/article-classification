
মানহানির অভিযোগে ও ক্ষতিপূরণ চেয়ে প্রথম আলোর সম্পাদক ও প্রতিবেদকের বিরুদ্ধে পৃথক দুটি মামলা করেছেন ঢাকার মিরপুরের সরকারদলীয় সাংসদ কামাল আহমেদ মজুমদার। মানহানির অভিযোগে সাংসদ প্রথম আলোর সম্পাদক মতিউর রহমান ও বিশেষ প্রতিনিধি কামরুল হাসানের বিরুদ্ধে ঢাকা মহানগর হাকিম এস এম আশিকুর রহমানের আদালতে মামলা করেন। আদালত বাদীর জবানবন্দি গ্রহণ করে পুলিশের গোয়েন্দা শাখার (ডিবি) যুগ্ম কমিশনারকে তদন্ত করে প্রতিবেদন দাখিলের নির্দেশ দিয়েছেন।মামলায় এজাহারে অভিযোগ করা হয়, প্রথম আলোতে ১৭ আগস্ট ‘সাংসদের দপ্তরে আদালত’ শিরোনামে একটি প্রতিবেদন প্রকাশিত হয়। ওই খবরে তাঁর মানহানি হয়েছে বলে অভিযোগ করেন সাংসদ কামাল আহমেদ মজুমদার।
এ ছাড়া সাংসদ প্রথম আলোর সম্পাদক ও প্রতিবেদকের কাছে ১০০ কোটি টাকার ক্ষতিপূরণ চেয়ে ঢাকার চতুর্থ যুগ্ম জেলা জজ আদালতে আরেকটি মামলা করেছেন।
 
আরও পড়তে ক্লিক করুন
সাংসদের দপ্তরে ‘আদালত’
