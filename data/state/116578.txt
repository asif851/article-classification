
যশোর সদর উপজেলার এড়েন্দা গ্রামে সাবিনা ইয়াসমিন নামে আট বছর বয়সী এক শিশুকে ধর্ষণের পর হত্যা করেছে দুর্বৃত্তরা। সাবিনা এড়েন্দা সরকারি প্রাথমিক বিদ্যালয়ে তৃতীয় শ্রেণীতে পড়ত। রোববার রাত ১০টার দিকে লাশ উদ্ধার করে ময়নাতদন্তের জন্য যশোর ২৫০ শয্যাবিশিষ্ট জেনারেল হাসপাতালের মর্গে পাঠানো হয়।সাবিনা এড়েন্দা গ্রামের বিল্লাল হোসেনের মেয়ে। রোববার সন্ধ্যা থেকে সাবিনাকে পরিবারের লোকজন খোঁজাখুঁজি করে পাননি। পরে রাত ১০টার দিকে স্থানীয় একটি মাঠের ভেতর তার লাশ পড়ে থাকতে দেখে লোকজন পুলিশে খবর দেয়।যশোর কোতোয়ালি থানার ওসি এমদাদুল হক শেখ বলেন, ধর্ষণের পর হত্যা করে দুর্বৃত্তরা পালিয়ে গেছে। পরিবারের লোকজনের দাবি, এড়েন্দা বটতলা গ্রামের আনোয়ার মেয়েটিকে ফুসলিয়ে মাঠের মধ্যে নিয়ে গেছে।
