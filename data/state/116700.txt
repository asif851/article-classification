
ভারতীয় সীমান্তরক্ষী বাহিনীর (বিএসএফ) গুলিতে আজিজুল ইসলাম (৩০) নামে বাংলাদেশি এক যুবক নিহত হয়েছেন। গত মঙ্গলবার রাতে জয়পুরহাটের পাঁচবিবি উপজেলার হাটখোলা সীমান্তে এ ঘটনা ঘটে।বর্ডার গার্ড বাংলাদেশের (বিজিবি) জয়পুরহাট-৩ ক্যাম্পের অধিনায়ক লে. কর্নেল আবদুল রাজ্জাক তরফদার জানান, মঙ্গলবার রাত তিনটার দিকে বাংলাদেশের কয়েকজন গরু ব্যবসায়ী ভারত থেকে গরু নিয়ে ফেরার পথে বিএসএফের গুলিতে আজিজুল মারা যান। তাঁর মরদেহ পাঁচবিবির হাটখোলা সীমান্তের ২৮০/১২-১৪ সাব-পিলার এলাকার ভারতীয় ভূখণ্ডের ৫০ গজ ভেতরে পড়েছিল।বিজিবি অধিনায়ক জানান, এ ঘটনায় বিজিবির পক্ষ থেকে বিএসএফের কাছে তীব্র প্রতিবাদ জানানো হয়।নিহত আজিজুল জয়পুরহাট সদর উপজেলার দড়িপাড়া গ্রামের মৃত তোফাজ্জল হোসেনের ছেলে।
