
প্রধানমন্ত্রীর কার্যালয়ের মুখ্যসচিব হিসেবে নিয়োগ পেয়েছেন প্রধানমন্ত্রীর কার্যালয়ের সচিব আবুল কালাম আজাদ। প্রধানমন্ত্রীর কার্যালয়ের সচিব হিসেবে নিয়োগ পেয়েছেন পরিসংখ্যান ও তথ্য ব্যবস্থাপনা বিভাগের সচিব সুরাইয়া বেগম।জনপ্রশাসন মন্ত্রণালয় গতকাল সোমবার রাতে এ বিষয়ে আদেশ জারি করে। মুখ্যসচিব আবদুস সোবহান সিকদার অবসরোত্তর ছুটিতে যাওয়ায় পদটি শূন্য হয়।এদিকে বাংলাদেশ কর্মচারী কল্যাণ বোর্ডের মহাপরিচালক বেগম কানিজ ফাতেমাকে পরিসংখ্যান ও তথ্য ব্যবস্থাপনা বিভাগের ভারপ্রাপ্ত সচিব করা হয়েছে।
