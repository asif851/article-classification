
চাঁপাইনবাবগঞ্জের শিবগঞ্জ উপজেলার তেলকুপি সীমান্ত এলাকা থেকে গত বৃহস্পতিবার রাতে ২৮০ বোতল ফেনসিডিল উদ্ধার করেছে বর্ডার গার্ড বাংলাদেশ (বিজিবি)। তবে এ ঘটনায় কাউকে গ্রেপ্তার করা সম্ভব হয়নি। চাঁপাইনবাবগঞ্জে ৯ বিজিবির পরিচালক এস এম আবুল এহসান বলেন, গোপন সংবাদের ভিত্তিতে রাত ১১টার দিকে তেলকুপি সীমান্তের পাগলা নদীর ঘাট এলাকায় অভিযান চালালে চোরাকারবারিরা ওই ফেনসিডিলের বোতলগুলো ফেলে পালায়। 
