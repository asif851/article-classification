
মুক্তিযুদ্ধকালে মানবতাবিরোধী অপরাধের অভিযোগে ময়মনসিংহের মুক্তাগাছার আবদুস সালামসহ ছয়জনকে গ্রেপ্তারের নির্দেশ দিয়েছেন আন্তর্জাতিক অপরাধ ট্রাইব্যুনাল। রাষ্ট্রপক্ষের এক আবেদনের পরিপ্রেক্ষিতে বিচারপতি আনোয়ারুল হকের নেতৃত্বাধীন তিন সদস্যের ট্রাইব্যুনাল গতকাল সোমবার এই আদেশ দেন।
ট্রাইব্যুনালে আবেদনটি করেন রাষ্ট্রপক্ষের কৌঁসুলি আবুল কালাম। ওই ছয়জন হলেন আবদুস সালাম, মো. জালাল, জয়েন উদ্দিন, শমসের ফকির, মো. ফকির ও মো. ফারুকী।
