
উত্তরায় ‘বিজয় দিবস ফুটবল প্রতিযোগিতা-১৬’ শুরু হয়েছে। গতকাল রোববার বিকেলে আজমপুর সরকারি প্রাথমিক বিদ্যালয় মাঠে প্রতিযোগিতা শুরু হয়েছে।প্রতিযোগিতার আয়োজনকারী অগ্রণী ক্লাবের সাধারণ সম্পাদক বলেন, বিজয় দিবসকে কেন্দ্র করে শহীদ মুক্তিযোদ্ধাদের স্মৃতির প্রতি শ্রদ্ধা জানিয়ে ১৯৮৬ সাল থেকে অগ্রণী ক্লাব এ ফুটবল প্রতিযোগিতার আয়োজন করে আসছে। অগ্রণী ক্লাবের ভারপ্রাপ্ত সভাপতি আবুল কাশেম সরকারের সভাপতিত্বে উদ্বোধনী অনুষ্ঠানে উপস্থিত ছিলেন ঢাকা উত্তর সিটি করপোরেশনের ১ নম্বর ওয়ার্ডের কাউন্সিলর আফছার উদ্দিন খান, ক্লাবটির প্রতিষ্ঠাতা সভাপতি আবু হানিফ, দক্ষিণখান থানা মুক্তিযোদ্ধা সংসদের কমান্ডার ছাদেক আলী প্রমুখ।
