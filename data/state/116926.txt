
চাঁপাইনবাবগঞ্জের গোমস্তাপুর উপজেলায় বিলে মাছ ধরতে গিয়ে গভীর নলকূপের বৈদ্যুতিক তারে স্পৃষ্ট হয়ে তিনজন মারা গেছেন। গতকাল সোমবার রাত ১১টার দিকে এ ঘটনা ঘটে।
মৃত ব্যক্তিরা হলেন উপজেলার রাধানগর ইউনিয়নের বিভীষণ গ্রামের আসাদুল হক (২২), বাশির আলী (১৮) ও মনিরুল ইসলাম (১৮)। আহত হয়েছেন আরও একজন। তাঁর নাম জানা যায়নি।
ইউনিয়নের ৬ নম্বর ওয়ার্ড সদস্য আক্তারুজ্জামানের ভাষ্য, ইউনিয়নের সিঙ্গাবাদ পাথার বিল মাইশালায় মাছ ধরতে গিয়ে তাঁরা বিদ্যুৎস্পৃষ্ট হন। অন্য জেলেরা তাঁদের মরদেহ উদ্ধার করে নিয়ে আসেন।
রাধানগর ইউনিয়ন পরিষদের (ইউপি) চেয়ারম্যান মামুনুর রশিদ ঘটনার সত্যতা নিশ্চিত করেছেন।
