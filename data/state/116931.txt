
গাজীপুর সিটি করপোরেশনের ছয়দানা হাজীপুর পুকুর এলাকায় গত শুক্রবার রাতে অভিযান চালিয়ে একটি বিদেশি পিস্তল ও একটি ম্যাগাজিনসহ দুই যুবককে আটক করেছে র‌্যাব-১। তাঁরা হলেন গাজীপুরের ছয়দানা হাজীপুর পুকুর এলাকার রোকনুজ্জামান রাসেল (৩২) ও উত্তর খাইলকুর এলাকার সোহেল রানা (৩০)। র‌্যাপিড অ্যাকশন ব্যাটালিয়ন (র‌্যাব) জানায়, জয়দেবপুর থানার ছয়দানা হাজীর পুকুর এলাকায় কিছু অস্ত্রধারী সন্ত্রাসী অপরাধমূলক কাজ করতে জড়ো হয়েছে—এমন তথ্য পেয়ে র‌্যাব সদস্যরা রাত পৌনে ১২টার দিকে সেখানে অভিযান চালিয়ে অস্ত্রসহ দুজনকে আটক করেন। তাঁদের বিরুদ্ধে আইনানুগ ব্যবস্থা নেওয়া হবে। 
