



নেপালে বাংলাদেশ দূতাবাসের কর্মকর্তারা হাসপাতাল ও বিমানবন্দরে
নেপালে হটলাইন +৯৭৭৯৮১০১০০৪০১ ও +৯৭৭৯৮৬১৪৬৭৪২২


নেপালের রাজধানী কাঠমান্ডুতে বেসরকারি বিমান সংস্থা ইউএস বাংলার উড়োজাহাজ বিধ্বস্ত হওয়ার ঘটনায় দেশটির বাংলাদেশ দূতাবাস হটলাইন চালু করেছে। পররাষ্ট্র প্রতিমন্ত্রী শাহরিয়ার আলম দুর্ঘটনার পরপরই সোমবার ফেসবুকে এক স্ট্যাটাসে এ কথা জানান।
শাহরিয়ার আলম এক ফেসবুকে বলেন, ‘আমাদের দূতাবাসের কর্মকর্তারা হাসপাতাল এবং বিমানবন্দরে আছেন। তিনি ফেসবুকে লিখেছেন, ‘আমাদের নেপাল দূতাবাস হটলাইন মো. আল আলামুল ইমাম, কনস্যুলার +৯৭৭৯৮১০১০০৪০১, অসিত বরণ সরকার +৯৭৭৯৮৬১৪৬৭৪২২। কারও পরিচিত কোনো যাত্রী থাকলে সে তথ্য দিতে বলা হয়েছে।
সোমবার ঢাকা থেকে নেপালের উদ্দেশে ছেড়ে যাওয়া বেসরকারি বিমান সংস্থা ইউএস বাংলার একটি উড়োজাহাজ কাঠমান্ডুর ত্রিভুবন আন্তর্জাতিক বিমানবন্দরে কাঠমান্ডুতে বিধ্বস্ত হয়। বিধ্বস্ত হয়ে অন্তত ৫০ জন নিহত হয়েছেন বলে বার্তা সংস্থা রয়টার্স নেপালের সেনাবাহিনীর একজন মুখপাত্রের বরাত দিয়ে জানিয়েছে। তবে বার্তা সংস্থা এএফপি বলেছে, কমপক্ষে ৪০ জন নিহত হয়েছেন।
নেপালের সেনাবাহিনীর মুখপাত্র গোকুল ভান্ডারি এএফপিকে বলেন, কাউকে জীবিত উদ্ধার করার আশা প্রায় শেষ হয়ে গেছে। কারণ, উড়োজাহাজটি ভয়াবহভাবে পুড়ে গেছে।
কোনো বার্তা সংস্থাই তাৎক্ষণিকভাবে হতাহত ব্যক্তিদের পরিচয় জানাতে পারেনি।
হতাহত ব্যক্তিদের উদ্ধারে কাজ চলছে। বিমানের ধ্বংসাবশেষ থেকে লাশ উদ্ধার করা হয়েছে। উড়োজাহাজটিতে ৬৭ জন যাত্রী ও ৪ জন ক্রু ছিলেন।
বিধ্বস্ত হওয়া ইউএস বাংলার উড়োজাহাজটিতে ৩২ বাংলাদেশি যাত্রী ছিলেন। 
ইউএস বাংলা এয়ারলাইনস সূত্র জানায়, উড়োজাহাজটিতে ক্রুসহ মোট ৭১ জন ছিলেন। যাত্রী ছিলেন ৬৭ জন। এর মধ্যে বাংলাদেশি ছাড়া ৩২ জন নেপালি, একজন করে মালদ্বীপ ও চীনের যাত্রী ছিলেন। 
ঢাকা থেকে নেপালের উদ্দেশে ছেড়ে যাওয়া বেসরকারি বিমান সংস্থা ইউএস বাংলার একটি উড়োজাহাজ কাঠমান্ডুতে বিধ্বস্ত হয়েছে। আজ সোমবার কাঠমান্ডুর ত্রিভুবন আন্তর্জাতিক বিমানবন্দরের রানওয়েতে এ দুর্ঘটনা ঘটে বলে জানিয়েছে বিবিসি অনলাইন।
