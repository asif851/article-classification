
পটুয়াখালীর সদর উপজেলার চর জৈনকাঠি এলাকায় গত সোমবার দিবাগত রাত আড়াইটার দিকে লোহালিয়া নদীতে মাছ ধরতে গিয়ে সাইফুল ইসলাম (২৭) নামের এক জেলে বজ্রপাতে মারা গেছেন। এ সময় সাইফুলের বাবা হোসেন হাওলাদার (৪৫) আহত হন। তাঁকে পটুয়াখালী জেনারেল হাসপাতালে ভর্তি করা হয়েছে। তাঁদের বাড়ি জৈনকাঠি ইউনিয়নের চর জৈনকাঠি গ্রামে। জৈনকাঠি ইউপি চেয়ারম্যান ফিরোজ আলম বিষয়টি নিশ্চিত করেছেন।
