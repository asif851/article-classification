
ঢাকায় নিযুক্ত যুক্তরাষ্ট্রের রাষ্ট্রদূত মার্সিয়া স্টিফেনস ব্লুম বার্নিকাট, সুইজারল্যান্ডের রাষ্ট্রদূত ক্রিস্টিয়ান ফস ও জাতিসংঘ উন্নয়ন তহবিলের (ইউএনডিপি) আবাসিক প্রতিনিধি রবার্ট ওয়াটকিনস গতকাল সোমবার বিকেলে জাতীয় সংসদের স্পিকার শিরীন শারমিন চৌধুরীর সঙ্গে তাঁর কার্যালয়ে সাক্ষাৎ করেছেন। সংসদ সচিবালয়ের এক সংবাদ বিজ্ঞপ্তিতে বলা হয়, সাক্ষাতে সংসদীয় গণতন্ত্র ও দ্বিপক্ষীয় স্বার্থসংশ্লিষ্ট বিষয়ে আলোচনা হয়। 
