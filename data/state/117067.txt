
অতিরিক্ত অ্যাটর্নি জেনারেলের পদ থেকে এম কে রহমানকে অব্যাহতি দেওয়া হয়েছে। রাষ্ট্রপতির অনুমোদনক্রমে আইন মন্ত্রণালয় আজ সোমবার এ বিষয়ে প্রজ্ঞাপন জারি করে। আইন মন্ত্রণালয়ের দায়িত্বপ্রাপ্ত একজন কর্মকর্তা প্রথম আলোকে এ খবর নিশ্চিত করছেন। এম কে রহমান আন্তর্জাতিক অপরাধ ট্রাইব্যুনালে রাষ্ট্রপক্ষের কৌঁসুলিদের সমন্বয়ক হিসেবে দায়িত্ব পালন করছিলেন। তবে এ বিষয়ে কী হবে, তা এখনো  সিদ্ধান্ত হয়নি বলে জানিয়েছেন আইন মন্ত্রণালয়ের ওই কর্মকর্তা।
