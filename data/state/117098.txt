
কক্সবাজারের রামু উপজেলার বাঁকখালী নদীতে নৌকাডুবিতে দুজন নিখোঁজ হয়েছেন। গর্জনিয়া সেতু এলাকায় বাঁকখালী নদীতে গত বুধবার রাত সাড়ে ১০টায় এ দুর্ঘটনা ঘটে। এ সময় নিখোঁজ হন গর্জনিয়া ইউনিয়নের পূর্ববোমাংখিল গ্রামের নুরুল আমিন ও ক্যাজরবিল গ্রামের আশিষ নাথ। গতকাল সন্ধ্যা পর্যন্ত তাঁদের খোঁজ মেলেনি। গর্জনিয়া ইউপির চেয়ারম্যান তৈয়ব উল্লাহ চৌধুরী বলেন, বুধবার রাতে স্থানীয় চারজন ডিঙি নৌকা নিয়ে বোমাখিল গ্রামে যাচ্ছিলেন। নৌকাটি নদীর মাঝপথে এসে উল্টে যায়।
