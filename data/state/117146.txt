
চট্টগ্রামের হাটহাজারীর কলাবাগান বাসস্ট্যান্ড এলাকায় ট্রাক ও সিএনজিচালিত অটোরিকশার সংঘর্ষে মো. জিকু নামের ১৫ বছর বয়সী এক কিশোর মারা গেছে। এই ঘটনায় আহত হয়েছেন কিশোরের বাবা মো. হাশেম। গতকাল শনিবার সকালে এ দুর্ঘটনা ঘটে। চট্টগ্রাম মেডিকেল কলেজ হাসপাতাল পুলিশ ফাঁড়ির নায়েক জাহাঙ্গীর আলম বলেন, বাবা আর ছেলেকে বহনকারী অটোরিকশাটির সঙ্গে উল্টো দিক থেকে আসা একটি ট্রাকের মুখোমুখি সংঘর্ষ হয়। এতে তাঁরা দুজনই গুরুতর আহত হন। হাসপাতালে আনার পর চিকিৎসক জিকুকে মৃত ঘোষণা করেন।
