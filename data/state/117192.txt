
সহজে ও দ্রুত কর আদায়ে সিলেট সিটি করপোরেশনের দুই দিনের ‘ওয়ান স্টপ সার্ভিস’ গতকাল মঙ্গলবার শুরু হয়েছে। নগরের আলিয়া মাদ্রাসা মাঠে সকাল ১০টা থেকে শুরু এ কার্যক্রমের উদ্বোধন করেন জেলা প্রশাসক মো. জয়নাল আবেদীন। সিটি করপোরেশনের প্রধান নির্বাহী কর্মকর্তা এনামুল হাবীবের সভাপতিত্বে উদ্বোধনী অনুষ্ঠানে সিলেট চেম্বারের সভাপতি সালাহ্ উদ্দিন আলী আহমদ ছাড়াও বিভিন্ন ওয়ার্ডের কাউন্সিলর ও পেশাজীবী সংগঠনের নেতারা উপস্থিত ছিলেন। 
