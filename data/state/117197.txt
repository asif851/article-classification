
রাষ্ট্রপতি আবদুল হামিদের সঙ্গে দেখা করেছেন প্রধানমন্ত্রী শেখ হাসিনা। আজ সোমবার সন্ধ্যায় প্রধানমন্ত্রী বঙ্গভবনে যান। সেখানে তাঁকে ফুলের তোড়া দিয়ে স্বাগত জানান রাষ্ট্রপতি ও তাঁর সহধর্মিণী। এরপর প্রধানমন্ত্রী ও রাষ্ট্রপতি কথা বলেন।তবে, প্রধানমন্ত্রী ও রাষ্ট্রপতির মধ্যকার আলোচনার বিষয় সম্পর্কে বিস্তারিত কিছু জানা যায়নি।প্রসঙ্গত, গতকাল রাতে আওয়ামী লীগের কেন্দ্রীয় কার্যনির্বাহী সংসদের বৈঠকের সূচনা বক্তব্যে প্রধানমন্ত্রী বলেন, জাতীয় নির্বাচনের তফসিল ঘোষণার আগের দিন পর্যন্ত সংসদ অধিবেশন চলতে কোনো বাধা নেই।২৪ অক্টোবরের পর সংসদ অধিবেশন চলতে পারবে না, তা সংবিধানের কোথাও লেখা নেই।তিনি আরও বলেন, সংবিধান অনুযায়ী সংসদের মেয়াদ শেষ হওয়ার আগের ৯০ দিন নির্বাচনের সময়।তবে নির্বাচন কোন সময়ে অনুষ্ঠিত হবে, তা সুনির্দিষ্ট করে বলেননি তিনি।
এর পরই আজ প্রধানমন্ত্রী বঙ্গভবনে গেলেন রাষ্ট্রপতি আবদুল হামিদের সঙ্গে সাক্ষাত্ করতে।
 
