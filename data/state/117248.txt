
সড়ক পরিবহন ও সেতু মন্ত্রণালয়ের একটি প্রকল্পের পরিচালক এবং সড়ক ও জনপথ বিভাগের (সওজ) অতিরিক্ত প্রধান প্রকৌশলী এ কিউ এম একরামউল্লাহ ও তাঁর পরিবারকে সম্পদ বিবরণী দাখিলের নির্দেশ দিয়েছে দুর্নীতি দমন কমিশন (দুদক)।
আজ বুধবার দুপুরে দুদকের উপপরিচালক (জনসংযোগ) প্রণব কুমার ভট্টাচার্য এ তথ্য জানিয়েছেন।
দুদক সূত্র জানায়, অবৈধ সম্পদ অর্জনের একটি অভিযোগের পরিপ্রেক্ষিতে এ কিউ এম একরামউল্লাহ, তাঁর স্ত্রী আতিকা খাতুন, ছেলে শাকিব একরাম ও মেয়ে আনিকা একরামের সম্পদ বিবরণী আগামী সাত কর্মদিবসের মধ্যে দাখিল করতে বলা হয়েছে।
