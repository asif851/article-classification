
আন্তর্জাতিক নারী দিবস উপলক্ষে বাংলাদেশের কমিউনিস্ট পার্টি (সিপিবি) আয়োজিত নারী সমাবেশে বক্তারা বলেছেন, মানবমুক্তির সংগ্রাম আর নারীমুক্তির সংগ্রাম এক ও অভিন্ন।গতকাল শুক্রবার জাতীয় প্রেসক্লাবের সামনে এ সমাবেশের আয়োজন করে সিপিবির নারী সেল। সমাবেশে সিপিবির কেন্দ্রীয় নেতা সৈয়দ আবু জাফর আহমেদ বলেন, এক দিকে পুঁজির শোষণ, অন্য দিকে পুরুষতান্ত্রিক সমাজের শোষণ ও নিগ্রহের দাসত্ব থেকে গোটা সমাজকে মুক্ত করতে না পারলে নারী সমাজের প্রকৃত মুক্তি সম্ভব নয়।সভাপতির বক্তব্যে সিপিবির সভাপতিমণ্ডলীর সদস্য লক্ষ্মী চক্রবর্তী বলেন, নারীর প্রতি সব ধরনের শোষণ-বৈষম্য-নিপীড়নের বিরুদ্ধে কমিউনিস্ট পার্টি লড়াই করছে এবং করে যাবে। সমাবেশে অন্যদের মধ্যে শিক্ষাবিদ এ এন রাশেদা, খেলাঘরের চেয়ারপারসন মাহফুজা খানম, কৃষক নেত্রী লীনা চক্রবর্তী, সিপিবির কেন্দ্রীয় নেতা মাকছুদা আক্তার, বিপ্লবী ওয়ার্কার্স পার্টির বহ্নিশিখা জামালী প্রমুখ বক্তব্য দেন।
 
