
চট্টগ্রাম নগরের মতিঝর্না টাংকির পাহাড় থেকে ২৫টি ঝুঁকিপূর্ণ বসতঘর উচ্ছেদ করেছে জেলা প্রশাসন। গতকাল শনিবার সকাল থেকে বিকেল পর্যন্ত এই অভিযান চালানো হয়।অভিযানে নেতৃত্ব দেন জেলা প্রশাসনের নির্বাহী ম্যাজিস্ট্রেট রুহুল আমিন। এ সময় পুলিশ ও ফায়ার সার্ভিসের সদস্যরা উচ্ছেদ কার্যক্রমে সহযোগিতা করেন। এর আগে শুক্রবার একই এলাকা থেকে ৩০টি ঝুঁকিপূর্ণ বসতঘর উচ্ছেদ করা হয়।গতকাল যে ২৫টি ঘর উচ্ছেদ করা হয় সেগুলোর গ্যাস, পানি ও বিদ্যুৎ লাইন কেটে দেওয়া হয়।
