
নানা আয়োজনে খুলনায় বিশ্ব পরিসংখ্যান দিবস-২০১৫ পালিত হয়েছে। দিবসটি পালন উপলক্ষে খুলনা জেলা পরিসংখ্যান কার্যালয়ের উদ্যোগে গতকাল সকালে জেলা প্রশাসকের সম্মেলন কক্ষে আলোচনা সভার আয়োজন করা হয়। এ বছর দিবসটির প্রতিপাদ্য ‘উন্নত পরিসংখ্যান উন্নত জীবন’। আলোচনা সভায় প্রধান অতিথির বক্তব্যে খুলনা জেলা প্রশাসক মোস্তফা কামাল বলেন, যেকোনো পরিকল্পনা প্রণয়নে পরিসংখ্যান জরুরি। কোনো বিষয়ে ধারণা না থাকলে সে ক্ষেত্রে সঠিক সিদ্ধান্তে আসা যায় না। সভায় মূল প্রবন্ধ উপস্থাপন করেন খুলনা জেলা পরিসংখ্যান কার্যালয়ের উপপরিচালক মোহাম্মদ সাদ্দাম হোসেন খান।
