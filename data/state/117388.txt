
খুলনা নগরের মীরের ডাঙ্গায় অবস্থিত খুলনা বক্ষব্যাধি হাসপাতালে স্থাপিত রিজিওনাল টিবি রেফারেন্স ল্যাবরেটরির (আরটিআরএল) উদ্বোধন করা হয়েছে। গতকাল সকালে স্বাস্থ্য ও পরিবারকল্যাণ প্রতিমন্ত্রী জাহিদ মালেক এটি উদ্বোধন করেন।জাতীয় যক্ষ্মা নিয়ন্ত্রণ কর্মসূচির আওতায় ইউএসএইড এবং টিবি কেয়ার দ্বিতীয় প্রজেক্টের কারিগরি ও আর্থিক সহযোগিতায় ল্যাবটি স্থাপন করা হয়েছে। এতে ব্যয় হয়েছে প্রায় আট কোটি টাকা।ল্যাবটি উদ্বোধন উপলক্ষে দুপুরে খুলনার অভিজাত একটি হোটেলে এক অনুষ্ঠানের আয়োজন করা হয়। সেখানে প্রধান অতিথি হিসেবে বক্তৃতা করেন প্রতিমন্ত্রী জাহিদ মালেক।
