
ঝিনাইদহ আমলি আদালতের বিচারক সাজ্জাদুর রহমান গতকাল সোমবার একটি মামলার ৪৭ আসামির জামিন আবেদন নামঞ্জুর করেন৷ কিন্তু আসামিপক্ষের আইনজীবীদের হুমকির মুখে এর মাত্র আধা ঘণ্টা পর দ্বিতীয় দফা জামিনের আবেদন নিয়ে জামিন মঞ্জুর করতে বাধ্য হন৷নাম প্রকাশ না করার শর্তে কোর্ট পুলিশের একজন কর্মকর্তা প্রথম আলোকে জানান, গতকাল বেলা একটার দিকে ঝিনাইদহ জিআর ২৮২ নম্বর মামলাটি আদালতে ওঠে। ভাঙচুর ও লুটপাটের এ মামলায় মোট ৫৮ জনকে আসামি করা হয়৷ তঁাদের মধ্যে ৪৭ জনের জামিনের আবেদন করা হয়৷ বিচারক সাজ্জাদুর রহমান জামিন আবেদন নামঞ্জুর করে তাঁদের কারাগারে পাঠানোর নির্দেশ দেন৷কোর্ট পরিদর্শক আশরাফুল বারী প্রায় আধা ঘণ্টার মধ্যে দ্বিতীয় দফা জামিন আবেদন বিচারক মঞ্জুর করেন বলে নিশ্চিত করেন৷এ বিষয়ে কথা বলার জন্য বিচারক সাজ্জাদুর রহমানের সঙ্গে সাক্ষাতের চেষ্টা করেও অনুমতি পাওয়া যায়নি৷
