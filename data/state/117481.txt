
যথাযথ আইনি প্রক্রিয়া অনুসরণ ছাড়া বিএনপির যুগ্ম মহাসচিব সালাহ উদ্দিন আহমদ ও জাতীয়তাবাদী যুবদলের সভাপতি মোয়াজ্জেম হোসেনকে হয়রানি ও গ্রেপ্তার না করতে নির্দেশ দিয়েছেন হাইকোর্ট। গতকাল মঙ্গলবার বিচারপতি কাজী রেজা-উল হক ও বিচারপতি এ বি এম আলতাফ হোসেনের সমন্বয়ে গঠিত হাইকোর্ট বেঞ্চ পৃথক রিট আবেদনের প্রাথমিক শুনানি নিয়ে এ আদেশ দেন।
আদালতে রিট আবেদনকারীদের পক্ষে আইনজীবী খন্দকার মাহবুব হোসেন ও জয়নুল আবেদীন মামলা পরিচালনা করেন। সঙ্গে ছিলেন আইনজীবী শেখ মো. আলী ও সগীর হোসেন। রাষ্ট্রপক্ষে ছিলেন ডেপুটি অ্যাটর্নি জেনারেল বিশ্বজিৎ রায়।
