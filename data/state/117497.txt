
মুন্সিগঞ্জের সিরাজদিখান উপজেলায় এক নারীর অশ্লীল ভিডিও মুঠোফোনে ছড়িয়ে দেওয়ার অভিযোগে গতকাল দুই তরুণকে গ্রেপ্তার করেছে পুলিশ। তাঁরা হলেন বিমল চন্দ্র দাস (৩০) ও সুজন চন্দ্র দাস (২৭)। স্থানীয় সূত্রে জানা যায়, কয়েক দিন আগে বিমল চন্দ্র দাস ওই নারীর অশ্লীল ভিডিও ধারণ করেন। এ ভিডিও পরে সবার মুঠোফোনে ছড়িয়ে দেওয়া হয়। বিষয়টি নারীর পরিবারের নজরে এলে তাঁরা সিরাজদিখান থানায় জানান। পরে পুলিশ ওই দুই তরুণকে গ্রেপ্তার করে। সিরাজদিখান থানার ওসি মো. ইয়ারদৌস হাসান বলেন, এ ঘটনায় থানায় নারী ও শিশু নির্যাতন দমন এবং পর্নোগ্রাফি আইনে মামলা হয়েছে।
