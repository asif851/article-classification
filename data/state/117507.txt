
নারায়ণগঞ্জের সোনারগাঁ উপজেলার কাজিপাড়া এলাকায় মাদক বিক্রির সঙ্গে জড়িত থাকার দায়ে জহিরুল হক নামের এক ব্যক্তিকে এক বছরের কারাদণ্ড দিয়েছেন ভ্রাম্যমাণ আদালত। গতকাল উপজেলা সহকারী কমিশনার (ভূমি) রুবায়েত হায়াত এ সাজা দেন। সোনারগাঁ থানার এসআই জহিরুল ইসলাম বলেন, উপজেলার মহজমপুর কাজিপাড়া গ্রামের জহিরুল হক দীর্ঘদিন ধরে এলাকায় মাদক বিক্রি করছিলেন। তাঁর বাড়িতে অভিযান চালিয়ে মাদকসহ তাঁকে আটক করা হয়।
