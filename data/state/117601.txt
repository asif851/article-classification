
জেলা পরিষদ নির্বাচনে কুমিল্লার হোমনা উপজেলার ৪ নম্বর ওয়ার্ডের সদস্য পদের পাঁচ প্রার্থীর তিনজন জামানত হারিয়েছেন। গত বুধবার অনুষ্ঠিত নির্বাচনের ফলাফলে এ তথ্য জানা যায়। জামানত হারানো প্রার্থীরা হলেন সিরাজুল টম সুডেন, মো. শহীদুল্লাহ, মাহবুবুর রহমান। এর মধ্যে সিরাজুল ১ ভোট, শহীদুল্লাহ ১ ভোট এবং মাহবুবুর ২ ভোট পেয়েছেন। এ ওয়ার্ডে মহিউদ্দিন খন্দকার ঘুড়ি প্রতীকে ৬৯ ভোট পেয়ে জয়ী হয়েছেন। তাঁর নিকটতম প্রতিদ্বন্দ্বী মো. জহিরুল ইসলাম তালা প্রতীকে ৫৬ ভোট পেয়েছেন। প্রিসাইডিং কর্মকর্তা ও উপজেলা কৃষি কর্মকর্তা মো. জুলফিকার আলী এর সত্যতা নিশ্চিত করেন। বাঞ্ছারামপুর (ব্রাহ্মণবাড়িয়া) প্রতিনিধি
