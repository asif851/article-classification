
মিরসরাইয়ে যাত্রীবাহী বাস কেড়ে নিয়েছে শিশু নাঈম উদ্দিন মারুফের (৭) জীবন।গতকাল শবিবার সকাল আটটায় উপজেলার ঢাকা-চট্টগ্রাম মহাসড়কের ওয়াহেদপুরে বাসের ধাক্কায় মারুফ মারা যায়। সে মিরসরাই পৌর সদরের মারুফ মডেল ইন্টারন্যাশনাল স্কুলের প্রথম শ্রেণীর ছাত্র। জানা গেছে, গতকাল সকাল আটটায় স্কুলে যাওয়ার জন্য মহাসড়কের পূর্ব পাশে দাঁড়িয়ে ছিল। এ সময় চট্টগ্রাম থেকে ঢাকাগামী হানিফ পরিবহনের একটি বাস তাকে ধাক্কা দিলে সে গুরুতর আহত হয়। স্থানীয় ব্যক্তিরা তাকে মিরসরাই পৌরসভার মাতৃকা হাসপাতালে নিলে কর্তব্যরত চিকিৎসক তাকে মৃত ঘোষণা করেন।নিহত মারুফ উপজেলার ওয়াহেদপুর ইউনিয়নের মধ্যম ওয়াহেদপুর গ্রামের চানকাজী ভূঁইয়াবাড়ির ওমানপ্রবাসী বেলাল উদ্দিনের একমাত্র সন্তান। সরেজমিনে জানা গেছে, ২০১৩ সালের আগস্ট মাসে মারুফের একমাত্র বোনও হূদেরাগে আক্তান্ত হয়ে মারা যায়। প্রতিবেশী জয়নাল আবেদীন বলেন, মেয়ে হারানোর শোক ভোলার আগেই পৃথিবী ছেড়ে চলে গেল তাঁদের একমাত্র সন্তান মারুফ।
