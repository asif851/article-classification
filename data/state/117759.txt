
দশম জাতীয় সংসদে স্বতন্ত্র প্রার্থী হিসেবে নির্বাচিত সাংসদরা আলাদা গ্রুপ গঠন করছেন।
আজ বৃহস্পতিবার সংসদ ভবনে এক বৈঠকে এ সিদ্ধান্ত নেন স্বতন্ত্র সাংসদরা। বৈঠকে নিজেদের মধ্যে দীর্ঘ আলাপ আলোচনা শেষে একটি গ্রুপ গঠনের বিষয়ে তাঁরা ঐকমত্য পোষণ করেন।
জাতীয় সংসদ সচিবালয়ের জনসংযোগ বিভাগের উপরিচালক নুরুল হুদা স্বাক্ষরিত এক বিজ্ঞপ্তিতে এসব কথা জানানো হয়।
বৈঠকে ঢাকা-৭ থেকে নির্বাচিত সাংসদ মো. সেলিমকে সভাপতি, কুমিল্লা-৪ থেকে নির্বাচিত সাংসদ রাজী মোহাম্মদ ফখরুলকে সদস্যসচিব এবং পিরোজপুর-৩ থেকে নির্বাচিত সাংসদ রুস্তম আলী ফরাজী ও নরসিংদী-২ থেকে নির্বাচিত সাংসদ কামরুল আশরাফ খানকে সহসভাপতি করে চার সদস্যবিশিষ্ট কমিটি গঠন করা হয়েছে।
