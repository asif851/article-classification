
পটুয়াখালীর গলাচিপা পৌরসভার ২ নম্বর ওয়ার্ডে গলাচিপা লঞ্চঘাটের কাছে রামনাবাদ নদের চরে ধানখেত থেকে অজ্ঞাত পরিচয়ের এক যুবকের (৩০) গলাকাটা লাশ উদ্ধার করেছে পুলিশ।গতকাল মঙ্গলবার সকালে স্থানীয় লোকজন ধানখেতে লাশটি দেখতে পেয়ে থানায় খবর দেন। গলাচিপা থানার ভারপ্রাপ্ত কর্মকর্তা (ওসি) আবদুর রাজ্জাক মোল্লা জানান, স্থানীয় লোকজনের দেওয়া সংবাদের ভিত্তিতে মঙ্গলবার বেলা ১১টার দিকে গলাচিপা লঞ্চঘাটের পাশে চরের ধানখেত থেকে নিহত যুবকের লাশ উদ্ধার করে ময়নাতদন্তের জন্য পটুয়াখালী জেনারেল হাসপাতালের মর্গে পাঠানো হয়েছে।
