
বেসরকারি স্যাটেলাইট চ্যানেল একুশে টেলিভিশনের (ইটিভি) জ্যেষ্ঠ প্রতিবেদক কনক সারওয়ারকে গ্রেপ্তার করেছে ঢাকা মহানগর গোয়েন্দা পুলিশ (ডিবি)। আজ মঙ্গলবার বেলা দুইটার দিকে রাজধানীর শাহবাগ এলাকা থেকে তাঁকে গ্রেপ্তার করা হয়।ঢাকা মহানগর পুলিশের (ডিএমপি) গণমাধ্যম ও জনসংযোগ বিভাগের উপকমিশনার মাসুদুর রহমানের ভাষ্য, পর্নোগ্রাফি নিয়ন্ত্রণ আইনের মামলায় গ্রেপ্তার ইটিভির চেয়ারম্যান আবদুস সালামের স্বীকারোক্তির পরিপ্রেক্ষিতে কনক সারওয়ারকে গ্রেপ্তার করা হয়েছে। তাঁকেও ওই একই মামলায় গ্রেপ্তার করা হয়। ওই মামলায় ইটিভির চেয়ারম্যানের জামিন বহাল রেখেছেন আদালত। গত ১০ জানুয়ারি হাইকোর্টের একটি দ্বৈত বেঞ্চ এই মামলায় ইটিভির চেয়ারম্যানের অন্তর্বর্তীকালীন জামিন মঞ্জুর করেন। গত ২৬ ফেব্রুয়ারি আদালত তাঁর জামিন বহাল রাখেন।গত বছরের ২৬ নভেম্বর এক নারী বাদী হয়ে রাজধানীর ক্যান্টনমেন্ট থানায় পর্নোগ্রাফি নিয়ন্ত্রণ আইনে একটি মামলা করেন। ওই মামলায় ইটিভির চেয়ারম্যান আবদুস সালামকে গ্রেপ্তার দেখানো হয়।ওই নারীর অভিযোগ, তাঁকে জড়িয়ে গত বছরের নভেম্বরে ইটিভিতে একটি অনুষ্ঠান প্রচার করা হয়।এজাহার সূত্রে জানা যায়, মামলায় চারজনের নাম উল্লেখ করা হয়েছে। তাঁরা হলেন বাদীর ধর্মভাই জহিরুল ইসলাম, বাদীর সাবেক স্বামী শাহ জালাল, জালালের ভগ্নিপতি জাকির হোসেন ও ইটিভির সাংবাদিক মো. ইলিয়াস।
আরও জানতে পড়ুনপর্নোগ্রাফির মামলায় ইটিভির চেয়ারম্যান গ্রেপ্তার
