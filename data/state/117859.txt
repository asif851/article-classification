
রাঙামাটির কাপ্তাই উপজেলায় কর্ণফুলী নদীপথে অবৈধভাবে পাচারের সময় ১৯ বর্ডার গার্ড বাংলাদেশ (বিজিবি) অভিযান চালিয়ে বিপুল পরিমাণ দেশীয় চোলাই মদ আটক করে। এ সময় মদ পাচারের অভিযোগে ইঞ্জিনচালিত নৌকাসহ মো. কামাল উদ্দিন (৩০) নামের এক ব্যক্তিকেও আটক করা হয়।গতকাল সকাল ছয়টার সময় হাবিলদার বশির উদ্দিনের নেতৃত্বে কর্ণফুলী নদীতে ওই অভিযান পরিচালনা করা হয় বলে বিজিবি সূত্রে জানা গেছে। আটক করা মালামাল ও আসামিকে কাপ্তাই থানার পুলিশের কাছে সোপর্দ করা হয়।
