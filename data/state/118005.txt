
এক যুগ পর অনুষ্ঠিত হলো শেরপুরের শ্রীবরদী উপজেলা আওয়ামী লীগের ত্রিবার্ষিক সম্মেলন। গতকাল শুক্রবার বিকেলে শ্রীবরদী মিলনায়তনে সম্মেলনের উদ্বোধন করেন হুইপ মো. আতিউর রহমান। উপজেলা আওয়ামী লীগের আহ্বায়ক ও উপজেলা চেয়ারম্যান মো. আশরাফ হোসেনের সভাপতিত্বে সম্মেলনে প্রধান অতিথি ছিলেন আওয়ামী লীগের কৃষি ও সমবায়বিষয়ক সম্পাদক ও সাবেক মন্ত্রী আবদুর রাজ্জাক। বক্তব্য দেন কেন্দ্রীয় উপপ্রচার সম্পাদক অসিম কুমার উকিল, ঢাকা বিভাগের সাংগঠনিক সম্পাদক আহমদ হোসেন, বস্ত্র ও পাট মন্ত্রণালয়ের প্রতিমন্ত্রী মির্জা আজম, শেরপুর-৩ আসনের সাংসদ এ কে এম ফজলুল হক প্রমুখ। 
