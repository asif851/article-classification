
সিলেট মেট্রোপলিটন চেম্বার অব কমার্সের পক্ষ থেকে সংবর্ধিত হয়েছেন বাংলাদেশ সফররত ব্রিটিশ এমপি স্যার কিয়ার স্ট্রামার, স্টিফেন টিম্স, স্টিভ রিড, হাওয়ার্ড ডেউবার ও রবার্ট লাথাম এবং কাউন্সিলর আবদুল হাই ও রবার্ট ইভেনস। সিলেট আন্তর্জাতিক ক্রিকেট স্টেডিয়ামের সম্মেলনকক্ষে গতকাল শুক্রবার সকালে এ সংবর্ধনা দেওয়া হয়। সিলেট মেট্রোপলিটন চেম্বারের সভাপতি তৌফিক রহমান চৌধুরীর সভাপতিত্বে অনুষ্ঠানে সিটি করপোরেশনের সাবেক মেয়র বদরউদ্দিন আহমদ কামরান, মহানগর পুলিশের উপকমিশনার ফয়সল মাহমুদ, সিলেট চেম্বারের পরিচালক এ টি এম সুয়েব আহমদ, মেট্রোপলিটন চেম্বারের প্রথম সহসভাপতি হাসিন আহমদ, পরিচালক শফিউল আলম চৌধুরী বক্তব্য দেন। নিজস্ব প্রতিবেদক,সিলেট|
