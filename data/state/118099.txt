
বাংলাদেশ প্রেস ইনস্টিটিউটের (পিআইবি) চেয়ারম্যান ও একুশে পদক পাওয়া প্রবীণ সাংবাদিক হাবিবুর রহমান মিলন ইন্তেকাল করেছেন (ইন্না লিল্লাহি ওয়া ইন্না ইলাহি রাজিউন)।রাজধানীর ল্যাব এইড বিশেষায়িত হাসপাতালে চিকিৎসাধীন অবস্থায় গতকাল শনিবার দিবাগত রাতে শেষ নিশ্বাস ত্যাগ করেন এই সাংবাদিক।৭৮ বছর বয়সী হাবিবুর রহমান মিলন দৈনিক ইত্তেফাক পত্রিকার উপদেষ্টা সম্পাদক ছিলেন। তিনি জাতীয় প্রেসক্লাবের প্রবীণ সদস্য ছিলেন।হাবিবুর রহমান মিলন হৃদ্‌রোগসহ বার্ধক্যজনিত বিভিন্ন সমস্যায় ভুগছিলেন। গত ২ জুন তাঁকে ল্যাব এইড বিশেষায়িত হাসপাতালে ভর্তি করা হয়।পারিবারিক সূত্রের বরাত দিয়ে বাংলাদেশ সংবাদ সংস্থা (বাসস) জানায়, আজ মরহুমের প্রথম জানাজা হবে তাঁর ইস্কাটনের বাসভবনে। বাদ জোহর দ্বিতীয় জানাজা হবে জাতীয় প্রেসক্লাবে।
