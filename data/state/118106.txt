
গাইবান্ধার সাদুল্যাপুর উপজেলার দামোদরপুর ইউনিয়নের এক চেয়ারম্যান প্রার্থীসহ সাতজনকে বহিষ্কার করা হয়েছে।‘বিদ্রোহী’ প্রার্থী হওয়া এবং বিদ্রোহী প্রার্থীর পক্ষে প্রচার-প্রচারণা চালানোর অভিযোগে তাঁদের বহিষ্কার করা হয়।গতকাল শুক্রবার আওয়ামী লীগ দামোদরপুর ইউনিয়ন শাখার সভাপতি রফিকুল ইসলাম ও সাধারণ সম্পাদক শামসুল আলম স্বাক্ষরিত এক চিঠিতে এই বহিষ্কারের কথা জানানো হয়।বহিষ্কৃত নেতারা হলেন যুবলীগ সাদুল্যাপুর উপজেলা শাখার সহসভাপতি মনোয়ারুল হাসান, আওয়ামী লীগ দামোদরপুর ইউনিয়ন শাখার বন ও পরিবেশবিষয়ক সম্পাদক নাছিরুল ইসলাম, সাংগঠনিক সম্পাদক রফিকুল ইসলাম, সদস্য মতিয়ার রহমান, আওয়ামী লীগ দামোদরপুর ইউনিয়নের ১ নম্বর ওয়ার্ড শাখার সাধারণ সম্পাদক সাদা মিয়া, ২ নম্বর ওয়ার্ড শাখার সভাপতি আবদুর রাজ্জাক এবং যুবলীগ ইউনিয়ন শাখার সদস্য জাহাঙ্গীর আলম।
