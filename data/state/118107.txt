
কিশোরগঞ্জের তাড়াইলে গতকাল বৃহস্পতিবার তিনটি গ্রামীণ সড়ক পাকাকরণের কাজ শুরু হয়েছে। স্থানীয় সাংসদ এবং শ্রম ও কর্মসংস্থান প্রতিমন্ত্রী মুজিবুল হক চুন্নু গতকাল বৃহস্পতিবার এ কাজের উদ্বোধন করেন। বেলা সাড়ে ১১টায় তিনি বানাইল বাজারে উপস্থিত হয়ে বানাইল-বাঁশাটি সড়ক পাকাকরণের কাজ উদ্বোধন করেন। পরে তিনি শিমুলআটি-শামুকজানি-দড়িজাহাঙ্গীরপুর সড়ক ও সেকান্দরনগর-নয়াপাড়া সড়ক পাকাকরণের কাজ উদ্বোধন করেন। স্থানীয় সরকার প্রকৌশল বিভাগের (এলজিইডি) অর্থায়নে ১ কোটি ১০ লাখ টাকা ব্যয়ে সড়ক তিনটি পাকা করা হচ্ছে।
