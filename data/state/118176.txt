
লালমনিরহাট মিলিটারি ফার্মের উদ্যোগে সেনা শিক্ষাপল্লির অংশ হিসেবে গতকাল বুধবার লালমনিরহাট ক্যান্টনমেন্ট পাবলিক স্কুল ও কলেজের উদ্বোধন করা হয়েছে। উদ্বোধন করেন রংপুর সেনানিবাসের জেনারেল অফিসার কমান্ডিং এবং এরিয়া কমান্ডার রংপুর এরিয়া মেজর জেনারেল সালাহউদ্দিন মিয়াজী পিএসসি।২০১৫ শিক্ষাবর্ষের জন্য শুধু প্রথম, দ্বিতীয় এবং তৃতীয় শ্রেণিতে শিক্ষার্থী ভর্তি করা হবে। আগামী ১৭ জানুয়ারি থেকে শিক্ষা কার্যক্রম শুরু করা হবে বলে জানানো হয়েছে।অনুষ্ঠানের প্রধান অতিথি মেজর জেনারেল সালাহউদ্দিন মিয়াজী বলেন, প্রস্তাবিত সেনা শিক্ষাপিল্লতে কলেজ, বিশ্ববিদ্যালয়, নার্সিং ইনস্টিটিউট, মেডিকেল কলেজ, ভোকেশনাল ট্রেনিং ইনস্টিটিউটসহ পর্যায়ক্রমে ১০০ ধরনের শিক্ষাপ্রতিষ্ঠান স্থাপনের পরিকল্পনা নিয়ে বাংলাদেশ সেনাবাহিনী কাজ শুরু করেছে। এ জন্য সেনাবাহিনী, সিভিলিয়ান, জেলা-উপজেলা প্রশাসন, শিক্ষা বিভাগ এবং দলমত-নির্বিশেষে সব জনপ্রতিনিধি ও সচেতন জনগণের সহায়তা চান তিনি।জেলা শহরের অদূরে হাড়িভাঙ্গা এলাকায় বাংলাদেশ সেনাবাহিনীর নিজস্ব ৬৩ একর জমিতে সেনা শিক্ষাপল্লি তৈরির পরিকল্পনা গ্রহণ করা হয়। ওই জমির সীমানাপ্রাচীর নির্মাণের জন্য সেনা কর্তৃপক্ষ দুই কোটি ৩৪ লাখ টাকা বরাদ্দ করেছে। প্রকল্পটি যথাযথভাবে বাস্তবায়িত হলে কুড়িগ্রাম, নীলফামারী, রংপুরসহ দেশের বিভিন্ন স্থানের শিক্ষার্থীরা শিক্ষা গ্রহণের সুযোগ পাবে। পাশাপাশি জেলার বিপরীতে অবস্থিত ভারত, নেপাল ও ভুটানের শিক্ষার্থীদের মানসম্মত শিক্ষা গ্রহণের সুযোগ সৃষ্টির পরিকল্পনা রয়েছে বলেও জানা যায়। অনুষ্ঠানে প্রস্তাবিত সেনা শিক্ষাপিল্লর একটি কল্পিত মডেল ভিডিওগ্রািফর মাধ্যমে প্রদর্শন করা হয়।উদ্বোধনী অনুষ্ঠানে অন্যদের মধ্যে বক্তব্য দেন কর্নেল নেয়ামুল ইসলাম ফাতেমী, লালমনিরহাট জেলা প্রশাসক হাবিবুর রহমান, জেলা পরিষদের প্রশাসক মতিয়ার রহমান, সদর উপজেলা পরিষদের চেয়ারম্যান মমিনুল হক প্রমুখ।একই দিন দুপুরে লালমনিরহাট মিলিটারি ফার্মের উদ্যোগে সপ্তাহব্যাপী বিজয় মেলা ২০১৪-এর উদ্বোধন করেন মেজর জেনারেল সালাহউদ্দিন মিয়াজী পিএসসি।
