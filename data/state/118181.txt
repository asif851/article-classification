
সাংবাদিকতা জগতের অন্যতম দিকপাল ও সংবাদ-এর সম্পাদক প্রয়াত বজলুর রহমানের ৭৪তম জন্মদিন আজ ৩ আগস্ট। এ উপলক্ষে আজ রোববার সকাল সাড়ে নয়টায় সংবাদ পরিবার ও বজলুর রহমান ফাউন্ডেশনের উদ্যোগে মিরপুরে শহীদ বুদ্ধিজীবী কবরস্থানে মরহুমের কবরে পুষ্পস্তবক অর্পণ করা হবে।বজলুর রহমান ১৯৪১ সালের এই দিনে শেরপুর জেলার ফুলপুর থানার চরনিয়ামতপুর গ্রামে জন্মগ্রহণ করেন। তিনি বিভিন্ন সময় ও জাতির ক্রান্তিলগ্নে গুরুত্বপূর্ণ ভূমিকা পালন করেন। মহান মুক্তিযুদ্ধ, বাষট্টির ছাত্র আন্দোলন, ছয় দফা, উনসত্তরের গণ-অভ্যুত্থান, বঙ্গবন্ধু হত্যার পর সামরিক শাসনবিরোধী ও নব্বইয়ের স্বৈরাচারবিরোধী আন্দোলনে সক্রিয়ভাবে অংশ নেন তিনি।বজলুর রহমান ১৯৬১ সালে সহকারী সম্পাদক হিসেবে সংবাদ-এ যোগদান করেন। পরে সম্পাদকের দায়িত্ব নেন এবং আমৃত্যু এ পদে দায়িত্ব পালন করেন। তিনি সাপ্তাহিক একতারও সম্পাদক ছিলেন। কিছুদিন কাজ করেন দৈনিক ইত্তেফাক-এ। দীর্ঘ পেশাগত জীবনে জাতীয় প্রেসক্লাব, বাসস, প্রেস ইনস্টিটিউট, প্রেস কাউন্সিলসহ বিভিন্ন প্রতিষ্ঠানের সঙ্গেও যুক্ত ছিলেন তিনি। ২০০৮ সালে ২৬ ফেব্রুয়ারি তিনি ইন্তেকাল করেন। বিজ্ঞপ্তি।
