
পিরোজপুরের মঠবাড়িয়া উপজেলায় পাঁচ ব্যবসাপ্রতিষ্ঠানকে ১৪ হাজার ৩০০ টাকা জরিমানা করা হয়েছে। গতকাল বুধবার দুপুরে ভোক্তা অধিকার সংরক্ষণ অধিদপ্তরের পিরোজপুর কার্যালয়ের সহকারী পরিচালক শাহ শোয়াইব মিয়া অস্বাস্থ্যকর ও নোংরা পরিবেশে খাদ্য প্রক্রিয়াকরণ ও সংরক্ষণ করা, পণ্যের গায়ে উৎপাদন ও মেয়াদোত্তীর্ণের তারিখ না থাকার অভিযোগে এ জরিমানা করেন। শাহ শোয়াইব মিয়া বলেন, সানরাইজ মিনি চায়নিজ অ্যান্ড রেস্টুরেন্ট, নন্দন ব্রেড অ্যান্ড ফুড, রাইসা জেনারেল স্টোর, শরীফ ফুড ফেয়ার ও ইউনুস মিয়ার খাবার হোটেলকে জরিমানা করা হয়। 
