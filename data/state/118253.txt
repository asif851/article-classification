
স্বরাষ্ট্র প্রতিমন্ত্রী আসাদুজ্জামান খান বলেছেন, সাগর-রুনি হত্যা মামলা যাঁরা তদন্ত করছেন, তিনি তাঁদের নিয়ে বসবেন। কী কারণে বিলম্বিত হচ্ছে, তা খোঁজ নিয়ে দেখবেন। এর বাইরে এখন কোনো মন্তব্য করা সম্ভব নয় বলে জানান তিনি।
আজ বুধবার সচিবালয়ে তাঁর দপ্তরে প্রথম আলোকে আসাদুজ্জামান এ কথা বলেন।
২০১২ সালের ১১ ফেব্রুয়ারি ভোরে রাজধানীর পশ্চিম রাজাবাজারের ভাড়া বাসা থেকে ওই দম্পতির লাশ উদ্ধার করা হয়। নিহত সাগর সরওয়ার মাছরাঙা টেলিভিশনের বার্তা সম্পাদক এবং মেহেরুন রুনি এটিএন বাংলার জ্যেষ্ঠ প্রতিবেদক ছিলেন।
এ হত্যার তিন বছর পূর্ণ হলো আজ ১১ ফেব্রুয়ারি। এই তিন বছরে মামলার তদন্ত প্রতিবেদন জমা দিতে ৩২ বার আদালত থেকে সময় নিয়েছেন তদন্তকারী কর্মকর্তা। জিজ্ঞাসাবাদ করা হয়েছে ১১৬ জনকে। কিন্তু তদন্ত শেষ হয়নি।
আরও পড়ুন: 
তিন বছরেও তদন্ত শেষ হয়নি
তিনি দুটি কৃষ্ণচূড়ার চারা লাগাবেন সেই দিন
