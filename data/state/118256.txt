
ঢাকার আশুলিয়ায় এক নবজাতকের লাশ উদ্ধার করেছে পুলিশ। আজ শনিবার আশুলিয়ার পলাশবাড়ী এলাকা থেকে লাশটি উদ্ধার করা হয়েছে।
আশুলিয়া থানার পুলিশ জানায়, শনিবার সন্ধ্যায় নবীনগর-কালিয়াকৈর সড়কের পাশে পলাশবাড়ী এলাকায় একটি ডাস্টবিন থেকে নবজাতকের লাশ তুলে নিয়ে কুকুরে তা খাচ্ছিল। এলাকাবাসী ঘটনাটি দেখে থানায় খবর দেন। খবর পেয়ে পুলিশ ঘটনাস্থলে গিয়ে লাশটি উদ্ধার করে। পরে লাশটি ময়নাতদন্তের জন্য ঢাকা মেডিকেল কলেজ হাসপাতালের মর্গে পাঠায়।
আশুলিয়া থানার ভারপ্রাপ্ত কর্মকর্তা (ওসি) আবদুল আউয়াল বলেন, কেউ লাশটি ওই ডাস্টবিনে ফেলে রেখে যায়। একটি কুকুর ডাস্টবিন থেকে তুলে নিয়ে সেটি খাচ্ছিল।
