
নাটোরের লালপুর উপজেলায় গতকাল শনিবার বিকেলে পুকুরে ডুবে এক শিশু মারা গেছে। তার নাম সোহাগ হোসেন (৬)। সে জয়কৃষ্ণপুর গ্রামের জামাল উদ্দিনের ছেলে। সোহাগ বিদিরপুর সরকারি প্রাথমিক বিদ্যালয়ে প্রথম শ্রেণিতে পড়ত। পরিবারের সদস্যরা বলেন, সোহাগ স্কুল থেকে বাড়ি ফিরে বন্ধুদের সঙ্গে বাড়ির পাশের পুকুরে গোসল করতে যায়। গোসল করতে নেমে পুকুরে থাকা মহিষের পিঠে চেপে তারা খেলা করতে থাকে। একপর্যায়ে সবার অগোচরে সে পানিতে তলিয়ে যায়। পরে অন্যরা খোঁজাখুঁজি করে তার মরদেহ উদ্ধার করে। 
