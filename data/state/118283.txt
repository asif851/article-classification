
সিরাজগঞ্জ শহরের মাসুমপুর নতুনপাড়া মহল্লায় দেয়ালচাপায় এক শিশু নিহত ও দুই শিশু আহত হয়েছে। নিহত শিশুর নাম রাহাত হোসেন (৬)। সে স্থানীয় চঞ্চল মামুদের ছেলে। গতকাল রোববার এ ঘটনা ঘটে। দুপুরে মাসুমপুর নতুনপাড়া মহল্লার শিহাব উদ্দিনের বাড়ির ইটের সীমানাপ্রাচীরের পাশে দুই সহোদর রাহাত হোসেন ও তানভীর হোসেন (৮) এবং প্রতিবেশী মুন্না শেখের ছেলে শান্ত মিয়াসহ (৬) তিন শিশু খেলছিল। দেয়ালের পাশের সড়ক দিয়ে যাওয়ার সময় একটি নসিমনের ধাক্কায় দেয়ালটি ভেঙে পড়ে তিন শিশু হতাহত হয়।
