

রাজধানীর পুরান ঢাকার হোসনি দালান এলাকায় হামলাস্থল পরিদর্শন করেছেন পুলিশের মহাপরিদর্শক (আইজিপি) এ কে এম শহীদুল হক। এটিকে জঙ্গি হামলা মনে করছে না পুলিশ। তাঁরা বলছে, এটি পরিকল্পিত নাশকতা। এ ঘটনায় সন্দেহভাজন একজনকে আটক করা হয়েছে।আজ শনিবার সকালে হোসনি দালান এলাকায় হামলাস্থল পরিদর্শন করেন আইজিপি। পরে তিনি সাংবাদিকদের সঙ্গে কথা বলেন।আইজিপি শহীদুল হক বলেন, অনেক বিষয় নিয়ে বিবেচনা চলছে। এটি স্বাধীনতাবিরোধী ও যুদ্ধাপরাধীদের কাজ বলে প্রাথমিকভাবে পুলিশ মনে করছে। খুব দ্রুত দোষী ব্যক্তিরা চিহ্নিত হবে বলে তিনি আশা করেন।আইজিপি বলেন, দারুস সালাম থানার সহকারী উপপরিদর্শক (এএসআই) ইব্রাহিম মোল্লা হত্যার ঘটনায় যারা জড়িত, তাঁরা এ ঘটনায় জড়িত থাকতে পারে। তিনি বলেন, এ ঘটনায় সন্দেহভাজন একজনকে আটক করা হয়েছে।ঘটনাস্থলে উপস্থিত ঢাকা মহানগর পুলিশের কমিশনার আছাদুজ্জামান মিয়া বলেন, এটি কোনো জঙ্গি হামলা বলে পুলিশ মনে করছে না। এটি পরিকল্পিত নাশকতা।রাজধানীর পুরান ঢাকার হোসনি দালানে তাজিয়া মিছিলের প্রস্তুতির সময় গভীর রাতে বোমা হামলায় সাজ্জাদ হোসেন নামের এক কিশোর নিহত হয়েছে। আহত হয়েছেন ১০০ জনের বেশি।
 
আরও জানতে পড়ুন..মধ্যরাতে বোমা হামলায় নিহত ১, আহত শতাধিকরক্তের দাগ পেছনে রেখে তাজিয়া মিছিল শুরুজড়িতদের ছাড় দেওয়া হবে না: গওহর রিজভীছবিতে হামলাএ ধরনের সহিংসতা গ্রহণযোগ্য নয়: রবার্ট গিবসনআহত একজনের অবস্থা আশঙ্কাজনক
