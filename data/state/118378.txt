
ময়মনসিংহে নতুন একটি সাধারণ শিক্ষা বোর্ড স্থাপন করা হলো। এটির পুরো নাম মাধ্যমিক ও উচ্চমাধ্যমিক শিক্ষা বোর্ড, ময়মনসিংহ।
এ বিষয়ে ২৮ আগস্ট প্রজ্ঞাপন জারি করেছে শিক্ষা মন্ত্রণালয়ের মাধ্যমিক ও উচ্চশিক্ষা বিভাগ। এটির মাধ্যমে দেশের সাধারণ শিক্ষা বোর্ডের সংখ্যা হলো নয়। তবে মাদ্রাসা ও কারিগরি মিলিয়ে মোট বোর্ডের সংখ্যা দাঁড়াল ১১।
নতুন এই বোর্ডের অধীনে ময়মনসিংহ, নেত্রকোনা, শেরপুর ও জামালপুরের মাধ্যমিক ও উচ্চমাধ্যমিক শিক্ষার পরীক্ষাসংক্রান্ত কার্যক্রমগুলো দেখা হবে।
২০১৫ সালে ময়মনসিংহ বিভাগ হওয়ার পর এই শিক্ষা বোর্ড গঠন নিয়ে দীর্ঘদিন ধরেই আলোচনা ও প্রক্রিয়া চলছিল।
