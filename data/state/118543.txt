
নওগাঁয় দেশের সবচেয়ে বড় চুনাপাথরের খনির সন্ধান পাওয়া গেছে বলে জানিয়েছেন বিদ্যুৎ, জ্বালানি ও খনিজ সম্পদ প্রতিমন্ত্রী নসরুল হামিদ। জেলার বদলগাছি উপজেলার তাজপুরে ভূতত্ত্ব অধিদপ্তর এই খনি আবিষ্কার করেছে।আজ বৃহস্পতিবার নিজ কার্যালয়ে ব্রিফিংয়ে প্রতিমন্ত্রী সাংবাদিকদের এ কথা জানান।ব্রিফিংয়ে প্রতিমন্ত্রী জানান, চুনাপাথরের খনির আয়তন ৫০ বর্গকিলোমিটার। এখান থেকে কী পরিমাণ চুনাপাথর পাওয়া যাবে, তা জানাতে আরও সময় লাগবে।এই খনির সন্ধান মেলায় বাংলাদেশ বাণিজ্যিকভাবে অনেক লাভবান হবে বলে প্রতিমন্ত্রী জানান।
