
ট্রেন চলাচল নির্বিঘ্ন করার নামে লাউয়াছড়ায় ২৫ হাজারের বেশি গাছ কাটার উদ্যোগের প্রতিবাদ জানিয়েছেন মৌলভীবাজার জেলা সদর ও শ্রীমঙ্গল থেকে প্রকাশিত ১১টি পত্রিকার সম্পাদক। বিবৃতি প্রদানকারীরা হচ্ছেন মৌলভীবাজার থেকে প্রকাশিত বাংলার দিন সম্পাদক বকসি ইকবাল আহমদ, শ্রীমঙ্গলের খোলাচিঠি সম্পাদক মো. সরফরাজ আলী, মৌলভীবাজার জেলা সদর থেকে প্রকাশিত সাপ্তাহিক পাতাকুঁড়ির দেশ সম্পাদক নুরুল ইসলাম, সাপ্তাহিক দেশপক্ষ সম্পাদক মৌসুফ এ চৌধুরী, সাপ্তাহিক মৌমাছি কণ্ঠ সম্পাদক শেখ সিরাজুল ইসলাম, সাপ্তাহিক মনুবার্তা সম্পাদক মো. জসিম উদ্দিন, সাপ্তাহিক পূর্বদিক সম্পাদক মুজাহিদ আহমদ, শ্রীমঙ্গল থেকে প্রকাশিত সাপ্তাহিক শ্রীভূমি সম্পাদক এম এ রহিম, সাপ্তাহিক শ্রীমঙ্গলের চিঠি সম্পাদক ইসমাইল মাহমুদ, সাপ্তাহিক শ্রীমঙ্গল পরিক্রমা সম্পাদক এম ইদ্রিস আলী এবং সাপ্তাহিক শ্রীমঙ্গল বার্তার সম্পাদক মো. মোমিনুল হোসেন। 
