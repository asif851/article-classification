
নতুন করে চালু করার তিন দিনের মাথায় হ্যাক হয়েছে দুর্নীতি দমন কমিশনের (দুদক) ওয়েবসাইট। গত বৃহস্পতিবার রাতে বাংলাদেশি একটি হ্যাকার গ্রুপ ওয়েবসাইটটি হ্যাক করেছে। www.acc.org.bd -এ ওয়েব ঠিকানায় গিয়ে কালো রঙের একটি পেজে সাদা রঙে লেখা রয়েছে ‘হ্যাকড বাই এফএস’। সেখানে একটি বাংলা গানও শোনা যাচ্ছে। গতকাল শুক্রবার সন্ধ্যায় এ প্রতিবেদন লেখার সময় পর্যন্ত ওয়েবসাইটটি পুনরুদ্ধার করা সম্ভব হয়নি। জার্মান দাতা সংস্থা জিআইজেডের আর্থিক সহায়তায় নতুনভাবে তৈরি করা এ ওয়েবসাইট গত মঙ্গলবার উদ্বোধন করেন দুদকের চেয়ারম্যান মো. বদিউজ্জামান।
