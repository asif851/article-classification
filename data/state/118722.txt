
মাদক বিক্রির অভিযোগে মৌলভীবাজারের জুড়ী উপজেলা বিএনপির এক সদস্য ও তাঁর স্ত্রী এক ইউপি সদস্যকে গ্রেপ্তার করেছে পুলিশ। গত শুক্রবার তাঁদের গ্রেপ্তার করা হয়। তাঁদের গ্রেপ্তারের প্রতিবাদে গতকাল শনিবার মানববন্ধন হয়েছে।গ্রেপ্তার দুজন হলেন পল্লিচিকিৎসক ও উপজেলা বিএনপির সদস্য মোস্তাকীন হোসেন (৫৪) এবং তাঁর স্ত্রী স্থানীয় জায়ফরনগর ইউনিয়ন পরিষদের সংরক্ষিত ১, ২ ও ৩ নম্বর ওয়ার্ডের সদস্য রোশনা বেগম (৪৩)।পুলিশ সূত্রে জানা গেছে, গত শুক্রবার রাত ১১টার দিকে পুলিশের একটি দল মোস্তাকীন হোসেনের বাড়িতে অভিযান চালায়। একপর্যায়ে তাঁর খাটের তোশকের নিচে ৭৫টি ইয়াবা বড়ি পেয়ে সেগুলো জব্দ করা হয়। পরে মোস্তাকীন ও তাঁর স্ত্রী রোশনাকে গ্রেপ্তার করে থানায় নিয়ে যাওয়া হয়। ওই দিন রাতেই জুড়ী থানার উপপরিদর্শক (এসআই) সুহেল রানা বাদী হয়ে তাঁদের বিরুদ্ধে মাদকদ্রব্য নিয়ন্ত্রণ আইনে মামলা করেন।মোস্তাকীন হোসেন দাবি করেন, তিনি বা তাঁর স্ত্রী কখনো মাদক ব্যবসার সঙ্গে জড়িত ছিলেন না।
 
