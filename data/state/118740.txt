
নওগাঁয় স্কুল থেকে ষষ্ঠ শ্রেণীর বার্ষিক পরীক্ষার ফলাফল নিয়ে বাড়ি ফেরা হলো না ফারহানা আকতারের। গতকাল রোববার স্কুল থেকে ফলাফল নিয়ে মোটরসাইকেলে করে বাড়ি ফেরার পথে ট্রাক্টরের ধাক্কায় নিহত হয়েছে সে।ফারাহানা রাজশাহীর বাগমারা উপজেলার কুদাপাড়া গ্রামের আবেদ আলীর মেয়ে। সে নওগাঁ শহরের চকপ্রসাদ মহল্লায় নানা সোলাইমান আলীর বাড়ি থেকে নওগাঁ সরকারি বালিকা উচ্চবিদ্যালয়ে লেখাপড়া করত।পুলিশ জানায়, রোববার দুপুরে ফারহানা তার মামা আবদুস সালামের সঙ্গে মোটরসাইকেলে করে স্কুল থেকে ষষ্ঠ শ্রেণীর বার্ষিক পরীক্ষার ফল নিয়ে বাড়ি ফিরছিল। শহরের দপ্তরীপাড়ায় পৌঁছালে মাটিবোঝাই একটি ট্রাক্টর মোটরসাইকেলটিকে সজোরে ধাক্কা দেয়। ঘটনাস্থলেই ফারহানার মৃত্যু হয়। মামা আবদুস সালাম আহত হন।
 
