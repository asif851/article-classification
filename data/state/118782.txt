
‘সুযোগের অভাবই তথ্যপ্রযুক্তি ব্যবহারের প্রধান অন্তরায়’ প্রতিপাদ্য নিয়ে ঢাকার নবাবগঞ্জ উপজেলায় আন্তস্কুল বিতর্ক প্রতিযোগিতা অনুষ্ঠিত হয়েছে। কারিতাস ঢাকা অঞ্চলের উদ্যোগে গত বৃহস্পতিবার বারুয়াখালী উচ্চবিদ্যালয়ে এ প্রতিযোগিতা হয়। প্রতিযোগিতায় বারুয়াখালী উচ্চবিদ্যালয়, ঘোষাইল উচ্চবিদ্যালয়, শিকারীপাড়া টিকেএম উচ্চবিদ্যালয় ও দাউদপুর উচ্চবিদ্যালয় অংশ নেয়। প্রতিযোগিতায় বিপক্ষ দল শিকারীপাড়া টিকেএম উচ্চবিদ্যালয় ও ঘোষাইল উচ্চবিদ্যালয় বিজয়ী হয়। শ্রেষ্ঠ বক্তা নির্বাচিত হন বারুয়াখালী উচ্চবিদ্যালয়ের পক্ষদলের আমিনুল ইসলাম।
