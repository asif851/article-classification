
সমাজ থেকে দারিদ্র্য দূর করতে আত্মকর্মসংস্থান সৃষ্টি করতে হবে। এই কর্মসংস্থানের ব্যবস্থা সমাজের কল্যাণমূলক কাজে নিয়োজিত বিভিন্ন সমিতি বা প্রতিষ্ঠানের পক্ষে ব্যাপকভাবে করা সম্ভব।গত শনিবার চন্দনাইশ সমিতি, চট্টগ্রাম-এর মিলনমেলায় এ কথা বলেন সাংসদ নজরুল ইসলাম চৌধুরী। নগরের একটি কমিউনিটি সেন্টারে এই অনুষ্ঠানের আয়োজন করা হয়। এতে শুভেচ্ছা বক্তব্য দেন সিটি মেয়র আ জ ম নাছির উদ্দীন। সভাপতিত্ব করেন সমিতির সভাপতি আবদুল কৈয়ুম চৌধুরী।সমিতির সাধারণ সম্পাদক মো. জাহাঙ্গীর আলমের সঞ্চালনায় অনুষ্ঠানে আরও বক্তব্য দেন মোহাম্মদ আবদুল জব্বার চৌধুরী, মো. লুৎফর রহমান, এম এ গফুর, মো. আলী আজাদী, সুকান্ত ভট্টাচার্য, হাসান মাহমুদ হাসনী, জিল্লুর রহমান, তিনকড়ি চক্রবর্তী, আবু তাহের, জসিম উদ্দিন চৌধুরী, বোরহান উদ্দিন, অভিক ওসমান, মাহবুবুল আলম, আবু আহমদ, শাহাদাৎ হোসেন প্রমুখ।অনুষ্ঠানে সমাজের বিভিন্ন ক্ষেত্রে অবদানের জন্য সাতজনকে ও রপ্তানি খাতে বিশেষ অবদানের জন্য বাংলাদেশ সরকার ঘোষিত চারজন সিআইপিকে সম্মাননা দেওয়া হয়।শেষে সাংস্কৃতিক অনুষ্ঠান ও মেজবানের আয়োজন করা হয়। বিজ্ঞপ্তি
