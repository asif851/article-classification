
আগামী জাতীয় সংসদ নির্বাচনের রোডম্যাপ চূড়ান্ত করতে বৈঠকে বসেছে নির্বাচন কমিশন (ইসি)। আজ মঙ্গলবার প্রধান নির্বাচন কমিশনার (সিইসি) খান মো. নূরুল হুদা সাংবাদিকদের জানিয়েছেন, আজ এটি চূড়ান্ত করা হবে। সন্ধ্যা ছয়টায় এ বিষয়ে সাংবাদিকদের জানানো হবে।
নির্বাচন কমিশন সূত্র জানিয়েছে, রোডম্যাপের মধ্যে দলগুলোর সঙ্গে সংলাপ, খসড়া ভোটার তালিকা, কবে ভোট হতে পারে, এ–সংক্রান্ত বিভিন্ন বিষয় এই রোডম্যাপে থাকবে। এ ছাড়া আগামী নির্বাচনে ভোট গ্রহণে ইলেকট্রনিক ভোট মেশিন ব্যবহার করা হবে কি না, তাও নির্ধারণ করা হবে আজ।
আজ বেলা ১১টা থেকে শুরু হওয়া এ বৈঠকে সভাপতিত্ব করছেন প্রধান নির্বাচন কমিশনার।
