
পঞ্চগড় শহরের করতোয়া নদীর বাঁধের পাড়ে গত সোমবার রাতে উল্কাবৃষ্টি পর্যবেক্ষণ ক্যাম্প অনুষ্ঠিত হয়। অনুসন্ধিৎসু চক্র বিজ্ঞান সংগঠন পঞ্চগড় শাখা এ ক্যাম্পের আয়োজন করে। রাত ১১টা থেকে তিনটা পর্যন্ত পর্যবেক্ষণ চলে। সংগঠনের সভাপতি সাজ্জাদুর রহমান বলেন, সব মিলে ক্যাম্পে প্রায় ৩৫টির মতো উল্কাপাত দেখা যায়। তবে একটা ৫০ মিনিটে যে উল্কাটি পতিত হয়, তা ছিল ক্যাম্পের দৃশ্যমান সবচেয়ে বড় উল্কা। এর স্থায়ীত্বকাল ছিল প্রায় তিন সেকেন্ড। আয়োজকেরা জানান, অরিওন বা কালপুরুষ তারামণ্ডল থেকে উল্কাবৃষ্টি বিচ্ছুরিত হচ্ছে বলে এর নামকরণ করা হয়েছে ‘অরিওনিড মোটিওর শাওয়ার’।
