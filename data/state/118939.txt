
নারী জাগরণের অগ্রদূত মহীয়সী বেগম রোকেয়ার নামে প্রতিষ্ঠিত রংপুরের সরকারি বেগম রোকেয়া কলেজের সুবর্ণজয়ন্তী পালন করার সিদ্ধান্ত নেওয়া হয়েছে। গতকাল শনিবার দুপুরে কলেজে সংবাদ সম্মেলনের মাধ্যমে এ কথা জানানো হয়।
সংবাদ সম্মেলনে বক্তৃতা করেন কলেজের অধ্যক্ষ আবদুল লতিফ মিয়া। সংবাদ সম্মেলনে জানানো হয়, আগামী ১৭ ও ১৮ অক্টোবর দুই দিনব্যাপী কলেজের সুবর্ণজয়ন্তী উপলক্ষে নানা কর্মসূচি গ্রহণ করা হয়েছে। অনুষ্ঠানে কলেজের প্রাক্তন শিক্ষক, শিক্ষার্থী ও কর্মচারীদের অংশগ্রহণ করার জন্য অনুরোধ জানানো হয়েছে। 
