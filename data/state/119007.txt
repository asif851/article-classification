
জ্ঞাত আয়বহির্ভূত সম্পদ অর্জনের অভিযোগে পটুয়াখালী-৪ আসনের সাংসদ ও সাবেক পানিসম্পদ প্রতিমন্ত্রী মাহবুবুর রহমানের স্ত্রী প্রীতি হায়দারের বিরুদ্ধে মামলা করেছে দুর্নীতি দমন কমিশন (দুদক)।গতকাল রোববার রাতে রাজধানীর রমনা থানায় দুদকের উপপরিচালক মো. ফরিদ আহমেদ পাটোয়ারী এ মামলা করেন। এর আগে দুপুরে কমিশন এ মামলার অনুমোদন দেয়। প্রীতি হায়দায়ের বিরুদ্ধে ১ কোটি ৬০ লাখ ৯০ হাজার টাকার অবৈধ সম্পদ অর্জনের অভিযোগ আনা হয়েছে। গত বছরের ২১ আগস্ট মাহবুবুর রহমানের বিরুদ্ধে প্রায় সাড়ে চার কোটি টাকার অবৈধ সম্পদ অর্জনের অভিযোগে রাজধানীর রমনা থানায় মামলা করে দুদক।
