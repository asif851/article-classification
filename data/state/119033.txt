
চট্টগ্রামের আনোয়ারা উপজেলা স্বেচ্ছাসেবক লীগের নতুন কমিটি ঘোষণা হয়েছে। গত বৃহস্পতিবার নতুন কমিটির অনুমোদন দেয় জেলা কমিটি। নতুন কমিটির সভাপতি করা হয়েছে চট্টগ্রাম দক্ষিণ জেলা যুবলীগের সহ-কোষাধ্যক্ষ আলী আকবরকে এবং সাধারণ সম্পাদক হয়েছেন ছাত্রলীগের সাবেক নেতা এম জাফর ইকবাল তালুকদার। চট্টগ্রাম দক্ষিণ জেলা স্বেচ্ছাসেবক লীগের সাধারণ সম্পাদক চৌধুরী মোহাম্মদ গালিব বলেন, সভাপতি ও সাধারণ সম্পাদক মিলে পূর্ণাঙ্গ কমিটি গঠন করবেন।
