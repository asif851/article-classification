
ইনসাইট বিডি ফাউন্ডেশনের তানভীর হাসান জোহাকে পাওয়া গেছে। আইন-শৃঙ্খলা রক্ষাকারী বাহিনীর সদস্যরা তাঁকে বাসায় দিয়ে গেছেন। তানভীরের চাচা মাহবুবুল আলম সাংবাদিকদের এই তথ্য জানিয়ে বলেছেন, আর যেন কেউ নিখোঁজ না হন।তানভীর গত ১৬ মার্চ দিবাগত রাত থেকে নিখোঁজ ছিলেন। গতকাল মঙ্গলবার দিবাগত রাতে আইনশৃঙ্খলা রক্ষাকারী বাহিনীর সদস্যরা তাঁকে বাসায় পৌঁছে দেন বলে পরিবারের পক্ষ থেকে বলা হয়েছে।ঘটনার বিষয়ে আজ বুধবার দুপুরের দিকে সাংবাদিকদের সঙ্গে কথা বলেন তানভীরের চাচা মাহবুবুল আলম। তিনি বলেন, গতকাল দিবাগত রাত একটা থেকে দুইটার মধ্যে তানভীরকে বাসায় নামিয়ে দিয়ে গেছেন আইন-শৃঙ্খলা রক্ষাকারী বাহিনীর সদস্যরা। তাঁরা পুলিশের গোয়েন্দা শাখার সদস্য বলে তাঁর ধারণা।এর আগে মাহবুবুল আলম প্রথম আলোকে বলেন, তানভীর মধ্যরাতে বিমানবন্দর এলাকায় উদ্ভ্রান্তের মতো ঘোরাঘুরি করছিলেন বলে তাঁদের জানিয়েছেন আইন-শৃঙ্খলা রক্ষাকারী বাহিনীর সদস্যরা। তাঁরা তাঁকে চিনতে পেরে বাসায় পৌঁছে দেন।তানভীরকে ফিরে পাওয়ায় পরিবারের পক্ষ থেকে প্রধানমন্ত্রী, স্বরাষ্ট্রমন্ত্রী ও আইনশৃঙ্খলা রক্ষাকারী বাহিনীর সদস্যদের ধন্যবাদ জানিয়েছেন মাহবুবুল আলম। তিনি বলেন, আর যেন কেউ কখনো নিখোঁজ না হন। বাসায় ফিরে আসার পর তানভীরকে সাংবাদিকদের সামনে আনা হয়নি। এত দিন তিনি কোথায় ছিলেন, কীভাবে নিখোঁজ হলেন—এসব বিষয় জানতে চাইলে মাহবুবুল আলম বলেন, তানভীরকে বিষণ্ন ও উদ্ভ্রান্ত দেখাচ্ছে। তাঁর সুস্থতা জরুরি। তাই তাঁর কাছে কিছু জানতে চাওয়া হয়নি। তিনি সুস্থ হলে তাঁর সঙ্গে কথা হবে। আপাতত তাঁকে নিরাপদে রাখা হয়েছে।
বাংলাদেশ ব্যাংকের রিজার্ভ থেকে অর্থ চুরির ঘটনার পর তানভীর বিভিন্ন গণমাধ্যমে বক্তব্য দিচ্ছিলেন। নিজেকে তিনি সরকারের তথ্য ও যোগাযোগপ্রযুক্তি (আইসিটি) বিভাগের সাইবার নিরাপত্তা বিশেষজ্ঞ হিসেবে পরিচয় দিচ্ছিলেন। পরে আইসিটি বিভাগের পক্ষ থেকে বলা হয়, তানভীরের সঙ্গে তাদের কোনো সম্পর্ক নেই।
এ ঘটনার পর গত বুধবার রাতে কচুক্ষেত এলাকায় অজ্ঞাত কয়েকজন তানভীরকে তুলে নিয়ে যায় বলে পরিবারের পক্ষ থেকে অভিযোগ করা হয়।
আরও পড়ুন...তানভীর বাসায় ফিরেছেন‘সাইবার নিরাপত্তা বিশেষজ্ঞ’ তানভীর নিখোঁজ!
প্রযুক্তি বিশেষজ্ঞ তানভীরের সঙ্গে আইসিটি বিভাগের সংশ্লিষ্টতা নেই
নিখোঁজ তানভীরের সন্ধান মেলেনি
তানভীর হাসানের খোঁজ মেলেনি, আসকের উদ্বেগ
বিভিন্ন সরকারি সংস্থার কাজ করেছেন তানভীর
