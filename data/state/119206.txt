
চিকিৎসকদের ওপর হামলা বন্ধের দাবিতে গতকাল বুধবার সারা দেশে সব সরকাির হাসপাতালে একযোগে দুপুর ১২টা থেকে একটা পর্যন্ত মানববন্ধন ও কর্মবিরতি কর্মসূচি পালন করেছেন চিকিৎসকেরা।ঢাকায় বঙ্গবন্ধু শেখ মুজিব মেডিকেল বিশ্ববিদ্যালয়ের সামনে চিকিৎসকদের শীর্ষ সংগঠন বাংলাদেশ মেডিকেল অ্যাসোসিয়েশনের (বিএমএ) উদ্যোগে আয়োজিত মানববন্ধনে রাজধানীর প্রায় সব সরকারি হাসপাতালে চিকিৎসকেরা যোগ দেন।কর্মসূচি শেষে বিএমএর সভাপতি মাহমুদ হাসান বলেন, রোগীদের চিকিৎসাসেবা নিশ্চিত করতে সুস্থ পরিবেশ দরকার।এ সময় প্রথম আলোর বিশেষ প্রতিনিধি শিশির মোড়লের ওপর এক চিকিৎসকের নেতৃত্বে হামলা প্রসঙ্গে সাংবাদিকেরা প্রতিক্রিয়া জানতে চাইলে বিএমএর সভাপতি এ ঘটনার নিন্দা জানান। তিনি বলেন, ‘আমরা চাই না সাংবাদিকদের ওপর হামলা হোক। আবার এ-ও চাই না, চিকিৎসকদের ওপর হামলা হোক। এ সমস্যার সমাধান হওয়া প্রয়োজন।’
