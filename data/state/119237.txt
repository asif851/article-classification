
শেরপুরের ঝিনাইগাতী উপজেলার কুশাইকুড়া গ্রামের দৃষ্টিপ্রতিবন্ধী হাফেজ শেখ মতিউর রহমানকে একটি ব্রেইল মেশিন দিয়েছে যমুনা ব্যাংক ফাউন্ডেশন। গত বুধবার উপজেলা পরিষদ হলরুমে এ মেশিনটি মতিউরের হাতে তুলে দেন উপজেলা নির্বাহী কর্মকর্তা মোহাম্মদ মোজাম্মেল হক।ওই অনুষ্ঠানে যমুনা ব্যাংক লিমিটেডের শেরপুর শাখার ব্যবস্থাপক মো. হাফিজুর রহমান, উপজেলা হিসাবরক্ষণ কর্মকর্তা মো. মোস্তাফিজুর রহমানসহ ব্যাংকের কর্মকর্তারা উপস্থিত ছিলেন।ব্রেইল মেশিনটি পাওয়ার পর মতিউর রহমান তাঁর প্রতিক্রিয়ায় যমুনা ব্যাংক ফাউন্ডেশন ও প্রথম আলোকে ধন্যবাদ ও কৃতজ্ঞতা প্রকাশ করে জানান, গত ২০ সেপ্টেম্বর প্রথম আলোয় সংবাদ প্রকাশের পর বিভিন্ন সহৃদয় ব্যক্তি তাঁকে নগদ ৩৫ হাজার টাকা প্রদান করেছেন। এর ফলে তাঁর অভাব-অনটন অনেকাংশে দূর হয়েছে।
