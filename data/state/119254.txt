
চোখের চিকিত্সার জন্য রাষ্ট্রপতি মো. আবদুল হামিদ গতকাল শনিবার রাতে সিঙ্গাপুরে গেছেন। সেখানে তিনি সাত দিন থাকবেন। সিঙ্গাপুর ন্যাশনাল আই সেন্টারে তাঁর চোখের চিকিত্সা হবে। পাশাপাশি মাউন্ট এলিজাবেথ হাসপাতালে তাঁর নিয়মিত স্বাস্থ্যপরীক্ষা করা হবে। খবর বাসসের।গতকাল রাত ১১টা ৫৫ মিনিটে সিঙ্গাপুর এয়ারলাইনসের একটি বিমানে করে তিনি ঢাকা ত্যাগ করেন। রাষ্ট্রপতির সফরসঙ্গী হিসেবে রয়েছেন তাঁর সচিব ও ব্যক্তিগত চিকিত্সক।শাহজালাল আন্তর্জাতিক বিমানবন্দরে বাণিজ্যমন্ত্রী তোফায়েল আহমেদ, পররাষ্ট্র প্রতিমন্ত্রী শাহরিয়ার আলম, কূটনৈতিক কোরের ডিন, মন্ত্রিপরিষদসচিব, তিন বাহিনীর প্রধান এবং সংশ্লিষ্ট সরকারি ও বেসরকারি উচ্চপদস্থ কর্মকর্তারা রাষ্ট্রপতিকে বিদায় জানান।
বঙ্গভবনে পারসোনাল-প্রাইভেট লাইফ নেই রাষ্ট্রপতির!
