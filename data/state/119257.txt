
১৯৭১ সালে মুক্তিযুদ্ধের সময় যশোরের কেশবপুর উপজেলায় হত্যাকাণ্ডের ঘটনায় আদালতে একটি নালিশি মামলা দায়ের করা হয়েছে। পাঁচজনকে আসামি করে কেশবপুর উপজেলার শ্রীরামপুর গ্রামের শেখ জুলমত আলীর ছেলে আবদুল করিম বাদী হয়ে গতকাল মঙ্গলবার এ মামলা দায়ের করেন। যশোরের জ্যেষ্ঠ বিচারিক হাকিম ফাহমিদা জাহাঙ্গীর মামলাটি আমলে নিয়ে আইনানুগ ব্যবস্থা গ্রহণের জন্য কেশবপুর থানার ভারপ্রাপ্ত কর্মকর্তাকে (ওসি) নির্দেশ দিয়েছেন। মামলার আসামিরা হলেন কেশবপুরের শ্রীরামপুর গ্রামের আমিন উদ্দীন মাস্টার, আকের আলী ও আজাহার আলী, ভাল্লুকঘর গ্রামের আকরাম আলী ও চালিতাবাড়ি গ্রামের কাসেম আলী। যশোর অফিস
