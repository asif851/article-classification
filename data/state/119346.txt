
৩৮তম বিসিএস পরীক্ষার আবেদনপত্র পূরণে ভুল করায় নতুন করে আবেদন করার সুযোগ পাচ্ছেন ১৪ প্রার্থী। আজ বৃহস্পতিবার এক সংবাদ বিজ্ঞপ্তিতে সরকারি কর্ম কমিশন (পিএসসি) এ তথ্য জানিয়েছে। 
বিজ্ঞপ্তিতে বলা হয়, ভুল তথ্য দিয়ে পূরণ করা ৩৮তম বিসিএসের আবেদনপত্র পূরণ করা ১৪ জন প্রার্থী তথ্য সংশোধন করে আবার আবেদনের অনুরোধ করেন। তাঁদের আবেদনের পরিপ্রেক্ষিতে এসব প্রার্থীর রেজিস্ট্রেশন নম্বর বাতিল করে নতুন করে আবেদনের অনুমতি দেওয়া হলো। এই প্রার্থীদের ১০ আগস্ট সন্ধ্যা ছয়টার মধ্যে নতুন করে আবেদন করতে হবে। নতুন করে আবেদনের সুযোগ পাওয়া প্রার্থীদের রেজিস্ট্রেশন নম্বরগুলো হলো-০০৫৯৯৫, ০১২০৭৫, ০০৫৭৯৭, ০০৯৭৯৮, ০১০৮১৪, ৮০২০৬৫, ০১৫৭৯৫, ০২১৯৬৯, ০১০৭৪৫, ০০৮৮৮৭, ০০৭২৭৮, ০০৭০৮৪, ০০৯৭৭৫, ০৩৩৯৯৪।
