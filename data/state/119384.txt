
গোপালগঞ্জের কাশিয়ানী উপজেলা ছাত্রলীগের নবগঠিত কমিটি বাতিলের দাবিতে দ্বিতীয় দিনের মতো ঢাকা-খুলনা মহাসড়ক অবরোধ করেছেন পদবঞ্চিত নেতা-কর্মীরা। গতকাল বৃহস্পতিবার বেলা সাড়ে ১১টা থেকে দুপুর সাড়ে ১২টা পর্যন্ত কাশিয়ানী উপজেলার পোনা বাসস্ট্যান্ড এলাকায় তাঁরা মহাসড়ক অবরোধ করেন।কাশিয়ানীার এম এ খালেক ডিগ্রি কলেজ ছাত্রলীগের সাধারণ সম্পাদক তৌহিদুর রহমান জানান, পদবঞ্চিত নেতা-কর্মীরা কলেজ থেকে মিছিল করে মহাসড়কের পোনায় অবরোধ করেন। এ সময় সড়কের দুই দিকে বেশ কিছু যানবাহন আটকা পড়ে। পরে জেলা ছাত্রলীগের নেতাদের আশ্বাসে অবরোধ তুলে নেওয়া হয়।
