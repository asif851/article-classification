
হজরত শাহজালাল আন্তর্জাতিক বিমানবন্দরের রানওয়ে থেকে ছিটকে পড়েছে বিমানবাহিনীর এফ-টি ৭ মডেলের একটি উড়োজাহাজ। গতকাল মঙ্গলবার বিকেলে এ ঘটনা ঘটে। এতে কেউ হতাহত না হলেও প্রায় আধা ঘণ্টা রানওয়ের কার্যক্রম বন্ধ ছিল। সিভিল এভিয়েশনের পরিচালক গ্রুপ ক্যাপ্টেন নাজমুল আনাম জানান, বিকেল চারটা ১৭ মিনিটে উড়োজাহাজটি রানওয়েতে নামে। সামনের চাকা রানওয়ে ছোঁয়ার পরপরই এর নোজ হুইল ক্ষণিকের জন্য অচল হয়ে যায়। ফলে রানওয়ে থেকে দূরে ছিটকে পড়ে। এর আগে গত বুধবার রাজশাহীতে প্রশিক্ষণ বিমান বিধ্বস্ত হয়ে নিহত হন বৈমানিক তামান্না রহমান।
