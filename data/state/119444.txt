
সরকার ১ মার্চকে ‘জাতীয় ভোটার দিবস’ ঘোষণা করেছে। মন্ত্রিপরিষদ বিভাগের এক পরিপত্রে আজ রোববার এ সিদ্ধান্তের কথা জানানো হয়।পরিপত্রে বলা হয়, এখন থেকে প্রতিবছর ১ মার্চ জাতীয় ভোটার দিবস হিসেবে উদ্‌যাপনের জন্য জাতীয় ও আন্তর্জাতিক দিবস পালনসংক্রান্ত পরিপত্রের ‘খ’ শ্রেণিভুক্ত দিবস হিসেবে অন্তর্ভুক্তকরণের সিদ্ধান্ত গ্রহণ করা হয়েছে। এ সিদ্ধান্ত যথাযথভাবে প্রতিপালনের জন্য সংশ্লিষ্ট সব মন্ত্রণালয়, বিভাগ ও সংস্থাকে অনুরোধ করা হয়েছে।
