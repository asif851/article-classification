
জিয়া অরফানেজ ট্রাস্ট ও জিয়া চ্যারিটেবল ট্রাস্ট দুর্নীতি মামলায় বিএনপি চেয়ারপারসন খালেদা জিয়ার বিরুদ্ধে জারি করা গ্রেপ্তারি পরোয়ানা প্রত্যাহারের আবেদনের ওপর শুনানি কাল বুধবার ঢাকার আলিয়া মাদরাসা মাঠের অস্থায়ী বিশেষ আদালতে অনুষ্ঠিত হবে।আজ মঙ্গলবার খালেদা জিয়ার পক্ষে গ্রেপ্তারি পরোয়ানা প্রত্যাহারে আবেদন করা হলে বিশেষ আদালতের বিচারক আবু আহমেদ জমাদার শুনানির দিন ধার্য করেন।গ্রেপ্তারি পরেয়ানা সংক্রান্ত প্রতিবেদন দাখিলের জন্য বুধবার এ মামলার পরবর্তী দিন ধার্য আছে। এর আগে খালেদা জিয়ার আইনজীবী সানাউল্লাহ মিয়া খালেদার বিরুদ্ধে করা গ্রেপ্তারি পরোয়ানা প্রত্যাহারের আবেদন করেন। জিয়া অরফানেজ ট্রাস্ট ও জিয়া চ্যারিটেবল ট্রাস্ট দুর্নীতি মামলায় শুনানিতে দীর্ঘদিন ধরে অনুপস্থিত থাকায় গত ২৫ ফেব্রুয়ারি খালেদাসহ তিন আসামির বিরুদ্ধে গ্রেপ্তারি পরোয়ানা জারি করেন আদালত। মামলার অপর দুজন আসমি হলেন সাবেক সাংসদ কাজী সালিমুল হক ও শরফুদ্দিন আহমেদ।
আরও পড়ুন খালেদাকে গ্রেপ্তারে সংকট বাড়বে: ক্রাইসিস গ্রুপ
