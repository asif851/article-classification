
মুন্সিগঞ্জের লৌহজং উপজেলার দক্ষিণ মেদেনীমণ্ডল এলাকায় ঢাকা-মাওয়া সড়কপথে চলাচলকারী গোধূলি পরিবহনের একটি বাসে আগুন দিয়েছে দুর্বৃত্তরা। আজ সোমবার ভোর চারটার দিকে এ ঘটনা ঘটে।
পুলিশ জানায়, বাসটি দক্ষিণ মেদেনীমণ্ডল এলাকায় পার্কিং করা ছিল। ভোরে দুর্বৃত্তরা বাসটির জানালা ভেঙে বাসটির সিটে আগুন দেয়। আশপাশের লোকজন এসে আগুন নেভায়।
ঘটনার সত্যতা নিশ্চিত করে জেলার সহকারী পুলিশ সুপার মো. শামসুজ্জামান বলেন, আগুনে বাসটির ১৪-১৫টি সিট পুড়ে গেছে। তবে ওই সময় বাসের ভেতরে কেউ না থাকায় হতাহতের ঘটনা ঘটেনি।
