
সমাজে ধূমপান করার অপরাধকে তেমন গুরুত্ব দেওয়া হয় না। বলা হয়, ধূমপান করা আর মাদকাসক্ত হওয়া এক নয়। অথচ ধূমপান থেকেই ধীরে ধীরে মাদকের দিকে এগিয়ে যাচ্ছে মানুষ।গতকাল মঙ্গলবার বেলা ১১টার দিকে ‘আন্তর্জাতিক মাদকবিরোধী দিবস’ উপলক্ষে জগন্নাথ বিশ্ববিদ্যালয়ের কেন্দ্রীয় মিলনায়তনে এসব কথা বলেন বক্তারা। ‘মাদকমুক্ত সুস্থ জীবন’ স্লোগানে প্রথম আলো বন্ধুসভার জগন্নাথ বিশ্ববিদ্যালয় শাখা এ অনুষ্ঠানের আয়োজন করে।সভায় বক্তারা বলেন, বর্তমানে স্কুলপড়ুয়া অনেক শিক্ষার্থীও ধূমপান করছে। যাদের বয়স ১৫ থেকে ১৬ বছর। এসব শিক্ষার্থী ধারাবাহিকভাবে মাদকের দিকে ঝাঁপিয়ে পড়ছে। মাদকের হাত থেকে শিক্ষার্থীদের রক্ষায় দেশের সব সচেতন নাগরিককে এগিয়ে আসার আহ্বান জানান তাঁরা।বিশ্ববিদ্যালয়ের উপাচার্য অধ্যাপক মীজানুর রহমানের সভাপতিত্বে অনুষ্ঠানে ইতিহাস বিভাগের চেয়ারম্যান মো. সেলিম, পদার্থবিজ্ঞানের শিক্ষক দীপিকা রানী সরকার, সমাজকর্মের মহসিন রেজা, দেবাশীষ বিশ্বাস প্রমুখ বক্তব্য দেন।আলোচনা সভা শেষে ছিল নাচ-গান, কবিতা আবৃত্তি ও নাটক। এসব পর্বে বন্ধুসভার জগন্নাথ বিশ্ববিদ্যালয়ের সভাপতি অনিক সাহা, সাবেক সভাপতি শোভন সাহা, শিরিন আক্তার, সাবেক সাধারণ সম্পাদক রকিবুল হাসান, সদস্য মিলন বিশ্বাস ও নিশাত আক্তার প্রমুখ বক্তব্য দেন।
