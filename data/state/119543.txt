
রাজবাড়ীর পাংশা পৌরসভার অসহায় ও দরিদ্র মানুষের জন্য বরাদ্দ দেওয়া ভিজিএফের চাল ওজনে কম দেওয়ার অভিযোগ পাওয়া গেছে।
স্থানীয় সূত্রে জানা গেছে, গত মঙ্গলবার সকাল ১০টা থেকে পৌরসভা কার্যালয়ে ভিজিএফের চাল বিতরণ করা শুরু হয়। উপজেলা পল্লী উন্নয়ন কর্মকর্তা সুবল চন্দ্র সরকারকে চাল বিতরণ কার্যক্রম তদারকের দায়িত্ব দেওয়া হয়। তিনি খাতায় সই করার পরই চলে যান। এরপর প্রত্যেককে ১০ কেজির পরিবর্তে সাত-আট কেজি করে চাল দেওয়া হয়।
