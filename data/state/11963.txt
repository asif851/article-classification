
নারায়ণগঞ্জের আড়াইহাজার উপজেলায় অভিযান চালিয়ে ১৬ মাদকসেবীর প্রত্যেককে তিন মাস করে কারাদণ্ড দিয়েছেন ভ্রাম্যমাণ আদালত। গত শুক্রবার রাত ১০টার দিকে উপজেলার পৌরসভার দাসপাড়া এলাকায় এ ঘটনা ঘটে। দণ্ডপ্রাপ্ত ব্যক্তিরা হলেন উপজেলার কামরানীরচর গ্রামের রূপ মিয়া, হাবিব, মিছির আলী, হারিছ, সবুজ, ইছব আলী, আবু মিয়া, রাসেল ও আবুল হোসেন, গাজীপুরা গ্রামের দুলাল মিয়া ও দ্বীন ইসলাম, কৃষ্ণপুরা গ্রামের এবাদুল্লাহ ও দেলোয়ার, নরসিংদী সদর থানার দস্তরদী গ্রামের রাশেদুল ইসলাম ও ফারুক এবং চৌঘরিয়া গ্রামের দ্বীন ইসলাম। এ আদালত পরিচালনা করেন উপজেলা নির্বাহী কর্মকর্তা (ইউএনও) মোহাম্মদ সামছুল হক। 
