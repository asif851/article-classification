
ঢাকায় নিযুক্ত মার্কিন রাষ্ট্রদূত ড্যান ডব্লিউ মজীনা বলেছেন, সহিংসতা কোনোভাবেই গ্রহণযোগ্য নয়।আজ মঙ্গলবার সচিবালয়ে তথ্যমন্ত্রী হাসানুল হক ইনুর সঙ্গে বৈঠক শেষে সাংবাদিকদের এ কথা বলেন মজীনা।তথ্যমন্ত্রীর সঙ্গে বেঠক শেষে সাংবাদিকদের সঙ্গে কথা বলার সময় চলমান সহিংসতার বিষয়ে উদ্বেগ প্রকাশ করেন মার্কিন রাষ্ট্রদূত। একই সঙ্গে অবাধ ও সুষ্ঠু নির্বাচনের জন্য দুই দলের মধ্যে সংলাপের ওপরও জোর দেন তিনি।এ সময় তথ্যমন্ত্রী হাসানুল হক ইনু বলেন, ‘একটা স্থায়ী সমাধান কীভাবে করা যায়, এ জন্য আমরা আলোচনা করেছি। আমরা এখনো মনে করি, বিরোধীদলীয় নেতা খালেদা জিয়াকে নিয়ে নির্বাচন করা দরকার। এখনো কিছু সময় আছে। আগামী ১০-১৫ দিনের মধ্যে খালেদা জিয়ার সঙ্গে আলোচনা করে অর্থবহ নির্বাচনের পথ বের করা যায়।’গৃহায়ণ ও গণপূর্তমন্ত্রী তোফায়েল আহমেদ, পানিসম্পদমন্ত্রী আনিসুল ইসলাম মাহমুদসহ নির্বাচনকালীন সরকারের কয়েকজন মন্ত্রীর সঙ্গে ড্যান মজীনার বৈঠক করার কথা।
 
 
