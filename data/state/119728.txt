
কথিত আন্তর্জাতিক সাইবার প্রতারক চক্রের তিন বাংলাদেশি সদস্যকে আটকের তথ্য দিয়েছে র‍্যাপিড অ্যাকশন ব্যাটালিয়ন (র‍্যাব)।
আজ বৃহস্পতিবার সকালে গণমাধ্যমে পাঠানো মোবাইল ফোনের খুদে বার্তায় এই তথ্য জানানো হয়।
খুদে বার্তায় বলা হয়, আন্তর্জাতিক সাইবার প্রতারক চক্রের তিন বাংলাদেশি সদস্যকে রাজধানীর মোহাম্মদপুর এলাকা থেকে আটক করা হয়েছে। তাদের আটক করে র‍্যাব-২। চক্রটি ফেসবুক ও ই-মেইলের মাধ্যমে প্রতারণা করে লাখ লাখ টাকা আত্মসাৎ করে আসছে।
ঘটনার বিষয়ে বিস্তারিত তথ্য জানায়নি র‍্যাব। আটক হওয়া ব্যক্তিদের নাম-পরিচয়ও জানানো হয়নি।
