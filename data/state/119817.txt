
শেরপুরের ঝিনাইগাতীতে বজ্রপাতে আবদুর রউফ (৪৫) নামে এক কৃষকের মৃত্যু হয়েছে। তিনি উপজেলার হাতিবান্ধা ইউনিয়নের পশ্চিম বেলতৈল গ্রামের মৃত নুর মোহাম্মদের ছেলে। এ বজ্রপাতের ঘটনা ঘটে। গতকাল শুক্রবার সন্ধ্যায় পশ্চিম বেলতৈল গ্রামে এ ঘটনা ঘটে।
জনপ্রতিনিধি ও স্থানীয় সূত্রে জানা গেছে, শুক্রবার সন্ধ্যায় টিপটিপ বৃষ্টি শুরু হলে কৃষক আবদুর রউফ তাঁর পালিত গরুগুলো পশ্চিম বেলতৈল গ্রামের বাড়ির গোয়ালঘরে তুলছিলেন। এ সময় আকস্মিক বজ্রপাতে আক্রান্ত হয়ে তিনি গুরুতর আহত হন। স্বজনেরা তাঁকে উদ্ধার করে দ্রুত শেরপুর জেলা সদর হাসপাতালে নেওয়ার পথে তিনি মারা যান।হাতিবান্দা ইউনিয়ন পরিষদের চেয়ারম্যান মো. নুরুল আমিন দোলা ও ঝিনাইগাতী থানার ভারপ্রাপ্ত কর্মকর্তা (ওসি) মো. মিজানুর রহমান ঘটনার সত্যতা নিশ্চিত করেছেন।
