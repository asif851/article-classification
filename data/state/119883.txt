
কক্সবাজারের টেকনাফ উপজেলায় পৃথক অভিযান চালিয়ে ১৮ লাখ ২ হাজার ৯২৬টি ইয়াবা বড়ি উদ্ধার করেছে বর্ডার গার্ড বাংলাদেশ (বিজিবি)। এ ঘটনায় এক ব্যক্তিকে আটক করা হয়েছে।আজ শুক্রবার ভোররাতে টেকনাফের নাফ নদীর দমদমিয়া এলাকা এবং দমদমিয়া বিজিবি চেকপোস্ট থেকে এই ইয়াবা বড়ি উদ্ধার করা হয়। টেকনাফ ২ বিজিবি ব্যাটালিয়নের অধিনায়ক লে. কর্নেল আছাদুদ জামান চৌধুরী এই তথ্য জানান।টেকনাফ ২ বিজিবি ব্যাটালিয়নের অধিনায়ক বলেন, বিজিবি এ যাবৎ ইয়াবার যত চালান জব্দ করেছে, এর মধ্যে এটি সবচেয়ে বড়।ঘটনায় বিষয়ে বিস্তারিত তথ্য জানাত আজ দুপুর ১২টায় সংবাদ সম্মেলন করবে বিজিবি। টেকনাফ ২ বিজিবি ব্যাটালিয়নের সদর দপ্তরে এই সংবাদ সম্মেলন অনুষ্ঠিত হবে।
