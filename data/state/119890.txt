
বিএনপির চেয়ারপারসন খালেদা জিয়ার সদ্যপ্রয়াত ছেলে আরাফাত রহমান কোকোর স্ত্রী শর্মিলা রহমান ও তাঁদের দুই মেয়ে জাহিয়া রহমান ও জাফিয়া রহমান মালয়েশিয়া ফিরে গেছেন। সোমবার দুপুরে মালয়েশিয়া এয়ারলাইন্সের একটি বিমানে তাঁরা মালয়ে​শিয়ার উদ্দেশে রওনা হন।বিএনপির চেয়ারপারসনের প্রেস উইংয়ের সদস্য শামসুদ্দিন দিদার প্রথম আলোকে এ খবরের সত্যতা নিশ্চিত করেছেন।গত ২৯ জানুয়ারি কোকোর মরদেহের সঙ্গে তাঁর স্ত্রী ও দুই মেয়ে দেশে আসেন। জাহিয়া ও জাফিয়া মালয়েশিয়ার শিক্ষাপ্রতিষ্ঠানে অধ্যয়নরত। সেখানে পরীক্ষা থাকায় তাঁরা ফিরে গেছেন বলে বিএনপির পক্ষ থেকে বলা হয়েছে।গত ২৪ জানুয়ারি মালয়েশিয়ায় হৃদরোগে আক্রান্ত হয়ে কোকো ইন্তেকাল করেন।
