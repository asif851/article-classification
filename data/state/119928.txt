
কুনিও হোশি হত্যাকে কাপুরুষোচিত আখ্যায়িত করে এ জন্য ক্ষোভ প্রকাশ করেছে জাপান সরকার। এই হত্যাকাণ্ডের পূর্ণাঙ্গ তদন্তও প্রত্যাশা করছে জাপান।গতকাল সোমবার টোকিওতে এক সংবাদ সম্মেলনে জাপানের মন্ত্রিপরিষদের মুখ্য সচিব এবং সরকারে প্রধান মুখপাত্র ইয়োশিহিদে সুগা সরকারের এ অবস্থান তুলে ধরেন।এদিকে কুনিও হত্যার তদন্তের জন্য গতকাল দুপুরে ঢাকায় পৌঁছেছে জাপান পুলিশের চার সদস্যের একটি প্রতিনিধিদল। প্রতিনিধিদলটির রংপুর যাওয়ার কথা রয়েছে। প্রতিনিধিদলের সদস্যরা হচ্ছেন ইয়োশিতাকা ইয়ামাদা, শুয়া মাৎসুমুরা, শিগেতাদা ফুরুগোরি ও নাউকি ইয়োশিকাওয়া।জানা গেছে, জাপানের পররাষ্ট্র মন্ত্রণালয়ের এক প্রতিনিধিদলের এ সপ্তাহে ঢাকা আসার কথা রয়েছে। জাপান সরকারের প্রধান মুখপাত্র ইয়োশিহিদে সুগা সংবাদ সম্মেলনে বলেন, ‘এ ধরনের কাপুরুষোচিত আচরণের পুনরাবৃত্তি আর কখনোই হতে দেওয়া উচিত নয়। এ ধরনের ঘটনায় আমি ক্ষুব্ধ।’ তিনি নিহত কুনিও হোশির পরিবারের প্রতি আন্তরিক সমবেদনা জানিয়ে হত্যাকাণ্ডের পূর্ণ তদন্তের ওপর জোর দেন।হত্যার দায় স্বীকার করে আন্তর্জাতিক জঙ্গি সংগঠন আইএসের দেওয়া বিবৃতির উল্লেখ না করলেও বক্তব্যের বলিষ্ঠতা থেকে ধারণাকরা যায় যে, বাংলাদেশ সরকারের কাছ থেকে জাপান হত্যাকাণ্ডের ব্যাপারে দ্রুত পদক্ষেপ দেখতেচায়।জাপানের পররাষ্ট্র মন্ত্রণালয়ের সন্ত্রাসবাদবিরোধী বিভাগের এক কর্মকর্তার উদ্ধৃতি দিয়ে জাপানের গণমাধ্যমের এক খবরে বলা হয়েছে, আইএস জঙ্গিদের হত্যার দায় স্বীকারের পর জাপানের কর্মকর্তারা সম্ভাব্য সন্ত্রাসবাদী হামলা হিসেবে হোশির হত্যার বিষয়টি তদন্ত করে দেখছেন। পররাষ্ট্র মন্ত্রণালয় এর আগে প্রচারিত এক বিবৃতিতে বিদেশে অবস্থানরত জাপানি নাগরিক, বিশেষ করে বাংলাদেশ ও অন্যান্য মুসলিম দেশে যাঁরা অবস্থান করছেন, তাঁদের আরও বেশি সতর্কতা অবলম্বনের উপদেশ দিয়েছে।
আরও পড়ুন:
কুনিও হত্যার দ্রুত বিচার চায় জাপান কুনিওকে আপন করে নিয়েছিল মুন্সিপাড়া
