
প্রধানমন্ত্রী শেখ হাসিনা আগামী রোববার সকাল সাড়ে নয়টার দিকে তাঁর কার্যালয়ে  শিক্ষা সহায়তা ট্রাস্টের মাধ্যমে স্নাতক (পাস) ও সমমান পর্যায়ের ছাত্রীদের উপবৃত্তি দেওয়ার কর্মসূচি আনুষ্ঠানিকভাবে উদ্বোধন করবেন।এর ফলে সারা দেশের স্নাতক (পাস) ও সমমান পর্যায়ের এক লাখ ৩৩ হাজার ৭২৬ জন দরিদ্র ও মেধাবী ছাত্রী উপকৃত হবে। এ দিন প্রধানমন্ত্রী আনুষ্ঠানিকভাবে প্রতিনিধি হিসেবে ১৫ জন ছাত্রীকে উপবৃত্তি হস্তান্তর করবেন। এক লাখ ৩৩ হাজার ৭২৬ জন ছাত্রীকে উপবৃত্তি দেওয়ার জন্য বছরে ৭৫ কোটি ১৫ লাখ টাকা ব্যয় হবে। প্রতি ছাত্রীকে বছরে উপবৃত্তি ২৪০০ টাকা, পরীক্ষার ফি বাবদ ১০০০ টাকা, বই কেনার জন্য ১৫০০ টাকা, টিউশন ফি বাবদ ৭২০ টাকাসহ সর্বমোট পাঁচ হাজার ৬২০ টাকা দেওয়া হবে।ছাত্রীদের উপবৃত্তি পাওয়ার শর্তসমূহউপবৃত্তি পাওয়ার জন্য কিছু শর্ত নির্ধারণ করে দেওয়া হয়েছে।
সেগুলো হলো, গড় উপস্থিতি ৭৫ শতাংশ, পিতা-মাতার বার্ষিক আয় ৭৫ হাজার টাকার কম থাকা, ৭৫ শতাংশ পরিমাণ ভূমির মালিক হওয়া, ছাত্রী অবিবাহিত হওয়া। পার্বত্য, হাওর ও মঙ্গাপীড়িত এলাকার ছাত্রীদের অগ্রাধিকার, দুস্থ-অসহায় গোষ্ঠী, অসচ্ছল মুক্তিযোদ্ধা, উপার্জনে অসমর্থ/বিকলাঙ্গ পিতামাতার সন্তান ও প্রতিবন্ধী ছাত্রীরা অগ্রাধিকার পাবে এবং প্রতিটি শিক্ষাপ্রতিষ্ঠানের ৪০ শতাংশ ছাত্রী উপবৃত্তি পাবার যোগ্য হবে। খবর বিজ্ঞপ্তির।
