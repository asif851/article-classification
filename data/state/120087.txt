
সিরাজগঞ্জের রায়গঞ্জ উপজেলায় ৩০টি সরকারি কার্যালয়ের কর্মকর্তাদের মধ্যে গতকাল সোমবার ট্যাবলেট কম্পিউটার বিতরণ করা হয়েছে। এ ছাড়া বগুড়ার শিবগঞ্জের ৩৪টি সরকারি কার্যালয়ে সোমবার ট্যাবলেট কম্পিউটার বিতরণ করা হয়। এ উপলক্ষে দুই উপজেলায় পৃথক সভা অনুষ্ঠিত হয়। তথ্য ও যোগাযোগ প্রযুক্তি বিভাগের অধীন বাংলাদেশ কম্পিউটার কাউন্সিলের তত্ত্বাবধানে ডেভেলপমেন্ট অব ন্যাশনাল আইসিটি ইনফ্রা নেটওয়ার্ক ফর গভর্নমেন্ট ফেস-২ (ইনফো সরকার) প্রকল্পের আওতায় এগুলো বিতরণ করা হয়। রায়গঞ্জ (সিরাজগঞ্জ) ও শিবগঞ্জ (বগুড়া) প্রতিনিধি
