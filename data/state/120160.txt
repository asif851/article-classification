
 
দেশের ১২৭টি ইউনিয়ন পরিষদ (ইউপি) ও নয়টি পৌরসভার নির্বাচন হবে আগামী ২৯ মার্চ। মেয়াদ শেষ হয়ে যাওয়া এবং বিভিন্ন কারণে পদ শূন্য হওয়ায় এসব ইউপি ও পৌরসভায় সাধারণ নির্বাচন ও উপনির্বাচনের দিন নির্ধারণ করা হয়েছে। আজ রোববার রাজধানীর আগারগাঁওয়ে নির্বাচন কমিশন (ইসি) সচিবালয়ে এ নির্বাচনের তফসিল ঘোষণা করেন ইসির ভারপ্রাপ্ত সচিব হেলালুদ্দীন আহমদ। কমিশনের বৈঠক শেষে ইসি সচিব সাংবাদিকদের জানান, ১২৭টি ইউপি ও নয়টি পৌরসভায় ভোট নেওয়া হবে ২৯ মার্চ। নয়টি পৌরসভার মধ্যে চারটিতে সাধারণ নির্বাচন ও পাঁচটিতে উপনির্বাচন হবে। এ ছাড়া ১২৭টি ইউপির মধ্যে ৩৪টিতে সাধারণ ও ৯৩টিতে উপনির্বাচন হবে।
তফসিল অনুসারে, এই নির্বাচনে প্রার্থীদের জন্য মনোনয়নপত্র দাখিলের শেষ দিন আগামী ১ মার্চ। মনোনয়নপত্র বাছাই করা হবে ৪ ও ৫ মার্চ। আর প্রার্থিতা প্রত্যাহারের শেষ দিন ১২ মার্চ।
