
নারায়ণগঞ্জে মাদক মামলায় দুই বছরের সাজাপ্রাপ্ত আসামি জিল্লুর রহমানকে (৪২) গতকাল সোমবার গ্রেপ্তার করেছে পুলিশ। সকালে শহরের বাবুরাইল এলাকা থেকে তাঁকে গ্রেপ্তার করা হয়। তিনি ১ নম্বর বাবুরাইল এলাকার জুলহাস মিয়ার ছেলে। সদর মডেল থানার এএসআই আশরাফুল ইসলাম জানান, ২০০৫ সালে একটি মাদক মামলায় জিল্লুর রহমানের দুই বছরের সাজা হয়। এরপর থেকে তিনি পলাতক ছিলেন। গতকাল সকালে অভিযান চালিয়ে তাঁকে গ্রেপ্তার করা হয়।
