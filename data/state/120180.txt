
ভোলা শহরের ১৬টি শিক্ষাপ্রতিষ্ঠানের ২০০ শিক্ষার্থীকে নিয়ে স্কুল বিতর্ক কর্মশালার আয়োজন করেছে ভোলা জেলা ডিবেটিং সোসাইটি। গতকাল বেলা ১১টা থেকে ৩টা পর্যন্ত কবি মোজাম্মেল হক টাউন হলে কর্মশালা ও বিতর্ক প্রতিযোগিতা অনুষ্ঠিত হয়। উদ্বোধনী অনুষ্ঠানে আলতাজের রহমান ডিগ্রি কলেজের সহকারী অধ্যাপক হারুন অর রশিদের সভাপতিত্বে বক্তব্য দেন ভোলা জেলা পরিষদ প্রশাসক আবদুল মমিন, বাংলাদেশ ডিবেটিং ক্লাবের সভাপতি আল-মামুন রাসেল, জেলা দুর্নীতি প্রতিরোধ কমিটির সভাপতি এম ফারুকুর রহমান প্রমুখ। 
