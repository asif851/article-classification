
পটুয়াখালীর বাউফল উপজেলার কালাইয়া ও বিলবিলাস এলাকা থেকে গত বুধবার দিবাগত গভীর রাতে নাসির মৃধা (২৫) ও ইসমাইল গাজী (৩৫) নামের দুই মাদক ব্যবসায়ীকে পুলিশ গ্রেপ্তার করেছে। এ সময় তাঁদের কাছ থেকে গাঁজা ও ইয়াবা বড়ি উদ্ধার করা হয়।ভ্রাম্যমাণ আদালতের বিচারক ইউএনও মোহাম্মদ আবদুল্লাহ আল মাহমুদ জামান এঁদের মধ্যে নাসিরকে ছয় মাসের সশ্রম কারাদণ্ড দেন। আর ইসমাইল গাজীর বিরুদ্ধে মাদকদ্রব্য নিয়ন্ত্রণ আইনে নিয়মিত মামলা করা হয়েছে।বাউফল থানার ওসি আ জা ম মাসুদুজ্জামান বলেন, দুজনকেই গতকাল বৃহস্পতিবার পটুয়াখালী কারাগারে পাঠানো হয়েছে।
