
নারায়ণগঞ্জের সোনারগাঁ উপজেলার কুতুবপুর গ্রামে গতকাল বৃহস্পতিবার দুপুরে প্রতিপক্ষের লোকজন এক ব্যবসায়ীর বাড়িতে হামলা চালিয়ে তিনজনকে কুপিয়ে জখম করেছে বলে অভিযোগ পাওয়া গেছে৷ ঘটনার সঙ্গে জড়িত সন্দেহে পুলিশ আরিফ হোসেন নামের একজনকে গ্রেপ্তার করেছে৷পুলিশ ও এলাকাবাসী সূত্রে জানা গেছে, কুতুবপুর গ্রামের মাসুম রেজার সঙ্গে তাঁর প্রতিবেশী গিয়াসউদ্দিনের জমি নিয়ে দীর্ঘিদন ধরে বিরোধ চলছিল৷ এ নিয়ে গতকাল দুপুরে দুই পক্ষের মধ্যে বাগ্বিতণ্ডা হয়৷ পরে গিয়াসউদ্দিনের নেতৃত্বে ১৫-২০ জনের একটি দল রাম দা, চাপাতি, হকিস্টিক নিয়ে মাসুম রেজার বাড়িতে হামলা চালিয়ে ঘরের আসবাবপত্র ভাঙচুর ও লুটপাট করে। এ সময় মাসুম রেজা, তাঁরা বাবা মোফাজ্জল হোসেন (৭৫) ও মা সেতারা বেগমকে (৬৫) কুপিয়ে মারাত্মকভাবে জখম করা হয়৷ সেতারা বেগমকে ঢাকা মেডিকেল কলেজ হাসপাতালে ভর্তি করা হয়েছে৷ অন্যদের সোনারগাঁ উপজেলা স্বাস্থ্য কমপ্লেক্সে ভর্তি করা হয়েছে৷ তবে গিয়াসউদ্দিন অভিযোগ অস্বীকার করেছেন৷সোনারগাঁ থানার ওসি রিজাউল হক বলেন, এ ঘটনায় মাসুম রেজা থানায় লিখিত অভিযোগ দিয়েছেন৷
