
বগুড়াএকেকটি দুঃখগাঁথা বগুড়ার নন্দীগ্রাম উপজেলার মুরারিদীঘি গ্রামের সত্তরোর্ধ্ব দিনমজুর হুদা প্রামাণিক। রানা প্লাজা ধসে হারিয়েছেন ছেলে আশরাফুল ইসলামকে। এখন আশরাফুলের তিন বছর বয়সী মেয়ে আশামণিকে আগলে রেখেছেন।হুদা প্রামাণিক কান্নাজড়িত কণ্ঠে প্রথম আলোকে বলেন, ‘আশরাফুল কাজ করত রানা প্লাজার ছয় তলায়। বউ রুবিয়া খাতুন কাজ করত পাশের আরেকটি পোশাক কারখানায়। দুর্ঘটনার নয় দিন পর আশরাফুলের লাশ পেয়েছি। কিন্তু তার বউ সরকারি সাহায্যের টাকা-পয়সা তুলে উধাও হয়ে যায়। রেখে যায় আশামণিকে।’আশামণিকে সামলাতে বড় কষ্ট হচ্ছে হুদার। বললেন, একটি বারের জন্য তাঁর পুত্রবধূ শিশু মেয়ের কোনো খোঁজ নেয়নি। প্রায় দিনই মেয়েটি ‘আব্বু, আমঞ্চু’ বলে কান্নাকাটি করে।নন্দীগ্রামের তারাটিয়া গ্রামের রিকশাচালক হারেজ উদ্দিন হারিয়েছেন স্ত্রী রেখা বেগমকে। এখন দুই শিশু ছেলেমেয়েকে নিয়ে তাঁর লড়াই। বড় ছেলে ইমরান সপ্তম শ্রেণীতে পড়ে। হারেজ বলেন, ‘প্রায়ই ইমরান মায়ের জন্য ফুঁপিয়ে ফুঁপিয়ে কাঁদে। সারিয়াকান্দির জোড়গাছা-সোনাপুর গ্রামের ভূমিহীন কৃষক আহাদ বক্স প্রামাণিকের সম্বল শুধু বসতভিটাটুকুই। ছোট ছেলে আবদুল কাদের অনেক কষ্ট করে গত বছর দাখিল পরীক্ষা দিয়েছিল। কলেজে ভর্তির টাকা জোগাতে রানা প্লাজায় অবস্থিত একটি কারখানায় যোগ দেয়। ওই কারখানায় আগে থেকে কাজ করতেন বড় ভাই আনোয়ার হোসেনের স্ত্রী ববিতা বেগম ও শাশুড়ি মেরিনা বেগম। ঘটনার ১৩ দিন পর কাদেরের প্যান্টসহ শুধু দুই পা উদ্ধার করা হয়। একটি মেশিনের নিচে ববিতার হাত চাপা পড়ে। রক্ষা পান তাঁর মা মেরিনা। ববিতা বলেন, ‘মেরিল-প্রথম আলো থেকে দেওয়া এক লাখ টাকায় স্বামীকে একটা দোকান করে দিয়েছি। তা দিয়েই কোনো রকমে সংসার চলছে।’ আনোয়ার পারভেজ
 নওগাঁ
ঋণ শোধ হয়নি এখনোমেয়ের বিয়ের যৌতুকের টাকা জোগাড় করতে দেড় বছর আগে রানা প্লাজার একটি পোশাক কারখানার কাজে গিয়েছিলেন জরিনা খাতুন। পুরো টাকা শোধ করার আগেই ঘটে দুর্ঘটনা। তাঁর কোমরের নিচের অংশ অবশ হয়ে গেছে। দুটি পা থাকলেও হাঁটতে পারেন না। শুধু শুয়ে থেকে দিন কাটে তাঁর।জরিনা খাতুনের (৩৫) বাড়ি নওগাঁর নিয়ামতপুর উপজেলার ভাতকুণ্ড গ্রামে। অর্থাভাবে বর্তমানে ওই গ্রামেই বড় বোন ওয়াহিদার বাসায় উঠেছেন। সঙ্গে এসেছেন একমাত্র মেয়ে রোজিনা খাতুন ও তাঁর স্বামী।জরিনার অল্প বয়সেই
