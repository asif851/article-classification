
পদ্মা নদীর ভাঙনে রাজশাহী পবা উপজেলার চরখিদিরপুরের ১০৬টি পরিবার বসতভিটা হারিয়েছে। পদ্মা নদীতে জেগে ওঠা মধ্যচরে নতুন বসতি গড়তে এসেছে ঘর হারানো মানুষেরা। বাঁশ-খুন্তি-দড়ি নিয়ে সবাই ব্যস্ত হয়ে পড়েছেন ঘর নির্মাণে। 
ঘর নির্মাণে পদ্মার চরে ঘরের খুঁটি লাগানো হচ্ছে।
চরখিদিরপুর থেকে বাড়ি ভেঙে মধ্যচরে নিয়ে আসছেন অনেকে।
মধ্যচরে চলছে বাড়ি নির্মাণের কাজ।
নৌকায় করে নিয়ে আসা হচ্ছে ঘর নির্মাণের মালামাল।
দড়ি দিয়ে ঘরের সীমানা চিহ্ন দেওয়ার পর খুঁটির জন্য গর্ত খুঁড়ছে একটি পরিবারের সদস্যরা।
ঘর নির্মাণের জন্য বেড়া নিয়ে আসছেন পরিবারের সদস্যরা।
পুরো চর এলাকায় বাড়ি নির্মাণে ব্যস্ত চরখিদিরপুরবাসী।
ঘরের বেড়া বাঁধতে ব্যস্ত তিন নারী।
খোলা আকাশের নিচেই সকালের খাবার খেয়ে নিচ্ছেন বসতবাড়ি হারানো মানুষেরা।
বসতবাড়ি নির্মাণের জন্য নৌকায় করে বাঁশ কিনে আনা হচ্ছে।
