
নোভা মিলা সবার নজর কাড়েন বেসরকারি টেলিভিশন এনটিভির কৌতুকবিষয়ক প্রতিযোগিতা ‘হা-শো’–এর মাধ্যমে। চট্টগ্রামের মেয়েটি ওই প্রতিযোগিতায় হন দ্বিতীয় রানারআপ। কৌতুক বলে দর্শকদের হাসালেও নোভার মূল কাজ মডেলিং। নাচেও মঞ্চ মাতিয়েছেন। আলাপচারিতায় উঠে আসে তাঁর স্বপ্ন ও কাজের কথা।
প্রথমেই ‘হা-শো’
গত বছরের আগস্টে শুরু হয় এই প্রতিযোগিতা। ভাবলাম, মজাই তো হবে গিয়ে দেখি না। সারা দেশ থেকে বাছাই করা ৩৩ জনকে নিয়ে শুরু হয় শো। তবে প্রতিটি পর্বে মনে হতো এই বুঝি ছিটকে পড়লাম। অবশ্য শেষে সফলই হলাম। তবে কাজ করতে গিয়ে বুঝেছি, মানুষকে কাঁদানো সহজ, হাসানো কঠিন কাজ। কোনো একটি পর্বের আগে প্রস্তুতির সময় গলদঘর্ম অবস্থা হতো। এমনও গেছে নিজের কৌতুক শুনে নিজেরই হাসি পেত না। পরে আবার চিন্তাভাবনা করে বের করতাম। এই শো আমার কাছে অত্যন্ত আনন্দের। দ্বিতীয় রানারআপ হওয়ার পাশাপাশি সাবই চিনেছে।কাজের খবরর্যা ম্প শো ও ফটোশুট চলছে নিয়মিত। এ ছাড়া এনটিভির বিভিন্ন অনুষ্ঠানে পারফর্ম করছি। কয়েকটি প্রতিষ্ঠানের বিজ্ঞাপনচিত্র করার জন্য কথা চলছে। তবে চূড়ান্ত কিছু হয়নি। আমারও ইচ্ছা টিভি বিজ্ঞাপনে কাজ করার।শুরুর কথাছোটবেলা থেকেই নাচ করতাম। আমার মা–ও নৃত্যশিল্পী। এর ফলে নাচ আমাকে বেশি টেনেছে। শিখেছি ভরত নাট্যম। অবশ্য গানও করেছি। সেখান থেকে মডেলিংয়ে। ২০১২ সাল থেকেই র্যা ম্পে কাজ করছি। এখন পড়ছি নাট্যকলা নিয়ে। শিল্পকলা একাডেমি নাট্যকলায় শেষ বর্ষে ও চট্টগ্রাম বিশ্ববিদ্যালয়ে নাট্যকলা বিভাগে তৃতীয় বর্ষে পড়ছি।অর্জনের ঝুলিস্কুলে পড়ার সময় নাচে স্বর্ণপদক পেয়েছি চারবার। মুকুল ফৌজ আয়োজিত সাংস্কৃতিক প্রতিযোগিতায় ২০০২, ২০০৪, ২০০৫ ও ২০০৬ সালে এই স্বর্ণপদক অর্জন করি। এ ছাড়া একই প্রতিযোগিতায় ২০০২ ও ২০০৩ সালে গানেও স্বর্ণপদক পেয়েছি। সারা দেশের শিশু-কিশোরদের নিয়ে এই প্রতিযোগিতার আয়োজন করা হয়। এ ছাড়া চট্টগ্রাম সরকারি মহিলা কলেজে পড়ার সময় বিএনসিসির কর্ণফুলী রেজিমেন্টের ২০১১ সালের সেরা ছয় ক্যাডেটের একজন হই। এরপর শ্রীলঙ্কায় আমরা অংশ নিই নানা পরিবেশনায়। এতে বাংলাদেশ, ভারত, পাকিস্তান, শ্রীলঙ্কা, নেপাল ও মালদ্বীপের ক্যাডেটরা নিজের দেশের সংস্কৃতিকে তুলে ধরে। সেখান সেরা হয় আমার পরিবেশনা। সর্বশেষ চট্টগ্রাম বিশ্ববিদ্যালয়েও একটা অর্জন আছে—দ্বিতীয় থেকে তৃতীয় বর্ষে প্রথম শ্রেণিতে প্রথম হয়েছি।এগোতে চাই যেভাবেযেহেতু নাট্যকলা নিয়ে পড়াশোনা করছি, তাই অিভনয়ই আমার প্রথম পছন্দ। চলচ্চিত্রে কাজ করার স্বপ্ন আমার। এ জন্য নিজেকে তৈরি করছি। পাশাপাশি মডেলিং থাকবে।কথোপকথন : আশরাফ উল্লাহ
