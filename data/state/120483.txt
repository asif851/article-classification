
চট্টগ্রামের আনোয়ারায় কফিল উদ্দিন নামের এক যুবককে হত্যার ঘটনায় মামলা হয়েছে।কফিলের বাবা আইয়ুব আলী গত সোমবার রাতে ১২ জনকে আসামি করে এ মামলা করেন।গত রোববার দিবাগত রাতে উপজেলার জুঁইদণ্ডী ইউনিয়নের সাপমাঝির ঘাট এলাকায় ইট দিয়ে মাথায় আঘাত করে কফিলকে হত্যা করা হয়। এ ঘটনায় স্থানীয় লোকজন দুজনকে ধরে পুলিশে সোপর্দ করেন। ওই দুজনকে মামলার আসামি করা হয়েছে।আনোয়ারা থানার ভারপ্রাপ্ত কর্মকর্তা (ওসি) দুলাল মাহমুদ বলেন, মামলার অন্য আসামিদের গ্রেপ্তারের চেষ্টা চলছে।
