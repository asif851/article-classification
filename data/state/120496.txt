
গাইবান্ধার গোবিন্দগঞ্জের মীরকুচি মদনতাইর গ্রামে বৃহস্পতিবার রাতে ফাতেমা বেগম (২০) নামের এক গৃহবধূকে হত্যার অভিযোগ পাওয়া গেছে। ফাতেমা ওই গ্রামের মোকছেদ আলীর স্ত্রী ছিলেন। এ ঘটনায় নিহতের চাচা মোশারফ হোসেন বাদী হয়ে মোকছেদসহ ছয়জনকে আসামি করে গোবিন্দগঞ্জ থানায় একটি হত্যা মামলা করেছেন। এজাহার থেকে জানা যায়, যৌতুকের দাবিতে ফাতেমার স্বামী ও শ্বশুরবাড়ির লোকজন বৃহস্পতিবার রাত ১০টার দিকে তাঁর ওপর নির্যাতন চালান। গুরুতর অসুস্থ হয়ে পড়লে তাঁকে গলা টিপে হত্যার পর লাশ ঝুলিয়ে রাখা হয়।  গাইবান্ধা প্রতিনিধি
