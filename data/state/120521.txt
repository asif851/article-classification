
ঢাকার দুই সিটি করপোরেশনের সীমানা জটিলতার প্রসঙ্গ তুলে প্রধান নির্বাচন কমিশনার (সিইসি) কাজী রকিবউদ্দীন বলেছেন, নির্বাচনের জন্য ইসি সব সময় প্রস্তুত। কিন্তু সীমানা নির্ধারণসহ বিদ্যমান আইনি জটিলতা আগামী দুই সপ্তাহে নিরসন হলে ‘আলহামদুলিল্লাহ’। তিনি বলেন, দুই সিটি করপোরেশনের নির্বাচন জানুয়ারিতে সম্ভব নয়।আজ মঙ্গলবার নির্বাচন কমিশনে (ইসি) সংবাদ ব্রিফিংয়ে সাংবাদিকদের সিইসি এসব কথা বলেন।সিইসি বলেন, ‘জানুয়ারিতে কেন করব? নির্বাচনের জন্য আমাকে সময় দিতে হবে। সীমানা নির্ধারণ, ভোটার তালিকা মুদ্রণ ও তফসিল ঘোষণার জন্য সময়ের প্রয়োজন রয়েছে।’কাজী রকিবউদ্দীন বলেন, নির্বাচনের জন্য ইসি সব সময়ে প্রস্তুত। কিন্তু দুই সিটির দক্ষিণে সীমানা বেড়েছে, উত্তরেও বাড়ানোর প্রস্তাব রয়েছে। এখন ওপরের চাপ থাকলে স্থানীয় সরকার মন্ত্রণালয় দ্রুত সীমানা পুনর্নির্ধারণ করে দিয়ে নির্বাচন করার অনুরোধ জানাতে পারে। সেক্ষেত্রে আগামী দুই সপ্তাহের মধ্যে বিদ্যমান আইনি জটিলতা নিরসন হলে ‘আলহামদুলিল্লাহ’। সিইসি বলেন, বর্তমানে ভোটার তালিকা হালনাগাদের কাজ চলছে। তাই এখন নির্বাচন করতে হলে পুরনো ভোটার তালিকা দিয়ে নির্বাচন করতে হবে। এতে প্রায় ৫ লাখ নতুন ভোটার ভোটাধিকার থেকে বঞ্চিত হবেন। এ ছাড়া তফসিল ঘোষণা করতে হলে পাবলিক পরীক্ষার বিষয়টি বিবেচনায় নিতে হবে। ইসি পাবলিক পরীক্ষা চলার সময় নির্বাচন এড়িয়ে চলে। তাই পরীক্ষার সময়সূচি দেখে নির্বাচনের তফসিল ঘোষণা করা হবে। 
সংবাদ ব্রিফিংয়ে ইসি সচিবালয়ের সচিব সিরাজুল ইসলাম ও যুগ্ম সচিব জেসমিন টুলী উপস্থিত ছিলেন। ভোটার তালিকা আইন অনুযায়ী ২ জানুয়ারি হালনাগাদ করা ভোটার তালিকার খসড়া প্রকাশ করা হবে। এরপর দাবি-আপত্তি নিষ্পত্তি করে ৩১ জানুয়ারি চূড়ান্ত তালিকা প্রকাশ করা হবে।
আরও পড়ুনশিগগির হচ্ছে না ডিসিসি নির্বাচনদৃষ্টি ফেরাতে ডিসিসি নির্বাচনের কথা বলছে সরকার: ফখরুল
