
বিএনপির আগামীকালের গণ-অনশন কর্মসূচিতে যোগ দেবেন দলটির চেয়ারপারসন খালেদা জিয়া। কাল রোববার সারা দেশে এ কর্মসূচি পালন করবে দলটি। কেন্দ্রীয়ভাবে রাজধানীর জাতীয় প্রেসক্লাবে কর্মসূচি পালন করা হবে। এতে বিকেল চারটায় যোগ দেবেন বিএনপির চেয়ারপারসন খালেদা জিয়া।আজ শনিবার সকালে নয়াপল্টনে বিএনপির কেন্দ্রীয় কার্যালয়ে সংবাদ সম্মেলনে দলটির যুগ্ম মহাসচিব রুহুল কবির রিজভী এ কথা জানান।বিএনপির চেয়ারপারসন খালেদা জিয়া ও ভাইস চেয়ারম্যান তারেক রহমানসহ নেতা-কর্মীদের নামে মিথ্যা মামলা ও গুম-খুনের প্রতিবাদে গত ২৬ এপ্রিল এই কর্মসূচি ঘোষণা করেছিল দলটি।আজকের সংবাদ সম্মেলনে জানানো হয়, সকাল নয়টা থেকে গণ-অনশন শুরু হয়ে চলবে বিকেল পাঁচটা পর্যন্ত।
