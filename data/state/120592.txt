
রংপুরের তারাগঞ্জ উপজেলায় রায়হান হোসেন (২৫) নামের এক যুবক এক গৃহবধূকে ধর্ষণ করেছেন বলে অভিযোগ পাওয়া গেছে। পুলিশ রায়হানকে গ্রেপ্তার করেছে। গত শুক্রবার রাতে উপজেলার বালাপাড়া গ্রামে এ ঘটনা ঘটে।এলাকাবাসী ও পুলিশ সূত্রে জানা গেছে, ওই গ্রামের রায়হান সাত মাস আগে তাঁর প্রতিবেশী ওই গৃহবধূকে কুপ্রস্তাব দেন। বিষয়টি গৃহবধূ তাঁর স্বামীসহ এলাকার লোকজনকে জানালে তাঁরা রায়হানকে শাসন করেন। শুক্রবার রাত ১০টার দিকে রায়হান গৃহবধূর ঘরে ঢুকে তাঁকে একা পেয়ে ধর্ষণ করেন। একপর্যায়ে গৃহবধূর চিৎকার শুনে আশপাশের লোকজন ছুটে এসে রায়হানকে আটক করেন। খবর পেয়ে শনিবার দুপুরে পুলিশ গিয়ে রায়হানকে গ্রেপ্তার করে। ওই দিনই গৃহবধূ বাদী হয়ে তারাগঞ্জ থানায় মামলা করেন।গৃহবধূর অভিযোগ, ‘আমার স্বামী ঢাকায় রিকশা চালান। মাঝেমধ্যে তিনি বাড়িতে আসেন। স্বামী না থাকার সুযোগে প্রতিবেশী রায়হান আমার প্রতি কুনজর দেয়। শুক্রবার রাতে ভাত খেয়ে আমি ঘুমিয়ে পড়ি। তখন রায়হান ঘরে ঢুকে আমাকে ধর্ষণ করে।’
