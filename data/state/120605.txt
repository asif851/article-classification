
নওগাঁর সাপাহারে প্রধানমন্ত্রী শেখ হাসিনার ছবি ব্যঙ্গ করে মুঠোফোনের মাধ্যমে ছড়িয়ে দেওয়ার অপরাধে গত রোববার রুবেল হোসেন (২২) নামের একজনকে পুলিশ আটক করেছে। থানার ওসি জাহিদুর রহমান চৌধুরী জানান, সন্ধ্যায় গোপন সংবাদের ভিত্তিতে একদল পুলিশ উপজেলা সদরের মিলন চৌধুরী সুপার মার্কেটের মাজিবুর টেলিকমের দোকানে অভিযান চালায়। এ সময় রুবেল হোসেনকে আটক করা হয়। পুলিশ এ কাজে ব্যবহৃত কম্পিউটারের একটি হার্ডডিস্ক তাঁর কাছ থেকে জব্দ করে। এ ঘটনায় ওই টেলিকমের মালিকের ছেলে সোহেল রানা (২৭) ও রুবেলকে আসামি করে তথ্যপ্রযুক্তি আইনে একটি মামলা দায়ের করা হয়েছে। আদমদীঘি (বগুড়া) প্রতিনিধি
