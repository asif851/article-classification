
বাংলাদেশের মানুষের প্রযুক্তি ব্যবহারের মাধ্যমে স্বাস্থ্যসেবা নেওয়ার চাহিদা ব্যাপক। বিগত আট মাস পর্যবেক্ষণ করে এ কথা জানিয়েছে টেলিনর হেলথ। প্রতিষ্ঠানটি বলছে, গত আট মাসে টেলিনরের মুঠোফোন ভিত্তিক স্বাস্থ্য সেবা ‘টনিক’ এ নিবন্ধন করেছেন প্রায় ২০ লাখ মানুষ।
আজ বুধবার দুপুরে গুলশানের একটি হোটেলে টেলিনরের কর্মকর্তারা সাংবাদিকদের সঙ্গে মতবিনিময় অনুষ্ঠানে এ কথা জানান। তাঁরা জানিয়েছেন, গত আট মাসে প্রায় এক লাখ মানুষ মুঠোফোনে স্বাস্থ্য সেবা নিয়েছেন। ১৫ হাজারের বেশি মানুষ স্বাস্থ্য ​বিমা সু​বিধা নিয়েছেন। আর ১৬ হাজার মানুষ হাসপাতালে মূল্য পরিশো​ধে ছাড় পেয়েছেন।
অনুষ্ঠানে টেলিনর হেলথ এর প্রধান নির্বাহী কর্মকর্তা সাজিদ রহমান ও অন্যান্য ঊর্ধ্বতন কর্মকর্তারা উপস্থিত ছিলেন।
