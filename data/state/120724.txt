
১৭ আগস্ট প্রথম আলোয় ‘কারাফটক থেকে ফের গ্রেপ্তার সেলিম ভূঁইয়া’ শীর্ষক সংবাদের ব্যাখ্যা দিয়েছেন রাজধানীর দনিয়া এ কে উচ্চমাধ্যমিক বিদ্যালয়ের পরিচালনা পরিষদের চেয়ারম্যান সাংসদ হাবিবুর রহমান মোল্লা। ব্যাখ্যায় বলা হয়, প্রতিবেদনে উল্লেখিত তথ্য অনুযায়ী সেলিম ভূঁইয়া জামিনের পর কলেজে যোগ দিতে পারবেন মর্মে কোনো সিদ্ধান্ত নেওয়া হয়নি। গত ২৭ মে পরিচালনা পরিষদের সিদ্ধান্ত ছিল, আদালত কর্তৃক মামলাগুলোর চূড়ান্ত নিষ্পত্তি না হওয়া পর্যন্ত তিনি সাময়িক বরখাস্ত থাকবেন। বিজ্ঞপ্তি|
