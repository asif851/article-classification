
চট্টগ্রামের িচফ জুডিশিয়াল ম্যাজিস্ট্রেট (মুখ্য বিচারিক হাকিম) মুন্সি মশিউর রহমানের নিরাপত্তা জোরদার করতে থানায় সাধারণ ডায়েরি (জিডি) করা হয়েছে।গতকাল বৃহস্পতিবার চকবাজার থানায় মুখ্য বিচারিক হাকিমের পক্ষে জিডি করেন জ্যেষ্ঠ বিচারিক হাকিম আবু সালেম মো. নোমান। জিডির অনুলিপি মহাপুলিশ পরিদর্শক, চট্টগ্রাম রেঞ্জের উপমহাপুলিশ পরিদর্শকসহ জ্যেষ্ঠ কর্মকর্তাদের দেওয়া হয়েছে।গত বুধবার সন্ধ্যা সাড়ে সাতটায় মুখ্য বিচারিক হাকিমের চকবাজারের জয়নগর এলাকার বাসভবনের সামনে ককটেলের বিস্ফোরণ ঘটায় দুর্বৃত্তরা।চকবাজার থানার ওসি আতিক চৌধুরী বলেন, বিচারকের বাসার সামনে নিরাপত্তা জোরদার করা হচ্ছে।
