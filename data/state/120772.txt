
ফেনীর সোনাগাজীতে এক স্কুলছাত্রীকে অপহরণের অভিযোগে মামলা হয়েছে।পারিবারিক সূত্রের ভাষ্যমতে, স্কুলে আসা-যাওয়ার পথে অষ্টম শ্রেণির ওই ছাত্রীকে উত্ত্যক্ত করতেন মতিগঞ্জ বাজারের একটি ব্যবসাপ্রতিষ্ঠানের কর্মচারী মো. শাকিল (২২)। একপর্যায়ে ওই বখাটে যুবক বিয়ের প্রস্তাব দিলে তারা সেটা প্রত্যাখ্যান করে ও বিষয়টি শাকিলের পরিবারকে জানায়। গত রোববার বিকেলে স্কুল ছুটির পর ওই ছাত্রী বাড়ি ফেরার পথে শাকিলের নেতৃত্বে মতিগঞ্জ বাসস্ট্যান্ড এলাকা থেকে তাকে অপহরণ করা হয়।এ ঘটনায় গতকাল সোমবার ওই ছাত্রীর মা শাকিলসহ চারজনের নাম উল্লেখ করে এবং অজ্ঞাতনামা দু-তিনজনকে আসামি করে সোনাগাজী থানায় মামলা করেছেন।সোনাগাজী মডেল থানার ওসি মো. নবীর হোসেন বলেন, ওই ছাত্রীকে উদ্ধার ও আসামিদের গ্রেপ্তারের চেষ্টা চলছে।
