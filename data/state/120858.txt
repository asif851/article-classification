
ব্রাহ্মণবাড়িয়ায় আন্তর্জাতিক তথ্য জানার অধিকার দিবস উপলক্ষে তথ্যমেলার আয়োজন করা হয়েছে। গতকাল শুক্রবার সকাল ১০টায় শহরের শহীদ ধীরেন্দ্রনাথ দত্ত ভাষা চত্বরে স্থানীয় সাংসদ র আ ম উবায়দুল মোকতাদির চৌধুরী এ মেলার উদ্বোধন করেন। সচেতন নাগরিক কমিটি (সনাক) ও ট্রান্সপারেন্সি ইন্টারন্যাশনাল বাংলাদেশের (টিআইবি) উদ্যোগে এবং জেলা প্রশাসনের সহযোগিতায় এ মেলার আয়োজন করা হয়। সনাক ব্রাহ্মণবাড়িয়ার সভাপতি আবু তাহেরের সভাপতিত্বে উদ্বোধনী অনুষ্ঠানে উপস্থিত ছিলেন জেলা প্রশাসক মুহাম্মদ মোশাররফ হোসেন, টিআইবির অনুষ্ঠান কর্মকর্তা রাজেশ অধিকারী প্রমুখ। 
