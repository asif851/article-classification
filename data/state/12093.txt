
চট্টগ্রাম নগরের পাঁচলাইশ থানাধীন ষোলশহর এলাকায় ১৮-দলীয় জোটের অবরোধ চলাকালে আজ বুধবার সকালে যাত্রীবেশে কয়েকজন ব্যক্তি একটি বাসে আগুন দিয়েছে। আগুন দেওয়ার পর তারা সেখান থেকে পালিয়ে যায়।
ঘটনার সত্যতা নিশ্চিত করে পাঁচলাইশ থানার ভারপ্রাপ্ত কর্মকর্তা (ওসি) আবু জাফর মো. ওমর ফারুক প্রথম আলো ডটকমকে জানান, বহদ্দারহাট থেকে ষোলশহর এলাকায় পৌঁছানোর পর ওই ব্যক্তিরা চালককে বাসটি থামাতে বলে। তারা বাস থেকে নেমে যাওয়ার পর বাসের কিছু আসন দাউ দাউ করে জ্বলে ওঠে। পরে পুলিশ ও স্থানীয় লোকজন বাসের আগুন নিভিয়ে ফেলেন। এতে কেউ হতাহত হয়নি।
