
নারায়ণগঞ্জের রূপগঞ্জের তারাবো এলাকায় পেট্রলবোমায় দগ্ধ পাঁচজনের মধ্যে কবির হোসেন ঢাকা মেডিকেল কলেজ হাসপাতালের বার্ন ইউনিটে চিকিৎসাধীন অবস্থায় মারা গেছেন।শুক্রবার ভোর সাড়ে চারটার সময় তিনি মারা যান বলে সেখানে দায়িত্বরত শাহবাগ থানার উপপরিদর্শক মঈনুল ইসলাম প্রথম আলোকে এ তথ্য নিশ্চিত করেছেন। তিনি জানান, কবিরের স্ত্রী ও স্বজনেরা সেখানে আহাজারি করছেন।হাসপাতাল সূত্র জানায়, শুক্রবার রাত দশটার দিকে ভোলতা গাউছিয়া এলাকা থেকে টেক্সটাইল মিলের বিভিন্ন যন্ত্রপাতি একটি পিকআপ ভ্যানে করে ঢাকার পোস্তগোলার দিকে যাচ্ছিলেন কয়েকজন শ্রমিক। ভ্যানটি তারাবো এলাকায় গেলে দুর্বৃত্তরা একটি পেট্রলবোমা ছোঁড়ে মারে। এতে ওই ছয়জন আহত হন।এ সময় দগ্ধ হন আব্দুস সালাম (২৫), মো. হেলাল (৩৫), মো. রাশেদ (২৭), বিল্লাল হোসেন (২৬) ও মো. সোহেল (২২)। এরমধ্যে আবদুস সালাম মারা গেলেন। এ ছাড়া ওই ঘটনার পর লাফ দিয়ে নামার সময় পা ভেঙ্গে যায় কবির হোসেন (২৮) নামের একজনের। দগ্ধদের ঢাকা মেডিকেলের বার্ন ইউনিটে ও কবিরকে ঢাকা মেডিকেলে জরুরি বিভাগে ভর্তি করা হয়েছে। এ ছয়জন শ্রমিক বলে হাসপাতাল সূত্র জানিয়েছে। ওই সময় রূপগঞ্জ থানার ভারপ্রাপ্ত কর্মকর্তা (ওসি) মাহমুদুল ইসলাম ঘটনার সত্যতা নিশ্চিত করেন।
