
ভারতের নৌবাহিনীর প্রধান অ্যাডমিরাল আর কে ধাওয়ান শুভেচ্ছা সফরে কাল রোববার ঢাকায় আসছেন। বাংলাদেশের নৌবাহিনীর প্রধান ভাইস অ্যাডমিরাল এম ফরিদ হাবিবের আমন্ত্রণে তিনি সস্ত্রীক এ সফর করছেন। ঢাকায় ভারতীয় হাইকমিশন গতকাল শুক্রবার এক বিজ্ঞপ্তিতে জানায়, ভারতীয় নৌবাহিনীর প্রধান ২৬ ফেব্রুয়ারি পর্যন্ত বাংলাদেশে থাকবেন। তাঁর এ সফরের সময় ভারতীয় নৌবাহিনীর জাহাজ ‘আইএনএন রণজিৎ’ চট্টগ্রাম বন্দরে শুভেচ্ছা সফর করবে। এ সফরে ভারতীয় নৌবাহিনীর প্রধান চট্টগ্রামে বাংলাদেশ নেভাল একাডেমিকে দুটি এন্টারপ্রাইজ শ্রেণির নৌকা উপহার দেবেন। 
