
সিলেটের জেলা স্টেডিয়ামের ব্যায়ামাগারে আয়োজিত তথ্যমেলার সমাপনী দিনে গতকাল বিকেলে ‘ছায়া সংসদ’ বিতর্ক হয়েছে। ‘তথ্য অধিকার আইন ২০০৯ কার্যকর প্রয়োগই দুর্নীতি প্রতিরোধ করবে’ বিষয়ক এ বিতর্কে শাহজালাল বিজ্ঞান ও প্রযুক্তি বিশ্ববিদ্যালয় এবং সিলেট কৃষি বিশ্ববিদ্যালয় অংশ নেয়। বিতর্কের পর সরকারি ও বেসরকারি প্রতিষ্ঠানগুলোর অংশগ্রহণে সেবা সম্পর্কিত এক মুক্ত আলোচনা ও প্রশ্নোত্তর পর্ব অনুষ্ঠিত হয়। দুই দিনব্যাপী এ মেলার আয়োজক সিলেট জেলা প্রশাসন ও টিআইবির সচেতন নাগরিক কমিটি (সনাক)।
