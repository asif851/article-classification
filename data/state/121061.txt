
বিএনপি চেয়ারপারসন ও সাবেক প্রধানমন্ত্রী খালেদা জিয়া দলীয় নেতা–কর্মী ও সাধারণ মানুষকে অভিনন্দন জানিয়েছেন। আজ সোমবার টুইটে তিনি এ অভিনন্দন জানান।
টুইটে বিএনপি চেয়ারপারসন বলেন, গতকাল রোববারের জনসভায় সরকার ও তাদের দলীয় ব্যক্তিদের শত বাধাবিঘ্ন উপেক্ষা করে তাঁর দলের নেতা–কর্মী ও সাধারণ মানুষ উপস্থিত হয়ে সমাবেশকে সাফল্যমণ্ডিত করেছেন। শান্তিপূর্ণ জমায়েত ও স্বতঃস্ফূর্ত অংশগ্রহণের জন্য তিনি সবাইকে অভিনন্দন জানিয়েছেন।
