
চট্টগ্রামের আনোয়ারা থেকে দুই লাখ ইয়াবা বড়ি উদ্ধার করা হয়েছে। গতকাল রোববার ভোরে উপজেলার রায়পুর ইউনিয়নের দক্ষিণ পরুয়াপাড়ার নুর ছৈয়দের বাড়ি থেকে এসব ইয়াবা উদ্ধার করে কোস্টগার্ড। অভিযানে কাউকে আটক করা যায়নি। উদ্ধার করা ইয়াবার মূল্য প্রায় ১০ কোটি টাকা।কোস্টগার্ড পূর্বাঞ্চলের আওতাধীন সাঙ্গু স্টেশনের কন্টিনজেন্ট কমান্ডার এম এ তাহের প্রথম আলোকে বলেন, উদ্ধার হওয়া বড়ি মাদকদ্রব্য নিয়ন্ত্রণ অধিদপ্তরে জমা দেওয়া হবে।
