
গাইবান্ধায় বাসে পেট্রলবোমা হামলায় দগ্ধ সাজু মিয়া (২৮) নামের আরও এক যাত্রী মারা গেছেন। এ নিয়ে এ ঘটনায় মৃতের সংখ্যা সাতে দাঁড়াল। আজ রাত ৯টা ২৫ মিনিটের দিকে তিনি রংপুর মেডিকেল কলেজের বার্ন ইউনিটে চিকিৎসাধীন অবস্থায় মারা যান। তাঁর শরীরের ৯০ শতাংশ দগ্ধ ছিল।রংপুর মেডিকেল কলেজ হাসপাতালের পরিচালক আবদুল কাদির খান প্রথম আলোকে ঘটনার সত্যতা নিশ্চিত করেছেন। নিহত সাজু মিয়ার বাড়ি গাইবান্ধার সুন্দরগঞ্জ উপজেলার চণ্ডীপুর গ্রামে। তিনি পেশায় রিকশাচালক ছিলেন।গাইবান্ধা সদর উপজেলার তুলসিঘাট এলাকায় গতকাল শুক্রবার রাতে পুলিশি পাহারার মধ্যে যাত্রীবাহী একটি বাসে পেট্রলবোমা হামলা হয়। এতে দুই শিশুসহ ছয় যাত্রীর মৃত্যু হয়। দগ্ধ হন অন্তত ২৮ জন, সাজু মিয়া তাদের একজন ছিলেন। এ ঘটনায় ১১ জনকে আটক করেছে পুলিশ।
