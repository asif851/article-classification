
নোয়াখালীর চাটখিলের পাঁচগাঁও ইউনিয়নের কাছারিবাজার এলাকা থেকে গত শুক্রবার রাতে অস্ত্রসহ দুই ব্যক্তিকে গ্রেপ্তার করেছে পুলিশ। তাঁরা হলেন চাটখিল পৌরসভার সোন্দলপুর গ্রামের মো. জুয়েল ও সোনাইমুড়ীর আমিশাপাড়া ইউনিয়নের মো. কাউছার।পুলিশ জানায়, শুক্রবার রাত সাড়ে ১১টার দিকে কাছারিবাজার এলাকায় টহল পুলিশ অটোরিকশার দুই আরোহীর শরীরে তল্লাশি চালায়। এ সময় কাউছারের কাছ থেকে একটি এলজি উদ্ধার করা হয়।চাটখিল থানার ওসি মো. নাছিম উদ্দিন জানান, দুজনকে জেলহাজতে পাঠানো হয়েছে।
