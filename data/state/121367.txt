
এশিয়াটিক সোসাইটি অব বাংলাদেশের সভাপতি ও জাহাঙ্গীরনগর বিশ্ববিদ্যালয়ের সাবেক উপাচার্য অধ্যাপক আমিরুল ইসলাম চৌধুরী বলেছেন, বিশ্ববিদ্যালয় নিয়ে অনেকে অনেক কথা বলেন। কিন্তু বিশ্ববিদ্যালয়ের অন্তরের কথা কেউ বলে না।গতকাল এশিয়াটিক সোসাইটির ৬৪তম প্রতিষ্ঠাবার্ষিকী উপলক্ষে দেওয়া ‘বাংলাদেশের উচ্চশিক্ষা: বিশ্বায়ন ও বেসরকারীকরণের প্রভাব’ শীর্ষক বক্তৃতায় আমিরুল ইসলাম এই আক্ষেপ করেন। রাজধানীর নিমতলীতে এশিয়াটিক সোসাইটি মিলনায়তনে এই বক্তৃতার আয়োজন করা হয়।আমিরুল ইসলাম চৌধুরী বলেন, বিশ্ববিদ্যালয় নিয়ে অনেকের মধ্যে একটা ভুল ধারণা আছে। অনেকে বলেন, বিশ্ববিদ্যালয়ে একেবারেই গবেষণা হয় না। এটি ঠিক না। বেসরকারি বিশ্ববিদ্যালয়গুলো জটিল পরিস্থিতি তৈরি করেছে মন্তব্য করে অধ্যাপক আমিরুল ইসলাম বলেন, বেসরকারি বিশ্ববিদ্যালয়গুলো অনেক ধনী, তাহলে এই টাকা যায় কোথায়? শোনা যায় মালিকেরা নাকি টাকা নিয়ে যান। বেসরকারি বিশ্ববিদ্যালয়ে আত্মীয়তা বন্ধ করা উচিত বলেও মনে করেন তিনি। অনুষ্ঠানে এশিয়াটিক সোসাইটির ২০১৬-১৭ মেয়াদের নতুন কমিটির নাম ঘোষণা করা হয়। কমিটিতে আমিরুল ইসলাম চৌধুরীকে আবারও সভাপতি করা হয়।
