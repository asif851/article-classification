

২০-দলীয় জোটের নেতা-কর্মীদের হত্যায় সরকার ফ্রি লাইসেন্স দিয়েছে বলে মন্তব্য করেছেন বিএনপির যুগ্ম মহাসচিব রুহুল কবির রিজভী। আজ বুধবার রাজধানীর নয়াপল্টনে বিএনপির কেন্দ্রীয় কার্যালয়ে তিনি এ মন্তব্য করেন। পিয়াস করিমের লাশ শহীদ মিনারে নেওয়ার বিরোধিতাকারী সংগঠনগুলো সম্পর্কে রিজভী বলেন, সরকারই এ সংগঠনগুলোকে পৃষ্ঠপোষকতা করছে। সরকার শহীদ মিনারকে পৈতৃক সম্পত্তি বানিয়ে ফেলেছে বলে মন্তব্য করেন তিনি। রিজভী আহমেদ বলেন, জনগণকে সঙ্গে নিয়ে ঐক্যবদ্ধ আন্দোলনের মাধ্যমে এ সরকারকে প্রতিহত করা হবে।ছাত্রদলের নতুন কমিটির শুভেচ্ছাবিনিময়দুপুরে বিএনপির কেন্দ্রীয় কার্যালয়ে সাংবাদিকদের সঙ্গে শুভেচ্ছাবিনিময় করে ছাত্রদলের নবনির্বাচিত কেন্দ্রীয় কমিটি। এ সময় ছাত্রদলের সভাপতি রাজিব আহসান বলেন, ‘গণতন্ত্র পুনরুদ্ধারের সংগ্রামে সর্বোচ্চ ত্যাগ স্বীকারে প্রস্তুত রয়েছে ছাত্রদল। এবার শিক্ষাপ্রতিষ্ঠানকেন্দ্রিক আন্দোলন আরও বেগবান করা হবে। এবার আমরা সফল হব।’ শুভেচ্ছাবিনিময় অনুষ্ঠানে নতুন কমিটির সাধারণ সম্পাদক আকরামুল হাসান ও বিভিন্ন পর্যায়ের সদস্যরা উপস্থিত ছিলেন।
