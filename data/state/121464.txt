
ফেনীতে গতকাল রোববার নারীদের জন্য ১৫ দিনব্যাপী ‘লার্নিং অ্যান্ড আর্নিং’ শীর্ষক প্রশিক্ষণ কর্মশালার উদ্বোধন করা হয়েছে। শহরের মহিপালে গভ. কমার্শিয়াল ইনস্টিটিউটে আয়োজিত এ প্রশিক্ষণ কর্মশালায় ২০ জন নারী অংশ নিয়েছেন। কর্মশালার উদ্বোধন করেন অতিরিক্ত জেলা প্রশাসক (সার্বিক) মোহাম্মদ এনামুল হক। তথ্য ও যোগাযোগপ্রযুক্তি মন্ত্রণালয়ের (আইসিটি) সহযোগিতায় ক্রিস্টাল টেকনোলজি বাংলাদেশ ও রেইজ আইটি সল্যুশনস্ লিমিটেড এই প্রশিক্ষণ কর্মশালার আয়োজন করেছে। ফেনী সদর উপজেলা নির্বাহী কর্মকর্তা (ইউএনও) পি কে এম এনামুল করিমের সভাপতিত্বে অনুষ্ঠানে বিশেষ অতিথি ছিলেন সাংবাদিক আবু তাহের, গভ. কমার্শিয়াল ইনস্টিটিউটের অধ্যক্ষ মো. জসীম উদ্দিন। 
