
গ্রিন ইউনিভার্সিটি অব বাংলাদেশে (জিইউবি) হয়ে গেল ‘দক্ষিণ এশিয়ার শিক্ষার্থীদের জন্য কনফুসিয়াস ইনস্টিটিউট টিচার্স ট্রেনিং বৃত্তি প্রোগ্রাম’ নিয়ে আলোচনা অনুষ্ঠান। শিক্ষার্থীদের বৃত্তিসংক্রান্ত বিভিন্ন তথ্য জানানোর জন্যই এ আলোচনার আয়োজন করা হয়। জিইউবি ল্যাঙ্গুয়েজ সেন্টার এবং চীনের বেইজিং ল্যাঙ্গুয়েজ ও কালচারাল ইউনিভার্সিটি যৌথভাবে এ আলোচনার আয়োজন করে। গত ২১ জুন মিরপুরে জিইউবির অস্থায়ী প্রাঙ্গণে অনুষ্ঠিত এ আলোচনায় উপস্থিত ছিলেন কনফুসিয়াস ইনস্টিটিউট ও সেন্টারের পরিচালক অধ্যাপক ফ্যাঙ্গ মিং, প্রকল্প কর্মকর্তা অধ্যাপক জাং জিয়ালিন, ইয়াং ফান, জিইউবির চেয়ারম্যান, সব বিভাগের ডিন, শিক্ষক, শিক্ষার্থী ও বিশ্ববিদ্যালয়ের নানা স্তরের কর্মকর্তা। বিজ্ঞপ্তি।
