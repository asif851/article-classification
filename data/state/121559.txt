
জাতীয় কবি কাজী নজরুল ইসলামের ৩৮তম মৃত্যুবার্ষিকী উপলক্ষে গত শুক্রবার সন্ধ্যায় ফরিদপুর সাহিত্য ভবনে আলোচনা সভা, কবিতা আবৃত্তি ও সংগীতানুষ্ঠান হয়েছে। ফরিদপুর নজরুল পরিষদ ও ফরিদপুর সাহিত্য পরিষদের যৌথ উদ্যোগে এ অনুষ্ঠানের আয়োজন করা হয়।ফরিদপুর নজরুল পরিষদের সভাপতি অধ্যাপক এ বি এম সাত্তারের সভাপতিত্বে আলোচনা সভায় কবির জীবন ও সাহিত্যকর্মের বিভিন্ন দিক তুলে ধরা হয়। বক্তব্য দেন ফরিদপুর সাহিত্য পরিষদের সভাপতি অধ্যাপক এম এ সামাদ, নজরুল গবেষক অধ্যাপক মো. সিরাজুল হক, অধ্যাপক আবদুল হামিদ মোল্লা প্রমুখ।
