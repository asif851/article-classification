
বগুড়ার ধুনটে দশম শ্রেণির এক ছাত্রীকে উত্ত্যক্ত করার অভিযোগে সাজেদুর রহমান (২৭) নামের এক যুবককে ছয় মাসের কারাদণ্ড দেওয়া হয়েছে। গতকাল বৃহস্পতিবার দুপুরে উপজেলার ভ্রাম্যমাণ আদালত এই দণ্ডাদেশ দেন।পুলিশ ও স্থানীয় সূত্রে জানা যায়, উপজেলার একটি মাদ্রাসায় দশম শ্রেণিতে পড়ুয়া এক ছাত্রীকে কুড়িগাতি গ্রামের লিয়াকত আলীর ছেলে সাজেদুর রহমান মুঠোফোনে উত্ত্যক্ত করে আসছিলেন। এ তথ্য জানতে পেরে এলাকাবাসী গতকাল সকালে সাজেদুরকে আটক করে ভ্রাম্যমাণ আদালতে হাজির করেন। এ সময় ভ্রাম্যমাণ আদালতের নির্বাহী হাকিম ও ইউএনও মুহাম্মদ ইব্রাহীম ওই ছাত্রীর কাছ থেকে উত্ত্যক্তের অভিযোগ শুনে সাজেদুরকে ছয় মাসের কারাদণ্ড দেন। ধুনট থানার ওসিমিজানুর রহমান ঘটনার সত্যতা নিশ্চিত করেছেন।
