
রাজবাড়ীর গোয়ালন্দে বেপরোয়া গতিতে গাড়ি চালানোর অপরাধে দুই বাসচালককে এক মাস করে কারাদণ্ড প্রদান করেছেন ভ্রাম্যমাণ আদালত। গত মঙ্গলবার বিকেলে মহাসড়কে ওই আদালত পরিচালনা করা হয়।
ভ্রাম্যমাণ আদালতের নির্বাহী হাকিম ও গোয়ালন্দ উপজেলা সহকারী কমিশনার (ভূমি) মো. বদরুদ্দোজা শুভ জানান, দৌলতদিয়া-খুলনা মহাসড়ক দিয়ে বেপরোয়া গতিতে গাড়ি চালানোর অপরাধে দৌলতদিয়ার সাইনবোর্ড এলাকায় গোল্ডেন লাইন পরিবহন কোম্পানির বাসচালক হোসেন শেখ ও রাশেদুল ইসলাম ওরফে টুকু খন্দকারকে এক মাস করে কারাদণ্ডের আদেশ দেওয়া হয়। 
