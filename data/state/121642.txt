
প্রকাশিত হলো ক্যারিয়ার-বিষয়ক বই ক্যারিশমা—সাফল্যের সাতপাঠ। বইটি লিখেছেন বাংলাদেশ ব্যাংকের সহকারী পরিচালক নাজমুল হুদা। বইটির প্রকাশনা উপলক্ষে গতকাল শনিবার বিকেলে বিশ্বসাহিত্য কেন্দ্রে এক অনুষ্ঠানের আয়োজন করা হয়। বইটি বেরিয়েছে আলোঘর প্রকাশনা থেকে। মোড়ক উন্মোচন অনুষ্ঠানে বক্তারা বলেন, বর্তমান সময় তরুণেরা ক্যারিয়ার নিয়ে ভাবছেন। তাঁদের মধ্যে অনেক স্বপ্ন ও সম্ভাবনা রয়েছে। মোড়ক উন্মোচন অনুষ্ঠানে প্রধান অতিথি ছিলেন বাংলাদেশ পাবলিক সার্ভিস কমিশনের সদস্য কামাল উদ্দিন আহমেদ। এ ছাড়া ছিলেন বিশ্ববিদ্যালয় মঞ্জুরি কমিশনের পরামর্শক অধ্যাপক সঞ্জয় কুমার অধিকারী, প্রাইম ইউনিভার্সিটির উপাচার্য এম আবদুস সোবাহান, বাংলাদেশ ব্যাংকের প্রধান অর্থনীতিবিদ বিরূপাক্ষ পাল প্রমুখ। নিজস্ব প্রতিবেদক
