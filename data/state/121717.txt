
দেশের ৫৬ জন প্রজ্ঞাবান ব্যক্তিত্বের জীবনী নিয়ে নির্মিত ‘সেতুবন্ধন’ নামে একটি অনুষ্ঠান প্রদর্শনের লক্ষ্যে নির্মাতা প্রতিষ্ঠান নলেজ ট্রাস্ট ও চ্যানেল আইয়ের মধ্যে একটি চুক্তি স্বাক্ষরিত হয়েছে। গত রোববার বেলা ১১টায় চ্যানেল আই ভবনে এক অনুষ্ঠানে এ চুক্তিতে স্বাক্ষর করেন চ্যানেলের পরিচালক ও বার্তাপ্রধান শাইখ সিরাজ এবং নলেজ ট্রাস্টের চেয়ারম্যান অধ্যাপক তোফায়েল আহমেদ। অনুষ্ঠানে অন্যান্যের মধ্যে নলেজ ট্রাস্টের ট্রাস্টি মুক্তিযোদ্ধা, লেখক ও সাবেক রাষ্ট্রদূত আনোয়ার উল আলম এবং চ্যানেল আইয়ের ইভেন্ট কো-অর্ডিনেটর ও অনুষ্ঠান বিভাগের ম্যানেজার ইফতিখারুল চিশতীসহ অন্যরা উপস্থিত ছিলেন। বিজ্ঞপ্তি।
