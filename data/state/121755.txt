
২১ আগস্ট গ্রেনেড হামলা মামলায় আরও দুজনের সাক্ষ্য-জেরা গতকাল সোমবার শেষ হয়েছে। এই দুই সাক্ষী মতিঝিল থানার সাবেক দুই সার্জেন্ট সেকান্দার আলী ও জাকির হোসেন।ঢাকার দ্রুত বিচার ট্রাইব্যুনাল-১-এর বিচারক শাহেদ নূর উদ্দিন সাক্ষ্য গ্রহণ করেন। আজ মঙ্গলবার পরবর্তী সাক্ষ্য গ্রহণের দিন ধার্য রয়েছে।মতিঝিল থানার সাবেক সার্জেন্ট সেকান্দার আলী ও জাকির হোসেন সাক্ষ্যে আদালতকে বলেন, গ্রেনেড হামলায় আওয়ামী লীগের অনেক নেতা-কর্মী হতাহত হন। কিন্তু ওই এলাকার বাইরে তাঁদের নিয়মিত দায়িত্ব ছিল। পুলিশের ঊর্ধ্বতন কর্মকর্তারা কোনো নির্দেশনা না দেওয়ায় তাঁরা ঘটনাস্থলে যাননি।
 
