
অপসারিত মন্ত্রী আবদুল লতিফ সিদ্দিকী গতকাল শনিবার বঙ্গবন্ধু শেখ মুজিব মেডিকেল বিশ্ববিদ্যালয় হাসপাতালে ভর্তি হয়েছেন। হাসপাতালের পরিচালক আবদুল মজিদ ভূঁইয়া বলেন, ঢাকা কেন্দ্রীয় কারাগার থেকে বিকেলে বুকে ব্যথা নিয়ে তিনি হাসপাতালে আসেন। তাঁর চিকিৎসক অধ্যাপক সজল ব্যানার্জি জানান, আজ তাঁর পূর্ণাঙ্গ পরীক্ষা-নিরীক্ষা হবে। ২৫ নভেম্বর থানায় আত্মসমর্পণ করার পর লতিফ সিদ্দিকী কারাগারে ছিলেন। 
