
ফেনীর সোনাগাজী উপজেলার নবাবপুর ইউনিয়নের মজুপুর গ্রামে গতকাল বুধবার বিদ্যুৎস্পৃষ্ট হয়ে তারেক হোসেন (২১) নামের এক তরুণের মৃত্যু হয়েছে। পুলিশ ও পারিবারিক সূত্র জানায়, সকালে তারেক তাঁদের নির্মাণাধীন ভবনের ছাদে পানি দেওয়ার জন্য মোটরের সুইচ দিতে যান। এ সময় তিনি বিদ্যুৎস্পৃষ্ট হয়ে ঘটনাস্থলেই মারা যান। সোনাগাজী মডেল থানার ভারপ্রাপ্ত কর্মকর্তা (ওসি) মো. হুমায়ুন কবীর ঘটনার সত্যতা নিশ্চিত করেছেন।
