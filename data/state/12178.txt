
কাল পবিত্র ঈদুল আজহা। সকালে জামাতে নামাজ আদায়ের মাধ্যমে ঈদের মূল আনুষ্ঠানিকতা শুরু হবে। ঈদের প্রধান জামাত অনুষ্ঠিত হবে সুপ্রিম কোর্ট প্রাঙ্গণের জাতীয় ঈদগাহে। এ ছাড়া রাজধানীর দুই সিটি করপোরেশনের উদ্যোগে ৪০৯টি স্থানে ঈদের নামাজ আদায়ের ব্যবস্থা করা হয়েছে।
জাতীয় ঈদগাহে ঈদের প্রধান জামাত অনুষ্ঠিত হবে সকাল ৮টায়। তবে বৃষ্টি হলে বায়তুল মোকাররম জাতীয় মসজিদে সকাল সাড়ে ৮টায় ঈদের প্রধান জামাতটি হবে।
এ ছাড়া বায়তুল মোকাররমে পর্যায়ক্রমে পাঁচটি জামাত হবে। সকাল ৭টা, ৮টা, ৯টা, ১০টা এবং ১০টা ৪৫ মিনিটে এসব জামাত শুরু হবে। মন্ত্রিপরিষদের সদস্য, সাংসদ ও কর্মকর্তা-কর্মচারীদের নিয়ে সংসদ সচিবালয়ের একমাত্র ঈদ জামাতটি সকাল সাড়ে ৭টায় জাতীয় সংসদ ভবনের দক্ষিণ প্লাজায় অনুষ্ঠিত হবে।
৭টায় জামাত: লালমাটিয়ার মসজিদ-এ-বায়তুল হারাম। 
৭.১৫ মিনিটে জামাত: লক্ষ্মীবাজার মিয়া সাহেব ময়দান শাহ সাহেব বাড়ি জামে মসজিদ।
৭.৩০ জামাত: সায়েদাবাদের চিশতীয়া সাইদিয়া দরবার শরীফ জামে মসজিদ, শাহজাহানপুরের আবুজর গিফারী কলেজ মাঠ, মধ্যবাড্ডা কানু মিয়ার পুকুরপাড় জামে মসজিদ, গুলশান সেন্ট্রাল মসজিদ ও ঈদগাহ ময়দান, এলিফ্যান্ট রোডের অ্যারোপ্লেন মসজিদ, মোহাম্মদপুর কৃষিবাজার তাহেরিয়া জামে মসজিদ, মোহাম্মদপুরের জয়েন্ট রোড কোয়ার্টার এলাকার মসজিদ-এ-তৈয়্যেবিয়া, পশ্চিম আগারগাঁওয়ের দারুল ঈমান জামে মসজিদ, মিরপুরের কাজীপাড়া কেন্দ্রীয় জামে মসজিদ, কল্যাণপুর হাউজিং এস্টেট জামে মসজিদ, মিরপুর ১২ নম্বর সেকশন, ব্লক-এ এলাকার হারুন মোল্লা ঈদগাহ, পার্ক ও খেলার মাঠ, ডি-ব্লক এলাকার ঈদগাহ মাঠ, মিরপুর ৬ নম্বর সেকশনের কেন্দ্রীয় জামে মসজিদ, মিরপুর দারুসসালামের মীরবাড়ি আদি (মাদবরবাড়ি) জামে মসজিদ, কামরাঙ্গীরচর কেন্দ্রীয় ঈদগাহ, বুয়েট বিশ্ববিদ্যালয় মাঠ।    
৮টায় জামাত: ঢাকা বিশ্ববিদ্যালয় কেন্দ্রীয় মসজিদ, নূরাণী জামে মসজিদ, আরামবাগের দেওয়ানবাগ শরীফ, সিদ্ধেশ্বরী হাইস্কুল জামে মসজিদ, ধানমন্ডির ঈদগাহ জামে মসজিদ, নীলক্ষেতের বাবুপুরা শাহ সাহেব বাড়ির মরিয়ম বিবি শাহি মসজিদ।
৮.৩০টায় জামাত: গুলশান সেন্ট্রাল মসজিদ ও ঈদগাহ ময়দান, মিরপুরের কাজীপাড়া কেন্দ্রীয় জামে মসজিদ, কামরাঙ্গীরচর কেন্দ্রীয় ঈদগাহ।
৯টায় জামাত: ঢাকা বিশ্ববিদ্যালয় কেন্দ্রীয় মসজিদ, মিরপুরের কাজীপাড়া কেন্দ্রীয় জামে মসজিদ।
৯.৩০ জামাত: আরামবাগের দেওয়ানবাগ শরীফ।
১০টায় জামাত: আরামবাগের দেওয়ানবাগ শরীফ, নীলক্ষেতের বাবুপুরা শাহ সাহেব বাড়ির মরিয়ম বিবি শাহি মসজিদ।
বাংলাদেশ জমিয়তে আহলে হাদিসের ঈদের জামাত ঢাকা বিশ্ববিদ্যালয় খেলার মাঠে সকাল সাড়ে ৭টায় অনুষ্ঠিত হওয়ার কথা। বৃষ্টি হলে বংশাল আহলে হাদিস বড় জামে মসজিদে সাড়ে ৭টা ও সাড়ে ৮টায় অনুষ্ঠিত হবে।
