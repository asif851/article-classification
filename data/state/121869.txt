
সাবেক স্বাস্থ্যমন্ত্রী আ ফ ম রুহুল হক হলফনামায় দেওয়া তথ্য সংশোধনের জন্য নির্বাচন কমিশনে আবেদন করেছেন। কমিশন সচিবালয় তাঁর এ আবেদন কমিশন সভায় আলোচনার জন্য নথি আকারে উত্থাপন করেছে। আজ সোমবার এ বিষয়ে আলোচনা হতে পারে।সংশ্লিষ্ট ব্যক্তিরা জানান, মনোনয়নপত্র জমা দেওয়ার পর হলফনামা সংশোধনের বিষয়ে আইনে কিছু বলা নেই। গণপ্রতিনিধিত্ব আদেশের বিধান অনুযায়ী হলফনামায় ভুল বা মিথ্যা তথ্য দিলে মনোনয়নপত্র বাতিল হবে।
