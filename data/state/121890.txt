
জাতীয় শ্রমিক ফেডারেশন চট্টগ্রাম জেলার সম্মেলনে বক্তারা অভিযোগ করেছেন, ক্ষমতার লোভেবিএনপি-জামায়াত জোট পেট্রলবোমা মেরে শ্রমিকদের হত্যা করছে। এর বিরুদ্ধে রুখে দাঁড়াতে হবে।গতকাল শুক্রবার বিকেলে হাফিজ জুট মিল ওয়ার্কার্স ক্লাব প্রাঙ্গণে জাতীয় শ্রমিক ফেডারেশন বাংলাদেশ চট্টগ্রাম জেলার একাদশ সম্মেলন হয়। এতে প্রধান অতিথি ছিলেন শ্রমিক ফেডারেশনের কেন্দ্রীয় সাধারণ সম্পাদক ও ওয়ার্কার্স পার্টির পলিটব্যুরোর সদস্য শফিউদ্দিন আহমেদ।জেলা ফেডারেশনের সভাপতি আবু হানিফের সভাপতিত্বে অনুষ্ঠিত সম্মেলনের উদ্বোধন করেন ফেডারেশনের জেলা কমিটির কার্যকরী সভাপতি নুরুল ইসলাম।প্রধান অতিথি শফিউদ্দিন আহমেদ বলেন, দুই মাস ধরে বিএনপি-জামায়াত জোট ক্ষমতার জন্য অযৌক্তিক কর্মসূচি দিয়ে অরাজকতা সৃষ্টির চেষ্টা করছে। শতাধিক মানুষকে পেট্রলবোমা, ককটেল ও আগুনে পুড়িয়ে হত্যা করা হয়েছে। নিহত ব্যক্তিদের বেশির ভাগই শ্রমজীবী মানুষ। আন্দোলনের নামে এই বোমাবাজি বন্ধ করতে হবে।বক্তব্য দেন জাতীয় শ্রমিক ফেডারেশনের কেন্দ্রীয় সাংগঠনিক সম্পাদক জাকির হোসেন, ওয়ার্কার্স পার্টির চট্টগ্রাম জেলার সাধারণ সম্পাদক শামসুদ্দিন খালেদ, শ্রমিক ফেডারেশনের জেলা শাখার সাধারণ সম্পাদক দিদারুল আলম চৌধুরী, সহসভাপতি জসিম উদ্দিন, সহসাধারণ সম্পাদক শাহজাহান, সাংগঠনিক সম্পাদক মোক্তার আহাম্মদ, যুব মৈত্রীর জেলা সাধারণ সম্পাদক কায়সার আলম প্রমুখ।
