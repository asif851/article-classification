
কাল মঙ্গলবার থেকে সিলেটে ১০ দিনব্যাপী ‘প্লাস্টিক সার্জারি ক্যাম্প’ শুরু করছে স্বেচ্ছাসেবী সংগঠন রোটারি ক্লাব অব জালালাবাদ। এর আওতায় যুক্তরাষ্ট্র থেকে আসা স্বেচ্ছাসেবী চিকিৎসকেরা ঠোঁটকাটা, তালুকাটা ও পোড়া রোগীদের বিনা মূল্যে অস্ত্রোপচার করবেন। গতকাল রোববার দুপুরে নগরের মানিকপীর এলাকায় এক সংবাদ সম্মেলনে এ তথ্য জানানো হয়। সংবাদ সম্মেলনে জালালাবাদ রোটারি হাসপাতালের ট্রাস্টি বোর্ডের চেয়ারম্যান মঞ্জুরুল হক চৌধুরী সংবাদ সম্মেলনে বলেন, ‘প্লাস্টিক সার্জারি ক্যাম্প’-এ আগামী ১১ নভেম্বর পর্যন্ত চিকিৎসাসেবা দেওয়া হবে। 
 
