
ঢাকার সাভারে মোহাম্মদ লিটন নামের এক ব্যবসায়ীর গুলিবিদ্ধ হওয়ার ঘটনায় মামলা হয়েছে। জেলা ডিবির এএসআই এনায়েত হোসেন গত শুক্রবার সাভার মডেল থানায় মামলাটি করেন। মামলায় এনাম মেডিকেল কলেজ হাসপাতালের পরিচালক সাইফুল ইসলাম, সাভার সিটি সেন্টারের সিনহা কালেকশনের মালিক সোহেল রানা, বাড়ির মালিক পারভেজসহ (যে বাসায় গুলির ঘটনা ঘটে) ছয়জনকে আসামি করা হয়েছে। সিটি সেন্টারে তৈরি পোশাকের দোকান রয়েছে মোহাম্মদ লিটনের।এজাহার সূত্রে জানা যায়, গত সোমবার রাতে সাভার পৌর এলাকার গেন্ডা মহল্লার পারভেজের বাড়িতে জুয়ার আসরে বাগ্বিতণ্ডার একপর্যায়ে সোহেল রানা লিটনকে গুলি করেন।সাভার মডেল থানার সহকারী পুলিশ সুপার মাহবুবুর রহমান বলেন, প্রাথমিক তদন্তে অভিযোগের সত্যতা পাওয়ার পর মামলা করা হয়।
