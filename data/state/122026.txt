
প্রথম আলো ট্রাস্টের উদ্যোগে রংপুরের তারাগঞ্জ উপজেলার পাঁচটি গ্রামের ২০০ জন শীতার্ত মানুষকে কম্বল দেওয়া হয়েছে। ফার্স্ট সিকিউরিটি ইসলামী ব্যাংক লিমিটেডের সৌজন্যে গতকাল সোমবার ওই কম্বলগুলো বিতরণ করা হয়।উপজেলার প্রামাণিকপাড়া গ্রামের জিয়াউর রহমানের উঠানে গতকাল সকালে শীতার্ত মানুষের হাতে কম্বল তুলে দেন ইকরচালী উচ্চবিদ্যালয়ের প্রধান শিক্ষক সাইফুল ইসলাম, রংপুর কারমাইকেল কলেজের প্রথম বর্ষের শিক্ষার্থী মৌসুমী খাতুন, শিপুল ইসলাম, আসাদুজ্জামান, নুর আলম, ইকরচালী উচ্চবিদ্যালয়ের শিক্ষার্থী মিন্নি খাতুন, নাজমুল হাসান, তারাগঞ্জ ডিগ্রি কলেজের শিক্ষার্থী আজাহারুল ইসলাম ও প্রথম আলোর তারাগঞ্জ প্রতিনিধি রহিদুল মিয়া।কম্বল পেয়ে হাজীপাড়া গ্রামের ফাতেমা বেগম (৭০) বলেন, ‘একনা কম্বলের জন্য মুই কতজনের কাছোত হাত পাতছিনু, কিন্তুক কায়ো মোর কথা শুনে নাই। তোমরা আইজ মোক কম্বল দিয়া বাঁচাইনেন।’
