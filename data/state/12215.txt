
চট্টগ্রাম সিটি করপোরেশনের উদ্যোগে লালদীঘি ময়দানে তিন দিনব্যাপী বৈশাখী উৎসব ও লোকজ মেলা আজ শুক্রবার বিকেলে শুরু হয়েছে। চট্টগ্রাম সিটি করপোরেশনের মেয়র আ জ ম নাছির উদ্দীন বেলুন উড়িয়ে উৎসবের উদ্বোধন করেন। 
উৎসবের উদ্বোধনী অনুষ্ঠানে জাতীয় পতাকা উত্তোলন করেন মেয়র আ জ ম নাছির ও সিটি করপোরেশনের পতাকা উত্তোলন করেন করপোরেশনের প্রধান নির্বাহী কর্মকর্তা কাজী মোহাম্মদ শফিউল আলম। এ সময় উপস্থিত ছিলেন করপোরেশনের প্যানেল মেয়র চৌধুরী হাসান মাহমুদ হাসনী ও জোবইরা নার্গিস খান, সমাজকল্যাণ ও কমিউনিটি সেন্টারবিষয়ক স্থায়ী কমিটির সভাপতি মোহাম্মদ সলিম উল্লাহ, কাউন্সিলর তারেক সোলেমান সেলিম, হাসান মুরাদ ও নাজমুল হক, করপোরেশনের সচিব মো. আবুল হোসেন ও প্রধান শিক্ষা কর্মকর্তা নাজিয়া শিরিন প্রমুখ।
অনুষ্ঠানে সিটি করপোরেশন পরিচালিত শিক্ষাপ্রতিষ্ঠানের শিক্ষার্থীরা গান ও নৃত্য পরিবেশন করে।
