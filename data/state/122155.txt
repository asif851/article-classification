
ভারতের মুর্শিদাবাদ জেলার কান্দি থানার গাঁতলা গ্রামের নিতিমালা দাশ (৩৭) গত মার্চে নিখোঁজ হন। পঞ্চগড় বাজারে ঘুরে বেড়ানোর সময় ইসলামবাগ এলাকার মমতাজ বেগম তাঁকে বাড়িতে নিয়ে যান। ওই নারী মানসিক ভারসাম্যহীন হওয়ায় প্রথমে ঠিকানা বলতে পারেননি। পরে ঠিকানা জানালে নিতিমালার পরিবারের সঙ্গে যোগাযোগ করা হয়। ছয় মাস চিঠি চালাচালির পর গতকাল মঙ্গলবার পঞ্চগড়ের শিংরোড সীমান্তে বিজিবি-বিএসএফ পতাকা বৈঠকের মাধ্যমে তাঁকে বিএসএফের কাছে হস্তান্তর করা হয়।
