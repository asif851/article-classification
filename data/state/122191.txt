
দীর্ঘ ১০ বছর পর আজ বৃহস্পতিবার মহিলা আওয়ামী লীগের রাজশাহী জেলা শাখার সম্মেলন হতে যাচ্ছে। জেলার বাগমারায় এ সম্মেলন অনুষ্ঠিত হবে। সম্মেলনে এবার সভাপতি ও সাধারণ সম্পাদক পদে সম্ভাব্য প্রার্থী হিসেবে ছয়জন আইনজীবী প্রচারণা চালাচ্ছেন।আজ সকালে বাগমারার ভবানীগঞ্জ নিউমার্কেটের দ্বিতীয় তলায় এ সম্মেলনের উদ্বোধন করবেন মহিলা আওয়ামী লীগের কেন্দ্রীয় সভানেত্রী আশরাফুন নেছা মোশারফ। সম্মেলনে প্রধান অতিথি হিসেবে উপস্থিত থাকবেন আওয়ামী লীগের কেন্দ্রীয় কমিটির সভাপতিমণ্ডলীর সদস্য ও স্বাস্থ্যমন্ত্রী মোহাম্মদ নাসিম।
