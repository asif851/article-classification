
নারায়ণগঞ্জের আড়াইহাজার উপজেলায় একটি ট্রাকের সঙ্গে র‍্যাপিড অ্যাকশন ব্যাটালিয়নের (র‍্যাব) টহল পিক-আপ ভ্যানের মুখোমুখি সংঘর্ষে সার্জেন্ট মনসুর নামের র‍্যাবের এক সদস্য নিহত হয়েছেন। আহত হয়েছেন আরও তিন র‍্যাব সদস্য। আজ শুক্রবার দুপুর পৌনে ১২টার দিকে উপজেলার পুরিন্দা বাজার এলাকায় ঢাকা-সিলেট মহাসড়কে এই দুর্ঘটনা ঘটে। র‍্যাব-১১ এর ব্যাটালিয়ন অধিনায়ক লে. কর্নেল আনোয়ার লতিফ খান বলেন, দুপুরে উপজেলার পুরিন্দা বাজার এলাকায় ঢাকা-সিলেট মহাসড়কের র‍্যাবের একটি পিক-আপ ভ্যান টহল দিচ্ছিল। এ সময় বিপরীত দিক থেকে আসা একটি ট্রাকের সঙ্গে পিক-ভ্যানটির মুখোমুখি সংঘর্ষ হয়। এতে র‍্যাব-১১ এর সদস্য সার্জেন্ট মনসুর ঘটনাস্থলে নিহত হন। আহত হন র‍্যাবের আরও তিন সদস্য। আহতদের ঢাকা মেডিকেল কলেজ হাসপাতালে পাঠানো হয়েছে।
