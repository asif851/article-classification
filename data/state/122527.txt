
পাবনার বেড়া উপজেলার ব্যবসায়ী আবদুস সাত্তার (৭৩) গত বৃহস্পতিবার সন্ধ্যায় পৌর এলাকার বৃশালিখা মহল্লার নিজ বাসভবনে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, চার ছেলে ও পাঁচ মেয়ে রেখে গেছেন। সাবেক স্বরাষ্ট্র প্রতিমন্ত্রী শামসুল হক টুকু ও বেড়া পৌরসভার মেয়র আবদুল বাতেনের মেজ ভাই তিনি। শুক্রবার বাদ জুমা বেড়া বিবি হাইস্কুল মাঠে নামাজে জানাজা শেষে তাঁর মরদেহ বৃশালিখা কবরস্থানে দাফন করা হয়। 
