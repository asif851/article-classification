
ঢাকা-মোহনগঞ্জ রেলপথে আন্তনগর ট্রেন চালুর দাবিতে নেত্রকোনায় মানববন্ধন হয়েছে। শহরের মোক্তারপাড়া সেতুসংলগ্ন শাহ সুলতান সড়কে গতকাল মঙ্গলবার সকাল সাড়ে ১০টায় এই মানববন্ধনের আয়োজন করে বেসরকারি সংস্থা জন-উদ্যোগ। মানববন্ধনে বিভিন্ন শ্রেণী-পেশার শত শত লোক অংশ নেন। এতে প্রধানমন্ত্রীর প্রতিশ্রুত ঢাকা-মোহনগঞ্জ রেলপথে দ্রুত সময়ের মধ্যে আন্তনগর ট্রেন চালু করার দাবি জানানো হয়। এ সময় বক্তব্য দেন জন-উদ্যোগের নেত্রকোনা শাখার সভাপতি কামরুজ্জামান চৌধুরী, বাংলাদেশ নারী প্রগতি সংঘের নেত্রকোনা শাখার ব্যবস্থাপক আলী আমজাদ খান, শিক্ষক তপন সাহা, নেত্রকোনা সাহিত্য সমাজের সম্পাদক সাইফুল্লাহ এমরান, প্রেসক্লাবের সম্পাদক এম মুখলেছুর রহমান, বাংলাদেশের কমিউনিস্ট পার্টির (সিপিবি) নেতা আনোয়ার হোসেন, যুব ফোরামের আহ্বায়ক সারোয়ার জাহান প্রমুখ।
