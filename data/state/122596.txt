
রাজশাহী নগরের সাহেববাজার এলাকা থেকে সাত দিন আগে অপহরণ হওয়া এক স্কুলছাত্রকে গতকাল শনিবার শ্রীরামপুর এলাকা থেকে উদ্ধার করেছে র্যা ব। এ সময় অপহরণকারী সন্দেহে নারীসহ সাতজনকে আটক করা হয়েছে।উদ্ধার হওয়া ছাত্রের নাম আরাফাতুল ইসলাম। সে চারঘাট উপজেলার হলিদাগাছি এলাকার আনারুল ইসলামের ছেলে ও স্থানীয় একটি স্কুলের দশম শ্রেণির ছাত্র।আটক হওয়া সাতজন হলেন নগরের বোয়ালিয়া এলাকার সোহাগ খন্দকার, ইমাম মেহেদী, ফাইসালুর জামান ও বৃষ্টি আক্তার, নওদাপাড়া এলাকার আলী হোসেন এবং নওগাঁর মান্দা উপজেলার সুমন আলী ও সোহেল রানা।র্যা ব-৫-এর গণমাধ্যম কর্মকর্তা তোফায়েল হোসেন সরকার বলেন, এই সাতজন বিভিন্ন ধরনের অপরাধের সঙ্গে জড়িত।
