
সৌদি আরবের রিয়াদে আসবাব কারখানায় নিহত নোয়াখালীর সেনবাগ উপজেলার জাকির হোসেনের লাশ গতকাল শনিবার সকালে তাঁর গ্রামের বাড়ি মোহাম্মদপুর ইউনিয়নের দক্ষিণ রাজারামপুর গ্রামের বাড়িতে দাফন করা হয়েছে৷ সকাল নয়টায় জানাজা শেষে পারিবারিক কবরস্থানে তাঁর লাশ দাফন করা হয়৷এর আগে গত শুক্রবার রাত সাড়ে নয়টার দিকে জাকিরের লাশ তাঁর গ্রামের বাড়িতে পৌঁছায়৷জাকিরের বড় মেয়ে নাসরিন আক্তার গতকাল সকালে বিলাপ করে বলতে থাকে, ‘আমি এসএসসিতে ভাল পাস করেছি৷ জিপিএ-৫ পেয়েছি৷ আমার বাবা তো আমার ভালো পাস দেখে যেতে পারলেন না৷ এখন কে আমাকে পড়ালেখায় উৎসাহ জোগাবে৷’
