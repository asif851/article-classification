
কিশোরগঞ্জের তাড়াইলে বেসরকারি স্বেচ্ছাসেবী সংস্থা ইসলাহুল মুসলিমীন পরিষদ বাংলাদেশের উদ্যোগে আয়োজিত চার দিনব্যাপী ইসলাহি ইজতেমা গতকাল রোববার আখেরি মোনাজাতের মধ্য দিয়ে শেষ হয়েছে। উপজেলার ইছাপশর-বেলংকা জামিয়াতুল ইসলাহ আল-মাদানিয়া মাদ্রাসা ময়দানে অনুষ্ঠিত ইজতেমায় দেশ-বিদেশের ওলামা মাশায়েকগণ বয়ান করেন। শেষে মুসলিম বিশ্বের শান্তি কামনা করে মোনাজাত পরিচালনা করেন ঐতিহাসিক শোলাকিয়া ঈদগাহ মাঠের খতিব মাওলানা ফরিদ উদ্দীন মাসউদ। এতে বিভিন্ন জেলা-উপজেলার লক্ষাধিক মুসল্লি অংশ নেন।
