
রাজধানীর কদমতলী থেকে গতকাল বিকেলে জামায়াতে ইসলামীর ছয় নারী কর্মীকে আটক করেছে পুলিশ। পুলিশ জানিয়েছে, একটি বাসায় বসে গোপন বৈঠকের সময় তাঁদের আটক করা হয়। কদমতলী থানার পরিদর্শক (তদন্ত) আরশেদুল হক বলেন, কদমতলী থানাধীন তুষারধারা আবাসিক এলাকার একটি বাসায় জামায়াতের লোকজন গোপন বৈঠক করছেন এমন তথ্যের ভিত্তিতে বিকেল চারটার দিকে অভিযান চালিয়ে তাঁদের আটক করা হয়। আটক ছয়জন হলেন জান্নাতুল কোবরা জাকিয়া, মাসুমা আক্তার, নাসরিন আক্তার, নুসরাত শারমীন, রওশন জাহান ও ফাতেমা তুজ জোহরা। পুলিশ বলেছে, আটক সবাই জামায়াত ও এর অঙ্গসংগঠনের নেতা-কর্মী। নিজস্ব প্রতিবেদক
