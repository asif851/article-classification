
মাত্র সাড়ে ছয় হাজার টাকায় কক্সবাজার-ঢাকা-কক্সবাজারে ভ্রমণের সুবিধা দিয়েছে বিমান বাংলাদেশ এয়ারলাইনস। এই অফারে আগ্রহী যাত্রীদের ২২ ডিসেম্বরের মধ্যে টিকিট কিনতে হবে। এই টিকিটে ২০১৮ সালের ১ জানুয়ারি থেকে ৩১ মার্চ পর্যন্ত ভ্রমণ করা যাবে।
সোমবার বিমানের জনসংযোগ শাখা থেকে পাঠানো এক সংবাদ বিজ্ঞপ্তিতে এ কথা জানানো হয়।
বিজ্ঞপ্তিতে বলা হয়, নতুন বছর ২০১৮ সালে আকাশপথে ভ্রমণকে আরও সাশ্রয়ী এবং অধিকতর স্বাচ্ছন্দ্যময় করে তুলতে কক্সবাজার-ঢাকা-কক্সবাজার সেক্টরে রিটার্ন ভাড়া ট্যাক্স, সারচার্জসহ ৬ হাজার ৪৫৮ টাকার এ অফার ঘোষণা করা হয়েছে। বিমান এখন সপ্তাহে সাত দিনই বোয়িং ৭৩৭-৮০০ এয়ারক্রাফট দিয়ে এই রুটে ফ্লাইট পরিচালনা করছে। বিমানের সব সেলস সেন্টার, ট্রাভেল এজেন্ট থেকে নগদ টাকায়, ক্রেডিট কার্ড, বিকাশ, রকেট এবং বিমান ওয়েবসাইট থেকে ক্রেডিট কার্ড বা রকেটের মাধ্যমে টিকিট কেনা যাবে।
 
