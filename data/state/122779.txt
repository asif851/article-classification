
নেত্রকোনার খালিয়াজুরী উপজেলার লেপশিয়া বাজারে গতকাল শুক্রবার আগুনে ৬০টি দোকান পুড়ে গেছে। এতে প্রায় তিন কোটি টাকার ক্ষয়ক্ষতি হয়েছে বলে ক্ষতিগ্রস্ত ব্যবসায়ীরা দাবি করেছেন।বাজারের ব্যবসায়ী ও স্থানীয় কয়েকজন বাসিন্দা জানান, বিকেল সাড়ে চারটার দিকে উপজেলার লেপশিয়া বাজারের পূর্ব গলিতে ব্যবসায়ী নূরুল ইসলামের লেপ-তোশকের দোকান থেকে আগুনের সূত্রপাত হয়।
