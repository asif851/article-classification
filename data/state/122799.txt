
নীলফামারী সদরে বৃহস্পতিবার বিকেলে ডলার প্রতারণা চক্রের সদস্য সন্দেহে দুজনকে গ্রেপ্তার করেছে র্যা ব। গ্রেপ্তার ব্যক্তিরা হলেন দিনাজপুরের খানসামা উপজেলার আলকজারি গ্রামের আবু হানিফ (৩২) ও নীলফামারী সদরের পশ্চিম ডোবাডাঙ্গা গ্রামের আজহার আলী (৩০)। নীলফামারী র্যা ব ক্যাম্পের এক সংবাদ বিজ্ঞপ্তিতে জানানো হয়, ক্যাম্পের অধিনায়ক অতিরিক্ত পুলিশ সুপার মো. আকরামুল হোসেনের নেতৃত্বে সদর আধুনিক হাসপাতালের সামনের রাস্তায় অভিযান চালিয়ে বিভিন্ন মানের ১১টি মার্কিন ডলার ও দুটি মুঠোফোন সেটসহ দুজনকে গ্রেপ্তার করা হয়। সদর থানার ওসি শাহজাহান পাশা বলেন, এ ঘটনায় র্যা ব মামলা করেছে। গ্রেপ্তার ব্যক্তিদের কারাগারে পাঠানো হয়েছে। নীলফামারী প্রতিনিধি|
