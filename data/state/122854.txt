
ফেনীতে অশ্লীল চলচ্চিত্র প্রদর্শনের অভিযোগে গত বৃহস্পতিবার সন্ধ্যায় একটি সিনেমা হলের মালিকসহ তিনজনকে গ্রেপ্তার করেছে পুলিশ। এ সময় হলের যন্ত্রপাতিও জব্দ করা হয়।পুলিশ সূত্র জানায়, শহরের মাস্টারপাড়ার কানন সিনেমা হলে সেন্সরবোর্ডের ছাড়পত্রবহির্ভূত চলচ্চিত্র দেখানো হচ্ছে, এমন খবরের ভিত্তিতে জেলা প্রশাসনের কর্মকর্তা পুলিশ সদস্যদের নিয়ে সেখানে অভিযান চালান। এ সময় হলটিতে কাটপিস জুড়ে দিয়ে অশ্লীল চলচ্চিত্র প্রদর্শনের আলামত পান তাঁরা। পুলিশ সিনেমা হলের মালিক সাদ্দাম হোসেন চৌধুরী, কর্মচারী মোহাম্মদ রুবেল ও অলক চ্যাটার্জিকে গ্রেপ্তার করে। পরে হলের প্রজেক্টর, কম্পিউটার ও বিপুল পরিমাণ সিডি জব্দ করা হয়।ফেনী সদর মডেল থানার ভারপ্রাপ্ত কর্মকর্তা (ওসি) মাহবুব মোরশেদ জানান, গ্রেপ্তার ব্যক্তিদের বিরুদ্ধে পর্নোগ্রাফি নিয়ন্ত্রণ আইনে মামলা হয়েছে।
