
সিলেটে ছাত্রলীগের নেতা বদরুলের হামলায় গুরুতর আহত কলেজছাত্রী খাদিজা বেগমকে গতকাল বৃহস্পতিবার স্কয়ার হাসপাতালের হাই ডিপেন্ডেন্সি ইউনিট থেকে কেবিনে নেওয়া হয়েছে। তাঁর বাবা মাশুক মিয়া রাতে প্রথম আলোকে এ কথা বলেন।
মাশুক মিয়া বলেন, গতকাল খাদিজা কম খাবার খেয়েছে। তবে আগের মতোই তাকাচ্ছে। দুপুরের পর চিকিৎসকেরা খাদিজাকে দেখে গেছেন, ভয় পাওয়ার কিছু নেই বলে আশ্বস্ত করেছেন।
৩ অক্টোবর সিলেট সরকারি মহিলা কলেজের দ্বিতীয় বর্ষের (ডিগ্রি) ছাত্রী খাদিজা এমসি কলেজে পরীক্ষা দিয়ে বের হলে বদরুল আলম তাঁকে চাপাতি দিয়ে কোপান। 
