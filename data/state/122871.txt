
চট্টগ্রাম নগরের শাহ আমানত সেতু এলাকায় রোববার ইয়াবাসহ দুই ব্যক্তিকে আটক করেছে মাদকদ্রব্য নিয়ন্ত্রণ অধিদপ্তর। দুপুরে তাঁদের সৌদিয়া বাস কাউন্টারের সামনে থেকে আটক করা হয়। আটক ব্যক্তিরা হলেন মো. বাদল (২৮) ও মোজাহের হোসেন (৩২)। তাঁরা কক্সবাজারের চকরিয়া উপজেলার বাসিন্দা। আটকের পর তাঁদের কাছ থেকে ৫০০টি ইয়াবা জব্দ করা হয়। মাদকদ্রব্য নিয়ন্ত্রণ অধিদপ্তরমেট্রো উপ-অঞ্চলের তত্ত্বাবধায়ক চৌধুরী ইমরুল হাসান জানান, ইয়াবা সরবরাহের উদ্দেশ্যে কক্সবাজার থেকে চট্টগ্রামে এসেছিলেন তাঁরা।
