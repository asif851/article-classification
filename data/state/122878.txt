
কক্সবাজারের টেকনাফ থেকে এক রিকশাচালকের লাশ উদ্ধার করা হয়েছে। গত সোমবার দিবাগত রাত একটার দিকে উপজেলার হ্নীলা ইউনিয়নের ওয়াব্রাং ব্রিজ এলাকা থেকে লাশ উদ্ধার করে পুলিশ। লাশের পিঠ, মাথা, মুখ ও পেটে ছুরিকাঘাতের চিহ্ন রয়েছে। নিহত মোহাম্মদ কাশেমের (৪০) বাড়ি ওই ইউনিয়নের মৌলভীবাজারের মুসলিমপাড়ায়। এ বিষয়ে টেকনাফ মডেল থানার ভারপ্রাপ্ত কর্মকর্তা মো. আবদুল মজিদ প্রথম আলোকে বলেন, কী কারণে রিকশাচালককে ছুরিকাঘাতে হত্যা করা হয়েছে, তা তদন্ত করে দেখা হচ্ছে।
