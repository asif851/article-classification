
টাঙ্গাইলের মধুপুর উপজেলায় গত বুধবার দিবাগত রাতে সড়ক দুর্ঘটনায় শিশুসহ তিনজন নিহত ও একজন আহত হয়েছেন। উপজেলার গাংগাইর এলাকায় এ ঘটনা ঘটে।নিহত ব্যক্তিরা হলেন কালিহাতী উপজেলার মশাজান এলাকার জামাল উদ্দিন (৫৫), সোহেল মিয়ার মেয়ে সামিয়া (৮) ও রাইজ উদ্দিন (৬০)।মধুপুর থানার ওসি শফিকুল ইসলাম জানান, একটি ভটভটি বুধবার রাত একটার দিকে গাংগাইর এলাকায় পৌঁছালে একটি ট্রাক সেটিকে ধাক্কা দেয়। এতে ঘটনাস্থলেই ভটভটির যাত্রী সামিয়া মারা যায় ও তিনজন আহত হন। আহত ব্যক্তিদের উদ্ধার করে উপজেলা স্বাস্থ্য কমপ্লেক্সে ভর্তি করা হয়। সেখান থেকে গুরুতর আহতাবস্থায় টাঙ্গাইল মেডিকেল কলেজ হাসপাতালে নেওয়ার পথে জামাল উদ্দিন ও রাইজ উদ্দিন মারা যান।
