
কর্মসূচি ঘোষণা করার পরই রাজধানীর গুলশানে নিজ বাসা থেকে আটক করা হয়েছে বিএনপির ভাইস চেয়ারম্যান সেলিমা রহমানকে।
আজ মঙ্গলবার সন্ধ্যা পৌনে ছয়টার দিকে সংবাদ সম্মেলনে ১৮-দলীয় জোটের পক্ষ থেকে আগামীকাল বুধবার সন্ধ্যা ছয়টা পর্যন্ত হরতাল বাড়ানোর ঘোষণা দেন বিএনপির নেতা সেলিমা রহমান। এরপর সন্ধ্যা সোয়া সাতটার দিকে আইনশৃঙ্খলা বাহিনী তাঁকে আটক করে।
এর আগে দুপুরে প্রেসক্লাবে সরকারের সমালোচনা করে বক্তব্য দিয়ে বের হওয়ার পথে বিএনপির চেয়ারপারসনের উপদেষ্টা ও বার কাউন্সিলের ভাইস চেয়ারম্যান খন্দকার মাহবুব হোসেনকে আটক করে গোয়েন্দা পুলিশ (ডিবি)। এ ছাড়া রাজধানীর বারিধারার বাসা থেকে বিএনপির সাংসদ নাজিম উদ্দিন আহমেদ ও দলের নেতা ফজলুল হক মিলনকে পুলিশ আটক করে।

