
নরসিংদী শহরের বাসাইল এলাকা থেকে গতকাল রোববার পাঁচটি হাতবোমাসহ সাদেক আলী ওরফে শিশু মিয়া (৪০) নামে এক মুদি দোকানদারকে আটক করেছে র‌্যাব। তিনি বাসাইল এলাকার মৃত সাদাত আলীর ছেলে। র‌্যাব-১১ নরসিংদী ক্যাম্পের উপপরিদর্শক তাসমিম আহমেদ বলেন, গোপন সংবাদের ভিত্তিতে ঢাকা-সিলেট মহাসড়কের পাশে বাসাইল এলাকায় সাদেক আলীর মুদি দোকানে অভিযান চালিয়ে পাঁচটি হাতবোমা উদ্ধার করা হয়। ধারণা করা হচ্ছে, জামাত-শিবিরের কর্মীরা তাঁর দোকানে এসব বোমা রেখে ঢাকা-সিলেট মহাসড়কে হামলার পরিকল্পনা করেছিলেন। সাদেক আলীর বিরুদ্ধে মামলার প্রস্তুতি চলছে। l নরসিংদী প্রতিনিধি।
