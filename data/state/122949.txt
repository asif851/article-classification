
ব্রাহ্মণবাড়িয়ার কসবা উপজেলায় পুলিশের সঙ্গে সংঘর্ষে লোকমান হোসেন (৪০) নামের এক ব্যক্তি নিহত হয়েছেন। পুলিশ জানিয়েছে, গত শুক্রবার গভীর রাতে উপজেলার কুমিল্লা-সিলেট মহাসড়কের কালিয়ারা-মীরপুকুরপাড় এলাকায় ডাকাত দলের সঙ্গে পুলিশের ওই সংঘর্ষ হয়।পুলিশের ভাষ্য, একটি ডাকাত দল রাত আড়াইটার দিকে গাছ কেটে রাস্তার ওপর ফেলে। এতে যান চলাচল বন্ধ হয়ে যায়। এ সময় টহল পুলিশের সঙ্গে ডাকাতদের গুলি বিনিময় হয়। এতে নিহত হন কসবা উপজেলার কুটি ইউনিয়নের মাইজখার গ্রামের ইদ্রিছ মিয়ার ছেলে লোকমান।
