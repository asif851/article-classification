
রাজশাহীর পবা উপজেলার নওহাটা পৌরসভার ভারপ্রাপ্ত মেয়র শফিকুল ইসলামের স্বেচ্ছাচারিতার প্রতিবাদে বাজেট অধিবেশন বর্জন করেছেন ছয়জন কাউন্সিলর। গতকাল শনিবার দুপুরে নগরের একটি রেস্তোরাঁয় সংবাদ সম্মেলন থেকে এই ঘোষণা দেওয়া হয়। এ ছাড়া মেয়াদ উত্তীর্ণ এ পৌরসভার দ্রুত নির্বাচনও দাবি করেছেন তাঁরা। সংবাদ সম্মেলনে লিখিত বক্তব্যে সংরক্ষিত মহিলা কাউন্সিলর ইসমত আরা বলেন, নওহাটা পৌর মেয়র আব্দুল গফুর সরকার মারা যাওয়ার পরে গত ১০ মার্চ মেয়রের দায়িত্ব নেন প্যানেল মেয়র-এক শফিকুল ইসলাম। এরপর থেকে তাঁর পক্ষে থাকা কাউন্সিলরদের নিয়ে তিনি স্বেচ্ছাচারিতা চালিয়ে যাচ্ছেন। 
