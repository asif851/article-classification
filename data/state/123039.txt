
পিরোজপুরের মঠবাড়িয়া উপজেলায় সড়ক দুর্ঘটনায় আনোয়ার হোসেন (৪০) নামের এক টমটমচালক নিহত হয়েছেন। নিহত আনোয়ার হোসেন উপজেলার মধ্য সোনাখালী গ্রামের আবদুর রশিদের ছেলে। গতকাল বুধবার সকাল নয়টার দিকে মঠবাড়িয়া-সাপলেজা সড়কের বিশ্বাসবাড়ি এলাকায় সামনের চাকা খুলে টমটমটি সড়কের পাশের খাদে পড়ে যায়। এ সময় টমটমের চালক আনোয়ার হোসেন ও পাঁচ যাত্রী আহত হন। হাসপাতালে নেওয়ার পর আনোয়ার হোসেন মারা যান।
