
স্বাধীনতা চিকিৎসক পরিষদের (স্বাচিপ) নতুন কেন্দ্রীয় কমিটি গঠন করা হয়েছে। এই কমিটির সভাপতি করা হয়েছে বঙ্গবন্ধু শেখ মুজিব মেডিকেল বিশ্ববিদ্যালয়ের (বিএসএমএমইউ) মৌলিক বিজ্ঞান অনুষদের ডিন এম ইকবাল আর্সলানকে। আর কমিটির মহাসচিব হিসেবে আছেন একই বিশ্ববিদ্যালয়ের সাবেক জ্যেষ্ঠ পরামর্শক আবদুল আজিজ।গত বুধবার স্বাচিপের সাবেক সভাপতি আ ফ ম রুহুল হক স্বাক্ষরিত একটি বিজ্ঞপ্তিতে বলা হয়েছে, আওয়ামী লীগের সভানেত্রী শেখ হাসিনা স্বাচিপের কেন্দ্রীয় কমিটি অনুমোদন করেছেন। এই কমিটি পরে পূর্ণাঙ্গ কমিটি গঠন করবে।এই কমিটির অন্য সদস্যরা হলেন সহসভাপতি কনক কান্তি বড়ুয়া, জামালউদ্দিন চৌধুরী, এম এ রউফ চৌধুরী ও রোকেয়া সুলতানা, যুগ্ম মহাসচিব জাকারিয়া স্বপন, উত্তম কুমার বড়ুয়া ও মো. জুলফিকার আলী লেনিন এবং কোষাধ্যক্ষ আবু ইউসুফ ফকির।
