
বগুড়ার শাজাহানপুর উপজেলায় বাল্যবিবাহ দেওয়ায় ছেলের বাবা ও মেয়ের মামাকে এক মাস করে কারাদণ্ড দেওয়া হয়েছে৷ এই ঘটনায় মেয়ের মাকে এক হাজার টাকা জরিমানা করা হয়েছে৷ এ ছাড়া প্রাপ্তবয়স্ক না হওয়া পর্যন্ত স্বামী-স্ত্রীর সামাজিক মেলামেশার ওপর নিষেধাজ্ঞা দেওয়া হয়েছে৷গত শুক্রবার রাত ১০টার দিকে শাজাহানপুর উপজেলা নির্বাহী কর্মকর্তা (ইউএনও) আবদুর রহমান এই আদেশ দেন৷পুলিশ ও প্রত্যক্ষদর্শীরা জানান, শাজাহানপুর উপজেলার মোবারক আলীর মেয়ের (১২) সঙ্গে পাশের আবু তালেবের ছেলের (১৬) বিয়ের আয়োজন করা হয়৷ খবর পেয়ে ইউএনও আবদুর রহমানের ভ্রাম্যমাণ আদালত বিকেল সাড়ে পাঁচটার দিকে মেয়ের বাড়িতে যান৷ কিন্তু ঘটনাস্থলে পৌঁছার আগেই বিয়ের আনুষ্ঠানিকতা শেষ হয়। পরে ভ্রাম্যমাণ আদালত ছেলেমেয়েসহ বিয়ে নিবন্ধকের (কািজ) সহকারীকে আটক করেন। রাতেই স্থানীয় ইউপি সদস্য মুনসুর রহমান ও মনোয়ারা বেগমের সহায়তায় অভিভাবকদের ইউএনওর কার্যালয়ে এনে ওই দণ্ড দেওয়া হয়৷
