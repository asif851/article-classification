
গাজীপুর সিটি করপোরেশনের মেয়র ও বিএনপির চেয়ারপারসনের উপদেষ্টা এম এ মান্নানের দুই দিনের রিমান্ড মঞ্জুর করেছেন আদালত। গতকাল বৃহস্পতিবার গাজীপুরের অতিরিক্ত মুখ্য বিচারিক হাকিমের আদালত রিমান্ড মঞ্জুর করেন। আসামিপক্ষের আইনজীবী মো. সহিদুজ্জামান জানান, জয়দেবপুরে বাসে পেট্রলবোমা মেরে অগ্নিসংযোগের মামলায় মেয়র মান্নানকে আদালতে হাজির করে ১০ দিনের রিমান্ডের আবেদন জানায় পুলিশ। শুনানি শেষে আদালত দুই দিনের রিমান্ড মঞ্জুর করেন। 
