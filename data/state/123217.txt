
২০১৭-২০১৮ অর্থবছরের প্রথম মাস অর্থাৎ গত জুলাইয়ে প্রবাসী বাংলাদেশিরা দেশে ১১২ কোটি মার্কিন ডলার পাঠিয়েছেন। গতকাল রোববার বাংলাদেশ ব্যাংকের এক কর্মকর্তা বলেন, ওই মাসে প্রবাসী আয় ১১ শতাংশ বেড়েছে। পবিত্র ঈদুল আজহাকে সামনে রেখে চলতি আগস্ট মাসেও প্রবাসী আয় বাড়ার সম্ভাবনা রয়েছে বলেও তিনি জানিয়েছেন। বাংলাদেশ ব্যাংকের ওই কর্মকর্তা আরও বলেন, ২০১৬-২০১৭ অর্থবছরে প্রবাসী আয় হয় ১ হাজার ৩০০ কোটি ডলার। সিনহুয়া
