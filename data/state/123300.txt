
বাগেরহাটের রামপালে কয়লাভিত্তিক তাপবিদ্যুৎ প্রকল্প বাতিলের দাবিতে বাংলাদেশ উদীচী শিল্পীগোষ্ঠী দৌলতপুর শাখা সংসদ খুলনা শহরে রোডমার্চ করেছে। গতকাল রোববার সকালে রোডমার্চটি দৌলতপুর থেকে শুরু হয়ে নতুন রাস্তা, বৈকালী-বয়রা বাজার, মেডিকেল কলেজ মোড়, সোনাডাঙ্গা বাসস্ট্যান্ড, শিববাড়ী মোড়, ফেরিঘাট মোড়, খুলনা পিকচার প্যালেস মোড়, জোড়াগেট, খালিশপুর হয়ে দৌলতপুর এসে শেষ হয়। বিভিন্ন মোড়ে পথসভায় বক্তারা প্রকৃতি ও মানুষকে রক্ষা করতে রামপাল কয়লাভিত্তিক তাপবিদ্যুৎ প্রকল্প বাতিলে সরকারের প্রতি আহ্বান জানান। 
