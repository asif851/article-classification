
বিএনপির যুগ্ম মহাসচিব রুহুল কবির রিজভী অভিযোগ করেছেন, তাঁকে দলের ভারপ্রাপ্ত মহাসচিব হিসেবে নিয়োগ দেওয়া হয়েছে বলে কোনো কোনো মহল ও সংবাদমাধ্যম বিভ্রান্তি ছড়াচ্ছে। গতকাল বৃহস্পতিবার রাতে এক বিবৃতিতে তিনি এ অভিযোগ করেন।বিবৃতিতে রুহুল কবির রিজভী বলেন, চলমান আন্দোলনকে নস্যাৎ করার জন্য সরকারের নিয়োজিত বিভিন্ন সংস্থা এ ধরনের মিথ্যা, বানোয়াট ও বিভ্রান্তিকর তথ্য প্রচার করছে। এতে দলের নেতা-কর্মী এবং জনগণকে বিভ্রান্ত না হতে তিনি আহ্বান জানান। এ ধরনের বিভ্রান্তিমূলক কথা প্রচার ও প্রকাশ করা থেকে বিরত থাকার জন্য গণমাধ্যমের প্রতি অনুরোধ জানান রিজভী। বিজ্ঞপ্তি।
