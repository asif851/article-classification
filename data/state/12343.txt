
অটোরিকশা সকাল ৬টা থেকে ৮টার মধ্যে মহাসড়কে সিএনজি স্টেশন থেকে গ্যাস সংগ্রহ করতে পারবে। সড়ক পরিবহন ও সেতুমন্ত্রী ওবায়দুল কাদের এই সময় বেঁধে দিয়েছেন। তবে গ্যাস সংগ্রহে যাওয়ার সময় অটোরিকশায় যাত্রী থাকতে পারবে না।আজ বৃহস্পতিবার কুমিল্লার চৌদ্দগ্রামে ঢাকা-চট্টগ্রাম মহাসড়ক চারলেন উন্নীতকরণ প্রকল্পের কাজ পরিদর্শনকালে সাংবাদিকদের এ কথা জানান।মন্ত্রী বলেন, যে এলাকায় সিএনজি চালিত অটোরিকশা চলাচল করে সে এলাকায় সিএনজি স্টেশন না থাকলে মহাসড়ক সংলগ্ন সিএনজি স্টেশন থেকেও গ্যাস সংগ্রহ করা যাবে। তবে এ জন্য সময় পাবে দুই ঘণ্টা।
