
ভারতের প্রজাতন্ত্র দিবস ছিল গতকাল মঙ্গলবার। দিনটি উপলক্ষে দেশটিতে ছুটি থাকায় ব্রাহ্মণবাড়িয়ার আখাউড়া স্থলবন্দর দিয়ে পণ্য আমদানি-রপ্তানি বন্ধ ছিল। তবে দুই দেশের মধ্যে যাত্রী পারাপার হয়েছে। আখাউড়া স্থলবন্দর আমদানি-রপ্তানিকারক অ্যাসোসিয়েশনের যুগ্ম সাধারণ সম্পাদক রাজীব উদ্দিন ভূঁইয়া বলেন, তবে এই বন্ধের বিষয়টি আগে থেকেই জানা থাকায় বন্দরে পণ্যবোঝাই কোনো ট্রাকআটকে ছিল না। যাত্রী পারাপার স্বাভাবিক ছিল। 
