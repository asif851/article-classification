
চট্টগ্রাম নগরের পতেঙ্গা থানাধীন নেভাল একাডেমি এলাকায় বিদেশি মদসহ মো. সাবের নামের এক ব্যক্তিকে গ্রেপ্তার করা হয়েছে। গত শুক্রবার রাত পৌনে ১২টার দিকে তাঁকে গ্রেপ্তার করে র‌্যাব। র‌্যাব-৭-এর সহকারী পরিচালক (মিডিয়া) মিমতানুর রহমান বলেন, গোপন সংবাদের ভিত্তিতে নেভাল একাডেমি এলাকার একটি দোকানঘরে অভিযান চালিয়ে সাবেরকে গ্রেপ্তার করা হয়। তাঁর কাছ থেকে ৪৪ ক্যান বিদেশি বিয়ার ও ১৪ বোতল বিদেশি মদ উদ্ধার করা হয়। তাঁর বিরুদ্ধে আইনানুগ ব্যবস্থা নেওয়ার জন্য পতেঙ্গা থানায় হস্তান্তর করা হয়েছে। মো. সাবের আনোয়ারা উপজেলার চুন্নাপাড়া এলাকার মৃত ফজল আহাম্মদের ছেলে। নিজস্ব প্রতিবেদক, চট্টগ্রাম|
