
লালমনিরহাট সদর উপজেলা পরিষদের নিজস্ব তহবিল থেকে ২৩ জন দরিদ্র মেধাবী শিক্ষার্থীকে মোট ৭৫ হাজার টাকার শিক্ষাবৃত্তি দেওয়া হয়েছে। এ উপলক্ষে গতকাল বৃহস্পতিবার উপজেলা পরিষদ মিলনায়তনে অনুষ্ঠানের আয়োজন করা হয়। এতে প্রধান অতিথি ছিলেন লালমনিরহাট জেলা প্রশাসক হাবিবুর রহমান। বিশেষ অতিথি ছিলেন সদর উপজেলা পরিষদ চেয়ারম্যান এ কে এম মমিনুল হক। সভাপতিত্ব করেন সদর উপজেলা নির্বাহী কর্মকর্তা শফিকুল ইসলাম। মাধ্যমিক স্তরের একজন ছাত্রীসহ পাঁচজন, উচ্চমাধ্যমিক স্তরে পাঁচজন ছাত্রীসহ ১১ জন এবং স্নাতক ও স্নাতকোত্তর পর্যায়ে দুজন ছাত্রীসহ সাতজনকে বৃত্তির টাকা দেওয়া হয়েছে।
