
নেত্রকোনার কেন্দুয়া উপজেলায় খাদ্যবান্ধব কর্মসূচির সুবিধাভোগী ব্যক্তিদের তালিকা অনলাইনে প্রকাশ করা হয়েছে। উপজেলা প্রশাসনের ফেসবুক পেজে গত বুধ ও বৃহস্পতিবার এই তালিকা প্রকাশ করা হয়।
স্থানীয় সূত্র জানায়, তালিকা নিয়ে উপজেলার বিভিন্ন ইউনিয়নে নানা অনিয়ম-দুর্নীতি ও স্বজনপ্রীতির অভিযোগ ওঠে।
গত ২৭ অক্টোবর প্রথম আলোয় ‘কেন্দুয়ায় খাদ্যবান্ধব কর্মসূচি: তালিকায় ডিলার, তাঁর স্ত্রী, স্বজন ও ধনীরা’ শিরোনামে একটি প্রতিবেদন ছাপা হয়।
এ পরিপ্রেক্ষিতে উপজেলা প্রশাসনের ফেসবুক পেজে ১৩টি ইউনিয়নের সুবিধাভোগী ব্যক্তিদের তালিকা প্রকাশ করা হয়েছে। এর মধ্যে বৃহস্পতিবার নয়টি ও বুধবার দুটি ইউনিয়নের তালিকা প্রকাশ করা হয়।
