
কক্সবাজারের উখিয়া উপজেলায় পাহাড়ে অবস্থিত বাড়ির একাংশ ধসে ছয় বছরের শিশু শাহরিয়ার হোসেন রাব্বী নিহত হয়েছে। গতকাল বুধবার রাত সাড়ে আটটার দিকে পালংখালী ইউনিয়নের আঞ্জুমানপাড়ায় এ ঘটনা ঘটে।
শাহরিয়ারের বাবার নাম সরোয়ার ইসলাম।
৯ নম্বর ওয়ার্ডের ইউপি সদস্য সোলতান আহমদ প্রথম আলোকে বলেন, কয়েক বছর ধরে সরোয়ার ইসলাম পরিবার নিয়ে পাহাড়ে বসবাস করছিলেন। টানা ভারী বৃষ্টিতে গতকাল রাতে বাড়ির একাংশ ধসে পড়ে। ওই অংশের চাপায় শাহরিয়ার মারা যায়।
পালংখালী ইউনিয়ন পরিষদের (ইউপি) চেয়ারম্যান গফুর উদ্দিন চৌধুরী বলেন, টানা ভারী বৃষ্টিতে পাহাড়ধস ও প্রাণহানির আশঙ্কায় দুদিন ধরে এলাকায় মাইকিং করা হচ্ছে। তবে পাহাড়ে বসবাসকারীরা কিছুতেই সতর্ক হচ্ছেন না।
উখিয়া থানার ভারপ্রাপ্ত কর্মকর্তা (ওসি) আবুল খায়েরের ভাষ্য, শিশুটির লাশ পারিবারিকভাবে দাফনের চেষ্টা চলছে।
