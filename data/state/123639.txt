
রাজধানীর কারওয়ান বাজারে টিসিবি ভবনের পাশের একটি বাণিজ্যিক ভবনে শুক্রবার বিকেলে আগুন লাগে। ফায়ার সার্ভিসের সাতটি ইউনিট প্রায় আধা ঘণ্টার চেষ্টায় সেই আগুন নিয়ন্ত্রণে আনে।
ফায়ার সার্ভিস ও সিভিল ডিফেন্সের কর্মকর্তারা জানান, শুক্রবার বিকেল সাড়ে চারটার দিকে চারতলা ওই ভবনের দ্বিতীয় তলায় আগুন লাগে। খবর পেয়ে ফায়ার সার্ভিসের সাতটি ইউনিট দ্রুত ঘটনাস্থলে গিয়ে আগুন নিয়ন্ত্রণে কাজ শুরু করে। বিকেল পাঁচটার দিকে আগুন নিয়ন্ত্রণে আনা সম্ভব হয়। তাৎক্ষণিকভাবে আগুন লাগার কারণ জানা যায়নি।
