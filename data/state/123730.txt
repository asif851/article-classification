
 
রাজধানীর মিরপুর ১০ নম্বর সেক্টরে একটি তিন তলা আবাসিক ভবনে আগুন লেগেছে। তবে সেখানে কোনো হতাহতের খবর পাওয়া যায়নি।
আজ শুক্রবার ভোর রাত সাড়ে চারটার দিকে মিরপুর ১০ নম্বর সেক্টরের বি ব্লকে দুই নম্বর সড়কের ১০ নম্বর বাসায় এই আগুন লাগার ঘটনা ঘটে।
প্রত্যক্ষদর্শী সূত্রে জানা গেছে, আজ ভোরে হঠাৎ করেই ওই বাসায় আগুন লাগে। পুরো ভবন কালো ধোঁয়ায় ছেয়ে যায়। খবর পেয়ে সঙ্গে সঙ্গেই ফায়ার সার্ভিসের চারটি ইউনিট ঘটনাস্থলে গিয়ে কিছুক্ষণ চেষ্টার পর আগুন নিয়ন্ত্রণে নিয়ে আসে।
ফায়ার সার্ভিসের নিয়ন্ত্রণ কক্ষ জানিয়েছে, ধারণা করা হচ্ছে বাসাটির নিচ তলায় বৈদ্যুতিক শর্টসার্কিট থেকে এই অগ্নিকাণ্ডের ঘটনা ঘটেছে। আগুন নিয়ন্ত্রণ করা হয়েছে। আপাতত ওই বাসার বিদ্যুৎ সংযোগ বিচ্ছিন্ন করে দেওয়া হয়েছে।
