
পররাষ্ট্র মন্ত্রণালয়ের মহাপরিচালক (পূর্ব এশিয়া ও প্রশান্ত) রাবাব ফাতিমাকে জাপানের নতুন রাষ্ট্রদূত হিসেবে নিয়োগ দিয়েছে সরকার। টোকিওতে তিনি মাসুদ বিন মোমেনের স্থলাভিষিক্ত হবেন। আজ মঙ্গলবার পররাষ্ট্র মন্ত্রণালয়ের এক বিজ্ঞপ্তিতে এ তথ্য জানানো হয়।বিসিএস (পররাষ্ট্র ক্যাডার) ১৯৮৬ ব্যাচের কর্মকর্তা রাবাব ফাতিমা এর আগে নিউইয়র্কে ও জেনেভায় বাংলাদেশের স্থায়ী মিশন, বেইজিংয়ে বাংলাদেশ দূতাবাস এবং কলকাতায় বাংলাদেশ উপ-হাই কমিশনে বিভিন্ন পদে দায়িত্ব পালন করেছেন। তিনি ২০০৬ থেকে ২০১৫ সাল পর্যন্ত লন্ডনে কমনওয়েলথ সচিবালয় ও আন্তর্জাতিক অভিবাসন সংস্থায় (আইওএম) কাজ করেছেন।ফ্লেচার স্কুল অব ডিপ্লোমেসি থেকে আন্তর্জাতিক সম্পর্কে স্নাতকোত্তর ডিগ্রিধারী রাবার ফাতিমা ব্যক্তিগত জীবনে বিবাহিত ও এক কন্যার মা।
