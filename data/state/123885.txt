
রাজধানীর বিভিন্ন স্থানে অভিযান চালিয়ে ৩০ হাজার ২০০ ইয়াবা বড়িসহ পাঁচ মাদক ব্যবসায়ীকে গ্রেপ্তার করেছে ঢাকা মেট্রোপলিটন পুলিশের (ডিএমপি) গোয়েন্দা ও অপরাধ তথ্য বিভাগ। গতকাল ডিএমপির সংবাদ বিজ্ঞপ্তিতে জানানো হয়, বৃহস্পতিবার রাতে শাহবাগ থানা এলাকায় অভিযান চালিয়ে আবুল বাশার ও রেজাউল করিম নামে দুই মাদক ব্যবসায়ীকে ২৬ হাজার ইয়াবাসহ গ্রেপ্তার করা হয়। ওই রাতেই পল্টন থানা এলাকায় অভিযান চালিয়ে ২০০ ইয়াবাসহ ফেরদৌস আরাফাত ও জাহিদুল হাসানকে গ্রেপ্তার করা হয়। আরেক অভিযানে নিউমার্কেট থানা এলাকা থেকে ৪ হাজার ইয়াবাসহ আল আমিন নামে আরেক মাদক ব্যবসায়ীকে গ্রেপ্তার করা হয়।
