
কক্সবাজারের জেলা ও দায়রা জজ সাদিকুল ইসলাম তালুকদারকে আজ বৃহস্পতিবার প্রত্যাহার করে আইন মন্ত্রণালয়ে সংযুক্ত করা হয়েছে।
আইন ও বিচার বিভাগের সচিব আবু সালেহ শেখ মো. জহিরুল হক এ তথ্য নিশ্চিত করে প্রথম আলোকে বলেন, সাদিকুল ইসলামের বিরুদ্ধে আনা একটি অভিযোগের বিষয়ে উচ্চ আদালত থেকে তদন্ত হয়েছে। তদন্তে প্রাথমিকভাবে সেই অভিযোগ প্রমাণিত হয়েছে। তাই উচ্চ আদালতের নির্দেশে তাঁকে প্রত্যাহার করা হয়েছে। প্রাথমিক তদন্তটি পূর্ণাঙ্গ করার জন্য এ সিদ্ধান্ত নেওয়া হয়েছে।
