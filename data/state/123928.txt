
আলোচিত সাত খুনের মামলায় ২৬ আসামির মৃত্যুদণ্ডাদেশের রায় কার্যকর দেখতে চান নারায়ণগঞ্জ সিটি করপোরেশনের নিহত কাউন্সিলর নজরুল ইসলামের শ্বশুর শহীদুল ইসলাম। রায়ে তিনি সন্তোষ প্রকাশ করেছেন।আজ সোমবার নারায়ণগঞ্জে ওই মামলার রায়ে ২৬ আসামিকে মৃত্যুদণ্ডাদেশ দিয়েছেন আদালত। নারায়ণগঞ্জ জেলা ও দায়রা জজ সৈয়দ এনায়েত হোসেন এই রায় ঘোষণা করেন। এরপরই আদালতপাড়ায় শহীদুল ইসলাম প্রথম আলোর কাছে রায়ের প্রতিক্রিয়ায় এসব কথা বলেন।রায় ঘোষণার ১০ মিনিট আগে নিহত কাউন্সিলর নজরুল ইসলামের স্ত্রী সেলিনা ইসলাম বিউটি আদালতে হাজির হন। রায় ঘোষণার সময় কাঁদতে থাকেন নজরুলের শাশুড়ি জ্যোৎস্না বেগম। এ সময় তিনি বলতে থাকেন, এই আসামিরা তাঁর মেয়ের সংসার তছনছ করেছে।
রায়ের প্রতিক্রিয়ায় শহীদুল ইসলাম প্রথম আলোকে বলেন, আমরা এ রায়ে খুশি। এ রায়ে যেন দ্রুত কার্যকর করা হয়, এ জন্য সরকারে কাছে জোর দাবি জানাচ্ছি।
শহীদুল ইসলাম বলেন, এরা (মৃত্যুদণ্ডাদেশপ্রাপ্ত) মানুষ না। এরা পশু, এরা বহু সংসার ধ্বংস করেছে। আদালত রায় দিয়েছে। আদালত উপযুক্ত বিচার করেছে। এখন রায় কার্যকর হলে মনের দুঃখ কিছুটা হলেও লাঘব হবে। রায় কার্যকর দেখে মরতে চান তিনি।
আজ রায় ঘোষণার সময় মামলার ৩৫ আসামির মধ্যে গ্রেপ্তার হয়ে কারাগারে থাকা ২৩ জন আদালতে উপস্থিত ছিলেন। তাঁদের মধ্যে ১৭ জন র‍্যাবের সদস্য। মামলার শুরু থেকেই র‍্যাবের সাবেক ৮ সদস্যসহ ১২ আসামি পলাতক।
সাত খুনের মামলায় মোট ৩৫ জনকে অভিযুক্ত করা হয়। তাঁরা হলেন চাকরিচ্যুত লেফটেন্যান্ট কর্নেল তারেক সাঈদ মোহাম্মদ, মেজর আরিফ হোসেন, লেফটেন্যান্ট কমান্ডার মাসুদ রানা, হাবিলদার এমদাদুল হক, আরওজি-১ আরিফ হোসেন, ল্যান্স নায়েক হীরা মিয়া, ল্যান্স নায়েক বেলাল হোসেন, সিপাহি আবু তৈয়ব, কনস্টেবল মো. শিহাব উদ্দিন, এসআই পূর্ণেন্দ বালা, করপোরাল রুহুল আমিন, এএসআই বজলুর রহমান, হাবিলদার নাসির উদ্দিন, এএসআই আবুল কালাম আজাদ, সৈনিক নুরুজ্জামান, কনস্টেবল বাবুল হাসান ও সৈনিক আসাদুজ্জামান নূর। কারাগারে থাকা বাকি আসামিরা হলেন সাবেক কাউন্সিলর নূর হোসেন, তাঁর সহযোগী আলী মোহাম্মদ, মিজানুর রহমান দীপু, রহম আলী, আবুল বাশার ও মোর্তুজা জামান (চার্চিল)।
পলাতক আসামিরা হলেন করপোরাল মোখলেছুর রহমান, সৈনিক আবদুল আলীম, সৈনিক মহিউদ্দিন মুনশি, সৈনিক আল আমিন, সৈনিক তাজুল ইসলাম, সার্জেন্ট এনামুল কবীর, এএসআই কামাল হোসেন, কনস্টেবল হাবিবুর রহমান এবং নূর হোসেনের সহযোগী সেলিম, সানাউল্লাহ ছানা, ম্যানেজার শাহজাহান ও ম্যানেজার জামাল উদ্দিন।
২০১৪ সালের ২৭ এপ্রিল বেলা দেড়টার দিকে ঢাকা-নারায়ণগঞ্জ লিংক রোড থেকে অপহৃত হন নারায়ণগঞ্জ সিটি করপোরেশনের কাউন্সিলর নজরুল ইসলাম, আইনজীবী চন্দন সরকারসহ সাতজন। তিন দিন পর ৩০ এপ্রিল শীতলক্ষ্যা নদীতে একে একে ভেসে ওঠে ছয়টি লাশ, পরদিন মেলে আরেকটি লাশ। নিহত অন্যরা হলেন নজরুলের বন্ধু মনিরুজ্জামান স্বপন, তাজুল ইসলাম, লিটন, গাড়িচালক জাহাঙ্গীর আলম ও চন্দন সরকারের গাড়িচালক মো. ইব্রাহীম।
ঘটনার এক দিন পর কাউন্সিলর নজরুলের স্ত্রী সেলিনা ইসলাম বাদী হয়ে আওয়ামী লীগের স্থানীয় নেতা (পরে বহিষ্কৃত) নূর হোসেনসহ ছয়জনের নাম উল্লেখ করে ফতুল্লা মডেল থানায় মামলা করেন। আইনজীবী চন্দন সরকার ও তাঁর গাড়িচালক ইব্রাহিম হত্যার ঘটনায় ১১ মে একই থানায় আরেকটি মামলা হয়। এই মামলার বাদী চন্দন সরকারের জামাতা বিজয় কুমার পাল। পরে দুটি মামলা একসঙ্গে তদন্ত করে পুলিশ।
আরও পড়ুন:সাত খুন মামলায় ২৬ জনের মৃত্যুদণ্ডনারায়ণগঞ্জ আদালত এলাকায় কড়া নিরাপত্তা
হত্যার পর পেট চিরে লাশ ফেলে দেওয়া হয় নদীতেপলাতক ১৩ জনকে গ্রেপ্তারের নির্দেশনূর হোসেনের সহযোগী আলী ছয় দিনের রিমান্ডেনূর হোসেনের গাড়িচালক জুবায়ের কুমিল্লায় গ্রেপ্তারর‌্যাবের কর্মকর্তাসহ ১৩ জনের আদালতে হাজিরাদুই র্যাব সদস্যের জবানবন্দির‌্যাবের আরও তিন সদস্য গ্রেপ্তার, সাত দিনের রিমান্ডে
