
বাংলাদেশ টেলিযোগাযোগ কোম্পানি লিমিটেডের (বিটিসিএল) নতুন ব্যবস্থাপনা পরিচালক হিসেবে দায়িত্ব পেয়েছেন মো. শাহনেওয়াজ। গতকাল রোববার আনুষ্ঠানিকভাবে দায়িত্ব নেন তিনি।
মো. শাহনেওয়াজ বিসিএস (টেলিকম) ক্যাডারের কর্মকর্তা এবং বিটিসিএলের সাবেক সদস্য (অর্থ)। তিনি ১৯৮০ সালে বাংলাদেশ প্রকৌশল বিশ্ববিদ্যালয় থেকে তড়িত্ কৌশলে ডিগ্রি লাভ করেন। ১৯৮১ সালে সহকারী বিভাগীয় প্রকৌশলী হিসেবে তত্কালীন বাংলাদেশ তার ও টেলিফোন বোর্ডে সরকারি চাকরিতে যোগ দেন। এ ছাড়া তিনি ১৯৮৯ সনে বিভাগীয় প্রকৌশলী, ২০০১ সালে পরিচালক, ২০০৯ সালে প্রধান কর্মাধ্যক্ষ এবং ২০১২ সালের ৬ নভেম্বর থেকে বিটিসিএলের সদস্য হিসেবে দায়িত্ব পালন করেন।
