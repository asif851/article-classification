
রাজশাহী বিশ্ববিদ্যালয়ে বিশ্বকবি রবীন্দ্রনাথ ঠাকুরের মৃত্যুবার্ষিকী উপলক্ষে আলোচনা সভা হয়েছে। গতকাল বৃহস্পতিবার দুপুরে বিশ্ববিদ্যালয়ের ফোকলোর বিভাগের সৈয়দ ইসমাইল হোসেন সিরাজী ভবনে এ সভার আয়োজন করা হয়। এতে রবীন্দ্রনাথের জীবনী ও তাঁর সৃষ্টিকর্ম নিয়ে আলোচনা করেন বিভাগের সাবেক সভাপতি অধ্যাপক মো. আবুল হাসান চৌধুরী ও সহকারী অধ্যাপক রতন কুমারসহ ফোকলোর বিভিন্ন বর্ষের শিক্ষার্থীরা। সহকারী অধ্যাপক মো. আমিরুল ইসলাম উপস্থাপন করেন ‘রবীন্দ্রনাথের গীতাঞ্জলি: নোবেলপ্রাপ্তি প্রসঙ্গ’ শিরোনামের প্রবন্ধ।
