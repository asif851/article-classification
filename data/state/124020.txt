
মিরসরাই উপজেলার ধুম ইউনিয়নের গোলকেরহাট এনসিসি ক্লাব আয়োজিত নুর আহম্মদ স্মৃতি গোল্ডকাপ ক্রিকেট টুর্নামেন্টের ফাইনাল খেলা গত ৩০ জানুয়ারি রাতে নুর আহম্মদ সওদাগর বাড়িসংলগ্ন মাঠে অনুষ্ঠিত হয়। ফাইনাল খেলায় প্রতিদ্বন্দ্বিতা করে বেস্ট অব রিলায়েন্স গোলকেরহাট একাদশ বনাম ফ্রেন্ড সার্কেল একাদশ বাংলাবাজার। বেস্ট অব রিলায়েন্স গোলকেরহাট একাদশ ৮ উইকেটে জয়লাভ করে। ম্যান অব দ্য ম্যাচ নির্বাচিত হন বিজয়ী দলের নোমান হোসেন। পুরস্কার বিতরণী অনুষ্ঠানে সভাপতিত্ব করেন ব্যবসায়ী আলমগীর হোসেন। প্রধান অতিথি ছিলেন এম এ হায়দার প্রাইমারি অ্যান্ড হাই স্কুলের প্রতিষ্ঠাতা আলী হায়দার। বিশেষ অতিথি ছিলেন উপজেলা আওয়ামী লীগের যুগ্ম সম্পাদক জহির উদ্দিন, উপজেলা বিএনপির যুগ্ম আহ্বয়ক গাজী নিজাম উদ্দিন, ব্যবসায়ী মীর্জা মোহাম্মদ জসিম উদ্দিন, বিএনপি নেতা মেজবাউল হক, মেহেরুন্নেছা ফয়েজ উচ্চবিদ্যালয়ের প্রধান শিক্ষক শাহজাহান, মুন স্টার পেইন্টের কর্মকর্তা মেজবাউল আলম প্রমুখ। বিজ্ঞপ্তি।
