
ঢাকা বিশ্ববিদ্যালয়ের গণযোগাযোগ ও সাংবাদিকতা বিভাগ প্রতিষ্ঠার ৫০ বছর পার করেছে। গতকাল বৃহস্পতিবার এ উপলক্ষে বর্ণাঢ্য শোভাযাত্রা বের করেন শিক্ষক-শিক্ষার্থীরা।
শোভাযাত্রায় বিভাগের চেয়ারপারসন আখতার সুলতানা, গোলাম রহমান, শেখ আবদুস সালাম, গীতি আরা নাসরীনসহ বিভাগের শিক্ষক, সাবেক ও বর্তমান শিক্ষার্থীরা অংশ নেন।
১৯৬২ সালের ২ আগস্ট প্রতিষ্ঠিত বিভাগটি সাংবাদিকতা শিক্ষায় গুরুত্বপূর্ণ ভূমিকা পালন করে আসছে। বিভাগ দিবসের দিন শোভাযাত্রা হওয়ার কথা থাকলেও ২ আগস্ট শুক্রবার হওয়ায় গতকালই এ কর্মসূচি পালন করা হয়।
