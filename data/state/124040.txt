
চাঁপাইনবাবগঞ্জের শিবগঞ্জ উপজেলায় গতকাল বিকেলে অস্ত্র বিক্রির সময় ইমাম হোসেন (২৫) নামের এক যুবককে আটক করেছে র‌্যাব-৫। তিনি শিবগঞ্জের নামোজগন্নাথপুর গ্রামের মজিবুর রহমানের ছেলে। চাঁপাইনবাবগঞ্জে র‌্যাব-৫ ক্যাম্পের এএসপি সহিদার রহমান বলেন, গোপন সংবাদের ভিত্তিতে বিকেল পৌনে চারটার দিকে শিবগঞ্জের দাদনচক খাজাঞ্জিপাড়া এলাকায় অস্ত্র বিক্রির সময় ইমাম হোসেনকে গ্রেপ্তার করা হয়। এ সময় তাঁর কাছ থেকে একটি বিদেশি পিস্তল, দুটি ম্যাগাজিন ও চার রাউন্ড গুলি পাওয়া যায়। এ ব্যাপারে শিবগঞ্জ থানায় অস্ত্র আইনে মামলার বিষয়টি প্রক্রিয়াধীন। 
