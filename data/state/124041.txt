
সিরাজগঞ্জের উল্লাপাড়ায় গতকাল বুধবার বিকেলে তিন দিনব্যাপী গ্রন্থমেলার উদ্বোধন করা হয়েছে। স্থানীয় সাংসদ তানভীর ইমাম মেলার উদ্বোধন করেন। উপজেলা প্রশাসনের উদ্যোগে উপজেলা পরিষদ চত্বরে আয়োজিত অনুষ্ঠানে ইউএনও মো. শামীম আলমের সভাপতিত্বে অন্যান্যের মধ্যে বক্তব্য দেন জেলা প্রশাসক বিল্লাল হোসেন, উপজেলা পরিষদের চেয়ারম্যান মারুফ বিন হাবিব, সহকারী কমিশনার (ভূমি) আকরাম আলী, উল্লাপাড়া থানার ওসি তাজুল হুদা প্রমুখ। ২০১০ সাল থেকে উল্লাপাড়ায় এ মেলা হচ্ছে। 
