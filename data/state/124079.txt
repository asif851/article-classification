
মৌলভীবাজারের কমলগঞ্জ উপজেলায় এক রাতে দুটি বাড়ি থেকে ১২টি গরু চুরি করে নিয়ে গেছে একদল চোর। গত সোমবার দিবাগত রাতে মুন্সীবাজার ইউনিয়নের নারায়ণক্ষেত্র গ্রামে এই ঘটনা ঘটে।মুন্সীবাজার ইউনিয়ন পরিষদের (ইউপি) ৫ নম্বর ওয়ার্ডের সদস্য মদরিছ আলী জানান, সোমবার দিবাগত রাতে মুন্সীবাজার ইউপির সাবেক চেয়ারম্যান ইকবাল হোসেন চৌধুরীর বাড়ির গোয়ালঘর থেকে চোরেরা একটি বাছুর ও ছয়টি গাভি চুরি করে নেয়। একই রাতে একই গ্রামের নরেশ শব্দকরের বাড়ি থেকে পাঁচটি গাভি চুরি হয়। ঈদুল আজহা সামনে রেখে গরুচোরদের অপতৎপরতা বেড়েছে বলে ধারণা করা হচ্ছে।মুন্সীবাজার ইউপির সাবেক চেয়ারম্যান ইকবাল হোসেন চৌধুরী ঘটনার সত্যতা নিশ্চিত করে বলেন, এ ঘটনা তিনি ইউনিয়ন পরিষদের চেয়ারম্যানকে জানিয়েছেন।
