
শিক্ষা বোর্ডগুলো অধীনস্থ শিক্ষাপ্রতিষ্ঠানে কাগজবিহীন ফল পাঠানো শুরু করেছে। চট্টগ্রাম শিক্ষা বোর্ড এবার উচ্চমাধ্যমিক সার্টিফিকেট পরীক্ষার (এইচএসসি) পূর্ণাঙ্গ ফল নিজস্ব ওয়েবসাইটে প্রকাশের পাশাপাশি অধীনস্থ শিক্ষাপ্রতিষ্ঠানগুলোতেও তা ই-মেইলের মাধ্যমে পাঠিয়েছে। অন্য বোর্ডগুলো পুরোপুরিভাবে না হলেও কাগজবিহীন ফল প্রকাশের দিকে ধীরে ধীরে এগোচ্ছে। এর আগে কাগজে ছাপা ফলাফলের অনুলিপি শিক্ষা বোর্ড থেকে কলেজে পাঠানো হতো। এতে বাড়তি সময় ও নানা জটিলতা দেখা দিত। গতকাল বুধবার প্রকাশ হওয়া এইচএসসির ফল ওয়েবসাইট ছাড়াও মুঠোফোনে খুদে বার্তার মাধ্যমে প্রকাশ করা হয়। নিজস্ব প্রতিবেদক
