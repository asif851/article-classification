
রাজশাহীতে নন্দন সাহিত্য একাডেমি ও চেতনা সাংস্কৃতিক গোষ্ঠীর উদ্যোগে শহীদ দিবস ও আন্তর্জাতিক মাতৃভাষা দিবস উপলক্ষে আলোচনা সভা, সম্মাননা প্রদান ও সাংস্কৃতিক অনুষ্ঠানের আয়োজন করা হয়।গত শুক্রবার রাতে নগরের চণ্ডীপুর এলাকায় আয়োজিত এ অনুষ্ঠানে সভাপতিত্ব করেন কবি ও গবেষক তসিকুল ইসলাম। অনুষ্ঠানে নন্দন সাহিত্য একাডেমির প্রতিষ্ঠাতা ও চেয়ারম্যান শেখ সাইদুর রহমান এবং চেতনা সাংস্কৃতিক গোষ্ঠীর পরিচালক আবুল হোসেন শুভেচ্ছা বক্তব্য দেন।অমর একুশে উপলক্ষে অনুষ্ঠানে শিল্প, সাহিত্য, শিক্ষা, সংস্কৃতি, মুক্তিযুদ্ধ, ভাষা আন্দোলন, সংগীত, চিকিৎসা, সমাজসেবা ও জাতীয় উন্নয়নমূলক কর্মকাণ্ডে অবদান রাখার জন্য ২১ গুণী ব্যক্তিকে আন্তর্জাতিক মাতৃভাষার সম্মাননা প্রদান করা হয়।পদক পাওয়া ব্যক্তিদের মধ্য থেকে বক্তব্য দেন ভাষাসৈনিক আবুল হোসেন, মুক্তিযোদ্ধা রুহুল আমিন প্রামাণিক, মুক্তিযোদ্ধা বদিউজ্জামান ও নূর হামিম রিজভী, ডিআইজি প্রিজন বজলুর রশিদ প্রমুখ।
