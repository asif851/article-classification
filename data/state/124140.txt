
বাংলাদেশ ফুটবল ফেডারেশনের (বাফুফে) লটারির ড্র আজ মঙ্গলবার দুপুরে মতিঝিলে বাফুফে ভবনের কনফারেন্স রুমে অনুষ্ঠিত হয়েছে। লটারিতে প্রথম হয়েছে ক্রমিক নম্বর ‘ঙ-৪০৬৩৯৩’ (UMA-406393)। এ ছাড়া দ্বিতীয় ও তৃতীয় হয়েছে যথাক্রমে ক্রমিক নম্বর ‘খ-৪৪৫৭০১’ (KHA-445701) ও ‘চ-২৬২৬৭৫’(CHA-262675)।
ড্র অনুষ্ঠানে প্রধান অতিথি হিসেবে উপস্থিত ছিলেন সড়ক পরিবহন ও সেতুমন্ত্রী ওবায়দুল কাদের। অনুষ্ঠানে বিশেষ অতিথি হিসেবে উপস্থিত ছিলেন যুব ও ক্রীড়া মন্ত্রণালয়ের উপমন্ত্রী আরিফ খান জয়।অনুষ্ঠানে আরও উপস্থিত ছিলেন বাফুফের সাধারণ সম্পাদক মো. আবু নাইম সোহাগ, জ্যেষ্ঠ সহসভাপতি আবদুস সালাম মুর্শেদী, সহসভাপতি বাদল রায়, সদস্য আমিরুল ইসলাম, সামশুল হক চৌধুরী প্রমুখ। বাফুফের জনসংেযাগ কর্মকর্তা আহসান আহমেদ স্বাক্ষরিত এক বিজ্ঞপ্তিতে এ তথ্য জানা যায়।
লটারির ফল দেখুন
