
চুয়াডাঙ্গা সদর উপজেলার কুতুবপুর ইউনিয়নে আবারও অপহরণের ঘটনা ঘটেছে৷ গত শনিবার রাতে দুবৃর্ত্তরা ভুলটিয়া সরকারি প্রাথমিক বিদ্যালয়ে দপ্তির কাম নৈশপ্রহরী আবুল কালাম আজাদ ওরফে সবুজকে (৩০) অপহরণ করে বলে অভিযোগ পাওয়া গেছে৷একই দিন থেকে ভোলার আলোচিত এম এ আলী প্রতিবন্ধী স্কুলের পরিচালক মো. আক্কেল আলী ওরফে আলী দাদু নিখোঁজ রয়েছেন৷ ধারণা করা হচ্ছে, তাঁকে অচেতন করে অপহরণ করা হয়েছে৷চুয়াডাঙ্গার পুলিশ জানায়, সহকারী পুলিশ সুপার (এএসপি সার্কেল) মো. কামরুজ্জামানের নেতৃত্বে একদল পুলিশ গতকাল রোববার সকাল সাড়ে ১০টায় কুতুবপুরের ভুলটিয়া গ্রামের আবুল কালাম আজাদের বাড়ি ও তাঁর স্কুল পরিদর্শন করেন৷ তাঁরা আজাদের পরিবার, বিদ্যালয়ের ছাত্র, শিক্ষক ও প্রতিবেশীদের সঙ্গে কথা বলেন৷এএসপি কামরুজ্জামান প্রথম আলোকে জানান, ভুলটিয়া গ্রাম ও আশপাশের বেশ কয়েকজন আজাদের কাছে কয়েক লাখ টাকা পান৷ ওই টাকার জন্য পাওনাদারেরা কয়েক দিন ধরে চাপ দিচ্ছিলেন৷ তা ছাড়া তিনি সম্প্রতি নারীঘটিত একটি মামলা তদারকি করছিলেন৷ একটি মুঠোফোন থেকে শুক্রবার রাত ১২টার দিকে অজ্ঞাতপরিচয়ের লোকজন তাঁকে হুমকি দেন এবং ভালোমন্দ খেয়ে নিতে বলেন৷ সেই সঙ্গে অসুবিধা আছে বলেও হুমকি দেন৷এর আগে ১ জুন রাতে ভুলটিয়া গ্রামের পাশের শিবপুর গ্রাম থেকে অভি হাসান (১৩) নামের এক স্কুলছাত্র ও লিটন আলী (২০) নামের এক তরুণ অপহৃত হন৷ চুয়াডাঙ্গা সদর থানা ও ঝিনাইদহের হরিণাকুণ্ডু থানার পুলিশ ৪ জুন যৌথ অভিযান চালিয়ে হরিণাকুণ্ডুর পোলতাডাঙ্গা মাঠ থেকে তাঁদের উদ্ধার করে৷ এ ছাড়া একই ইউনিয়নের বদরগঞ্জ বাজার এলাকা থেকে গত ১০ জানুয়ারি সোহেল রানা নামের এক ইটভাটা মালিককে অপহরণকারীরা ধরে নিয়ে গেলেও পাঁচ মাসেও তাঁর সন্ধান মেলেনি৷ভোলা খেয়াঘাট সড়কে অবস্থিত এম এ আলী প্রতিবন্ধী স্কুলের চেয়ারম্যান শওকত হোসেন বলেন, স্কুলের পরিচালক আক্কেল আলী ছাত্রছাত্রীদের মাসিক বাজার করতে শনিবার বিকেলে মাইক্রোবাস নিয়ে ভোলা বাজারে আসেন৷ মহাজনপট্টিতে মাইক্রোবাস রেখে কর্মচারীকে নিয়ে বাজার করেন৷ একপর্যায়ে শহরের কাবিল জামে মসজিদে মাগরিবের নামাজ পড়তে যান৷ এর পর থেকে িতনি নিখোঁজ৷শওকত হোসেন জানান, প্রতিষ্ঠানটির উন্নয়ন নিয়ে আক্কেল আলী অনেকের সঙ্গে বিরোধে জড়িয়ে পড়েন৷ ধারণা করা হচ্ছে, তাদের কেউ তাঁকে অপহরণ করতে পারে৷ভোলার পুলিশ সুপার মনিরুজ্জামান বলেন, ‘আক্কেল আলীর দুটি মুঠোফোনই বন্ধ৷ গত দুই দিন আমরা নির্ধারিত কিছু স্থানে খুঁজে বেড়িয়েছি৷ জিজ্ঞাসাবাদের জন্য মোশারেফ হোসেন ও মন্টু নামের দুজনকে আটক করা হয়েছে৷’আক্কেল আলীকে নিয়ে ২০১৩ সালের ৮ জুন প্রথম আলোতে ‘প্রতিবন্ধীদের বন্ধু আক্কেল আলী’ শিরোনামে শনিবারের বিশেষ প্রতিবেদন ছাপা হয়৷
