
কক্সবাজারের মহেশখালীর আদিনাথ মন্দিরে শিব চতুর্দশী পূজা ও মেলা আজ মঙ্গলবার থেকে শুরু হচ্ছে। চলবে ২৭ ফেব্রুয়ারি পর্যন্ত। মেলার আয়োজকেরা জানান, দেশের বর্তমান রাজনৈতিক পরিস্থিতির কারণে এবার আশানুরূপ তীর্থযাত্রী আসবে কি না, তা নিয়ে সন্দেহ রয়েছে।
পূজা উদ্‌যাপন কমিটির সভাপতি পূর্ণ চন্দ্র দে বলেন, আদিনাথ মেলা শান্তিপূর্ণভাবে সম্পন্ন করার লক্ষ্যে সব প্রস্তুতি শেষ হয়েছে। দূরদূরান্ত থেকে আসা তীর্থযাত্রীদের সেবা দেওয়ার জন্য মেলা প্রাঙ্গণে ১০০ জন স্বেচ্ছাসেবক নিয়োগ দেওয়া হয়েছে।
উপজেলা নির্বাহী কর্মকর্তা মোহাম্মদ আনোয়ারুল নাসের বলেন, মেলা সুষ্ঠুভাবে সম্পন্ন করতে তদারকি কমিটি গঠন করা হয়েছে। 
