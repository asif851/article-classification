
ঠাকুরগাঁও সরকারি কলেজের নতুন ছাত্রীনিবাস গতকাল মঙ্গলবার উদ্বোধন করা হয়েছে। কলেজ সূত্রে জানা গেছে, ৩ কোটি ১৩ লাখ টাকা ব্যয়ে ১০০ শয্যার নতুন ওই ছাত্রীনিবাসের উদ্বোধন করেন পানিসম্পদ মন্ত্রণালয়-সম্পর্কিত স্থায়ী কমিটির সভাপতি ও ঠাকুরগাঁও-১ আসনের সাংসদ রমেশ চন্দ্র সেন। সভাপতিত্ব করেন কলেজের অধ্যক্ষ গোলাম কিবরিয়া মণ্ডল। বক্তব্য দেন ঠাকুরগাঁওয়ের পুলিশ সুপার ফারহাত আহমেদ, জেলা পরিষদের প্রশাসক মুহা. সাদেক কুরাইশী, জেলা আওয়ামী লীগের সহসভাপতি মাহবুবুর রহমান, যুগ্ম সাধারণ সম্পাদক দীপক কুমার রায়, কলেজের উপাধ্যক্ষ আবু বক্কর সিদ্দিক প্রমুখ। পরে বার্ষিক ক্রীড়া প্রতিযোগিতার বিজয়ীদের মধ্যে পুরস্কার তুলে দেন অতিথিরা। ঠাকুরগাঁও প্রতিনিধি|
