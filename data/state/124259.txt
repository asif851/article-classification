
তীব্র শীত উপেক্ষা করে শিক্ষার্থীরা ‘মাদককে না বলি’ স্লোগান লেখা ব্যানার নিয়ে মানববন্ধন করেছে সড়কে। গতকাল সোমবার সকালে ব্রাহ্মণবাড়িয়ার আখাউড়া রেলওয়ে সরকারি উচ্চবিদ্যালয়ের সাত শতাধিক শিক্ষার্থী ও বিদ্যালয়ের শিক্ষকেরা এতে অংশ নেন। বিদ্যালয়ের প্রধান শিক্ষক মো. রকিব আহমেদ খান খাদেম বলেন, মাদকবিরোধী অভিযান ও প্রচারণার মাস উপলক্ষে বিদ্যালয়ের পাশের রাস্তায় এ কর্মসূচির আয়োজন করা হয়।
