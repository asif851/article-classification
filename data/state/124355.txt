
বান্দরবানের রোয়াংছড়ি উপজেলার তারাছা হেডম্যানপাড়ায় জনসংহতি সমিতির (জেএসএস) এক কর্মীকে হত্যার ঘটনায় গতকাল শুক্রবার পাঁচজনের নাম উল্লেখসহ ১৬ জনের বিরুদ্ধে মামলা হয়েছে।তবে গত মঙ্গলবার সংঘটিত হত্যার ঘটনায় পুলিশ ও সেনাবাহিনী অভিযান চালিয়ে এখনো মৃতদেহ উদ্ধার ও হত্যাকারীদের গ্রেপ্তার করতে পারেনি। জেএসএস নেতারা অভিযোগ করেন, আওয়ামী লীগের এক নেতার ঘনিষ্ঠ হিসেবে পরিচিতরা পাড়ায় প্রকাশ্যে এ হত্যাকাণ্ড ঘটিয়েছে। পুলিশ ও স্থানীয় লোকজন জানিয়েছেন, মঙ্গলবার রাতে ক্যহ্লাচিং মারমা ও পুলুমং মারমার নেতৃত্বে ১৫-১৬ জনের একটি দল জেএসএসের সক্রিয় কর্মী রেদাকসে মারমাকে (২২) বাড়ি থেকে তুলে নিয়ে যায়। তারা তাঁকে পাড়ার এক পাশে নিয়ে পিটিয়ে ও কুপিয়ে হত্যা করে এবং লাশ অজ্ঞাত স্থানে গুম করে ফেলে।
