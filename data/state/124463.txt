
চুয়াডাঙ্গায় ‘বাজারভিত্তিক কৃষি বিপণন ব্যবস্থাপনা প্রতিষ্ঠায় এসেম্বল সেন্টারের ভূমিকা, সম্ভাবনা, চ্যালেঞ্জ: প্রেক্ষিত মুজিবনগর সমন্বিত কৃষি উন্নয়ন প্রকল্প (বিপণন অঙ্গ)’ শীর্ষক এক জাতীয় সেমিনার গতকাল বৃহস্পতিবার অনুষ্ঠিত হয়। দুপুরে জেলা কৃষি বিপণন কর্মকর্তার সম্মেলনকক্ষে এই সেমিনারে কৃষি বিপণন অধিদপ্তরের খুলনা বিভাগীয় উপপরিচালক সুশান্ত কুমার কুণ্ডু সভাপতিত্ব করেন। সেমিনারের উদ্বোধন করেন প্রধান অতিথি কৃষি বিপণন অধিদপ্তরের মহাপরিচালক মো. মাহবুব আহমেদ। স্বাগত বক্তব্য দেন মুজিবনগর সমন্বিত কৃষি উন্নয়ন প্রকল্পের (বিপণন অঙ্গ) উপপ্রকল্প পরিচালক দেওয়ান আশরাফুল হোসেন। মূল প্রবন্ধ উপস্থাপন করেন বিপণন বিশেষজ্ঞ আবুল আশরাফ। 
