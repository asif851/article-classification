
জগন্নাথ বিশ্ববিদ্যালয়ের অর্থনীতি ও কম্পিউটার সায়েন্স অ্যান্ড ইঞ্জিনিয়ারিং বিভাগে সান্ধ্যকালীন বাণিজ্যিক কোর্স চালুর সিদ্ধান্ত বাতিল এবং বিশ্ববিদ্যালয় বাজেটে রাষ্ট্রীয় বরাদ্দ বাড়ানোর দাবিতে বিক্ষোভ সমাবেশ করেছে বিশ্ববিদ্যালয় শাখা সমাজতান্ত্রিক ছাত্রফ্রন্ট। গতকাল মঙ্গলবার বেলা ১২টার দিকে বিশ্ববিদ্যালয়ের মুক্তিযুদ্ধের প্রস্তুতি ভাস্কর্যের সামনে এ সমাবেশ অনুষ্ঠিত হয়। সমাবেশে বক্তারা বলেন, সরকারি বিশ্ববিদ্যালয় হচ্ছে গবেষণামূলক প্রতিষ্ঠান। যা পরিচালিত হবে সম্পূর্ণ রাষ্ট্রীয় খরচে। কিন্তু বর্তমানে শিক্ষার্থীদের শিক্ষার ব্যয় বহনের প্রয়োজনীয়তা থেকে ক্রমান্বয়ে দূরে সরে আসছে প্রশাসন। বিভিন্ন বিভাগে আদায় করা হচ্ছে ল্যাব উন্নয়ন ফির নামে অতিরিক্ত ফি। জগন্নাথ বিশ্ববিদ্যালয় প্রতিবেদক
