
মুন্সিগঞ্জের রামপাল ইউনিয়নের সিপাহীপাড়া চৌরাস্তাসংলগ্ন প্রাঙ্গণে গতকাল মঙ্গলবার বিকেলে মাদক ও সন্ত্রাসবিরোধী সমাবেশ হয়েছে। কমিউনিটি পুলিশিং ফোরাম রামপাল ইউনিয়নের আয়োজনে এ সমাবেশে প্রধান অতিথির বক্তব্য দেন পুলিশ সুপার বিপ্লব বিজয় তালুকদার। তিনি মাদক ব্যবসায়ী ও সন্ত্রাসীদের ধরিয়ে দিতে পুলিশকে সহযোগিতা করতে এলাকাবাসীর প্রতি আহ্বান জানান। সভায় আরও বক্তব্য দেন অতিরিক্ত পুলিশ সুপার এ বি এম মাসুদ হোসেন, সম্মিলিত সাংস্কৃতিক জোটের জেলা সভাপতি মতিউল ইসলাম, সদর উপজেলার সাবেক চেয়ারম্যান মনসুর আহমেদ, উপজেলা মুক্তিযোদ্ধা কমান্ডার এম এ কাদের প্রমুখ।
