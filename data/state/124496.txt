
সিরাজগঞ্জের রায়গঞ্জ উপজেলায় সৃজনশীল মেধা অন্বেষণ প্রতিযোগিতা শেষ হয়েছে। উপজেলা সদর বালিকা উচ্চবিদ্যালয়ে গতকাল রোববার সকালে ওই প্রতিযোগিতার উদ্বোধন করেন উপজেলা মাধ্যমিক শিক্ষা কর্মকর্তা এস এম শাহাদত হোসেন। বক্তব্য দেন উপজেলা সহকারী শিক্ষা কর্মকর্তা তারিকুল ইসলাম, উপজেলা একাডেমিক সুপারভাইজার নূরুন্নবী মিঞা প্রমুখ। উপজেলার বিভিন্ন শিক্ষাপ্রতিষ্ঠানের শিক্ষার্থীরা দিনব্যাপী আয়োজনের তিনটি বিভাগে (ষষ্ঠ-অষ্টম, নবম-দশম ও একাদশ-দ্বাদশ শ্রেণি) প্রতিযোগিতায় অংশ নেয়। প্রতিযোগীরা ভাষা ও সাহিত্য, দৈনন্দিন বিজ্ঞান, গণিত ও কম্পিউটার এবং বাংলাদেশ স্টাডিজ ও মুক্তিযুদ্ধ বিষয়ে নানা প্রশ্নের জবাব দেয়। উপজেলা পর্যায়ে প্রথম স্থান অর্জনকারী শিক্ষার্থী জেলা পর্যায়ের প্রতিযোগিতায় অংশ নেবে। 
