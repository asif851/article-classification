
‘জাতীয় পরিচয়পত্রের দরপত্র, শর্ত সংশোধনের প্রস্তাব দেশীয় প্রতিষ্ঠানগুলোর’ শিরোনামে ১৫ মে প্রথম আলোতে প্রকাশিত খবরের একাংশের প্রতিবাদ জানিয়েছে টাইগার আইটি বাংলাদেশ লিমিটেড। প্রতিবাদপত্রে টাইগার আইটি বলেছে, ওই খবরে একটি বিদেশি প্রতিষ্ঠানের সঙ্গে মধ্যস্থতাকারী হিসেবে টাইগার আইটি নামের দেশীয় একটি প্রতিষ্ঠান কাজ করছে মর্মে যে অভিযোগ ছাপা হয়েছে, তা ভিত্তিহীন।প্রতিবেদকের বক্তব্য: ১৪ মে স্থানীয় সরকার প্রশিক্ষণ ইনস্টিটিউটে অনুষ্ঠিত উন্নতমানের জাতীয় পরিচয়পত্র (স্মার্টকার্ড) তৈরি ও সরবরাহের দরপত্র-সম্পর্কিত প্রাথমিক সভা শেষে দেশীয় বিভিন্ন প্রতিষ্ঠানের প্রতিনিধিরা সাংবাদিকদের কাছে ওই অভিযোগ করেছিলেন৷
