
আমি মনে করি, প্রতিযোগিতায় জয় এবং পরাজয় শুধুই দুটো শব্দ। দুটো শব্দই কিন্তু জয়ের কথা বলে। পরাজয় বলে কিছু নেই। কারণ, একজন প্রতিযোগী যখন অংশগ্রহণ করে, পরাজয় তাকে চ্যালেঞ্জ গ্রহণ করার জন্য সাহসী করে। চ্যালেঞ্জ গ্রহণ করার সাহস যাদের আছে, আমি তাদের অভিবাদন জানাই। এবং আমি মনে করি, এই সাহস দিয়েই তারা নিজের স্বদেশকে পূর্ণ করবে।সেলিনা হোসেন, কথাসাহিত্যিক
তোমাদের বয়সে আমাদের স্কুলে ‘পাক সার জামিন সাদ বাদ’ গাইতে হতো। এর অর্থ আমরা বুঝতাম না। তোমাদের কী সৌভাগ্য! জাতীয় সংগীতে তোমরা যা বলছ; বুঝে বলছ, ভালোবেসে বলছ। ভাষা আর দেশ এক সূত্রে গাঁথা। ভাষাকে ভালোবাসা মানেই দেশকে ভালোবাসা।রেজওয়ানা চৌধুরী বন্যা, রবীন্দ্রসংগীতশিল্পী
 
