
বাংলা ভাষার বর্তমান সময়ের অন্যতম প্রধান কবি শহীদ কাদরী গুরুতর অসুস্থ। সোমবার রাত সোয়া তিনটার দিকে তাকে হাসপাতালে ভর্তি করা হয়। বর্তমানে নিউইয়র্কের নর্থ শোর হাসপাতালে নিবিড় পরিচর্যাকেন্দ্রে (আইসিইউ) তার চিকিৎসা চলছে।কবির স্ত্রী নীরা কাদরী বলেন, শহীদ কাদরীর শারীরিক অবস্থার অবনতি হলে অ্যাম্বুলেন্সে নর্থ শোর হাসপাতালের জরুরি বিভাগে নিয়ে যাওয়া হয়। সেখান থেকে তাঁকে দ্রুত আইসিইউতে নেওয়া হয়।গত ১৪ আগস্ট একুশে পদকপ্রাপ্ত শহীদ কাদরীর ৭৪ তম জন্মদিন ছিল। সেদিন বিকেল থেকে গভীর রাত পর্যন্ত জ্যামাইকার নিজ বাসভবনে ভক্ত-অনুরাগীরা কবিকে ফুল দিয়ে, গান গেয়ে ভালোবাসায় সিক্ত করেন।
