
ভারতের লোকসভা নির্বাচনে বিজয়ী হওয়ায় বিজেপির নেতা নরেন্দ্র মোদিকে অভিনন্দন জানিয়েছে জামায়াতে ইসলামী। সাম্প্রদায়িক সম্প্রীতি ও গণতান্ত্রিক মূল্যবোধের ভিত্তিতে ভারতের নতুন সরকার দেশ পরিচালনা করবে বলে দলটি আশা প্রকাশ করেছে।
জামায়াতের ভারপ্রাপ্ত আমির মকবুল আহমাদ আজ শুক্রবার গণমাধ্যমে পাঠানো এক বিবৃতিতে বলেন, ‘আমি আশা করি নরেন্দ্র মোদির নেতৃত্বে ভারতীয় জনতা পার্টি জোট এনডিএ সরকার গঠন করে সাম্প্রদায়িক সম্প্রীতি ও গণতান্ত্রিক মূল্যবোধের ভিত্তিতে দেশ পরিচালনা করবেন। বাংলাদেশ জামায়াতে ইসলামী বরাবরই প্রতিবেশী রাষ্ট্র ভারতের সাথে সত্ প্রতিবেশীসুলভ ও সমমধ্যতার ভিত্তিতে সম্পর্ক রক্ষায় আগ্রহী। জামায়াত বিশ্বাস করে ভারত ও বাংলাদেশের মধ্যে যে সব সমস্যা রয়েছে তা সমমর্যাদার ভিত্তিতে আলাপ আলোচনার মাধ্যমে সমাধান করা সম্ভব।’
