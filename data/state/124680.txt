
বিএনপি নির্বাচন থেকে সরে যাওয়ার ঘোষণা দেওয়ার পর বিভিন্ন কাউন্সিলর প্রার্থীর সমর্থকেরা পরিত্যক্ত মালামাল লুঠের মত করে যেভাবে কেন্দ্র দখল করার প্রতিযোগিতায় নেমেছিল-এতে ওই প্রার্থীরা জয়ী হলেও গণতন্ত্র ও জনগণ পরাজিত হয়েছে। অথচ সকালে নির্বাচনে স্বতঃস্ফুর্ত অংশগ্রহণ ছিল জনগণের। পরিস্থিতিও ছিল ভালো। গণতন্ত্রের জন্যও এই দৃশ্য ছিল ইতিবাচক।নবনির্বাচিত মেয়র তরুণ ও উদ্যমী। তিনি চট্টগ্রামের সমস্যা সম্পর্কেও ভালো ওয়াকিবহাল। তাঁর কাছে আমার প্রত্যাশা থাকবে তিনি যেনো দ্রুত সমস্যা নিরসনে এগিয়ে আসেন, দায়িত্বে নেওয়ার প্রথমদিন থেকেই যেনো কাজে নেমে পড়েন। আর কাজ করার ক্ষেত্রে যারা এসব সমস্যার বিষয়ে ভালো জানেন তাদের কাছ থেকে পরামর্শ নিয়ে নিজেও সমৃদ্ধ হবেন, উন্নয়ন কর্মকাণ্ডেও গতি আনবেন বলে আমার বিশ্বাস।
