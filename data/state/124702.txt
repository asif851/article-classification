
সুনামগঞ্জের জগন্নাথপুর উপজেলার কলকলিয়া ইউনিয়নের বালিকান্দি নতুনপাড়া গ্রামের দরিদ্র দিনমজুর বাবা তাঁর ১৪ বছরের মেয়ের একই গ্রামের এক ছেলের সঙ্গে বিয়ে ঠিক করেন। গত মঙ্গলবার রাতে বিয়ের দিন ধার্য ছিল। পরে উপজেলা নির্বাহী কর্মকর্তার (ইউএনও) নির্দেশে ওই রাতে কলকলিয়া ইউনিয়ন পরিষদের (ইউপি) চেয়ারম্যান বিয়েটি বন্ধ করে দেন। এলাকাবাসী জানান, আতাউর রহমানের মেয়ের সঙ্গে হাবিবুর রহমানের ছেলে সাদেকুর রহমানের বিয়ের দিন ধার্য হয় মঙ্গলবার রাতে। ইউপি চেয়ারম্যান সাজ্জাদুর রহমান ঘটনাস্থলে গিয়ে উভয় পরিবারের লোকজনকে বুঝিয়ে বিয়েটি বন্ধ করেন।
