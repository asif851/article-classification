
দক্ষিণ চট্টগ্রামের সাতকানিয়া উপজেলায় মোহামঞ্চদ ফারুক (২০) নামের ছাত্রলীগের এক নেতাকে উপজেলা পরিষদের দক্ষিণ পাশ থেকে ধরে নিয়ে গিয়ে পিটিয়ে আহত করে স্থানীয় ডলু নদীতে ফেলে দিয়েছে শিবিরের সন্ত্রাসীরা।গতকাল বিকেল পাঁচটার দিকে সাতকানিয়া পৌরসভার ভোয়ালিয়াপাড়ায় এ ঘটনা ঘটে। ফারুক সাতকানিয়া পৌরসভার ৩ নম্বর ওয়ার্ড ছাত্রলীগের সভাপতি ও পৌরসভার সতিপাড়া এলাকার মো. নুরুল আলমের ছেলে।উপজেলা যুবলীগের সভাপতি এ কে এম আসাদ জানান, ফারুক ব্যক্তিগত কাজে উপজেলার দক্ষিণ পাশে গেলে সেখানে ওত পেতে থাকা শিবিরের সন্ত্রাসীরা তাঁকে ধরে ভোয়ালিয়াপাড়ায় নিয়ে গিয়ে লাঠি দিয়ে এলোপাতাড়ি আঘাত করে আহত অবস্থায় পার্শ্ববর্তী ডলু নদীতে ফেলে দেয়।
