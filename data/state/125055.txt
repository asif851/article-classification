
সারা দেশে বাংলা নববর্ষ বরণে চলছে নানা আয়োজন। চলছে সংস্কৃতি ও ঐতিহ্যের ধারক মুখোশ, সরা, ইলিশ, হাতি, বাঘ, পাখিসহ নানা অনুষঙ্গের প্রতিকৃতি নির্মাণ। ছবিতে দেশের বিভিন্ন এলাকার এই চিত্র তুলে ধরা হলো।
মঙ্গল শোভাযাত্রার জন্য বিশাল আকৃতির মাছে চলছে তুলির শেষে আঁচড়। ছবিটি বগুড়া আর্ট কলেজ থেকে তোলা। ঢাকা বিশ্ববিদ্যালয়ের চারুকলা প্রাঙ্গণে মুখোশে সযত্নে রং বোলানো চলছে। মঙ্গল শোভাযাত্রাকে বর্ণাঢ্য করে তুলতে ব্যস্ত কয়েকজন। ছবিটি ময়মনসিংহের জাতীয় কবি কাজী নজরুল ইসলাম বিশ্ববিদ্যালয়ের চারুকলা বিভাগ থেকে তোলা।যশোর উদীচীর কার্যালয়ের সামনে দেয়ালে ফুটিয়ে তোলা হচ্ছে বাঙালি সংস্কৃতির প্রতিচ্ছবি। বর্ষবরণের শোভাযাত্রায় ব্যবহারের জন্য চলছে নানা উপকরণ তৈরির কাজ। ছবিটি চট্টগ্রাম বিশ্ববিদ্যালয়ের চারুকলা অনুষদ থেকে তোলা।শিল্পীরা ব্যস্ত রং বসাতে। ছবিটি নারায়ণগঞ্জ চারুকলা ইনস্টিটিউট থেকে তোলা। বাঘের গায়ে রং করছেন কয়েকজন। ছবিটি ময়মনসিংহের মুকুল নিকেতন স্কুল থেকে তোলা। বরিশাল উদীচী শিল্পীগোষ্ঠীর কর্মীরা পয়লা বৈশাখ উদ্‌যাপনে ব্যস্ত সময় কাটাচ্ছেন। ছবিটি শহরের বিএম স্কুল প্রাঙ্গণ থেকে তোলা।  বর্ষবরণে চুয়াডাঙ্গার দর্শনায় অনির্বাণ থিয়েটারের আয়োজন।মুখোশ তৈরিতে ব্যস্ত কয়েকজন। ছবিটি ময়মনসিংহ শহরের জাতীয় কবি কাজী নজরুল ইসলাম বিশ্ববিদ্যালয়ের চারুকলা বিভাগ থেকে তোলা। খুলনা বিশ্ববিদ্যালয়ের চারুকলা বিভাগে চলছে বর্ষবরণের প্রস্তুতি। দেয়ালে আঁকা হচ্ছে আলপনা। ছবিটি পাবনা সরকারি এডওয়ার্ড কলেজের ইংরেজি বিভাগ থেকে তোলা। ঢাকা বিশ্ববিদ্যালয়ের চারুকলা অনুষদের দেয়ালচিত্র। 
