
জাতীয় পর্যায়ে কৃতিত্বপূর্ণ অবদান রাখার জন্য নয়জন বিশিষ্ট ব্যক্তি ও একটি প্রতিষ্ঠানকে স্বাধীনতা পুরস্কার দেওয়া হচ্ছে। আজ রোববার মন্ত্রিপরিষদ বিভাগের বৈঠকে এ সিদ্ধান্ত নেওয়া হয়েছে। এবার সংস্কৃতি ক্ষেত্রে শিল্পী কাইয়ুম চৌধুরী ও কৃষি গবেষণায় বাংলাদেশ কৃষি গবেষণা ইনস্টিটিউটকে পুরস্কার দেওয়া হচ্ছে।২৫ মার্চ ওসমানী স্মৃতি মিলনায়তনে প্রধানমন্ত্রী শেখ হাসিনা স্বাধীনতা পুরস্কার তুলে দেবেন।যাঁদের পুরস্কার দেওয়া হচ্ছে তাঁরা হলেন ১৯৭১ সালের ৭ মার্চ বঙ্গবন্ধু শেখ মুজিবুর রহমানের ঐতিহাসিক ভাষণ সংরক্ষণকারী সাবেক গণপরিষদ সদস্য মোহাম্মদ আবুল খায়ের (মরণোত্তর), শহীদ মুন্সি কবির উদ্দিন আহমেদ (মরণোত্তর), শহীদ কাজী আজিজুল ইসলাম (মরণোত্তর), লে. কর্নেল (অব.) মো. আবু ওসমান চৌধুরী, ড. খসরুজ্জামান চৌধুরী (মরণোত্তর), শহীদ এস বি এম মিজানুর রহমান (মরণোত্তর), ডা. মোহাম্মদ হারিছ আলী (মরণোত্তর), ভাষাসৈনিক অধ্যক্ষ মো. কামরুজ্জামান (মরণোত্তর) এবং সংস্কৃতি ক্ষেত্রে শিল্পী কাইয়ুম চৌধুরী। এ ছাড়া কৃষি গবেষণায় অবদানের স্বীকৃতিস্বরূপ বাংলাদেশ কৃষি গবেষণা ইনস্টিটিউটকে পুরস্কার দেওয়া হচ্ছে। খবর বিজ্ঞপ্তির।
