
ইউ পার্লামেন্টের প্রতিনিধিদল আসছে সোমবারদেশব্যাপী চলমান হরতাল-অবরোধের মধ্যে ইউরোপীয় পার্লামেন্টের মানবাধিকারবিষয়ক উপকমিটির একটি প্রতিনিধি দল সোমবার সন্ধ্যায় ঢাকা আসছেন। বাংলাদেশের মানবাধিকার অবস্থা দেখতেই তারা আসছেন। তিন সদস্যের ওই প্রতিনিধিদলের নেতৃত্ব দেবেন ইউরোপীয় পার্লামেন্টের মানবাধিকারবিষয়ক উপকমিটির উপপ্রধান ক্রিশ্চিয়ান দান প্রেদা।
ইউএনবি খবরে আজ রোববার বলা হয়েছে, চার দিনের এ সফরের সময় প্রতিনিধিদল স্পিকার শিরীন শারমিন চৌধুরী, আইনমন্ত্রী আনিসুল হক ও পররাষ্ট্র মন্ত্রী আবুল হাসান মাহমুদ আলীর সঙ্গে বৈঠক করবে। এ ছাড়া প্রতিনিধিদলটি রাজনীতিবিদ, ব্যবসায়ী, নাগরিক সমাজ ও গণমাধ্যমের প্রতিনিধিদের সঙ্গে কথা বলবে।ইউরোপীয় পার্লামেন্টের মানবাধিকারবিষয়ক উপকমিটির সঙ্গে প্রধানমন্ত্রী শেখ হাসিনা ও বিএনপি চেয়ারপারসন খালেদা জিয়ার বৈঠকের সূচি নেই। তবে কূটনৈতিক সূত্রে জানা গেছে, প্রতিনিধিদলের সঙ্গে খালেদা জিয়ার সঙ্গে বৈঠক হতে পারে।

