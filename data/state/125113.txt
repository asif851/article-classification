
বিএনপি চেয়ারপারসন খালেদা জিয়ার বিরুদ্ধে রাষ্ট্রদ্রোহসহ ১১ মামলার শুনানি পিছিয়ে পরবর্তী তারিখ আগামী ২২ মে ধার্য করেছেন আদালত। আজ মঙ্গলবার ঢাকার মহানগর দায়রা জজ মো. কামরুল হোসেন মোল্লা এ দিন ধার্য করেন।
ওই আদালতের সরকারি কৌঁসুলি তাপস কুমার পাল প্রথম আলোকে বলেন, শুনানির সময় খালেদা জিয়ার আইনজীবীরা আদালতের কাছে তাঁর পক্ষে সময় চেয়ে আবেদন করেন। আদালত এ আবেদন মঞ্জুর করে শুনানির নতুন তারিখ নির্ধারণ করেছেন।
রাষ্ট্রদ্রোহ মামলা ছাড়াও নাশকতার অভিযোগ এনে রাজধানীর দারুস সালাম থানার আটটি ও যাত্রাবাড়ী থানার দুটি মামলা এই আদালতে অভিযোগ গঠনের শুনানির পর্যায়ে রয়েছে।
