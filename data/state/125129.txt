
সমৃদ্ধিশালী দেশ গড়ার জন্য শ্রমিকদের পেশাগত স্বাস্থ্য ও নিরাপত্তা নিশ্চিত করতে নিজ নিজ অবস্থান থেকে কাজ করার জন্য শ্রমিক, মালিক, সরকারসহ সবার প্রতি আহ্বান জানিয়েছেন রাষ্ট্রপতি আবদুল হামিদ। ন্যাশনাল প্রফেশনাল হেলথ অ্যান্ড সেফটি ডে পালন উপলক্ষে রাজধানীর ওসমানী স্মৃতি মিলনায়তনে গতকাল বৃহস্পতিবার এক অনুষ্ঠানে তিনি এ আহ্বান জানান। রাষ্ট্রপতি বলেন, নিরাপদ স্থানে সুস্বাস্থ্য নিয়ে কাজ করা শ্রমিকের আইনগত অধিকার। এর সঙ্গে দেশের উন্নয়ন ঘনিষ্ঠভাবে জড়িত। শ্রমিকেরা সুরক্ষিত থাকতে পারলে দেশের উৎপাদন বাড়বে এবং অর্থনৈতিক অগ্রগতিও হবে। এ জন্য জনগণের মধ্যে সচেতনতা সৃষ্টি করতে হবে।
