
স্কয়ার কনজুমার প্রডাক্টস লিমিটেডের বার্ষিক পরিবেশক ও বিক্রয় সম্মেলন ১ ও ২ ফেব্রুয়ারি কক্সবাজারের হোটেল সি-প্যালেসের বলরুমে অনুষ্ঠিত হয়েছে। সারা দেশের মাঠপর্যায়ের ৬২৪ জন বিক্রয় ও পরিবেশক প্রতিনিধি এবং ২৪৮ জন পরিবেশক এই সম্মেলনে অংশ নেন। সম্মেলনে বক্তব্য দেন স্কয়ার কনজুমার প্রডাক্টসের ব্যবস্থাপনা পরিচালক অঞ্জন চৌধুরী, কোম্পানির বিক্রয় ও বিতরণ বিভাগের উপমহাব্যবস্থাপক আবু তৈয়ব সিদ্দিকী প্রমুখ। ২০১৩ সালের আর্থিক ব্যবস্থাপনার চিত্র তুলে ধরেন মহাব্যবস্থাপক (হিসাব ও অর্থ) মো. গোলাম কিবরিয়া। বিজ্ঞপ্তি।
 
