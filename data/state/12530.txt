
টাঙ্গাইলের সখীপুর পৌরসভা কার্যালয়ে এক মেয়ের শ্লীলতাহানি করার অভিযোগে ওই কার্যালয়ের কর্মচারী আবু তালেবকে সাময়িক বরখাস্ত করা হয়েছে। গতকাল রোববার পৌরসভার এক জরুরি সভায় এ সিদ্ধান্ত নেওয়া হয় বলে পৌর মেয়র আবু হানিফ আজাদ জানিয়েছেন। এর আগে গত শনিবার রাতে এ বিষয়ে গ্রাম্য সালিস বৈঠকে আবু তালেবকে বেত্রাঘাত করা হয়। এরপর মামলার বাদী মেয়েটির ভাই মামলা তুলে নেন। আবু তালেব শ্লীলতাহানির অভিযোগ অস্বীকার করেছেন। 
