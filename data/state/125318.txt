
ফেনীর সীমান্ত এলাকা ছাগলনাইয়ার যশপুর থেকে বর্ডার গার্ড বাংলাদেশ (বিজিবি) গতকাল শুক্রবার ২৫ লাখ ৫০০ টাকা মূল্যের ভারতীয় পণ্যসহ এক যুবককে আটক করেছে। বিজিবি সূত্র জানায়, গোপন সংবাদের ভিত্তিতে ফেনীর জায়লস্কর বিজিবি-৪ ব্যাটালিয়নের সহকারী পরিচালক এ বি এম জাহাঙ্গীর আলমের নেতৃত্বে সীমান্ত এলাকা যশপুরের একটি ধানখেত থেকে শার্ট, শাড়ি, ইলেকট্রনিক পণ্য, ওষুধসহ আনোয়ার হোসেন নামের এক যুবককে আটক করে। ফেনীর বিজিবি-৪ ব্যাটালিয়নের পরিচালক লে. কর্নেল আহমেদ যোবায়ের আলম খান জানান, জব্দ করা পণ্যের মূল্য প্রায় ২৫ লাখ টাকা। 
