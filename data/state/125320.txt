
গাড়ি ভাঙচুর ও অগ্নিসংযোগের মামলায় জাতীয়তাবাদী যুবদলের সাধারণ সম্পাদক সাইফুল আলম, ছাত্রদলের সাবেক সভাপতি সুলতান সালাউদ্দিনসহ তিনজনের বিরুদ্ধে গ্রেপ্তারি পরোয়ানা জারি করেছেন আদালত। নয়াপল্টনে বিএনপির কেন্দ্রীয় কার্যালয়ের সামনে গাড়ি ভাঙচুর ও অগ্নিসংযোগের মামলায় গতকাল মঙ্গলবার ঢাকার মহানগর হাকিম তারেক মঈনুল ইসলাম ভূঁইয়া এ আদেশ দেন। গতকাল এ মামলায় সাক্ষ্য গ্রহণের দিন ধার্য ছিল। মামলার তিন আসামি সাইফুল, সুলতান সালাউদ্দিন ও ছাত্রদলের নেতা আবুল মনছুর খান হাজির না হওয়ায় আদালত এ আদেশ দেন। 
