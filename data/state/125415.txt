
ব্রাজিল থেকে আনা গম মানুষের খাওয়ার উপযোগী কি না, তা ৭২ ঘণ্টার মধ্যে জানাতে খাদ্য অধিদপ্তরের মহাপরিচালককে নির্দেশ দিয়েছেন হাইকোর্ট। আজ মঙ্গলবার  বিচারপতি কাজী রেজা-উল হক ও বিচারপতি আবু তাহের মো. সাইফুর রহমানের সমন্বয়ে গঠিত হাইকোর্ট বেঞ্চ এ আদেশ দেন। আদালতে রিট আবেদনের পক্ষে শুনানি করেন মাহবুব উদ্দিন খোকন। রাষ্ট্রপক্ষে ছিলেন ডেপুটি অ্যাটর্নি জেনারেল তাপস কুমার বিশ্বাস। শুনানি শেষে সাংবাদিকদের তাপস কুমার বিশ্বাস বলেন, ব্রাজিল থেকে আমদানি করা গম মানুষের খাওয়ার উপযোগী কি না, খাদ্য অধিদপ্তরের মহাপরিচালকের কাছে আদালত তা জানতে চেয়েছেন। গবেষণাগারে এ সংক্রান্ত সব পরীক্ষা-নিরীক্ষার ফলাফল আদালতে জমা দিতে বলা হয়েছে। আগামী ৫ জুলাই বিষয়টি আবার আদালতের কার্যতালিকায় আসবে। ব্রাজিল থেকে প্রায় ৪০০ কোটি টাকার নিম্নমানের গম আমদানিতে দুর্নীতির অভিযোগ খতিয়ে দেখতে গতকাল হাইকোর্টে রিট আবেদন করেন এক আইনজীবী। রিট আবেদনে তিনি দুর্নীতি দমন কমিশনকে (দুদক) দিয়ে তদন্তের নির্দেশনা চান। গতকাল আবেদন জমা দেওয়া আইনজীবীদের অন্যতম সানজীদ সিদ্দিকী প্রথম আলোকে বলেন, আইনজীবী পাভেল মিয়া গতকাল সোমবার হাইকোর্টের সংশ্লিষ্ট শাখায় জনস্বার্থে এ রিট আবেদনটি করেছেন। চলতি সময়ের আলোচিত গম আমদানি নিয়ে বিভিন্ন পত্রিকায় প্রকাশিত প্রতিবেদন এ আবেদনের সঙ্গে যুক্ত করা হয়েছে। আবেদনকারীর আইনজীবীরা জানান, ওই গম মানুষের খাবার উপযোগী কি না, তা দেশের মাননিয়ন্ত্রণ সংস্থা (বিএসটিআই) ও কৃষি গবেষণা ইনস্টিটিউটের (বারি) মাধ্যমে পরীক্ষা করাতে আবেদনকারী আদালতের কাছে নির্দেশনা চেয়েছেন। এ ছাড়া নিম্নমানের গম আমদানি ও সরবরাহ করা কেন বেআইনি ঘোষণা করা হবে না, তা জানতে চেয়ে আদালতের কাছে রুল চাওয়া হয়েছে। খাদ্য মন্ত্রণালয়ের সচিব ও খাদ্য অধিদপ্তরের মহাপরিচালককে আবেদনে বিবাদী করা হয়েছে।
আরও পড়ুন..
মহাপরিচালককে আবেদনে বিবাদী করা হয়েছে।ব্রাজিলের গম পুলিশকে দুর্বল করছে! খাবার অনুপযোগী গম পাওয়া যায়নি প্রয়োজন নেই তবু দলের স্বার্থে বাড়তি গম কেনা গম আমদানি বিষয়ের কথাবার্তা ভিত্তিহীন: খাদ্যমন্ত্রী
