
দশম ফ্রস্ট অ্যান্ড সুলিভান এশিয়া প্যাসিফিক আইসিটি অ্যাওয়ার্ডের আসরে ইমার্জিং মার্কেট সার্ভিস প্রোভাইডার পুরস্কার জিতেছে মুঠোফোন অপারেটর রবি আজিয়াটা লিমিটেড। সিঙ্গাপুরের সেন্ট রেজিজ হোটেলে গত বুধবার এক জমকালো অনুষ্ঠানে এ পুরস্কার তুলে দেওয়া হয়। রবির পক্ষ থেকে এ আন্তর্জাতিক পুরস্কার গ্রহণ করেন প্রতিষ্ঠানের ব্যবস্থাপনা পরিচালক ও সিইও মাইকেল কুনার। অনুষ্ঠানে সিঙ্গাপুরে নিযুক্ত বাংলাদেশের হাইকমিশনার মাহবুব উজ জামান, রবির মূল কোম্পানি আজিয়াটা গ্রুপ বারহাদের প্রেসিডেন্ট ও চিফ এক্সিকিউটিভ অফিসার দাতোশ্রি জামালউদ্দিন ইব্রাহিম প্রমুখ উপস্থিত ছিলেন। বিজ্ঞপ্তি।
