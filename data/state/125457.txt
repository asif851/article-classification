
ওআইসির সঙ্গে বাংলাদেশের সম্পর্ক জোরদারের লক্ষ্যে বিশেষ অবদান রাখার স্বীকৃতিস্বরূপ ইসলামি সম্মেলন সংস্থার (ওআইসি) মহাসচিব অধ্যাপক একমেলেদ্দিন ইহসানোগলুকে ‘বাংলাদেশ মৈত্রী পদক’ প্রদান করা হয়েছে। খবর বাসসের।
প্রধানমন্ত্রী শেখ হাসিনা গতকাল সোমবার সন্ধ্যায় নগরের একটি হোটেলে আয়োজিত অনুষ্ঠানে সফররত ওআইসির মহাসচিবের হাতে বাংলাদেশ মৈত্রী পদক তুলে দেন।
গত ২২ এপ্রিল মন্ত্রিসভার বৈঠকে অধ্যাপক একমেলেদ্দিনকে পদক প্রদানের প্রস্তাব অনুমোদিত হয়।
