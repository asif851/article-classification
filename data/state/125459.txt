
‘সাংসদ নন, তবু বাসা ছাড়েননি ৫৪ জন’ শিরোনামে ২৪ ফেব্রুয়ারি প্রথম আলোয় প্রকাশিত প্রতিবেদনে অন্যান্যের সঙ্গে সাবেক সাংসদ শাহিদা তারেখেরও (দীপ্তি) নাম ছাপা হয়েছে। তিনি এক চিঠিতে জানিয়েছেন, তিনি ৬ ফেব্রুয়ারি কর্তৃপক্ষকে বাসা বুঝিয়ে দিয়েছেন।সংসদ সচিবালয়ের করা তালিকার সূত্র ধরে প্রথম আলোতে ওই খবর ছাপা হয়। সংশ্লিষ্ট সূত্রগুলো বলছে, বাসা ছাড়েননি—এমন সাংসদদের তালিকায় ভুলক্রমে শাহিদা তারেখের নাম এসেছে।
