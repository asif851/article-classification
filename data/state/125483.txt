
আজ মঙ্গলবার সকাল আটটায় যশোরে ভারতীয় ভিসা আবেদন গ্রহণ শুরু হচ্ছে। সপ্তাহ খানেক পর ভিসা বিতরণ কার্যক্রমও শুরু হবে। শহরের খুলনা বাসস্ট্যান্ডের মনিহার প্রেক্ষাগৃহ এলাকায় কেন্দ্র স্থাপন করে এ কার্যক্রম শুরু হচ্ছে। এ কেন্দ্রে ইউক্যাশের মাধ্যমে ভিসা আবেদনের টাকা জমা দেওয়া যাবে। স্টেট ব্যাংক অব ইন্ডিয়ার খুলনা শাখার প্রধান মানিক চক্রবর্তী বলেন, টুরিস্ট ভিসার আবেদনের ক্ষেত্রে ই-টোকেন দরকার হবে। তবে ৬৫ বছরের ওপরের নাগরিকদের ক্ষেত্রে ই-টোকেন লাগবে না। এ ছাড়া চিকিৎসা, ব্যবসা, সাংবাদিক, ছাত্র বা অন্য কোনো ভিসার ক্ষেত্রে ই-টোকেনের দরকার হবে না। সকাল আটটা থেকে বেলা একটা পর্যন্ত ভিসা আবেদন জমা নেওয়া হবে। শুধু চিকিৎসা ভিসার ক্ষেত্রে সকাল আটটা থেকে সাড়ে নয়টা পর্যন্ত জমা নেওয়া হবে।
