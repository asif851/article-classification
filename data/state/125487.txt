
নোয়াখালীর বেগমগঞ্জ উপজেলার শরীফপুর ইউনিয়নের দক্ষিণ খানপুর গ্রামে স্কুলছাত্রী ধর্ষণের শিকার ও পরে আত্মহত্যার ঘটনায় থানায় মামলা হয়েছে। ধর্ষণের ঘটনায় অভিযুক্ত মো. রিপন ও তাঁকে ছিনিয়ে নেওয়া অপর তিন যুবককে আসামি করে ওই মামলা করা হয়।নিহত স্কুলছাত্রীর বাবা আবুল হাশেম বাদী হয়ে এ মামলা দায়ের করেন। মামলায় রিপনের বিরুদ্ধে ধর্ষণ ও অন্যদের বিরুদ্ধে আত্মহত্যায় প্ররোচনা দেওয়ার অভিযোগ আনা হয়। গতকাল রোববার সন্ধ্যা পর্যন্ত থানা-পুলিশ অভিযুক্তদের কাউকে গ্রেপ্তার করতে পারেনি।জানতে চাইলে ধর্ষণ ও আত্মহত্যায় প্ররোচনার অভিযোগে থানায় মামলা হওয়ার কথা নিশ্চিত করেন বেগমগঞ্জ থানার ভারপ্রাপ্ত কর্মকর্তা (ওসি) মোস্তাফিজুর রহমানগত শুক্রবার দিবাগত রাতে মা-বাবার অনুপস্থিতিতে নিজেদের বসতঘরে মো. রিপন (১৮) নামের এক যুবকের হাতে ধর্ষণের শিকার হয় নরোত্তমপুর ইউনিয়ন উচ্চবিদ্যালয়ের ষষ্ঠ শ্রেণির ছাত্রী রোজিনা আক্তার। রিপন পার্শ্ববর্তী কাদিরপুর ইউনিয়নের গয়েসপুর গ্রামের কালা মিয়ার ছেলে।ঘটনার পর বাড়ির লোকজন রিপনকে আটকে রাখেন। পরে রিপনের গ্রামের কয়েক যুবক এসে তাঁকে জোরপূর্বক ছিনিয়ে নিয়ে যায় এবং রোজিনাকে অপমানজনক কথা বলে যায়। এরপর শনিবার সকালে রোজিনা ফাঁস দিয়ে আত্মহত্যা করে।
