
ভোলার মনপুরা উপজেলা নির্বাচনে ভোটের লড়াইয়ে ভাবীর কাছে পরাজিত হয়েছেন দেবর। এ উপজেলায় আওয়ামী লীগ-সমর্থিত প্রার্থী সেলিনা আক্তার চৌধুরীর কাছে ৩০ হাজার ভোটের ব্যবধানে পরাজিত হয়েছেন তাঁর দেবর শামসুদ্দিন চৌধুরী বাচ্চু। সেলিনা আক্তার চৌধুরী পেয়েছেন ৩১ হাজার ১৫৪ ভোট। বিএনপি-সমর্থিত প্রার্থী শামসুদ্দিন চৌধুরী ওরফে বাচ্চু পেয়েছেন এক হাজার ১২ ভোট।সেলিনা আক্তার চৌধুরী আওয়ামী লীগের সাবেক সাংসদ জাফর উল্যাহ চৌধুরীর স্ত্রী। শামসুদ্দিন চৌধুরী জাফর উল্যাহ চৌধুরীর চাচাতো ভাই।কেন্দ্র দখল, প্রভাব বিস্তারের চেষ্টা ও নানা অনিয়ম ঘিরে সৃষ্ট সহিংসতার মধ্য দিয়ে চতুর্থ ধাপে আজ রোববার ৯১টি উপজেলায় ভোট গ্রহণ শেষ হয়েছে। এখন চলছে গণনা।
