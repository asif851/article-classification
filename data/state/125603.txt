
ঢাকার হজরত শাহজালাল আন্তর্জাতিক বিমানবন্দর থেকে গত বুধবার মধ্যরাতে ৪০০ গ্রাম ওজনের সোনাসহ মামুন আহমেদ নামের এক যাত্রীকে আটক করা হয়েছে। উদ্ধার হওয়া সোনার মূল্য প্রায় দুই লাখ টাকা।বিমানবন্দর থানা পুলিশ সূত্র জানায়, মালয়েশিয়ার একটি উড়োজাহাজে করে মামুন আহমেদ বুধবার মধ্যরাতে ঢাকায় আসেন। বিমানবন্দরের গ্রিন চ্যানেল পার হওয়ার পর তাঁর গতিবিধি সন্দেহজনক হওয়ায় বিমানবন্দরের আর্মড পুলিশ ব্যাটালিয়ন (এপিবিএন) তাঁকে আটককরে। তাঁর শরীর তল্লাশি করে ১০০ গ্রাম করে ওজনের চারটি সোনার বার উদ্ধার করা হয়। পরে ওই ৪০০ গ্রাম সোনাসহ তাঁকে বিমানবন্দর থানায় সোপর্দ করা হয়।এপিবিএনের জ্যেষ্ঠ সহকারী পুলিশ সুপার আলমগীর হোসেন গতকাল বৃহস্পতিবার প্রথম আলোকে বলেন, এর আগে মামুন শার্টের কলারে ৩৯টি সোনার চেইনের চালান নিয়ে এসেছিলেন বলে জিজ্ঞাসাবাদে স্বীকার করেছেন। তাঁর বিরুদ্ধে বিমানবন্দর থানায় মামলা হয়েছে।
