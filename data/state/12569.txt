
রাজধানীতে হজরত শাহজালাল আন্তর্জাতিক বিমানবন্দর থেকে সোয়া সাত কেজি ওজনের ৬২টি সোনার বার উদ্ধার করা হয়েছে। দুই যাত্রীর প্যান্ট ও মোজার ভেতর থেকে বারগুলো উদ্ধার করা হয়।আজ মঙ্গলবার বেলা ১১টার দিকে সোনার বারগুলো উদ্ধার করেছে শুল্ক বিভাগ। কাস্টমসের শুল্ক বিভাগ সূত্র জানিয়েছে, উদ্ধার করা সোনার বারের মূল্য সাড়ে তিন কোটি টাকা।আটক ব্যক্তিরা হলেন দুলাল হোসেন ও সাইদুর রহমান। তাঁরা দুবাই থেকে ঢাকায় এসেছেন। দুজনেরই বাড়ি কুমিল্লায়।কাস্টমসের শুল্ক বিভাগের উপপরিচালক মোস্তাফিজুর রহমান জানান, বিমানবন্দরের ২ নম্বর টারমিনাল দিয়ে বের হওয়ার সময় তাঁদের আটক করা হয়। এ ব্যাপারে মামলা করার প্রক্রিয়া চলছে বলে তিনি জানান।
