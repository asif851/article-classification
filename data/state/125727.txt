
মানিকগঞ্জের দৌলতপুর উপজেলার কলিয়া গ্রামে গতকাল মঙ্গলবার দুপুরে ট্রাকের ধাক্কায় আকলিমা আক্তার (১২) নামে এক স্কুলছাত্রী নিহত হয়েছে। ওই গ্রামের ইয়াছিন মোল্লার মেয়ে আকলিমা স্থানীয় কলিয়া উচ্চবিদ্যালয়ের ষষ্ঠ শ্রেণির ছাত্রী ছিল।পুলিশ এবং স্থানীয় সূত্র জানায়, গতকাল বেলা দেড়টার দিকে বিদ্যালয় থেকে বাড়ি ফিরছিল আকলিমা। এ সময় উপজেলার দৌলতপুর-কলিয়া সড়কে একটি ট্রাক পেছন থেকে সজোরে তাকে ধাক্কা দেয়। এতে সে ছিটকে সড়কের পাশে পড়ে গুরুতর আহত হয়। এলাকাবাসী প্রথমে তাকে স্থানীয় উপজেলা স্বাস্থ্য কমপ্লেক্সে নিয়ে যায়। অবস্থা আশঙ্কাজনক হওয়ায় পরে মানিকগঞ্জ সদর হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন।দৌলতপুর থানার ভারপ্রাপ্ত কর্মকর্তা (ওিস) নাজমুল নিশাত জানান, ট্রাকসহ এর চালক ও সহকারীকে আটক করা হয়েছে। থানায় একটি মামলা হয়েছে।
