
ফেনীর দাগনভূঞায় গত শুক্রবার রাতে ডাকাতির প্রস্তুতিকালে এলাকাবাসী মো. জাকির হোসেন (২০) নামে একজনকে ধরে গণপিটুনি দিয়ে পুলিশে সোপর্দ করেছে। সে উপজেলার করমল্লাপুর গ্রামের মো. জাফরের ছেলে।পুলিশ ও এলাকাবাসী জানায়, শুক্রবার রাতে উপজেলার করমল্লাপুর গ্রামে বসে কিছু লোক ডাকাতির প্রস্তুতি নিচ্ছিল। এলাকাবাসী টের পেয়ে তাদের ঘিরে ফেলে। এ সময় অন্য ডাকাতেরা দৌড়ে পালিয়ে গেলেও মো. জাকির হোসেন ধরা পড়ে। এলাকাবাসী তার কাছ থেকে ডাকাতির কাজে ব্যবহূত শাবল, গ্রিল ও তালা ভাঙার যন্ত্রপাতি এবং ছোরা উদ্ধার করে। পরে তাঁকে গণপিটুনি দিয়ে পুলিশে সোপর্দ করা হয়।দাগনভূঞা থানা-পুলিশ তাঁকে উদ্ধার করে চিকিৎসার জন্য পুলিশ হেফাজতে ফেনী সদর হাসপাতালে ভর্তি করেছে।দাগনভূঞা থানার ভারপ্রাপ্ত কর্মকর্তা মো. নিজাম উদ্দিন ডাকাত সন্দেহে গণপিটুনি দিয়ে একজনকে পুলিশে সোপর্দ করার সত্যতা নিশ্চিত করেছেন।
 
