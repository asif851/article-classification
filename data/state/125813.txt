
বিজয় দিবস উপলক্ষে কর্মসূচি ঘোষণা করেছে বিএনপি। আজ মঙ্গলবার দুপুরে নয়াপল্টনের কেন্দ্রীয় কার্যালয়ে দলটির ভারপ্রাপ্ত মহাসচিব মির্জা ফখরুল ইসলাম আলমগীর এ কর্মসূচি ঘোষণা করেন।এর আগে বিএনপির চেয়ারপারসন খালেদা জিয়া দলটির উপদেষ্টা, মহাসচিব, যুগ্ম মহাসচিব, সাংগঠনিক সম্পাদকসহ বিএনপির অঙ্গ ও সহযোগী সংগঠনের নেতাদের সঙ্গে এক বৈঠকে বসেন। ওই বৈঠক শেষে এ কর্মসূচি ঘোষণা করা হয়।
ঘোষিত কর্মসূচির মধ্যে রয়েছে ১৪ ডিসেম্বর শহীদ বুদ্ধিজীবী দিবস উপলক্ষে শহীদ মিনারে শ্রদ্ধা নিবেদন, ১৫ ডিসেম্বর রাজধানীর ইঞ্জিনিয়ার্স ইনস্টিটিউটে আলোচনা সভা, ১৬ ডিসেম্বর সকালে জাতীয় স্মৃতিসৌধে শ্রদ্ধা নিবেদন ও দলের প্রতিষ্ঠাতা সাবেক রাষ্ট্রপতি জিয়াউর রহমানের কবরে ফাতেহা পাঠ। ১৭ ডিসেম্বর ঢাকা মহানগর বিএনপির উদ্যোগে শোভাযাত্রা হবে। ১৮ ডিসেম্বর ’৯০-এর ডাকসু ও সর্বদলীয় ছাত্র পরিষদের উদ্যোগে ছাত্র সমাবেশ হবে।
