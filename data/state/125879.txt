
বীরাঙ্গনাদের জন্য তিনটি দাবি জানিয়ে গতকাল বৃহস্পতিবার বিকেলে কেন্দ্রীয় শহীদ মিনারে পেশাজীবী নারী সমাজ ৩১ জন বীরাঙ্গনা মুক্তিযোদ্ধা নারীকে সঙ্গে নিয়ে মোমবাতি প্রজ্বালন ও অবস্থান কর্মসূচি পালন করে। দাবি তিনটি হলো: স্বাধীনতা দিবসে বীরাঙ্গনা মুক্তিযোদ্ধাদের সম্মান ও স্বীকৃতির জন্য রাষ্ট্রীয় পর্যায়ে একটি আয়োজন, আগামী মাসের মধ্যেই তাঁদের ভাতার টাকা প্রাপ্তি নিশ্চিত করা এবং এই মুক্তিযোদ্ধা নারীদের সম্মানে এ মাসের মধ্যেই একটি স্মৃতিসৌধ নির্মাণের কাজ শুরু করা। এ কর্মসূচির সভাপতি ছিলেন অধ্যাপক মাহফুজা খানম। বক্তব্য দেন শিরিন বানু বিপ্লব বালা, আফরোজা হক, নাসিমুন আরা হক, শাহিনা হাফিজ ও চারজন বীরাঙ্গনা মুক্তিযোদ্ধা। বিজ্ঞপ্তি|
