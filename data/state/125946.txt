

রাজধানীর পল্লবীর বিদ্যানন্দ ফাউন্ডেশন রমজানে প্রতিদিন বিনা মূল্যে দুই হাজার প্যাকেট ইফতারি বিতরণ করছে। শুধু ঢাকা নয়, চট্টগ্রাম ও ময়মনসিংহ মিলিয়ে মোট আটটি শাখায় চলছে বিদ্যানন্দ ফাউন্ডেশনের ইফতার ও সাহ্‌রির আয়োজন। বিদ্যানন্দ ফাউন্ডেশনের স্লোগান হলো ‘পড়ব, খেলব, শিখব’। ফাউন্ডেশনের কার্যালয়ে দরিদ্র পরিবারের শিশুদের বিনা মূল্যে পড়ানো হয়। রমজান ছাড়া অন্য সময় ফাউন্ডেশন এক টাকায় গরিবদের খাবার দেয়। চিকিৎসাও এক টাকায়। এক টাকা করে নেওয়ার কারণ, যাতে কেউ একে ভিক্ষা বা দান মনে না করে। তবে ইফতার ও সাহ্‌রির জন্য ওই প্রতীকী টাকাও নেওয়া হয় না। ফাউন্ডেশনের কার্যালয় থেকে ইফতার তৈরি ও বিতরণের চিত্র সম্প্রতি ক্যামেরাবন্দী করেছেন সাবিনা ইয়াসমিন









