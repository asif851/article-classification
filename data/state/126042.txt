
২০১৬ সালের মাধ্যমিক স্কুল সার্টিফিকেট পরীক্ষার (এসএসসি) ফরম পূরণে অতিরিক্ত অর্থ আদায় করা দিনাজপুর বোর্ডের ১৯৪টি শিক্ষাপ্রতিষ্ঠানকে অর্থ ফেরতের নির্দেশ দেওয়া হয়েছে। অর্থ ফেরতের তাগাদা দিয়ে বোর্ডের পক্ষ থেকে ওই শিক্ষাপ্রতিষ্ঠানগুলোকে চিঠি দেওয়া হয়েছে।দিনাজপুর শিক্ষা বোর্ডের সহকারী পরীক্ষা নিয়ন্ত্রক মো. রাকিবুল ইসলাম বলেন, শিক্ষা মন্ত্রণালয়ের জারি করা পরিপত্রের আলোকে ৭ ফেব্রুয়ারির মধ্যে অতিরিক্ত অর্থ ফেরত দিয়ে ৮ ফেব্রুয়ারির মধ্যে বোর্ডে প্রমাণপত্র জমা দেওয়ার জন্য গতকাল ওই চিঠি দেওয়া হয়েছে।
