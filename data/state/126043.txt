
খিলগাঁও এলাকার নাসিরাবাদ ইউনিয়নের ডজন খানেক গ্রামের প্রায় ৪০ হাজার মানুষ পানিবন্দী। এক গ্রাম থেকে আরেক গ্রামে যেতেও প্রয়োজন নৌকার। যোগাযোগব্যবস্থা অত্যন্ত নাজুক। রূপগঞ্জ থেকে বালুরপাড় বাজার হয়ে আফতাবনগর পর্যন্ত সংযোগ সেতু প্রকল্পের কাজ ১৪ বছর আগে শুরু হয়ে আর এগোয়নি। নৌকাই এখানকার বাসিন্দাদের প্রধান বাহন। এক স্থান থেকে অন্য স্থানে যেতে হলে নৌকা অথবা বাঁশের সেতু ব্যবহার করতে হয়। পানিবন্দী বাসিন্দাদের জন্য প্রতি বৃহস্পতিবার কায়েতপাড়া বাজারে বসে নৌকার হাট। নৌকা কিনতে ঢাকার অন্যান্য এলাকা থেকে লোকজন আসেন। ছবিগুলো সম্প্রতি তুলেছেন আবদুস সালাম
