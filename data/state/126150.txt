
শিক্ষার মানোন্নয়নের লক্ষ্যে রংপুরের তারাগঞ্জ উপজেলা মিলনায়তনে গতকাল সোমবার মতবিনিময় সভা হয়। সম্মিলিত শিক্ষক সমাজের আয়োজনে ওই সভায় জনপ্রতিনিধি, শিক্ষক, সাংবাদিক, বিভিন্ন রাজনৈতিক দলের নেতা-কর্মী অংশ নেন। গতকাল বিকেলে অনুষ্ঠিত ওই সভায় স্থানীয় সাংসদ আহসানুল হক চৌধুরী, উপজেলা পরিষদের চেয়ারম্যান আনিছুর রহমান, ইউএনও গোলাম মওলা, ওসি তাপস সরকার, উপজেলা আওয়ামী লীগের সভাপতি আতিয়ার রহমান, সাধারণ সম্পাদক নজরুল ইসলাম, উপজেলা মাধ্যমিক শিক্ষা কর্মকর্তা লিপিকা দত্ত প্রমুখ উপস্থিত ছিলেন।
