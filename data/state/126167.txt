
জয়পুরহাটের আক্কেলপুর উপজেলার বিনঝাড় দাখিল মাদ্রাসার এক ছাত্রীকে উক্ত্যক্ত করায় ভ্রাম্যমাণ আদালত শাকিল হোসেন (২০) নামের এক তরুণকে ছয় মাসের কারাদণ্ড দিয়েছেন। ভ্রাম্যামাণ আদালতের বিচারক ও উপজেলা নির্বাহী কর্মকার্তা (ইউএনও) গোলাম মো. শাহনেওয়াজ গতকাল দুপুরে ওই রায় দেন। শাকিল উপজেলার বামনী গ্রামের বাসিন্দা। আক্কেলপুর থানার এএসআই ইসমাইল হোসেন জানান, শাকিল মাদ্রাসায় আসা-যাওয়ার পথে মেয়েটিকে প্রায়ই উত্ত্যক্ত করতেন। গতকালও মেয়েটিকে উত্ত্যক্ত করলে শাকিলকে ভ্রাম্যমাণ আদালতে হাজির করা হয়। 
