
নব্য জেএমবির সারোয়ার-তামিম গ্রুপের দুই সদস্যকে গ্রেপ্তারের তথ্য দিয়েছে র‍্যাব।
আজ রোববার সকালে র‍্যাবের পক্ষ থেকে গণমাধ্যমে পাঠানো মোবাইল ফোনের খুদে বার্তায় এই তথ্য জানানো হয়।
খুদে বার্তায় বলা হয়, নারায়ণগঞ্জের রূপগঞ্জ থেকে ওই দুই ব্যক্তিকে অস্ত্রসহ গ্রেপ্তার করা হয়েছে।
র‍্যাবের ভাষ্য অনুযায়ী, গ্রেপ্তার হওয়া দুজন হলেন সারোয়ার-তামিম গ্রুপের শুরা সদস্য ও ঢাকা মহানগর পশ্চিমের দাওয়াতি আমির ইমরান আহমেদ ও তাঁর এক সহযোগী।
ঘটনার বিষয়ে বিস্তারিত তথ্য জানায়নি র‍্যাব। বিস্তারিত তথ্য জানাতে আজ বেলা ১১টায় র‍্যাবের ব্রিফিং করার কথা।
