
গণজাগরণ মঞ্চ একাংশের মুখপাত্র ইমরান এইচ সরকার বলেছেন, দেশে বিদ্যমান রাজনৈতিক টানাপোড়েনের সুযোগে যুদ্ধাপরাধীরা আরও ৫০ বছর রাজনীতি করার সুযোগ নিচ্ছে৷ পাশাপাশি রাজনৈতিক দলগুলো তাদের (যুদ্ধাপরাধীদের) রক্ষার জন্য অপকৌশল করে সারা দেশে গণজাগরণ মঞ্চের ওপর হামলা করছে৷‘গণজাগরণ ঘরে ঘরে’ নামে এই মঞ্চের মাসব্যাপী প্রচারণা কার্যক্রমের অংশ হিসেবে ২৩তম দিনে গতকাল রোববার বিকেলে নরসিংদী পৌরসভার স্বাধীনতা চত্বরে এক পথসভায় তিনি এসব কথা বলেন৷পথসভায় আরও বক্তব্য দেন জেলা পূজা উদ্যাপন কমিটির সাধারণ সম্পাদক দীপক বর্মণ, জেলা উদীচী শিল্পীগোষ্ঠীর সদস্য খন্দকার হালিম, জেলা গণজাগরণ মঞ্চের নেতা আইনজীবী শাহরিয়ার আহমেদ প্রমুখ৷পরে ইমরানসহ নেতা-কর্মীরা নরসিংদী সরকারি কলেজে শিক্ষক-শিক্ষার্থী ও আশপাশের এলাকায় প্রচারপত্র বিতরণ করেন৷
