
বিএনপির ভারপ্রাপ্ত মহাসচিব মির্জা ফখরুল ইসলাম আলমগীর বলেছেন, দেশের প্রধান রাজনৈতিক দলের কার্যালয় তালাবদ্ধ করে সরকার গণতন্ত্রের কথা বলছে। অন্যদিকে মিথ্যাচার করছে, খালেদা জিয়া নাকি বন্দী নন। তিনি যেখানে খুশি যেতে পারেন। তাহলে কার্যালয়ের সামনে বালুর ট্রাক রেখেছেন কেন? তারা মিথ্যাবাদী, প্রতারক। তারা গণতন্ত্র রক্ষা দিবস পালন করছে। তারা কোন গণতন্ত্র রক্ষা করছে? গণতন্ত্রের মুখোশ পরে গণতন্ত্র রক্ষা করতে চাইছে? তারা দেশে একদলীয় শাসন কায়েম করছে।বাসায় তল্লাশির দুদিন পর জনসমক্ষে ফখরুলআজ সোমবার জাতীয় প্রেসক্লাবে বিএনপি-সমর্থিত সম্মিলিত পেশাজীবী পরিষদের আলোচনায় মির্জা ফখরুল এ কথা বলেন। তিনি বলেন, ‘আমরা এক বছর অপেক্ষা করেছি। ভেবেছিলাম, তাদের শুভবুদ্ধির উদয় হবে। নির্বাচনের ব্যবস্থা করবে। তারা বলেই ফেলেছে, তারা ২০৪১ সাল পর্যন্ত ক্ষমতায় থাকতে চায়। তারা বলছে, গণতন্ত্র নয়, উন্নয়নই মূল কথা। হায় রে সেলুকাস!’
মির্জা ফখরুল বলেন, ‘স্বাধীনতা ও গণতন্ত্রকে বাস্তব রূপ দিতে আওয়ামী লীগকে ক্ষমতা থেকে সরাতে হবে। আমরা বিএনপিকে ক্ষমতায় বসান, তা বলিনি। আমরা ভোটের অধিকার প্রয়োগ করতে চাই। তা ফিরিয়ে দিন।’ ভবিষ্যতে আন্দোলনকে তীব্র থেকে তীব্রতর করারও ঘোষণা দেন মির্জা ফখরুল।প্রেসক্লাবে সমাবেশের আয়োজন করে সরকারের বিভিন্ন কর্মকাণ্ডের প্রতিবাদ জানানোর জন্য মির্জা ফখরুল নেতা-কর্মীদের ধন্যবাদ জানান। তিনি বলেন, সামনে বড় কঠিন সময় আসছে। কেননা তাদের লড়াই করতে হচ্ছে ফ্যাসিবাদী শক্তির বিরুদ্ধে। তাই সবাইকে ঐক্যবদ্ধ হতে হবে। জীবনপণ সংগ্রাম করে বেঁচে থাকার অধিকার ফিরিয়ে আনতে হবে।

