
পরিবার পরিকল্পনা, মা-শিশু, কৈশোরকালীন স্বাস্থ্যসেবা ও প্রচার সপ্তাহ উপলক্ষে চুয়াডাঙ্গায় অ্যাডভোকেসি সভা হয়েছে। গতকাল বুধবার বিকেলে জেলা প্রশাসকের সম্মেলনকক্ষে এই সভা হয়। জেলা প্রশাসন ও পরিবার পরিকল্পনা বিভাগ যৌথভাবে সভার আয়োজন করে। অতিরিক্ত জেলা প্রশাসক (সার্বিক) আনজুমান আরার সভাপতিত্বে সভায় স্বাগত বক্তব্য দেন পরিবার পরিকল্পনা বিভাগের উপপরিচালক (ভারপ্রাপ্ত) মো. রেজাউল করিম। প্রধান অতিথি ছিলেন জেলা প্রশাসক সায়মা ইউনুস। 
