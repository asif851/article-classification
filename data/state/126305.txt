
রাজশাহীর গোদাগাড়ী সীমান্তে ভারতীয় সীমান্তরক্ষী বাহিনীর (বিএসএফ) গুলিতে দুই বাংলাদেশি নিহত হয়েছেন। গতকাল শনিবার রাতে এ ঘটনা ঘটে।
গোদাগাড়ী থানার ভারপ্রাপ্ত কর্মকর্তা (ওসি) হিপযুর আলী মুন্সি এ খবরের সত্যতা নিশ্চিত করে বলেন, নিহত দুই বাংলাদেশি হলেন এসারুল ইসলাম ওরফে মিশু (৩০) ও নাসরাফ ওরফে আবু (২৯)। তাঁদের বাড়ি গোদাগাড়ীর ভুবনচরে। এই পুলিশ কর্মকর্তা বলেন, গতকাল রাতে এই দুজন গরু আনতে সীমান্তবর্তী এলাকায় যান। রাত ১২টার দিকে বিএসএফের গুলিতে তাঁদের মৃত্যু হয়। এসারুলের লাশ বাংলাদেশ অংশে পড়ে থাকলেও নাসরাফের লাশ সীমান্তের ওপারে নিয়ে যাওয়া হয়েছে।
এ ব্যাপারে বর্ডার গার্ড বাংলাদেশের (বিজিবি) তরফ থেকে তাৎক্ষণিক বক্তব্য পাওয়া যায়নি।
