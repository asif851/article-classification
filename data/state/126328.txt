
বিএনপির সাবেক মহাসচিব আবদুস সালাম তালুকদারের ১৬তম মৃত্যুবার্ষিকী আজ ২০ আগস্ট, বৃহস্পতিবার। কেন্দ্রীয় কর্মসূচির অংশ হিসেবে কাল শুক্রবার বেলা তিনটায় জাতীয় প্রেসক্লাব মিলনায়তনে এক আলোচনা সভা ও দোয়া মাহফিলের আয়োজন করেছে ‘ব্যারিস্টার আবদুস সালাম তালুকদার স্মৃতি সংসদ’। এতে অংশ নেওয়ার জন্য দলের নেতা-কর্মীদের প্রতি আহ্বান জানানো হয়েছে। আবদুস সালাম তালুকদার বিএনপির স্থায়ী কমিটির সদস্য এবং স্থানীয় সরকার, পল্লী উন্নয়ন ও সমবায়মন্ত্রী ছিলেন। তাঁর মৃত্যুবার্ষিকী উপলক্ষে আজ বৃহস্পতিবার জামালপুর, সরিষাবাড়ীসহ দেশের বিভিন্ন স্থানে দোয়া মাহফিল, আলোচনা সভা এবং এতিম ও দুস্থদের মধ্যে খাবার বিতরণ কর্মসূচি পালন করা হবে। বিজ্ঞপ্তি।
