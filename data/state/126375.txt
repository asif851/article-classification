
বিএনপির চেয়ারপারসন খালেদা জিয়ার গুলশান কার্যালয়ের সামনে থেকে সংগীতশিল্পী বেবী নাজনীনকে আটক করেছে পুলিশ। তিনি খালেদা জিয়ার সঙ্গে দেখা করতে গিয়েছিলেন।প্রত্যক্ষদর্শীরা জানান, আজ রোববার সন্ধ্যা সাড়ে সাতটার দিকে খালেদা জিয়ার কার্যালয়ের সামনে যান বেবী নাজনীন। তিনি কার্যালয়ের ভেতরে যেতে চাইলে পুলিশ তাঁকে বাধা দেয়। কিন্তু তিনি ভেতরে যাওয়ার ব্যাপারে অনড় থাকেন। একপর্যায়ে রাত আটটার দিকে পুলিশ তাঁকে সেখান থেকে আটক করে নিয়ে যায়।জানতে চাইলে গুলশান থানার উপপরিদর্শক (এসআই) আবদুল বারেক প্রথম আলোকে বলেন, বেবী নাজনীনকে গুলশান থানায় নেওয়া হয়েছে। তাঁকে গ্রেপ্তার করা হবে কি না, তা পরে জানানো হবে।
