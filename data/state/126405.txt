
সিলেট মহানগরের জালালাবাদ থানার টুকেরবাজার কালিগাঁও এলাকায় দ্বিতীয় শ্রেণির এক ছাত্রীকে ধর্ষণের অভিযোগে কোচিং সেন্টারের এক শিক্ষককে (৩৩) গ্রেপ্তার করেছে পুলিশ।গত সোমবার রাতে অভিযুক্ত ওই শিক্ষককে টুকেরবাজার এলাকা থেকে গ্রেপ্তার করা হয়। ঘটনার দায় স্বীকার করে তিনি গতকাল মঙ্গলবার আদালতে ১৬৪ ধারায় স্বীকারোক্তিমূলক জবানবন্দি দিয়েছেন। মহানগর জালালাবাদ থানার ওসি আখতার হোসেন বলেন, মহানগর হাকিম আদালতের কাছে ১৬৪ ধারায় স্বীকারোক্তিমূলক জবানবন্দি দিয়ে নিজের অপরাধ স্বীকার করেছেন শিক্ষক।
