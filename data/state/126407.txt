
কক্সবাজার শহরের সাহিত্যিকা পল্লি এলাকা থেকে গতকাল বৃহস্পতিবার ভোররাতে ছৈয়দ আলম (২৮) নামের এক পলাতক আসামিকে গ্রেপ্তার করেছে পুলিশ। এ সময় তাঁর কাছ থেকে দেশে তৈরি একটি আগ্নেয়াস্ত্র ও একটি কার্তুজ উদ্ধার করা হয়েছে। কক্সবাজার সদর মডেল থানার উপপরিদর্শক (এসআই) আবদুর রহিম বলেন, ছৈয়দ আলম চিহ্নিত ছিনতাইকারী। ছিনতাই, অপহরণ ও ডাকাতি প্রস্তুতিসহ বিভিন্ন অভিযোগে তাঁর বিরুদ্ধে থানায় পাঁচটি মামলা আছে।
