
দিনাজপুরে ১৮ দলের হরতালে পিকেটিং করার অপরাধে গতকাল বুধবার বিএনপির পাঁচ কর্মীকে অর্থদণ্ড, অনাদায়ে কারাদণ্ড দিয়েছেন ভ্রাম্যমাণ আদালত। দণ্ডপ্রাপ্ত ব্যক্তিরা হলেন তৌহিদুল ইসলাম (২০), মো. শাহিন (১৮), মোনায়েম খান (২৮), মো. আল সাবাহ (২৭) ও আসাদুল ইসলাম (১৮)। গত মঙ্গলবার হরতাল চলাকালে পিকেটিংয়ের অভিযোগে প্রত্যেককে ২০০ টাকা করে জরিমানা, অনাদায়ে ১৫ দিনের কারাদণ্ড দেন আদালত। অভিযুক্ত ব্যক্তিরা জরিমানা দিয়ে মুক্তি পান। আদালত পরিচালনা করেন নির্বাহী হাকিম প্রিয় সিন্ধু তালুকদার। দিনাজপুর অফিস।
