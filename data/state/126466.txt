
বগুড়ায় পৌঁছেছেন বিএনপির চেয়ারপারসন খালেদা জিয়া। আজ বুধবার রাত সাড়ে নয়টার দিকে তিনি বগুড়া সার্কিট হাউসে পৌঁছান। এ সময় স্থানীয় বিএনপির নেতা-কর্মীরা তাঁকে স্বাগত জানান।এর আগে আজ বিকেল সোয়া চারটার দিকে রাজধানীর গুলশানের বাসভবন থেকে বগুড়ার উদ্দেশে রওনা দেন খালেদা জিয়া। তাঁর গাড়ি বহরে দলের কেন্দ্রীয় কয়েকজন নেতা ছিলেন।বগুড়ার উদ্দেশে ঢাকা ছাড়লেন খালেদা জিয়াদলীয় সূত্রে জানা যায়, রাতে বগুড়ায় অবস্থান করে আগামীকাল বৃহস্পতিবার নীলফামারীর উদ্দেশে রওনা হবেন খালেদা জিয়া। কাল নীলফামারী হাইস্কুল মাঠে এক জনসভায় ভাষণ দেবেন তিনি। নির্দলীয় সরকারের অধীনে নির্বাচনের দাবিতে বিএনপির চলমান আন্দোলনের অংশ হিসেবে এই জনসভার আয়োজন করা হয়েছে।
