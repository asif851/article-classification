
দুপুরের আগে আগে মিরপুর বিভিন্ন এলাকার ভোটকেন্দ্রগুলোতে ভোটারদের হালকা উপস্থিতি থাকলেও বেলা ১২টায় বিএনপি সমর্থিত প্রার্থীদের প্রত্যাহারের ঘোষণার পর তা একেবারেই ‘নাই’ হয়ে যায়। অনেক বুথের সহকারী প্রিসাইডিং অফিসার ও পোলিং এজেন্টদের অলস সময় কাটাতে দেখা গেছে। 
রাজধানীর বনানী বিদ্যানিকেতন স্কুল অ্যান্ড কলেজ ভোটকেন্দ্র ছিল এমনই ফাঁকা। 
 
মিরপুর সরকারি প্রাথমিক বিদ্যালয়ে কয়েকটি বুথের চিত্র ছিল এ রকম, বুথ নাম্বার ৬ (মহিলা), মোট ভোটার ৩৬০, ভোট পড়েছে ৫৪টি। বুথ নাম্বার ৪ (মহিলা), মোট ভোটার ৩৭১, ভোট পড়েছে ৭১টি। বুথ নাম্বার ৩ (মহিলা), মোট ভোটার ৩৫৫, ভোট পড়েছে ৬৫টি।
পুরুষদের ক্ষেত্রে উপস্থিত ভোটারের সংখ্যা বেশি হলেও, এই কেন্দ্রের পুরুষ ভোটারের কয়েকটি বুথ সকাল ১১টার দিকে আওয়ামী লীগ সমর্থিত প্রার্থী কাজী টিপু সুলতানের লোকজন প্রায় ১০ থেকে ১৫ মিনিটের জন্য দখল করে রাখে। বুথ নাম্বার ২ (পুরুষ), মোট ভোটার ৩৯৬, ভোট পড়েছে ১৭৪টি। বুথ নাম্বার ৩ (পুরুষ), মোট ভোটার ৩৭৪, ভোট পড়েছে ১৩৮টি। বুথ নাম্বার ৫ (পুরুষ), মোট ভোটার ৩৬০, ভোট পড়েছে ১৩৭টি।

ভোটার ছাড়া রাজধানীর উত্তরার একটি ভোটকেন্দ্র। 

ভোটার ছাড়া ভোটকেন্দ্র।

নওয়াব হাবিবুল্লাহ মডেল স্কুল অ্যান্ড কলেজের ফাঁকা ভোটকেন্দ্র 
