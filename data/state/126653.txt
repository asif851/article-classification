
ব্রিটেনের আইনসভার (ব্রিটিশ পার্লামেন্ট) উচ্চকক্ষের (হাউস অব লর্ডস) স্পিকার ব্যারোনেস ডি সুজা শুক্রবার ঢাকায় আসছেন। জাতীয় সংসদের স্পিকার শিরীন শারমিন চৌধুরীর আমন্ত্রণে তিনি ঢাকায় আসছেন বলে সংসদ সচিবালয় সূত্র জানায়।
সংসদ সচিবালয়ের অতিরিক্ত সচিব প্রণব চক্রবর্তী জানান, ব্যারোনেস ডি সুজা একুশে ফেব্রুয়ারি শনিবার প্রথম প্রহরে ভাষা শহীদদের প্রতি শ্রদ্ধা জানাতে কেন্দ্রীয় শহীদ মিনারে যাবেন। এরপর তিনি সংসদ ভবনে স্পিকার শিরীন শারমিন চৌধুরীর সঙ্গে সৌজন্য সাক্ষাৎ করবেন এবং সংসদ ভবন ঘুরে দেখবেন। শনিবার রাতেই তিনি ঢাকা ত্যাগ করবেন।
