
বর্ধিত ট্রেড লাইসেন্স ফি প্রত্যাহারের দাবিতে আগামী ৩ অক্টোবর খুলনা নগরের সব দোকানপাট ও ব্যবসাপ্রতিষ্ঠানে আধা বেলা ধর্মঘটের ডাক দিয়েছেন ব্যবসায়ীরা।গতকাল মঙ্গলবার খুলনা প্রেসক্লাবে এক সংবাদ সম্মেলনে এ কর্মসূচি ঘোষণা করা হয়।৩ অক্টোবর সকাল থেকে দুপুর ১২টা পর্যন্ত দোকান বন্ধ রেখে নগরের পিকচার প্যালেস মোড়ে সমাবেশ করবেন তাঁরা। পরে প্রধানমন্ত্রীর কাছে স্মারকলিপি পাঠানো হবে।সংবাদ সম্মেলনে লিখিত বক্তব্যে খুলনা শিল্প ও বণিক সমিতির সহসভাপতি সাইফুল ইসলাম বলেন, বর্ধিত ট্রেড লাইসেন্স ফি প্রত্যাহারের দাবিতে সংবাদ সম্মেলন, মানববন্ধন, প্রতীকী অনশন ও নগর ভবন ঘেরাও কর্মসূচি পালন করা হয়। কিন্তু এরপরও কর্তৃপক্ষ কোনো পদক্ষেপ নেয়নি। এ অবস্থায় ট্রেড লাইসেন্স ফি প্রত্যাহারের দাবিতে ৩ অক্টোবর আধা বেলা ধর্মঘট এবং দুপুরে সমাবেশ থেকে পরবর্তী কর্মসূচি ঘোষণা করা হবে।
