
পরিবেশদূষণের অভিযোগে চট্টগ্রামের আটটি কারখানাকে গতকাল শনিবার নোটিশ দিয়েছে পরিবেশ অধিদপ্তরের এনফোর্সমেন্ট বিভাগ। নগরের কর্ণফুলী, পটিয়া ও বোয়ালখালী থানা এলাকায় এই কারখানাগুলো রয়েছে। অধিদপ্তরের পরিচালক (মনিটরিং অ্যান্ড এনফোর্সমেন্ট) মো. আলমগীর কারখানাগুলো পরিদর্শন শেষে এই নোটিশ দেন।কালো ধোঁয়া ও তরল বর্জ্যে পরিবেশদূষণের অভিযোগে নোটিশ দেওয়া কারখানাগুলো হলো আম্বিয়া নিটিং অ্যান্ড ডায়িং, হাক্কানী পেপার অ্যান্ড পাল্পস, এহসান স্টিল মিলস, মাসুদ এন্টারপ্রাইজ, চেমন ইস্পাত, মোস্তফা পেপার মিলস, টি কে পেপার মিলস ও ম্যাফ নিউজপ্রিন্ট লিমিটেড।১৬ এপ্রিল ঢাকায় পরিবেশ অধিদপ্তরের ঢাকাস্থ দপ্তরে (এনফোর্সমেন্ট) হাজির হয়ে প্রতিষ্ঠানগুলোকে শুনানিতে অংশ নিতে বলা হয়েছে।
