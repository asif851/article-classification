
ময়মনসিংহের গফরগাঁও শহরের ডাকবাংলো প্রাঙ্গণে পাঁচ দিনব্যাপী বইমেলা শুরু হয়েছে। গত শুক্রবার মেলার উদ্বোধন করেন স্থানীয় সাংসদ ফাহমি গোলন্দাজ। স্থানীয় প্রেসক্লাব এ বইমেলার আয়োজন করে। স্থানীয় সূত্রে জানা গেছে, শহরের ভাষাশহীদ আবদুল জব্বার মঞ্চে মেলা উপলক্ষে আয়োজিত আলোচনা সভায় সভাপতিত্ব করেন প্রেসক্লাবের সভাপতি আবদুল্লাহ আল আমিন। বক্তব্য দেন উপজেলা পরিষদের চেয়ারম্যান মো. আশরাফ উদ্দিন, উপজেলা নির্বাহী কর্মকর্তা (ইউএনও) সিদ্ধার্থ শংকর কুণ্ডু, গফরগাঁও কলেজের উপাধ্যক্ষ মো. শফিকুল কাদির, সাংবাদিক আতাউর রহমান প্রমুখ। ওই দিন গফরগাঁও প্রেসক্লাবের নতুন ভবন নির্মাণের ভিত্তিপ্রস্তর স্থাপন করেন সাংসদ ফাহমি গোলন্দাজ।
