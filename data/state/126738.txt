
পঞ্চগড়, ঠাকুরগাঁও ও নীলফামারী এবং এর আশপাশের এলাকায় গতকাল বুধবার মৃদু ভূমিকম্প হয়েছে। পঞ্চগড়ে সন্ধ্যা সাতটা ছয় মিনিট ৪৫ সেকেন্ডে জেলা শহরসহ এর আশপাশে চার থেকে পাঁচ সেকেন্ড এ ভূকম্পন স্থায়ী হয়। ঠাকুরগাঁওয়ে সাতটা ১০ মিনিটে মৃদু ভূকম্পন অনুভূত হয়। ১০ থেকে ১৫ সেকেন্ড স্থায়ী এ ভূকম্পনে ঘরের টিন কেঁপে ওঠে। নীলফামারীতে সাতটা পাঁচ মিনিটে প্রায় ২০ সেকেন্ড স্থায়ী ভূমিকম্প হয়। এতে শহরে আতঙ্ক ছড়িয়ে পড়ে। অনেকে ঘরের বাইরে বেরিয়ে পড়েন। তবে কোথাও কোনো ক্ষয়ক্ষতির খবর পাওয়া যায়নি।  পঞ্চগড়, ঠাকুরগাঁও ও নীলফামারী প্রতিনিধি।
