
ন্যাশনাল ডিবেট ফেডারেশনের (এনডিএফবি) উদ্যোগে তিন দিনব্যাপী আন্তস্কুল ইংরেজি বিতর্ক প্রতিযোগিতা ১৪ ফেব্রুয়ারি শেষ হয়। ‘শোন, যুক্তিই আমার সৌন্দর্য’ স্লোগানকে সামনে আয়োজিত এই প্রতিযোগিতায় অংশ নেয় ১৮টি দল। আয়োজনে সহযোগিতা করেছিল রোটারি ক্লাব অব চট্টগ্রাম সাগরিকা। থিয়েটার ইনস্টিটিউট চট্টগ্রাম (টিআইসি) মিলনায়তনে অনুষ্ঠিত চূড়ান্ত পর্বে চ্যাম্পিয়ন হয় চট্টগ্রাম কলেজিয়েট স্কুল। রানারআপ হয় স্কুল অব সায়েন্স বিসনেস অ্যান্ড হিউম্যানিটিস (এসএসবিএইচ)।আসরে উন্মুক্ত বক্তৃতা প্রতিযোগিতায় বিজয়ী হয় ইস্পাহানি পাবলিক স্কুল অ্যান্ড কলেজের শিক্ষার্থী হিমিকা ও ঈশমাম এবং বাংলাদেশ মহিলা সমিতি বালিকা উচ্চবিদ্যালয় অ্যান্ড কলেজের শিক্ষার্থী ইসরাত। বিতর্ক প্রতিযোগিতার ফাইনালে অতিথি ছিলেন চট্টগ্রাম প্রেসক্লাবের সভাপতি কলিম সরওয়ার এবং চট্টগ্রাম বিশ্ববিদ্যালয়ের মার্কেটিং বিভাগের অধ্যাপক মো. তৈয়ব চৌধুরী। অনুষ্ঠানে আরও উপস্থিত ছিলেন রোটারি ক্লাব অব চট্টগ্রাম সাগরিকার প্রেসিডেন্ট মইন উদ্দিন আহমদ ও এনডিএফবিডির কোচেয়ারম্যান জুয়েল চৌধুরী। বিজ্ঞপ্তি।
