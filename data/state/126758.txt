
কক্সবাজারের টেকনাফ থেকে মানব পাচারে জড়িত সন্দেহে দুজনকে গ্রেপ্তার করা হয়েছে। গতকাল বুধবার বিকেলে উপজেলার শাহপরীর দ্বীপ ও শাপলাপুর এলাকায় পৃথক অভিযান চালিয়ে তাঁদের গ্রেপ্তার করা হয়।পুলিশের দাবি, গ্রেপ্তার দুজন স্বরাষ্ট্র মন্ত্রণালয়ের তালিকাভুক্ত মানব পাচারকারী। তাঁরা হলেন সাবরাং ইউনিয়নের শাহপরীর দ্বীপ বাজারপাড়ার মো. সলিম ও বাহারছড়ার পুরানপাড়ার মো. আজিজুল ইসলাম ওরফে পুতিয়া।টেকনাফ মডেল থানার ওসি মো. আতাউর রহমান খন্দকার প্রথম আলোকে জানান, দুজনকে জিজ্ঞাসাবাদ করা হচ্ছে। আজ বৃহস্পতিবার সকালে তাঁদের কক্সবাজার আদালতে পাঠানো হবে।
