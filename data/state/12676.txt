
চাঁপাইনবাবগঞ্জের জহুরপুর সীমান্ত এলাকা থেকে ৩৩ কেজি গান পাউডার উদ্ধার করেছে বর্ডার গার্ড বাংলাদেশ (বিজিবি)। গতকাল শুক্রবার রাতে ও আজ শনিবার সকালে সীমান্তের ১৯/৫ পিলার-সংলগ্ন এলাকায় পৃথক অভিযানে এসব গান পাউডার উদ্ধার করা হয়।
তথ্যের সত্যতা নিশ্চিত করে চাঁপাইনবাবগঞ্জের ৯-বিজিবির ব্যাটালিয়নের অধিনায়ক লে. কর্নেল আবু জাফর শেখ মোহাম্মদ বজলুল হক জানান, এ ঘটনায় কাউকে আটক করা যায়নি। বিকেল তিনটায় বিজিবির ব্যাটালিয়ন কার্যালয়ে সংবাদ সম্মেলনে এ ব্যাপারে বিস্তারিত জানানো হবে।
