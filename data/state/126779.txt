
চট্টগ্রাম শাহ আমানত বিমানবন্দরে দুই যাত্রীর জুতা ও মানিব্যাগ থেকে ১০টি সোনার বার জব্দ করেছে বিমানবন্দর কাস্টমস। গতকাল মঙ্গলবার সকালে আবুধাবি থেকে আসা এ দুই যাত্রীর কাছ থেকে এসব সোনার বার উদ্ধার করা হয়।
উদ্ধার সোনার বারের ওজন প্রায় এক কেজি। এসব সোনার বারের বাজারমূল্য প্রায় ৪৬ লাখ টাকা। এই চালানসহ গত তিন দিনে প্রায় এক কোটি ৪০ লাখ টাকা মূল্যের প্রায় তিন কেজি সোনার বার উদ্ধার করা হয়েছে।
