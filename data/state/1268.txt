
গাজীপুর সদর উপজেলার রাজেন্দ্রপুরে গতকাল সকালে মা সমাবেশ অনুষ্ঠিত হয়েছে। ইকবাল সিদ্দিকী এডুকেশন সোসাইটি পরিচালিত স্থানীয় ইকবাল সিদ্দিকী স্কুল অ্যান্ড কলেজ, কচি-কাঁচা একাডেমি ও নয়নপুর এন এস আদর্শ বিদ্যালয়ের চূড়ান্ত ফল প্রকাশ উপলক্ষে সোসাইটির রোকনুজ্জামান খান দাদাভাই মিলনায়তনে এ অনুষ্ঠান হয়। প্রিন্সিপাল ইকবাল সিদ্দিকীর সভাপতিত্বে সমাবেশে বক্তব্য দেন সোসাইটির সদস্যসচিব ও ইকবাল সিদ্দিকী হাইস্কুলের প্রধান শিক্ষক সিরাজুল হক, মায়েদের পক্ষ থেকে কৃষ্ণা শর্মা সরকার। আলোচনা শেষে ১০ জন কৃতী শিক্ষার্থীকে বৃত্তি দেওয়া হয়। গাজীপুর প্রতিনিধি
