
সুনামগঞ্জের ধরমপাশা উপজেলার হাওর এলাকার বংশীকুণ্ডা কলেজের উদ্যোগে গতকাল বুধবার সকালে কলেজ প্রাঙ্গণে শিক্ষার মানোন্নয়নে এক মতবিনিময় সভা অনুষ্ঠিত হয়েছে। এতে শিক্ষক, অভিভাবক, শিক্ষার্থীসহ নানা শ্রেণি ও পেশার মানুষ অংশ নেন। বংশীকুণ্ডা কলেজ পরিচালনা কমিটির সভাপতি রাসেল আহমদের সভাপতিত্বে এতে প্রধান অতিথি ছিলেন সুনামগঞ্জের অতিরিক্ত জেলা প্রশাসক (শিক্ষা ও তথ্যপ্রযুক্তি) আহমদ উল্লাহ। কলেজের প্রভাষক সোনিয়া খানমের সঞ্চালনায় বক্তব্য দেন উপজেলা নির্বাহী কর্মকর্তা মোহাম্মদ নাজমুল হক, কলেজের অধ্যক্ষ নূরুল আমিন, শিক্ষানুরাগী সিরাজ উদ্দিন আহমেদ, ছাত্র অভিভাবক শফিকুল ইসলাম, আবদুল খালেক প্রমুখ। 
