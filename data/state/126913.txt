
মানবতাবিরোধী অপরাধের মামলায় বাগেরহাটের তিনজনের বিরুদ্ধে আজ রোববার আনুষ্ঠানিক অভিযোগ দাখিল করা হয়েছে।
এই তিনজন হলেন সিরাজুল হক ওরফে সিরাজ মাস্টার, আবদুল লতিফ তালুকদার ও খান মো. আকরাম হোসেন।
রাষ্ট্রপক্ষের কৌঁসুলি সৈয়দ সায়েদুল হক ও শেখ মোশফেক কবির আজ বেলা দুইটার দিকে আন্তর্জাতিক অপরাধ ট্রাইব্যুনালের রেজিস্ট্রারের কার্যালয়ে অভিযোগ দাখিল করেন। তাঁদের বিরুদ্ধে আটটি অভিযোগ আনা হয়েছে।
