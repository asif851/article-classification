
মাদারীপুরের পদ্মার চরাঞ্চলে নির্মিত হবে শেখ হাসিনা ইনস্টিটিউট অব ইনফরমেশন টেকনোলজি অ্যান্ড হাইটেক পার্ক। গতকাল শনিবার দুপুরে মাদারীপুরের শিবচরে শেখ ফজিলাতুন্নেছা বালিকা উচ্চবিদ্যালয় মাঠে উপজেলা ও পৌর ছাত্রলীগের বার্ষিক সম্মেলনে বিশেষ অতিথির বক্তব্যে তথ্য ও প্রযুক্তি প্রতিমন্ত্রী জুনাইদ আহ্মেদ পলক এ কথা বলেন। প্রতিমন্ত্রী বলেন, মাদারীপুরে এ হাইটেক পার্ক নির্মাণের ফলে তরুণ প্রজন্মের জন্য আইসিটিনির্ভর কর্মসংস্থান হবে। পাশাপাশি বিশ্বের আইটি বিশেষজ্ঞরা এখানে এসে আইটি নিয়ে গবেষণা করবেন। 
