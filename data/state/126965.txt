
মুন্সিগঞ্জ সদর পৌরসভায় সংরক্ষিত ১, ২ ও ৩ নম্বর ওয়ার্ডের সংরক্ষিত নারী কাউন্সিলর পদে মাত্র একটি মনোনয়নপত্র জমা পড়ে। ওই মনোনয়নপত্র জমা দেন নার্গিস আক্তার নামের এক প্রার্থী। গতকাল রোববার তাঁর মনোনয়নপত্র বৈধ ঘোষণার সঙ্গে সঙ্গে তিনি আনন্দে মেতে ওঠেন।জেলা নির্বাচন কার্যালয় সূত্রে জানা গেছে, মনোনয়নপত্র জমাদানের শেষ দিন ছিল গত বৃহস্পতিবার। ওই দিন পর্যন্ত ১, ২ ও ৩ নম্বর ওয়ার্ডের সংরক্ষিত নারী কাউন্সিলর পদে নার্গিস আক্তার ছাড়া আর কেউ মনোনয়নপত্র জমা দেননি। তবে গত নির্বাচনে প্রতিদ্বন্দ্বিতা করে সংরক্ষিত নারী কাউন্সিলর পদে নার্গিস বিজয়ী হয়েছিলেন।এ ব্যাপারে জানতে চাইলে নার্গিস আক্তার বলেন, ‘বিনা প্রতিদ্বন্দ্বিতায় নির্বাচিত হওয়ায় আমি আনন্দিত।’এ ব্যাপারে জানতে চাইলে মুন্সিগঞ্জ পৌরসভার রিটার্নিং কর্মকর্তা মোহাম্মদ ফজলে আজিম প্রথম আলোকে বলেন, ‘নার্গিস আক্তারকে বেসরকারিভাবে নির্বাচিত ঘোষণা করতে হলে এখন আমাদের ১৩ ও ১৪ তারিখ মনোনয়নপত্র প্রত্যাহার ও প্রতীক বরাদ্দের দিন পর্যন্ত অপেক্ষা করতে হবে।’
