
পটিয়ায় ‘মুক্তিযুদ্ধকালীন কমান্ডার্স ফোরাম’ গঠন উপলক্ষে ৭ ডিসেম্বর সন্ধ্যায় সাংসদ শামসুল হক চৌধুরীর চট্টগ্রাম নগর কার্যালয়ে এক সভা অনুষ্ঠিত হয়।সভায় পটিয়া উপজেলার যুদ্ধকালীন কমান্ডার শামসুল ইসলাম (এফএফ), মোহাম্মদ মহসিন খান (এফএফ), সামশুদ্দিন আহমদ (এফএফ), সিরু বাঙালি (এফএফ) ও প্রয়াত আবু ছৈয়দের (এফএফ) পক্ষে তাঁর দলের সদস্য আবুল খায়ের উপস্থিত ছিলেন। বিশেষ পর্যবেক্ষক হিসেবে উপস্থিত ছিলেন পটিয়া থানা আওয়ামী লীগের সাবেক সভাপতি আ ক ম শামসুজ্জামান (বিএলএফ), চট্টগ্রাম দক্ষিণ জেলা মুক্তিযোদ্ধা সংসদের সাবেক কমান্ডার চৌধুরী মাহবুবুর রহমান (এফএফ), নুর মোহাম্মদ (বিএলএফ), আবছার উদ্দিন আহমদ (বিএলএফ) ও মুক্তিযুদ্ধে শহীদ মোহাম্মদ লোকমানের ভাই মোহাম্মদ নোমান। সভায় সর্বসম্মতিক্রমে কমান্ডার শামসুল ইসলামকে আহ্বায়ক ও কমান্ডার সিরু বাঙালিকে সদস্যসচিব করে ‘মুক্তিযুদ্ধকালীন কমান্ডার্স ফোরাম’ পটিয়া গঠন করা হয়। নবগঠিত কমান্ডার্স ফোরাম মহান বিজয় দিবস উপলক্ষে তিন দিনের তিনটি বিশেষ কর্মসূচি ঘোষণ করে। বিজ্ঞপ্তি।
