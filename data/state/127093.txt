
বিসিএস সাধারণ শিক্ষা ক্যাডারে এক হাজার ৭৫৩ জন শিক্ষকের পদোন্নতির চূড়ান্ত সিদ্ধান্ত হয়েছে। এর মধ্যে এক হাজার ৮৮ জনকে প্রভাষক থেকে সহকারী অধ্যাপক পদে এবং ৬৬৫ জনকে সহকারী অধ্যাপক থেকে সহযোগী অধ্যাপক করা হচ্ছে। শিক্ষা মন্ত্রণালয়ের উচ্চপর্যায়ের একজন কর্মকর্তা গতকাল শুক্রবার বিকেলে প্রথম আলোকে জানান, শিক্ষামন্ত্রী নুরুল ইসলাম নাহিদ এ-সংক্রান্ত বিভাগীয় পদোন্নতি কমিটির সিদ্ধান্তে সই করেছেন। এর ফলে এক হাজার ৭৫৩ জন শিক্ষকের পদোন্নতি চূড়ান্ত হলো। কয়েক দিন আগে ৩৬৭ জন সহযোগী অধ্যাপককে অধ্যাপক পদে পদোন্নতি দেওয়া হয়।
