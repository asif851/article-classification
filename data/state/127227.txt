
ব্রাহ্মণবাড়িয়ার আশুগঞ্জে গতকাল মঙ্গলবার দুর্গাপুর গ্রামে দুই পক্ষের মধ্যে দফায় দফায় সংঘর্ষে অর্ধশতাধিক লোক আহত হয়েছে। উপজেলার দুর্গাপুর ইউনিয়ন পরিষদের (ইউপি) সদস্য কামাল হোসেন ও সিজানুর রহমানের পক্ষের লোকজনের মধ্যে এ সংঘর্ষের ঘটনা ঘটে।পুলিশ ও গ্রামবাসী জানান, গত সোমবার বিকেলে দুর্গাপুর ইউপির কার্যালয়ে কামাল হোসেন ও সিজানুর রহমানের মধ্যে বাগ্বিতণ্ডা ও হাতাহাতির ঘটনা ঘটে। পরে উভয় পক্ষের লোকজন সংঘর্ষে জড়িয়ে পড়ে। এতে ২০ জন আহত হয়।সোমবারের সংঘর্ষের জের ধরে গতকাল দুপুরে কামাল হোসেনের পক্ষে হাজিবাড়ির লোকজন ও সিজানুর রহমানের পক্ষে ইমামবাড়ির লোকজন দা, বল্লম, ইটপাটকেল ও লাঠিসোঁটা নিয়ে সংঘর্ষে জড়িয়ে পড়ে। এতে উভয় পক্ষের অর্ধশতাধিক লোক আহত হয়। পরে পুলিশ ঘটনাস্থলে পৌঁছে কাঁদানে গ্যাসের শেল ছুড়ে ও লাঠিপেটা করে পরিস্থিতি নিয়ন্ত্রণে আনে।কামাল হেসেন অভিযোগ করেন, হামলাকারীরা তাঁর পক্ষের রমজান মিয়া, জলিল মিয়া ও ফজলুল হক মিয়ার বাড়িতে হামলা চালিয়ে প্রায় ৩০ লাখ টাকার মতো ক্ষতি সাধন করে।আশুগঞ্জ থানার ভারপ্রাপ্ত কর্মকর্তা (ওসি) আবু জাফর বলেন, বর্তমানে পরিস্থিতি শান্ত রয়েছে। ঘটনাস্থলে পুলিশ মোতায়েন করা হয়েছে। এ ব্যাপারে এখনো মামলা হয়নি।
