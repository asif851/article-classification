
বাংলাদেশে নিরপেক্ষ এবং যথাযথ নির্বাচন আয়োজনের আহ্বান জানিয়েছেন ব্রিটিশ প্রধানমন্ত্রী ডেভিড ক্যামেরন। সম্প্রতি লন্ডনে ব্রিটিশ কারি অ্যাওয়ার্ড অনুষ্ঠানে দেওয়া বক্তব্যে বাংলাদেশের অস্থিতিশীল পরিস্থিতির দিকে ইঙ্গিত করে ক্যামেরন বলেন, ‘আমরা সবাই চাই বাংলাদেশে নিরপেক্ষ এবং যথাযথ নির্বাচন হোক।’অনুষ্ঠানে স্বাগত বক্তৃতায় পুরস্কারের আয়োজক এনাম আলী বাংলাদেশের অস্থিতিশীল পরিস্থিতিতে ব্রিটিশ-বাংলাদেশিদের স্বজন, ব্যবসা ও বিনিয়োগসহ বিভিন্ন স্বার্থ রক্ষায় যুক্তরাজ্যের ভূমিকা প্রত্যাশা করেন। এর জবাবে ব্রিটিশ প্রধানমন্ত্রী কথাগুলো বলেন।প্রধানমন্ত্রী ডেভিড ক্যামেরন যুক্তরাজ্যের বাইরে থেকে দক্ষ শেফ আনা সহজ করায় সরকারি সহায়তার পাশাপাশি সে দেশে দক্ষ শেফ গড়ে তোলার ক্ষেত্রে অব্যাহত সহযোগিতার অঙ্গীকার করেন।লন্ডনের ব্যাটারসি পার্কে আয়োজিত বর্ণাঢ্য এ অনুষ্ঠানে একাধিক ক্যাবিনেট মন্ত্রী, এমপি এবং মিডিয়াব্যক্তিত্ব উপস্থিত ছিলেন। বিজ্ঞপ্তি।বিশেষ প্রতিনিধি, লন্ডনবাংলাদেশের বন্ধু এবং মুক্তিযুদ্ধে অবদানের জন্য সম্মাননাপ্রাপ্ত ব্রিটিশ নাগরিক নোরা শরিফ গত শুক্রবার রাতে লন্ডনে নিজ বাড়িতে মৃত্যুবরণ করেছেন। তাঁর বয়স হয়েছিল ৭০ বছর। তিনি ক্যানসারে ভুগছিলেন।নোরা শরিফের মৃত্যুতে প্রধানমন্ত্রী শেখ হাসিনা গভীর শোক প্রকাশ করেছেন।বাংলাদেশ সরকার গত বছর নোরা শরিফকে ‘বাংলাদেশের স্বাধীনতাসংগ্রামের বন্ধু’ হিসেবে স্বীকৃতি দিয়ে আনুষ্ঠানিকভাবে সম্মাননা জানায়। তিনি যুক্তরাজ্য আওয়ামী লীগের সভাপতি সুলতান শরিফের স্ত্রী ছিলেন। যুক্তরাজ্যে আওয়ামী লীগ ছাড়াও বিভিন্ন সামাজিক ও সাংস্কৃতিক সংগঠনের সঙ্গে সম্পৃক্ত ছিলেন নোরা।
