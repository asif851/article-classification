
যথাযথ ধর্মীয় ভাবগাম্ভীর্য, উৎসাহ-উদ্দীপনার মধ্য দিয়ে গতকাল শনিবার ফরিদপুর ও গোপালগঞ্জের বিভিন্ন শিক্ষাপ্রতিষ্ঠান ও বাড়িতে বিদ্যাদেবী সরস্বতীর পূজা অনুষ্ঠিত হয়েছে। সনাতন ধর্মাবলম্বী শিক্ষার্থীরা মাঘ মাসের পঞ্চমী তিথিতে নানা আয়োজনে শ্বেত শুভ্রবসনা বিদ্যার দেবী সরস্বতী আরাধনা করেন। সকালে শহরের বিভিন্ন শিক্ষাপ্রতিষ্ঠান ও বাড়িতে বাড়িতে পূজা অনুষ্ঠানে শিশুদের পড়ালেখায় হাতেখড়ি দেন। এ উপলক্ষে মণ্ডপগুলো বর্ণিল সাজে সাজানো হয়। করা হয় আলোকসজ্জা। পূজা, অঞ্জলি, আরতি, ঢাকের বাজনা আর উলু ধ্বনিতে মুখরিত হয়ে ওঠে শিক্ষাপ্রতিষ্ঠানসহ পাড়া-মহল্লা ও গ্রাম। 
