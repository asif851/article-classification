
ক্লিনিক্যাল ট্রায়াল ছাড়া ভিটামিন ‘এ’ ক্যাপসুল বিতরণ করা থেকে বিরত থাকতে স্বাস্থ্যসচিব, ওষুধ প্রশাসন অধিদপ্তরের মহাপরিচালকসহ সংশ্লিষ্টদের প্রতি নির্দেশ দিয়েছেন হাইকোর্ট।আজ বুধবার বিচারপতি শেখ হাসান আরিফ ও বিচারপতি আবু তাহের মো. সাইফুর রহমানের সমন্বয়ে গঠিতে হাইকোর্টের অবকাশকালীন বেঞ্চ স্বতঃপ্রণোদিত হয়ে রুলের পাশাপাশি এ আদেশ দেন।‘এবারও অনুমোদনহীন “এ” ক্যাপসুল শিশুদের মুখে!’ শিরোনামে আজ জাতীয় একটি দৈনিকে একটি প্রতিবেদন ছাপা হয়। এটি বিবেচনায় নিয়ে আদালত এ রুল দেন।
রুলে লাল ও নীল রঙের দুই ধরনের ভিটামিন ‘এ’ ক্যাপসুল ক্লিনিক্যাল ট্রায়াল ছাড়া বিতরণ কার্যক্রম কেন বেআইনি ঘোষণা করা হবে না, তা জানতে চাওয়া হয়েছে। চার সপ্তাহের মধ্যে বিবাদীদের রুলের জবাব দিতে বলা হয়।
