
বাংলাদেশে সংসদ নির্বাচন এগিয়ে আসায় রাজনৈতিক দলগুলোকে শান্তিপূর্ণ পরিবেশ নিশ্চিত করার আহ্বান জানিয়েছে ইউরোপীয় ইউনিয়ন (ইইউ) পার্লামেন্ট।
গতকাল বৃহস্পতিবার এক কর্ম অধিবেশনের প্রস্তাবনায় ইইউ পার্লামেন্ট এ আহ্বান জানিয়েছে। পার্লামেন্টের ওয়েবসাইটে দেওয়া বিবৃতিতে এ তথ্য জানানো হয়েছে।
বিবৃতিতে ইইউ পার্লামেন্টের সদস্যরা সব রাজনৈতিক দলের প্রতি নির্বাচনের আগে, নির্বাচনের সময় ও নির্বাচন শেষে সহনশীল ও সংযত থাকার আহ্বান জানিয়েছেন।
ইইউ পার্লামেন্ট নির্বাচন কমিশনকে সম্পূর্ণ নিরপেক্ষতার সঙ্গে নির্বাচন আয়োজন করা উচিত বলে জানিয়েছে। এ ছাড়া নির্বাচনী প্রক্রিয়ার সময় রাজনৈতিক দলগুলোকে সহিংসতা থেকে বিরত থাকারও আহ্বান জানানো হয়েছে।
 
