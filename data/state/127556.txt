
চট্টগ্রাম বিশ্ববিদ্যালয়ের সংস্কৃত বিভাগের শিক্ষার্থী তাপস সরকার হত্যা মামলায় গ্রেপ্তার হওয়া ১৭ আসামির জামিনের আবেদন করা হয়েছে। গতকাল রোববার চট্টগ্রাম জেলা ও দায়রা জজ নুরুল হুদার আদালতে এ আবেদন করা হয়। আসািমরা সবাই ছাত্রলীগের নেতা-কর্মী।চট্টগ্রামের সরকারি কৌঁসুলি (পিপি) আবুল হাশেম প্রথম আলোকে বলেন, তাপস হত্যা মামলায় গ্রেপ্তার হওয়া ১৭ আসামি বিচারিক হাকিম আদালতে জামিনের আবেদন করলে আদালত তা নাকচ করে দেন। পরে আসামিরা জেলা ও দায়রা জজ আদালতে জামিনের আবেদন করেন। আদালত আংশিক শুনানি করেছেন।গত বছরের ১৪ ডিসেম্বর ছাত্রলীগের দুই পক্ষের সংঘর্ষের খুন হন তাপস সরকার। এ ঘটনায় করা মামলায় ২৫ জনকে গ্রেপ্তার করেছে পুলিশ।
