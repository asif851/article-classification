
বগুড়ায় ‘আমরা কজন শিল্পীগোষ্ঠী’র উদ্যোগে সপ্তাহব্যাপী কত্থক নৃত্য কর্মশালা গতকাল বুধবার শেষ হয়েছে। পরে প্রশিক্ষণার্থীদের মধ্যে সনদ বিতরণ করা হয়৷ বগুড়া, জয়পুরহাট, নওগাঁ ও সিরাজগঞ্জ জেলার শতাধিক নৃত্যশিল্পী এ কর্মশালায় অংশ নেন৷ সাত দিনব্যাপী তাঁদের প্রশিক্ষণ দেন কত্থক নৃত্যগুরু সাজু আহমেদ। সমাপনী দিনে প্রশিক্ষণার্থীদের মধ্যে সনদ বিতরণ করেন বগুড়ার অতিরিক্ত জেলা প্রশাসক (শিক্ষা) সুফিয়া নাজিম।
