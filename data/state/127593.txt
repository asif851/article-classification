
ময়মনসিংহে অবস্থিত বাংলাদেশ কৃষি বিশ্ববিদ্যালয়ের কৃষি অনুষদের দ্বিতীয় বর্ষের ছাত্র নাসিম আকরাম সড়ক দুর্ঘটনায় নিহত হয়েছেন। গত শুক্রবার ঢাকার মেট্রোপলিটন হাসপাতালে তাঁর মৃত্যু হয়।বৃহস্পতিবার দুপুরে নাসিম কিশোরগঞ্জ জেলার হোসেনপুর কলেজ মোড় এলাকায় মোটরসাইকেলের নিয়ন্ত্রণ হারিয়ে গাছের সঙ্গে ধাক্কা খান। গুরুতর আহত অবস্থায় তাঁকে উদ্ধার করে কিশোরগঞ্জের একটি হাসপাতালে ভর্তি করা হয়। সেখানে তাঁর অবস্থার অবনতি হলে পরিবারের লোকজন তাঁকে ঢাকার মেট্রোপলিটন হাসপাতালে নেন। সেখানে শুক্রবার রাত আটটার দিকে নাসিম মারা যান।
