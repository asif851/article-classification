
সরকারি প্রাথমিক বিদ্যালয়ের পুলভুক্ত প্রার্থীদের শিক্ষক হিসেবে নিয়োগের দাবি জানিয়েছেন পুলভুক্ত শিক্ষকেরা। চলতি মাসে তাঁদের নিয়োগ না হলে জানুয়ারিতে কঠোর আন্দোলনে যাওয়ারও ঘোষণা দিয়েছেন তাঁরা।গতকাল বুধবার জাতীয় প্রেসক্লাবে সংবাদ সম্মেলন করে তাঁরা এই দাবি জানান। সংবাদ সম্মেলনে বলা হয়, লিখিত ও মৌখিক পরীক্ষায় সারা দেশে ১৫ হাজার ১৯ জন প্রার্থী চূড়ান্তভাবে নির্বাচিত হয়ে পুলভুক্ত হন। কিন্তু সরকার কথা দিলেও ১৫ মাসেও তাঁদের নিয়োগ দেওয়া হয়নি। সংবাদ সম্মেলনে পুলভুক্ত প্রার্থীদের নেতা শামীম রেজাসহ কয়েকজন বক্তব্য দেন।
