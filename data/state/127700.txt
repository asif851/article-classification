
জরুরি প্রসূতিসেবায় বিশেষ অবদানের জন্য সিলেটের এম এ জি ওসমানী মেডিকেল কলেজ হাসপাতাল কর্তৃপক্ষকে পুরস্কৃত করছে স্বাস্থ্য অধিদপ্তর। গতকাল বৃহস্পতিবার সকালে এ-সংক্রান্ত অবহিতকরণপত্রটি হাসপাতালের পরিচালক ব্রিগেডিয়ার জেনারেল এ কে মাহবুবুল হকের কাছে পৌঁছেছে।
হাসপাতাল কর্তৃপক্ষ জানিয়েছে, আগামী রোববার বেলা ১১টায় ঢাকার সোনারগাঁও হোটেলের বলরুমে স্বাস্থ্য ও পরিবারকল্যাণমন্ত্রী মোহাম্মদ নাসিম এ পুরস্কার হস্তান্তর করবেন। ২০১৬ সালে জরুরি প্রসূতিসেবায় বিশেষ অবদানের জন্য এ পুরস্কার দেওয়া হচ্ছে। 
