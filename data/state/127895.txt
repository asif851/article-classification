
রাজধানীর ধানমন্ডিতে আবাহনী মাঠের কাছে গতকাল শনিবার বিকেলে এক নারীর ভ্যানিটি ব্যাগ ও মোবাইল ফোন ছিনিয়ে নিয়ে পালানোর সময় এক যুবককে আটক করেছে পুলিশ। ধানমন্ডি থানার উপপরিদর্শক (এসআই) সুব্রত দাস বলেন, ওই এলাকায় দায়িত্ব পালনকালে হঠাৎ চিৎকার-চেঁচামেচি শুনে তাকিয়ে দেখেন, এক যুবক রিকশারোহী নারীর ভ্যানিটি ব্যাগ ও মোবাইল ফোন ছিনিয়ে নিয়ে দৌড়ে পালিয়ে যাচ্ছে। তিনি ধাওয়া করে যুবককে (২৫) ধরে ফেলেন। ভ্যানিটি ব্যাগ ও ফোন উদ্ধার করে মোহাম্মদপুরের বাসিন্দা ওই নারীকে ফিরিয়ে দেন। আটক যুবক তার নাম হাবিব বলে জানিয়েছে।
