
বঙ্গোপসাগরে সৃষ্ট নিম্নচাপের প্রভাবে দেশের বেশির ভাগ স্থানে বৃষ্টি হচ্ছে। উপকূলে বৃষ্টির মাত্রা বেশি। গত ২৪ ঘণ্টার (গতকাল শুক্রবার সকাল ছয়টা থেকে আজ শনিবার সকাল ছয়টা পর্যন্ত) সবচেয়ে বেশি বৃষ্টি হয়েছে মোংলায়, ৩৪ মিলিমিটার। রাজধানী ঢাকায় ৪ মিলিমিটার বৃষ্টি হয়েছে। খুলনায় ৯, বরিশালে ৩ মিলিমিটার বৃষ্টি হয়েছে।
আবহাওয়া অধিদপ্তর সূত্রে জানা গেছে, নিম্নচাপের প্রভাবে কাল রোববার বৃষ্টি হতে পারে। আগামী সোমবার থেকে বৃষ্টি কমতে পারে। দেশের তিনটি সমুদ্রবন্দরকে ৩ নম্বর সতর্কতা দেখিয়ে যেতে বলা হয়েছে। নৌবন্দরগুলোকে ২ নম্বর সংকেত দেখাতে বলা হয়েছে। মোংলা সমুদ্রবন্দর থেকে নিম্নচাপটি ৫০০ কিলোমিটার দূরে অবস্থান করছে।
বঙ্গোপসাগরে সৃষ্ট লঘুচাপটি গতকাল সকাল থেকে গভীর নিম্নচাপে পরিণত হয়েছে । দমকা হাওয়া ও বৃষ্টিপাতের আশঙ্কায় বঙ্গোপসাগরে অবস্থানরত নৌযানগুলোকে নিরাপদ অবস্থানে থাকতে নির্দেশ দেওয়া হয়েছে।
 
