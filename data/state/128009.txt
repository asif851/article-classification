
চিকিৎসকের অবহেলায় রোগীর মৃত্যুর অভিযোগে কিশোরগঞ্জ সদর হাসপাতালের দুই চিকিৎসকসহ পাঁচজনের বিরুদ্ধে মামলা দায়েরের প্রতিবাদে কর্মবিরতি কর্মসূচি পালন করেছেন চিকিৎসক, সেবিকা ও কর্মচারীরা।প্রতিদিন দুই ঘণ্টা করে তিন দিনের কর্মবিরতির অংশ হিসেবে তাঁরা দ্বিতীয় দিনের মতো গতকাল সোমবার সকাল আটটা থেকে ১০টা পর্যন্ত এই কর্মসূচি পালন করেন।জানা গেছে, হোসনে আরা নামে এক আইনজীবী চিকিৎসায় অবহেলায় তাঁর ভাই মুজিবুর রহমান ওরফে মেরাজের (৫০) মৃত্যু হয়েছে, এমন অভিযোগ এনে ৯ ডিসেম্বর কিশোরগঞ্জ মুখ্য বিচারিক হাকিম আদালতে চিকিৎসক আবদুল্লাহ আল মামুন ও আহমেদ কবির চৌধুরী, এস এন সালাম ভূঁইয়া, ব্রাদার মো. আমিনুল ও ওয়ার্ডবয় নুরুল আমিনের নামে মামলা করেন।চিকিৎসক আবদুল্লাহ আল মামুন ও আহমেদ কবির চৌধুরী দুজনই মজিবুরের চিকিৎসায় তাঁদের কোনো অবহেলা ছিল না বলে দাবি করেন।
