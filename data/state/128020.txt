
কক্সবাজারে প্রথম আলো বন্ধুসভার একুশে ফেব্রুয়ারির সংকলন সমুদ্রপত্র গ্রন্থের মোড়ক উন্মোচন অনুষ্ঠান ১৩ ফেব্রুয়ারি অনুিষ্ঠত হয়। সাংস্কৃতিককেন্দ্রে আয়োজিত অনুষ্ঠানে প্রধান অতিথি ছিলেন কক্সবাজার বায়তুশশরফ কমপ্লেক্সের মহাপরিচালক এম এম সিরাজুল ইসলাম।এ সময় উপস্থিত ছিলেন কক্সবাজার পৌরসভার মেয়র সরওয়ার কামাল, কক্সবাজার সাংবাদিক ইউনিয়নের সভাপতি আবু তাহের, কক্সবাজার বাঁচাও আন্দোলনের সাধারণ সম্পাদক আয়াছুর রহমান, জেলা সম্মিলিত সাংস্কৃতিক জোটের সাধারণ সম্পাদক মো. নজিবুল ইসলাম, জেলা শিল্পকলা একাডেমীর সাধারণ সম্পাদক বিশ্বজিত পাল, কক্সবাজার সরকারি কলেজের শিক্ষক মিঠুন চক্রবর্তী, কক্সবাজার সরকারি বালিকা উচ্চবিদ্যালয়ের সহকারী প্রধান শিক্ষক মো. নাছির উদ্দিন, বন্ধুসভার জেলা সভাপতি মোহাম্মদ মহিউদ্দিন প্রমুখ। অনুষ্ঠান পরিচালনা করেন বন্ধুসভার উপদেষ্টা দীপক শর্মা।
