
ময়মনসিংহের ভালুকা উপজেলার হবিরবাড়ী বাজারে গতকাল শুক্রবার বিনা মূল্যে চক্ষুশিবিরের আয়োজন করা হয়। বেসরকারি উন্নয়ন সংস্থা আসপাডা পরিবেশ উন্নয়ন ফাউন্ডেশনের স্বাস্থ্য ও পুষ্টি কার্যক্রমের অংশ হিসেবে সংস্থাটি এ আয়োজন করে। ফাউন্ডেশনের নির্বাহী পরিচালক আবদুর রশিদ এ চক্ষুশিবিরের উদ্বোধন করেন। এ সময় আরও উপস্থিত ছিলেন পরিবেশ ও বন মন্ত্রণালয়ের যুগ্ম সচিব মুঞ্জুরুল হাসান খান, বিদ্যুৎ বিভাগের নির্বাহী প্রকৌশলী আবদুল আলিম প্রমুখ। 
