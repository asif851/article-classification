
সময়ের সঙ্গে সঙ্গে দ্রুত জনপ্রিয় হয়ে উঠছে অনলাইন কেনাকাটা। নাগরিক জীবনের ব্যস্ততা আর সময়ের স্বল্পতা আমাদের অনেকটাই অনলাইন-নির্ভর করে তুলেছে। নগর থেকে মহানগর এমনকি প্রত্যন্ত গ্রামাঞ্চলে বসেও অনলাইনের মাধ্যমে দেশের নামীদামি শপ থেকে কেনাকাটা করার সুযোগ সৃষ্টি হয়েছে ই-কমার্স বা অনলাইন কেনাকাটার মাধ্যমে। দেশের প্রথম সারির ই-কমার্স প্রতিষ্ঠানগুলোর মধ্যে অন্যতম দারাজ ডটকম বিডি এবং আজকের ডিল ডটকম।
এ ছাড়া রয়েছে প্রাণ-আরএফএল গ্রুপের অথবা ডটকম, বিটিআই গ্রুপের আমি কিনি ডটকম, এডিসন গ্রুপের পিকাবো ডটকমসহ ছোট-বড় অসংখ্য ই-কমার্স প্রতিষ্ঠান এবং এফ-কমার্স (ফেসবুক এর মাধ্যমে পরিচালিত অনলাইন শপ) প্রতিষ্ঠান। সঠিক সময়ে এবং নির্দিষ্ট গন্তব্যে পণ্য পৌঁছে দিতে দেশে গড়ে উঠেছে ছোট-বড় বেশ কিছু হোম ডেলিভারি প্রতিষ্ঠান। প্রথম সারির হোম ডেলিভারি প্রতিষ্ঠানগুলোর মধ্যে অন্যতম হলো বিদ্যুৎ লিমিটেড। দেশের তৈরি পোশাকশিল্পের প্রতিষ্ঠান কনকর্ড গার্মেন্টস গ্রুপের একটি অঙ্গপ্রতিষ্ঠান।  বিদ্যুৎ লিমিটেড ২০১৬ সালে যাত্রা শুরু করার প্রথম দিন থেকেই একযোগে ঢাকা, চট্টগ্রাম ও সিলেট শহরে মোট ৬টি নিজস্ব হাব অফিস এবং ২২টি পার্টনার হাবের মাধ্যমে দেশব্যাপী হোম ডেলিভারি সেবা দিয়ে আসছে। ই-কমার্স ব্যবসা পুরোপুরি প্রযুক্তির ওপর নির্ভরশীল আর এই প্রযুক্তিনির্ভর ব্যবসাকে সফলভাবে পরিচালনা করার জন্য প্রয়োজন নির্ভরযোগ্য ডেলিভারি প্রতিষ্ঠান। প্রযুক্তির ব্যবহারকে সর্বোচ্চ প্রাধান্য দিয়ে বিদ্যুৎ লিমিডেট তৈরি করেছে দেশের অন্যতম প্রযুক্তিনির্ভর হোম ডেলিভারি সার্ভিস প্রতিষ্ঠান। যেখানে মোবাইল অ্যাপ ব্যবহার করেই জেনে নেওয়া যায় পণ্যের বর্তমান অবস্থান এবং ডেলিভারি স্ট্যাটাস। অনলাইন ব্যবসার সঙ্গে জড়িত কোনো ব্যক্তি বা প্রতিষ্ঠান, দেশব্যাপী পণ্য ডেলিভারির জন্য সঙ্গে রেজিস্ট্রেশন করতে পারে। পণ্যের নিরাপত্তা নিশ্চিত করতে বিদ্যুৎ লিমিটেডের রয়েছে ইনস্যুরেন্স সুবিধা। নির্ধারিত সময়ে পণ্য ডেলিভারি, প্রতিদিন পেমেন্ট আর রিয়েল-টাইম ট্র্যাকিং সিস্টেম ব্যবহারের মাধ্যমে বিদ্যুৎ লিমিটেড সর্বোচ্চ গ্রাহকসেবা নিশ্চিত করে থাকে। বর্তমানে দারাজ ডটকম, আজকের ডিল ডটকম, গ্রামীণফোন, রবি (অনলাইন শপ), বাগডুম, সপআপ আমি কিনি, অথবা ডটকম, বিক্রয় ডটকম, স্বপ্ন, প্রিয়শপ, কিকশা, ইনফিনিটিসহ দেশের স্বনামধন্য সব ই-কমার্স প্রতিষ্ঠানই বিদ্যুৎ লিমিটেডের ডেলিভারি সেবা ব্যবহার করছে। বিজ্ঞপ্তি
