
শহর পরিচ্ছন্ন রাখতে  আজ বুধবার বেলা সাড়ে ১১টার দিকে শহরের চৌরঙ্গী মোড়ে ঢাকার ‘পরিবর্তন চাই’ সংগঠনের ব্যানারে ‘দেশটিকে পরিষ্কার করি’ স্লোগানে পরিচ্ছন্নতা অভিযানের অংশ হিসেবে মেয়র ঝাড়ু হাতে নিয়ে কর্মসূচির উদ্বোধন করেন।এ সময় মেয়র বলেন, ‘পরিষ্কার পরিচ্ছন্নতা ঈমানের অঙ্গ। এই পৌরসভার মেয়র হিসেবে পৌর এলাকা পরিষ্কার পরিচ্ছন্ন রাখা আমার দায়িত্ব। আমি নিজে ঝাড়ু হাতে নিয়ে আবর্জনা পরিষ্কার করলাম, এতে আমার পৌরসভার নাগরিকেরাও সচেতন হবেন এবং নিজের এলাকাটি পরিষ্কার পরিচ্ছন্ন রাখবেন।’দেওয়ান কামাল পৌরসভার নাগরিকদের উদ্দেশে বলেন, ‘আমরা আমাদের পরিবারকে ও শহরকে যাঁরা ভালবাসি, তাঁরা অবশ্যই যেখানে–সেখানে ময়লা আবর্জনা ফেলব না। নির্দিষ্ট জায়াগায় ময়লা আবর্জনা ফেলব। এতে আমাদের বাড়িঘর পরিষ্কার থাকবে, আমাদের এলাকা পরিষ্কার থাকবে। এবং আমাদের পরিবারের সদস্যরা সুস্থ থাকবে।’
অনুষ্ঠানে ‘পরির্বতন চাই’ সংগঠনের নীলফামারীর প্রতিনিধি মাসুদ সরকার, রাসেল আমিন, সাকিল আহমেদ প্রমুখ উপস্থিত ছিলেন।
মাসুদ সরকার জানান, আজ সারা দেশে এক যোগে এই কর্মসূচি পালনের কথা থাকলেও একটি রাজনৈতিক দল হরতাল আহ্বান করায় শুধু নীলফামারীতে এই কর্মসূচি পালন করা হয়েছে।
