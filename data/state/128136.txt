
চট্টগ্রামের অন্যতম আবাসন নির্মাণকারী প্রতিষ্ঠান সিপিডিএলের ১০ বছর পূর্তি উৎসব শুরু হয়েছে। ‘টুগেদার: আ ডিকেড বিয়ন্ড’ শিরোনামের দুই মাসব্যাপী এ কর্মসূচির উদ্বোধন করা হয় ১৩ ডিসেম্বর প্রতিষ্ঠানের আসকারদীঘির কার্যালয় প্রাঙ্গণে। সকালে অনাড়ম্বর এক অনুষ্ঠানের মাধ্যমে কেক কেটে কর্মসূচি উদ্বোধন করা হয়।অনুষ্ঠানের শুরুতে ছিল আলোচনা সভা। এতে অতিথি ছিলেন দৈনিক আজাদীর পরিচালনা সম্পাদক ওয়াহেদ মালেক, চট্টগ্রাম কলেজের সাবেক অধ্যক্ষ রওশন আক্তার হানিফ, সিপিডিএলের চেয়ারম্যান আবুল হোসেন চৌধুরী, ব্যবস্থাপনা পরিচালক ইফতেখার হোসেন, পরিচালক রেজাউল করিম, ফারজানা হোসেন, রোকসানা খান, এন মোহাম্মদ গ্রুপের পরিচালক মনজুরুল হক ও সিপিডিএলের প্রধান পরিচলন কর্মকর্তা এমদাদুল হক চৌধুরী।সিপিডিএলের ব্যবস্থাপনা পরিচালক ইফতেখার হোসেন বলেন, ‘সিপিডিএল বিগত দশকের সফলতাকে প্রেরণা হিসেবে নিয়ে আগামী দশকগুলোতেও কাজ করে যেতে দৃঢ়প্রতিজ্ঞ। আমাদের লক্ষ্য বাংলাদেশজুড়ে সিপিডিএল কাজকে প্রসারিত করা।’
