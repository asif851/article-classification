
ময়মনসিংহের ত্রিশালে গতকাল মঙ্গলবার স্বামীর বাড়ি থেকে মর্জিনা খাতুন (২৪) নামের এক গৃহবধূর লাশ উদ্ধার করা হয়েছে। এ ঘটনার পর থেকে স্বামী নাসির উদ্দিন ও তাঁর পরিবারের সদস্যরা গা ঢাকা দিয়েছেন। যৌতুকের দাবিতে স্বামীর নির্যাতনে গৃহবধূর মৃত্যু হয়েছে বলে অভিযোগ পাওয়া গেছে।ত্রিশাল থানার পরিদর্শক (তদন্ত) বদরুল আলম খান জানান, নিহত গৃহবধূর শরীরে আঘাতের চিহ্ন রয়েছে। এ ব্যাপারে নারী ও শিশু নির্যাতন দমন আইনে মামলা হবে।
