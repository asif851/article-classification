
কানাডার কোম্পানি নাইকো রিসোর্সের কাছ থেকে ঘুষ গ্রহণের মামলায় সাবেক জ্বালানি উপদেষ্টা ও আমার দেশ পত্রিকার ভারপ্রাপ্ত সম্পাদক মাহমুদুর রহমানকে জিজ্ঞাসাবাদ করেছে কানাডার তদন্ত সংস্থা। গতকাল রোববার ঢাকার মুখ্য মহানগর হাকিম আদালতে মহানগর হাকিম রেজাউল করিমের উপস্থিতিতে তাঁকে জিজ্ঞাসাবাদ করা হয়। এ সময় মাহমুদুর রহমানের আইনজীবীও উপস্থিত ছিলেন।গতকাল মাহমুদুর রহমানকে কাশিমপুর কারাগার থেকে ঢাকার মুখ্য মহানগর হাকিম আদালতে হাজির করা হয়। তাঁকে কানাডিয়ান তদন্ত সংস্থার ছয় সদস্যের প্রতিনিধিদল এক ঘণ্টা জিজ্ঞাসাবাদ করে।তবে জিজ্ঞাসাবাদের বিষয়ে তদন্ত সংস্থা ও মাহমুদুর রহমানের আইনজীবী কিছু বলতে রাজি হননি।
