
খুলনার ফুলতলা উপজেলায় গত বৃহস্পতিবার রাতে হাসান বিশ্বাস (৬০) নামের এক মৎস্য ঘেরমালিককে কুপিয়ে হত্যা করেছে দুর্বৃত্তরা৷ তিনি উপজেলার ডাউকোনা গ্রামের বাকু বিশ্বাসের ছেলে৷নিহত হাসান বিশ্বাসের স্ত্রী ভানু বেগম (৫০) জানান, বৃহস্পতিবার সন্ধ্যায় ছেলে ইকবাল বিশ্বাসকে ডাকতে ডাউকোনা রুহের বিলে নিজেদের ঘেরে যান হাসান িবশ্বাস৷ কিছুক্ষণ পর ইকবাল বাড়ি ফিরে আসে৷ কিন্তু দীর্ঘ সময় পরও হাসান বিশ্বাস ফিরে না আসায় তাঁদের দুই ছেলে ইকবাল ও ইলিয়াস তাঁকে খঁুজতে যায়৷ একপর্যায়ে তারা উপজেলার জামিরা হতে পায়রা সড়কে রুহের পুলসংলগ্ন আলতাফ সরদারের জমির পাশে বাবার লাশ পড়ে থাকতে দেখে৷ খবর পেয়ে পুলিশ লাশ উদ্ধার করে ময়নাতদন্তের জন্য খুলনা মেডিকেল কলেজ মর্গে পাঠায়৷ফুলতলা থানার ভারপ্রাপ্ত কর্মকর্তা (ওসি) ইলিয়াস ফকির জানান, লাশের বিভিন্ন স্থানে ধারালো অস্ত্রের প্রায় ১৩টি ক্ষতের চিহ্ন রয়েছে৷ এ ব্যাপারে মফিজুর রহমান মুন্সি ও মকলেজুর রহমান নামের দুই ব্যক্তিকে আটক করে জিজ্ঞাসাবাদ করা হচ্ছে৷
