
চট্টগ্রাম চলচ্চিত্রকেন্দ্রের উদ্যোগে আগামীকাল ২২ এপ্রিল শুক্রবার ইরানের চলচ্চিত্রের ওপর বিশেষ অধিবেশন অনুষ্ঠিত হবে। থিয়েটার ইনস্টিটিউট চট্টগ্রামের লেকচার থিয়েটার মিলনায়তনে ‘ফোকাস অন ইরান’ শিরোনামে এ অধিবেশনে ইরানের চারটি উল্লেখযোগ্য চলচ্চিত্র প্রদর্শিত হবে।  বেলা ১১টায় প্রদর্শিত হবে আসগর ফরহাদি পরিচালিত দি পাস্ট, বেলা তিনটায় বাহমান গোবাদি পরিচালিত এ টাইম ফর ড্রাংকেন হর্সেস, বিকেল পাঁচটায় আব্বাস কিয়ারোস্তমি পরিচালিত সার্টিফায়েড কপি এবং সন্ধ্যা সাতটায় দেখানো হবে জাফর পানাহি পরিচালিত ট্যাক্সি তেহরান। বিজ্ঞপ্তি।
