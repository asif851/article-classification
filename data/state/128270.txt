
চট্টগ্রামে নুরুল আলম (২৫) নামের এক হাজতির মৃত্যু হয়েছে। গতকাল সোমবার দুপুরে চট্টগ্রাম মেডিকেল কলেজ (চমেক) হাসপাতালে চিকিৎসাধীন অবস্থায় তাঁর মৃত্যু হয়। চট্টগ্রাম কেন্দ্রীয় কারাগারের উপ-কারাধ্যক্ষ মনির হোসেন প্রথম আলোকে বলেন, মিরসরাইয়ের জোরারগঞ্জ থানার ডাকাতি মামলার আসামি নুরুল আলম ২০১৪ সালের ৫ ফেব্রুয়ারি কারাগারে আসেন। তিনি দীর্ঘদিন ধরে হৃদ্রোগে ভুগছিলেন। ১৫ ডিসেম্বর তাঁকে চট্টগ্রাম কারা হাসপাতাল থেকে উন্নত চিকিৎসার জন্য চমেক হাসপাতালে ভর্তি করা হয়। সেখানে চিকিৎসাধীন অবস্থায় তাঁর মৃত্যু হয়।
