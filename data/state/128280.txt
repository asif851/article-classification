
রাজশাহী নগরের হাদির মোড় এলাকায় গতকাল দুপুরে পিকেটিং করার সময় স্থানীয় লোকজনের তাড়া খেয়ে পিকেটাররা পালিয়ে যায়। স্থানীয় লোকজন জানান, গতকাল বেলা দুইটার দিকে নগরের হাদির মোড় এলাকায় পিকেটাররা শিবিরের স্লোগান দিয়ে এসে রাস্তার ওপর ইট ভাঙে। তারা ইট দিয়ে একটা জায়গা ঘিরে পেট্রল ঢেলে আগুন জ্বেলে দেওয়ার উদ্যোগ নেয়। এ সময় শহররক্ষা বাঁধের ওপর থেকে একদল লোক ‘ধর ধর’ বলে তাদের ধাওয়া দেয়। ধাওয়া খেয়ে তারা পালিয়ে যায়। 
