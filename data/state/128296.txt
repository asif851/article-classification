
মাদারীপুরের শিবচরে জাটকা বিক্রির দায়ে গতকাল মঙ্গলবার তিন ব্যবসায়ীকে ১৫ দিন করে কারাদণ্ড দিয়েছেন ভ্রাম্যমাণ আদালত। ইউএনও মো. ইমরান আহম্মেদ এ সাজা দেন। কারাদণ্ডপ্রাপ্ত তিনজন হলেন শিবচর উপজেলার মাদরচর ইউনিয়নের দাইয়ারচর গ্রামের গোপীনাথ মালো (৩৮), পাচ্চর এলাকার আনন্দ কণ্ডু (৩৫) ও কুতুবপুর ইউনিয়নের গনি মিয়া (৫০)। শিবচর থানার ভারপ্রাপ্ত কর্মকর্তা (ওসি) মো. জাকির হোসেন বলেন, উপজেলা মৎস্য বিভাগের অভিযানে পাঁচ মণ জাটকাসহ তিনজনকে আটক করা হয়। পরে দুপুরে তাঁদের ভ্রাম্যমাণ আদালতে হাজির করা হয়। জব্দ করা জাটকা বিভিন্ন এতিমখানায় দেওয়া হয়েছে।
