
আগামী শিক্ষাবর্ষ থেকে জাতীয় বিশ্ববিদ্যালয়ে ‘স্বাধীন বাংলাদেশের অভ্যুদয়ের ইতিহাস’ নামে ১০০ নম্বরের (চার ক্রেডিট) একটি কোর্স আবশ্যিক বিষয় হিসেবে সম্মান ও ডিগ্রি পাস প্রথম বর্ষে চালু করার সিদ্ধান্ত হয়েছে। কলা, সামাজিক বিজ্ঞান, বাণিজ্য, বিজ্ঞানসহ সব ধারার শিক্ষার্থীদের জন্য এটি চালু হবে। গতকাল রোববার জাতীয় বিশ্ববিদ্যালয়ের মূল ক্যাম্পাসে একাডেমিক কাউন্সিলের সভায় এ সিদ্ধান্ত হয়। এ ছাড়া বিশ্ববিদ্যালয় ক্যাম্পাসে থিসিসসহ দেড় বছর মেয়াদি মাস্টার্স ও এমবিএ প্রোগ্রাম চালুর সিদ্ধান্ত হয়েছে।
