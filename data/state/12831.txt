
রাষ্ট্রপতি আবদুল হামিদ লন্ডনে নবম বিশ্ব ইসলামিক অর্থনৈতিক ফোরামের সম্মেলনে যোগদান শেষে গতকাল বৃহস্পতিবার দেশে ফিরেছেন। রাষ্ট্রপতি গতকাল রাত আটটায় আমিরাত এয়ারলাইনসের একটি নিয়মিত ফ্লাইটে শাহজালাল আন্তর্জাতিক বিমানবন্দরে পৌঁছান। খবর বাসসের।লন্ডনে অবস্থানকালে রাষ্ট্রপতি ২৯ অক্টোবর এক্সসেল লন্ডন কনভেনশন সেন্টারে ডব্লিউআইই-এফের উদ্বোধনী অনুষ্ঠানে বিশেষ ভাষণ দেন। সম্মেলনে ব্রিটিশ প্রধানমন্ত্রী ডেভিড ক্যামেরনও বক্তব্য দেন। একই দিন রাষ্ট্রপতি লন্ডনে মালয়েশিয়ার প্রধানমন্ত্রীর দেওয়া এক সংবর্ধনা ও নৈশভোজ সভায় এবং ৩০ অক্টোবর প্রবাসী বাংলাদেশিদের নাগরিক সংবর্ধনায় যোগ দেন।
