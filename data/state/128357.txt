
‘মৃত্তিকা ঘনিষ্ঠ মানুষ চাই’ স্লোগান নিয়ে নাটোরের লালপুরে আজ শুক্রবার থেকে শুরু হচ্ছে দুই দিনব্যাপী নাট্যোৎসব। আবহমান বাংলার সাংস্কৃতিক ঐতিহ্য ধারণ করে সুস্থধারার সাংস্কৃতিক চর্চাকে অব্যাহত রাখার প্রত্যয়ে এ নাট্যোৎসবের আয়োজন করেছে ‘চলন নাটুয়া’ নাট্যগোষ্ঠী। উপজেলার দয়ারামপুর ধুপইল বাজার-সংলগ্ন শহীদ মিনার প্রাঙ্গণে প্রথম দিনে সিরাজউদ্দৌলা এবং শেষের দিন সোনার মেডেল নাটক মঞ্চায়িত হবে। এ ছাড়া আজ সকালে শোভাযাত্রা এবং বিকেলে নাট্যজন সংবর্ধনার আয়োজন রয়েছে। 
