
মুক্তিযুদ্ধের সম্মাননা স্মারক হিসেবে ৩৪৪টি ক্রেস্টে স্বর্ণ ও রুপা না দিয়ে মোট সাত কোটি তিন লাখ ৪৬ হাজার ২৮০ টাকা আত্মসাৎ করা হয়েছে। মুক্তিযুদ্ধবিষয়ক মন্ত্রণালয়ের গঠিত তদন্ত কমিটি তাদের প্রতিবেদনে এ তথ্য দিয়েছে।এর জন্য মুক্তিযুদ্ধবিষয়ক মন্ত্রণালয়ের সাবেক প্রতিমন্ত্রী এ বি তাজুল ইসলাম, সাবেক সচিব মিজানুর রহমান, বর্তমান সচিব কে এইচ মাসুদ সিদ্দিকসহ ১৩ জন কর্মকর্তা ও দুই সরবরাহকারী প্রতিষ্ঠানকে দায়ী করা হয়েছে।তদন্ত প্রতিবেদনে বলা হয়, স্বর্ণ ও রুপাহীন ওই ক্রেস্টে ব্যবহার করা কাঠও ছিল নিম্নমানের। জাতীয় কমিটিকে না জানিয়ে ক্রেস্টে স্বর্ণ এক ভরির জায়গায় দুই ভরি করা হয়েছে। সে হিসাবে সরবরাহকারীদের বিল দেওয়া হয়েছে। যদিও ক্রেস্টে স্বর্ণ দেওয়া হয়নি বলে প্রমাণ পেয়েছে কমিটি।স্বাধীনতার ৪০ বছর পূর্তি উপলক্ষে বাংলাদেশের মহান মুক্তিযুদ্ধে অবিস্মরণীয় অবদানের জন্য বিভিন্ন দেশের রাষ্ট্রনায়ক, রাজনীতিবিদ, দার্শনিক, শিল্পী-সাহিত্যিক, বুদ্ধিজীবী, বিশিষ্ট নাগরিক ও সংগঠনকে সম্মাননা দেয় সরকার। সম্মাননার স্মারক হিসেবে দেওয়া ক্রেস্ট নিয়ে নজিরবিহীন এ ঘটনা ঘটে।গত ৬ এপ্রিল ‘ক্রেস্টের স্বর্ণের ১২ আনাই মিছে!’ শিরোনামে মূল প্রতিবেদন প্রকাশ করে প্রথম আলো। এর পরই ঢাকার বিভাগীয় কমিশনার মো. জিল্লার রহমানের নেতৃত্বে তদন্ত কমিটি গঠন করে মুক্তিযুদ্ধবিষয়ক মন্ত্রণালয়। কমিটি গত বৃহস্পতিবার এ-সংক্রান্ত প্রতিবেদন মুক্তিযুদ্ধবিষয়ক মন্ত্রী আ ক ম মোজাম্মেল হকের কাছে জমা দিয়েছে।তদন্ত প্রতিবেদনে বলা হয়, মন্ত্রণালয় ৩৪৫টি ক্রেস্ট সরবরাহ নেয় এবং বিল পরিশোধ করে। এর মধ্যে একটি ক্রেস্ট ছিল ভারতের প্রয়াত প্রধানমন্ত্রী ইন্দিরা গান্ধীর জন্য, যা ২০০ ভরি সোনা দিয়ে তৈরি।মন্ত্রণালয়ের অতিরিক্ত সচিব গোলাম মোস্তফা কমিটিকে জানিয়েছেন, ৩৩৮টি ক্রেস্ট বিতরণ করা হয়েছে। পররাষ্ট্র মন্ত্রণালয় কমিটিকে বলেছে, ৩৩৫টি ক্রেস্ট বিতরণ করা হয়েছে। এ তথ্য জানালে মুক্তিযুদ্ধ মন্ত্রণালয় বলেছে, একটি ক্রেস্ট প্রধানমন্ত্রী, একটি সাবেক প্রতিমন্ত্রী ও একটি সাবেক সচিবকে দেওয়া হয়েছিল। একটি বিএসটিআইতে পাঠানো হয়েছিল পরীক্ষার জন্য। বাকিগুলো ডামি ক্রেস্ট ছিল।কমিটি প্রতিবেদনে বলেছে, মূল্যায়ন কমিটি তদন্ত কমিটিকে ক্রেস্টে সঠিক সংখ্যা না জানিয়ে প্রতারণার আশ্রয় নিয়েছে। কমিটি মনে করছে, স্বর্ণ ও রুপাবিহীন ক্রেস্ট দিয়ে বিদেশিদের সম্মাননা দেওয়া হয়েছে। এখন হাতেনাতে ধরা পড়ায় ডামি বলে পার পাওয়ার ব্যর্থ চেষ্টা করছে। নয়টি ক্রেস্টের সমপরিমাণ টাকা মূল্যায়নকারী কমিটি ও সরবরাহকারীরা আত্মসাৎ করেছে। কেনাকাটায় (গণ খাতে ক্রয় আইন) পিপিআর, ২০০৮ লঙ্ঘন করা হয়েছে। মন্ত্রণালয়ের কর্মকর্তারা তা স্বীকারও করেছেন। এক ভরি থেকে দুই ভরি: সম্মাননা নীতিমালা অনুযায়ী, ইন্দিরা গান্ধীর জন্য তৈরি করা ক্রেস্টটি ছাড়া বাকি প্রতিটি ক্রেস্টে এক ভরি স্বর্ণ ও ৩০ ভরি রুপা থাকার কথা ছিল। ২০১২ সালের ১ অক্টোবরের সভায় এটি অনুমোদন করা হয়। কিন্তু তদন্ত কমিটিকে মুক্তিযুদ্ধবিষয়ক মন্ত্রণালয়ের কর্মকর্তারা জানিয়েছেন, ওটি খসড়া নীতিমালা ছিল। তাঁরা বলেছেন, এ-সংক্রান্ত নথিতে সচিব ও প্রতিমন্ত্রী স্বাক্ষর করেই প্রতিটি ক্রেস্টে ২২ দশমিক ৫ গ্রাম (দুই ভরি) ও ৩০ ভরি রুপা দেওয়ার বিষয় নির্ধারণ করা হয়েছিল। কিন্তু এ পরিবর্তনের বিষয়টি জাতীয় কমিটিকে জানানো হয়নি।ক্রেস্টের কাঠেও জালিয়াতি: দরপত্র অনুসারে ক্রেস্টে ‘আমেরিকান উড’ ব্যবহারের বাধ্যবাধকতা ছিল। তদন্ত কমিটির অনুরোধে স্থাপত্য অধিদপ্তরের অতিরিক্ত প্রধান স্থপতি কাজী নাসির সম্মাননা হিসেবে যুক্তরাজ্যের নাগরিক জুলিয়ান ফ্রান্সিসকে দেওয়া ক্রেস্টটিতে ব্যবহার করা কাঠ এবং এর গুণগত মান যাচাই করে কমিটিকে জানান, ক্রেস্টে নাম লেখার জায়গায় ওক কাঠ, স্মৃতিসৌধ-সংবলিত অংশে চম্বল কাঠ এবং বাকি অংশ প্লাইউড দিয়ে নির্মিত। এর গুণগত মান নিম্ন, স্থায়িত্ব খুবই কম হবে। কার্যাদেশ ও বিল অনুমোদন: ২০১২ সালের ২৫ মার্চ ১৩২টি ক্রেস্ট এমিকনকে দিয়ে তৈরির কার্যাদেশ ও বিল পরিশোধের নথি মন্ত্রণালয়ের সাবেক সচিব অনুমোদন করেছেন। এর জন্য সচিব প্রতিমন্ত্রীর অনুমোদন নেননি। তবে ২০১২ সালের ১৬ অক্টোবর ১০১টি ক্রেস্ট ও ২০১৩ সালের ১৩ জানুয়ারি ৫১টি ক্রেস্ট এমিকনকে এবং একই বছরের ১০ অক্টোবর ৬০টি ক্রেস্ট মহসিনুল হাসানকে তৈরির কার্যাদেশ এবং বিল পরিশোধের নথি অনুমোদন করেন বর্তমান সচিব ও সাবেক প্রতিমন্ত্রী। মহসিনুল হাসান সাবেক প্রতিমন্ত্রীর ভাগনে।কারা সরবরাহকারী: তদন্ত কমিটি সরেজমিনে গিয়ে দুই সরবরাহকারীর প্রতিষ্ঠানের মালিককে পায়নি। প্রতিষ্ঠান দুটির কর্মকর্তাদের সঙ্গে কথা বলে কমিটি জেনেছে, প্রতিষ্ঠানটি জাতীয় ও আন্তর্জাতিক দরপত্রে তেমন অংশগ্রহণ করেনি। তাদের স্বর্ণের মান পরীক্ষার কোনো ব্যবস্থা নেই। ক্রেস্টের জন্য কথিত স্বর্ণ কোথা থেকে সংগ্রহ করা হয়, তা-ও কেউ বলতে পারেনি। অপর সরবরাহকারী মহসিনুল হাসান যে ঠিকানা ব্যবহার করেছেন, তা একটি ফ্ল্যাট বাড়ি। পরে মুঠোফোনে যোগাযোগ করা হলে তিনি কমিটিকে জানান, ক্রেস্ট কোথা থেকে বানানো হয়েছে, তা তাঁর মনে নেই।কমিটিকে যে যা বলেছেন: প্রতিবেদনে দেখা যায়, সাবেক প্রতিমন্ত্রী ও বর্তমানে
