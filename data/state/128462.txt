
বৈশ্বিক উদ্যোক্তা সূচক-২০১৬তে (জিইআই) বিশ্বের ১৩২টি দেশের মধ্যে বাংলাদেশ ১২৫তম স্থান পেয়েছে। গত বছর এই সূচকে বাংলাদেশ ১৩০তম স্থানে ছিল।যুক্তরাষ্ট্রভিত্তিক গবেষণা প্রতিষ্ঠান ও গ্লোবাল এন্ট্রাপ্রেনিউরশিপ অ্যান্ড ডেভেলপমেন্ট ইনস্টিটিউট (জিইডিআই) এই প্রতিবেদন প্রকাশ করেছে। গত বছরের তুলনায় বাংলাদেশ পাঁচ ধাপ এগিয়ে গেছে। তবে দক্ষিণ এশিয়ার দেশগুলোর মধ্যে বাংলাদেশের অবস্থান সবার পরে। প্রকাশিত সূচকে এ অঞ্চলের মধ্যে বাংলাদেশ ছাড়া ভারত, পাকিস্তান ও শ্রীলঙ্কার অবস্থান তুলে ধরা হয়। ৯৭তম অবস্থান নিয়ে এই দেশগুলোর মধ্যে সবচেয়ে এগিয়ে আছে শ্রীলঙ্কা। এরপর ৯৮তম অবস্থানে আছে ভারত এবং ১০৯তম স্থানে পাকিস্তান। তিনটি দেশই গত বছরের সূচকের তুলনায় তাদের অবস্থানের উন্নতি করেছে।উদ্যোক্তা সূচকে সবচেয়ে বেশি এগিয়ে আছে যুক্তরাষ্ট্র। এরপর আছে কানাডা, অস্ট্রেলিয়া, ডেনমার্ক ও সুইডেন।
