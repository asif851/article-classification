
মানিকগঞ্জের সিঙ্গাইর উপজেলার উত্তর জামশা বশিরউদ্দিন ফাউন্ডেশন উচ্চবিদ্যালয়ের ব্যবস্থাপনা কমিটির সভাপতি আবদুল লতিফকে গতকাল রোববার কারাগারে পাঠানো হয়েছে।যৌন নিপীড়নের মামলায় জামিন নিতে মানিকগঞ্জের নারী ও শিশু নির্যাতন দমন ট্রাইব্যুনাল আদালতে গেলে তাঁকে কারাগারে পাঠানো হয়।বাদীপক্ষের আইনজীবী হুমায়ুন কবির জানান, যৌন নিপীড়নের অভিযোগে গত ৮ মে ওই বিদ্যালয়ের এক আয়া মানিকগঞ্জের বিচারিক হাকিমের আদালতে মামলা করেন।১৭ মে ওই আদালত সিঙ্গাইর থানার পুলিশকে মামলাটি তদন্ত করার নির্দেশ দেন।এ বিষয়ে গত ৪ জুন প্রথম আলোয় ‘বিদ্যালয়ের সভাপতির বিরুদ্ধে আয়াকে যৌন নিপীড়নের অভিযোগ’ শিরোনামে প্রতিবেদন প্রকাশিত হয়।
