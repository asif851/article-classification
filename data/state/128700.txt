
রাজপুণ্যাহর দ্বিতীয় দিনে গতকাল শনিবার হেডম্যান-কার্বারি সম্মেলন অনুষ্ঠিত হয়েছে। সম্মেলনে বান্দরবানের হেডম্যান (মৌজাপ্রধান) ও কার্বারিরা (পাড়াপ্রধান) ভূমি সমস্যা ও পাড়া উচ্ছেদ নিয়ে কথা বলেছেন।জেলা শহরের আদিবাসী সাংস্কৃতিক ইনস্টিটিউট মিলনায়তনে সম্মেলন অনুষ্ঠিত হয়। সভায় অতিথি ছিলেন পার্বত্য চট্টগ্রামবিষয়ক প্রতিমন্ত্রী বীর বাহাদুর উশৈচিং, জেলা প্রশাসক কে এম তারিকুল ইসলাম।সভায় হেডম্যান-কার্বারিরা অভিযোগ করেন, জেলা প্রশাসন হেডম্যান প্রতিবেদন, জেলা পরিষদের পূর্বানুমোদন ছাড়া বহিরাগতদের কাছে ভূমির মালিকানা হস্তান্তর করছে। এ জন্য দখলদারেরা পাঁচ একর জমি নিয়ে ৫০ থেকে ১০০ একর ভূমি দখল করার সুযোগ পাচ্ছে।বোমাং রাজা উ চ প্রু চৌধুরী সব সমস্যা লিখিতভাবে দেওয়ার জন্য হেডম্যান-কার্বারিদের নির্দেশ দেন।
