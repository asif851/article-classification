
দেশের বরেণ্য শিল্পী কাইয়ুম চৌধুরীর জানাজা শেষ হয়েছে। আজ সোমবার বাদ জোহর ঢাকা বিশ্ববিদ্যালয়ের কেন্দ্রীয় মসজিদ প্রাঙ্গণে জানাজা শেষে তাঁর মরদেহ নিজ বাড়িতে নিয়ে যাওয়া হয়। সেখান থেকে কিছুক্ষণ পর আজিমপুর কবরস্থানে নিয়ে তাঁর মরদেহ শায়িত করা হবে।
বলা হলো না শেষ কথাটি
এর আগে আজ দুপুর পৌনে ১২টার দিকে কাইয়ুম চৌধুরীর মরদেহ কেন্দ্রীয় শহীদ মিনারে নেওয়া হয়। সেখানে প্রথমে রাষ্ট্রপতি ও প্রধানমন্ত্রীর পক্ষ থেকে তাঁদের সামরিক সচিব ফুল দিয়ে তাঁর প্রতি শেষ শ্রদ্ধা জানান। এরপর সংস্কৃতিমন্ত্রী আসাদুজ্জামান নূর ও শিক্ষামন্ত্রী নুরুল ইসলাম নাহিদসহ বিএনপি ও আওয়ামী লীগের কেন্দ্রীয় নেতারা ফুল দিয়ে শ্রদ্ধা জানান। এর পর একে একে বিভিন্ন সংগঠন ও দেশের সর্বস্তরের মানুষ কাইয়ুম চৌধুরীর প্রতি শ্রদ্ধা নিবেদন করেন। শেষে এক মিনিট নীরবতা পালন করা হয়। এরপরেই জানাজার জন্য তাঁর মরদেহ কেন্দ্রীয় শহীদ মিনার থেকে ঢাকা বিশ্ববিদ্যালয়ের কেন্দ্রীয় মসজিদে নিয়ে যাওয়া হয়।
সকালে কাইয়ুম চৌধুরীর মরদেহ ঢাকা বিশ্ববিদ্যালয়ের চারুকলায় নেওয়া হয়। গতকাল রোববার রাতে তাঁর মরদেহ স্কয়ার হাসপাতালের হিমঘরে রাখা হয়।
আরও জানতে পড়ুন:
ফুলেল শ্রদ্ধা শেষে ঢাকা বিশ্ববিদ্যালয়ে কাইয়ুম চৌধুরীশহীদ মিনারে কাইয়ুম চৌধুরীকে শেষ শ্রদ্ধাসুন্দরের রূপকার সুন্দর মানুষটি
