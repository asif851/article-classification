
ময়মনসিংহের ত্রিশালে অবস্থিত জাতীয় কবি কাজী নজরুল ইসলাম বিশ্ববিদ্যালয়ে গতকাল বৃহস্পতিবার স্বাস্থ্যকেন্দ্র ও অ্যাম্বুলেন্স সেবার উদ্বোধন করেন উপাচার্য মোহীত উল আলম। এ সময় আরও উপস্থিত ছিলেন বিশ্ববিদ্যালয়ের কোষাধ্যক্ষ এ এম এম শামসুর রহমান, দায়িত্বপ্রাপ্ত রেজিস্ট্রার ফজলুল কাদের চৌধুরী, প্রক্টর মাহবুব হোসেন প্রমুখ। বিশ্ববিদ্যালয়ে আগে থেকেই একটি স্বাস্থ্যকেন্দ্র ছিল, তবে সেটা পৃথক ভবনে নয়। সম্প্রতি স্বাস্থ্যকেন্দ্রের জন্য পৃথক ভবন বরাদ্দ দেওয়া হয়।
