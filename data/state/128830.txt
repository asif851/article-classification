
বন্যায় রেললাইন ক্ষতিগ্রস্ত হওয়ায় নয় দিন বন্ধ থাকার পর আজ রোববার দিনাজপুরের সঙ্গে সারা দেশের রেল যোগাযোগ চালু হচ্ছে।
দিনাজপুর স্টেশন কর্মকর্তা সুনীল কুমার বর্মণ প্রথম আলোকে জানান, পুনরায় ট্রেন চালুর লক্ষ্যে আজ সকালে লালমনিরহাট থেকে একটি কমিউনিটি ট্রেন পরীক্ষামূলকভাবে দিনাজপুর রেলস্টেশনে এসে ট্রেনটি আবার লালমনিরহাট চলে যায়।
রেলের একটি নির্ভরযোগ্য সূত্র প্রথম আলোকে জানিয়েছে, আন্তনগর একতা ট্রেনটি বিকেলে দিনাজপুর যাওয়ার মধ্য দিয়ে দিনাজপুর থেকে সারা দেশের রেল যোগাযোগ পুনরায় শুরু হবে।
 
