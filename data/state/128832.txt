
সারা বাংলাদেশের কমিউনিটি হেলথ কেয়ার প্রোভাইডারেরা তাদের চাকরি জাতীয়করণের দাবিতে অবস্থান কর্মসূচি পালন করছেন। ৬৪টি জেলার সিভিল সার্জন অফিসের সামনে সকাল নয়টায় শুরু হওয়া কর্মসূচি চলবে বিকেল তিনটা পর্যন্ত ।এর আগে একই দাবিতে উপজেলা পর্যায়ে আন্দোলন করেন কমিউনিটি হেলথ কেয়ার প্রোভাইডারেরা।বাংলাদেশে কমিউনিটি হেলথ কেয়ার প্রোভাইডার আছেন ১৩ হাজার ৮৬১ জন। তাদের দাবি, ২০১১ সাল থেকে তাদের চাকরি প্রকল্প-ভিত্তিক। তাঁরা এটা রাজস্ব খাতে নেওয়ার দাবিতে আন্দোলন করছেন।
