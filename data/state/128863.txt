
সাংবাদিক দম্পতি সাগর সরওয়ার ও মেহেরুন রুনি হত্যা মামলার আসামিদের জামিন আবেদন কার্যতালিকা থেকে বাদ দিয়েছেন হাইকোর্ট।শুনানির এখতিয়ার নেই জানিয়ে আজ বুধবার মো. শওকত হোসেন ও বিচারপতি মোস্তফা জামান ইসলাম সমন্বয়ে গঠিত হাইকোর্ট বেঞ্চ বিষয়টি কার্যতালিকা থেকে বাদ দেন।আইনজীবীর উদ্দেশে আদালত বলেন, উপযুক্ত বেঞ্চে আবেদন দাখিল করতে পারেন। নির্ধারিত বেঞ্চে তদন্ত কর্মকর্তা হাজির হতে পারেন।সাগর-রুনি হত্যার ঘটনায় ২০১২ সালের ১২ ফেব্রুয়ারি রাজধানীর শেরেবাংলানগর থানায় মামলা করেন রুনির ভাই নওশের। মামলায় বকুল মিয়া, রফিকুল ইসলাম ও কামরুল হাসানকে ১০ অক্টোবর গ্রেপ্তার দেখানো হয়। এই তিন আসামি গত বছরের সেপ্টেম্বরে হাইকোর্টে জামিনের আবেদন করেন।বেলা সোয়া দুইটার দিকে এই মামলার তদন্ত কর্মকর্তা জাফর উল্লাহ আদালতে আবার হাজির হয়েছেন।
