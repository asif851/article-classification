
ভারতের পশ্চিমবঙ্গ রাজ্যের মুখ্যমন্ত্রী মমতা বন্দ্যোপাধ্যায় আবারও বাংলাদেশের সঙ্গে তিস্তার পানিবণ্টন চুক্তির বিরোধিতা করেছেন। গত বুধবার নতুন রাজ্য সচিবালয় নবান্নে তিনি বলেন, ‘তিস্তা এবং গঙ্গার পানি বাংলাদেশে অনেক বেশি চলে যাচ্ছে।’মমতা বলেন, ‘রাজ্যের স্বার্থ বিকিয়ে আমরা তিস্তা চুক্তি করতে পারি না। পানির অভাবে পশ্চিমবঙ্গের হলদিয়া বন্দর ভুগছে। এ ব্যাপারে আমি দিল্লিতে চিঠি দিচ্ছি।’এদিকে বুধবার বিকেলে ভারত-বাংলাদেশের বেনাপোল-পেট্রাপোল সীমান্তে বিএসএফ ও বিজিবির রিট্রিট প্যারেড অনুষ্ঠান উদ্বোধনের পর সাংবাদিকদের সঙ্গে আলাপকালে ভারতের স্বরাষ্ট্রমন্ত্রী সুশীল কুমার সিন্ধে তিস্তার পানি বণ্টন চুক্তি করার ব্যাপারে তেমন কোনো আশার কথা জানাতে পারেননি।
