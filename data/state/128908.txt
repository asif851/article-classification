
নারায়ণগঞ্জের সিদ্ধিরগঞ্জে মোস্তফা মিয়া (৩০) নামের এক ব্যক্তিকে গ্রেপ্তার করেছে পুলিশ। গতকাল মঙ্গলবার দুপুরে সিদ্ধিরগঞ্জের মিজমিজি পাইনাদী এলাকা থেকে তাঁকে গ্রেপ্তার করা হয়। এ সময় তাঁর কাছ থেকে পুলিশ ১৬০ বোতল ফেনসিডিল ও ৫০টি ইয়াবা বড়ি উদ্ধার করে। সিদ্ধিরগঞ্জ থানার ওসি সরাফত উল্ল্যাহ বলেন, মোস্তফা মিয়ার বিরুদ্ধে মাদক মামলায় পাঁচটি গ্রেপ্তারি পরোয়ানা আছে। এর আগে পুলিশ তাঁর বাড়ি থেকে ১ হাজার ৬৫০টি ফেনসিডিলের বোতল উদ্ধার করেছিল। 
