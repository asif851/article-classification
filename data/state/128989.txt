
ফেনীতে পৃথক সড়ক দুর্ঘটনায় ট্রাফিক পুলিশের একজন কনস্টেবলসহ দুজন নিহত হয়েছেন। দুর্ঘটনায় আহত হয়েছেন আরও পাঁচজন।পুলিশ ও প্রত্যক্ষদর্শী সূত্র জানায়, গতকাল বৃহস্পতিবার সকালে ঢাকা-চট্টগ্রাম মহাসড়কের ফেনীর মহিপাল এলাকায় দায়িত্ব পালনরত ট্রাফিক পুলিশের কনস্টেবল মো. মইনুল হোসেন ভূঁঞাকে (৪৮) একটি ট্রাক চাপা দেয়। স্থানীয় লোকজন তাঁকে উদ্ধার করে হাসপাতালে নেওয়ার পথে তিনি মারা যান।পুলিশ ট্রাকটি আটক করেছে। তবে চালক পালিয়ে গেছেন।নিহত মো. মইনুল হোসেন ভূঁঞার বাড়ি ব্রাহ্মণবাড়িয়ার কসবা উপজেলার মাইজখার গ্রামে।
