
চীনের জিংহুয়া প্রদেশের সিয়াস ইন্টারন্যাশনাল ইউনিভার্সিটি আয়োজিত সিয়াস উইন্টার ক্যাম্প-২০১৬-এ যোগ দিতে ড্যাফোডিল ইন্টারন্যাশনাল ইউনিভার্সিটির ২০ শিক্ষার্থী এবং এক অনুষদ সদস্য চীনে গেছেন। দুই সপ্তাহব্যাপী এ ক্যাম্পে বিভিন্ন কর্মকাণ্ড তুলে ধরার মাধ্যমে ড্যাফোডিল ইন্টারন্যাশনাল ইউনিভার্সিটির শিক্ষার্থীরা বাংলাদেশকে প্রতিনিধিত্ব করবেন। এ ছাড়া তাঁরা চীনা ভাষা ও সংস্কৃতির ওপর ক্রেডিট-ভিত্তিক একটি কোর্স করবেন। চীন যাত্রার প্রাক্কালে শিক্ষার্থী দলটি বিশ্ববিদ্যালয়ের উপাচার্য ইউসুফ এম ইসলাম, পরিচালক (আন্তর্জাতিক বিষয়ক) প্রফেসর মো. ফখরে হোসেন, সহযোগী অধ্যাপক শেখ আবদুল কাদের আরেফিনসহ ঊর্ধ্বতন কর্মকর্তাদের সঙ্গে সাক্ষাৎ করে। বিজ্ঞপ্তি
