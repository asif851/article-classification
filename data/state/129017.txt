
খাগড়াছড়ির দীঘিনালার যত্নমোহন কার্বারীপাড়ায় ৫১ বর্ডার গার্ড বাংলাদেশ (বিজিবি) ব্যাটালিয়নের সদর দপ্তর স্থাপনের প্রতিবাদে মানববন্ধন কর্মসূচি পালন করেছেন আদিবাসীরা।গতকাল রোববার দীঘিনালা ভূমি রক্ষা কমিটির আয়োজনে ১০ কিলোমিটার এলাকাজুড়ে খণ্ড খণ্ডভাবে এ কর্মসূচি পালিত হয়।গতকাল রোববার সকাল ১০টায় বাবুছড়া নতুন বাজার, নোয়াপাড়া, বাঘাইছড়িমুখ, উদাল বাগান, বড়াদম, পুকুরঘাট, কার্বারীটিলা, আমতলী, শান্তিপুর নারিকেলবাগান ও কলাবাগানে এসব মানববন্ধন হয়।মানববন্ধনে বক্তব্য দেন ভারত প্রত্যাগত জুম্ম শরণার্থী কল্যাণ সমিতির ক্রীড়া ও সংস্কৃতিবিষয়ক সম্পাদক আনন্দ মোহন চাকমা, ইউপিডিএফের কেন্দ্রীয় নেতা দেবদন্ত ত্রিপুরা, দীঘিনালা ভূমি রক্ষা কমিটির সদস্য প্রজ্ঞান জ্যোতি চাকমা, ধর্মজ্যোতি চাকমা প্রমূখ।
