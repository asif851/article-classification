
বিজয় দিবস উপলক্ষে গতকাল শুক্রবার বিকেলে হাতিরঝিলে নৌকাবাইচ প্রতিযোগিতা অনুষ্ঠিত হয়েছে।বাংলাদেশ রোইং ফেডারেশন নৌকাবাইচ প্রতিযোগিতার আয়োজন করে। প্রতিযোগিতার উদ্বোধন করেন যুব ও ক্রীড়া প্রতিমন্ত্রী বীরেন শিকদার। অনুষ্ঠানে সভাপতিত্ব করেন ফেডারেশনের সভাপতি মোশতাক আহমেদ। নৌকাবাইচে বান্দরবান, সিলেট, কুমিল্লা, নরসিংদী ও গাজীপুর জেলা অংশ নেয়। এর মধ্যে প্রথম হয়েছে বান্দরবান জেলা, দ্বিতীয় হয়েছে নারায়ণগঞ্জ জেলা এবং তৃতীয় হয়েছে সিলেট জেলা। বিজয় দিবসে হাতিরঝিল এলাকায় বেড়াতে আসা দর্শনার্থীরা আনন্দ-উল্লাসের সঙ্গে নৌকাবাইচ প্রতিযোগিতা উপভোগ করেন।
