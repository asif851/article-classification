
ভ্রাম্যমাণ আদালত গতকাল বুধবার চার জুয়াড়িকে অর্থদণ্ড ও অন্য চার জুয়াড়িকে সাত দিন করে কারাদণ্ড প্রদান করেছেন ময়মনসিংহের নান্দাইল উপজেলা নির্বাহী কর্মকর্তা ও নির্বাহী হাকিম মো. অহিদুল ইসলাম। গত মঙ্গলবার গভীর রাতে পুলিশ জুয়া খেলার সরঞ্জামসহ আট জুয়াড়িকে গ্রেপ্তার করে। নান্দাইল মডেল থানার ভারপ্রাপ্ত কর্মকর্তা (ওসি) সৈয়দ আবদুল্লাহ্ বলেন, উপজেলার আচারগাঁও ইউনিয়নের জামতলা থেকে ওই জুয়াড়িদের আটক করা হয়। নান্দাইল উপজেলা নির্বাহী কর্মকর্তার (ইউএনও) কার্যালয় সূত্রে জানা যায়, পুলিশ আটক ব্যক্তিদের গতকাল ভ্রাম্যমাণ আদালতে হাজির করলে সেখানে তাঁরা দোষ স্বীকার করেন। 
