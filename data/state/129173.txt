
গাজীপুর সিটি করপোরেশনের কোনাবাড়ি আমবাগ পূর্বপাড়া এলাকায় গত শনিবার রাতে আগুনে রকমারি মালামালের চারটি দোকান ও একটি ঝুটের গুদাম পুড়ে গেছে। জয়দেবপুর ফায়ার সার্ভিসের তিনটি ইউনিট প্রায় এক ঘণ্টার চেষ্টায় আগুন নিয়ন্ত্রণে আনে। আগুনে ১০ লক্ষাধিক টাকার মালামাল পুড়ে গেছে বলে ক্ষতিগ্রস্তদের দাবি। গুদামে কোনো বিদ্যুৎ ছিল না। ধারণা করা হচ্ছে, সিগারেটের আগুন থেকে আগুনের সূত্রপাত হয়েছে। 
