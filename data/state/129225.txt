
মেহেরপুর সদর উপজেলার পিরোজপুর গ্রাম থেকে গত রোববার গভীর রাতে লিটন হোসেন (২৩) নামে এক তরুণকে অস্ত্র, গুলিসহ গ্রেপ্তার করেছে পুলিশ। তিনি গ্রামের মৃত সেকেন্দার আলীর ছেলে। তাঁর নামে সদর ও গাংনী থানায় ডাকাতি করার অভিযোগে পাঁচটি মামলা রয়েছে। সদর থানা ওসি ইকবাল বাহার চৌধুরী বলেন, লিটনের কাছ থেকে একটি ওয়ান শুটারগান ও একটি গুলি উদ্ধার করা হয়েছে। তাঁর বিরুদ্ধে অস্ত্র আইনে মামলা দিয়ে দুপুরে তাঁকে আদালতে পাঠানো হয়। আদালত তাঁকে কারাগারে পাঠিয়েছেন। 
