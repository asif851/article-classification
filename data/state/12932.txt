
ব্রাহ্মণবাড়িয়ার নাসিরনগরে ভ্রাম্যমাণ আদালত পরিচালনা করে দুই কিশোর-কিশোরীর বাল্যবিবাহ বন্ধ করেছেন উপজেলা সহকারী কমিশনার (ভূমি)। গত শুক্রবার রাতে উপজেলা সদরের একটি বাড়িতে এ বিয়ের আয়োজন করা হয়।
ভ্রাম্যমাণ আদালত সূত্রে জানা গেছে, ওই বাড়িতে ষষ্ঠ শ্রেণির এক ছাত্রীর সঙ্গে উপজেলার ভলাকুট ইউনিয়নের একটি গ্রামের ১৪ বছর বয়সী এক কিশোরের বিয়ের আয়োজন করা হয়। এটা জেনে সেখানে ভ্রাম্যমাণ আদালত পরিচালনা করেন নির্বাহী হাকিম উপজেলা সহকারী কমিশনার (ভূমি) জান্নাতুল ফেরদৌস। তাঁর নেতৃত্বে পুলিশ সদস্যরা হাজির হলে বরপক্ষের লোকেরা পালিয়ে যান। পরে কনের মা ও বরের কাছ থেকে মুচলেকা আদায় করা হয়।
