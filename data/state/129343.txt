
ফরিদপুর সদরের কানাইপুর ইউনিয়নের কোষা গোপালপুর এলাকায় আগুনে পাঁচ বিঘা জমির আখ পুড়ে গেছে। পরে ফরিদপুর ফায়ার সার্ভিসের কর্মীরা ঘটনাস্থলে এসে এক ঘণ্টা চেষ্টা চালিয়ে আগুন নিয়ন্ত্রণে আনেন। ক্ষতিগ্রস্ত পাঁচ আখচাষি দাবি করেন, আগুনে তাঁদের লক্ষাধিক টাকার আখ পুড়ে গেছে। কানাইপুর ইউনিয়ন পরিষদের চেয়ারম্যান ফকির বেলায়েত হোসেন ঘটনার সত্যতা নিশ্চিত করে বলেন, ধারণা করা হচ্ছে, বিড়ি বা সিগারেটের আগুন থেকে এ অগ্নিকাণ্ডের সূত্রপাত হয়েছে।ফরিদপুর অফিস
