
নারায়ণগঞ্জের সোনারগাঁ উপজেলার মোগরাপাড়া ইউনিয়নের পাঁচ গ্রামের বাসিন্দারা গতকাল বুধবার এক সভায় মিলিত হয়ে মাদকের বিরুদ্ধে শপথ নিয়েছেন। এই পাঁচ গ্রাম হলো: বাড়িচিনিষ, ফুলবাড়িয়া, বাড়িমজলিশ, বন্দেরা ও ছোট সাদিপুর। উপজেলার বাড়িমজলিশ গ্রামের বালুর মাঠে সভাটি হয়। ইউনিয়ন পরিষদের (ইউপি) চেয়ারম্যান আরিফ মাসুদের সভাপতিত্বে এ সভায় বক্তব্য দেন স্থানীয় ইউপি সদস্য শিপন আহম্মেদ, আবু তাহের, নারী ইউপি সদস্য রহিমা বেগম, বিএনপি নেতা মাজহারুল মানিক, শ্রমিক লীগের নেতা করিম আহম্মেদ প্রমুখ। 
