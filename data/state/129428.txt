
আনোয়ারা উপজেলার বদলপুরায় শেখ রাসেল স্মৃতি গোল্ডকাপ ফুটবল টুর্নামেন্টে বড় উঠান ফুটবল একাদশ চ্যাম্পিয়ন হয়েছে। ১০ ফেব্রুয়ারি উপজেলার মেরিন একাডেমি মাঠে অনুষ্ঠিত ফাইনালে বড় উঠান ফুটবল একাদশ ২-১ গোলে বদলপুরা বন্ধন ক্লাবকে পরাজিত করে।বদলপুরা শেখ রাসেল স্মৃতি সংসদ আয়োজিত এই টুর্নামেন্টের পুরস্কার বিতরণী অনুষ্ঠানে সভাপতিত্ব করেন আওয়ামী লীগ নেতা আনোয়ার হোসেন। অনুষ্ঠানে প্রধান অতিথি ছিলেন বৈরাগ ইউনিয়নের চেয়ারম্যান মোহাম্মদ সোলায়মান, বিশেষ অতিথি ছিলেন লিয়াকত আলী চৌধুরী, উপজেলা আওয়ামী লীগ অ্যাডহক কমিটির সদস্য মাঈনুদ্দিন খান প্রমুখ। স্বাগত বক্তব্য দেন যুবলীগ নেতা সালাউদ্দিন। বিজ্ঞপ্তি।
