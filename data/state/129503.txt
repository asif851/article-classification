
২০ রমজানের মধ্যে পোশাকশ্রমিকদের বেতন ও পূর্ণ উৎসব ভাতা পরিশোধের দাবিতে মানববন্ধন করেছে গার্মেন্টস শ্রমিক ফ্রন্ট গাবতলী-পুলিশ লাইন শাখা। গতকাল সকালে নারয়াণগঞ্জ শহরের মাসদাইর গাবতলী আমানা গার্মেন্টসের সামনে এ মানববন্ধন হয়। এতে সভাপতিত্ব করেন গার্মেন্টস শ্রমিক ফ্রন্ট গাবতলী-পুলিশ লাইন শাখার সভাপতি সাইফুল ইসলাম। বক্তব্য দেন সমাজতান্ত্রিক শ্রমিক ফ্রন্ট নারায়ণগঞ্জ জেলার সভাপতি আবু নাঈম খান, গার্মেন্টস শ্রমিক ফ্রন্ট জেলার সভাপতি সেলিম মাহমুদ, সাধারণ সম্পাদক জাহাঙ্গীর আলম, গাবতলী-পুলিশ লাইন শাখার সাধারণ সম্পাদক হাসনাত কবীর, রি-রোলিং স্টিল মিলস্ শ্রমিক ফ্রন্টের জেলার সাধারণ সম্পাদক এস এম কাদির। 
