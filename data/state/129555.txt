
মহান স্বাধীনতা দিবস উপলক্ষে কুড়িগ্রাম কেন্দ্রীয় শহীদ মিনারে তিন দিনব্যাপী মুক্তিযুদ্ধভিত্তিক সাংস্কৃতিক অনুষ্ঠান শুরু হয়েছে। গত বৃহস্পতিবার সন্ধ্যায় সম্মিলিত সাংস্কৃতিক জোটের উদ্যোগে প্রথম দিন আলোচনা সভায় বক্তব্য দেন মুক্তিযোদ্ধা হারুন উর রশিদ লাল, সম্মিলিত সাংস্কৃতিক জোটের আহ্বায়ক শ্যামল ভৌমিক, ঘাতক দালাল নির্মূল কমিটির সাধারণ সম্পাদক দুলাল বোস, প্রচ্ছদ কুড়িগ্রাম-এর সভাপতি জুলকারনাইন স্বপন প্রমুখ। পরে শ্যামল ভৌমিকের গ্রন্থনায় আলেখ্যানুষ্ঠান ‘দাম দিয়ে কিনেছি বাংলা’ পরিবেশিত হয়। এতে প্রচ্ছদ কুড়িগ্রামের শিল্পীরা অংশ নেন। গতকাল শুক্রবার সন্ধ্যায় পরিবেশিত হয় মুক্তিযুদ্ধভিত্তিক নাটক। কর্মসূচিতে ১০টি সাংস্কৃতিক সংগঠন অংশ নিচ্ছে। 
