
কুড়িগ্রাম সদর উপজেলা বিএনপির সাধারণ সম্পাদক ও বেলগাছা ইউনিয়ন পরিষদ চেয়ারম্যান মাহবুবার রহমান এবং সদর উপজেলা ছাত্রদলের সভাপতি রাসেল মাহমুদ ও সাধারণ সম্পাদক রুবেলসহ ৪০ জনকে আটক করেছে পুলিশ। সোমবার তাদের আটক করা হয়।
দলীয় সূত্রে জানা যায়, সোমবার সকালে কুড়িগ্রামের পুরাতন পোস্ট অফিস পাড়া বিএনপির স্থানীয় কার্যালয়ের সামনে দলটির কেন্দ্র ঘোষিত মানববন্ধনে আসার সময় চেয়ারম্যান মাহবুবার রহমানকে এবং মানববন্ধন থেকে ফেরার পথে ছাত্রদলের সভাপতি ও সাধারণ সম্পাদক রাসেল মাহমুদকে আটক করা হয়েছে।
কুড়িগ্রাম সদর থানার ভারপ্রাপ্ত কর্মকর্তা (ওসি) তদন্ত রওশন কবির জানান, বিএনপির চেয়ারপারসন খালেদা জিয়ার রায়কে ঘিরে নাশকতার আশঙ্কায় ৪০ জনকে আটক করা হয়েছে।
