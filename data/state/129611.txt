
জয়পুরহাট জেলা নার্সিং ইনস্টিটিউটে গতকাল শনিবার পুষ্টি, নিরাপদ প্রসব ও নবজাতকের যত্ন বিষয়ে দিনব্যাপী সচেতনতামূলক ক্যাম্পেইন অনুষ্ঠিত হয়েছে। জয়পুরহাটের জেলা প্রশাসক মো. আবদুর রহিম প্রধান অতিথি হিসেবে ক্যাম্পেইনের উদ্বোধন করেন।জয়পুরহাট জেলা পরিবার পরিকল্পনা বিভাগের উপপরিচালক জোবায়ের গালীবের সভাপতিত্বে আলোচনায় অংশ নেন জেলা পরিষদের প্রশাসক এস এম সোলাইমান আলী, জেলা হাসপাতালের তত্ত্বাবধায়ক মোহাম্মদ আলী, সিভিল সার্জন অফিসের চিকিৎসা কর্মকর্তা শহীদ হোসেন, জেলা পরিবার পরিকল্পনা বিভাগের সহকারী পরিচালক নার্গিস আখতার, মাহফুজা খানম প্রমুখ। অনুষ্ঠান সঞ্চালনা করেন ঢাকার পরিবার পরিকল্পনা অধিদপ্তরের মনিটরিং কর্মকর্তা (আইইএম) রেহেনা ফেরদৌসী।
