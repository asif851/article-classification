
জাতীয় নেতা শেরে বাংলা আবুল কাশেম (এ কে) ফজলুল হকের ৫৪তম মৃত্যুবার্ষিকী আজ ২৭ এপ্রিল। এ উপলক্ষে বিভিন্ন সামাজিক ও সাংস্কৃতিক সংগঠন আলোচনা সভা, মরহুমের মাজারে পুষ্পস্তবক অর্পণ, দোয়া ও মোনাজাতের আয়োজন করেছে।ফজলুল হকের মৃত্যুবার্ষিকী উপলক্ষে রাষ্ট্রপতি মো. আবদুল হামিদ, প্রধানমন্ত্রী শেখ হাসিনা ও বিএনপির চেয়ারপারসন খালেদা জিয়া পৃথক বাণী দিয়েছেন।শেরে বাংলা অবিভক্ত বাংলার মুখ্যমন্ত্রী (১৯৩৭-১৯৪৩), পূর্ব পাকিস্তানের মুখ্যমন্ত্রী (১৯৫৪), পূর্ব পাকিস্তানের গভর্নর (১৯৫৬-১৯৫৮) পদসহ বহু গুরুত্বপূর্ণ রাজনৈতিক পদে অধিষ্ঠিত ছিলেন। যুক্তফ্রন্ট গঠনে প্রধান নেতাদের মধ্যে তিনি ছিলেন অন্যতম।
দিনটি যথাযোগ্য মর্যাদায় পালন উপলক্ষে বাংলাদেশ আওয়ামী লীগের পক্ষ থেকে সকাল সাড়ে সাতটায় মরহুমের মাজারে শ্রদ্ধার্ঘ্য অর্পণ ও তাঁর আত্মার মাগফিরাত কামনা করে ফাতেহা পাঠ ও বিশেষ মোনাজাত অনুষ্ঠিত হবে।
 
