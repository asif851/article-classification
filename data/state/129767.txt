
অনলাইন জব পোর্টাল চাকরি ডটকমের পৃষ্ঠপোষকতায় এবং জগন্নাথ বিশ্ববিদ্যালয়ের অ্যাকাউন্টিং অ্যান্ড ইনফরমেশন সিস্টেম (এআইএস) বিজনেস ক্লাবের আয়োজনে আজ বৃহস্পতিবার বিশ্ববিদ্যালয়ের অডিটোরিয়ামে ক্যারিয়ার-বিষয়ক সেমিনারের আয়োজন করা হয়েছে। সেমিনারটি সকাল ১০টায় শুরু হয়ে চলবে বেলা ১টা পর্যন্ত। এটি বিশ্ববিদ্যালয়ের শিক্ষার্থীদের জন্য উন্মুক্ত। সেমিনারে প্রধান অতিথি হিসেবে উপস্থিত থাকবেন জগন্নাথ বিশ্ববিদ্যালয়ের উপাচার্য মিজানুর রহমান, বিশেষ অতিথি থাকবেন ব্যবসায় প্রশাসন অনুষদের ডিন মুনীরুজ্জামান এবং এআইএস ডিপার্টমেন্টের চেয়ারম্যান মো. আলী নূর। সেমিনারে উপস্থিত শিক্ষার্থীদের উদ্দেশে সোশ্যাল মিডিয়াতে নিজেকে ব্র্যান্ডিং করার কৌশল নিয়ে আলোচনা করা হবে। 
