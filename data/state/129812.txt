
মুন্সিগঞ্জ সদর উপজেলার মীরকাদিম পৌরসভার মেয়র ও দুই কাউন্সিলর আওয়ামী লীগে যোগ দিয়েছেন। গতকাল বৃহস্পতিবার তাঁরা ওই দলে যোগ দেন। আওয়ামী লীগে যোগ দেওয়া তিনজন হলেন পৌর মেয়র শহিদুল ইসলাম, পৌরসভার ৪ নম্বর ওয়ার্ডের কাউন্সিলর দীন মোহাম্মদ ও ৬ নম্বর ওয়ার্ডের কাউন্সিলর আবদাল হোসেন। প্রত্যক্ষদর্শী সূত্রে জানা যায়, মীরকাদিম পৌর মেয়র শহিদুল ইসলাম প্রায় এক হাজার সমর্থক নিয়ে জেলা পরিষদ ভবনে যান। সেখানে জেলা পরিষদের প্রশাসক ও জেলা আওয়ামী লীগের সভাপতি মোহাম্মদ মহিউদ্দিন ও সাধারণ সম্পাদক শেখ লুৎফর রহমানের হাতে ফুলের তৈরি নৌকা তুলে দেন।
