
রাজধানীর শাহজালাল আন্তর্জাতিক বিমানবন্দরে আজ মঙ্গলবার উড়োজাহাজের টয়লেট থেকে ৬০টি সোনার বার জব্দ করা হয়েছে।
ঢাকা কাস্টম হাউসের সহকারী কমিশনার আহসানুল কবিরের ভাষ্য, এসব বারের ওজন প্রায় সাত কেজি। বাজারমূল্য প্রায় সাড়ে তিন কোটি টাকা।
আহসানুল কবির আরও জানান, রিজেন্ট এয়ারওয়েজের আরএক্স ৭২৪ নম্বর ফ্লাইটের টয়লেটে তল্লাশির সময় সোনার বারগুলো জব্দ করা হয়। এ ঘটনায় কাউকে আটক করা যায়নি।
