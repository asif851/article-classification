
দিনভর উভয় পক্ষের আইনজীবীদের বাগ্‌বিতণ্ডার পর জিয়া অরফানেজ ট্রাস্ট দুর্নীতি মামলায় বিএনপির চেয়ারপারসন খালেদা জিয়ার আত্মপক্ষ সমর্থনের শুনানির দিন ধার্য হয়েছে ২ ফেব্রুয়ারি। আজ সোমবার ঢাকার বিশেষ জজ আদালত-৩-এর বিচারক আবু আহমেদ জমাদার এ দিন ধার্য করেন।
এর আগে সকালে শুনানির শুরুতেই খালেদা জিয়ার প্রধান আইনজীবী আবদুর রেজ্জাক খান এই মামলা পুনঃতদন্তের জন্য আবেদন করেন। আর রাষ্ট্রপক্ষে দুর্নীতি দমন কমিশনের (দুদক) আইনজীবী মোশাররফ হোসেন কাজল মামলার ধার্য কার্যসূচি অনুযায়ী খালেদা জিয়ার আত্মপক্ষ সমর্থনের শুনানি করতে বলেন। এরপর আসামিপক্ষের আইনজীবীরা তাদের আবেদনের পক্ষে বিভিন্ন যুক্তি-তর্ক তুলে ধরেন।
বেলা দেড়টার আগে আদালত খালেদা জিয়ার আত্মপক্ষ সমর্থনের শুনানি শুরুর জন্য তাঁর বয়স কত জানতে চান। শুনানির একপর্যায়ে খালেদা জিয়ার আইনজীবী জয়নাল আবেদীন আদালতকে বলেন, ‘খালেদা জিয়া কিছু খাননি। তাঁর আইনজীবীরাও খাননি।’ দুই পক্ষের আইনজীবীদের বক্তব্য শেষ না হলে আদালত বেলা একটা ৫০ মিনিটের দিকে বিরতিতে যান। দুইটার দিকে বিএনপির চেয়ারপারসন এজলাসে বসে শুধু চা পান করেন।
আদালত আবার বসে বেলা আড়াইটার দিকে। এরপর খালেদা জিয়ার আরেক আইনজীবী জয়নাল আবেদীন দুই দিন সময় চেয়ে আবেদন করেন। ওই আবেদনের বিরোধিতা করে দুদকের আইনজীবী মোশাররফ হোসেন কাজল পাল্টা যুক্তি তুলে ধরে আজকেই খালেদা জিয়ার আত্মপক্ষ সমর্থনের শুনানি শুরু করতে বলেন। এ নিয়ে দুই পক্ষের আইনজীবীর মধ্যে প্রচণ্ড বাগ্‌বিতণ্ডা হয়।
একপর্যায়ে বিকেল পৌনে চারটার দিকে আদালত আগামী বৃহস্পতিবার খালেদার আত্মপক্ষ সমর্থনের শুনানির দিন ধার্য করেন। আর খালেদার পক্ষে মামলার পুনঃতদন্তের আবেদনের ওপর বিস্তারিত শুনানির সময়ও ওই দিন ধার্য করেন।
বিকেল চারটা বাজতে ১০ মিনিট বাকি থাকতে খালেদা জিয়া আদালত চত্বর ত্যাগ করেন। জিয়া অরফানেজ ট্রাস্ট দুর্নীতি মামলায় হাজিরা দিতে খালেদা জিয়া বেলা ১১টা ১০ মিনিটের দিকে আদালতে গিয়েছিলেন।
এর আগে ২৬ জানুয়ারি এই মামলার আরও দুজনের আত্মপক্ষ সমর্থনের শুনানি শেষ হয়। ওই দিনই আদালত খালেদা জিয়ার আত্মপক্ষ সমর্থনের শুনানির জন্য আজকের দিন ধার্য করেন। আত্মপক্ষ সমর্থনের দিন আদালতে হাজির না থাকায় মামলার আসামি বিএনপির সিনিয়র ভাইস চেয়ারম্যান তারেক রহমানের বিরুদ্ধে সেদিন গ্রেপ্তারি পরোয়ানা জারি হয়। ছাড়া দুর্নীতির আরেকটি মামলা জিয়া চ্যারিটেবল ট্রাস্ট মামলায় খালেদা জিয়ার অসমাপ্ত আত্মপক্ষ সমর্থনের বক্তব্য উপস্থাপনের জন্য আগামী ২ ফেব্রুয়ারি তাঁকে আদালতে হাজির থাকতে বলেছিলেন আদালত।
আত্মপক্ষ সমর্থনের শুনানিতে আদালতে খালেদা
