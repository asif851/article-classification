

সকাল সকাল ভোট দিতে কেন্দ্রে হাজির। ছবিটি উত্তর কাট্টলী জয়তারা সরকারি প্রাথমিক বিদ্যালয় কেন্দ্র থেকে সকাল ৯টায় তোলা। 

ভোট দিতে এসেছিলেন ৯০ বছর বয়স্কা জরিনা বেগম। ছবিটি হাজী দাউদ আহমেদ সরকারি প্রাথমিক উচ্চ বিদ্যালয় কেন্দ্র থেকে তোলা। ছবিটি সকাল ১০টায় তোলা।

সকাল নয়টায় নগরের মিউনিসিপ্যাল মডেল স্কুল অ্যান্ড কলেজ ভোট কেন্দ্রে ভোট দেন আওয়ামী লীগ সমর্থিত প্রার্থী আ জ ম নাছির উদ্দীন। 

সকাল ৯টা ৩৮ মিনিটে উত্তর কাট্টলী হাজী দাউদ আহমেদ সরকারি প্রাথমিক বিদ্যালয় কেন্দ্রে ভোট দেন বিএনপি সমর্থিত প্রার্থী মোহাম্মদ মনজুর আলম। 

নগরের ১ নম্বর দক্ষিণ পাহাড়তলী ওয়ার্ডের বিসিএসআই আর ল্যাবরেটরি উচ্চ বিদ্যালয় কেন্দ্রের বাইরে লাঠি হাতে একদল যুবক। তাঁদের বেশির ভাগেরই গলায় ঝোলানো ছিল ‘হাতি’ প্রতীকের ব্যাজ। আওয়ামী লীগ সমর্থিত মেয়র প্রার্থী আ জ ম নাছির উদ্দীনের নির্বাচনী প্রতীক হাতি। ​

চট্টগ্রামের হাটহাজারীতে দক্ষিণ পাহাড়তলীর বিসিএসআইআর ল্যাবরেটরি উচ্চ বিদ্যালয় কেন্দ্রে ভোট গ্রহণ শুরুর পাঁচ মিনিট আগে স্কুল মাঠে ককটেল ফাটিয়ে আতঙ্ক সৃষ্টি করা হয়। পরে ১৫-২০ জন যুবক এসে ব্যালট পেপার ছিনতাই করে সেখানে আওয়ামী লীগ সমর্থিত মেয়র প্রার্থী ও কাউন্সিলর প্রার্থীর পক্ষে সিল মারে বলে অভিযোগ পাওয়া গেছে।  ছবিটি বেলা সাড়ে ১১টায় তোলা। 
নগরের ১ নম্বর দক্ষিণ পাহাড়তলী ওয়ার্ডের বিসিএসআই আর ল্যাবরেটরি উচ্চ বিদ্যালয় কেন্দ্রে ভোট দিতে যেতে চাইলে দুই নারী ভোটারকে বাধা দেওয়া হয়। ছবিটি বেলা ১১টায় তোলা। 

নারী ভোটারদের সঙ্গে আসা একজনকে ধাওয়া দিয়ে নিয়ে যায় হাতি প্রতীকের কর্মীরা। ছবিটি বিসিএসআই আর ল্যাবরেটরি উচ্চ বিদ্যালয় কেন্দ্রের বাইরে থেকে বেলা ১১টায় তোলা। 

আগ্রাবাদ তালেবিয়া সরকারি প্রাথমিক বিদ্যালয় কেন্দ্রে ঢুকে একদল যুবক মেয়র প্রার্থীদের প্রতীক সংবলিত ব্যালট পেপার ছিনিয়ে নিয়ে ​সিল মেরে বাক্সে ফেলে যায়। ছবিটি সকাল ৯টায় তোলা। 

আগ্রাবাদ তালেবিয়া সরকারি প্রাথমিক বিদ্যালয় কেন্দ্রে ঢুকে একদল যুবক মেয়র প্রার্থীদের প্রতীক সংবলিত ব্যালট পেপার ছিনিয়ে নিয়ে ​সিল মেরে বাক্সে ফেলে। এ সময় সাংবাদিকেরা এসেছে এমন খবর পেয়ে তারা বেরিয়ে আসেন। তাদের একজন এই যুবক। তিনি বেরিয়ে আসার সময় তাঁর পেছনে ছিল দুই পুলিশ। তাঁর গলায় ঝোলানো ছিল হাতি প্রতীকের ব্যাজ। 

একদল যুবক কেন্দ্রে ঢুকে মেয়র প্রার্থীর ব্যালটে সিল মারা শেষ। এরপর তারা কাউন্সিলর প্রার্থীদের ব্যালটে সিল মারে। এ সময় সাংবাদিকেরা এগিয়ে গেলে তাঁদের গালিগালাজ করে বের করে দেয়। ওই যুবকদের গলায় ছিল হাতি প্রতীকের কার্ড। ছবিটি নগরের মুরাদপুর এলাকার সরকারি দৃষ্টি ও শ্রবণ প্রতিবন্ধী উচ্চ বিদ্যালয় কেন্দ্র থেকে দুপুর ১২টা ১০ মিনিটে তোলা। 

বেশ কিছু ব্যালটে হাতি প্রতীকে সিল মেরে এভাবে ফেলে যায় দুর্বৃত্তরা। ছবিটি নগরের মুরাদপুর এলাকার সরকারি দৃষ্টি ও শ্রবণ প্রতিবন্ধী উচ্চ বিদ্যালয় কেন্দ্র থেকে দুপুর ১২টা ১০ মিনিটে তোলা। 

ভোটকেন্দ্র দখল করলে কিছুক্ষণ মুরাদপুর এলাকার সরকারি দৃষ্টি ও শ্রবণ প্রতিবন্ধী উচ্চ বিদ্যালয় কেন্দ্রে ভোট গ্রহণ বন্ধ থাকে। পরে পুলিশ এলে দুপুর সাড়ে ১২টায় পুনরায় ভোট গ্রহণ শুরু হয়। 

মোহাম্মদিয়া সরকারি প্রাথমিক বিদ্যালয় কেন্দ্রে ঢুকে একদল যুবক ব্যালট পেপার ছিনিয়ে নিয়ে তাদের প্রার্থীর প্রতীকে সিল মারে। এ সময় পুলিশ তাঁদের বাধা দিলে দুই পক্ষের মধ্যে হাতাহাতির ঘটনা ঘটে। একপর্যায়ে এক পুলিশ সদস্যের রাইফেল ভেঙে দেয় তারা। 

মোহাম্মদিয়া সরকারি প্রাথমিক বিদ্যালয় কেন্দ্রে ঢুকে একদল যুবক কমলা প্রতীকের এজেন্টকে হুমকি ধামকি হয়েছে বলে অভিযোগ পাওয়া গেছে। এ সময় ওই নারী কান্নায় ভেঙে পড়েন। ছ​বিটি বেলা দেড়টায় তোলা। 

একদল যুবক কেন্দ্রে ঢুকে হুমকি ধামকি দেওয়ার পর ভয়ে বের হয়ে আসেন এক নারী এজেন্ট। ছ​বিটি বেলা দেড়টায় তোলা। 

নগরের বারিক মিঞা বহুমুখী উচ্চ বিদ্যালয় কেন্দ্রে একদল যুবক জোর করে ভোট দেওয়ার পর বেশ কিছুক্ষণ ভোট গ্রহণ বন্ধ রাখেন নির্বাচনী কর্মকর্তারা। ছবিটি সকাল ১০টায় তোলা। 

জাল ভোট ও সংঘর্ষের ছবি ধারণ করতে গিয়ে আগ্রাবাদ তালেবিয়া সরকারি প্রাথমিক বিদ্যালয় কেন্দ্রে দুর্বৃত্তরা ক্যামেরা ভেঙে দেয়। ছবিটি সকাল সাড়ে ৯টায় তোলা।

নগরের বারিক মিঞা বহুমুখী উচ্চ বিদ্যালয় কেন্দ্রে একদল যুবক জোর করে ভোট দেওয়ার পর বেশ কিছুক্ষণ ভোট গ্রহণ বন্ধ রাখেন নির্বাচনী কর্মকর্তারা। এ সময় বা​ইরে টহল দেয় বিজিবি। 

কেন্দ্র দখল করে ভোট জালিয়াতির অভিযোগে চট্টগ্রাম সিটি করপোরেশন নির্বাচন বর্জনের ঘোষণা দেয় বিএনপি। নগরের দেওয়ানহাটে এক সংবাদ সম্মেলন করে বিএনপির সমর্থিত মেয়র প্রার্থী মনজুর আলমের প্রধান নির্বাচনী এজেন্ট আমীর খসরু মাহমুদ চৌধুরী এ ঘোষণা দেন। একই সঙ্গে মনজুর রাজনীতি থেকে অবসরের ঘোষণা দেন।

বিএনপির নির্বাচন বর্জনের ঘোষণার পর নগরের প্রিয়া কমিউনিটি সেন্টারে সংবাদ সম্মেলন করেন আওয়ামী লীগের কেন্দ্রীয় প্রচার সম্পাদক হাছান মাহমুদ। সেখানে তিনি বলেন, উৎ​সাহ উদ্দীপনার মধ্য দিয়ে ভোট গ্রহণ চলছে। বিএনপি পরাজয়ের ব্যাপারে নিশ্চিত হয়েই নির্বাচন বর্জন করেছে বলে তিনি মন্তব্য করেন।
