
নৌপরিবহনমন্ত্রী শাজাহান খান বলেছেন, আমেরিকার কথায় দেশ চলে না। জনগণের ভোটে নির্বাচিত জনপ্রতিনিধি দিয়ে দেশ চলে। আমেরিকা কিছু বললেও তাতে সরকারের কিছু যায় আসে না।গতকাল শুক্রবার ফেনীর বিলোনিয়া স্থলবন্দর পরিদর্শন শেষে সাংবাদিকদের এক প্রশ্নের জবাবে তিনি এসব কথা বলেন।শাজাহান খান বলেন, ২০০১ সালে আওয়ামী লীগ ক্ষমতা ছেড়ে যাওয়ার সময় দুটি স্থলবন্দর ছিল। বিএনপি সরকার ক্ষমতায় থাকাকালে কোনো স্থলবন্দর চালু করতে পারেনি। বর্তমান সরকার ক্ষমতায় আসার পর ১০টি স্থলবন্দর চালু হয়েছে। এ বছর আরও দুটি স্থলবন্দর চালু করা হবে।এ সময় অন্যান্যের মধ্যে উপস্থিত ছিলেন স্থানীয় সাংসদ শিরীন আখতার, জেলা প্রশাসক মো. আমিন উল আহসান, পুলিশ সুপার রেজাউল হক, জেলা আওয়ামী লীগের সভাপতি আবদুর রহমান, ফেনী চেম্বার অব কমার্স অ্যান্ড ইন্ডাস্ট্রিজের সভাপতি আইনুল কবির, পরশুরাম উপজেলা চেয়ারম্যান কামাল উদ্দিন মজুমদার, ফুলগাজী উপজেলা চেয়ারম্যান আবদুল আলিম মজুমদার।
