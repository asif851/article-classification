
সিটি করপোরেশন নির্বাচনে মেয়র পদে মোট ১৩ জন মনোনয়নপত্র দাখিল করেছেন। গতকাল রোববার মনোনয়ন জমা দেওয়ার শেষ দিনে মনোনয়নপত্র দাখিল করেন ১০ জন। তিনজন আগে মনোনয়নপত্র জমা দিয়েছিলেন।এ ছাড়া ১৪টি সংরক্ষিত নারী কাউন্সিলর পদে মোট ৭১ জন ও ৪১টি সাধারণ কাউন্সিলর পদে মোট ২৮৮ জন মনোনয়নপত্র জমা দিয়েছেন। এই দুই পদে যথাক্রমে ৯৫ ও ৫৬১টি মনোনয়নপত্র সংগ্রহ করেছিলেন বিভিন্ন প্রার্থী। আর মেয়র পদে ১৮ জন মনোনয়ন সংগ্রহ করেছিলেন।আওয়ামী লীগ, বিএনপি ও জাতীয় পার্টি-সমর্থিত তিন মেয়র প্রার্থী ছাড়া আরও যে ১০ জন যাঁরা মনোনয়নপত্র জমা দিয়েছেন তাঁরা হলেন: সাজ্জাদ জোহা, ফোরকান চৌধুরী, আরিফ মঈনুদ্দিন, এম এ মতিন, আবুল কালাম আজাদ, শফিউল আলম, আলাউদ্দিন চৌধুরী, হোসাইন মোহাম্মদ মুজিবুল হক, সাইফুদ্দিন আহমেদ ও ওয়ায়েজ হোসেন ভূঁইয়া।১ ও ২ এপ্রিল মনোনয়নপত্র বাছাই করা হবে। প্রার্থিতা প্রত্যাহারের শেষ তারিখ ৯ এপ্রিল।
