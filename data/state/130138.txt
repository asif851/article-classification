
স্বাধীন নির্বাচন কমিশন নিয়োগ দিয়ে দ্রুত নির্বাচন দিতে হবে। নির্বাচনের ঘোষণা দেওয়ার মধ্য দিয়ে চলমান সহিংসতা বন্ধ করা যাবে। গতকাল শুক্রবার রাজধানীর সংসদ ভবনের সামনে মানিক মিয়া অ্যাভিনিউতে ভাসানী অনুসারী পরিষদের এক মানববন্ধনে বক্তারা এই দাবি জানান। মানববন্ধনে ভাসানী অনুসারী পরিষদের সংগঠকেরা ছাড়াও নাগরিক সমাজের প্রতিনিধিরা অংশ নেন। বেলা সাড়ে তিনটায় শুরু হওয়া মানববন্ধনে গণস্বাস্থ্য কেন্দ্রের প্রতিষ্ঠাতা জাফরুল্লাহ চৌধুরী বলেন, দেশে যেভাবে সহিংসতা চলছে তা আর চলতে দেওয়া যায় না। মানুষের জীবন, দেশের অর্থনীতিকে বাঁচাতে দ্রুত নির্বাচন অনুষ্ঠানের বিকল্প নেই। নিজস্ব প্রতিবেদক
