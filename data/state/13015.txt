
প্রধানমন্ত্রী শেখ হাসিনা কঠোর সতর্কবাণী উচ্চারণ করে বলেছেন, নারায়ণগঞ্জে সাতজনকে অপহরণ ও খুনের ঘটনার সঙ্গে জড়িত ব্যক্তিরা যতই ক্ষমতাধর হোক না কেন, কাউকে ছাড় দেওয়া হবে না।আজ সোমবার সচিবালয়ে মন্ত্রিসভার বৈঠকে প্রধানমন্ত্রী এ কথা বলেন। খবর ইউএনবির। বৈঠকে প্রধানমন্ত্রী জানান, আসল অপরাধীদের খুঁজে বের করতে তাঁর সরকার জোরালো অবস্থান নিয়েছে।নারায়ণগঞ্জের ঘটনায় সর্বোচ্চ সতর্ক থাকার নির্দেশ দিয়ে মন্ত্রিসভার সদস্যদের এ বিষয়ে আন্তরিকভাবে কাজ করার আহ্বান জানিয়েছেন প্রধানমন্ত্রী শেখ হাসিনা।
