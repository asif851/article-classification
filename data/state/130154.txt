
নীলফামারীর কিশোরগঞ্জ উপজেলায় যমুনেশ্বরী নদী পার হওয়ার সময় পানিতে ডুবে একাব্বর আলী (৬৫) নামের এক কৃষকের মৃত্যু হয়েছে।
আজ বুধবার সকাল নয়টার দিকে উপজেলার সদর ইউনিয়নের রূপালী কেশবা গ্রামে এ দুর্ঘটনা ঘটে।
কিশোরগঞ্জ ইউনিয়ন পরিষদের (ইউপি) দুই নম্বর ওয়ার্ডের সদস্য রফিকুল ইসলাম জানান, ওই কৃষক সকালে গরুর ঘাস নিতে নদী পার হচ্ছিলেন। এ সময় নদীর গভীর পানিতে ডুবে যান। এলাকাবাসী তাঁকে উদ্ধার করে উপজেলা স্বাস্থ্য কমপ্লেক্সে নেয়। সেখানে কর্তব্যরত চিকিৎসক একাব্বর আলীকে মৃত ঘোষণা করেন।
কিশোরগঞ্জ থানার ভারপ্রাপ্ত কর্মকর্তা (ওসি) মো. বজলুর রশীদ জানান, একাব্বরের লাশ পরিবারের কাছে হস্তান্তর করা হয়েছে।
