
বাংলাদেশের মানুষের গড় আয়ু কিছুটা বেড়ে ৭১ দশমিক ৬ বছর হয়েছে। এটা ২০১৬ সালের হিসাব। এর আগের বছরের হিসাবে গড় আয়ু ছিল ৭০ দশমিক ৯ বছর।
আজ মঙ্গলবার জাতীয় অর্থনৈতিক পরিষদের নির্বাহী কমিটির (একনেক) সভাশেষে পরিকল্পনামন্ত্রী আ হ ম মুস্তফা কামাল সাংবাদিকদের এ কথা জানান। বাংলাদেশ পরিসংখ্যান ব্যুরো (বিবিএস) প্রতিবছর মনিটরিং দ্য সিচুয়েশন অব ভাইটাল স্ট্যাটেসটিকস প্রতিবেদন প্রকাশ করে থাকে। এ বছরের প্রতিবেদনে মাথাপিছু গড় আয়ুর সর্বশেষ তথ্য জানিয়েছেন পরিকল্পনামন্ত্রী।
পরিকল্পনামন্ত্রী আরও জানান, নারীদের গড় আয়ু ৭২ দশমিক ৯ বছর এবং পুরুষদের ৭০ দশমিক ৩ বছর।
