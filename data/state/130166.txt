
পুরোনো, পোকা ধরা চাল গুঁড়া করে বাজারজাত করার অপরাধে চট্টগ্রাম নগরের পতেঙ্গা স্টিল মিল এলাকায় রহিম রাইস মিল নামের একটি প্রতিষ্ঠানকে জরিমানা করেছেন ভ্রাম্যমাণ আদালত। গতকাল সোমবার জেলা প্রশাসন ও পতেঙ্গা থানা-পুলিশ যৌথভাবে এ অভিযান চালায়।চট্টগ্রাম জেলা প্রশাসনের নির্বাহী ম্যাজিস্ট্রেট মোহাম্মাদ রুহুল আমীন বলেন, পিঠা বানানোর জন্য চালের গুঁড়া বাজারজাত করে প্রতিষ্ঠানটি। বিন্তু তাদের কারখানায় নষ্ট ও পোকা ধরা চাল ভাঙা হয়—এমন তথ্য পুলিশের কাছে ছিল। অভিযানে ছয় বস্তা পোকা ধরা পুরোনো চাল পাওয়া যায়। মালিককে ২০ হাজার টাকা জরিমানা করা হয়েছে। এ ছাড়া ওই ছয় বস্তায় থাকা ২৪০ কেজি চাল ধ্বংস করা হয়েছে।
