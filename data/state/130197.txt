
ঢাকায় সকাল থেকে কখনো গুঁড়ি গুঁড়ি, কখনোবা ঝিরিঝিরি বৃষ্টি পড়ছে। চট্টগ্রাম, রাজশাহী, খুলনা, বরিশাল ও সিলেট বিভাগের অধিকাংশ স্থানে আজ সোমবার বৃষ্টি হওয়ার সম্ভাবনা রয়েছে। এ ছাড়া রংপুর বিভাগের কয়েকটি জায়গায় বৃষ্টি হতে পারে।আবহাওয়া অধিদপ্তর জানিয়েছে, এসব জায়গায় বৃষ্টি বা বজ্রসহ বৃষ্টির সঙ্গে অস্থায়ী দমকা অথবা ঝোড়ো হাওয়া থাকতে পারে।দেশের কোথাও কোথাও মাঝারি ধরনের ভারী থেকে ভারী বৃষ্টি হতে পারে।সারা দেশের দিন ও রাতের তাপমাত্রা প্রায় অপরিবর্তিত থাকবে।
