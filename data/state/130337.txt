
বিশ্ব স্বাস্থ্য সংস্থার দক্ষিণ-পূর্ব এশীয় অঞ্চলের পরিচালক পুনম ক্ষেত্রপাল সিং জানিয়েছেন, অটিজম যে একটা গুরুত্বপূর্ণ ইস্যু, বিষয়টি দেশের মানচিত্র থেকে বিদেশের মানচিত্রে প্রতিষ্ঠা করতে সক্ষম হয়েছেন বাংলাদেশের প্রধানমন্ত্রী শেখ হাসিনা ।পুনম ক্ষেত্রপাল বলেন, চার দিনব্যাপী অনুষ্ঠানের তিন দিন কোনো দেশের প্রধানমন্ত্রীর উপস্থিত থাকার ঘটনা বিশ্ব স্বাস্থ্য সংস্থার ইতিহাসে এই প্রথম ঘটল। আজ শুক্রবার রাজধানীর সোনারগাঁও হোটেলে বিশ্ব স্বাস্থ্য সংস্থার দক্ষিণ-পূর্ব এশীয় অঞ্চলের ৬৭তম সভার শেষ দিনে আয়োজিত সংবাদ সম্মেলনে এ সব কথা বলেন তিনি।
