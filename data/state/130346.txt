
রাজশাহী বিশ্ববিদ্যালয় আন্তবিভাগ ভলিবল প্রতিযোগিতায় সমাজকর্ম বিভাগ চ্যাম্পিয়ন হয়েছে। গতকাল রোববার ফাইনাল খেলায় অর্থনীতি বিভাগকে হারিয়ে তারা চ্যাম্পিয়ন হয়। প্রতিযোগিতায় সমাজকর্ম বিভাগ ২৫-১৯, ১৯-২৫ ও ১৫-১৩ সেটে বিজয়ী হয়। এতে ১৯টি দল অংশ নেয়। খেলা শেষে বিশ্ববিদ্যালয়ের উপাচার্য মুহম্মদ মিজানউদ্দিন বিজয়ীদের মধ্যে পুরস্কার বিতরণ করেন। এ সময় আরও উপস্থিত ছিলেন সহ-উপাচার্য চৌধুরী সারওয়ার জাহান, প্রক্টর তারিকুল হাসান, সমাজকর্ম বিভাগের সভাপতি শর্ম্মিষ্ঠা রায়, অর্থনীতি বিভাগের সভাপতি মোহাম্মদ আলী, শরীরচর্চা শিক্ষা বিভাগের ভারপ্রাপ্ত পরিচালক চৌধুরী মনিরুজ্জামান প্রমুখ। 
