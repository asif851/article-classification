
বিএনপির স্থায়ী কমিটির সদস্য মওদুদ আহমদ বলেছেন, জাতীয় ঐক্যের মাধ্যমেই কেবল জঙ্গিবাদ, উগ্রবাদ ও সন্ত্রাসবাদ নির্মূল করা সম্ভব হবে। এ জন্য সব দলকে নিয়ে ঐক্য সৃষ্টি করতে সরকারের প্রতি আহ্বান জানিয়েছেন তিনি।
আজ শনিবার বিকেলে জাতীয় প্রেসক্লাবে ‘জিয়া সাংস্কৃতিক সংগঠন’-এর (জিসাস) এক অনুষ্ঠানে মওদুদ আহমদ এই আহ্বান জানান।মওদুদ বলেন, প্রধানমন্ত্রী বলেছেন, জঙ্গিবাদ দমন ও নির্মূল করতে তিনি জাতীয় ঐক্য চান। একটি মধ্যপন্থী, উদার গণতান্ত্রিক দল হিসেবে বিএনপি সব ধরনের জঙ্গিবাদ, সন্ত্রাসবাদ, উগ্রবাদকে ঘৃণা করে। তিনি আরও বলেন, যদি জঙ্গিবাদ জাতীয় একটি সমস্যা হয়ে থাকে, তাহলে আওয়ামী লীগ সরকারের উচিত হবে সব রাজনৈতিক দলকে আহ্বান জানানো; যাতে জঙ্গিবাদ-সন্ত্রাসবাদকে নিশ্চিহ্ন করার জন্য একটি জাতীয় ঐক্য সৃষ্টি করা যায়।মওদুদ বলেন, এ দেশে আর কখনো একদলীয় নির্বাচন করতে দেওয়া হবে না। সব দলের অংশগ্রহণে একটি নিরপেক্ষ নির্বাচন হতে হবে।এর আগে দুপুরে ফটোজার্নালিস্ট অ্যাসোসিয়েশন মিলনায়তনে আরেক অনুষ্ঠানে বিএনপির স্থায়ী কমিটির সদস্য আমীর খসরু মাহমুদ চৌধুরী অভিযোগ করেন, জঙ্গি দমনে সরকারের পদক্ষেপে মানুষের বিশ্বাস নেই। সরকার নিজেদের স্বার্থে জঙ্গিবাদকে ব্যবহার করছে।খসরু বলেন, জঙ্গিবাদ একটা কঠিন বিষয়। এটা নিয়ে হেলাফেলা করা যাবে না। এ জন্য জাতীয় ঐক্য গড়ে তোলার আহ্বান জানান তিনি। বিষয় আছে। বিশ্বাসযোগ্যতার বিষয় আছে। কিন্তু বিরোধী দল, ভিন্নপথ, ভিন্নমত দমনে এটাকে ব্যবহারের যে তৎপতরা চলছে, এভাবে জঙ্গিবাদ দমন করা যাবে না।’আগামী নির্বাচনে না গেলে বিএনপি নিবন্ধন হারাবে, আওয়ামী লীগ নেতাদের এমন বক্তব্যের জবাবে আমীর খসরু বলেন, বাকশাল করার কারণে আওয়ামী লীগ নামে কোনো দল ছিল না। আওয়ামী লীগকে দল হিসেবে অনুমোদন দিয়েছিল জিয়াউর রহমানের সরকার। সুতরাং বিএনপির নিবন্ধনের কথা বলে লাভ নেই। তিনি আরও বলেন, আগামী দিনে নির্বাচন হতে হবে সবার কাছে গ্রহণযোগ্য, অংশগ্রহণমূলক। নির্বাচন একটি দল বা গোষ্ঠীর কাছে গ্রহণযোগ্য হলে হবে না। যে নির্বাচনব্যবস্থা ভেঙে পড়েছে, তাকে পুনরুদ্ধার করার জন্য জাতীয় ঐকমত্যের ভিত্তিতে প্রয়োজনীয় সংস্কার করতে হবে।
