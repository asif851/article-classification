
সড়কগুলোয় যানবাহনের বেপরোয়া চলাচল নিয়ন্ত্রণ করা জরুরি। কিন্তু তা হচ্ছে না। এই অনিয়ন্ত্রিত যান চলাচল কেড়ে নিচ্ছে মানুষের প্রাণ। লাগামহীন যানচলাচল অসংখ্য মানুষকে সারা জীবনের জন্য পঙ্গু করে দিচ্ছে। গত মঙ্গলবার দুই বাসের রেষারেষিতে রাজীব হোসেন নামের এক কলেজছাত্রকে হারাতে হয়েছে ডান হাত। কম বয়সে বাবা-মাকে হারিয়েছেন রাজীব। এখন হাত হারিয়ে অনিশ্চিত ভবিষ্যতের দিকে তাঁকে ঠেলে দিলেন দুই বেপরোয়া বাসচালক। রাজধানীতে যানবাহন চলাচলে নৈরাজ্য এবং যাত্রী ও পথচারীদের অসচেতনতার চিত্রগুলো আজ বৃহস্পতিবার ক্যামেরাবন্দী করা হয়েছে।










