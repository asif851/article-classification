
ঠাকুরগাঁওয়ের পীরগঞ্জে স্কাউটদের চার দিনের ক্যাম্প শুরু হয়েছে। পল্লী বিদ্যুৎ সমিতি ও বাংলাদেশ স্কাউটস যৌথভাবে এ ক্যাম্পের আয়োজন করে। গতকাল বৃহস্পতিবার ক্যাম্পের উদ্বোধন করেন পীরগঞ্জ উপজেলা নির্বাহী কর্মকর্তা এবং উপজেলা স্কাউটসের সভাপতি এ বি এম ইফতেখারুল ইসলাম, উপজেলা পরিষদের চেয়ারম্যান মো. জিয়াউল ইসলাম। এতে ঠাকুরগাঁও-৩ আসনের সাবেক সাংসদ মো. ইমদাদুল হক, উপজেলা চেয়ারম্যান, মহিলা কলেজের অধ্যক্ষ বিভূতি কুমার রায় প্রমুখ বক্তৃতা দেন। ২০টি বিদ্যালয়ের ৪০ জন স্কাউট (বালক-বালিকা) এই ক্যাম্পে অংশ নেয়। পীরগঞ্জ (ঠাকুরগাঁও) প্রতিনিধি
