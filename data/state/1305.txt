
পটুয়াখালীর কলাপাড়া পৌর শহরের সদর রোড এলাকায় দুই ব্যবসায়ীকে ১০ হাজার টাকা জরিমানা করেছেন ভ্রাম্যমাণ আদালত। গতকাল রোববার দুপুরে নির্বাহী হাকিম ও কলাপাড়া উপজেলা নির্বাহী কর্মকর্তা মো. জাহাঙ্গীর হোসেন ওই জরিমানা করেন। তাঁদের মধ্যে সদর রোড এলাকার মুদি ব্যবসায়ী শ্যামল সাহার গুদামে বিএসটিআইয়ের অনুমোদনবিহীন সেমাই রাখার দায়ে পাঁচ হাজার টাকা ও মাছবাজার এলাকায় মো. আবুল হোসেনের আবু বেকারিতে খোলা মালামাল বিক্রি করার অপরাধে পাঁচ হাজার টাকা জরিমানা করা হয়। 
