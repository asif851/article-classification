
রাজধানীর যাত্রাবাড়ীর মেয়র হানিফ উড়াল সড়কে ট্রাকের ধাক্কায় নাইমুল ইসলাম নামে এক মোটরসাইকেল আরোহী নিহত হয়েছেন। আজ বৃহস্পতিবার রাতে এ দুর্ঘটনা ঘটে।
পুলিশ সূত্রে জানা যায়, রাত পৌনে ১১টার দিকে মেয়র হানিফ উড়াল সড়কে বেপরোয়া গতির একটি ট্রাক পেছন থেকে চলন্ত একটি মোটরসাইকেলকে ধাক্কা দেয়। এতে মোটর সাইকেলের আরোহী নাইমুল ইসলাম ঘটনাস্থলে প্রাণ হারান। দুর্ঘটনায় মোটর সাইকেলটি দুমড়ে মুচড়ে গেছে।নাইমুলের মরদেহ ময়নাতদন্তের জন্য পুরান ঢাকার স্যার সলিমুল্লাহ মেডিকেল কলেজের মর্গে পাঠানো হয়েছে। নাইমুল সপরিবারে মুগদায় থাকতেন।যাত্রাবাড়ী থানার ভারপ্রাপ্ত কর্মকর্তা (ওসি) অবনী শঙ্কর কর প্রথম আলোকে বলেন পুলিশ ট্রাকটি আটক করলেও চালক পালিয়ে যায়।
