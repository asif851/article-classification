
চলমান রাজনৈতিক সহিংসতা বন্ধের দাবিতে প্রতীকী অনশন শুরু করেছেন পোশাক ও বস্ত্র খাতের ব্যবসায়ীরা। আজ শনিবার বেলা ১১টায় রাজধানী কারওয়ান বাজারে বিজিএমইএ ভবনের সামনে দিনব্যাপী এ কর্মসূচি শুরু হয়।
তৈরি পোশাক মালিকদের সংগঠন বিজিএমইএ ও বিকেএমইএ এবং বস্ত্রকল মালিকদের সংগঠন বিটিএমএ যৌথভাবে এ কর্মসূচির আয়োজন করেছে। এই তিনটি সংগঠন ছাড়াও পোশাক ও বস্ত্র খাত-সংশ্লিষ্ট ১২টি সংগঠনের নেতা-কর্মীরা এ কর্মসূচিতে অংশ নিয়েছেন। অনশন কর্মসূচির পাশাপাশি মঞ্চে বক্তৃতা চলছে।
এ আয়োজন চলাকালেই আজ দুপুর সাড়ে ১২টার দিকে অনশনস্থলের পাশের রাস্তায় একটি ককটেল বিস্ফোরিত হয়। তবে এতে কেউ হতাহত হয়নি।
