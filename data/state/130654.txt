
একবিংশ শতাব্দীর চ্যালেঞ্জ মোকাবিলায় সমন্বিত পরিকল্পনার মাধ্যমে দেশীয়ভাবে প্রযুক্তির বিকাশ ঘটাতে হবে। অন্য দেশের ওপর নির্ভর করে টেকসই উন্নয়ন সম্ভব নয়।গতকাল শনিবার বিজ্ঞানবিষয়ক এক জাতীয় সেমিনারে দেশের বিশিষ্ট বিজ্ঞানী, শিক্ষাবিদ ও গবেষকেরা এ অভিমত ব্যক্ত করেন। রাজধানীর এশিয়াটিক সোসাইটি মিলনায়তনে ‘বাংলাদেশে বিজ্ঞান: একুশ শতকের চ্যালেঞ্জ’ শীর্ষক এই সেমিনারে কৃষি, মৎস্য, জৈবপ্রযুক্তি, পুষ্টিবিজ্ঞান, শিল্পসংশ্লিষ্ট বিভিন্ন বৈজ্ঞানিক গবেষণাকর্ম তুলে ধরার মাধ্যমে দেশের সম্ভাবনা ও চ্যালেঞ্জ বিষয়ে আলোকপাত করেন বিশিষ্ট ব্যক্তিরা।
