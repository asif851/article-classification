
ব্যাংক কেলেঙ্কারির ঘটনায় হল-মার্ক গ্রুপের বিরুদ্ধে দায়ের করা মামলায় পলাতক ১৭ আসামির বিরুদ্ধে গ্রেপ্তারি পরোয়ানা তামিল হয়নি।গতকাল বুধবার পলাতক আসামিদের গ্রেপ্তারসংক্রান্ত প্রতিবেদন দাখিল করার দিন ধার্য ছিল। পুলিশ এ সংক্রান্ত কোনো প্রতিবেদন দাখিল না করায় আদালত ২২ জানুয়ারি পরবর্তী তারিখ ধার্য করেছেন। ঢাকার জ্যেষ্ঠ বিশেষ জজ মো. জহুরুল হক এই আদেশ দেন। একই আদালতে পৃথক ১১ মামলায় প্রতিষ্ঠানটির ব্যবস্থাপনা পরিচালক তানভীর মাহমুদ, মহাব্যবস্থাপক তুষার আহমেদ ও সোনালী ব্যাংকের উপমহাব্যবস্থাপক মো. সফিজউদ্দিন আহমদের জামিন আবেদন নাকচ করে দেন।
