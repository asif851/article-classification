
ঢাকার আশুলিয়ার নবীনগর এলাকায় গত বুধবার রাতে পুলিশ হেফাজতে রিপন (৩০) নামের এক যুবক মারা গেছেন। মাত্র এক হাজার টাকার জন্য পুলিশ তাঁকে পিটিয়ে হত্যা করেছে বলে নিহত ব্যক্তির পরিবারের পক্ষ থেকে অভিযোগ করা হয়েছে। ঘটনার পর জড়িত পুলিশ সদস্যদের গ্রেপ্তারের দাবিতে থানার ভেতরে বিক্ষোভ করেছেন রিপনের স্বজনেরা। রিপন বরিশালের বাকেরগঞ্জের মহেশপুর গ্রামের রফিক পীরের ছেলে। তিনি পেশায় চা–বিক্রেতা ছিলেন। স্ত্রী সাথী আক্তারকে নিয়ে আশুলিয়ার নিরিবিলি এলাকার একটি ভাড়া বাসায় থাকতেন। আশুলিয়ার জামগড়া এলাকায় তাঁর দোকান ছিল।  ঘটনা তদন্তে ঢাকা জেলা পুলিশ সুপার হাবিবুর রহমানের নির্দেশে অতিরিক্ত পুলিশ সুপার শ্যামল কুমার মুখাির্জকে প্রধান করে গতকাল তিন সদস্যের তদন্ত কমিটি গঠন করা হয়েছে। তিন দিনের মধ্যে তঁাদের তদন্ত প্রতিবেদন দেওয়ার কথা বলা হয়েছে। রিপনের মৃত্যু নিয়ে প্রশ্ন ওঠায় সাভারের উপজেলা নির্বাহী কর্মকর্তা (ইউএনও) কামরুল হাসান মোল্লার নির্দেশে আশুলিয়ার সহকারী কমিশনার (ভূমি) মো. আব্দুল্লাহ আল মাসুদ গতকাল সকালে আশুলিয়া থানায় গিয়ে লাশের সুরতহাল প্রতিবেদন তৈির করেন। এরপর ময়নাতদন্তের জন্য পুলিশ রিপনের লাশ ঢাকা মেডিকেল কলেজ হাসপাতাল মর্গে পাঠায়৷ নিহত রিপনের স্ত্রী সাথী বেগম অভিযোগ করেন, তিনি গত বুধবার সকালে রাজধানীর যাত্রাবাড়ীতে তাঁর এক আত্মীয়ের বাসায় যান। সেখান থেকে ফেরার পথে তিনি মুঠোফোনে তাঁর স্বামী রিপনকে আশুলিয়ার নবীনগরে জাতীয় স্মৃিতসৌধের সামনে অপেক্ষা করতে বলেন। স্মৃিতসৌধ থেকে তাঁদের বাসা এক কিলোমিটার দূরে। সাথী বেগম বলেন, রাত ১০ টার দিকে স্মৃতিসৌধ এলাকায় বাস থেকে নামার পর রিপনের সঙ্গে তিনি রাস্তা পার হন। এর পরপরই আশুলিয়া থানার সহকারী উপপরিদর্শক (এএসআই) আনোয়ার হোসেন সেখানে গিয়ে তাঁর স্বামীর কলার ধরে একটু দূরে নিয়ে যান। ওই কর্মকর্তা তাঁকে এবং তাঁর স্বামীকে আলাদাভাবে জিজ্ঞাসাবাদের পর তাঁর স্বামীকে মারধর করতে করতে রাস্তার অপর প্রান্তে রাখা পুলিশের গাড়িতে তোলেন। এ সময় তিনি চিৎকার করলে এক পুলিশ সদস্য তাঁর গালে থাপড় দেন। পরে ভয়ে আর তিনি কিছু বলেননি। গাড়িতে তোলার পর পুলিশ তাঁর স্বামীকে অজ্ঞাত স্থানে নিয়ে যান। এর কয়েক ঘণ্টা পর রাত দেড়টার দিকে তাঁর দেবর কামরুল ওরফে জুয়েলের মাধ্যমে রিপনের মৃত্যুর খবর পেয়ে আশুলিয়া থানায় গিয়ে তিনি লাশ দেখতে পান।নিহত রিপনের ফুফাতো ভাই কামরুল বলেন, পুলিশ ধরে নেওয়ার প্রায় আধা ঘণ্টা পর রিপন তাঁর মুঠোফোন থেকে বন্ধু রাজাকে এক হাজার টাকা নিয়ে গিয়ে তাঁকে ছাড়িয়ে আনতে বলেন। কিন্তু এরপর থেকে রিপনের মুঠোফোন বন্ধ পাওয়া যায়। এর দুই ঘণ্টা পর কবীর নামে রিপনের এক বন্ধু তাঁর আরেক বন্ধু চাঁদকে মুঠোফোনে রিপনের মৃত্যু সংবাদ জানিয়ে তাঁর লাশ সাভার গণস্বাস্থ্য হাসপাতালে আছে বলে জানান। কবীরকে মুঠোফোনে রিপনের মৃত্যু সংবাদ জানান এএসআই আনোয়ার।কামরুল জানান, চাঁদের মাধ্যমে রিপনের মৃত্যু সংবাদ পাওয়ার পর রাত সাড়ে ১২ টার দিকে তাঁরা গণস্বাস্থ্য হাসপাতালে যান। এর দেড় ঘণ্টা পর তাঁরা রিপনের স্ত্রী সাথীকে খবর দেন। ততক্ষণে পুলিশ রিপনের লাশ আশুলিয়া থানায় নিয়ে যায়। খবর পেয়ে সাথী থানায় যান। এ সময় থানায় উপস্থিত রিপনের স্বজনেরা ঘটনার সঙ্গে জড়িত পুলিশ সদস্যদের গ্রেপ্তারের দাবিতে বিক্ষোভ করেন। এ সময় পুলিশ জসিম নামে এক ব্যক্তিকে আটক করে। পুলিশ হেফাজতে থাকা অবস্থায় জসিম উদ্দিন বলেন, তাঁর এক অসুস্থ আত্মীয়কে নিয়ে বুধবার রাতে গণস্বাস্থ্য হাসপাতালে যান। এ সময় পুলিশের নির্দেশে তিনি রিপনের লাশ বেঁধে গাড়িতে তুলে দেন। এ জন্য পুলিশের পক্ষ থেকে তাঁকে ২০০ টাকাও দেওয়া হয়। লাশ গাড়িতে তুলে দেওয়ার পর ওই গাড়িতেই তিনি বাসায় ফিরছিলেন। কিন্তু পুলিশ তাঁকে কবরস্থান রোডে নামিয়ে না দিয়ে থানায় নিয়ে যায়। থানায় যাওয়ার পর রিপনের স্বজনদের সঙ্গে তিনিও বিক্ষোভে অংশ নেন। এরপর পুলিশ তাঁকেও আটক করে। আশুলিয়া থানার এএসআই আনোয়ার হোসেন বলেন, বুধবার রাতে নবীনগর এলাকায় দায়িত্ব পালন করার সময় জানতে পারেন এক ব্যক্তি সড়ক দুর্ঘটানায় আহত হয়ে স্মৃিতসৌধের সামনে ঢাকা-আিরচা মহাসড়কের ওপর পড়ে আছেন। খবর পেয়ে ঘটনাস্থলে গিয়ে তিনি তাঁকে উদ্ধার করে গণস্বাস্থ্য হাসপাতালে নিয়ে যান। কর্তব্যরত চিকিৎসকেরা তাঁকে মৃত ঘোষণা করেন। এরপর তাঁর (রিপন) মানিব্যাগে থাকা মুঠোফোন নম্বরে ফোন করলে কবীর নামে এক ব্যক্তি ফোন ধরেন। কবীরকে বিষয়টি জানান এবং তাঁর কাছ থেকেই জানতে পারেন মৃত ব্যক্তির নাম রিপন।নিহত রিপনের স্ত্রীর অভিযোগ, রিপনকে ধরে নেওয়ার পর টাকার জন্য পুলিশ তাঁর স্বামীকে পিটিয়ে হত্যা করেছে। আর হত্যার ঘটনাকে ধামাচাপ দেওয়ার জন্য দুর্ঘটনা বলে চালিয়ে দেওয়ার চেষ্টা করছে।এএসআই আনোয়ার বলেন, ‘আমি রিপন ও তাঁর স্ত্রী সাথীকে আগে কখনো দেখিনি। তাঁদের সঙ্গে আমার কোনো শত্রুতাও নেই। এর পরও সাথী আমার বিরুদ্ধে তাঁর স্বামীকে হত্যার অভিযোগ কেন করছেন তা আমার বোধগম্য নয়।’আশুলিয়ার সহকারী কমিশনার (ভূমি) মো. আব্দুল্লাহ আল মাসুদ বলেন, সুরতহাল প্রতিবেদন তৈিরর সময় মৃতের পরনের প্যান্টের চার স্থানে ছেড়া পাওয়া যায়। এর মধ্যে ডান পায়ের হাঁটু বরাবর এক স্থানে এবং বাঁ পায়ের হাঁটু বরাবর দুই স্থানে ছেড়া ছিল। এ ছাড়া পায়ের পেছনের দিকে এক স্থানে প্যান্ট ছেড়া পাওয়া যায়। প্যান্টের ছেড়া
