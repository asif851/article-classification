
মুন্সিগঞ্জ সদর উপজেলার রামপাল ইউনিয়নের কাজী কসবা গ্রামে মাটি খুঁড়তে গিয়ে শ্রমিকেরা কষ্টিপাথরের একটি বিষ্ণু মূর্তি পেয়েছেন। পুলিশ জানায়, গতকাল বৃহস্পতিবার দুপুরে কাজী কসবা গ্রামের কাজী নূর জামালের আবাদি জমিতে পাঁচ শ্রমিক মাটি কাটার কাজ করছিলেন। একপর্যায়ে তাঁরা মূর্তিটি দেখতে পান। পরে আশপাশের লোকজন বিষয়টি জানতে পেরে পুলিশে খবর দেন। খবর পেয়ে পুলিশ সেখানে এসে মূর্তিটি উদ্ধার করে থানায় নিয়ে আসে। এর আনুমানিক মূল্য ছয় থেকে সাত কোটি টাকা হবে। প্রায় চার মণ ওজনের মূর্তিটি জেলা প্রশাসনের ট্রেজারি শাখায় রাখা হয়েছে। মুন্সিগঞ্জ প্রতিনিধি
