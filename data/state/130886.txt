
বাংলা একাডেমি পুরস্কার-২০১৬ ঘোষণা দেওয়া হয়েছে। আজ সোমবার বাংলা একাডেমির মহাপরিচালক শামসুজ্জামান খান পুরস্কারপ্রাপ্ত ব্যক্তিদের নাম ঘোষণা করেন।
কবিতায় আবু হাসান শাহরিয়ার, কথাসাহিত্যে শাহাদুজ্জামান, প্রবন্ধ ও গবেষণায় মোরশেদ শফিউল হাসান, অনুবাদে নিয়াজ জামান, মুক্তিযুদ্ধভিত্তিক সাহিত্যে এম এ হাসান, স্মৃতিকথায় নুরজাহান বোস, শিশুসাহিত্যে রাশেদ রউফ বাংলা একাডেমির পুরস্কার পেয়েছেন।
বিকেলে একাডেমির সভাকক্ষে শামসুজ্জামান খান এ ঘোষণা দেন। এ সময় একাডেমির সদস্য সাংস্কৃতিক ব্যক্তিত্ব রামেন্দু মজুমদারসহ অন্যরা উপস্থিত ছিলেন।
২০১৬ সালে নাটক ও বিজ্ঞানবিষয়ক লেখায় কোনো পুরস্কার দেওয়া হয়নি।
