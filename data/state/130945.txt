
পৌরসভা নির্বাচন-সংক্রান্ত বিভিন্ন বিষয় নিয়ে আলোচনার জন্য আজ রোববার নির্বাচন কমিশনে যাচ্ছে আওয়ামী লীগ, বিএনপি ও জাতীয় পার্টির একটি করে প্রতিনিধিদল। পৃথক সময়ে তাঁরা সেখানে গিয়ে কমিশনের সঙ্গে সাক্ষাৎ করবেন। 
দুপুর সাড়ে ১২টায় আওয়ামী লীগের যুগ্ম সাধারণ সম্পাদক মাহবুব উল আলম হানিফের নেতৃত্বে সাংসদদের একটি প্রতিনিধিদল কমিশনে যাবে। নির্বাচনে সাংসদদের প্রচার চালানোর সুযোগ দিতে তাঁরা কমিশনের সঙ্গে কথা বলবেন বলে দলটির একটি সূত্র জানিয়েছে। বেলা দুইটায় যাবে বিএনপির একটি প্রতিনিধিদল। এতে নেতৃত্ব দেবেন বিএনপির চেয়ারপারসনের উপদেষ্টা ওসমান ফারুক। বিএনপি নির্বাচন পেছানোর দাবি জানাতে পারে বলে জানা গেছে।আর জাতীয় পার্টির সাধারণ সম্পাদক জিয়াউদ্দিন আহম্মেদ বাবলুর নেতৃত্বে আরেকটি প্রতিনিধিদল সকালে কমিশনে গেছে।
