
সরিষাবাড়ি পৌরসভার সাঞ্চেরপাড় ও উটিয়ারপাড় বিদায় মহাশ্মশান কালীমাতার মন্দিরে আজ সকাল সাতটার দিকে আগুনে ক্ষয়ক্ষতি হয়েছে। মন্দির কর্তৃপক্ষের দাবি, দুর্বৃত্তরা এ আগুন লাগিয়েছে। পুলিশ তা অস্বীকার করছে। আগুনে মন্দিরের তিনটি প্রতিমার ক্ষতি হয়েছে।মন্দিরের সাধারণ সম্পাদক সুশান্ত ভৌমিকের অভিযোগ, দুর্বৃত্তরা মন্দিরে আগুন দিয়েছে। এতে কালী ঠাকুর, মহাদেব ও অন্য তিনটি প্রতিমার চুল, গায়ের আবরণ পুড়ে যায়। মন্দির রক্ষণাবেক্ষণের দায়িত্বে থাকা নিবারণ চন্দ্র সাহা সকালে মন্দিরে গিয়ে আগুন দেখে সবাইকে খবর দেন।সকাল নয়টায় জামালপুরের পুলিশ সুপার নজরুল ইসলাম ও উপজেলা নির্বাহী কর্মকর্তা (ইউএনও) ফ্লোরা বিলকিস জাহান ঘটনাস্থল পরিদর্শন করেন।পরে পুলিশের উপস্থিতিতে পোড়া প্রতিমাগুলো পাশের পুকুরে বিসর্জন দেওয়া হয়।সরিষাবাড়ি থানার ভারপ্রাপ্ত কর্মকর্তা (ওসি) বিল্লাল হোসেন বলেন, এ আগুন দুর্বৃত্তরা দেয়নি।জামালপুর পুলিশ সুপার নজরুল ইসলাম বলেন, মন্দিরের মূর্তি পোড়া গেছে, তবে এ আগুন দুর্বৃত্তরা দেয়নি।
