
বিভিন্ন সরকারি দপ্তরের কর্মকর্তাদের সিল জাল ও অবৈধ ড্রাইভিং লাইসেন্স রাখার দায়ে ফরিদপুরে ভ্রাম্যমাণ আদালত গতকাল শহরের একটি গাড়ি চালানোর প্রশিক্ষণকেন্দ্রের পরিচালক আবুল কালাম আজাদকে (৫৮) এক বছরের সশ্রম কারাদণ্ড দিয়েছেন। অভিযান পরিচালনা করেন নির্বাহী হাকিম ও এনডিসি মনদীপ ঘরাই। তিনি জানান, শহরের কোর্টপার এলাকায় অবস্থিত ওই কেন্দ্র থেকে বিআরটিএ, পুলিশ সুপার, এসবিসহ বিভিন্ন সরকারি দপ্তরের কর্মকর্তাদের জাল সিল, সহস্রাধিক অবৈধ ড্রাইভিং লাইন্সেস ও সমপরিমাণ আবেদন ফরম উদ্ধার করা হয়। 
