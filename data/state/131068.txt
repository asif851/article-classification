
মুন্সিগঞ্জের মাওয়া ফেরিঘাট থেকে আজ মঙ্গলবার সকালে বিপুল পরিমাণ শাড়ি, থ্রি পিস ও কাপড় জব্দ করেছেন শুল্ক গোয়েন্দারা। কর্মকর্তাদের ভাষ্য, প্রায় তিন কোটি টাকা মূল্যের পণ্যগুলো ভারত থেকে অবৈধভাবে এ দেশে আনা হয়েছে।শুল্ক গোয়েন্দাদের পক্ষ থেকে আজ মঙ্গলবার সকালে গণমাধ্যমে পাঠানো মোবাইল ফোনের খুদেবার্তায় এ তথ্য জানানো হয়।খুদেবার্তার তথ্যমতে, গোপন তথ্যের ভিত্তিতে শুল্ক গোয়েন্দা ও কোস্ট গার্ড যৌথভাবে অভিযান চালায়। অভিযানে একটি ট্রাক থেকে ওই শাড়ি, থ্রি পিস ও কাপড় জব্দ করা হয়। এ ঘটনায় কাউকে আটক করা যায়নি।শুল্ক গোয়েন্দাদের ভাষ্য, পণ্যগুলো ভারত সীমান্ত দিয়ে চোরাই পথে বাংলাদেশে এসেছে। পণ্যের গন্তব্য ছিল ঢাকা। বিষয়টি তদন্ত করা হবে।
