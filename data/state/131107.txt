
আগামীকাল বুধবার সন্ধ্যায় সংবাদ সম্মেলন ডেকেছেন বিএনপির চেয়ারপারসন খালেদা জিয়া। সন্ধ্যা সাড়ে ছয়টায় বিএনপির চেয়ারপারসনের গুলশানের কার্যালয়ে এ সংবাদ সম্মেলন অনুষ্ঠিত হবে।
আজ মঙ্গলবার রাতে খালেদা জিয়ার প্রেস সচিব মারুফ কামাল খান এ তথ্য জানান। সংবাদ সম্মেলনটিকে তিনি ‘জরুরি’ হিসেবে উল্লেখ করেন।সংবাদ সম্মেলনে খালেদা জিয়া দেশের চলমান পরিস্থিতি নিয়ে বক্তব্য দেবেন বলে বিএনপির এক বিজ্ঞপ্তিতে জানানো হয়েছে। এর পাশাপাশি তিনি নতুন কর্মসূচি ঘোষণা করতে পারেন বলে বিএনপি সূত্রে জানা গেছে।
