
ঢাকাকে বলা হয় রিকশার নগর। ঢাকা মেট্রোপলিটন পুলিশের ট্রাফিক বিভাগের হিসাবে, এই নগরে প্রতিদিন প্রায় ১০ লাখ রিকশা চলাচল করে। এর মধ্যে সিটি করপোরেশনের অনুমোদন আছে মাত্র ৭৯ হাজারের। অযান্ত্রিক এই যানটি হাঁটার কষ্ট লাঘব করে নগরবাসীকে যেমন বিভিন্ন গন্তব্যে পৌঁছে দিচ্ছে, তেমনি যান্ত্রিক বাহনের চলার পথে পর্বতসম বাধা হয়ে দাঁড়াচ্ছে। রিকশার সুবিধা-অসুবিধা নিয়ে প্রথম আলোর পক্ষ থেকে গত কয়েক দিন রাজধানীর বাসিন্দা, গাড়িচালক, পুলিশ কর্মকর্তা, নগর বিশেষজ্ঞের সঙ্গে কথা বলা হয়। তাঁদের মতামতের ভিত্তিতে সুবিধা-অসুবিধাগুলো নিচে তুলে ধরা হলো:
সুবিধা
১. রিকশা অযান্ত্রিক বাহন, পরিবেশবান্ধব২. বেশির ভাগ জায়গায় সরাসরি পৌঁছানো যায়৩. প্রধান সড়ক থেকে বাসায় পৌঁছাতে রিকশার জুড়ি নেই৪. গণপরিবহনের ভিড় এড়াতে রিকশা অনেকের পছন্দের যান৫. অনেক মানুষের কর্মসংস্থান হয় ৬. নিম্ন ও মধ্যবিত্তদের জন্য উপযোগী বাহন
অসুবিধা১. স্বল্প গতির রিকশার জন্য যান্ত্রিক গাড়ির গতি কমে যায়২. প্রধান সড়কে রিকশা চলায় দুর্ঘটনা ঘটে৩. বিভিন্ন সড়কে যানজটের সৃষ্টি হয়। ৪. রিকশার ভাড়ার ওপর কারও নিয়ন্ত্রণ নেই৫. রাখার জায়গা না থাকায় রিকশার দখলে চলে যায় ফুটপাত বা রাস্তা ৬. রিকশাযাত্রীরা সহজে ছিনতাইয়ের শিকার হন
