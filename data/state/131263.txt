
জাতীয় পার্টির (জাপা) চেয়ারম্যান এইচ এম এরশাদ দলের নতুন কেন্দ্রীয় কমিটিতে আরও ৪৮টি পদে মনোনীত ব্যক্তিদের নাম ঘোষণা করেছেন। নতুন করে ৫ জন উপদেষ্টা, ২১ জন ভাইস চেয়ারম্যান, ১৬ জন যুগ্ম মহাসচিব ও ৬ জন সাংগঠনিক সম্পাদকের নাম ঘোষণা করা হয়েছে। পর্যায়ক্রমে বাকি পদগুলোতে নাম ঘোষণা করা হবে। আজ বুধবার এক বিজ্ঞপ্তিতে এ তথ্য জানানো হয়।
জাপা চেয়ারম্যানের রাজনৈতিক সচিব সুনীল শুভ রায়ের সই করা বিজ্ঞপ্তিতে বলা হয়, নতুন মনোনীত উপদেষ্টারা হলেন মোস্তফা জামাল, রওশন আরা মান্নান, মো. হাবিবুল্লাহ বেলালী, মো. নোমান ও কাজী মামুনুর রশীদ। এর আগে পাঁচজনের নাম ঘোষণা করা হয়েছিল।ভাইস চেয়ারম্যানরা হলেন শেখ আবুল হোসেন, আবদুস সাত্তার মিয়া, মো. দেলওয়ার হোসেন, এইচ এম এন শফিকুর রহমান, মো. মোফাজ্জল হোসেন, আবু বকর, মো. আরিফুর রহমান খান, আলমগীর সিকদার, দেওয়ান আলী, বাহাউদ্দিন আহমেদ, নুরুল ইসলাম, ইকবাল হোসেন, মহসিন ইসলাম, দিদারুল আলম, আমানত হোসেন, সফিকুল ইসলাম, সরদার শাহজাহান, মাহবুব আলী, এমরান হোসেন মিয়া, ফখরুজ্জামান জাহাঙ্গীর ও নজরুল ইসলাম। এর আগে ৮ জুন ১৮ জনের নাম ঘোষণা করা হয়। বাকি পদগুলোতে পরে নাম ঘোষণা করা হবে।যুগ্ম মহাসচিবেরা হলেন লিয়াকত হোসেন, গোলাম মোহাম্মদ রাজু, শফিকুল ইসলাম, আসিফ শাহরিয়ার, মোস্তাকুর রহমান, শেখ আলমগীর হোসেন, মো. তোফাজ্জল হোসেন, আশরাফ সিদ্দিকী, জাহাঙ্গীর হোসেন, নুরুল ইসলাম, ইয়াহ্‌ ইয়া চৌধুরী, নুরুল ইসলাম, সালাউদ্দিন আহমেদ, নাজমা আখতার, মো. শফিকুল ইসলাম ও মো. দিদারুল কবির।সাংগঠনিক সম্পাদকেরা হলেন আবিদ আলী চৌধুরী, মো. মোতাহারুল ইসলাম, শরিফুল ইসলাম চৌধুরী, জহিরুল আলম, রফিকুল ইসলাম ও মোবারক হোসেন।গত ১৪ মে জাপার অষ্টম কাউন্সিল অনুষ্ঠিত হয়। কাউন্সিলে পার্টির চেয়ারম্যান এরশাদকে কমিটি গঠনের একক ক্ষমতা দেওয়া হয়। এর আগে ২ জুন তিনি সভাপতিমণ্ডলীর সদস্যদের নাম ঘোষণা করেছিলেন।
