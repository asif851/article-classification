
ঢাকার কেরানীগঞ্জ এলাকা থেকে ২৭ জন তরুণকে সমকামী সন্দেহে আটক করেছে র‍্যাব। তাঁরা একটি কমিউনিটি সেন্টারে সমবেত হয়েছিলেন। তাঁদের কাছ থেকে নেশাজাতীয় দ্রব্য, যৌন উত্তেজক সামগ্রী পাওয়া গেছে বলে র‍্যাব জানিয়েছে।
গতকাল বৃহস্পতিবার দিবাগত রাত তিনটার দিকে আঁটিবাজার এলাকার ওই কমিউনিটি সেন্টার থেকে তাঁদের আটক করা হয়।
র‍্যাব–১০–এর অধিনায়ক জাহাঙ্গীর হোসেন প্রথম আলোকে বলেন, আটক যুবকদের র‍্যাব-১০–এর কেরানীগঞ্জ ক্যাম্পে আনা হয়েছে। তাঁর ভাষ্য, এলাকাবাসী অনেক দিন ধরেই এই তরুণদের বিরুদ্ধে অভিযোগ করছিলেন। প্রায় দুই মাস পরপর তাঁরা কমিউনিটি সেন্টারে সমবেত হন।
আটক সবার বয়স ২০–এর কাছাকাছি। বেশির ভাগই ছাত্র। দু–একজন অন্য পেশার।
 
