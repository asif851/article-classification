
স্বরাষ্ট্র প্রতিমন্ত্রী আসাদুজ্জামান খান বলেছেন, নারায়ণগঞ্জে অপহরণের ঘটনায় সরকারের পদক্ষেপের ব্যাপারে দু-একদিনের মধ্যে বড় কিছু দেখা যাবে।আজ বুধবার নারায়ণগঞ্জের ঘটনায় ব্যবস্থা নিয়ে আলোচনা করতে প্রধানমন্ত্রীর সরকারি বাসভবন গণভবনে যান স্বরাষ্ট্র প্রতিমন্ত্রী। সেখান থেকে বের হওয়ার পর ঘটনায় জড়িতদের এখনো গ্রেপ্তার করা হচ্ছে না কেন—এমন এক প্রশ্নের জবাবে স্বরাষ্ট্র প্রতিমন্ত্রী প্রথম আলোকে বলেন, ‘প্রধানমন্ত্রী শেখ হাসিনা নারায়ণগঞ্জে অপহরণের ঘটনায় জড়িতদের গ্রেপ্তারের নির্দেশ দিয়েছেন। দু-একদিনের মধ্যেই বড় কিছু দেখতে পাবেন।’
নারায়ণগঞ্জের পুলিশ সুপারের (এসপি) বদলির ব্যাপারে জিজ্ঞেস করা হলে স্বরাষ্ট্র প্রতিমন্ত্রী বলেন, প্রধানমন্ত্রীর কার্যালয় থেকে বদলির বিষয়ে কোনো প্রস্তাব অনুমোদন হয়নি। তাই এ বিষয়ে সিদ্ধান্ত হয়নি।
