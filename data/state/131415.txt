
জাতীয় বিশ্ববিদ্যালয়ের ২০১৬ সালের ডিগ্রি পাস ও সার্টিফিকেট কোর্স (৩য় বর্ষ) পরীক্ষা কাল বৃহস্পতিবার থেকে সারা দেশে একযোগে শুরু হচ্ছে। এবার এ পরীক্ষায় অংশ নিচ্ছেন ১ লাখ ৪৫ হাজার ৪৮১ জন। প্রতিদিন বেলা একটা থেকে পরীক্ষা শুরু হবে। 
জাতীয় বিশ্ববিদ্যালয়ের জনসংযোগ, তথ্য ও পরামর্শ দপ্তরের পরিচালক (ভারপ্রাপ্ত) মো. ফয়জুল করিম ওই তথ্য নিশ্চিত করেছেন।
জাতীয় বিশ্ববিদ্যালয় জানিয়েছে, এ বছর সারা দেশের ১ হাজার ৭২১টি কলেজের মোট ১ লাখ ৪৫ হাজার ৪৮১ জন পরীক্ষার্থী ৬৮৯টি কেন্দ্রে পরীক্ষায় অংশ নেবেন। এ লক্ষ্যে যাবতীয় প্রস্তুতি শেষ করা হয়েছে। পরীক্ষা সুষ্ঠুভাবে শেষ করার জন্য জাতীয় বিশ্ববিদ্যালয়ের গাজীপুর ক্যাম্পাসে একটি নিয়ন্ত্রণ কক্ষ খোলা হয়েছে। জরুরি প্রয়োজনে ০২-৯২৯১০১৭ এবং ০২-৯২৯১০৩৮ নম্বরে যোগাযোগ করা যাবে।
