
গাইবান্ধার গোবিন্দগঞ্জ উপজেলায় হামলায় ক্ষতিগ্রস্ত সাঁওতাল এলাকা পরিদর্শন করেছে বিএনপির প্রতিনিধিদল। বিএনপির অভিযোগ, আওয়ামী লীগ নেতাদের নেতৃত্বে এই হামলা হয়েছে।আজ বৃহস্পতিবার সকালে বিএনপির সাত সদস্যের প্রতিনিধিদল সেখানে যান। তাঁরা ক্ষতিগ্রস্ত সাঁওতালদের সঙ্গে কথা বলেন।বিএনপির চেয়ারপারসনের উপদেষ্টা পরিষদের সদস্য জয়নুল আবদিন ফারুক হামলার ঘটনার তীব্র নিন্দা জানান। তাঁর অভিযোগ, আওয়ামী লীগ নেতাদের নেতৃত্বে এ হামলা হয়েছে। ঘটনার বিচার বিভাগীয় তদন্ত দাবি করেন তিনি। বিএনপি ক্ষমতায় এলে এ ঘটনার সুষ্ঠু তদন্ত করা হবে বলেও জানান।প্রতিনিধিদলটি ক্ষতিগ্রস্ত সাঁওতালদের মধ্যে ২০০ শাড়ি ও লুঙ্গি বিতরণ করেন।
প্রতিনিধিদলে বিএনপির রংপুর বিভাগীয় সাংগঠনিক সম্পাদক আসাদুল হাবিব, কেন্দ্রীয় নির্বাহী কমিটির সদস্য সুশীল বড়ুয়া, বিএনপির কেন্দ্রীয় কমিটির সহ–ধর্ম সম্পাদক অমলেন্দু দাস, নির্বাহী সদস্য ঠান্ডু মালকিনসহ সাতজন ছিলেন। সেখানে স্থানীয় জেলা ও উপজেলার নেতারা উপস্থিত ছিলেন।
৬ নভেম্বর গোবিন্দগঞ্জ উপজেলায় রংপুর চিনিকলের জমিতে আখ কাটাকে কেন্দ্র করে পুলিশ ও চিনিকল শ্রমিক-কর্মচারীদের সঙ্গে সাঁওতালদের সংঘর্ষ হয়। এতে পুলিশসহ উভয় পক্ষের অন্তত ২০ জন আহত হন। আহত ব্যক্তিদের মধ্যে তিরবিদ্ধ হয়েছেন নয়জন এবং গুলিবিদ্ধ হন চারজন। এই সংঘর্ষের ঘটনায় তিনজন সাঁওতাল নিহত হন।
আরও পড়ুন:সাঁওতালদের আনলেন যাঁরা, উচ্ছেদেও তাঁরাআয়নায় আমার ঘাড়ে কার মুখ?
