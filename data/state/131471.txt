
পাবনা সরকারি এডওয়ার্ড কলেজের শহীদ আব্দুস সাত্তার মিলনায়তনে দুই দিনব্যাপী ‘সুচিত্রা সেন স্মরণ উত্সব’ গতকাল বুধবার শেষ হয়েছে৷ প্রথম আলো পাবনা বন্ধুসভার আয়োজনে উত্সবে সহযোগিতা করেছে পাবনার ইউনিভার্সাল টেিস্ট স্যালাইন৷ দুই পর্বের অনুষ্ঠানে প্রতিদিন প্রথম পর্বে স্মরণসভা ও দ্বিতীয় পর্বে সুচিত্রা সেন অভিনীত চলচ্চিত্র প্রদর্শন করা হয়৷প্রথম আলোর পাবনা জেলা প্রতিনিধি সরোয়ার মোর্শেদের সভাপতিত্বে গতকালের স্মরণসভায় বক্তব্য দেন পাবনা মেডিকেল কলেজ হাসপাতালের তত্ত্বাবধায়ক চিকিত্সক মনোয়ার উল আজিজ, একুশে বইমেলা উদ্যাপন পরিষদের আহ্বায়ক মো. জাকির হোসেন, ছড়া ও গল্পকার আখতার জামান, নাট্যকার ও নির্দেশক ফিরোজ খন্দকার, ইউনিভার্সাল ফুড লিমিটেডের বিপণন ব্যবস্থাপক রাজিউর রহমান, শিক্ষক এস এম ফরিদ হোসেন, তাল লয় শিল্পীগোষ্ঠীর পরিচালক সাজ্জাদ সজল ও পাবনা বন্ধুসভার সাধারণ সম্পাদক তোফাজ্জল হোসেন ৷মনোয়ার উল আজিজ জানান, মনোযোগ দিয়ে নিষ্ঠার সঙ্গে কাজ করলে কতদূর ওপরে ওঠা যায়, সুচিত্রা সেন তারই উদাহরণ৷ তাঁর প্রতিটি চলচ্চিত্রে কাজের নিষ্ঠা ও মনোযোগ লক্ষণীয়৷ তাই নতুন প্রজন্মের বেশি বেশি সুচিত্রা সেনের চলচ্চিত্র দেখা উচিত৷স্মরণসভা শেষে গতকাল সুচিত্রা সেন অভিনীত সাড়ে চুয়াত্তর চলচ্চিত্রটি প্রদর্শন করা হয়৷ গত মঙ্গলবার সকালে দুই দিনের স্মরণসভার উদ্বোধন করেন পাবনার সুচিত্রা সেন স্মৃতি সংরক্ষণ পরিষদের সভাপতি এম সাইদুল হক৷ এ সময় পাবনার ইউনিভার্সাল গ্রুপের ব্যবস্থাপনা পরিচালক সোহানী হোসেন, সরকারি এডওয়ার্ড কলেজের রাষ্ট্রবিজ্ঞান বিভাগের প্রধান মতিউর রহমান গাজ্জালী ও সুচিত্রা সেন স্মৃতি সংরক্ষণ পরিষদের সাধারণ সম্পাদক চিকিত্সক রাম দুলাল ভৌমিক প্রমুখ৷প্রসঙ্গত, সুচিত্রা সেনের পৈতৃক বািড়টি শহরের গোপালপুর মহল্লার হেমসাগর লেনে অবস্থিত৷ তিনি পাবনা বালিকা বিদ্যালয়ে (বর্তমান পাবনা সরকারি বালিকা উচ্চবিদ্যালয়) নবম শ্রেণী পর্যন্ত পড়াশোনা করেন৷
