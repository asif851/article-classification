
লক্ষ্মীপুরের কমলনগর উপজেলার চর লরেন্স বাজারে  নির্বাচনের সরঞ্জামবাহী একটি পিকআপ ভ্যানে আগুন দিয়েছে দুর্বৃত্তরা। আজ শনিবার রাত সোয়া সাতটার দিকে চর জাঙ্গালিয়া খাসেরহাট সরকারি প্রাথমিক বিদ্যালয় কেন্দ্রে এ ঘটনা ঘটে।
পিকআপ ভ্যানটি পুড়ে গেলেও নির্বাচনের সরঞ্জাম অক্ষত আছে।
উপজেলা প্রশাসন থেকে জানা গেছে, আজ রাতে জেলা সদর থেকে ২৫ কিলোমিটার দূরে চর লরেন্স বাজারের চর জাঙ্গালিয়া খাসের হাট সরকারি প্রাথমিক বিদ্যালয় কেন্দ্রে পুলিশ ও আনসার সদস্যরা গাড়িটি থেকে নির্বাচনের নামাচ্ছিলেন। এ সময় কয়েকজন যুবক এসে গাড়িটিতে আগুন দিয়ে পালিয়ে যায়। এতে গাড়িটির বেশির ভাগ অংশ পুড়ে গেলেও নির্বাচনী সরঞ্জাম অক্ষত আছে।
কমলনগরের উপজেলা নির্বাহী কর্মকর্তা (ইউএনও) আবদুল আউয়াল বলেন, এ ঘটনার জন্য কর্মকর্তারা নির্বাচনবিরোধী বিএনপি ও জামায়াতকে দায়ী করছেন।
রামগতি ও কমলনগর উপজেলার ১০৯ কেন্দ্রে লক্ষ্মীপুর-৪ আসনের ভোট নেওয়া হবে। এর মধ্যে ১০৩টি কেন্দ্রই ঝুঁকিপূর্ণ হিসেবে চিহ্নিত করা হয়েছে।
