
বিশ্ব শান্তি প্রতিষ্ঠায় পৃথিবীকে পরমাণু অস্ত্রমুক্ত করার প্রয়োজনের বিষয়ে সচেতনতা বাড়াতে ‘শান্তির জন্য পোস্টার’ শীর্ষক প্রতিযোগিতার আয়োজন করেছে জাতিসংঘের নিরস্ত্রকরণ-বিষয়ক দপ্তর (ইউএনওডিএ)।২৪ অক্টোবর থেকে শুরু হওয়া এ উন্মুক্ত প্রতিযোগিতা চলবে আগামী বছরের ২৪ জানুয়ারি পর্যন্ত। বিশ্বকে পরমাণু ও ব্যাপক বিধ্বংসী অস্ত্রমুক্ত করার কার্যক্রমে নিজেদের সক্রিয় অংশগ্রহণ নিশ্চিত করার জন্য পৃথিবীর সব দেশের মানুষকে এ প্রতিযোগিতায় অংশ নেওয়ার আহ্বান জানানো হয়েছে। গত সোমবার বাংলাদেশে জাতিসংঘ তথ্যকেন্দ্র থেকে পাঠানো এক সংবাদ বিজ্ঞপ্তিতে এ কথা জানানো হয়।প্রতিযোগিতায় অংশগ্রহণের বিষয়ে বিস্তারিত জানা যাবে এই ঠিকানায়: (www.unposterforpeace.org)।
