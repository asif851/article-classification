
সড়ক পরিবহন ও সেতুমন্ত্রী ওবায়দুল কাদের বলেছেন, দল করলে দলের নিয়ম মেনেই করা উচিত। দায়িত্বশীল পদে থেকে দলের জন্য ক্ষতিকর কোনো মন্তব্য কিংবা আচরণ কারও করাই সমীচীন নয়।
আজ মঙ্গলবার দুপুরে ঢাকা-আরিচা মহাসড়কের সাভার বাজার বাসস্ট্যান্ডে ফুট ওভার ব্রিজের উদ্বোধন শেষে সাংবাদিকদের এ কথা বলেন মন্ত্রী।
ওবায়দুল কাদের বলেন, সজীব ওয়াজেদ জয় সম্পর্কে যে কথা বলা হয়েছে তা সঠিক নয়। সজীব ওয়াজেদ জয় প্রধানমন্ত্রী শেখ হাসিনার তথ্য ও প্রযুক্তিবিষয়ক উপদেষ্টা। এ ছাড়া তিনি আমাদের দলের ভবিষ্যৎ-নেতা।
