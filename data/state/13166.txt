
বাংলাদেশ শিক্ষক সমিতি পটিয়া উপজেলার ত্রিবার্ষিক সম্মেলন ৮ আগস্ট চক্রশালা কৃষি উচ্চবিদ্যালয় মিলনায়তনে অনুষ্ঠিত হয় সম্মেলনে মো. ইউসুফকে সভাপতি ও শ্যামল দেকে সাধারণ সম্পাদক করে ৪১ সদস্যবিশিষ্ট কার্যকরী কমিটি গঠন করা হয়। বেলা ১১টায় উপজেলা শিক্ষক সমিতির সভাপতি মো. ইউসুফের সভাপতিত্বে শিক্ষক নেতা শ্যামল দের পরিচালনায় সভা শুরু হয়। এতে প্রধান অতিথি ছিলেন পটিয়া পৌরসভার মেয়র হারুনুর রশিদ। সম্মেলনের উদ্বোধন করেন বাংলাদেশ শিক্ষক সমিতি কেন্দ্রীয় কমিটির সহসভাপতি সুনীল চক্রবর্তী। বিশেষ অতিথি ছিলেন চক্রশালা কৃষি উচ্চবিদ্যালয় পরিচালনা কমিটির সভাপতি আওয়ামী লীগ নেতা আবদুল খালেক, বাংলাদেশ শিক্ষক সমিতি চট্টগ্রাম অঞ্চলের সাধারণ সম্পাদক সৈয়দ লকিয়তুল্লাহ, চট্টগ্রাম দক্ষিণ জেলার সভাপতি রফিক আহমদ, সাধারণ সম্পাদক ওসমাণ গণি, পটিয়া উপজেলা শিক্ষক কল্যাণ ট্রাস্টের সদস্যসচিব ছগির মোহাম্মদ প্রমুখ। সভায় শিক্ষক কল্যাণ ট্রাস্টের পক্ষ থেকে অবসরপ্রাপ্ত শিক্ষকদের তিন লাখ টাকা প্রদান করা হয়।
