
ব্রাহ্মণবাড়িয়ায় শ্রীশ্রী ঠাকুর অনুকূলচন্দ্রের ১২৭তম জন্মবার্ষিকী উপলক্ষে দুই দিনব্যাপী মহোৎসবের আয়োজন করা হয়েছে। শহরের পশ্চিম মেড্ডার মৌবাগ এলাকায় ব্রাহ্মণবাড়িয়া সৎসঙ্গ বিহারের উদ্যোগে অনুষ্ঠানের আয়োজন করা হয়। গতকাল বৃহস্পতিবার সন্ধ্যা ছয়টার দিকে প্রার্থনা দিয়ে অনুষ্ঠান শুরু হয়। অনুষ্ঠানে অন্যান্য কর্মসূচির মধ্যে ছিল মঙ্গলপ্রদীপ জ্বালানো, ধর্মসভা, সন্ধ্যা শ্রীশ্রী ঠাকুর অনুকূলচন্দ্রের জীবন ও বাণী এবং ভাবাদর্শ নিয়ে আলোচনা। কুমিল্লা মহেশ ট্রাস্টের সদস্য পিনাকী ভট্টাচার্যের সভাপতিত্বে অনুষ্ঠানে উপস্থিত ছিলেন ব্রাহ্মণবাড়িয়া পুলিশ সুপার মো. মনিরুজ্জামান, সদর উপজেলা পরিষদের চেয়ারম্যান জাহাঙ্গীর আলম, সদর মডেল থানার সহকারী পুলিশ সুপার তাপস রঞ্জন ঘোষ প্রমুখ। ব্রাহ্মণবাড়িয়া প্রতিনিধি
