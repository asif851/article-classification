
যশোর, চুয়াডাঙ্গা ও মেহেরপুরে পাসপোর্ট সেবা সপ্তাহ শুরু হয়েছে। গতকাল রোববার সকালে আঞ্চলিক পাসপোর্ট কার্যালয়গুলোতে কর্মসূচির উদ্বোধন করা হয়। প্রথম আলোর আঞ্চলিক কার্যালয়, প্রতিনিধি ও সংবাদদাতাদের পাঠানো খবর:যশোরে কর্মসূচির উদ্বোধন করেন জেলা প্রশাসক হুমায়ুন কবীর। সভাপতিত্ব করেন কার্যালয়ের উপপরিচালক মো. জামাল হোসেন। সেবা সপ্তাহ উপলক্ষে এখানে একাধিক সহায়তা বুথ বসানো আছে। এখান থেকে ব্যাংকে টাকা জমা, অনলাইনে আবেদন ফরম পূরণ, ছবি তোলাসহ যাবতীয় কাজ করা যাবে। চুয়াডাঙ্গায় কর্মসূচির উদ্বোধন করেন জেলা প্রশাসক সায়মা ইউনুস। উপস্থিত ছিলেন কার্যালয়ের উপসহকারী পরিচালক এস এম এ সানী। মেহেরপুরে কর্মসূচির উদ্বোধন করেন জেলা প্রশাসক পরিমল সিংহ। উপস্থিত ছিলেন কার্যালয়ের উপসহকারী পরিচালক বশির আহম্মেদ, জেলা কৃষি সম্প্রসারণ অধিদপ্তরের উপপরিচালক এস এম মোস্তাফিজুর রহমান, জেলা মৎস্য কর্মকর্তা মেজবাহুল হক প্রমুখ।
