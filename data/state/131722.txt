
গরিব ও দুস্থ রোগীদের জন্য রোটারি অ্যাম্বুলেন্স পুল সার্ভিসের উদ্বোধন করা হয়েছে। রোটারি ইন্টারন্যাশনাল বাংলাদেশ জেলা ৩২৮১-এর ২০১৭-১৮ বর্ষযাত্রা উপলক্ষে গত শনিবার জাতীয় প্রেসক্লাবে আয়োজিত সংবাদ সম্মেলনে এই সার্ভিস চালুর ঘোষণা দেন জেলা গভর্নর এফ এইচ আরিফ।
গভর্নর জানান, সারা দেশে ২০৪টি ক্লাবের প্রায় ছয় হাজার রোটারিয়ান সমাজ উন্নয়নে নিবেদিত। দেশের প্রথম সাইক্লোন সেন্টার, প্রথম পাবলিক টয়লেট, কর্মজীবীদের জন্য প্রথম নৈশবিদ্যালয়সহ আরও অনেক ক্ষেত্রেই রোটারি প্রথম উদ্যোক্তা। রোটারি চলতি বছর দেশব্যাপী ১২ লাখ বৃক্ষরোপণের পরিকল্পনা বাস্তবায়ন শুরু করেছে।
সংবাদ সম্মেলনে আরও বক্তব্য দেন সাবেক গভর্নর সেলিম রেজা, সাফিনা রহমান, গোলাম মুস্তফা, এস এ এম শওকত হোসেন, মিডিয়া কমিটির চেয়ারম্যান আবুল খায়ের চৌধুরী প্রমুখ। বিজ্ঞপ্তি
