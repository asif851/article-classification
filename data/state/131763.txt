
ঢাকা উত্তর সিটি করপোরেশনের মেয়র প্রার্থী আবদুল্লাহ আল ক্বাফী জনগণের গোলাম হয়ে কাজ করতে চান। গতকাল রোববার গণসংযোগের সময় তিনি ভোটারদের উদ্দেশে বলেন, ‘লুটেরা, গণবিরোধী প্রার্থীদের ভোট দিয়ে তাঁদের গোলাম হবেন না।’ এ সময় তিনি জনগণের গোলামি পেতে নিজের পক্ষে ভোট চান।বাংলাদেশের কমিউনিস্ট পার্টি (সিপিবি) ও বাংলাদেশের সমাজতান্ত্রিক দল (বাসদ) সমর্থিত এ প্রার্থী গতকাল শেওড়াপাড়া বাসস্ট্যান্ড থেকে গণসংযোগ শুরু করেন। তিনি কাজীপাড়া, খিলগাঁও, তালতলা, রামপুরা, বৌবাজার এলাকায় গণসংযোগ করেন।ক্বাফী বলেন, আওয়ামী লীগ-বিএনপি-সমর্থিত সিটি মেয়রদের দুষ্কর্ম দেখেছেন। এবার তাঁদের প্রত্যাখ্যান করুন। দুর্নীতি, অব্যবস্থাপনা, দলীয়করণের কবল থেকে সিটি করপোরেশনকে মুক্ত করতে হবে।
