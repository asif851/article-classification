
বগুড়ার দুপচাঁচিয়া সরকারি মডেল প্রাথমিক বিদ্যালয়ে স্টুডেন্টস কাউন্সিল নির্বাচন গতকাল রোববার অনুষ্ঠিত হয়েছে। শিক্ষার্থীদের মধ্য থেকে নির্বাচন কমিশনার, প্রিসাইডিং কর্মকর্তা, পোলিং কর্মকর্তা, নির্বাহী ম্যাজিস্ট্রেট, পুলিশ ও আনসার-ভিডিপির দায়িত্ব পালন করা হয়। সকাল ১০টা থেকে বিকেল ৪টা পর্যন্ত ভোট গ্রহণ করা হয়। নির্বাচনে ৭টি পদের জন্য ২০ জন শিক্ষার্থী প্রতিদ্বন্দ্বিতা করে।
