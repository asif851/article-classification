
বিশিষ্ট আইনজ্ঞ ও মানবাধিকার আন্দোলনের পুরোধা ব্যক্তিত্ব বিচারপতি দেবেশ চন্দ্র ভট্টাচার্যের (১৯১৪-২০০৪) জন্মশতবার্ষিকী আজ ৩ নভেম্বর। এ উপলক্ষে তাঁর গ্রামের বাড়ি টাঙ্গাইলের এলেঙ্গায় বিচারপতি দেবেশ ভট্টাচার্য এবং সাবেক সাংসদ চিত্রা ভট্টাচার্য ফাউন্ডেশনের পক্ষ থেকে আজ বিভিন্ন ধর্মীয় ও সামাজিক অনুষ্ঠানের আয়োজন করা হয়েছে।বিচারপতি দেবেশ ভট্টাচার্য গণতন্ত্র ও মানবাধিকার রক্ষায় ছিলেন সোচ্চার কণ্ঠ। রাজনৈতিক আন্দোলনে জড়িত থাকার কারণে ১৯৪৯ সালে তিনি দুই বছর কারাবাস করেন। দেবেশ ভট্টাচার্য ১৯৭২ সালের জানুয়ারি মাসে হাইকোর্টের বিচারপতি হিসেবে শপথ নেন। ১৯৭৫ সালের জুন মাসে তিনি আপিল বিভাগের বিচারপতি নিযুক্ত হন। তিনি ১৯৭৭ সালে অবসর নেন।বিচারপতি দেবেশ ভট্টাচার্য বিভিন্ন সামাজিক ও নাগরিক প্রতিষ্ঠানের সঙ্গে যুক্ত ছিলেন। বিজ্ঞপ্তি।
