
রাজধানীর দক্ষিণ যাত্রাবাড়ীর পূবাইল এলাকার একটি বাড়ি থেকে আজ রোববার সকাল সাড়ে নয়টার দিকে সুরভি আক্তার (২৬) নামের এক গৃহবধূর লাশ উদ্ধার করেছে পুলিশ।
যাত্রাবাড়ী থানার উপপরিদর্শক (এসআই) মো. শাহজাহান জানান, পূবাইল এলাকার ৩২৯/১/এ বাড়ি থেকে রক্তাক্ত অবস্থায় সুরভির লাশ উদ্ধার করা হয়েছে। তাঁর মাথায় আঘাতের চিহ্ন রয়েছে। প্রাথমিকভাবে হত্যাকাণ্ডের কারণ সম্পর্কে তিনি কিছু জানাননি।
এসআই জানান, লাশটি উদ্ধার করে থানায় নিয়ে আসা হয়েছে। ময়নাতদন্তের জন্য লাশ ঢাকা মেডিকেল কলেজ হাসপাতালে পাঠানো হবে। মামলা প্রক্রিয়াধীন। সুরভি আক্তারের ভাই শামসুজ্জামান থানায় গেছেন।
