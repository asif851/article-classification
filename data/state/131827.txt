
মানিকগঞ্জের শিবালয় উপজেলার পদ্মা নদীতে মা ইলিশ শিকারের দায়ে গতকাল শুক্রবার ১০ জেলেকে জরিমানা করেছেন ভ্রাম্যমাণ আদালত। এঁদের মধ্যে মো. পলাশ ও ইসমাইল হোসেনকে এক হাজার টাকা করে; নরেশ হালদার, উজ্জ্বল হালদার, বিল্লাল হোসেন ও হাসমত ব্যাপারীকে চার হাজার টাকা করে; আজম খানকে পাঁচ হাজার টাকা, রাসেল মিয়াকে দুই হাজার, আনোয়ার হোসেনকে তিন হাজার এবং হুমায়ুন কবিরকে পাঁচ হাজার টাকা জরিমানা করা হয়। আদালত পরিচালনা করেন ইউএনও এ কে এম গালিভ খান। গালিভ খান জেলেদের জরিমানা করার সত্যতা নিশ্চিত করেছেন। 
