
মুন্সিগঞ্জের শ্রীনগর উপজেলার হাঁসাড়া ইউনিয়নের আলমপুর গ্রামে ঢাকা আহ্‌ছানিয়া মিশন পরিচালিত হেনা আহমেদ হাসপাতালের উদ্বোধন করা হয়েছে। গতকাল শুক্রবার দুপুরে এর আনুষ্ঠানিক উদ্বোধন করেন হেনা আহমেদ ও তাঁর দুই নাতনি অমৃতা নাজনীন আহমেদ ও আদৃতা আত্রেয়ই আহমেদ।
এর আগে হাসপাতালটির মাঠে আলোচনা সভা হয়। সভায় প্রধান অতিথি ছিলেন আহ্‌ছানিয়া মিশনের প্রেসিডেন্ট কাজী রফিকুল আলম। দাতা হেনা আহমেদের সভাপতিত্বে অনুষ্ঠানে বিশেষ অতিথি ছিলেন দাতা সফিক আহমেদ। উপস্থিত ছিলেন কথাসাহিত্যিক আলাউদ্দিন আল আজাদের সহধর্মিণী জামিলা আজাদ, বিশিষ্ট ব্যক্তিত্ব বেগম মমতাজ হোসেন, হাঁসাড়া ইউনিয়ন পরিষদের চেয়ারম্যান হাজী মো. সোলেমান খান প্রমুখ।
 
