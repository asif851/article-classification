
প্রধানমন্ত্রী শেখ হাসিনার বক্তব্যকে ‘পাগলের প্রলাপ’ আখ্যা দিয়েছে বিএনপি। আজ সোমবার সোহরাওয়ার্দী উদ্যানে দেওয়া প্রধানমন্ত্রীর বক্তব্যের প্রতিক্রিয়া জানান বিএনপির দপ্তরের দায়িত্বে থাকা যুগ্ম মহাসচিব রুহুল কবির রিজভী।রিজভী দলের পক্ষ থেকে প্রধানমন্ত্রীর বক্তব্যের নিন্দা ও প্রতিবাদ জানান।
‘উনি বাড়ি চলে যাক, কেউ বাধা দেবে না’
অজ্ঞাত স্থানে থাকা রিজভী আজ সন্ধ্যায় মুঠোফোনে প্রথম আলোকে বলেন, ‘প্রধানমন্ত্রী আজ নির্লজ্জ মিথ্যাচার করেছেন। বিশ্ববাসী দেখেছে বালু, ইট, কাঠের ট্রাক দিয়ে বিএনপির চেয়ারপারসনকে অবরুদ্ধ করা হয়েছে। আর প্রধানমন্ত্রী বলেছেন, বিএনপির চেয়ারপারসনকে অবরুদ্ধ করা হয়নি। এটি ভয়াবহ মিথ্যাচার। প্রধানমন্ত্রী জনগণকে মূর্খ মনে করেন। তিনি কাণ্ডজ্ঞানহীন কথা বলেছেন। মস্তিষ্ক সুস্থ থাকলে কেউ এ ধরনের কথা বলতে পারে না।’
