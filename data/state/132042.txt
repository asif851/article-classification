

রাজধানীর গুলশানে আজ রাত নয়টার দিকে কয়েকজন দুর্বৃত্তদের সঙ্গে পুলিশের গুলিবিনিময়ের ঘটনা ঘটেছে। সেখানে হলি আর্টিজান বেকারি নামের একটি রেস্টুরেন্টে কয়েকজন বিদেশিকে জিম্মি করে রাখা হয়েছে।
শেষ খবর পাওয়া পর্যন্ত দুর্বৃত্তদের গুলিতে দুই পুলিশ সদস্যসহ তিনজন আহত হয়েছেন। তাঁদের ঢাকা মেডিকেল কলেজ হাসপাতালে ভর্তি করা হয়েছে।গুলশান থানার উপপরিদর্শক (এসআই) সাইদুর রহমান প্রথম আলোকে বলেন, আজ রাতে গুলশানের ৭৯ নম্বর সড়কের ওই রেস্টুরেন্টে কয়েকজন যুবক অতর্কিত হামলা চালায়। এ সময় তারা গুলি ছোড়ে। খবর পেয়ে পুলিশ ঘটনাস্থলে গেলে তাঁদের সঙ্গে গুলি বিনিময়ের ঘটনা ঘটে।গুলিতে এক পথচারী ও দুই পুলিশ কনস্টেবল আহত হন। ঢাকা মেডিকেল কলেজ হাসপাতাল সূত্র জানায়, আহতরা হলেন পুলিশ কনস্টেবল প্রদীপ ও কনস্টেবল আলমগীর ও পথচারী আবদুর রাজ্জাক। তাঁদের ঢাকা মেডিকেলে চিকিৎসা দেওয়া হচ্ছে। সেখানে থেমে থেমে গুলির শব্দ শোনা যাচ্ছে।ওই রেস্টুরেন্টের ভেতর থেকে গুলি ছোড়া হচ্ছে। হোটেলে ৮ থেকে ১০ জন বিদেশি ছিলেন বলে জানা গেছে।
অারও পড়ুন 
গুলশানে ‘সন্ত্রাসীদের’ সঙ্গে পুলিশের গোলাগুলি
 
