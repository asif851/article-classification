
সিরাজগঞ্জের রায়গঞ্জ উপজেলায় ধানগড়া বাজার ব্যবসায়ী বহুমুখী সমিতির সদস্য হেলাল উদ্দিন সরকারের মৃত্যুতে শোক প্রকাশ করে গতকাল শনিবার আধা বেলা সব ব্যবসাপ্রতিষ্ঠান বন্ধ রাখা হয়। ধানগড়া বাজারের ব্যবসায়ীরা সমিতির সদস্যের প্রতি শ্রদ্ধা জানাতে এ কর্মসূচি পালন করেন। এ সময় তাঁরা কালো ব্যাজ ধারণ করেন। সমিতির সভাপতি নূর সাইদ সরকার বলেন, সব সদস্যের মতামতের ভিত্তিতে এমন সিদ্ধান্ত নেওয়া হয়েছে। ধানগড়া বাজারের ব্যবসায়ী হেলাল উদ্দিন সরকার গত ১৭ জানুয়ারি মারা যান। 
