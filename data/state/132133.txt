
ষষ্ঠ শ্রেণির এক ছাত্রীকে ধর্ষণের অভিযোগে চট্টগ্রাম বিশ্ববিদ্যালয়ের এক শিক্ষার্থীকে গ্রেপ্তার করা হয়েছে। গত রোববার রাতে চট্টগ্রাম নগরের মোহাম্মদনগর এলাকার বাসা থেকে এই শিক্ষার্থীকে গ্রেপ্তার করে পুলিশ। গতকাল সোমবার আদালতের মাধ্যমে অভিযুক্ত শিক্ষার্থীকে কারাগারে পাঠানো হয়েছে।
বায়েজিদ থানার ভারপ্রাপ্ত কর্মকর্তা মোহাম্মদ মহসিন প্রথম আলোকে বলেন, গত রোববার রাতে ওই শিক্ষার্থীর বিরুদ্ধে ধর্ষণের অভিযোগে মামলা করা হয়। ওই ছাত্রী গ্রেপ্তার হওয়া শিক্ষার্থীর কাছে প্রাইভেট পড়ত।
