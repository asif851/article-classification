
পাবনার সাঁথিয়াসহ দেশের বিভিন্ন স্থানে সাম্প্রদায়িক হামলা, লুটপাট ও অগ্নিসংযোগের প্রতিবাদে গতকাল সুনামগঞ্জ শহরে সাম্প্রদায়িকতা-বিরোধী সমাবেশ করেছে বাংলাদেশ উদীচী শিল্পীগোষ্ঠী। শহরের শহীদ মিনার প্রাঙ্গণে এ সমাবেশ হয়। জেলা উদীচী শিল্পীগোষ্ঠীর সভাপতি বিজন সেন রায়ের সভাপতিত্বে ও সাধারণ সম্পাদক জাহাঙ্গীর আলমের সঞ্চালনায় সমাবেশে বক্তব্য দেন জেলা মহিলা পরিষদের সভাপতি শীলা রায়, জেলা কমিউনিস্ট পার্টির সাধারণ সম্পাদক রহমান মিজান, পৌর আওয়ামী লীগের সাধারণ সম্পাদক মলয় চক্রবর্তী প্রমুখ।  সুনামগঞ্জ অফিস
