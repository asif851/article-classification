
প্রাথমিক ও ইবতেদায়ি শিক্ষা সমাপনী এবং জুনিয়র স্কুল সার্টিফিকেট (জেএসসি) ও জুনিয়র দাখিল সার্টিফিকেট (জেডিসি) পরীক্ষার ফল আজ মঙ্গলবার প্রকাশ করা হবে।প্রাথমিক ও গণশিক্ষা এবং শিক্ষা মন্ত্রণালয়ের সূত্রমতে, সকাল নয়টায় প্রধানমন্ত্রী শেখ হাসিনার কাছে এই চার পরীক্ষার ফলাফলের কপি তুলে দেওয়া হবে। এরপর শিক্ষা মন্ত্রণালয় বেলা সাড়ে ১১টায় সংবাদ সম্মেলন করে জেএসসি ও জেডিসির ফল প্রকাশ করবে। আর প্রাথমিক ও গণশিক্ষা মন্ত্রণালয় দুপুর সাড়ে ১২টায় সংবাদ সম্মেলন করে প্রাথমিক ও ইবতেদায়ি শিক্ষা সমাপনী পরীক্ষার ফল প্রকাশ করবে।সংবাদ সম্মেলনের পরপরই বিদ্যালয় ও মাদ্রাসাগুলোতে ফল প্রকাশ করা হবে। প্রাথমিক শিক্ষা অধিদপ্তর ও শিক্ষা বোর্ডগুলোর ওয়েবসাইটেও ফল পাওয়া যাবে। এ ছাড়া নির্ধারিত পদ্ধতিতে মুঠোফোনে খুদে বার্তা পাঠিয়েও ফল জানা যাবে।গত ৭ নভেম্বর জেএসসি ও জেডিসি এবং ২৩ নভেম্বর প্রাথমিক ও ইবতেদায়ি শিক্ষা সমাপনী পরীক্ষা শুরু হয়। এই চার পরীক্ষায় মোট পরীক্ষার্থী প্রায় ৫২ লাখ।
