
সিলেট কৃষি বিশ্ববিদ্যালয়ের এক পরিচালক ও প্রক্টরকে দায়িত্ব থেকে অব্যাহতি দিয়েছে কর্তৃপক্ষ। গতকাল সোমবার এ-সংক্রান্ত দাপ্তরিক আদেশ হয়। বিশ্ববিদ্যালয়ের প্রশাসনিক সূত্র জানায়, গতকাল দুপুরে বিশ্ববিদ্যালয়ের রেজিস্ট্রার ফয়জুল হক এক দাপ্তরিক আদেশে বিশ্ববিদ্যালয়ের পরিচালক (ছাত্র পরামর্শ ও নির্দেশনা) জামাল উদ্দিন ভূইঁঞা ও প্রক্টর আনোয়ার হোসেনকে দায়িত্ব থেকে অব্যাহতি দেন।অব্যাহতিপ্রাপ্ত প্রক্টর আনোয়ার হোসেন বলেন, ‘বিশ্ববিদ্যালয় কর্তৃপক্ষ যা ভালো মনে করেছে, তাই করেছে।’
 
