
রাজধানীর পল্লবীতে মানিক নামের এক ব্যক্তিকে ধারালো অস্ত্র দিয়ে এলোপাতাড়ি কুপিয়ে হত্যা করেছে দুর্বৃত্তরা। আজ রোববার ভোর সোয়া চারটার দিকে এ ঘটনা ঘটে। পুলিশ বলছে, মানিক তাদের সোর্স হিসেবে কাজ করতেন।
রক্তাক্ত অবস্থায় মানিককে (৪৫) ঢাকা মেডিকেল কলেজ হাসপাতালে নিয়ে যান পল্লবী থানার উপপরিদর্শক (এসআই) বিল্লাল হোসেন। সেখানে চিকিৎসাধীন অবস্থায় তিনি সকাল ছয়টার দিকে মারা যান।
এসআই বিল্লাল হোসেনের ভাষ্য, মানিক পুলিশের সোর্স হিসেবে কাজ করতেন।
হাসপাতালের পুলিশ ফাঁড়ির এসআই বাচ্চু মিয়া বিষয়টি নিশ্চিত করেছেন। মানিকের লাশ হাসপাতালের জরুরি বিভাগের মর্গে রয়েছে বলে তিনি জানান।
