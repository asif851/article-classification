
লালমনিরহাট স্টেডিয়ামে বঙ্গবন্ধু শেখ মুজিবুর রহমান ও বঙ্গমাতা বেগম ফজিলাতুন্নেসা মুজিব গোল্ডকাপ প্রাথমিক বিদ্যালয় ফুটবল টুর্নামেন্টে শুরু হয়েছে। গতকাল বৃহস্পতিবার সকালে এর উদ্বোধন করেন প্রাথমিক ও গণশিক্ষা প্রতিমন্ত্রী মোতাহার হোসেন।জেলা প্রাথমিক শিক্ষা কার্যালয় এ টুর্নামেন্টের আয়োজন করেছে। উদ্বোধনী অনুষ্ঠানে জেলা প্রশাসক মো. হাবিবুর রহমানের সভাপতিত্বে বিশেষ অতিথি ছিলেন জেলা পরিষদ প্রশাসক মতিয়ার রহমান প্রমুখ।উদ্বোধনী খেলায় জেলার পাটগ্রামের কোর্টতলী সরকারি প্রাথমিক বিদ্যালয় ১-০ গোলে জেলার হাতীবান্ধা উপজেলার সারডুবি সরকারি প্রাথমিক বিদ্যালয়কে পরাজিত করে। এ দিনের অন্য খেলায় লালমনিরহাট সদর উপজেলার নয়ারহাট সরকারি প্রাথমিক বিদ্যালয় ট্রাইব্রেকারে ৪-২ গোলে জেলার কালীগঞ্জ উপজেলার বুড়িরহাট সরকারি প্রাথমিক বিদ্যালয়কে, জেলার কালীগঞ্জ উপজেলার বাবুরডাঙ্গা সরকারি প্রাথমিক বিদ্যালয়কে ট্রাইব্রেকারে ৪-২ গোলে লালমনিরহাট সদর উপজেলার কুরুল কালীবাড়ি সরকারি প্রাথমিক বিদ্যালয়কে পরাজিত করে।
