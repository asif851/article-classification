
গাজীপুরের কালিয়াকৈর উপজেলার হরিণহাটি এলাকা থেকে গতকাল সোমবার সকালে এক নবজাতকের লাশ উদ্ধার করেছে পুলিশ। কালিয়াকৈর থানার উপপরিদর্শক মো. সজীব খান জানান, ঢাকা-টাঙ্গাইল মহাসড়কের কালিয়াকৈর উপজেলার হরিণহাটি এলাকায় সকালে পৌরসভার কর্মীরা আবর্জনা পরিষ্কার করতে থাকেন। এ সময় তাঁরা এপেক্স ফুটওয়্যার কারখানার সামনে কালভার্টের পাশে একটি কার্টনের ভেতরে এক নবজাতকের লাশ পান। তাঁরা পুলিশে খবর দেন। পুলিশ ঘটনাস্থলে গিয়ে লাশ উদ্ধার করে। 
