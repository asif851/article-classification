
বাংলাদেশ জাতীয় পার্টির (বিজেপি) চেয়ারম্যান আন্দালিব রহমান পার্থকে বিদেশ থেকে হজরত শাহজালাল আন্তর্জাতিক বিমানবন্দরে নামার পর ঢাকার মুখ্য মহানগর হাকিম আদালতে আত্মসমর্পণ করার পথে হয়রানি না করার নির্দেশ দিয়েছেন হাইকোর্ট। বিচারপতি ফারাহ মাহবুব ও বিচারপতি কাজী মো. ইজারুল হক আকন্দের সমন্বয়ে গঠিত হাইকোর্ট বেঞ্চ এক রিট আবেদেনের পরিপ্রেক্ষিতে গতকাল সোমবার এ আদেশ দেন।পার্থর ভাই ওয়াসিকুর রহমান এই রিট করেন। রিটের পক্ষে শুনানি করেন আইনজীবী আহসানুল করিম। রাষ্ট্রপক্ষে ছিলেন ডেপুটি অ্যাটর্নি জেনারেল আমাতুল করীম। পরে আদেশের বিষয়টি জানিয়ে আহসানুল করিম প্রথম আলোকে বলেন, পার্থ বর্তমানে ব্যাংককে আছেন। ৩০ ডিসেম্বর তিনি দেশ ত্যাগ করেন। তাঁর বিরুদ্ধে ছয়টি মামলা রয়েছে।
