
নড়াইলের লোহাগড়ায় মাধ্যমিক পর্যায়ের ৮৭ জন শিক্ষার্থীকে সংবর্ধনা দেওয়া হয়েছে। এর আগে পরীক্ষার মাধ্যমে তাদের মেধা যাচাই করা হয়। গতকাল এসব মেধাবী শিক্ষার্থীর হাতে পদক ও বৃত্তির টাকা তুলে দেওয়া হয়। বৃত্তির টাকার পরিমাণ সর্বনিম্ন দুই হাজার থেকে সর্বোচ্চ আট হাজার টাকা। গোলাম কিবরিয়া শিক্ষা ট্রাস্টের উদ্যোগে গতকাল শুক্রবার সকালে লোহাগড়া পাইলট উচ্চবিদ্যালয় মিলনায়তনে তাদের এ সংবর্ধনা দেওয়া হয়। এতে সভাপতিত্ব করেন অধ্যক্ষ শ ম আনয়ারুজ্জামান। অন্যদের মধ্যে বক্তব্য দেন মো. বদরুজ্জামান, উপজেলা মাধ্যমিক শিক্ষা কর্মকর্তা মো. শহীদুর রহমান, লোহাগড়া পাইলট উচ্চবিদ্যালয়ের প্রধান শিক্ষক মৃত্যুঞ্জয় কুমার দাস প্রমুখ। লোহাগড়া (নড়াইল) প্রতিনিধি|
