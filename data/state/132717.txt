
নাটোরের বড়াইগ্রাম উপজেলায় গতকাল শুক্রবার কাভার্ড ভ্যানের ধাক্কায় একজন নিহত ও পাঁচজন আহত হয়েছেন। একই দিন নীলফামারীর কিশোরগঞ্জে যাত্রীবাহী বাস খাদে পড়ে ২১ জন আহত হন।বড়াইগ্রামের বনপাড়া বাইপাস মোড়ে মদিনা ফিলিং স্টেশনের সামনে গতকাল দুপুরে কাভার্ড ভ্যানের ধাক্কায় ভটভটির যাত্রী সাজু আহম্মেদ (৫৫) নিহত ও পাঁচজন আহত হন। নিহত সাজুর বাড়ি নাটোর সদর উপজেলার বড়বড়িয়া গ্রামে।বড়াইগ্রাম থানার ওসি মনিরুল ইসলাম জানান, খবর পেয়ে পুলিশ ও ফায়ার সার্ভিসের কর্মীরা ঘটনাস্থলে গিয়ে আহত ব্যক্তিদের উদ্ধার করে স্থানীয় ক্লিনিকে ভর্তি করেন।কিশোরগগঞ্জে দুর্ঘটনাকবলিত বাসের যাত্রী ইদ্রিস আলী জানান, াত্রীদের বাধা স্বত্ত্বেও চালক বেপরোয়া গাড়ি চালাচ্ছিলেন। মুশা কাশেমের বাজার এলাকায় একটি পিকআপকে ওভারটেক করার সময় নিয়ন্ত্রণ হারিয়ে বাসটি খাদে পড়ে।
