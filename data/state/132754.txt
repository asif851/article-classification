
বাংলাদেশ মানবাধিকার কমিশনের নাটোরের বাগাতিপাড়া উপজেলা শাখার উদ্যোগে গত শুক্রবার সন্ধ্যায় এক গুণীজন সংবর্ধনা অনুষ্ঠিত হয়েছে। সাংবাদিকতায় বিশেষ অবদানের জন্য বাগাতিপাড়া প্রেসক্লাবের সভাপতি মাহাতাব উদ্দিনকে এ সংবর্ধনা দেওয়া হয়। এ সময় তাঁকে কমিশনের পক্ষ থেকে সম্মাননা স্মারক দেওয়া হয়। একই সময় সেখানে কমিশনের সাধারণ সভা, ইফতার ও দোয়া মাহফিল অনুষ্ঠিত হয়। কমিশনের উপজেলা শাখার সভাপতি সোহেল রানার সভাপতিত্বে অনুষ্ঠানে প্রধান অতিথি ছিলেন উপজেলা নির্বাহী কর্মকর্তা (ইউএনও) মোহাম্মদ সালাহ্উদ্দিন। অনুষ্ঠানে নুরুল ইসলামকে সভাপতি ও মোখলেছুর রহমানকে সাধারণ সম্পাদক করে ২৮ সদস্যবিশিষ্ট বাংলাদেশ মানবাধিকার কমিশনের বাগাতিপাড়া পৌর কমিটি ঘোষণা করা হয়।
