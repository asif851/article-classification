
রাজধানীর বাড্ডার নতুন বাজার এলাকায় রাস্তা পার হওয়ার সময় আজ রোববার সকালে বাসের চাপায় ক্যামব্রিয়ান কলেজের এক শিক্ষক নিহত হয়েছেন।
নিহত ওই শিক্ষকের নাম তৃপ্তি শংকর তালুকদার। তিনি রসায়ন বিভাগের শিক্ষক ছিলেন বলে জানা গেছে।
ক্যামব্রিয়ান কলেজ সূত্রে জানা যায়, নিহত শিক্ষক ঢাকার মিরপুরে থাকতেন। তাঁর মরদেহ বরিশালে গ্রামের বাড়িতে নিয়ে যাওয়া হচ্ছে।
ভাটারা থানার ভারপ্রাপ্ত কর্মকর্তা (ওসি) নুরুল মুত্তাকিম দুর্ঘটনার বিষয়টি নিশ্চিত করে জানান, চালকসহ বাসটি আটক করা হয়েছে।
