
মুন্সিগঞ্জের গজারিয়া উপজেলার আলিপুরা এলাকার ফিদা সিএনজি অ্যান্ড ফিলিং স্টেশনে ছিনতাই ও ভাঙচুরের অভিযোগে চারজনকে গ্রেপ্তার করেছে পুলিশ।গতকাল সোমবার গজারিয়া উপজেলার বিভিন্ন স্থান থেকে তাদের গ্রেপ্তার করা হয়।গ্রেপ্তার হওয়া ব্যক্তিরা হলো মো. সোহাগ (২১), মাহাবুব হোসেন (৩২), রিয়াদ মিয়া (২৮) ও মাসুম (২৬)।পুলিশ সূত্রে জানা যায়, গত রোববার রাতে একদল ছিনতাইকারী ওই ফিলিং স্টেশনে ছিনতাই করতে আসে। তারা ক্যাশবাক্স ভেঙে টাকা লুট করে চলে যায়। এ সময় বাধা দিতে গেলে তারা ফিলিং স্টেশনের কাচ ভাঙচুর করে।গজারিয়া থানার উপপরিদর্শক (এসআই) আপণ কুমার মজুমদার জানান, ভাঙচুর ও ছিনতাইয়ের অভিযোগে সিএনজি স্টেশনের ব্যবস্থাপক মুক্তার হোসেন বাদী হয়ে গজারিয়া থানায় মামলা দায়ের করেন। এ ঘটনায় এজাহারভুক্ত চার আসামিকে গ্রেপ্তার করাহয়েছে।
