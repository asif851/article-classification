
দিনাজপুরের ঘোড়াঘাটে নির্মাণাধীন ভবনে বিদ্যুৎস্পৃষ্ট হয়ে মনিরুল ইসলাম (৩৭) নামের এক নির্মাণশ্রমিকের মৃত্যু হয়েছে। তিনি পাশের নবাবগঞ্জ উপজেলার খয়েরঘুনি গ্রামের আ. মান্নানের ছেলে। গত মঙ্গলবার সন্ধ্যায় উপজেলার রাণীগঞ্জ বাজারে এ ঘটনা ঘটে। রাণীগঞ্জ হাটবাজার কমিটির সভাপতি সিংড়া ইউনিয়ন পরিষদের চেয়ারম্যান মজিবর রহমান বলেন, মনিরুল বাজারের পল্লি চিকিৎসক ওয়াজেদ মিয়ার নিমার্ণাধীন বাড়িতে শ্রমিকের কাজ করছিলেন। এ সময় ওই বাড়ির একটি বিদ্যুতের তারের সঙ্গে মনিরুলের হাতে থাকা স্টিলের স্কেলের ছোঁয়া লাগলে তড়িতাহত হয়ে ঘটনাস্থলেই মনিরুল মারা যান। ঘোড়াঘাট থানার ওসি নুরুজ্জামান চৌধুরী বলেন, ঘটনাটি তিনি শুনেছেন। 
