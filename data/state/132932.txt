
বাংলাদেশে নদী ও মানুষ—একে অন্যের সঙ্গে গভীরভাবে জড়িয়ে আছে। এ জন্যই এই দেশ নদীমাতৃক দেশ। আমাদের জীবন, জীবিকা, সংস্কৃতি, শিল্প-সাহিত্য—সবকিছুর সঙ্গে সম্পর্কযুক্ত আমাদের নদীগুলো। প্রতিবছর ১৪ মার্চ বাংলাদেশসহ বেশ কিছু দেশ আন্তর্জাতিক নদীকৃত্য দিবস পালন করে। কিন্তু প্রকৃত অর্থে নদীর পক্ষে তেমন পদক্ষেপ নেওয়া হয় না। নদী রক্ষায় পদক্ষেপ থাকা তো দূরের কথা বরং আমরাই মেরে ফেলছি নদীগুলোকে। দূষণ ও দখলের কারণে অস্তিত্বসংকটে পড়ছে নদীগুলো।







