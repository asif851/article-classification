
চট্টগ্রামের সীতাকু‌ণ্ডের ছলিমপুর ইউনিয়নের বাংলাবাজার এলাকায় গতকাল শনিবার সকালে গর্ত খোঁড়ার সময় মাটি ধসে রাজু (২৭) নামের এক শ্রমিক নিহত হয়েছেন। এ ঘটনায় আহত হয়েছেন রুবেল (২০), মো. ফোরকান (২০) ও মো. কাউছার (২২) নামের আরও তিন শ্রমিক। স্থানীয় সূত্র জানায়, গতকাল সকালে ওই চার শ্রমিক পাকা ঘর তৈরির জন্য গর্ত খুঁড়ছিলেন। গর্ত ছয়-সাত ফুট গভীর হওয়ার পর পাশে রাখা মাটি গর্তে পড়ে গেলে ঘটনাস্থলে রাজু মারা যান। 
