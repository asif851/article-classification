
নড়াইলের লোহাগড়া উপজেলার শতবর্ষের প্রাচীন ব্রাহ্মণডাঙ্গার মেলায় অনুষ্ঠিত হলো গ্রামবাংলার ঐতিহ্যবাহী ঘোড়দৌড় প্রতিযোগিতা। বাংলা নববর্ষকে বরণ করতে দুই দিনব্যাপী বৈশাখী মেলা উপলক্ষে এ প্রতিযোগিতার আয়োজন করা হয়। গত মঙ্গলবার বিকেলে এ প্রতিযোগিতায় নড়াইল, যশোর ও মাগুরা জেলার বিভিন্ন এলাকা থেকে আসা ২৫টি ঘোড়া অংশ নেয়। এতে প্রথম হয় নড়াইলের ঝাউডাঙ্গা গ্রামের বাহাউদ্দিনের ঘোড়া। যৌথভাবে দ্বিতীয় হয় লোহাগড়ার মিঠাপুর গ্রামের নূরনবী মিয়া ও যশোরের বাঘারপাড়ার আলী হোসেনের ঘোড়া। তৃতীয় হয় নড়াইলের মালিডাঙ্গা গ্রামের লোকমানের ঘোড়া। লোহাগড়া (নড়াইল) প্রতিনিধি|
