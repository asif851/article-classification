
ইন্টারন্যাশনাল ক্রিমিনাল কোর্টের ডেপুটি প্রসিকিউটর জেমস স্টুয়ার্ট বলেছেন, বৈশ্বিক অপরাধের ধরন পাল্টাচ্ছে। গতকাল সোমবার ঢাকা বিশ্ববিদ্যালয়ের নবাব নওয়াব আলী চৌধুরী সিনেট ভবনে এক বিশেষ বক্তৃতায় তিনি এসব কথা বলেন।ঢাকা বিশ্ববিদ্যালয় ও পররাষ্ট্র মন্ত্রণালয় যৌথ উদ্যোগে ‘আন্তর্জাতিক ক্রিমিনাল কোর্ট ও প্রসিকিউটর কার্যালয়ের ভূমিকা’ শীর্ষক এ বক্তৃতার আয়োজন করে।বক্তব্যে জেমস স্টুয়ার্ট বলেন, আন্তর্জাতিক ন্যায়বিচার প্রতিষ্ঠার ক্ষেত্রে প্রসিকিউটরদের কার্যকর ভূমিকা পালন এবং রাষ্ট্রগুলোর সহযোগিতা করতে হবে। রাষ্ট্রগুলোর সহযোগিতা ছাড়া আন্তর্জাতিক বা জাতীয় পর্যায়ের অপরাধীদের গ্রেপ্তার ও শাস্তি দেওয়া সম্ভব হয় না। তিনি আন্তর্জাতিক আদালতের গঠন, নীতিমালা ও কার্যপ্রণালি তুলে ধরে বলেন, এই আদালত সম্পর্কে এশিয়া অঞ্চলের মানুষ খুব বেশি অবগত নন। তাঁদের এ বিষয়ে আরও জানতে হবে। বৈশ্বিক অপরাধের ধরন প্রতিনিয়ত পাল্টাচ্ছে, সেগুলো সম্পর্কেও সচেতন থাকতে হবে। বিজ্ঞপ্তি।
