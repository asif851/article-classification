
বাংলাদেশ প্রকৌশল বিশ্ববিদ্যালয়ে (বুয়েট) হিন্দু শিক্ষার্থীদের খাসির মাংসের কথা বলে গরুর মাংস খাওয়ানোর অভিযোগে ক্লাস-পরীক্ষা বর্জন করেছেন শিক্ষার্থীদের একটি অংশ। ঘটনায় জড়িত ব্যক্তিদের শাস্তি ও সুষ্ঠু তদন্তের দাবিতে ক্লাস বর্জন করে গতকাল রোববার কেন্দ্রীয় শহীদ মিনারের সামনে বিক্ষোভ করেছেন প্রায় অর্ধশত শিক্ষার্থী। এ ঘটনায় চারজনকে আটক করেছে পুলিশ।
বুয়েটে সিভিল ইঞ্জিনিয়ারিং বিভাগের শিক্ষক-শিক্ষার্থী ও সিভিল ইঞ্জিনিয়ারদের অংশগ্রহণে তিন দিনের সম্মেলন হয়। এর আয়োজক ছিল বুয়েটের সিভিল ইঞ্জিনিয়ারিং বিভাগ, সিভিল ইঞ্জিনিয়ারিং স্টুডেন্ট’স অ্যাসোসিয়েশন (সেসা) ও আনোয়ার গ্রুপ। সম্মেলনের শেষ দিন শনিবার রাতে সম্মেলনে অংশগ্রহণকারীদের যে খাবার পরিবেশন করা হয়, তা গরুর মাংসের তেহারি ছিল। কিন্তু তাঁদের বলা হয়েছে, এটি খাসির মাংস।
তবে আয়োজক প্রতিষ্ঠান আনোয়ার গ্রুপ বিশ্ববিদ্যালয় কর্তৃপক্ষের কাছে পাঠানো এক চিঠিতে উল্লেখ করে, খাবার সরবরাহে লেভেল ক্রসিং নামে একটি ইভেন্ট ম্যানেজমেন্ট প্রতিষ্ঠানকে দায়িত্ব দেওয়া হয়। তাদের খাসির মাংসের তেহারি দিতে বলা হয়েছিল। কিন্তু তারা ভুল করে গরুর মাংসের তেহারি পরিবেশন করে। আনোয়ার গ্রুপ এ ঘটনার জন্য দুঃখ প্রকাশ করে ক্ষমা চেয়েছে।
এ বিষ​েয় লেভেল ক্রসিং লিমিটেডের প্রধান নির্বাহী কর্মকর্তা সাইদুল হক খন্দকার  বলেন, যে ভুল হয়েছে, তা ইচ্ছাকৃত ছিল না।
 
