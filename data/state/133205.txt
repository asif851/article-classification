
প্রধানমন্ত্রী ও আওয়ামী লীগের সভানেত্রী শেখ হাসিনা গোপালগঞ্জ-৩ (টুঙ্গিপাড়া-কোটালীপাড়া) আসন থেকে বেসরকারিভাবে নির্বাচিত হয়েছেন। নির্বাচন কর্মকর্তাদের দেওয়া তথ্য অনুযায়ী তিনি মোট ভোটের ৮৮ শতাংশের বেশি পেয়েছেন।
গোপালগঞ্জ-৩ আসনে মোট ভোটকেন্দ্র ১০১। এর সব কটি কেন্দ্রের ফল ঘোষণা করা হয়েছে। এই আসনে মোট ভোটের সংখ্যা ২ লাখ ১১ হাজার ৮৩৯। শেখ হাসিনা পেয়েছেন ১ লাখ ৮৭ হাজার ১৮৫ ভোট। তাঁর নিকটতম প্রতিদ্বন্দ্বী হলেন জাতীয় পার্টির প্রার্থী এ জেড অপু শেখ। তিনি পেয়েছেন ২ হাজার ৪৩০ ভোট। বাতিল ভোটের সংখ্যা ১ হাজার ৩৪।
