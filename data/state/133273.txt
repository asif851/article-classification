
প্রধানমন্ত্রী শেখ হাসিনা লন্ডনে পৌঁছেই পরম মমতায় কোলে নিলেন ভাগনি টিউলিপ রিজওয়ানা সিদ্দিকের নবজাতক কন্যাকে। এ সময় বেশ উচ্ছ্বসিত ছিলেন প্রধানমন্ত্রী। ছবি তোলেন নাতনির সঙ্গে।গতকাল রোববার বিকেলে লন্ডনের হিথরো বিমানবন্দরে পৌঁছান। সেখানে তাঁকে অভ্যর্থনা জানানোর পর বর্ণাঢ্য শোভাযাত্রার মাধ্যমে সেন্ট জেমস কোর্ট-তাজ হোটেলে নিয়ে যাওয়া হয়। লন্ডনে তিনি সেখানেই অবস্থান করবেন।হোটেলে মেয়ে আলজিয়া জয় পার্সিকে নিয়ে হাজির ছিলেন টিউলিপ ও তাঁর স্বামী ক্রিস্টিয়ান উইলিয়াম সেন্ট জন পার্সি, মা শেখ রেহানা, ভাই রেদোয়ান মুজিব সিদ্দিক, প্রধানমন্ত্রীর আইসিটি উপদেষ্টা ও ছেলে সজীব ওয়াজেদ জয়সহ পরিবারের অন্য সদস্যরা উপস্থিত ছিলেন। পৌঁছানোর পরপরই কোলে তুলে নেন নাতনিকে। এ সময় তিনি বেশ উচ্ছ্বসিত ছিলেন। পরিবারের এ ছোট্ট সদস্যকে সঙ্গে নিয়ে ছবি তোলেন সবাই।হ্যাম্পস্টেড ও কিলবার্ন আসন থেকে নির্বাচিত লেবার পার্টির এমপি টিউলিপ সিদ্দিক গত মাসে ব্রিটেনের রাজধানী লন্ডনের রয়েল ফ্রি হাসপাতালে কন্যাসন্তানের জন্ম দেন। আবারও নানি হওয়ার আনন্দে প্রধানমন্ত্রী শেখ হাসিনা সে সময় গেন্ডারিয়ার আঞ্জুমান মফিদুল ইসলাম ছাত্রীনিবাস এবং আজিমপুর ছাত্রনিবাসে দরিদ্র, দুস্থ ও এতিমদের মধ্যে নতুন কাপড়, কেক ও মিষ্টান্ন পাঠান।প্রধানমন্ত্রী বুধবার বুলগেরিয়ার রাজধানী সোফিয়াতে যাবেন। সেখানে জাতীয় আর্ট গ্যালারিতে অনুষ্ঠেয় গ্লোবাল উইমেন লিডারস ফোরামের উদ্বোধনী অনুষ্ঠানে প্রধান অতিথি হিসেবে তাঁর মূল প্রবন্ধ উপস্থাপন করার কথা।
