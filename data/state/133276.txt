
বিএনপির চেয়ারপারসন খালেদা জিয়ার সঙ্গে আজ বুধবার রাতে বৈঠক করেছেন যুক্তরাজ্যের প্রধানমন্ত্রীর বাংলাদেশ-বিষয়ক বাণিজ্যদূত বাংলাদেশি বংশোদ্ভূত রুশনারা আলী। গুলশানে খালেদা জিয়ার রাজনৈতিক কার্যালয়ে এই বৈঠক অনুষ্ঠিত হয়।
বিএনপির চেয়ারপারসনের প্রেস উইংয়ের সদস্য শায়রুল কবির খান প্রথম আলোকে এ তথ্য জানান।
আগামীকাল বৃহস্পতিবার দুপুরে রুশনারা বৈঠক করবেন বিরোধীদলীয় নেতা রওশন এরশাদের সঙ্গে। গুলশানে রওশনের বাসায় এই বৈঠক হওয়ার কথা রয়েছে। বিরোধীদলীয় নেতার তথ্য ও জনসংযোগ কর্মকর্তা মামুন হাসান এ তথ্য জানান।
