
আনোয়ারা উপজেলার সিংহরা রামকানাই উচ্চবিদ্যালয়ে শিক্ষার্থীদের বিশুদ্ধ খাবার পানির ব্যবস্থা করে দিতে ব্র্যাক ওয়াশের উদ্যোগে ‘সেফ ওয়াটার জোন’ ১ ফেব্রুয়ারি উদ্বোধন করা হয়েছে।এ উপলক্ষে আয়োজিত আলোচনা সভা বিদ্যালয় পরিচালনা পরিষদের সভাপতি আনন্দ মোহন চৌধুরীর সভাপতিত্বে অনুষ্ঠিত হয়। এতে প্রধান অতিথি ছিলেন আনোয়ারা উপজেলা নির্বাহী কর্মকর্তা মুফিদুল আলম।বিশেষ অতিথি ছিলেন ব্র্যাকের চট্টগ্রাম বিভাগের জ্যেষ্ঠ আঞ্চলিক ব্যবস্থাপক বিথু রঞ্জন সাহা, দক্ষিণ চট্টগ্রাম আঞ্চলিক ব্যবস্থাপক মো. আলী, সাংবাদিক এ কে এম নুরুল ইসলাম ও খালেদ মনছুর।বক্তব্য দেন বিদ্যালয়ের প্রধান শিক্ষক দীপক চন্দ্র চৌধুরী, ইউনিয়ন পরিষদ সদস্য রঘুনাথ সরকার, বিদ্যালয় পরিচালনা পরিষদের সদস্য মজলিশ খান। স্বাগত বক্তব্য দেন ব্র্যাকের আনোয়ারা কার্যালয়ের ঊর্ধ্বতন ব্যবস্থাপক মো. শহিদুল ইসলাম।
