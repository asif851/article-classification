
রংপুরে গত অক্টোবরে জাপানি নাগরিক কুনিও হোশিকে হত্যার দায় আবার স্বীকার করে কথিত বিবৃতি দিয়েছে জঙ্গিগোষ্ঠী ইসলামিক স্টেট (আইএস)। এ ছাড়া গত বুধবার দিনাজপুরে পিয়েরো পিচম নামে ইতালীয় এক নাগরিককে গুলি করে আহত করারও দাবি করেছে জঙ্গিগোষ্ঠীটি। খবর এএফপি ও কিয়োদো নিউজের।আইএসের বলে কথিত একটি অনলাইন পত্রিকার খবরের বরাত দিয়ে গতকাল বৃহস্পতিবার কিয়োদো নিউজ কুনিও হোশিকে (৬৬) হত্যার আবার আইএসের দাবির ওই তথ্য জানায়।গত ৩ অক্টোবর রংপুরে নিজের এক কৃষি খামারে যাওয়ার পথে অজ্ঞাতনামা দুর্বৃত্তদের গুলিতে নিহত হন জাপানি নাগরিক কুনিও। ওই ঘটনার পরপরই এ হত্যার দায় স্বীকার করেছিল আইএসের শাখা বলে দাবি করা একটি গোষ্ঠী।
