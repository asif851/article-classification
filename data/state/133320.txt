
রংপুরের মিঠাপুকুর উপজেলায় পুলিশের সঙ্গে ‘বন্দুকযুদ্ধে’ এক ব্যক্তি নিহত হয়েছেন। নিহত ব্যক্তিকে ডাকাত বলছে পুলিশ।
গতকাল রোববার রাতে উপজেলার মমিনপুরে (আবাসন) কথিত এই বন্দুকযুদ্ধ হয়।
মিঠাপুকুর থানার ভারপ্রাপ্ত কর্মকর্তা (ওসি) মোজাম্মেল হকের ভাষ্য, বন্দুকযুদ্ধের এই ঘটনায় পুলিশের সাত সদস্য আহত হয়েছেন। ঘটনাস্থল থেকে একটি পিস্তল, দুটি গুলি ও চারটি ধারালো অস্ত্র উদ্ধার করা হয়েছে।
পুলিশের বিবরণ অনুযায়ী, বন্দুকযুদ্ধে নিহত ব্যক্তির নাম ইদ্রিস আলী (৩২)। তাঁর বাবার নাম সাখাওয়াত হোসেন। বাড়ি মিঠাপুকুরের মমিনপুর।
