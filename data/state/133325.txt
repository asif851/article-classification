
চট্টগ্রামের লোহাগাড়া উপজেলার আমিরাবাদ ইউনিয়নের নূর আহমদ চৌধুরী পাড়ায় গতকাল শনিবার সকালে চার বসতবাড়িতে অগ্নিকাণ্ডের ঘটনা ঘটেছে। এতে কয়েক লাখ টাকার ক্ষতি হয়েছে বলে জানা যায়। বৈদ্যুতিক শর্টসার্কিট থেকে আগুনের সূত্রপাত ঘটে। খবর পেয়ে ফায়ার সার্ভিসের কর্মীরা আগুন নিয়ন্ত্রণে আনেন। লোহাগাড়া উপজেলা নির্বাহী কর্মকর্তা (ইউএনও) মো. ফিজনূর রহমান ঘটনাস্থল পরিদর্শন করেন এবং ক্ষতিগ্রস্ত প্রতি পরিবারকে নগদ দুই হাজার টাকা করে সহায়তা দেন।
