
চট্টগ্রামের বাকলিয়া থানার ইছহাক পুল এলাকায় রিকশার ব্যাটারিতে চার্জ দিতে গিয়ে বিদ্যুৎস্পৃষ্ট হয়ে দিল মোহাম্মদ (৩৫) নামের এক রিকশাচালক মারা গেছেন। গতকাল বৃহস্পতিবার সকালে এ দুর্ঘটনা ঘটে। চট্টগ্রাম মেডিকেল কলেজ হাসপাতাল পুলিশ ফাঁড়ির নায়েক জাহাঙ্গীর আলম জানান, ইছহাক পুল এলাকার ময়দার মিলের পাশে একটি গ্যারেজে ব্যাটারিতে চার্জ দেওয়ার সময় বিদ্যুৎস্পৃষ্ট হন দিল মোহাম্মদ।
