
কক্সবাজারের মহেশখালী উপজেলায় গত সোমবার রাতে অভিযান চালিয়ে সাজাপ্রাপ্ত আসামি বদিউল আলমকে (২৮) গ্রেপ্তার করেছে পুলিশ। মহেশখালী থানার ভারপ্রাপ্ত কর্মকর্তা (ওসি) মোহাম্মদ আলমগীর হোসেন জানান, সোমবার রাত আটটার দিকে উপজেলার ছোট মহেশখালী ইউনিয়নের দক্ষিণ নলবিলা এলাকা থেকে ছয় মাসের সাজাপ্রাপ্ত আসামি বদিউলকে গ্রেপ্তার করা হয়। ওসি জানান, গতকাল মঙ্গলবার তাঁকে আদালতের মাধ্যমে জেলহাজতে পাঠানো হয়েছে।
