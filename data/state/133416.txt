
চট্টগ্রাম বিশ্ববিদ্যালয়ের শাটল ট্রেনের একটি বগিতে আগুন এবং শিক্ষার্থী ও রেলওয়েকর্মীদের লক্ষ্য করে ককটেল নিক্ষেপের ঘটনায় মামলা হয়েছে। গতকাল রোববার চট্টগ্রাম রেলওয়ে থানায় অজ্ঞাতপরিচয় ব্যক্তিদের আসামি করে মামলাটি করেন ষোলশহর রেলওয়ে স্টেশনের সহকারী স্টেশনমাস্টার ফারহাদুজ্জামান। চট্টগ্রাম রেলওয়ে থানার ভারপ্রাপ্ত কর্মকর্তা হিমাংশু দাশ রানা মামলার বিষয়টি প্রথম আলোকে নিশ্চিত করেছেন।
