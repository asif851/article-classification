
গাজীপুরের টঙ্গীর তৃপ্তি হোটেলের মালিক সাইফুল ইসলাম (৩০) হত্যাকাণ্ডে জড়িত থাকার অভিযোগে তাঁর স্ত্রীসহ দুজনকে গ্রেপ্তার করা হয়েছে।পরকীয়ার জের ধরে সাইফুল খুন হন বলে টঙ্গী মডেল থানার পুলিশ ধারণা করছে।থানার ভারপ্রাপ্ত কর্মকর্তা (ওসি) আবুল কালাম আজাদ জানান, মুঠোফোন ট্র্যাক করে গতকাল সোমবার রকি ওরফে প্রিন্স (২৫) নামের এক তরুণকে ঢাকার মিরপুর থেকে আটক করা হয়। তাঁকে জিজ্ঞাসাবাদ করে জানা যায়, তাঁর সঙ্গে সাইফুলের স্ত্রী সুপ্তি বেগমের (২৫) পরকীয়া সম্পর্ক ছিল।তাঁরা সাইফুলকে খুন করে লাশ ব্যাগে ভরে টঙ্গীর মুদাফা এলাকার প্রত্যাশা হাউজিং মাঠে ফেলে রাখেন। ওই মাঠ থেকে গত ২ সেপ্টেম্বর সাইফুলের লাশ উদ্ধার করে পুলিশ।
 
