
খাগড়াছড়ির দীঘিনালায় সহকর্মীকে গুলি করে হত্যার অভিযোগে গতকাল শনিবার আনসার সদস্য রফিকুল ইসলামকে গ্রেপ্তার করা হয়েছে।দীঘিনালায় গত শুক্রবার গুলিতে আনসারের নায়েক আমির হোসেন নিহত হন। আনসার সূত্রের ভাষ্যমতে, আনসার সদস্য রফিকুল ইসলামের গুলিতে আমিরের মৃত্যু হয়। ঘটনার পর রফিকুল একটি থ্রি নট থ্রি রাইফেল ও ৮০টি গুলি নিয়ে পালিয়ে যান।পুলিশ জানায়, রফিকুলকে ধরতে শুক্রবার থেকে যৌথ অভিযান শুরু করে সেনাবাহিনী ও পুলিশ। গতকাল সকালে আলীনগর এলাকার একটি পাহাড়ে আমিরের পরিত্যক্ত বাড়ি থেকে একটি থ্রি নট থ্রি রাইফেল ও ৮০টি গুলি উদ্ধার করা হয়। পরে সেনাবাহিনী দুর্গম চৌধুরীপাড়া থেকে রফিকুলকে আটক করে। পরে তাঁকে দীঘিনালা থানায় সোপর্দ করা হয়।নিহতের ছেলে ফরিদ মিয়া রফিকুলকে আসামি করে হত্যা মামলা করেছেন।
