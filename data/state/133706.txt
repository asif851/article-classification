
সম্প্রতি সেমস্ গ্লোবাল-কনফারেন্স অ্যান্ড এক্সিবিশন ম্যানেজমেন্ট সার্ভিসেস লিমিটেড-ইউএসএ এবং সেমস্ বাংলাদেশ আয়োজিত তিন দিনব্যাপী ট্রেড শো ‘ষষ্ঠ মেডিটেক্স বাংলাদেশ ২০১৪’ ও ‘চতুর্থ ফার্মা বাংলাদেশ ২০১৪’ আন্তর্জাতিক প্রদর্শনী শেষ হয়েছে৷ বঙ্গবন্ধু আন্তর্জাতিক সম্মেলন কেন্দ্রে এ প্রদর্শনী অনুষ্ঠিত হয়৷ মেডিকেল, ফার্মাসিউটিক্যাল ও স্বাস্থ্যসেবা খাতের জন্য বেশ গুরুত্বপূর্ণ প্রদর্শনী ছিল এটি৷ ৭০টি প্রতিষ্ঠান প্রদর্শনীতে অংশ নেয়৷ এগুলোর মধ্যে ছিল দি অ্যাসোসিয়েটেড চেম্বার অব কমার্স অ্যান্ড ইন্ডাস্ট্রি অব ইন্ডিয়ার (অ্যাসোচ্যাম) ৩০টি সদস্যপ্রতিষ্ঠান৷ উদ্বোধনী অনুষ্ঠানে প্রধানমন্ত্রীর উপদেষ্টা এইচ টি ইমাম, স্বাস্থ্য ও পরিবারকল্যাণ প্রতিমন্ত্রী জাহিদ মালেক, স্বাস্থ্য ও পরিবারকল্যাণ মন্ত্রণালয়ের সচিব এম এম নিয়াজুদ্দিন, বাংলাদেশ মেডিকেল অ্যাসোসিয়েশনের (বিএমএ) মহাসচিব এম ইকবাল আর্সলান প্রমুখ উপস্থিত ছিলেন৷ সমকাল ও নিউ এজ ছিল এ প্রদর্শনীর মিডিয়া পার্টনার৷ বিজ্ঞপ্তি৷ 
