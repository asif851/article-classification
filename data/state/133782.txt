
পঞ্চগড় সার্কিট হাউস মিলনায়তনে গতকাল বুধবার বাংলাদেশ প্রেস ইনস্টিটিউটের (পিআইবি) আয়োজনে তিন দিনব্যাপী সাংবাদিকতায় বনিয়াদি প্রশিক্ষণ কর্মশালা শুরু হয়েছে। সকালে এ কর্মশালার উদ্বোধন করেন জেলা প্রশাসক অমল কৃষ্ণ মণ্ডল। স্বাগত বক্তব্য দেন প্রশিক্ষণের সমন্বয়কারী ও প্রেস ইনস্টিটিউটের সহকারী প্রশিক্ষক নাসিমুল আহসান। বক্তব্য দেন পুলিশ সুপার গিয়াসউদ্দিন আহামদ ও রাজশাহী বিশ্ববিদ্যালয়ের গণযোগাযোগ ও সাংবাদিকতা বিভাগের চেয়ারম্যান প্রদীপ কুমার পান্ডে। কর্মশালায় জেলায় কর্মরত ৩৫ জন সাংবাদিক অংশ নিচ্ছেন। 
