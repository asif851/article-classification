
ফরিদপুরে দেশে তৈরি একটি ওয়ান শুটারগান, তিনটি গুলিসহ মো. রবিউল ইসলাম ওরফে রুবেল (২৫) নামে এক তরুণকে গ্রেপ্তার করেছে র্যা ব। গত বৃহস্পতিবার দিবাগত রাত দেড়টার দিকে ফরিদপুর সদরের কানাইপুর ইউনিয়নের ঝাউখোলা গ্রামের দক্ষিণ খাঁপাড়া মহল্লার নিজ বাড়ি থেকে তাঁকে গ্রেপ্তার করা হয়। ফরিদপুর র্যা ব-৮-এর অধিনায়ক মেজর আবদুল্লাহ আল হাসান জানান, রাতে ওই তরুণের বাড়িতে অভিযান চালিয়ে তাঁকে গ্রেপ্তার করা হয়। পরে রবিউলের স্বীকারোক্তি অনুযায়ী তাঁর বসতবাড়ির দক্ষিণে গোয়ালঘর থেকে একটি ওয়ান শুটারগান ও বন্দুকের তিনটি গুলি উদ্ধার করা হয়। এ ব্যাপারে র্যা ব বাদী হয়ে গতকাল শুক্রবার সকালে কোতোয়ালি থানায় একটি মামলা করেছে। 
