
প্রধানমন্ত্রী শেখ হাসিনা আজ মঙ্গলবার কক্সবাজারের রামুতে ১২টি পুনর্নির্মিত বৌদ্ধবিহার উদ্বোধন করেছেন। ১১ মাস আগে উগ্রবাদীদের হামলা ও আগুন দেওয়ার ঘটনায় এসব বৌদ্ধবিহার ক্ষতিগ্রস্ত হয়েছিল।বেলা ১১টার দিকে ঢাকা থেকে হেলিকপ্টারে করে রামুতে যান প্রধানমন্ত্রী। সোয়া ১১টায় রামুর পাহাড়চূড়ায় স্থাপিত বিমুক্তি বিদর্শন ভাবনাকেন্দ্র বৌদ্ধবিহারের উদ্বোধন করেন তিনি।
 বিহারের সামনে এশিয়ার বৃহত্ ১০০ ফুট লম্বা সিংহসজ্জা গৌতমবুদ্ধের মূর্তি পরিদর্শন করেন শেখ হাসিনা।
এরপর যান রামুর কেন্দ্রীয় সীমাবিহারে। সেখানে বাকি ১১টি বৌদ্ধবিহার উদ্বোধন করেন তিনি।বিকেলে উখিয়া উচ্চবিদ্যালয়ের মাঠে জেলা আওয়ামী লীগ আয়োজিত জনসভায় ভাষণ দেবেন শেখ হাসিনা। এর আগে কক্সবাজার ক্রিকেট স্টেডিয়ামসহ ৪০টি উন্নয়ন প্রকল্পের উদ্বোধন করবেন তিনি।

