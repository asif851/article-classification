
দীর্ঘ এক দশক পর শেরপুর জেলা ক্রীড়া সংস্থার আয়োজনে গতকাল সোমবার অ্যাথলেটিকস প্রতিযোগিতা ২০১৬ অনুষ্ঠিত হয়েছে। শেরপুর শহীদ মুক্তিযোদ্ধা স্মৃতি স্টেডিয়াম মাঠে আয়োজিত দিনব্যাপী এ প্রতিযোগিতার উদ্বোধন করেন শেরপুরের জেলা প্রশাসক ও জেলা ক্রীড়া সংস্থার সভাপতি এ এম পারভেজ রহিম। এ উপলক্ষে আয়োজিত অনুষ্ঠানে বক্তব্য দেন ভারপ্রাপ্ত পুলিশ সুপার মো. আবদুল ওয়ারীশ, জেলা ক্রীড়া সংস্থার সাধারণ সম্পাদক মো. নাজিমুল হক প্রমুখ। প্রতিযোগিতায় সহস্রাধিক প্রতিযোগী অংশ নেয়।
