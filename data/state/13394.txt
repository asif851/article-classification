
মৌলভীবাজারের কমলগঞ্জ উপজেলার আলীনগর চা-বাগানে চা-শ্রমিকদের সন্তানদের মাসব্যাপী বিশেষ শিক্ষাসহায়ক কর্মসূচি গত সোমবার শেষ হয়েছে। সমাপনী অনুষ্ঠানে কর্মসূচিতে অংশ নেওয়া শিক্ষার্থীদের মধ্যে শিক্ষা উপকরণ বিতরণ করা হয়। দুটি পাতা একটি কুঁড়ি সাংস্কৃতিক পরিষদের উদ্যোগে এই কর্মসূচির আয়োজন করা হয়। সমাপনী অনুষ্ঠানে সভপতিত্ব করেন পরিষদের সভাপতি সুমন কৈরী। প্রধান অতিথি ছিলেন বাংলাদেশ চা শ্রমিক ইউনিয়নের সম্পাদক রাম ভজন কৈরী।
