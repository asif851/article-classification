
হেফাজতে ইসলামের সহিংস ঘটনায় পুলিশ সদস্য শাহজাহান হত্যা মামলায় বিএনপির স্থায়ী কমিটির সদস্য মওদুদ আহমদসহ শীর্ষস্থানীয় পাঁচ নেতাকে গ্রেপ্তার দেখিয়ে রিমান্ডের আবেদন করেছে পুলিশ।
অন্যরা হলেন স্থায়ী কমিটির সদস্য এম কে আনোয়ার, রফিকুল ইসলাম মিয়া ও বিএনপির চেয়ারপারসনের উপদেষ্টা আবদুল আউয়াল মিন্টু ও বিশেষ সহকারী শামসুর রহমান শিমুল বিশ্বাস। গত ৮ নভেম্বর মতিঝিল থানার পৃথক দুটি মামলায় তাঁদের গ্রেপ্তার করা হয়। বর্তমানে তাঁরা ওই মামলায় কারাগারে আটক রয়েছেন।
