
রাজধানীর মহাখালীর দক্ষিণপাড়া এলাকায় ছয় বছরের এক শিশুকে ধর্ষণের চেষ্টা করার অভিযোগ পাওয়া গেছে। গতকাল সোমবার রাত সাড়ে ১১টার দিকে শিশুটিকে ঢাকা মেডিকেল কলেজ হাসপাতালে নেওয়া হয়েছে।
শিশুটির মা ও বাবার অভিযোগ, গতকাল বেলা ১১টার দিকে পাশের বাড়ির লুৎফর রহমান নামে এক যুবক পতাকা দেওয়ার কথা বলে শিশুটিকে ঘরে নিয়ে যায়। পরে শিশুটিকে ধর্ষণের চেষ্টা করে। শিশুটির চিৎকারে প্রতিবেশীরা তাকে ধরে ফেলে। লুৎফর কৌশলে পালিয়ে যায়।
বিকেলে শিশুটির পরিবার তাকে বনানী থানায় নিয়ে যায়। থানার উপপরিদর্শক (এসআই) একেএম নুরুল হক শিশুকে রাতে হাসপাতালে নিয়ে যান।
বনানী থানার এসআই বলেন, এ ব্যাপারে শিশুটির পরিবার মামলা করেছে।
