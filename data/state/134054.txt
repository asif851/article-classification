
ঢাকার দোহারে গতকাল শুক্রবার সন্ধ্যায় পুলিশের বাধায় স্বেচ্ছাসেবক দলের ইফতার মাহফিল পণ্ড হয়ে গেছে বলে অভিযোগ পাওয়া গেছে।সংগঠনের নেতা-কর্মীরা বলেন, গতকাল সন্ধ্যায় শতাধিক নেতা-কর্মী উপজেলা সদরের ওই রেস্তোরাঁয় ইফতার ও দোয়া মাহফিলে শরিক হয়েছিলেন। সন্ধ্যা ছয়টার দিকে দোহার থানা-পুলিশের একটি দল রেস্তোরাঁয় গিয়ে সংগঠনের নেতা-কর্মীদের বেরিয়ে যেতে বলে। অন্যথায় তাঁদের গ্রেপ্তারের হুমকি দেওয়া হয়। এ সময় দলটির কেন্দ্রীয়, জেলা ও উপজেলা পর্যায়ের নেতারা উপস্থিত ছিলেন।ঢাকা জেলা স্বেচ্ছাসেবক দলের সভাপতি আবদুর রহমান ও সাধারণ সম্পাদক ওয়াহিদুর রহমান বলেন, ‘আমাদের শান্তিপূর্ণ অনুষ্ঠানে বাধা দেওয়া হয়েছে। আমরা আতঙ্কিত হয়ে অনুষ্ঠানস্থল ত্যাগ করি।’যোগাযোগ করলে দোহার থানার ভারপ্রাপ্ত কর্মকর্তা (ওসি) শেখ সিরাজুল ইসলাম অভিযোগ অস্বীকার করে বলেন, এ বিষয়টি তাঁর জানা নেই। কেউ কোনো অভিযোগও করেনি।
