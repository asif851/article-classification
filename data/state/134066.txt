
সুনামগঞ্জের দিরাই উপজেলার চরনারচর গ্রামে গতকাল মঙ্গলবার ঝুলন্ত অবস্থায় আল আমিন (৯) নামের এক শিশুর লাশ উদ্ধার করেছে পুলিশ। সে ওই গ্রামের শ্রমিক আকিল মিয়ার ছেলে। পুলিশ ও স্থানীয় লোকজন জানান, গতকাল সকালে আল আমিনের বাবা-মা বাড়ির বাইরে কাজে ছিলেন। দুপুরে তার মা বাড়িতে ফিরে দেখেন, ঘরের আড়ার সঙ্গে গলায় ওড়না প্যাঁচানো আল-আমিনের লাশ ঝুলছে। পরে খবর পেয়ে স্থানীয় শ্যামারচর নৌ-পুলিশ ফাঁড়ি থেকে পুলিশ এসে তার লাশ উদ্ধার করে দিরাই থানায় পাঠিয়ে দেয়। 
