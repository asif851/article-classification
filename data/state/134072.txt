
প্রথম আলোর ১৫তম প্রতিষ্ঠাবার্ষিকী উপলক্ষে গতকাল কক্সবাজার সদর উপজেলায় ফ্রি-চক্ষু পরীক্ষার আয়োজন করা হয়। কক্সবাজার বায়তুশশরফ চক্ষু হাসপাতালের সার্জন সাইফুল ইসলামের নেতৃত্বে ১৩ সদস্যের একটি দল রোগীদের সেবা দেন।সহযোগিতায় ছিলেন বন্ধুসভার সদস্যরা। সকাল সাড়ে আটটা থেকে উপকূলীয় এলাকার নারী-পুরুষেরা বিদ্যালয় মাঠে আসেন। এতে ২৪২ জনের চক্ষু পরীক্ষা করা হয়।এর আগে বিদ্যালয়ের মাঠে বন্ধুসভার সভাপতি মহিউদ্দিনের সভাপতিত্বে আলোচনা সভায় কক্সবাজার নাগরিক সমাজের সভাপতি আবু মোর্শেদ চৌধুরী কাউন্সিলর আকতার কামাল, চক্ষুবিশেষজ্ঞ সাইফুল ইসলাম ও বিদ্যালয়ের প্রধান শিক্ষক মো. শাহজাহান প্রমুখ বক্তৃতা করেন।
 
