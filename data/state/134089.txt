
জাতীয় বিশ্ববিদ্যালয়ের অধীনে ২১ সেপ্টেম্বর (রোববার) অনুষ্ঠিতব্য ২০১৩ সালের প্রথম বর্ষ অনার্স পরীক্ষা অনিবার্য কারণে স্থগিত করা হয়েছে। স্থগিত এ পরীক্ষা ২২ সেপ্টেম্বর সোমবার সকাল নয়টায় অনুষ্ঠিত হবে। ওই পরীক্ষার পূর্বঘোষিত অন্যান্য সময়সূচি অপরিবর্তিত থাকবে বলে জানানো হয়েছে। জাতীয় বিশ্ববিদ্যালয়ের জনসংযোগ, তথ্য ও পরামর্শ দপ্তরের ভারপ্রাপ্ত পরিচালক মো. ফয়জুল করিম মনির স্বাক্ষরিত এক সংবাদ বিজ্ঞপ্তিতে গতকাল বুধবার এসব তথ্য জানানো হয়। তবে সময়সূচি অনুযায়ী আজ বৃহস্পতিবারের ব্যাচেলর অব স্পেশাল এডুকেশন (বিএস-এড) পরীক্ষা সংশ্লিষ্ট কেন্দ্রে যথাসময়ে অনিুষ্ঠিত হবে।
