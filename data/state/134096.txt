
জনপ্রশাসন মন্ত্রণালয়ের (সংযুক্ত) অতিরিক্ত সচিব ইব্রাহিম হোসেন খানকে ঢাকা দক্ষিণ সিটি করপোরেশনের প্রশাসক হিসেবে নিয়োগ দেওয়া হয়েছে। আজ সোমবার জনপ্রশাসন মন্ত্রণালয় এ বিষয়ে আদেশ জারি করেছে।গত ২৫ মে আগের প্রশাসক মো. আলমগীরকে বদলি করা হলেও এত দিন এই পদে কাউকে নিয়োগ দেওয়া হয়নি।আইন অনুযায়ী নির্বাচিত মেয়র দায়িত্ব না নেওয়া পর্যন্ত প্রশাসকরা সিটি করপোরেশনের মেয়রের দায়িত্ব পালন করবেন। কিন্তু তাঁদের মেয়াদ হবে ১৮০ দিন। ২০১১ সালে ঢাকা সিটি করপোরেশনকে দুই ভাগ করা হয়।
