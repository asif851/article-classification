
কুষ্টিয়া জেলা আইনজীবী সমিতির সভাপতি মুক্তিযোদ্ধা মো. ওয়াহিদ-উল-ইসলাম (৬৫) গতকাল সোমবার সকালে ঢাকার একটি হাসপাতালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী ও এক মেয়ে রেখে গেছেন। ওয়াহিদ-উল-ইসলামের মরদেহ গতকাল রাতে কুষ্টিয়া পৌর কবরস্থানে দাফন করা হয়েছে। তাঁর আত্মার মাগফিরাত কামনায় পরিবারের পক্ষ থেকে সবার কাছে দোয়া চাওয়া হয়েছে। ওয়াহিদ-উল-ইসলাম দীর্ঘদিন ধরে ক্যানসারে ভুগছিলেন। 
