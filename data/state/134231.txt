
আজ বৃহস্পতিবার বৈঠকে বসছেন বিএনপির নেতৃত্বাধীন ২০-দলীয় জোটের নেতারা। বিএনপি চেয়ারপারসনের গুলশান কার্যালয়ে রাত নয়টায় অনুষ্ঠিত হবে এই বৈঠক। 
জোটের শরিক দল জাতীয় গণতান্ত্রিক পার্টির (জাগপা) সভাপতি শফিউল আলম প্রধান প্রথম আলোকে এই তথ্য দিয়েছেন। বৈঠকে পৌর নির্বাচনে যাওয়া না যাওয়া এবং সাম্প্রতিক রাজনৈতিক পরিস্থিতি নিয়ে আলোচনা হতে পারে বলে জানিয়েছেন তিনি। তবে বিএনপি সূত্র জানায়, গতকাল বুধবার রাতে দলের জ্যেষ্ঠ নেতাদের সঙ্গে খালেদা জিয়ার বৈঠকে পৌর নির্বাচনে যাওয়ার বিষয়ে প্রাথমিক সিদ্ধান্ত হয়েছে। আজ জোটের বৈঠকে বিষয়টি চূড়ান্ত করা হবে।
