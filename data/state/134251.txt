
মো. জসিম উদ্দিনআইনজীবী গিয়াস উদ্দীন চৌধুরী (৫৫) গত শনিবার সন্ধ্যায় হৃদ্রোগে আক্রান্ত হয়ে¯ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী ও এক মেয়ে রেখে গেছেন।গিয়াস উদ্দীন চৌধুরী ঢাকা ট্যাক্স বারের সাবেক সাধারণ সম্পাদক ছাড়াও লক্ষ্মীপুর জেলা সমিতির যুগ্ম সম্পাদক ও বাংলাদেশ শ্যুটিং ফেডারেশনের যুগ্ম সম্পাদক ছিলেন।এ ছাড়া মৃত্যুর আগ পর্যন্ত তিনি ইস্টার্ন কমার্শিয়াল কমপ্লেক্সের প্রতিষ্ঠাতা সাধারণ সম্পাদক, ইস্টার্ন প্যারাডাইস ফ্ল্যাট ওনার্স অ্যাসোসিয়েশনের সাধারণ সম্পাদক, ধানমন্ডি ক্লাবের সদস্যসহ বিভিন্ন সামাজিক সংগঠন ও সমিতির সঙ্গে সম্পৃক্ত ছিলেন। মরহুমের কুলখানি ২০ ফেব্রুয়ারি শুক্রবার বাদ আসর লক্ষ্মীপুর জেলা সমিতি কার্যালয়ে এবং বাদ মাগরিব মরহুমের বাসস্থান ৩৫ সেগুনবাগিচার ইস্টার্ন প্যারাডাইসে অনুষ্ঠিত হবে। বিজ্ঞপ্তি।
সৈয়দ ফজলে আলীভাষাসৈনিক সৈয়দ ফজলে আলী (৮০) গত বৃহস্পতিবার রাজধানীর একটি হাসপাতালে চিকিৎসাধীন অবস্থায় ইন্তেকাল করেন (ইন্না লিল্লাহি ওয়া ইন্না ইলাইহি রাজিউন)। তিনি এক মেয়ে রেখে গেছেন। আজ সোমবার মাগরিবের নামাজের পর ঢাকার গুলশান-১-এ অবস্থিত ইম্মানুয়েল কনভেনশন সেন্টারে তাঁর কুলখানি অনুষ্ঠিত হবে। বিজ্ঞপ্তি।
মোবারক আলী খাদেমব্রাহ্মণবাড়িয়ার আখাউড়া উপজেলার খড়মপুরের বাসিন্দা, শিক্ষাবিদ ও অভিনেতা সাজু খাদেমের বাবা মোবারক আলী খাদেম (৭২) গত ৯ ফেব্রুয়ারি ব্রাহ্মণবাড়িয়ার নিজ বাসভবনে ইন্তেকাল করেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, দুই ছেলে ও দুই মেয়ে রেখে গেছেন। পরের দিন জোহরের নামাজের পর খড়মপুর মাজার শরিফ চত্বরে জানাজা শেষে মাজারের কবরস্থানে তাঁর লাশ দাফন করা হয়। বিজ্ঞপ্তি।
মো. জসিম উদ্দিনঢাকা মগবাজার ফ্লোটিং সমিতির শাহবাগ সেন্টারের সুপারভাইজার মো. জসিম উদ্দিন (৩২) গতকাল রোববার ভোরে মুগদা টিটিপাড়া মোড় এলাকায় পত্রিকা বিতরণ করার সময় সড়ক দুর্ঘটনায় মারা গেছেন (ইন্না লিল্লাহি ওয়া ইন্না ইলাইহি রাজিউন)। জোহরের নামাজের পর তাঁর প্রথম নামাজে জানাজা ঢাকা সংবাদপত্র হকার্স বহুমুখী সমবায় সমিতির কার্যালয়ের সামনে অনুষ্ঠিত হয়। পরে তাঁর লাশ চাঁদপুরের কচুয়ায় গ্রামের বাড়িতে নিয়ে যাওয়া হয়। সেখানে দ্বিতীয় জানাজা শেষে স্থানীয় কবরস্থানে তাঁর লাশ দাফন করা হয়। বিজ্ঞপ্তি।
আয়ুব আলীনেত্রকোনা পরিবার পরিকল্পনা অধিদপ্তরের অফিস সহকারী মুক্তিযোদ্ধা (৬০) আয়ুব আলী গত শনিবার ময়মনসিংহ মেডিকেল কলেজ হাসপাতালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী ও দুই ছেলে রেখে গেছেন। গতকাল রোববার জানাজা শেষে নেত্রকোনা শহরের পৌর কবরস্থানে রাষ্ট্রীয় মর্যাদায় তাঁকে দাফন করা হয়। বিজ্ঞপ্তি।
