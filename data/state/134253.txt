
মানিকগঞ্জের সিঙ্গাইর উপজেলায় এক সালিস বৈঠকে গোয়েন্দা (ডিবি) পুলিশের ভুয়া পরিচয় দিয়ে প্রভাব বিস্তারের চেষ্টাকালে দুই যুবককে পিটুনি দিয়ে পুলিশে দিয়েছেন এলাকাবাসী। তাঁরা হলেন দক্ষিণ জামশা গ্রামের আওলাদ হোসেন (৩২) ও উত্তর জামশা গ্রামের সোহেল রানা (২২)। পুলিশ ও স্থানীয় সূত্রে জানা গেছে, একটি বিরোধের ঘটনাকে কেন্দ্র করে দুই পক্ষের লোকজনকে নিয়ে গত বুধবার সন্ধ্যায় জামশা বাজারে সালিস বৈঠকের আয়োজন করা হয়। ওই সালিসে আওলাদ ও সোহেল নিজেদের ডিবি পুলিশের সদস্য হিসেবে পরিচয় দেন।
