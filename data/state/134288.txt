
জামায়াতের সহকারী সেক্রেটারি জেনারেল এ টি এম আজহারুল ইসলামের ফাঁসির আদেশের প্রতিবাদে আগামীকাল বুধবার ও পরশু বৃহস্পতিবার সকাল-সন্ধ্যা হরতাল ডেকেছ জামায়াতে ইসলামী। আজ মঙ্গলবার দুপুরে জামায়াতের সেক্রেটারি জেনারেল শফিকুর রহমান প্রথম আলোকে এ তথ্য জানিয়েছেন।আজ মঙ্গলবার বিচারপতি এম ইনায়েতুর রহিমের নেতৃত্বাধীন আন্তর্জাতিক অপরাধ ট্রাইব্যুনাল-১ একাত্তরে মানবতাবিরোধী অপরাধের দায়ে এ টি এম আজহারুল ইসলামকে মৃত্যুদণ্ডের আদেশ দেন। মুক্তিযুদ্ধকালে আজহারুল ছিলেন আলবদর বাহিনীর রংপুর অঞ্চলের কমান্ডার।
 
