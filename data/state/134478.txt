
সিরাজগঞ্জের রায়গঞ্জ উপজেলার রায়গঞ্জ পৌরসভা নির্বাচনে আচরণবিধি মেনে চলতে সংশ্লিষ্ট সবার প্রতি অনুরোধ জানানো হয়েছে। গতকাল রোববার রিটার্নিং কর্মকর্তা ও উপজেলা নির্বাহী কর্মকর্তার নামে এ ব্যাপারে মাইকযোগে প্রচার চালানো হয়।মাইকে নির্বাচন উপলক্ষে প্রতিদ্বন্দ্বী প্রার্থী, সমর্থক ও সম্মানিত ভোটারদের নির্বাচন আচরণবিধিমালা মেনে নির্বাচনী প্রচার চালাতে বিশেষভাবে অনুরোধ করা হয়। আরও বলা হয়, নির্বাচন সুষ্ঠু, অবাধ, নিরপেক্ষ ও শান্তিপূর্ণ পরিবেশে অনুষ্ঠিত করার লক্ষ্যে স্থানীয় সরকার (পৌরসভা) আইন ২০০৯ ও পৌরসভা (নির্বাচনী আচরণ) বিধিমালা ২০১৫-এর আওতায় ভ্রাম্যমাণ আদালতের কার্যক্রম চলছে।মাইকযোগে প্রচার শুনে নাম প্রকাশ না করার শর্তে পৌরসভার ধানগড়া এলাকার তিনজন ভোটার বলেন, সাধারণ ভোটাররা আচরণবিধি লঙ্ঘন করেন না। প্রভাবশালী ব্যক্তিরাই এ কাজ করেন।রিটার্নিং কর্মকর্তা ইকবাল আখতার বলেন, সাধারণ ভোটারসহ সংশ্লিষ্ট সবাইকে সচেতন করতে এমন উদ্যোগ নেওয়া হয়েছে।
