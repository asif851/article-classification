
আইনের দৃষ্টিতে পলাতক থাকা অবস্থায় বিএনপির সিনিয়র ভাইস চেয়ারম্যান তারেক রহমানের কোনো বক্তব্য গণমাধ্যমে প্রচার নিষিদ্ধ করতে ব্যবস্থা নিতে নির্দেশ দিয়েছেন হাইকোর্ট। প্রিন্ট ও ইলেকট্রনিক মিডিয়াসহ সব ধরনের মিডিয়ার ক্ষেত্রে এই ব্যবস্থা নিতে বলা হয়েছে।আজ বুধবার বিচারপতি কাজী রেজা-উল হক ও বিচারপতি আবু তাহের মো. সাইফুর রহমান সমন্বয়ে গঠিত হাইকোর্ট বেঞ্চ এক রিট আবেদনের প্রাথমিক শুনানি নিয়ে রুলসহ এই আদেশ দেন। আইনজীবী নাসরীন সিদ্দিকী লিনা তারেক রহমানের বক্তব্য প্রচারের বিষয়ে নিষেধাজ্ঞা চেয়ে রিট আবেদনটি করেছেন।আদালতে রিট আবেদনের পক্ষে শুনানি করেন আইনজীবী সাহারা খাতুন, ইউসুফ হোসেন হুমায়ুন, সানজীদা খানম, শ ম রেজাউল করিম প্রমুখ।ডেপুটি অ্যাটর্নি জেনারেল বিশ্ব​িজ্ৎ​​ রায় প্রথম আলোকে বলেন, আদালত পলাতক অবস্থায় থাকা তারেক রহমানের বক্তব্য প্রচার ও প্রকাশ নিষিদ্ধে ব্যবস্থা নিতে তথ্য সচিব ও স্বরাষ্ট্র সচিবের প্রতি নির্দেশ দিয়েছেন।

