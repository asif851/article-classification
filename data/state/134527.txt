
‘সর্ব প্রাণ সাংস্কৃতিক শক্তি’ নামের একটি সংগঠন আজ বুধবার জাতীয় জাদুঘরের সামনে জঙ্গিবাদী হত্যাযজ্ঞ, উন্নয়নের নামে ধ্বংসযজ্ঞ থামানো এবং রামপালে বিদ্যুৎ প্রকল্প হটানোর দাবিতে সুলতান জন্মজয়ন্তী উপলক্ষে ‘সুন্দরবন জাগাও’ নামে সাংস্কৃতিক সমাবেশ আয়োজন করে এবং ঢাকা বিশ্ববিদ্যালয় এলাকায় মিছিল করে।
 ‘আমার নদী আমার জল কয়লা হতে দেব না’সহ বিভিন্ন স্লোগানে মুখর হয়ে ওঠে ঢাকা বিশ্ববিদ্যালয় এলাকা।  ‘বাঘ বাঁচাও সুন্দরবন বাঁচাও’ ছিল অন্যতম একটি দাবি। 
সুন্দরবন নিয়ে বিভিন্ন গানে মেতে ওঠেন আন্দোলনকারীরা। 
 সুন্দরবনের প্রাকৃতিক প্রাণীর প্রতিকৃতি ছিল অনেকের হাতে।
সুন্দরবন নিয়ে বিভিন্ন গণসংগীত গাওয়া হয়। 
বিপন্ন সুন্দরবনের প্রকৃতিকে তুলে আনতে ছিল প্রতীকী বৃক্ষমানব।
সুন্দরবন নিয়ে একটি পথনাটক করে প্রাচ্যনাট। 
 ‘আঁকছে সুলতান, গাইছে লালন, বাঁচাও মোদের সুন্দরবন’ স্লোগানের সঙ্গে ছিল সুলতানের প্রতিকৃতি।
সুন্দরবন বাঁচাতে সবাইকে ঐক্যবদ্ধ হওয়ার আহ্বান ছিল আয়োজনে। 
