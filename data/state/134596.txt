
শ্যামনগর উপজেলার হরিনগর এলাকার মহিলা মার্কেটে আগুন লেগে আটটি দোকান পুড়ে প্রায় ১০ লাখ টাকার ক্ষতি হয়েছে। বুধবার রাত আটটার দিকে বৈদ্যুতিক শর্টসার্কিট থেকে এ আগুন লাগে। হরিনগর এলাকার শওকাত হোসেন জানান, হঠাৎ আগুন লেগে মরিয়ম খাতুন, নূরুন নাহার, সালমা খাতুন, শিবানী মল্লিকের কসমেটিকসের দোকান, মঞ্জুরা খাতুনের চেয়ার-টেবিল, দিপালিকা মণ্ডলের টেইলার্স, হামিদা খাতুনের মুদি ও সালমা নাহারের ইলেকট্রনিকসের দোকান পুড়ে যায়। নিজস্ব প্রতিবেদক, সাতক্ষীরা।
 
