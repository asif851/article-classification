
ঢাকার হজরত শাহজালাল আন্তর্জাতিক বিমানবন্দর থেকে আজ বুধবার সকালে ২৭টি সোনার বার উদ্ধার করেছে শুল্ক গোয়েন্দা বিভাগ।শুল্ক গোয়েন্দা বিভাগের পক্ষ থেকে গণমাধ্যমে পাঠানো মুঠোফোনের খুদেবার্তায় জানানো হয়, এ ঘটনায় এক ব্যক্তিকে গ্রেপ্তার করা হয়েছে। উদ্ধার হওয়া সোনার বারগুলোর ওজন তিন কেজি ১৪৬ গ্রাম। দাম প্রায় এক কোটি ৫০ লাখ টাকা।গ্রেপ্তার হওয়া ব্যক্তির নাম তারেক হোসেন (২৪)। তাঁর বাড়ি চট্টগ্রামের হাটহাজারীতে। শুল্ক গোয়েন্দা বিভাগ জানায়, আজ সকাল সোয়া নয়টার দিকে দুবাই থেকে ঢাকায় আসেন তারেক। তাঁর সঙ্গে আনা একটি মাইক্রোওয়েভ ওভেনের মোটরের ভেতরে সোনার বারগুলো লুকানো ছিল।
