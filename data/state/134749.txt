
নুরুল ইসলাম খানমুন্সিগঞ্জের লৌহজংয়ের ব্যবসায়ী ও সমাজসেবক নুরুল ইসলাম খান (৮৫) গত শনিবার রাতে রাজধানীর একটি হাসপাতালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, তিন ছেলে, পাঁচ মেয়ে আত্মীয়স্বজনসহ অনেক গুণগ্রাহী রেখে গেছেন। গতকাল রোববার জানাজা শেষে নিজ গ্রাম গাউদিয়া ইউনিয়নের সামুর বাড়ি কবরস্থানে তাঁর লাশ দাফন করা হয়। তিনি মুন্সিগঞ্জ-২ আসনের সাংসদ সাগুফতা ইয়াসমিনের বাবা। মুন্সিগঞ্জ প্রতিনিধি
বাপ্পী সিংহমৌলভীবাজারের কমলগঞ্জ উপজেলার বালিগাঁও গ্রামের মুক্তিযোদ্ধা ও সংস্কৃতিকর্মী বাপ্পী সিংহ (৭৮) গতকাল রোববার সকালে নিজ বাড়িতে মারা গেছেন। তিনি দুই ছেলে, তিন মেয়েসহ অনেক আত্মীয়স্বজন ও গুণগ্রাহী রেখে গেছেন। গতকাল দুপুর পৌনে ১২টায় বালিগাঁও গ্রামে রাষ্ট্রীয় মর্যাদায় তাঁকে সমাহিত করা হয়। কমলগঞ্জ প্রতিনিধি
মো. আবুল হাশেমরাজধানীর ধানমন্ডির বাসিন্দা অবসরপ্রাপ্ত শিক্ষক মো. আবুল হাশেম (৯৮) গত বৃহস্পতিবার নিজ বাসায় ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, পাঁচ মেয়ে, চার ছেলে, নাতি-নাতনি ও আত্মীয়স্বজন রেখে গেছেন। গত শুক্রবার তাঁর লাশ বনানী কবরস্থানে দাফন করা হয়েছে। তাঁর আত্মার মাগফিরাত কামনা করতে শুভাকাঙ্ক্ষীদের প্রতি পরিবারের পক্ষ থেকে অনুরোধ করা হয়েছে। বিজ্ঞপ্তি।
