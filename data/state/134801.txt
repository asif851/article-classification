
নারায়ণগঞ্জ বন্দরের নয়ানগর মুকফুলদী এলাকার দুটি বাড়িতে গত বুধবার রাতে ডাকাতির ঘটনায় গ্রেপ্তার চারজনের মধ্যে তিনজনের রিমান্ড শুনানি রোববার ধার্য করেছেন আদালত। ১০ দিনের রিমান্ড চেয়ে গত বৃহস্পতিবার ও গতকাল শুক্রবার তাঁদের আদালতে তোলা হলে এ আদেশ দেওয়া হয়। গ্রেপ্তার চারজন হলেন বরিশালের বানারীপাড়া উপজেলার বাংলাবাজার এলাকার আল আমিন, বন্দর থানার সোনাকান্দা ব্যাপারীপাড়া এলাকার সোহাগ, নরসিংদীর মাবধদী উপজেলার গঙ্গাপাড় এলাকার ইদ্রিস আলী ও বন্দর থানার ফরাজিকান্দা এলাকার হাসান। এ ঘটনায় গ্রেপ্তার হওয়া ইদ্রিস ঢাকা মেডিকেল কলেজ হাসপাতালে ভর্তি রয়েছেন।
