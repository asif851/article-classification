
নেত্রকোনার কেন্দুয়া উপজেলায় গতকাল মঙ্গলবার মোটরসাইকেল চাপায় আলী আকবর (৭০) নামের এক ব্যক্তি নিহত হয়েছেন। তাঁর বাড়ি সান্দিকোনো ইউনিয়নের হরিনগর গ্রামে। প্রত্যক্ষদর্শী ও পুলিশ সূত্রে জানা গেছে, গতকাল দুপুরে উপজেলার কেন্দুয়া-আঠারোবাড়ী সড়কের হেনেরগাতি এলাকায় মোটরসাইকেলের নিচে চাপা পড়ে পথচারী আলী আকবর আহত হন। পরে কেন্দুয়া স্বাস্থ্য কমপ্লেক্সে নেওয়া হলে কর্তব্যরত চিকিৎসক তাঁকে মৃত ঘোষণা করেন।  কেন্দুয়া (নেত্রকোনা) প্রতিনিধি।
