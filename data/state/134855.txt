
রাজধানীর ভিকারুননিসা নূন স্কুল অ্যান্ড কলেজে মাধ্যমিক স্কুল সার্টিফিকেট (এসএসসি) পরীক্ষায় পাসের হার ৯৯ দশমিক ৯৪ শতাংশ। জিপিএ–৫ পেয়েছে ১ হাজার ৩৬৮ জন।
ভিকারুননিসা স্কুলে সব বিভাগ মিলে পরীক্ষার্থী ১ হাজার ৫৯৬ জন। পরীক্ষায় পাস করেছে ১ হাজার ৫৯৫ জন। একজন অনুপস্থিত থাকায় ফেল দেখানো হয়েছে।
অধ্যক্ষ সুফিয়া খাতুন বলেন, সার্বিক ফলাফলে তিনি সন্তুষ্ট। শিক্ষার্থী ও অভিভাবকদের প্রচেষ্টায় বরাবরের মতো এবারও ভালো ফল হয়েছে।
আজ বৃহস্পতিবার ২০১৭ সালের এসএসসি ও সমমানের পরীক্ষায় পৃথকভাবে ১০ বোর্ডের গড় পাসের হার জানা গেছে। দুপুরে শিক্ষা মন্ত্রণালয়ে সংবাদ সম্মেলনে পাসের হারসংক্রান্ত তথ্য জানান শিক্ষামন্ত্রী নুরুল ইসলাম নাহিদ।
 
আরও পড়ুন:
কোন বোর্ডে পাসের হার কত?জিপিএ-৫ পেল লক্ষাধিক শিক্ষার্থীপাসের হার ও জিপিএ-৫ উভয়ই কমেছেপাসের হার কমায় বিস্মিত নন শিক্ষামন্ত্রীএসএসসি-সমমানে পাসের হার ৮০.৩৫ শতাংশএসএসসির ফলের অনুলিপি প্রধানমন্ত্রীর হাতে
