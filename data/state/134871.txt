
ঢাকা বিশ্ববিদ্যালয়ের সাবেক শিক্ষার্থী আবদুল কাদেরকে নির্যাতন ও জোর করে স্বীকারোক্তি আদায়ের চেষ্টার দায়ে দণ্ডপ্রাপ্ত খিলগাঁও থানার সাবেক ভারপ্রাপ্ত কর্মকর্তা (ওসি) হেলাল উদ্দিনকে কারাগারে পাঠানোর আদেশ দিয়েছেন আদালত।ওসি হেলাল আজ রোববার ঢাকার অতিরিক্ত মুখ্য মহানগর হাকিম আলমগীর কবীরের আদালতে হাজির হয়ে জামিন চেয়েছিলেন। আদালত সেই আবেদন নাকচ করে তাঁকে কারাগারে পাঠানোর নির্দেশ দেন।১৭ মে ওসি হেলালকে তিন বছরের কারাদণ্ড দেন আদালত। রায় ঘোষণার সময় তিনি আদালতে উপস্থিত না থাকায় আদালত তাঁকে পলাতক দেখিয়ে তাঁর বিরুদ্ধে গ্রেপ্তারি পরোয়ানা জারি করেছিলেন। ওসি হেলাল আজ আদালতে আত্মসমর্পণ করে তাঁর আইনজীবী সাইদুর রহমানের মাধ্যমে জামিনের আবেদন করেন। পরে আদালত এ আদেশ দেন।আরও পড়তে ক্লিক করুন:
সমঝোতার চেষ্টায় ছিলেন ওসি হেলাল!
