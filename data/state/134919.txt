
কুষ্টিয়া-২ (ভেড়ামারা-মিরপুর) আসনের সাবেক সাংসদ আবদুর রউফ গতকাল বৃহস্পতিবার বেলা তিনটার দিকে ঢাকার ল্যাবএইড হাসপাতালে চিকিৎসাধীন অবস্থায় ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তাঁর বয়স হয়েছিল ৯০ বছর। তিনি স্ত্রী, তিন ছেলে ও এক মেয়ে রেখে গেছেন।আবদুর রউফের ছেলে জাতীয়তাবাদী আইনজীবী ফোরামের দপ্তর সম্পাদক রাগীব রউফ চৌধুরী জানান, গতকাল রাত ১০টায় ঢাকায় প্রথম জানাজা শেষে রাতেই লাশ কুষ্টিয়ায় নেওয়া হবে।আজ শুক্রবার সকালে কুষ্টিয়ায় ও পরে বেলা দুইটায় মিরপুর উপজেলার নিজ গ্রাম ছত্রগাছায় তৃতীয় জানাজা শেষে রাষ্ট্রীয় মর্যাদায় তাঁকে পারিবারিক কবরস্থানে দাফন করা হবে। আবদুর রউফ চৌধুরী ১৯৭০ ও ১৯৭৩ সালে আওয়ামী লীগ থেকে এবং ১৯৯১ সালে বাংলাদেশ জাতীয়তাবাদী দল (বিএনপি) থেকে কুষ্টিয়া-২ (মিরপুর-ভেড়ামারা) আসন থেকে সংসদ সদস্য নির্বাচিত হন।
