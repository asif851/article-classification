
বর্ডার গার্ড বাংলাদেশ (বিজিবি) গতকাল শুক্রবার ভোরে হবিগঞ্জের মাধবপুর উপজেলার গোয়াইনপুর এলাকা থেকে ৫৪৩ বোতল ভারতীয় মদ আটক করেছে। বৃহস্পতিবার মধ্যরাতে মাধবপুর সীমান্তে ১১৫ কেজি গাঁজা আটক করেছে বিজিবি। তবে পাচারকারী কাউকে আটক করা সম্ভব হয়নি। বিজিবি সূত্রে জানা গেছে, মাধবপুরের গোয়াইনপুর সীমান্ত দিয়ে বাংলাদেশে ভারতীয় মদ পাচারকালে ৫৪৩ বোতল মদ আটক করে বিজিবি ৫৫ ব্যাটালিয়নের সদস্যরা। অন্যদিকে গত বৃহস্পতিবার রাতে একই উপজেলার বরবাজ এলাকার রাজেন্দ্রপুর সীমান্ত ফাঁড়ির (বিওপি) বিজিবির কয়েকজন সদস্যকে দেখে পাচারকারীরা গাঁজার ঝুড়ি ফেলে পালিয়ে যায়। এ সময় ১১৫ কেজি গাঁজা জব্দ করা হয়। 
