
বিশিষ্ট অভিনেতা খলিল উল্লাহ খানের চিকিত্সার জন্য প্রধানমন্ত্রী শেখ হাসিনা ১০ লাখ টাকা অনুদান দিয়েছেন। আজ বিকেলে প্রধানমন্ত্রীর সহকারী ব্যক্তিগত সচিব সাইফুজ্জামান শেখর এই অভিনেতার হাতে চেক তুলে দেন।
প্রধানমন্ত্রীর উপপ্রেস সচিব আশরাফুল আলম খোকন প্রথম আলোকে বলেন, ১০ মে জাতীয় চলচ্চিত্র পুরস্কার-২০১২ প্রদান অনুষ্ঠানে খলিলের আজীবন চিকিত্সার ব্যয়ভার নেওয়ার ঘোষণা দেন প্রধানমন্ত্রী। এরই অংশ হিসেবে আজ তাঁকে এ অর্থ সহায়তা করা হলো।
জাতীয় চলচ্চিত্র পুরস্কার-২০১২ অনুষ্ঠানে খলিল উল্লাহ খানকে আজীবন সম্মাননায় ভূষিত করা হয়।
পুরস্কার প্রদান অনুষ্ঠানে শেখ হাসিনা বলেছিলেন, ‘পত্রিকায় কোনো শিল্পীর অসুস্থতার খবর এলে আমি নিজে খোঁজ নিই। লোক পাঠাই। খলিল সাহেব দীর্ঘদিন আমাদের বিনোদন দিয়েছেন। চলচ্চিত্রের জন্য কাজ করেছেন। কিন্তু তিনি এখন অসুস্থ। আমি আজীবন তাঁর চিকিত্সার দায়িত্ব নিলাম।’
