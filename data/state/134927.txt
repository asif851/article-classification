
শেরপুর সদর উপজেলার চরমোচারিয়া ইউনিয়নের নন্দীর বাজারে গত শুক্রবার দিবাগত রাতে অগ্নিকাণ্ডে চারটি দোকান ভস্মীভূত হয়েছে। ফায়ার সার্ভিস, ক্ষতিগ্রস্ত দোকান মালিক ও স্থানীয় সূত্রে জানা গেছে, রাত তিনটার দিকে বাজারের জুলহাস স্টোরে বৈদ্যুতিক শর্টসার্কিট থেকে আগুনের সূত্রপাত হয়। মুহূর্তের মধ্যে তা আশপাশের দোকানে ছড়িয়ে পড়ে। এতে জুলহাস স্টোর, আল-মারিয়া কসমেটিকস, ভাই ভাই এন্টারপ্রাইজ ও মা ডেকোরেটর পুড়ে যায়। সংবাদ পেয়ে শেরপুর থেকে ফায়ার সার্ভিসের কর্মীরা ঘটনাস্থলে এসে এলাকাবাসীর সহায়তায় আগুন নিয়ন্ত্রণে আনেন।
