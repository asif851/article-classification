
বাংলাদেশ নৌবাহিনীর ২০ কর্মকর্তার পদোন্নতি হয়েছে। আজ রোববার প্রতিরক্ষা মন্ত্রণালয় থেকে এ-সংক্রান্ত প্রজ্ঞাপন জারি করা হয়। পদোন্নতি পাওয়া কর্মকর্তাদের মধ্যে চারজনকে কমোডর থেকে রিয়ার অ্যাডমিরাল ও ১৬ জনকে ক্যাপ্টেন থেকে কমোডর পদে পদোন্নতি দেওয়া হয়।
কমোডর থেকে রিয়ার অ্যাডমিরাল পদে পদোন্নতি পাওয়া চার কর্মকর্তা হলেন নৌবাহিনীর চট্টগ্রাম এরিয়া কমান্ডার আখতার হাবিব, ন্যাশনাল ডিফেন্স কলেজের জ্যেষ্ঠ শিক্ষক (এসডিএস) এম আনোয়ারুল ইসলাম, ইউনিভার্সিটি অব প্রফেশনালসের শিক্ষক আবদুল বাতেন এবং খুলনা শিপইয়ার্ডের ব্যবস্থাপনা পরিচালক রিয়াজউদ্দিন আহমেদ।
যাঁরা কমোডর পদে পদোন্নতি পেয়েছেন তাঁরা হলেন চট্টগ্রাম বন্দর কর্তৃপক্ষের সদস্য (মেরিন ও হারবার) মোহাম্মদ শাহজাহান, কোস্টগার্ডের কমান্ডার আবদুর রহমান, যুদ্ধজাহাজ বিএনএস ধলেশ্বরীর ক্যাপ্টেন বসিরউদ্দিন আহমেদ, নেভাল অ্যাভিয়েশনের কমান্ডিং অফিসার আবু আশরাফ, নৌবাহিনীর পরিচালক নেভাল অপারেশন মোজাম্মেল হক, করভেট প্রকল্পের প্রধান আবদুল কালাম মোহাম্মদ ফারুক হাসান, নেভাল একাডেমির কমান্ড্যান্ট এম নাজমুল হাসান, যুদ্ধজাহাজ আলী হায়দারের কমান্ডিং অফিসার মাহবুব উল ইসলাম, নৌবাহিনীর জ্যেষ্ঠ প্রশিক্ষক রাশেদ আলী, যুদ্ধজাহাজ ‘সমুদ্র জয়ে’র কমান্ডিং অফিসার নাজমুল করিম কিসলু, নৌ প্রকৌশল বিভাগের পরিচালক সফিউল আযম, করভেট জাহাজের দায়িত্ব পাওয়া জাহাঙ্গীর আলম, নৌবাহিনীর পরিচালক (গুদাম) আবু নাসের মোহাম্মদ রেজাউল হক, প্রতিরক্ষা ক্রয় পরিদপ্তরের পরিচালক সৈয়দ সালাউদ্দিন আহমেদ, চীনে প্রশিক্ষণরত লোকমানুর রহমান এবং নৌ তড়িত্ প্রকৌশল বিভাগের পরিচালক জিয়াউদ্দিন আলমগীর।
উল্লেখ্য, এর আগে ১০ নভেম্বর সেনাবাহিনীর ১৫টি গুরুত্বপূর্ণ পদে রদবদল করা হয়েছে।
