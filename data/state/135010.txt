
দুর্নীতির প্রতিকার ও প্রতিরোধের ক্ষেত্রে দুর্নীতি দমন কমিশন (দুদক) এখন অনেক বেশি শক্তিশালী ও তৎপর রয়েছে। সমাজের ভালো মানুষদের সম্পৃক্ত করে দুর্নীতির বিরুদ্ধে সামাজিক আন্দোলন গড়ে তুলতে হবে। গতকাল সোমবার রংপুরে দুদকের দ্বাদশ প্রতিষ্ঠাবার্ষিকীর আলোচনা সভায় বক্তারা এসব কথা বলেন। শহরের আলমনগরে অবস্থিত দুদকের সমন্বিত জেলা কার্যালয় প্রাঙ্গণে এ আলোচনায় সভাপতিত্ব করেন সহকারী পরিচালক আমিরুল ইসলাম। আলোচনায় অংশ নেন আকবর হোসেন, বনমালী পাল, খাদেমুল ইসলাম, নাসিমা আক্তার, জাকিয়া সুলতানা, ফখরুল আনাম, রকিবুল হাসান, শামীমা নুর, দিলারা হোসেন, আতিকুর রহসান, লিয়াকত আলী, আফতাব হোসেন, ওয়াদুদ আলী প্রমুখ। শেষে সাংস্কৃতিক অনুষ্ঠান হয়। 
