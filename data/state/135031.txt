
ময়মনসিংহের নান্দাইলের শ্রমিক নেতা আবুল মনসুর ভূঁইয়ার হত্যায় জড়িত ব্যক্তিদের ফাঁসির দাবিতে মানববন্ধন ও বিক্ষোভ মিছিল করেছে উপজেলা আওয়ামী লীগে এবং এর অঙ্গ ও সহযোগী সংগঠনের একাংশ। গতকাল রোববার তারা এসব কর্মসূচি পালন করে।বেলা সাড়ে ১১টার দিকে স্বাধীনতা স্মৃতিসৌধ চত্বর থেকে নান্দাইল মডেল থানার ফটক পর্যন্ত ময়মনসিংহ-কিশোরগঞ্জ মহাসড়কে মানববন্ধন করা হয়। মানববন্ধন শেষ করে একটি বিক্ষোভ মিছিল শহরের বিভিন্ন সড়ক প্রদক্ষিণ করে। শেষে আওয়ামী লীগের নেতারা ব্যক্তিদের ফাঁসির দাবি-সংবলিত একটি স্মারকলিপি প্রধানমন্ত্রীর কার্যালয়ে পাঠানোর জন্য ইউএনওর হাতে তুলে দেন।
