
নওগাঁ সদর উপজেলার আবাদপুর এলাকায় এক স্কুলছাত্রীকে উত্ত্যক্ত করার দায়ে রুমেল হোসেন (২০) নামের এক তরুণকে কারাদণ্ড দিয়েছেন ভ্রাম্যমাণ আদালত। গত বৃহস্পতিবার জেলা প্রশাসনের নির্বাহী হাকিম লিংকন বিশ্বাস এ আদেশ দেন। রুমেল সদর উপজেলার বলিরঘাট গ্রামের বাসিন্দা। নওগাঁ সদর থানার ওসি জাকিরুল ইসলাম জানান, বৃহস্পতিবার বিকেলে কোচিং সেন্টার থেকে বাড়ি ফেরার পথে ওই স্কুলছাত্রীকে উত্ত্যক্ত করেন রুমেল। এ সময় স্থানীয় লোকজন তাঁকে আটক করেন। পরে রাত ১০টার দিকে আদালত তাঁকে ১৫ দিনের বিনাশ্রম কারাদণ্ডের আদেশ দেন। 
