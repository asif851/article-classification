
একাদশ সংসদ নির্বাচনকে সামনে রেখে সংসদীয় আসনের সীমানা পুনর্নির্ধারণের খসড়া চূড়ান্ত করেছে নির্বাচন কমিশন (ইসি)। ১৬টি জেলার ৩৮টি সংসদীয় আসনে সীমানা পরিবর্তন আসছে।
আজ বুধবার নির্বাচন কমিশনের সভায় এ খসড়া চূড়ান্ত করা হয়। সভাশেষে নির্বাচন কমিশন সচিবালয়ের সচিব হেলালুদ্দীন আহমদ এক ব্রিফিংয়ে এসব কথা জানান।
হেলালুদ্দীন আহমদ বলেন, খসড়া নিয়ে কারও দাবি, আপত্তি বা সংশোধন থাকলে ১ এপ্রিলের মধ্যে তা জানাতে হবে। ৩০ এপ্রিল সীমানা পুনর্নির্ধারণ করে ৩০০ আসনের সীমানা নির্ধারণ করে গেজেট আকারে প্রকাশ করা হবে।
