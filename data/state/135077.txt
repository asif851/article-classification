
গাজীপুর সিটি করপোরেশনের চান্দনা চৌরাস্তা এলাকায় গতকাল বৃহস্পতিবার মহাসড়কের পাশের বিভিন্ন দোকান উচ্ছেদ করেছেন ভ্রাম্যমাণ আদালত। আদালত সূত্রে জানা গেছে, ঢাকা-ময়মনসিংহ মহাসড়কে চান্দনা চৌরাস্তা এলাকায় দীর্ঘদিন ধরে অবৈধ স্থাপনা গড়ে তোলা হচ্ছে। গতকাল সকালে জেলা প্রশাসকের নির্দেশে গাজীপুরের নির্বাহী হাকিম জেসমিন নাহারের নেতৃত্বে অভিযান পরিচালিত হয়। এ সময় চান্দনা চৌরাস্তা মোড় থেকে উত্তরে প্রায় আধা কিলোমিটার এলাকায় সব অবৈধ স্থাপনা উচ্ছেদ করা হয়।
