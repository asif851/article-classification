
পটুয়াখালীর গলাচিপা উপজেলা মুক্তিযোদ্ধা সংসদের কমান্ডার মো. জালাল উদ্দিন খলিফা (৬০) গত মঙ্গলবার ভোরে হৃদ্রোগে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, এক ছেলে ও দুই মেয়ে রেখে গেছেন। গতকাল বুধবার সন্ধ্যায় গলাচিপার ডাকুয়া ঈদগাহ মাঠে প্রথম ও কালিকাপুর সিনিয়র মাদ্রাসা মাঠে দ্বিতীয় জানাজার পর তাঁকে কালিকাপুরের পারিবারিক কবরস্থানে রাষ্ট্রীয় মর্যাদায় দাফন করা হয়।
