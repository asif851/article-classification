
অগ্রণী ব্যাংক লিমিটেড নওগাঁ অঞ্চলের উদ্যোগে গত শনিবার অসহায় দুস্থ শীতার্ত লোকজনের মধ্যে কম্বল বিতরণ করা হয়েছে। এতে প্রধান অতিথি হিসেবে কম্বল বিতরণ করেন সাংসদ মো. আবদুল মালেক। বিকেলে এ উপলক্ষে নওগাঁ জিলা স্কুল মাঠে অগ্রণী ব্যাংক নওগাঁ শাখার সহকারী মহাব্যবস্থাপক ও শাখাপ্রধান আ. হামিদের সভাপতিত্বে একটি সভা অনুষ্ঠিত হয়। এতে অন্যান্যের মধ্যে বক্তব্য দেন আঞ্চলিক কার্যালয়ের অফিসার বাবলু হুহুরী, অফিসার সমিতির সভাপতি এনামুল হক, সাধারণ সম্পাদক খালেদ সাইফুলাহ চৌধুরী প্রমুখ। 
