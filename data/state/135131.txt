
কুমিল্লার দাউদকান্দিতে প্লাবন ভূমিতে চিংড়ি চাষ বিষয়ে চার দিনের প্রশিক্ষণ কর্মশালা গতকাল বৃহস্পতিবার শেষ হয়েছে। ‘অন্ন বস্ত্র বাসস্থান, প্লাবন ভূমিতে মৎস্য চাষে সমাধান’ স্লোগান সামনে রেখে উপজেলা কৃষি সম্প্রসারণ অধিদপ্তর ওই কর্মশালার আয়োজনে করে। উপজেলার আদমপুরে বেসরকারি সংস্থা সিসিডিএ কার্যালয়ে কর্মশালার সমাপনী ও সনদ বিতরণ অনুষ্ঠানে প্রধান অতিথি হিসেবে উপস্থিত ছিলেন মৎস্য অধিদপ্তরের চট্টগ্রাম বিভাগীয় উপপরিচালক এ কে এম আমিনুল হক। উপজেলা মৎস্য কর্মকর্তা ওমর ফারুকের সভাপতিত্বে জেলা মৎস্য কর্মকর্তা আবদুল কুদ্দুস, প্রভাষক মতিন সৈকত প্রমুখ উপস্থিত ছিলেন। 
