
এক কিশোরীকে (১৬) বিয়ের করার আশ্বাস দিয়ে ধর্ষণ ও ভিডিও চিত্র ধারণ করে ছড়িয়ে দেওয়ার অভিযোগে দিনাজপুরের পার্বতীপুরে এক তরুণের (২৪) বিরুদ্ধে থানায় নারী ও শিশু নির্যাতন দমন ও তথ্যপ্রযুক্তি আইনে মামলা হয়েছে। অভিযুক্ত ওই তরুণের বাড়ি দিনাজপুরের কাহারোল উপজেলায়। পুলিশ সূত্রে জানা গেছে, রংপুরের সদর উপজেলার ওই কিশোরী প্রায় আড়াই বছর ধরে পার্বতীপুরে এক বাসায় গৃহকর্মীর কাজ করে। এখানে এসে ওই তরুণের সঙ্গে তার প্রেমের সম্পর্ক গড়ে ওঠে। গত ১৫ মার্চ সকালে গৃহকর্তা ও তাঁর স্ত্রী কর্মস্থলে থাকায় ওই তরুণ গৃহকর্তার বাড়িতে ঢুকে ওই কিশোরীকে বিয়ে করার আশ্বাস দিয়ে ধর্ষণ ও মুঠোফোনে তার ভিডিও চিত্র ধারণ করেন। পরে তিনি ভিডিওটি বিভিন্ন ব্যক্তির মুঠোফোন ও কম্পিউটারে ছড়িয়ে দেন। এ ঘটনায় ওই কিশোরীর ভগ্নিপতি বাদী হয়ে গত মঙ্গলবার রাতে ওই মামলা করেন।
