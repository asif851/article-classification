
লালমনিরহাটের পাটগ্রাম মহিলা ডিগ্রি কলেজে একাডেমিক ভবনের উদ্বোধন করা হয়েছে। গতকাল সোমবার প্রধান অতিথি হিসেবে সাবেক প্রতিমন্ত্রী স্থানীয় সাংসদ মোতাহার হোসেন ওই ভবন উদ্বোধন করেন। পরে ওই কলেজের অধ্যক্ষ মিজানুর রহমানের সভাপতিত্বে অভিভাবক সমাবেশ ও আলোচনা সভা হয়। এতে বক্তব্য দেন উপজেলা পরিষদের চেয়ারম্যান রুহুল আমীন, পৌর মেয়র শমসের আলী, উপজেলা আওয়ামী লীগের সভাপতি আনোয়ারুল ইসলাম প্রমুখ।
