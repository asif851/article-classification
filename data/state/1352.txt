
মওলানা ভাসানীর মতো সম্মিলিত বিরোধী দল বা যুক্তফ্রন্ট গঠন করতে খালেদা জিয়াকে পরামর্শ দিয়েছেন গণস্বাস্থ্যের প্রতিষ্ঠাতা ট্রাস্টি জাফরুল্লাহ চৌধুরী। এ জন্য বড় দলের অহমিকা ত্যাগ করে ছোট দলগুলোকে গুরুত্ব দেওয়ার আহ্বানও জানিয়েছেন তিনি।গতকাল সোমবার মাওলানা ভাসানীর স্বদেশ প্রত্যাবর্তন দিবস উপলক্ষে আয়োজিত শ্রদ্ধা নিবেদন ও আলোচনা সভায় তিনি এসব কথা বলেন। ন্যাশনাল আওয়ামী পার্টি (ন্যাপ) বাংলাদেশ শিশুকল্যাণ মিলনায়তনে এ অনুষ্ঠানের আয়োজন করে।জাফরুল্লাহ চৌধুরী বলেন, দুপুর বেলাও বিএনপি মনে করছে রাত শেষ হয়নি। আর সেই কারণেই তারা জনগণের কাছে যেতে পারছে না। তারা আকাঙ্ক্ষিত কর্মসূচিও গ্রহণ করতে পারছে না। 
