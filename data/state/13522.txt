
রাজশাহী বিশ্ববিদ্যালয়ের উপাচার্য মুহম্মদ মিজানউদ্দিন ও সহ-উপাচার্য চৌধুরী সারওয়ার জাহান গতকাল রোববার তাঁদের চার বছর মেয়াদ পূর্ণ করেছেন। এ উপলক্ষে বেলা ১১টায় প্রশাসন ভবনের সম্মেলনকক্ষে তাঁরা দপ্তরপ্রধানদের সঙ্গে মতবিনিময় করেন। এ ছাড়া শেষ কার্যদিবসে সিন্ডিকেট সদস্যরা, হল প্রাধ্যক্ষ, ইনস্টিটিউট পরিচালক, অনুষদের ডিন ও বিভাগীয় সভাপতিরা, রাজশাহী বিশ্ববিদ্যালয় শিক্ষক সমিতিসহ গুরুত্বপূর্ণ ব্যক্তিরা তাঁদের সঙ্গে দেখা করেন। এ সময় উপাচার্য ও সহ-উপাচার্য রাষ্ট্রপতি ও প্রধানমন্ত্রীকে কৃতজ্ঞতা জানান। রাষ্ট্রপতি ২০১৩ সালের ২০ মার্চ চার বছরের জন্য তাঁদের নিয়োগ দেন। 
 
