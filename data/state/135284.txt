
জাহাঙ্গীরনগর বিশ্ববিদ্যালয়ের উপাচার্য মো. আনোয়ার হোসেনকে গতকাল বুধবার তাঁর নিজ বাসভবনে দ্বিতীয় দিনের মতো অবরুদ্ধ করে রাখা হয়।উপাচার্য প্যানেল নির্বাচনের তারিখ ঘোষণার দাবিতে শিক্ষক-শিক্ষার্থী, কর্মকর্তা-কর্মচারী ঐক্য ফোরামের ব্যানারে আন্দোলনকারী শিক্ষকেরা তাঁকে অবরুদ্ধ করে রাখেন।রাত সাড়ে আটটার দিকে বিশ্ববিদ্যালয় শিক্ষক সমিতির সভাপতি অজিত কুমার মজুমদারের বাসার সামনে ককটেলের বিস্ফোরণ ঘটলে আন্দোলনরত শিক্ষকদের মধ্যে উত্তেজনা দেখা দেয়। তবে কোনো অপ্রীতিকর ঘটনা ঘটেনি।সরেজমিনে দেখা গেছে, ১০ থেকে ১৫ জন শিক্ষক উপাচার্যের বাসভবনের সামনে অবস্থান করছেন। এ সময় তাঁরা টেলিভিশনে অনুষ্ঠান দেখে সময় পার করছিলেন। ঐক্য ফোরামের সদস্যসচিব মুহামঞ্চদ কামরুল আহসান বলেন, ‘আমরা আচার্যের নির্দেশনা বাস্তবায়নের দাবি জানাচ্ছি। আজ (গতকাল) রাতে উপাচার্যের সাথে সাক্ষাৎ করার চেষ্টা করব।’বিশ্ববিদ্যালয় প্রশাসনের সঙ্গে সংশ্লিষ্ট কয়েকজন ব্যক্তি জানান, তাঁদের উপাচার্যের বাসভবনে ঢুকতে দেওয়া হচ্ছে না।যোগাযোগ করা হলে উপাচার্য আনোয়ার হোসেন বলেন, ‘রাষ্ট্রপতির নির্দেশনার ব্যাখ্যা আর আমার কাজের মধ্যে শিক্ষকদের যদি কোনো সন্দেহ থাকে, তবে তারা আইনের আশ্রয় নিতে পারে। তা না করে তারা কেন অন্যায় কর্মকাণ্ড করে চাকরিবিধি লঙ্ঘন করেছে। এর জন্য শিক্ষকদের বিরুদ্ধে চাকরিধি অনুযায়ী ব্যবস্থা নেওয়া হবে।’
