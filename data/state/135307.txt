
কিশোরগঞ্জের তাড়াইল উপজেলার সৈয়দ হাসান আলীর বিরুদ্ধে মানবতাবিরোধী অপরাধের তদন্ত প্রতিবেদন চূড়ান্ত করেছে তদন্ত সংস্থা। তাঁর বিরুদ্ধে হত্যা, গণহত্যা, অগ্নিসংযোগ প্রভৃতি মানবতাবিরোধী অপরাধের ছয়টি অভিযোগ আনা হয়েছে।
তদন্ত সংস্থার ধানমন্ডির সেফ হোমের কার্যালয়ে আজ রোববার আয়োজিত এক সংবাদ সম্মেলনে এ তথ্য জানানো হয়। সংবাদ সম্মেলনে উপস্থিত ছিলেন তদন্ত সংস্থার সমন্বয়ক আবদুল হান্নান খান ও এম সানাউল হক।তদন্ত সংস্থা জানায়, হাসান আলীর বিরুদ্ধে তদন্ত প্রতিবেদন আজ রাষ্ট্রপক্ষের প্রধান কৌঁসুলির কার্যালয়ে জমা দেওয়া হবে। হাসান আলীর বিরুদ্ধে গ্রেপ্তারি পরোয়ানা জারি করেছেন আন্তর্জাতিক অপরাধ ট্রাইব্যুনাল। তবে তিনি এখনো গ্রেপ্তার হননি।
