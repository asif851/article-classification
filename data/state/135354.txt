
চুয়াডাঙ্গায় দৈনিক মাথাভাঙ্গার সাংবাদিক সদরুল নিপুল খুনের ঘটনায় সদর থানার পুলিশ মোমিনপুর এলাকা থেকে সন্দেহভাজন দুজনকে গ্রেপ্তার করেছে। গত রোববার ও সোমবার তাঁদের গ্রেপ্তার করা হয়।গ্রেপ্তার হওয়া ব্যক্তিরা হলেন সদর উপজেলার মোমিনপুর গ্রামের আবদুল মোমিন (৩২) ও নিমাই চন্দ্র ঘোষ (৩০)। মোমিনকে রোববার ও নিমাইকে সোমবার গ্রেপ্তার দেখিয়ে গ্রেপ্তারের দিনই চুয়াডাঙ্গার আমলি আদালতে নিয়ে তাঁদের জিজ্ঞাসাবাদের জন্য পাঁচ দিনের রিমান্ড চেয়েছে পুলিশ৷
