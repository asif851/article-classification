
চট্টগ্রামে দিনদুপুরে এক মাছ ব্যবসায়ীর ৩০ হাজার টাকা ছিনতাই হয়েছে। গতকাল সোমবার দুপুরে নগরের কোতোয়ালি নিউমার্কেট এলাকায় এ ঘটনা ঘটে।ছিনতাইয়ের শিকার মাছ ব্যবসায়ী জামাল উদ্দিন প্রথম আলোকে জানান, নিউমার্কেট এলাকায় গাড়ির জন্য অপেক্ষা করতে থাকেন তিনি। এ সময় চার যুবক এসে তাঁকে ছুরি ধরে। টাকা দিতে দেরি হওয়ায় এক যুবক তাঁকে ছুরি মারবে বলে হুমকি দেয়। পরে তাঁর কোমরে থাকা ৩০ হাজার টাকা নিয়ে পালিয়ে যায় ছিনতাইকারীরা।এ ঘটনায় কোতোয়ালি থানায় লিখিত অভিযোগ দিয়েছেন নগরের ফিশারিঘাট এলাকার মাছ ব্যবসায়ী জামাল উদ্দিন।
 
