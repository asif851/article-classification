
মিয়ানমার থেকে পালিয়ে আসা রোহিঙ্গাদের বায়োমেট্রিক পদ্ধতিতে নিবন্ধনের কাজ চলছে। আজ মঙ্গলবার পর্যন্ত নিবন্ধিত এ রোহিঙ্গার সংখ্যা দাঁড়িয়েছে ১০ লাখ ৯১ হাজার ২৩৪ জনে।
বহিরাগমন বিভাগ ও পাসপোর্ট অধিদপ্তরের সহকারী পরিচালক আবু নাঈম মাসুম প্রথম আলোকে এ বিষয়টি নিশ্চিত করেন। তিনি বলেন, উখিয়া ও টেকনাফে মোট ১২টি আশ্রয়কেন্দ্রে বসবাসকারী রোহিঙ্গাদের এ নিবন্ধনের আওতায় আনা হচ্ছে। শুরুতে সাতটি ক্যাম্পের মাধ্যমে নিবন্ধন কার্যক্রম চালালেও পর্যায়ক্রমে চারটি বন্ধ করে দেওয়া হয়েছে। বর্তমানে তিনটি ক্যাম্পের কার্যক্রম চলমান রয়েছে।
গত ১১ সেপ্টেম্বর থেকে রোহিঙ্গাদের বায়োমেট্রিক পদ্ধতিতে নিবন্ধনের কাজ শুরু হয়। এ পর্যন্ত নতুন ও পুরোনো মিলে ১০ লাখ ৯১ হাজার ২৩৪ জন রোহিঙ্গার নিবন্ধন সম্পন্ন হয়েছে।
