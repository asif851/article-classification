
জামালপুরের সরিষাবাড়ীতে যমুনা সারকারখানার যান্ত্রিক ত্রুটি মেরামতের কাজ শেষ হয়েছে। এতে ছয় দিন পর গতকাল সোমবার থেকে কারখানাটিতে ফের উৎপাদন শুরু হয়েছে। প্রতিষ্ঠানটির সূত্রে জানা গেছে, কারখানার ইউরিয়া প্ল্যান্টে যান্ত্রিক ত্রুটি দেখা দেওয়ায় মঙ্গলবার সারের উৎপাদন বন্ধ হয়ে যায়। উৎপাদন বন্ধ থাকায় প্রতিদিন কারখানায় তিন কোটি টাকা লোকসান গুনতে হয়। প্রতিষ্ঠানের ব্যবস্থাপনা পরিচালক মো. ইখলাছ উদ্দীন জানান, উৎপাদন শুরু হলেও গ্যাসের চাপ বৃদ্ধি করা না হলে যেকোনো সময় তা আবার বন্ধ হয়ে যেতে পারে।সরিষাবাড়ী (জামালপুর) প্রতিনিধি
