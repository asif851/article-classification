
উদ্ভাবনী মেলানেত্রকোনায় চার দিনব্যাপী ডিজিটাল উদ্ভাবনী মেলা শুরু হয়েছে। গতকাল বৃহস্পতিবার থেকে শহরের মোক্তারপাড়া এলাকায় ‘মুক্তমনা মঞ্চ’ প্রাঙ্গণে মেলার আয়োজন করে জেলা প্রশাসন। প্রধান অতিথি হিসেবে মেলার উদ্বোধন করেন প্রধানমন্ত্রীর একান্ত সচিব-১ সাজ্জাদুল হাসান। প্রধান আলোচক ছিলেন বিশিষ্ট তথ্যপ্রযুক্তিবিদ মোস্তাফা জব্বার। সভাপতিত্ব করেন জেলা প্রশাসক তরুণ কান্তি শিকদার। এতে পুলিশ সুপার জয়দেব চৌধুরী, নেত্রকোনা সরকারি কলেজের অধ্যক্ষ আবুল কালাম আজাদ, জেলা পরিষদ প্রশাসক ও জেলা আওয়ামী লীগের ভারপ্রাপ্ত সভাপতি মতিয়র রহমান খান প্রমুখ বক্তৃতা করেন।
