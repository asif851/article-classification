
‘জঙ্গি আস্তানা’ সন্দেহে ঝিনাইদহের সদর উপজেলার উড়াহাটি গ্রামের একটি বাড়ি ঘিরে রেখেছেন আইনশৃঙ্খলা রক্ষাকারী বাহিনীর সদস্যরা। আজ শুক্রবার বিকেল পাঁচটার পর কয়েকটি বাড়ি ঘিরে রাখা হয়েছে। আইনশৃঙ্খলা রক্ষাকারী বাহিনী সদস্যরা বলছেন, এই এলাকার একটি বাড়িতে ‘জঙ্গি আস্তানা’ রয়েছে।
প্রথম আলোর প্রতিবেদক সন্ধ্যা ৬টার দিকে উড়াহাটি গ্রাম থেকে জানান, গ্রামের মোড়ে মোড়ে সোয়াট, র‍্যাবসহ আইনশৃঙ্খলা রক্ষাকারী বাহিনীর অন্য সদস্যরা অবস্থান নিয়েছেন। সাদাপোশাকে অনেককে দেখা গেছে।
