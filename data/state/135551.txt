
‘ঘুষ ছাড়া চাকরি চাই’ শিরোনামে গতকাল সকালে বরিশাল নগরের অশ্বিনীকুমার হল চত্বরে মানববন্ধন কর্মসূচি পালন করেছে বাংলাদেশ যুব ইউনিয়ন। সংগঠনের জেলা সভাপতি দুলাল চন্দ্র মজুমদারের সভাপতিত্বে কর্মসূচিতে বক্তব্য দেন এ কে আজাদ, এইচ এম ইমন, তুষার সেন, হায়দার শরীফ, রেজাউল ইসলাম, এ বি এম জিহাদ, শারমিন জাহান প্রমুখ। তাঁরা বলেন, দেশের অধিকাংশ প্রতিষ্ঠানে মেধা ও যোগ্যতার ভিত্তিতে চাকরি দেওয়া হয় না। ঘুষ ও দুর্নীতির মাধ্যমে কম মেধাবীরা চাকরির সুযোগ পান। 
