
গাজীপুরের টঙ্গীতে জোড়া খুনের মামলার পলাতক আসামি ইব্রাহিম সরকারকে গতকাল মঙ্গলবার গ্রেপ্তার করা হয়েছে। ২০১২ সালের অক্টোবরে ব্রাহ্মণবাড়িয়ার কসবা থানাধীন এলাকায় জমি নিয়ে বিরোধের জের ধরে হোসেন আলী ও সমরাজ নামের দুজন কৃষককে পিটিয়ে হত্যা করা হয়। ওই ঘটনায় দায়ের হওয়া মামলার আসামি ইব্রাহিম সরকার দীর্ঘদিন ধরে পলাতক ছিলেন। ওই মামলার তদন্ত কর্মকর্তার দেওয়া তথ্যের ভিত্তিতে গতকাল বিকেলে টঙ্গীর মাছুমপুর এলাকা থেকে তাঁকে টঙ্গী থানার পুলিশ গ্রেপ্তার করে।
