
প্রধানমন্ত্রী শেখ হাসিনার ছেলে ও আওয়ামী লীগের সভানেত্রীর তথ্যপ্রযুক্তিবিষয়ক সম্পাদক সজীব ওয়াজেদ জয় আগামীকাল মঙ্গলবার দেশে আসছেন। আজ সোমবার সন্ধ্যায় প্রধানমন্ত্রীর উপ-প্রেস সচিব আশরাফুল আলম খোকন প্রথম আলো ডটকমকে বিষয়টি নিশ্চিত করেছেন।খোকন জানান, এমিরেটস এয়ারলাইনসের একটি ফ্লাইটে কাল সন্ধ্যা সাড়ে সাতটার দিকে জয় দেশে পৌঁছাবেন। তিনি বলেন, এবার ফিরে নির্বাচন পর্যন্ত দেশে অবস্থান করতে পারেন জয়।
