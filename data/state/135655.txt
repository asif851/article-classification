
বর্তমান নির্বাচন কমিশনকে অথর্ব আখ্যা দিয়ে বিএনপি চেয়ারপারসন খালেদা জিয়া বলেছেন, ‘নির্বাচনের নামে প্রহসন হচ্ছে। এই কমিশন ব্যর্থ ও অথর্ব। কোনো দিন এঁদের অধীনে সুষ্ঠু নির্বাচন আশা করতে পারি না। কারণ এঁরা হাসিনার পদলেহী কমিশন।’আজ মঙ্গলবার রাতে গুলশানে বিএনপি চেয়ারপারসনের রাজনৈতিক কার্যালয়ে আন্দোলনে আহত চার ছাত্রদল নেতাকে অনুদান দেওয়া উপলক্ষে এক অনুষ্ঠানে খালেদা জিয়া এসব কথা বলেন।পৌর নির্বাচনকে লোক দেখানো দাবি করে বিএনপি চেয়ারপারসন বলেন, ‘আপনারা দেখেছেন, সিটি করপোরেশন নির্বাচনে কি হয়েছে, এখানেও একই অবস্থা চলছে। আমাদের লোকজনকে নমিনেশন দিতে দেয় না, আমাদের লোকজনকে প্রতিহত করা হচ্ছে।’খালেদা জিয়া অভিযোগ করেন, ‘সামরিক বাহিনীকে বিপথে নেওয়া হচ্ছে, তাঁদের চরিত্র নষ্ট করে দেওয়া হচ্ছে। সেনাবাহিনীকে নিরাপত্তার কাজে না লাগিয়ে রাস্তাঘাট ব্যবহার করানোর কাজে লাগিয়ে তাঁদের চরিত্র নষ্ট করা হচ্ছে, বিপথে নেওয়া হচ্ছে।’শেখ হাসিনার প্রতি ইঙ্গিত করে খালেদা জিয়া বলেন, ‘হায়েনার কবলে, ডাইনির কবলে দেশ।’র‍্যাবের মহাপরিচালক বেনজির আহমেদের সমালোচনা করে খালেদা জিয়া বলেন, ‘বেনজির হলো মানুষ খেকো, তাঁর সঙ্গে যোগ হয়েছে হাসিনা। এর আগে ছিল কর্নেল জিয়া।’খালেদা জিয়া অভিযোগ করেন, ‘এখন দেশে গণতন্ত্র নেই, কথা বলার অধিকার নেই। বিচার বিভাগের স্বাধীনতা নেই। চারদিকে শুধু অত্যাচার চলছে।’ এ অবস্থায় তিনি সবাইকে জেগে ওঠার আহ্বান জানান।
