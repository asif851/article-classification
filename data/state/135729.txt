
লেবেল ছাড়া বিটি বেগুন চাষ বন্ধের দাবি জানিয়েছে বিটি বেগুনবিরোধী মোর্চা। গতকাল বৃহস্পতিবার জাতীয় প্রেসক্লাবের সামনে অনুষ্ঠিত এক মানববন্ধনে সংগঠনটি এ দাবি জানায়।মানববন্ধনে বক্তারা অভিযোগ করেন, বিটি বেগুনের স্বাস্থ্যঝুঁকির বিষয়টি গোপন করে যুক্তরাষ্ট্রের আন্তর্জাতিক উন্নয়ন সংস্থার (ইউএসএআইডি) সহায়তায় বহুজাতিক কোম্পানি মনসান্তো ও ভারতের মাহিকোর সহায়তায় সরকার কৃষক পর্যায়েবিটি বেগুনের চাষ শুরু করেছে। মানববন্ধনে অংশ নেন বিটি বেগুনবিরোধী মোর্চার ফরিদা আখতার, মহিদুল হক, এম এ সোবহান, সীমা দাস। বিজ্ঞপ্তি।
