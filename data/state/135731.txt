
হবিগঞ্জের চুনারুঘাট উপজেলার সীমান্তবর্তী সংরক্ষিত সাতছড়ি জাতীয় উদ্যান থেকে ১১২টি রকেটলঞ্চার (কামানবিধ্বংসী গোলাবারুদ) ও রকেটলঞ্চারের ৪৮টি চার্জার উদ্ধার করেছে র‌্যাপিড অ্যাকশন ব্যাটালিয়ন (র‌্যাব)।আজ বুধবার দুপুরে উদ্যানের টিপরাহাটের ছাগল রাখার একটি পরিত্যক্ত ঘরের মাটি খুঁড়ে ট্রাংকের ভেতর থেকে ১৫ বস্তা গোলাবারুদ উদ্ধার করা হয় বলে র‍্যাব দাবি করেছে।ঘটনার তথ্যের সত্যতা নিশ্চিত করে র‌্যাবের পরিচালক (লিগ্যাল অ্যান্ড মিডিয়া উইং) কমান্ডার মুফতি মাহমুদ খান প্রথম আলোকে বলেন, এগুলো কামান ধ্বংস করার উচ্চ ক্ষমতাসম্পন্ন গোলাবারুদ। তিনি আরও বলেন, র‌্যাব-৯ গত সোমবার থেকে এ এলাকায় অভিযান চালিয়ে আসছে। অভিযান অব্যাহত থাকবে।এর আগেও ভারতের সীমান্তবর্তী এই সংরক্ষিত উদ্যানে অভিযান চালিয়ে কয়েক দফা বিপুল পরিমাণ অস্ত্র ও গোলাবারুদ উদ্ধার করে র‌্যাব।
আরও জানতে পড়ুন:সাতছড়ি বনে সুড়ঙ্গের সন্ধান
সাতছড়ি থেকে বিপুল অস্ত্র উদ্ধারের দাবি র‌্যাবের
সাতছড়ি থেকে আবার বিপুল অস্ত্র ও গোলা উদ্ধার
