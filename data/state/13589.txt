
নড়াইল সদর উপজেলার তুলারামপুর ইউনিয়নের চাচড়া পশ্চিমপাড়া গ্রামে একটি বাল্যবিবাহ বন্ধ করা হয়েছে। জেলা মহিলাবিষয়ক কর্মকর্তা মো. আনিচুর রহমান জানান, শুক্রবার চাচড়া পশ্চিমপাড়ার সুলতান মোল্যার মেয়ে রহিমা খাতুনের (১৪) সঙ্গে একই ইউনিয়নের সাহেব আলীর ছেলে আলামিন মোল্যার (১৮) বিয়ের আয়োজন করা হয়। খবর পেয়ে ভ্রাম্যমাণ আদালতের বিচারক ও নেজারত ডেপুটি কালেক্টর মো. জাকির হোসেন উভয়ের অভিভাবকের কাছ থেকে মুচলেকা নিয়ে বিয়ে বন্ধ করেন। এ সময় ছেলে-মেয়ের বাবাকে এক হাজার টাকা করে জরিমানা করা হয়। 
