
চুয়াডাঙ্গা সরকারি কলেজ চত্বরে গতকাল পরিচ্ছন্নতা অভিযানে অংশ নেন জাতীয় সংসদের হুইপ ও চুয়াডাঙ্গা-১ আসনের সংসদ সদস্য সোলায়মান হক জোয়ার্দ্দার। তাঁর সঙ্গে আওয়ামী লীগ, যুবলীগ ও ছাত্রলীগের নেতা-কর্মীরা ঝাড়ু হাতে এ অভিযানে নামেন। চুয়াডাঙ্গা সরকারি কলেজ চত্বরকে পরিচ্ছন্ন ও নিরাপদ রাখতে বাংলাদেশ ছাত্রলীগ ‘ক্লিন অ্যান্ড সেফ’ কর্মসূচি ঘোষণা করে। ছাত্রলীগ চুয়াডাঙ্গা সরকারি কলেজ শাখার সভাপতি আশিক ইকবালের সভাপতিত্বে স্বাগত বক্তব্য দেন সাধারণ সম্পাদক তানিম হাসান। জেলা আওয়ামী লীগের সাংগঠনিক সম্পাদক মুন্সী আলমগীর হান্নান, জেলা ছাত্রলীগের সহসভাপতি সুস্থির আজাদসহ আওয়ামী লীগের নেতা-কর্মীরা এ সময় উপস্থিত ছিলেন। চুয়াডাঙ্গা প্রতিনিধি
