
পিরোজপুরের মঠবাড়িয়া উপজেলায় পুকুরে ডুবে এক শিশুর মৃত্যু হয়েছে। আজ রোববার দুপুরে উপজেলার নলী গোলবুনিয়া গ্রামে এ ঘটনা ঘটে।
মৃত ওই শিশুর নাম মো. সায়েম আকন (৪)। সে একই গ্রামের জলিল আকনের ছেলে।
সায়েমের পরিবার সূত্রে জানা যায়, দুপুরে সায়েম বাড়ির উঠানে খেলছিল। খেলার একপর্যায়ে পরিবারের সদস্যদের অগোচরে সে বাড়ির পাশের একটি পুকুরে ডুবে যায়। পরিবারের লোকজন অনেক খোঁজাখুঁজির পরে পুকুর থেকে সায়েমকে মুমূর্ষু অবস্থায় উদ্ধার করে উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাঁকে মৃত্যু ঘোষণা করেন।
উপজেলা স্বাস্থ্য কমপ্লেক্সের আবাসিক চিকিৎসা কর্মকর্তা (আরএমও) সৌমিত্র সিনহা রায় প্রথম আলোকে বলেন, শিশুটিকে হাসপাতালে মৃত অবস্থায় নিয়ে আসা হয়।
