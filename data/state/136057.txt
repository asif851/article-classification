
সিলেটে ইউনিলিভার বাংলাদেশের সিলেট ডিপো অফিসের ৭০ লাখ টাকাসহ গ্রেপ্তার হওয়া দুই ছিনতাইকারীসহ বাসার মালিককেও গ্রেপ্তার করা হয়েছে। গতকাল সোমবার দুপুরে আইনুল হক (২৪), কাওসার আহমদ (২৫) ও মামুনুর রশিদকে (৩০) সিলেটের মহানগর মুখ্য বিচারিক হাকিম মো. সাইফুজ্জামান হিরোর আদালতে হাজির করে জিজ্ঞাসাবাদের জন্য সাত দিনের রিমান্ডের আবেদন জানায় পুলিশ। শুনানি শেষে আদালত সাত দিনের রিমান্ড মঞ্জুর করেন।
