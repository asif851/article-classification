
‘সঠিক পরিসংখ্যান, সঠিক পরিকল্পনা’ এই স্লোগানে বাংলাদেশ পরিসংখ্যান ব্যুরোর (বিবিএস) আওতাধীন চট্টগ্রাম বিভাগীয় পরিসংখ্যান কার্যালয়ের ত্রৈমাসিক সম্মেলন সম্প্রতি অনুষ্ঠিত হয়। চট্টগ্রাম বিভাগীয় পরিসংখ্যান কার্যালয়ের যুগ্ম পরিচালক মহিউদ্দিন আহমেদের সভাপতিত্বে সম্মেলনে চট্টগ্রাম বিভাগের সব জেলার উপপরিচালকেরা উপস্থিত ছিলেন।সম্মেলনে বিবিএসের মাঠপর্যায়ে চলমান বিভিন্ন জরিপ, কৃষি পরিসংখ্যান, হিসাব ও প্রশাসনসহ বিভিন্ন বিষয়ে বিস্তারিত আলোচনা করা হয়। সম্মেলনে পরিসংখ্যানের গুরুত্ব সম্পর্কে জনসচেতনতা সৃষ্টির লক্ষ্যে অধিকতর প্রচারের ওপর গুরুত্ব দেওয়া হয়।সম্মেলনে বলা হয়, পরিসংখ্যানের কাজ মাঠপর্যায়ে নিয়মিত তদারকির মাধ্যমে এর গুণগতমান উন্নয়ন করা সম্ভব। সম্মেলনে জাতীয় শুমারিসহ সব জরিপ কাজে স্বতঃস্ফূর্তভাবে তথ্য প্রদানের জন্য সবার প্রতি আহ্বান জানানো হয়। বিজ্ঞপ্তি।
