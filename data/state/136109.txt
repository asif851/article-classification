
আন্তর্জাতিক বাজারে দাম কমলেও বাংলাদেশে তেলের দাম কমবে না বলে জানিয়েছেন অর্থমন্ত্রী আবুল মাল আবদুল মুহিত। আজ শুক্রবার সিলেটে সাংবাদিকদের এক প্রশ্নের জবাবে এমন মন্তব্য করেন তিনি।
এ সময় সিলেট নগরের নয়া সড়কে খি৶ষ্টান মিশনে যিশুখি৶ষ্টের জন্মোৎসব প্রাক-বড়দিন উৎসবের উদ্বোধন করেন অর্থমন্ত্রী।অর্থমন্ত্রী বলেন, ‘আন্তর্জাতিক বাজারে কমলেও বাংলাদেশে তেলের দাম কমার কোনো সম্ভাবনা নেই। কারণ, সব সময় আমরা আন্তর্জাতিক বাজারের সঙ্গে মিল রেখে তেলের দাম বাড়াতে পারি না। সরকার দীর্ঘদিন থেকে তেলে ভর্তুকি দিয়ে আসছে।’ তিনি বলেন, ‘আন্তর্জাতিক বাজারে তেলের দাম এ পর্যায়ে বেশি দিন থাকবে না। তেলের দাম না কমানো দেশের জন্যে ভালো, এতে রাজস্ব বাড়বে।’সিলেটে খ্রিষ্টান সম্প্রদায়ের ধর্ম প্রদেশের ধর্মপাল বিজয় বিশপ এন ডি ক্রুজের সভাপতিত্বে অনুষ্ঠানে সিলেট জেলা পরিষদের প্রশাসক আবদুজ জহির চৌধুরী, জেলা আওয়ামী লীগের সাধারণ সম্পাদক শফিকুর রহমান চৌধুরী, মহানগর আ.লীগের সাধারণ সম্পাদক আসাদউদ্দিন আহমদ, সিটি করপোরেশনের স্থানীয় কাউন্সিলর আবদুল মুহিত, ওয়ার্ড কাউন্সিলর শাহানারা বেগম ও হিন্দু-বৌদ্ধ-খ্রিষ্টান ঐক্য পরিষদ সিলেট জেলা শাখার সভাপতি অসিত ভট্টাচার্য্য বক্তব্য দেন।অনুষ্ঠানের শেষের দিকে যিশুখ্রিষ্টের জন্মতিথি নিয়ে একটি নাটিকা পরিবেশিত হয়। অনুষ্ঠান শুরুর আগে অর্থমন্ত্রী মিশনে সংস্কারকাজ পরিদর্শন করেন।
