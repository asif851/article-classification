
পার্বত্য চুক্তির ১৬ বছর পার হওয়ার পরও সেখানে বসবাসরত পিছিয়ে পড়া জনগোষ্ঠীর জীবনব্যবস্থার কোনো উল্লেখযোগ্য পরিবর্তন ও চুক্তির পূর্ণ বাস্তবায়ন না হওয়ায় উদ্বেগ প্রকাশ করছে মানুষের জন্য ফাউন্ডেশন ও এর ১৫টি সহযোগী সংস্থা।গতকাল রোববার মানুষের জন্য ফাউন্ডেশন ও এর সহযোগী সংস্থাগুলোর এক যুক্ত বিবৃতিতে বলা হয়, ‘তিন পার্বত্য জেলা পরিষদের কাছে আইনশৃঙ্খলা, ভূমি ও ভূমি ব্যবস্থাপনা, পুলিশ, মাধ্যমিক শিক্ষা, বন ও পর্যটন ইত্যাদি অত্যন্ত গুরুত্বপূর্ণ বিভাগ এখনো হস্তান্তর করা হয়নি। আঞ্চলিক পরিষদ কার্যবিধিমালা প্রণয়ন ও জেলা পরিষদগুলোতে নির্বাচনব্যবস্থা করা হয়নি, স্থায়ী বাসিন্দা ভিত্তিতে ভোটার তালিকাও প্রণীত হয়নি।’
 
