
চাঁদপুরে মেঘনা নদীতে অভিযান চালিয়ে একটি যাত্রীবাহী লঞ্চ থেকে ১১০ মণ জাটকা জব্দ করেছে কোস্টগার্ড। জব্দ করা জাটকা গতকাল বুধবার সকালে এতিমখানা, মাদ্রাসা ও গরিব লোকজনের মধ্যে বিতরণ করা হয়। কোস্টগার্ড চাঁদপুর স্টেশন কমান্ডার লে. এম হাবিবুর রহমান জানান, গত মঙ্গলবার রাত দেড়টায় চাঁদপুরের মতলব উত্তর উপজেলার মোহনপুর এলাকায় মেঘনা নদীতে কোস্টগার্ড অভিযান চালায়। এ সময় সুরেশ্বর থেকে ঢাকাগামী ‘এমভি পূবালী’ নামের একটি লঞ্চে অভিযান চালিয়ে ১১০ মণ জাটকা জব্দ করা হয়। তবে এ ঘটনায় কাউকে আটক করা যায়নি। 
