
চাঁপাইনবাবগঞ্জের শিবগঞ্জ উপজেলার বহলাবাড়ী থেকে গতকাল বুধবার চারটি পিস্তল, ২৪টি গুলি ও সাতটি ফাঁকা ম্যাগাজিনসহ তিনজনকে গ্রেপ্তার করেছে র‌্যাব। গ্রেপ্তার হওয়া ব্যক্তিরা হলেন উপজেলার কিরণগঞ্জ গ্রামের সোবহান (২৮) ও মাহেদুল ইসলাম (৩২) এবং খাসেরহাট গ্রামের মিলন আলী (২২)। র‌্যাব-৫-এর অধিনায়ক লেফটেন্যান্ট কর্নেল আনোয়ার লতিফ খান জানান, গ্রেপ্তার হওয়া ব্যক্তিরা অস্ত্র ব্যবসার সঙ্গে জড়িত। তাঁরা শিবগঞ্জের সীমান্ত দিয়ে ভারত থেকে অস্ত্রগুলো পাচার করে আনেন।  নিজস্ব প্রতিবেদক, চাঁপাইনবাবগঞ্জ
