
বিএনপির চেয়ারপারসন খালেদা জিয়া এবং মহাজোটের শরিক জাতীয় পার্টির চেয়ারম্যান হুসেইন মুহম্মদ এরশাদ দুজনই এখন সিঙ্গাপুরে। তাঁরা দুজনই সিঙ্গাপুরের মাউন্ট এলিজাবেথ হাসপাতালে স্বাস্থ্য-পরীক্ষা ও চিকিত্সকের পরামর্শ নিচ্ছেন বলে জানা গেছে।
বিরোধীদলীয় নেতা খালেদা জিয়া গতকাল রোববার রাতে সিঙ্গাপুরের উদ্দেশে রওনা হন। আগামী ২৪ জুন তাঁর দেশে ফেরার কথা রয়েছে।
অন্যদিকে গত ১০ জুন থেকে সিঙ্গাপুরে আছেন জাতীয় পার্টির চেয়ারম্যান হুসেইন মুহম্মদ এরশাদ। তাঁর সঙ্গে রয়েছেন তাঁর স্ত্রী রওশন এরশাদ, ছেলে রাহাগির আলমাহি এরশাদ (সাদ) ও একান্ত সচিব খালেদ আকতার। আগামীকাল মঙ্গলবার এরশাদের দেশে ফেরার কথা রয়েছে।
