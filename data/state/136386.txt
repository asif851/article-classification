
চট্টগ্রামের সীতাকুণ্ডের সৈয়দপুর ইউনিয়ন জামায়াতের আমির মো. নূরনবীকে (৫০) গ্রেপ্তার করেছে পুলিশ। তিনি পন্থিছিলা ইসলামিয়া দাখিল মাদ্রাসার অধ্যক্ষ। এ ছাড়া গত বৃহস্পতিবার রাতে বিভিন্ন স্থানে অভিযান চালিয়ে উপজেলা ছাত্রদলের সাবেক সাধারণ সম্পাদক মো. সোহেলসহ বিএনপি-জামায়াতের ১৫ জনকে গ্রেপ্তার করা হয়েছে। গতকাল শুক্রবার তাঁদের আদালতের মাধ্যমে জেলহাজতে পাঠানো হয়। সীতাকুণ্ড থানার ভারপ্রাপ্ত কর্মকর্তা (ওসি) ইফতেখার হাসান বলেন, গ্রেপ্তার হওয়া ব্যক্তিরা গাড়িতে আগুন ও ভাঙচুরের অভিযোগে দায়ের করা মামলার আসামি। সীতাকুণ্ড (চট্টগ্রাম) প্রতিনিধি
