
পিএইচডি সনদ মিথ্যা প্রমাণিত হওয়ায় নর্থ সাউথ বিশ্ববিদ্যালয়ের (এনএসইউ) সহ–উপাচার্য এ এন এম মেসকাত উদ্দিনকে বরখাস্ত করা হয়েছে।
আজ মঙ্গলবার রাতে বিশ্ববিদ্যালয়ের উপপরিচালক (জনসংযোগ) বেলাল আহমেদের সই করা এক সংবাদ বিজ্ঞপ্তিতে এ তথ্য জানানো হয়।
বিজ্ঞপ্তিতে বলা হয়, বিশ্ববিদ্যালয়ে যোগদানকালীন প্রদত্ত জীবনবৃত্তান্তে পিএইচডি ডিগ্রিধারী উল্লেখ করলেও প্রকৃতপক্ষে মেসকাত উদ্দিনের পিএইচডি সনদ মিথ্যা প্রমাণিত হওয়ায় তাঁকে বিশ্ববিদ্যালয়ের সহ–উপাচার্যের পদ থেকে বরখাস্ত করা হয়।
এ বিষয়ে কথা বলার জন্য মেসকাত উদ্দিনের মোবাইলে ফোন করলে তিনি ধরেননি। খুদে বার্তা (এসএমএস)পাঠালেও উত্তর মেলেনি।
