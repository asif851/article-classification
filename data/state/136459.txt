
চট্টগ্রাম নগরের সাগরিকা এলাকায় সিটি করপোরেশনের অচল ও পুরোনো গাড়ি রাখার ডিপোতে গতকাল রোববার সকালে অগ্নিকাণ্ডের ঘটনা ঘটেছে। এতে করপোরেশনের তিনটি অচল ট্রাক পুড়ে গেছে।
ফায়ার সার্ভিস চট্টগ্রামের নিয়ন্ত্রণ কক্ষ সূত্র জানায়, আগুনের সূত্রপাত কীভাবে ঘটেছে তা তদন্ত করা হচ্ছে। আগুনে তিনটি অচল ট্রাক পুড়ে গেছে।
সিটি করপোরেশনের নির্বাহী প্রকৌশলী (যান্ত্রিক) সুদীপ বসাক বলেন, ট্রাকগুলো নগরের বর্জ্য পরিবহনের কাজে আগে ব্যবহার করা হতো। ট্রাকগুলো নিলামে বিক্রি করে দেওয়ার সিদ্ধান্ত হয়েছিল।
