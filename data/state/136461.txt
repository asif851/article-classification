
ঢাকা বিশ্ববিদ্যালয়ের গবেষণা কেন্দ্র সেন্টার অন বাজেট অ্যান্ড পলিসি দুটি বিভাগের ছয়জন শিক্ষার্থীকে ‘ডেভেলপমেন্ট কমিউনিকেশন ফেলোশিপ’ প্রদান করেছে। গতকাল উপাচার্য কার্যালয়সংলগ্ন লাউঞ্জে এক অনুষ্ঠানে এশিয়া ফাউন্ডেশনের সহযোগিতায় তাঁদের এই ফেলোশিপ দেওয়া হয়েছে। ফেলোশিপপ্রাপ্তরা হলেন গণযোগাযোগ ও সাংবাদিকতা বিভাগের সাজ্জাদ হোসেন, ছোটন দেবনাথ, আবদুল্লাহ মোহায়মেন ও নিশাত পারভেজ এবং উন্নয়ন অধ্যয়ন বিভাগের হারুনুর রশিদ শামস্ ও বায়েজিদ খান। এই ফেলোশিপের আওতায় তাঁদের নবায়নযোগ্য শক্তি, চামড়াশিল্প ও তথ্য-প্রযুক্তি বিষয়ে বিভিন্ন গণমাধ্যমে চার মাস কাজ করার জন্য প্রতি মাসে পাঁচ হাজার টাকা করে দেওয়া হবে। আয়োজক সেন্টারের পরিচালক মোহাম্মদ আবু ইউসুফের সভাপতিত্বে অনুষ্ঠানে প্রধান অতিথি ছিলেন বিশ্ববিদ্যালয়ের উপাচার্য আ আ ম স আরেফিন সিদ্দিক। 
