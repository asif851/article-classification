
সারা দেশে প্রায় ভোটার-শূন্য ভোটকেন্দ্র দেখা গেলেও পার্বত্য অঞ্চল রাঙামাটিতে ব্যাপক উত্সাহ-উদ্দীপনা ও উত্সবমুখর পরিবেশে চলছে ভোট গ্রহণ। সকাল থেকেই দলে দলে লোক ভোট দিতে ভোটকেন্দ্রে যাচ্ছেন।
রাঙামাটিতে আওয়ামী লীগ ছাড়াও চারটি আঞ্চলিক রাজনৈতিক দল সংসদ নির্বাচনে অংশগ্রহণ করেছে। রাঙামাটি সরকারি কলেজ কেন্দ্রে সকাল সাড়ে নয়টার ভেতর প্রায় চার শতাধিক ভোট পড়েছে। রাঙামাটির  ভোটার সংখ্যা দুই হাজার ৭০০ জনের সামান্য বেশি।
রাঙামাটিতে অংশগ্রহণ করা আঞ্চলিক দলগুলো হচ্ছে সন্তু লারমা নেতৃত্বাধীন পাবর্ত্য জনসংহতি সমিতি-সমর্থিত স্বতন্ত্র
ঊষাতন তালুকদার, ইউপিডিএফ-সমর্থিত প্রার্থী সচিব চাকমা, জনসংহতি সমিতি (এমএন লারমা)-সমর্থিত স্বতন্ত্র প্রার্থী সুদাসিন্ধু খিসা ও পার্বত্য বাঙালীদের সংগঠন পার্বত্য চট্টগ্রাম সমঅধিকার-সমর্থিত স্বতন্ত্র প্রার্থী আফছার আলী।
রাঙামাটিসহ তিন পার্বত্য জেলায় আজ সকাল থেকে সব মুঠোফোন কোম্পানির নেটওয়ার্ক বন্ধ করে দেওয়া হয়েছে। রাঙামাটির জেলা প্রশাসক (ডিসি) ও পুলিশ সুপারের (এসপি) সঙ্গে যোগাযোগ করার চেষ্টা করা হলে তাদের নিজ নিজ অফিসে পাওয়া যায়নি।
 
 

