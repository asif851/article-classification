
ডাক ও টেলিযোগাযোগ মন্ত্রণালয় এবং তথ্য ও যোগাযোগ প্রযুক্তি মন্ত্রণালয়কে একীভূত করে একটি নতুন মন্ত্রণালয় গঠন করেছে সরকার। আজ সোমবার সরকারের এক তথ্য বিবরণীতে এ কথা জানানো হয়।বলা হয়েছে, একীভূত এই দপ্তর ডাক, টেলিযোগাযোগ ও তথ্যপ্রযুক্তি মন্ত্রণালয় নামে কার্যক্রম চালাবে। এর আওতায় থাকবে ডাক ও টেলিযোগাযোগ বিভাগ এবং তথ্য ও যোগাযোগ প্রযুক্তি বিভাগ নামে দুটি বিভাগ। এর আগে এই দুটি মন্ত্রণালয় আলাদা ছিল।
