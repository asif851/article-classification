
খুন-গুম এবং দলের চেয়ারপারসন খালেদা জিয়ার মামলার আদালত স্থানান্তরের প্রতিবাদে সমাবেশ ও বিক্ষোভ কর্মসূচি ঘোষণা করেছে বিএনপি। ১৭ মে ঢাকার ডেমরায় সমাবেশ, ১৮ মে সব উপজেলায় এবং ১৯ মে সব মহানগরে বিক্ষোভ কর্মসূচি পালন করবে বিএনপি।
আজ রোববার নয়াপল্টনে বিএনপির কেন্দ্রীয় কার্যালয়ে দলটির যুগ্ম মহাসচিব রুহুল কবির রিজভী এই কর্মসূচি ঘোষণা করেন।এর আগে বিএনপি খুন-গুম এবং দলের শীর্ষ নেতাদের নামে মামলা দায়েরের প্রতিবাদে সারা দেশে বিক্ষোভ ও গণ-অনশন কর্মসূচি পালন করে।
