
সিরাজগঞ্জের রায়গঞ্জ উপজেলায় কাঠমিস্ত্রির সহযোগী হিসেবে কাজ করার সময় বিদ্যুৎস্পৃষ্ট হয়ে নূর আলম (১৫) নামের এক কিশোরের মৃত্যু হয়েছে। এলাকাবাসী জানান, গত কয়েক দিন ধরে কাঠমিস্ত্রি রতন কুমার সূত্রধরের সহযোগী হিসেবে উপজেলার ধানগড়া পালপাড়ার গদাধর কুমার পালের বাড়িতে কাঠের কাজ করছিল নূর। গতকাল বৃহস্পতিবার ড্রিল মেশিন দিয়ে কাজের সময় বিদ্যুৎস্পৃষ্ট হয় সে। দ্রুত তাকে প্রথমে ধানগড়ার একটি বেসরকারি হাসপাতাল ও পরে রায়গঞ্জ উপজেলা স্বাস্থ্য কমপ্লেক্সে নেওয়া হলে কর্তব্যরত চিকিৎসক তাকে মৃত ঘোষণা করেন। নূর ধানগড়া মধ্যপাড়ার আফসার আলীর ছেলে।  রায়গঞ্জ (সিরাজগঞ্জ) প্রতিনিধি
