
ঢাকা-সিলেট মহাসড়কের ব্রাহ্মণবাড়িয়ার আশুগঞ্জের খড়িয়ালা এলাকায় আজ শনিবার দুপুর ১২টার দিকে কাভার্ড ভ্যানের চাপায় ইব্রাহিম মিয়া (৪) নামের এক শিশু ঘটনাস্থলেই নিহত হয়েছে।
পুলিশ ও প্রত্যক্ষদর্শী সূত্র জানায়, ঢাকা-সিলেট মহাসড়কের আশুগঞ্জ উপজেলার খড়িয়ালা এলাকায় রাস্তা পারাপারের সময় ইব্রাহিম মিয়াকে দ্রুতগতির একটি কাভার্ড ভ্যান চাপা দেয়। এতে সে ঘটনাস্থলেই মারা যায়। ইব্রাহিম মিয়া খড়িয়ালা গ্রামের আকাশ অটো রাইস মিল নামের একটি চাতাল কলের শ্রমিক শফিক মিয়ার ছেলে। শফিক মিয়া সুনামগঞ্জের জামালগঞ্জ উপজেলার লক্ষ্মীপুর গ্রামের বাসিন্দা।সরাইল বিশ্বরোড মোড় হাইওয়ে থানার ভারপ্রাপ্ত কর্মকর্তা (ওসি) হুমায়ুন কবীর ঘটনার সত্যতা নিশ্চিত করে প্রথম আলোকে বলেন, ভ্যানটি আটক করা হয়েছে। চালক পালিয়েছেন। এ ব্যাপারে মামলা হয়েছে।
