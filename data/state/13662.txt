
মাগুরার শ্রীপুর উপজেলার হাট দারিয়াপুর সম্মিলনী মাধ্যমিক বিদ্যালয়ের ৪১ জন অবসারপ্রাপ্ত শিক্ষক-কর্মচারীকে সম্মাননা দিয়েছে বিদ্যালয় অ্যালামনাই অ্যাসোসিয়েশন।
গত শুক্রবার বিদ্যালয় চত্বরে প্রতিষ্ঠানের প্রাক্তন ছাত্র বিমানবাহিনীর অবসরপ্রাপ্ত গ্রুপ ক্যাপ্টেন এ বি সিদ্দিকীর সভাপতিত্বে অনুষ্ঠানে প্রধান অতিথি ছিলেন বিদ্যালয়ের প্রতিষ্ঠাতা প্রধান শিক্ষক কাজী ফয়জুর রহমান। বিশেষ অতিথি ছিলেন প্রাক্তন ছাত্র শ্রীপুর উপজেলা চেয়ারম্যান মিয়া মাহমুদুল গনি, কাজী শরিফুল ইসলাম, আবুল কালাম আজাদ ও প্রধান শিক্ষক কাজী সাখাওয়াত হোসেন। স্বাগত বক্তব্য দেন অ্যাসোসিয়েশনের আহ্বায়ক অধ্যক্ষ নিজাম উদ্দিন আহম্মদ। পরে মনোজ্ঞ সাংস্কৃতিক অনুষ্ঠান অনুষ্ঠিত হয়। অনুষ্ঠান পরিচালনা করেন বিদ্যালয়ের প্রাক্তন ছাত্র সাংবাদিক এম এম আকাশ।
