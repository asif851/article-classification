
বাংলাদেশসহ এশীয় প্রশান্ত মহাসাগরীয় অঞ্চলে নারী শিক্ষা ও ব্যবসায়িক উদ্যোগে ভূমিকা রাখার স্বীকৃতিস্বরূপ ‘গ্লোবাল উইমেন্স লিডারশিপ অ্যাওয়ার্ড’ পাচ্ছেন প্রধানমন্ত্রী শেখ হাসিনা। আজ মঙ্গলবার দুপুরে সংবাদ সম্মেলনে এ তথ্য জানান পররাষ্ট্রমন্ত্রী আবুল হাসান মাহমুদ আলী।
পররাষ্ট্রমন্ত্রী বলেন, ‘এটি একটি আজীবন সম্মাননা। অস্ট্রেলিয়ার সিডনিতে নারীদের বৈশ্বিক সম্মেলনে যুক্তরাষ্ট্রভিত্তিক এনজিও গ্লোবাল সামিট ফর উইমেন প্রধানমন্ত্রীর হাতে এ পুরস্কার তুলে দেবে।’
অস্ট্রেলিয়ার প্রধানমন্ত্রী ম্যালকম টার্নবুলের আমন্ত্রণে ২৬ থেকে ২৮ এপ্রিল তিন দিনের সফরে অস্ট্রেলিয়া যাবেন প্রধানমন্ত্রী শেখ হাসিনা।
