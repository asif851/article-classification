
‘ক্রেতার আস্থাশীল ডিজিটাল বাংলাদেশ গড়ি’ স্লোগান সামনে রেখে শরীয়তপুরে ভোক্তা অধিকারের ওপর সেমিনার অনুষ্ঠিত হয়েছে। গতকাল বুধবার শরীয়তপুরের জেলা প্রশাসকের সম্মেলনকক্ষে সেমিনারের আয়োজন করে জেলা প্রশাসন ও জাতীয় ভোক্তা অধিকার সংরক্ষণ অধিদপ্তর। সেমিনারে ব্যবসায়ী, গণমাধ্যমের কর্মী, উন্নয়নকর্মী ও জনপ্রতিনিধিরা অংশ নেন। সেমিনারে বক্তব্য দেন জেলা প্রশাসক মাহমুদুল হোসাইন খান, অতিরিক্ত জেলা প্রশাসক জাহাঙ্গীর হোসেন ও জেলা মৎস্য কর্মকর্তা আবদুস সালাম। 
 
