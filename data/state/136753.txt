
নারী ও শিশু নির্যাতন দমন আইনে করা মামলা বাতিল চেয়ে জনকণ্ঠ সম্পাদক আতিকুল্লাহ খান মাসুদসহ ছয়জনের করা আবেদন খারিজ করেছেন হাইকোর্ট। এতে এই মামলাটি চলতে আর কোনো বাধা নেই।বিচারপতি মো. এমদাদুল হক ও বিচারপতি এফ আর এম নাজমুল আহাসানের সমন্বয়ে গঠিত হাইকোর্ট বেঞ্চ আজ সোমবার এ রায় দেন।সহকারী অ্যাটর্নি জেনারেল আমিনুর রহমান প্রথম আলোকে বলেন, ২০০২ সালে রাজধানীর রমনা থানায় জনকণ্ঠ সম্পাদক আতিকুল্লাহ খান মাসুদসহ ছয়জনের বিরুদ্ধে এক নারী ওই মামলা করেন। জনকণ্ঠে প্রকাশিত কোনো একটি প্রতিবেদনের প্রেক্ষাপটে মামলাটি করা হয়।পরে ওই মামলাটির কার্যক্রম চ্যালেঞ্জ করে হাইকোর্টে আবেদন করেছিলেন মাসুদসহ ছয়জন। আজ তা খারিজ করা হলো।
