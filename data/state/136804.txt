
কক্সবাজারে বাংলাদেশ টেলিভিশনের (বিটিভি) ৫০ বছর পূর্তি অনুষ্ঠান গত ২৫ ডিসেম্বর বেলা ১১টায় শহরের একটি হোটেলে অনুষ্ঠিত হয়। কেক কেটে অনুষ্ঠান উদ্বোধন করেন জেলা প্রশাসক মো. রুহুল আমিন। এ সময় উপস্থিত ছিলেন অতিরিক্ত পুলিশ সুপার তোফায়েল আহমদ, জেলা আওয়ামী লীগের ভারপ্রাপ্ত সভাপতি এ কে আহমদ হোসেন, জেলা জাসদের সভাপতি নাইমুল হক চৌধুরী, কক্সবাজার সাংবাদিক ইউনিয়নের সভাপতি আবু তাহের, বিটিভির জেলা সংবাদদাতা জাহেদ সরওয়ার প্রমুখ। শেষে রাখাইন তরুণীরা নৃত্য ও গান পরিবেশন করেন।
