
ঢাকার রমনায় পুলিশ কনভেনশন হলে ১ আগস্ট গাজীপুর অফিসার্স ফোরামের উদ্যোগে ইফতার ও দোয়া মাহফিল হয়। স্বাস্থ্য ও পরিবারকল্যাণ মন্ত্রণালয়ের সচিব এম এম নিয়াজউদ্দিন এতে সভাপতিত্ব করেন। মাহফিলে পবিত্র রমজানের তাৎপর্য তুলে ধরে বক্তৃতা করেন বিসিএসআইআরের সাবেক চেয়ারম্যান আমজাদ হোসেন, প্রাথমিক ও গণশিক্ষা মন্ত্রণালয়ের যুগ্ম সচিব সিরাজুল ইসলাম, বাংলাদেশ পুলিশের ডিআইজি মঞ্জুর কাদের খান, বিসিকের ব্যবস্থাপক শরীফুল ইসলাম ভূঁইয়া ও গণপূর্ত বিভাগের নির্বাহী প্রকৌশলী মো. মনিরুজ্জামান প্রমুখ। বিজ্ঞপ্তি।
