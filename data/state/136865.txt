
ঢাকা মেট্রোপলিটন পুলিশের (ডিএমপি) কাউন্টার টেররিজম অ্যান্ড ট্রান্সন্যাশনাল ক্রাইমের (সিটিটিসি) প্রধান অতিরিক্ত কমিশনার মো. মনিরুল ইসলামসহ উপমহাপরিদর্শক (ডিআইজি) পদমর্যাদার ছয় কর্মকর্তাকে রদবদল করা হয়েছে।
আজ বুধবার স্বরাষ্ট্র মন্ত্রণালয়ের জননিরাপত্তা বিভাগের পুলিশ-১ অধিশাখার উপসচিব ধনঞ্জয় কুমার দাস স্বাক্ষরিত প্রজ্ঞাপনের বরাত দিয়ে অনলাইন নিউজ পোর্টাল ডিএমপি নিউজে কথা বলা হয়েছে।রদবদল হওয়া অন্য কর্মকর্তারা হলেন পুলিশ সদর দপ্তরের ডিআইজি এ কে এম শহিদুর রহমানকে পুলিশের টেলিকমিউনিকেশন অ্যান্ড ইনফরমেশন টেকনোলজিতে (টিএন্ডআইএম) বদলি করা হয়েছে। টিএন্ডআইএমের ডিআইজি মো. হারুন অর রশিদকে পুলিশ সদর দপ্তর, র‍্যাবের পরিচালক খন্দকার লুৎফুল কবিরকে অ্যান্টিটেররিজম ইউনিটের ডিআইজি করা হয়েছে, সিটিটিসির ডিআইজি মো. মনিরুল ইসলামকে ডিএমপির অতিরিক্ত কমিশনার করা হয়েছে। এ ছাড়া এসপিবিএনের (স্পেশাল সিকিউরিটি অ্যান্ড প্রোটেকশন ব্যাটালিয়ন) ডিআইজি বিশ্বাস আফজাল হোসেনকে বিশেষ শাখার (এসবি) ডিআইজি ও এসবির ডিআইজি মো. মোশাররফ হোসেন ভূঞাকে পুলিশের অপরাধ তদন্ত বিভাগের (সিআইডি) ডিআইজি করা হয়েছে।
