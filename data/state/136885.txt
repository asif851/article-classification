
‘একজন সফল উদ্যোক্তাই পারে দেশকে অর্থনৈতিকভাবে সমৃৃদ্ধির পথে এগিয়ে নিয়ে যেতে। তবে এ জন্য উদ্যোক্তাদের মধ্যে থাকতে হবে সততা, পরিশ্রমী মনোভাব ও দেশপ্রেম।’ সম্প্রতি সাদার্ন বিশ্ববিদ্যালয় বাংলাদেশের ব্যবসায় উদ্যোক্তা সোসাইটির উদ্বোধনী অনুষ্ঠানে প্রধান অতিথির বক্তব্যে উপাচার্য অধ্যাপক মোহাম্মদ আলী এ কথা বলেন।এ উপলক্ষে আয়োজিত অনুষ্ঠানে সভাপতিত্ব করেন ব্যবসায় প্রশাসন বিভাগের ডিন অধ্যাপক আবদুল মোক্তাদীর। বিশেষ অতিথি ছিলেন সহ-উপাচার্য অধ্যাপক শরীফুজ্জামান, দৈনিক আজাদীর ব্যবস্থাপনা সম্পাদক ওয়াহিদ মালিক, ব্যবসায় প্রশাসন বিভাগের প্রধান ইসরাত জাহান, রেজিস্ট্রার মন্তাজুল ইসলাম চৌধুরী ও সহকারী অধ্যাপক কাজী নাজমুল হুদা।অনুষ্ঠানের দ্বিতীয় পর্বে ছাত্রছাত্রীদের পরিবেশনায় সাংস্কৃতিক অনুষ্ঠানের আয়োজন করা হয়। পুরো অনুষ্ঠানের সার্বিক তত্ত্বাবধানে ছিলেন ব্যবসায় প্রশাসন বিভাগের শিক্ষক মোহাম্মদ হাসান ও মোহাম্মদ গাফ্ফার হোসাইন শাহ। বিজ্ঞপ্তি।
