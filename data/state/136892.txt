
ফরিদপুর পৌরসভার বিভিন্ন বস্তির দরিদ্র জনগোষ্ঠীর মানোন্নয়নে নানা উদ্যোগ নেওয়া হয়েছে। ১৪টি বেসরকারি উন্নয়ন সংস্থার সমন্বয়ে গঠিত সোসাইটি ফর দি আরবান পুওরের (সাফ) উদ্যোগে পৌরসভার বিহারি কলোনি, লালন নগর বিসর্জন ঘাট, বান্ধব পল্লিসহ ২৪টি বস্তির ১৫ হাজারের বেশি মানুষের মানোন্নয়নে নানা কর্মসূচি নেওয়া হয়েছে। গত শুক্রবার দুপুরে স্থানীয় একটি হোটেল এক মতবিনিময় অনুষ্ঠানে এ সংগঠনের কার্যক্রম তুলে ধরা হয়। মতবিনিময় সভায় রাসিনের নির্বাহী পরিচালক আসমা আক্তার মুক্তার সভাপতিত্বে প্রধান অতিথির বক্তব্য দেন পৌর মেয়র শেখ মাহতাব আলী। উন্নয়ন কর্মসূচির আওতায় রয়েছে কমিউনিটি ঘর নির্মাণ, পাকা রাস্তা ও ড্রেন নির্মাণ, নিরাপদ পানির ব্যবস্থা ও কমিউনিটি ল্যাট্রিন স্থাপন। 
