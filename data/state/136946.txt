
সিরাজগঞ্জে রেলওয়ে কলোনিতে একটি শিশুকে (১১) ধর্ষণচেষ্টার ঘটনায় গতকাল রোববার বিকেলে আদালতে শিশুটির জবানবন্দি রেকর্ড করা হয়েছে। প্রধান বিচার বিভাগীয় আদালতের বিচারক মোরসেদ আলম এ জবানবন্দি রেকর্ড করেন।মামলার তদন্ত কর্মকর্তা সদর থানার উপপরিদর্শক রাকিবুল ইসলাম বিষয়টি নিশ্চিত করে বলেন, শিশুটি গতকাল বিকেলে বিচারকের কামরায় উপস্থিত হয়ে জবানবন্দি দেয়। জবানবন্দি রেকর্ডের পর তাকে স্বজনদের কাছে হস্তান্তর করা হয়। তবে জবানবন্দির বিষয়ে বিস্তারিত জানা যায়নি। তিনি আরও জানান, শিশুটির দাদির দায়ের করা মামলায় শাহাদত হোসেন ও রুবেল হোসেন নামের দুজনকে আসামি করা হয়েছে। তাদের গ্রেপ্তারের চেষ্টা চলছে।গত শুক্রবার রাতে শহরের রেলওয়ে কলোনিতে ব্যবসায়ী শাহাদত ও রুবেল শিশুটির বাবার বাড়িতে গিয়ে তার দাদি ও ছোট ভাইসহ তিনজনকে কোমলপানীয়র সঙ্গে নেশাজাতীয় দ্রব্য খাইয়ে শিশুটিকে ধর্ষণের চেষ্টা করে।
