
ভোরের আলো ফুটতেই মেয়ের বাসায় যাবেন বলে বাসা থেকে বের হন আতাউর রহমান (৭০) ও তাঁর স্ত্রী রওশন আরা (৬০)। শেওড়াপাড়া বাসস্ট্যান্ডের পাশে হাজী আশরাফ আলী মার্কেটের সামনে তারা দাঁড়িয়ে ছিলেন। দ্রুতগতির একটি প্রাইভেট কার আচমকা এসে তাঁদের ধাক্কা দেয়। এতে ঘটনাস্থলে এই দম্পতি মারা যান।খবর পেয়ে তাঁদের ছেলে রায়হানসহ পরিবারের সদস্যরা ছুটে আসেন। সাংবাদিকদের তিনি বলেন, কোরবানির মাংস দিতে মেয়ের বাসা মোহাম্মদপুর যাচ্ছিলেন তাঁর মা-বাবা।প্রত্যক্ষদর্শীদের ভাষ্য, গাড়ি থেকে তিন যুবককে পালিয়ে যেতে দেখা গেছে। তাঁরা কাজীপাড়ার ওদিক থেকে আসছিলেন। গাড়ির ভেতর মদের বোতল পাওয়া যায়। এ থেকে ধারণা করা হচ্ছে, যুবকেরা মদ্যপ ছিলেন।
