
উদীচী সিলেটের সাবেক সাধারণ সম্পাদক এবং নাট্যসংগঠক প্রয়াত ম শমসের হোসেইন স্মরণে সভা করেছে বাংলাদেশ উদীচী শিল্পীগোষ্ঠী সিলেট জেলা সংসদ। গত শনিবার সন্ধ্যা সাড়ে সাতটায় নগরের সারদা হলের সম্মিলিত নাট্য পরিষদের মহড়াকক্ষে অনুষ্ঠিত এ সভায় সভাপতিত্ব করেন আয়োজক সংগঠনের সভাপতি এ কে শেরাম। সভায় উদীচী সিলেটের সাবেক সভাপতি তবারক হোসাইন, কেন্দ্রীয় কমিটির সহসভাপতি মো. আরশ আলী, পুরঞ্জয় চক্রবর্তী, সম্মিলিত নাট্য পরিষদ সিলেটের সাধারণ সম্পাদক রজতকান্তি গুপ্ত প্রমুখ বক্তব্য দেন। 
