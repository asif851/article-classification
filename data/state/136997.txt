
রাজধানীর কুড়িল উড়ালসড়ক থেকে নামার পর চালক নিয়ন্ত্রণ হারালে যাত্রীবাহী তুরাগ পরিবহনের একটি বাস উড়ালসড়কের নিচে খাদে পড়ে যায়। তবে এতে হতাহতের কোনো ঘটনা ঘটেনি।আজ সোমবার সকালে তুরাগ পরিবহনের বাসটি টঙ্গী থেকে সায়েদাবাদ যাওয়ার পথে এ ঘটনা ঘটে। ফায়ার সার্ভিসের চারটি ইউনিট ঘটনাস্থলে গিয়ে উদ্ধার তৎপরতা চালায় এবং বাসটি খাদ থেকে তুলে আনে। বাসের যাত্রীদের কেউ বড় ধরনের আঘাত পাননি। তবে তিনজন যাত্রী পাশের একটি বেসরকারি ক্লিনিক থেকে প্রাথমিক চিকিৎসা নিয়েছেন।ফায়ার সার্ভিসের দপ্তর থেকে জানানো হয়েছে, বাসটি নিয়ন্ত্রণ হারিয়ে খাদে পড়ে যায়। বেলা সাড়ে ১১টার দিকে খাদ থেকে বাসটি তোলা হয়েছে। এতে কেউ নিহত বা আহত হননি। কেউ নিখোঁজও নেই।
