
মৌলভীবাজারে কৃষি সম্প্রসারণ অধিদপ্তরের এম সাইফুর রহমান সড়কের খামারবাড়ী প্রাঙ্গণে গতকাল সোমবার থেকে তিন দিনের ডিজিটাল কৃষিপ্রযুক্তি মেলা শুরু হয়েছে। কৃষি সম্প্রসারণ অধিদপ্তর মৌলভীবাজার এবং জেলা কৃষি তথ্য ও যোগাযোগ কর্মকর্তার কার্যালয় যৌথভাবে এ মেলার আয়োজন করে। এ উপলক্ষে কৃষি সম্প্রসারণ অধিদপ্তর মৌলভীবাজার কার্যালয় মিলনায়তনে ভারপ্রাপ্ত জেলা প্রশাসক ও অতিরিক্ত জেলা ম্যাজিস্ট্রেট (এডিএম) মোহাম্মদ ফারুক আহমদের সভাপতিত্বে সভা হয়। এতে প্রধান অতিথি ছিলেন কৃষি সম্প্রসারণ অধিদপ্তর সিলেটের অতিরিক্ত পরিচালক মো. সাদির উদ্দিন। 
