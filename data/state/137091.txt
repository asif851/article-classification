
গণতান্ত্রিক অগ্রযাত্রার প্রধান বাধা দুর্নীতি। দুর্নীতির কারণে সবচেয়ে ক্ষতিগ্রস্ত হন নারী। গতকাল শনিবার বাংলা একাডেমির আবদুল করিম সাহিত্যবিশারদ মিলনায়তনে বিতর্ক প্রতিযোগিতার উদ্বোধনী অনুষ্ঠানে আলোচকেরা এ কথা বলেন।আন্তর্জাতিক নারী দিবস উপলক্ষে এই প্রতিযোগিতার আয়োজন করে টিআইবি। প্রতিযোগিতায় দেশের উচ্চমাধ্যমিক থেকে স্নাতকোত্তর পর্যায়ের ১৭টি শিক্ষাপ্রতিষ্ঠানের প্রায় দেড় শ বিতার্কিক অংশ নিচ্ছেন।উদ্বোধনী অনুষ্ঠানের প্রধান অতিথি মহিলা ও শিশুবিষয়ক মন্ত্রণালয়ের প্রতিমন্ত্রী মেহের আফরোজ চুমকি বলেন, নারীর সমতাভিত্তিক উন্নয়ন হলেই কেবল জাতীয় উন্নয়ন সম্ভব। নারী উন্নয়নে সরকারের নানা কর্মসূচির কথা উল্লেখ করে তিনি নারীদের লজ্জা-ভয় কাটিয়ে সাহসিকতার সঙ্গে সব বাধা অতিক্রমের আহ্বান জানান। বিজ্ঞপ্তি
