
কক্সবাজারের পেকুয়ায় অটোরিকশাচালক খুনের ঘটনায় হত্যা মামলা হয়েছে। নিহত মোহাম্মদ হোছাইনের মা হামিদা বেগম বাদী হয়ে গত রোববার রাতে চারজনের বিরুদ্ধে হত্যা মামলা করেন। গত রোববার টৈটং ইউনিয়নের বনকাননের গর্জনিয়াপাড়ার বাসিন্দা চালক মোহাম্মদ হোছাইনের লাশ উদ্ধার করা হয়। পেকুয়া থানার ওসি জিয়া মোহাম্মদ মোস্তাফিজ ভূঁইয়া বলেন, এ মামলায় গ্রেপ্তার আসামি আবদুর রহমানকে কারাগারে পাঠানো হয়েছে।
