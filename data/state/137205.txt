
নির্বাচন কমিশনার মো. শাহনেওয়াজ বলেছেন, এখন থেকে আর কোনো চিঠি নয়। যারাই নির্বাচনী আচরণবিধি লঙ্ঘন করবেন সঙ্গে সঙ্গে তাঁদের বিরুদ্ধে ব্যবস্থা নেওয়া হবে। আজ বুধবার রাজধানীর নির্বাচন কমিশন সচিবালয় কার্যালয়ে সাংবাদিকদের সঙ্গে আলাপকালে তিনি এসব কথা বলেন।এই নির্বাচন কমিশনার বলেন, নির্বাচনী আচরণবিধি লঙ্ঘনকারী যত বড় ব্যক্তি হোন না কেন, এমপি হন আর সাধারণ মানুষ হন সঙ্গে সঙ্গে তাঁর বিরুদ্ধে ব্যবস্থা নেওয়া হবে। প্রয়োজনে প্রার্থীর প্রার্থিতা বাতিল করে দেওয়া হবে।নির্বাচন কমিশনের পক্ষে একা নির্বাচন করা সম্ভব নয় উল্লেখ করে কমিশনার বলেন, সবার সহযোগিতা নিয়ে নির্বাচন করতে হয়। কারও সহযোগিতা চাওয়া মানে অসহায়ত্ব নয়।সরকারি দলের মন্ত্রী-সাংসদদের বিরুদ্ধে বিধি ভঙ্গের অব্যাহত অভিযোগের প্রেক্ষাপটে সম্প্রতি নির্বাচন কমিশনার মো. শাহনেওয়াজ বিষয়টি দেখার জন্য প্রধানমন্ত্রীর প্রতি অনুরোধ জানিয়েছেন।
