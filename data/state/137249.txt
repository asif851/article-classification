
শেরপুরের নালিতাবাড়ী উপজেলা জাতীয় পার্টির দুই বছর মেয়াদি কমিটি গঠন করা হয়েছে। এতে মো. আক্কাছ আলীকে সভাপতি ও মো. সোহেল রানাকে সাধারণ সম্পাদক করা হয়েছে। গত মঙ্গলবার দলটির জেলা সভাপতি ও সাধারণ সম্পাদক এ কমিটির অনুমোদন দেন।উপজেলা জাতীয় পার্টি সূত্র জানায়, শনিবার পৌর শহরের তারাগঞ্জ উত্তর বাজারে দলীয় কার্যালয়ে জেলা সভাপতি মো. ইলিয়াছ উদ্দিন, সাধারণ সম্পাদক শফিকুল ইসলাম, নকলা ও নালিতাবাড়ী উপজেলা সমন্বয়কারী শওকত সাঈদসহ জেলা কমিটির নেতাদের উপস্থিতিতে সম্মেলন হয়। সেখানে সবার মতামতের ভিত্তিতে মো. আক্কাছ আলীকে সভাপতি ও মো. সোহেল রানাকে সাধারণ সম্পাদক নির্বাচিত করা হয়। রোববার এ দুজন আলোচনা করে ৬৪ সদস্যের কার্যকরী কমিটি গঠন করেন। মঙ্গলবার এ কমিটি জেলায় পাঠানো হয়। রাতে জেলা কমিটির সভাপতি ও সাধারণ সম্পাদক সই করে এ কমিটির অনুমোদন দেন।জেলা কমিটির সভাপতি মো. ইলিয়াছ উদ্দিন গতকাল বুধবার বলেন, ‘গত মঙ্গলবার আমাদের কাছে ৬৪ সদস্যের তালিকা পাঠানো হয়। জেলা কমিটি সভা করে ও দলের কেন্দ্রীয় কমিটির মহাসচিব এ বি এম রহুল আমিন হাওলাদারের পরামর্শ নিয়ে উপজেলা কমিটিকে অনুমোদন দেয়।’
