
কুমিল্লার হোমনা উপজেলা সদরের বাজারসংলগ্ন একটি বাড়িতে অভিযান চালিয়ে মদ তৈরির সরঞ্জামসহ নারায়ণ চন্দ্র দাস নামের এক ব্যক্তিকে গ্রেপ্তার করেছে র্যাব-১১-এর সদস্যরা। গত সোমবার রাত আটটার দিকে র্যাব মাছবাজারসংলগ্ন ইন্দ্রজিতের বাড়িতে অভিযান চালায়। এ সময় ওই বাড়ি থেকে উপজেলা পরিষদের সুইপার নারায়ণ চন্দ্র দাসকে গ্রেপ্তার এবং ৫০০ লিটার চোলাই মদ, ৫১০ ক্যান বিয়ার, দুই লাখ ৪৫ হাজার টাকা, একটি স্টিলের ও একটি প্লাস্টিকের ড্রামসহ মদ তৈরির সরঞ্জাম উদ্ধার করা হয়।
