
রাজধানী মিরপুর এলাকার বাউনিয়াবাদে আগুন লাগার ঘটনা ঘটেছে। প্রায় আধা ঘণ্টার চেষ্টায় আগুন নিয়ন্ত্রণে আনে ফায়ার সার্ভিসের ১০টি ইউনিট। 
ফায়ার সার্ভিসের নিয়ন্ত্রণ কক্ষ জানায়, বৃহস্পতিবার দিবাগত রাত সাড়ে তিনটার দিকে মিরপুরের বাউনিয়াবাদে আগুন লাগার খবর পায় ফায়ার সার্ভিস। খবর পেয়ে সঙ্গে সঙ্গে ফায়ার সার্ভিসের ১০টি ইউনিট ঘটনাস্থলে পৌঁছে আগুন নিয়ন্ত্রণে কাজ শুরু করে। রাত প্রায় চারটা নাগাদ আগুন নিয়ন্ত্রণে আসে। তবে কীভাবে আগুনের এই সূত্রপাত তা জানাতে পারেননি ফায়ার সার্ভিসের নিয়ন্ত্রণ কক্ষের ওই কর্মকর্তা।
