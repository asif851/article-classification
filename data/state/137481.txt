
সুন্দরবনে দ্বিতীয় দফায় বাঘ গণনার কাজ শুরু হয়েছে। ২০১৫ সালের জুন পর্যন্ত এই গণনা চলবে। বাঘ গণনার প্রথম ধাপ গত এপ্রিলে শেষ হয়।৪ নভেম্বর থেকে চলছে বনের বিভিন্ন স্থান নির্ধারণ। এরপর ৮ থেকে ৯ নভেম্বর এসব স্থানে ক্যামেরা বসানোর কাজ শুরু হবে।বন বিভাগ সূত্রে জানা যায়, বিশ্বব্যাংকের অর্থায়নে ও ভারতের কারিগরি সহায়তায় দুই বছরমেয়াদি বাঘ গণনা প্রকল্পটি শুরু হয় ২০১৩ সালের মে মাসে। প্রাথমিক পর্যায়ে ট্রেনিংসহ অন্যান্য কাজ শেষ করে বাঘ গণনার কাজ শুরু হয় গত বছরের নভেম্বরে। এ প্রকল্প বাস্তবায়নে ব্যয় হবে প্রায় দুই কোটি ২৫ লাখ টাকা।২০০৪ সালের এক জরিপে দেখা গেছে, সুন্দরবনের বাংলাদেশ অংশে ৪৪০টি বাঘ রয়েছে। ভারত অংশে রয়েছে ২১৭টি বাঘ।বন বিভাগের তথ্য অনুযায়ী, ১৯৮২ সালে সুন্দরবনের বাংলাদেশ অংশে ৪৫৩টি বাঘ ছিল। ১৯৮৫ সালে এই সংখ্যা দাঁড়ায় ৪৫০টি।
