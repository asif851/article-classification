
নগরের বায়েজিদ থানাধীন তিনটি এলাকায় অভিযান চালিয়ে ৩৯টি অবৈধ গ্যাস সংযোগ বিচ্ছিন্ন করেছে কর্ণফুলী গ্যাস ডিস্ট্রিবিউশন কোম্পানি লিমিটেড (কেজিডিসিএল)। আজ বুধবার এ অভিযান চালানো হয়।
কর্ণফুলী গ্যাসের উপ-মহাব্যবস্থাপক (জনসংযোগ‍) আবদুল্লাহ আল মামুন বলেন, বায়েজিদ থানার বায়েজিদ বোস্তামি, জালালাবাদ ও মিরপাড়া এলাকায় বেলা ১১টা থেকে বেলা তিনটা পর্যন্ত এই অভিযান চালানো হয়। এ সময় ৩৯টি অবৈধ সংযোগ চিহ্নিত করে সেগুলো বিচ্ছিন্ন করা হয়েছে। এ ধরনের অভিযান নিয়মিত চলবে।
