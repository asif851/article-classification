
বাংলাদেশ ইউনিভার্সিটির (বিইউ) নতুন উপাচার্য হিসেবে যোগ দিয়েছেন অধ্যাপক আনোয়ারুল হক শরীফ। বিশ্ববিদ্যালয়ের আচার্য রাষ্ট্রপতি মো. আবদুল হামিদ আগামী চার বছরের জন্য তাঁকে এ পদে নিয়োগ দিয়েছেন।
অধ্যাপক শরীফ ১৯৬৪ ও ১৯৬৫ সালে ঢাকা বিশ্ববিদ্যালয় থেকে গণিতে স্নাতক এবং স্নাতকোত্তর ডিগ্রি অর্জন করেন এবং ১৯৭০ সালে নিজ বিভাগে সহকারী অধ্যাপক পদে যোগ দেন।
১৯৭৫ সালের অক্টোবরে তিনি লিবিয়ার ত্রিপলির আল-ফাতাহ বিশ্ববিদ্যালয়ে যোগদান করেন। সেখানে তিনি বাংলাদেশ কমিউনিটি স্কুল প্রতিষ্ঠা করেন। ১৯৮৭ সালে তিনি জাহাঙ্গীরনগর বিশ্ববিদ্যালয় গণিত বিভাগে সহযোগী অধ্যাপক হিসেবে যোগদান করেন। জাবি শিক্ষক সমিতির সদস্য, সিনেট ও সিন্ডিকেট সদস্য, হল প্রভোস্ট এবং ডিনের দায়িত্ব পালন করেছেন। বিজ্ঞপ্তি
 
