
ঈদ উপলক্ষে বাংলাদেশ সড়ক পরিবহন সংস্থা বিআরটিসি আজ বুধবার থেকে বিভিন্ন গন্তব্যে বাসের আগাম টিকিট দেওয়া শুরু করেছে। দ্বিতীয় দিনের মতো দেওয়া হচ্ছে ট্রেনের অগ্রিম টিকিট।বিআরটিসি কর্তৃপক্ষ জানায়, রাজধানীর বিআরটিসির মতিঝিল, জোয়ারসাহারা, কল্যাণপুর, গাবতলী, মোহাম্মদপুর, মিরপুর দ্বিতল বাস ডিপো, গাজীপুর বাস ডিপো, নারায়ণগঞ্জ বাস ডিপো ও ঢাকার ফুলবাড়িয়া কাউন্টারে টিকিট নিতে পারবেন যাত্রীরা। এ বিষয়ে জানতে চাইলে বিআরটিসির একজন কর্মকর্তা বলেন, আজ বুধবার থেকে আমাদের বিভিন্ন বাস ডিপোতে অগ্রিম টিকিট দেওয়া শুরু হয়েছে। চলবে ২০ সেপ্টেম্বর পর্যন্ত।বাংলাদেশ রেলওয়ে আজ দ্বিতীয় দিনের মতো ঈদের অগ্রিম টিকিট দিচ্ছে। আজ দেওয়া হচ্ছে ২১ সেপ্টেম্বরের টিকিট। আগামীকাল বৃহস্পতিবার ২২ সেপ্টেম্বরের, শুক্রবার ২৩ সেপ্টেম্বরের ও শনিবার ২৪ সেপ্টেম্বরের টিকিট দেওয়া হবে। পাঁচ দিনব্যাপী ঈদের আগাম টিকিট বিক্রি ১৯ সেপ্টেম্বর পর্যন্ত চলবে।অগ্রিম ফিরতি টিকিট বিক্রির প্রথম দিন ২৩ সেপ্টেম্বর দেওয়া হবে ২৭ সেপ্টেম্বরের টিকিট। ২৪ সেপ্টেম্বর ২৮ সেপ্টেম্বরের, ২৫ সেপ্টেম্বর ২৯ সেপ্টেম্বরের, ২৬ সেপ্টেম্বর ৩০ সেপ্টেম্বরের ও ২৭ সেপ্টেম্বর ১ অক্টোবরের টিকিট দেওয়া হবে। প্রতিবারের মতো এবারও প্রতিদিন সকাল নয়টা থেকে অগ্রিম টিকিট বিক্রি দেওয়া হচ্ছে। একজন সর্বোচ্চ চারটি টিকিট কিনতে পারবেন। বিক্রি করা আগাম টিকিট ফেরত নেওয়া হবে না।
