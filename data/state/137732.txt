
তৃতীয়বারের মতো প্রধানমন্ত্রী নির্বাচিত হওয়ায় শেখ হাসিনাকে শুভেচ্ছা জানিয়েছেন ভারতের রাষ্ট্রপতি প্রণব মুখার্জি।আজ সোমবার রাত পৌনে আটটায় প্রধানমন্ত্রীকে ফোন করে এ অভিনন্দন জানান প্রণব মুখার্জি। প্রধানমন্ত্রীর বিশেষ সহকারী (গণমাধ্যম) মাহবুবুল হক শাকিল ‘প্রথম আলো’কে এ তথ্য নিশ্চিত করেছেন। তিনি জানান, ‘ফোনে প্রণব মুখার্জি বলেছেন, “দুই দেশের সম্পর্ক জোরদার হবে। পারস্পরিক সুসম্পর্কের ভিত্তিতে দুই দেশ সামনে এগিয়ে যাবে।’”এর আগে ভারতের প্রধানমন্ত্রী মনমোহন সিং এবং ভারতের প্রধান বিরোধী দল ভারতীয় জনতা পার্টির (বিজেপি) জ্যেষ্ঠ নেতা লাল কৃষ্ণ আদভানি প্রধানমন্ত্রী শেখ হাসিনাকে অভিনন্দন জানান।এদিকে আজ চীন, ভিয়েতনাম ও কম্বোডিয়াও প্রধানমন্ত্রী ও তাঁর সরকারকে অভিনন্দন জানিয়েছে।
