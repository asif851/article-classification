
রাজধানীর মগবাজারের মধুবাগ পুলিশ ফাঁড়ির সামনে আজ শনিবার রাত সোয়া নয়টার দিকে পেট্রলবোমা নিক্ষেপ করেছে দুর্বৃত্তরা। এতে আট বছ​র বয়সের একটি শিশুসহ দুজন দগ্ধ হয়েছেন।
দগ্ধ ব্যক্তিরা হলেন পলাশ (৮) ও নুর মোহাম্মদ (২৬)। তাঁদের ঢাকা মেডিকেল কলেজ হাসপাতালের বার্ন ইউনিটে ভর্তি করা হয়েছে।হাসপাতাল সূত্র জানায়, রাতে পলাশ ও নুর মোহাম্মদ মধুবাগ বাজারসংলগ্ন পুলিশ ফাঁড়ির সামনে দিয়ে যাচ্ছিলেন। হঠাৎ​ সেখানে কে বা কারা পেট্রলবোমা নিক্ষেপ করে। পেট্রলবোমার আগুনে পলাশের হাত, পাসহ তিন শতাংশ ও নুর মোহাম্মদের ২০ শতাংশ পুড়ে যায়। রাত ১১টার দিকে তাঁদের ঢাকা মেডিকেল কলেজ হাসপাতালের বার্ন ইউনিটে আনা হয়।
