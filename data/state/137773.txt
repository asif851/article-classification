
গাজীপুরের টঙ্গীর কামারপাড়া মোড় থেকে গতকাল মঙ্গলবার দুপুরে জাল নোটসহ দুজনকে গ্রেপ্তার করেছে পুলিশ। গ্রেপ্তার হওয়া ব্যক্তিরা হলেন সিলেটের পারভিন আক্তার (২০) ও খুলনার সাগর হোসেন (২৭)। তাঁরা স্থানীয় আউচপাড়া এলাকায় মোল্লাবাড়ি রোডের একটি বাড়িতে ভাড়া থাকতেন। টঙ্গী মডেল থানার এএসআই মিজানুর রহমান জানান, দুজনের বিরুদ্ধে একটি মামলা করা হয়েছে।টঙ্গী (গাজীপুর) প্রতিনিধি
