
সিরাজগঞ্জের শাহজাদপুর উপজেলার গাড়াদহ বাসস্ট্যান্ডের কাছে তেলবাহী লরি ও নসিমনের সংঘর্ষে ঘটনাস্থলে পাঁচজন নিহত হয়েছেন। আজ মঙ্গলবার সকাল ছয়টার দিকে নগরবাড়ি-বগুড়া মহাসড়কে এ দুর্ঘটনা ঘটে। নিহত ব্যক্তির সংখ্যা বাড়তে পারে বলে আশঙ্কা করা হচ্ছে।
দুর্ঘটনায় সাত-আটজন আহত হয়েছেন। তাঁরা শাহজাদপুর উপজেলা স্বাস্থ্য কমপ্লেক্সে চিকিৎসাধীন। হতাহত ব্যক্তিরা সবাই নসিমনের যাত্রী বলে প্রাথমিকভাবে জানা গেছে।
হাটিকুমরুল হাইওয়ে থানার ভারপ্রাপ্ত কর্মকর্তা (ওসি) আব্দুল কাদের জিলানি ও ফায়ার ব্রিগেডের সহকারী পরিচালক নিজামউদ্দিন তথ্যের সত্যতা নিশ্চিত করেছেন।
