
নারায়ণগঞ্জের বন্দর থানা এলাকা থেকে নিষিদ্ধ জঙ্গি সংগঠন জামাআতুল মুজাহিদীন বাংলাদেশের (জেএমবি) নারী সদস্যসহ তিনজন সক্রিয় সদস্যকে আটক করেছে র‍্যাব-১১। তাঁদের কাছ থেকে উসকানিমূলক বই ও প্রচারপত্র উদ্ধার করা হয়েছে। 
র‍্যাপিড অ্যাকশন ব্যাটালিয়নের (র‍্যাব-১১) জ্যেষ্ঠ সহকারী পুলিশ সুপার আলেপ উদ্দিন জানান, গতকাল মঙ্গলবার রাতে নারায়ণগঞ্জ বন্দর উপজেলায় অভিযান চালিয়ে জেএমবির তিন সক্রিয় সদস্যকে আটক করা হয়। পরে আনুষ্ঠানিকভাবে এ তথ্য জানানো হবে। তাঁদের কাছ থেকে উগ্রবাদী বই ও প্রচারপত্র (লিফলেট) উদ্ধার করা হয়।
