
আহমদ স্মৃতি সংসদের আয়োজনে ৬১ ব্যক্তি স্বেচ্ছায় রক্তদান করলেন। ধানমন্ডির ডব্লিউভিএ মিলনায়তনে গতকাল রোববার বাংলাদেশ রেড ক্রিসেন্ট সোসাইটির সহযোগিতায় রক্তদান কর্মসূচির আয়োজন করা হয়। অনুষ্ঠানটি স্বাধীনতাযুদ্ধে নিহত শহীদদের প্রতি উৎসর্গ করা হয়। সংগঠনটির পরিষদ সদস্য আতিকা বতুল খানমের সভাপতিত্বে কবি আসাদ চৌধুরী ও বঙ্গবন্ধু শেখ মুজিব মেডিকেল বিশ্ববিদ্যালয়ের সহযোগী অধ্যাপক নুজহাত চৌধুরী বক্তব্য দেন। অনুষ্ঠানে স্বেচ্ছায় রক্তদানকারী দম্পতি মিয়া তৈমুর হোসেন ও কানিজ ফাতেমাকে সম্মাননা দেওয়া হয়। বিজ্ঞপ্তি
