
গাজীপুরের শ্রীপুর উপজেলার চন্নাপাড়া এলাকায় গতকাল সোমবার সকালে আগুন লেগে এক ব্যবসায়ীর বসতবাড়ির সাতটি ঘর পুড়ে গেছে। ফায়ার সার্ভিস ও এলাকাবাসী সূত্রে জানা গেছে, সকাল নয়টার দিকে ওই এলাকার চাল ব্যবসায়ী আবু বকরের বসতঘরে আগুনের সূত্রপাত হয়। পরে তা নিয়ন্ত্রণের বাইরে চলে যায়। আগুনে ওই ঘরগুলোতে থাকা রেফ্রিজারেটর, টেলিভিশন ও আসবাব পুড়ে যায়। বৈদ্যুতিক শর্টসার্কিট থেকে আগুনের সূত্রপাত হয়েছে বলে প্রাথমিকভাবে ধারণা করছেন ফায়ার সার্ভিসের কর্মীরা। শ্রীপুর ফায়ার সার্ভিস স্টেশন অফিসার মো. তাশাররফ হোসেন ঘটনার সত্যতা নিশ্চিত করেছেন। গাজীপুর প্রতিনিধি
