
বরিশালে নগরের বেলতলা এলাকায় গত শুক্রবার রাতে কীর্তনখোলা নদীর তীরে ধাক্কা খেয়ে একটি লঞ্চের কিছু অংশ ডাঙায় উঠে যায়। তবে এতে হতাহতের ঘটনা ঘটেনি। গতকাল সন্ধ্যা সাড়ে ছয়টা পর্যন্ত এটি উদ্ধারের তৎপরতা শুরু হয়নি।লঞ্চের মাস্টার মো. আক্তারুজ্জামানের দাবি, কুয়াশার কারণে লঞ্চটি ওই দুর্ঘটনার শিকার হয়েছে। তবে বাংলাদেশ নৌ-পরিবহন কর্তৃপক্ষের (বিআইডব্লিউটিএ) ওই সময় বরিশালে তেমন কুয়াশা ছিল না। অন্য সব লঞ্চ নিরাপদে ঢাকায় পৌঁছেছে। চালকের গাফিলতির কারণেই দুর্ঘটনা ঘটেছে।বরিশাল নৌবন্দর কর্তৃপক্ষ জানায়, রাত পৌনে নয়টার দিকে দ্বীপরাজ নামের লঞ্চটি ছয় শতাধিক যাত্রী নিয়ে বন্দর ছেড়ে ঢাকার উদ্দেশে যাত্রা করে। পৌনে এক ঘণ্টার মধ্যে লঞ্চটি কীর্তনখোলা নদীর বেলতলা এলাকায় পৌঁছে। হঠাৎ করে তীরের সঙ্গে ধাক্কা খায় লঞ্চটি।লঞ্চযাত্রীরা জানান, লঞ্চটি দ্রুতবেগে তীরে ধাক্কা খেয়ে কিছু অংশ তীরে উঠে যায়। এ সময় লঞ্চের যাত্রী, চালক ও আনসাররা দ্রুত লঞ্চ থেকে মেনে যান। পরে পানির দিকে থাকা লঞ্চের অংশটি আস্তে আস্তে ডুবে যায়।
