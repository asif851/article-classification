
ধর্ষণের দায়ে গাইবান্ধার সুন্দরগঞ্জ উপজেলার বাজারপাড়া গ্রামের খায়রুল ইসলাম (৩৫) নামের এক ব্যক্তিকে যাবজ্জীবন কারাদণ্ড দিয়েছেন আদালত। আজ মঙ্গলবার গাইবান্ধার নারী ও শিশু নির্যাতন দমন ট্রাইব্যুনালের বিচারক রত্নেশ্বর ভট্টাচার্য এ রায় দেন।
এক​ই সঙ্গে আদালত খায়রুল ইসলামকে ২৫ হাজার টাকা জরিমানা এবং অনাদায়ে আরও এক বছরের কারাদণ্ড দেন।
মামলার বিবরণে জানা যায়, ২০০৫ সালের ৫ মে রাতে উপজেলার বাজারপাড়া গ্রামের এক গৃহবধূকে ধর্ষণ করেন প্রতিবেশী খায়রুল। এ ঘটনায় ওই গৃহবধূ বাদী হয়ে একই বছরের ১৭ মে গাইবান্ধা নারী ও শিশু নির্যাতন দমন ট্রাইব্যুনালে মামলা করেন।
রাষ্ট্রপক্ষের আইনজীবী মহিবুল হক বলেন, সাক্ষ্য প্রমাণে খায়রুল দোষী প্রমাণিত হওয়ায় বিচারক এই রায় দেন।
