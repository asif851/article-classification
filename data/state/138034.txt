
কর্মশালার মাধ্যমে নাট্যকর্মী সংগ্রহের উদ্দেশ্যে বাংলাদেশ উদীচী শিল্পীগোষ্ঠী কেন্দ্রীয় নাটক বিভাগ তিন মাসব্যাপী অভিনয় কর্মশালার আয়োজন করেছে। এটি কর্মশালার চতুর্দশ আবর্তন। ৯ নভেম্বর পর্যন্ত উদীচীর কেন্দ্রীয় কার্যালয় (১৪/২, তোপখানা রোড, জাতীয় প্রেসক্লাবের বিপরীতে) থেকে আবেদনপত্র সংগ্রহ ও জমা দেওয়া যাবে। এ ছাড়া, জাতীয় নাট্যশালার চিলেকোঠা; অভিক প্রকাশ, আজিজ সুপার মার্কেট, শাহবাগ এবং উদীচী, জগন্নাথ বিশ্ববিদ্যালয় সংসদে। ১০ নভেম্বর বিকেল পাঁচটায় উদীচী কেন্দ্রীয় কার্যালয়ে আবেদনকারীদের সাক্ষাৎকার গ্রহণ করা হবে। ১১ নভেম্বর থেকে শুরু এ কর্মশালায় প্রশিক্ষক হিসেবে থাকবেন নাট্যব্যক্তিত্ব মামুনুর রশীদ, লাকী ইনাম, আফরোজা বানু, অধ্যাপক রতন সিদ্দিকী, কামাল উদ্দিন কবির, আজাদ আবুল কালাম, আশীষ খন্দকার প্রমুখ।
বিজ্ঞপ্তি 
