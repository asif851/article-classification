
রাষ্ট্রধর্ম ইসলাম চ্যালেঞ্জ করে ২৮ বছর আগে করা রিট আবেদন সরাসরি খারিজ করে দেওয়ায় আজ সোমবারের হরতাল প্রত্যাহার করেছে জামায়াতে ইসলামী। গণমাধ্যমে পাঠানো এক বিবৃতিতে দলটি এ কথা জানিয়েছে।
রিট খারিজ হওয়ার বিষয়টিকে ‘ঐতিহাসিক’ বিজয় আখ্যা দিয়ে জামায়াতের ভারপ্রাপ্ত সেক্রেটারি জেনারেল শফিকুর রহমান বিবৃতিতে বলেন, ‘আজকের এই ঐতিহাসিক বিজয় নির্দিষ্ট কোনো দল, ব্যক্তি বা গোষ্ঠীর বিজয় নয়। এ দেশের ১৬ কোটি মানুষেরই বিজয়।’
