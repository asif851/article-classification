
আসন্ন ঈদুল ফিতরে নারায়ণগঞ্জ শহরকে যানজটমুক্ত রাখতে প্রধান সড়কের দুই পাশের ফুটপাত থেকে হকারদের উচ্ছেদ করা হয়েছে। গতকাল রোববার অতিরিক্ত পুলিশ সুপার (ট্রাফিক) বদরুল আলমের নেতৃত্বে ওই অভিযান চালানো হয়। বদরুল আলম বলেন, উচ্ছেদ অভিযানটি পরিচালনার আগে শহরে মাইকিং করা হয়েছে। গতকাল সকাল থেকে দুপুর পর্যন্ত ওই অভিযান চলে। এ সময় শহরের প্রধান সড়ক বঙ্গবন্ধু সড়কের দুই পাশের ফুটপাতে বসা শতাধিক হকারকে উচ্ছেদ করা হয়। ঈদ সামনে রেখে প্রতিবছরই ফুটপাত হকারদের দখলে চলে যায়। নারায়ণগঞ্জ প্রতিনিধি|
