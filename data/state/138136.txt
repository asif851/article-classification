
মেয়াদোত্তীর্ণ সিএনজিচালিত অটোরিকশা ও লক্কড়-ঝক্কড় বাসের ভাড়া বৃদ্ধি না করার দাবি জানিয়েছে বাংলাদেশ যাত্রী কল্যাণ সমিতি।গতকাল সোমবার জাতীয় প্রেসক্লাবের সামনে আয়োজিত এক মানববন্ধন কর্মসূচিতে এই দাবি জানানো হয়। বক্তারা বলেন, বর্তমান গণপরিবহন আরামদায়ক তো নয়-ই, বরং অনিরাপদ। নিম্নমানের এই পরিবহনব্যবস্থায় বর্তমানে যে ভাড়া নির্ধারণ করা আছে, তাই অযৌক্তিক ও অগ্রহণযোগ্য।
