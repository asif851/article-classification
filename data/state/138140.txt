
শিশুদের পাঠশালার উৎসবশিশুদের পাঠশালার উদ্যোগে দুই দিনব্যাপী শিশু উৎসব সমাপ্ত হয়েছে গত ৩০ জুন। উৎসবের সমাপনী দিনটি ছিল সুবিধাবঞ্চিত শিশুদের দখলে। সুবিধাবঞ্চিত দুই শতাধিক শিশু হাসি আর উচ্ছ্বাসে খেলেছে, মেতেছে এবং গেয়েছে জীবনের জয়গান। সেদিন তাদের সংবর্ধনা ও শিক্ষাসামগ্রী দেওয়া হয়। গত ২৯ জুন মুসলিম হল ও শহীদ মিনার প্রাঙ্গণে শুরু হয় উৎসব।উৎসব চলাকালে উদ্যাপন পরিষদের চেয়ারম্যান মো. ইলিয়াছের সভাপতিত্বে অনুষ্ঠিত এক সভায় স্বাগত বক্তব্য দেন শুকলাল দাশ। বক্তব্য দেন সিটি করপোরেশনের শিক্ষা স্ট্যান্ডিং কমিটির চেয়ারম্যান কাউন্সিলর রেখা আলম চৌধুরী, শিশু উৎসবের কো-চেয়ারম্যান উত্তম কুমার দত্ত, তড়িৎ কান্তি দে, উৎসব উদ্যাপন পরিষদের যুগ্ম মহাসচিব চট্টগ্রাম বিশ্ববিদ্যালয়ের শিক্ষক মাধব দীপ।২৯ জুন উৎসবের দ্বিতীয় পর্বে উপজেলা পর্যায়ে বৃত্তিপ্রাপ্ত শিক্ষার্থীদের পুরস্কার বিতরণ অনুষ্ঠানের উদ্বোধন করেন চট্টগ্রাম মঞ্চ-এর সম্পাদক সৈয়দ উমর ফারুক। অনুষ্ঠানে প্রধান অতিথি ছিলেন চট্টগ্রাম প্রেসক্লাবের সভাপতি আলী আব্বাস। প্রধান আলোচক ছিলেন চট্টগ্রাম বিশ্ববিদ্যালয় শিক্ষক সমিতির সাধারণ সম্পাদক ড. সেকান্দর চৌধুরী। অনুষ্ঠানে সভাপতিত্ব করেন তড়িৎ কান্তি দে। বিজ্ঞপ্তি।
বৈদ্যুতিক টেকনিশিয়ান সমিতির আর্থিক সহায়তা প্রদানচট্টগ্রাম বৈদ্যুতিক টেকনিশিয়ান সমিতির কার্যালয়ে সমিতির প্রয়াত সদস্যদের পরিবারগুলোকে আর্থিক সহযোগিতা দেওয়া হয়। এ উপলক্ষে সভাপতি শাহজাহান ভূঁইয়ার সভাপতিত্বে ও সাধারণ সম্পাদক জামাল উদ্দিন ফরায়েজীর সঞ্চালনায় অনুষ্ঠিত এক সভায় প্রধান অতিথি ছিলেন চট্টগ্রাম বৈদ্যুতিক টেকনিশিয়ান সমিতির প্রধান উপদেষ্টা হারুন-অর-রশিদ ভূঁইয়া, বিশেষ অতিথি ছিলেন হোসেন লাইটিংয়ের ব্যবস্থাপনা পরিচালক তারিক হোসেন, সংগঠনের সাবেক সভাপতি মুহাম্মদ ছায়েদুল হক প্রমুখ।সভায় প্রয়াত সদস্য মফিজুর রহমানের পক্ষে তাঁর ছেলে আবুল কালাম আজাদ, নাছির উদ্দিনের পক্ষে ছেলে সামির, জামাল উদ্দিনের পক্ষে তাঁর মা ময়ূর উন নেছা ও নিতাই মজুমদারের পক্ষে তাঁর স্ত্রী শিমু মজুমদার আর্থিক সহায়তা গ্রহণ করেন।শাহজাহান ভূঁইয়া বলেন, যেসব সদস্য মৃত্যুবরণ করেছেন, তাঁদের পরিবারকে সমিতির পক্ষ থেকে ১০ হাজার টাকা এবং হোসেন লাইটিংয়ের পক্ষ থেকে পাঁচ হাজার টাকা মোট ১৫ হাজার টাকা করে অনুদান প্রদান করা হয়। বিজ্ঞপ্তি।
পশ্চিম মাদারবাড়ি আওয়ামী লীগের সম্মেলন অনুষ্ঠিতপশ্চিম মাদারবাড়ি আওয়ামী লীগের ত্রিবার্ষিক সম্মেলন গত ২৯ জুন পশ্চিম মাদারবাড়ি সিটি করপোরেশন বালিকা উচ্চবিদ্যালয়ে অনুষ্ঠিত হয়। সম্মেলনে কাউন্সিলরদের ভোটে পশ্চিম মাদারবাড়ি ওয়ার্ড আওয়ামী লীগের সভাপতি পদে আলী বক্স ও সাধারণ সম্পাদক পদে মো. জহির ইকবাল নির্বাচিত হন।সম্মেলনের প্রথম অধিবেশনে আলী বক্সের সভাপতিত্বে অতিথি হিসেবে উপস্থিত ছিলেন নগর আওয়ামী লীগের সভাপতি এ বি এম মহিউদ্দীন চৌধুরী ও প্রাথমিক ও গণশিক্ষামন্ত্রী আফছারুল আমিন।শুরুতে জাতীয় ও দলীয় পতাকা উত্তোলন করেন ডবলমুরিং থানা আওয়ামী লীগের আহ্বায়ক মাহবুবুল হক মিয়া ও যুগ্ম আহ্বায়ক দোস্ত মোহাম্মদ। দ্বিতীয় অধিবেশনে কাউন্সিলররা সরাসরি ভোট দিয়ে পশ্চিম মাদারবাড়ি ওয়ার্ড আওয়ামী লীগের নতুন নেতৃত্ব নির্বাচিত করেন। বিজ্ঞপ্তি।
বেতার কর্মচরী আবদুর রবের শোকসভাবাংলাদেশ বেতার, চট্টগ্রাম কেন্দ্রের চতুর্থ শ্রেণীর কর্মচারী আবদুর রবের মৃত্যুতে গত ২৬ জুন আগ্রাবাদ বেতার ভবনে শোকসভা অনুষ্ঠিত হয়। সভায় মরহুমের আত্মার মাগফিরাত কামনা করে দোয়া মাহফিল অনুষ্ঠিত হয়। এতে সভাপতিত্ব করেন বাংলাদেশ বেতার চট্টগ্রাম কেন্দ্রের আঞ্চলিক পরিচালক সৈয়দা শাম্মী আরা চৌধুরী।এতে অন্যান্যের মধ্যে বক্তব্য দেন বেতারের আঞ্চলিক প্রকৌশলী কাজী লিয়াকত আলী, সহকারী বার্তা নিয়ন্ত্রক মাসুদুর রহমান, সহকারী পরিচালক এ বি এম নাজমুল হাছান প্রমুখ। দোয়া মাহফিল পরিচালনা করেন মো. আমিনুল ইসলাম। বিজ্ঞপ্তি।
শিক্ষক সমিতির বৃত্তি পরীক্ষার সনদ বিতরণ সম্পন্নবাংলাদেশ শিক্ষক সমিতি চট্টগ্রাম আঞ্চলিক শাখা পরিচালিত ট্যালেন্ট বৃত্তি পরীক্ষা ২০১২-এর সনদ ও বৃত্তি বিতরণ অনুষ্ঠান গত ২৮ জুন বিকেলে রেলওয়ে পাবলিক স্কুল মিলনায়তনে অনুষ্ঠিত হয়।শিক্ষক সমিতি চট্টগ্রাম আঞ্চলিক শাখার সভাপতি মুহিবুর রহমান চৌধুরীর সভাপতিত্বে প্রধান অতিথি হিসেবে উপস্থিত থেকে শিক্ষার্থীদের সনদ ও বৃত্তি বিতরণ করেন কক্সবাজার সরকারি কলেজের অধ্যক্ষ এ কে এম ফজলুল করিম চৌধুরী।বৃত্তি পরীক্ষা কমিটির সচিব সাইফুল ইসলাম চৌধুরীর সঞ্চালনায় অনুষ্ঠানে বক্তব্য দেন শিক্ষক সমিতি চট্টগ্রাম আঞ্চলিক শাখার সচিব এম এ ছফা চৌধুরী, চট্টগ্রাম মহানগর শাখার সভাপতি সাখাওয়াত হোসাইন তালুকদার, বৃত্তি পরীক্ষা কমিটির আহ্বায়ক নজরুল ইসলাম হোসাইনী, সনদ ও বৃত্তিপ্রাপ্ত শিক্ষার্থী তাসনূভা সালসাবিল ও আনারাতুল জান্নাহ। বিজ্ঞপ্তি।
তাজকিয়ার বিতর্ক-বিষয়ক কর্মশালাযুব সংগঠন তাজকিয়ার উদ্যোগে বিতর্ক-বিষয়ক দিনব্যাপী কর্মশালা অনুষ্ঠিত হয়। গত ২৮ জুন জাকির হোসেন সড়কে হালিমা রোকেয়া মেমোরিয়াল হলে অনুষ্ঠিত কর্মশালায় চট্টগ্রাম অঞ্চলের বিভিন্ন তরুণ ও যুব সংগঠনের সদস্যরা অংশ নেন।কর্মশালা উদ্বোধন করেন চ্যানেল আই চট্টগ্রাম কার্যালয়ের প্রধান চৌধুরী ফরিদ। বিশেষ অতিথি ছিলেন শাহানশাহ্ জিয়াউল হক মাইজভান্ডারী ট্রাস্টের সচিব এ এন এম এ মোমিন। প্রশিক্ষক ছিলেন অরুণ ভদ্র, সাইফুদ্দিন, শেখ এহসান উদ্দীন ও রায়হানুল ইসলাম। সমাপনী বক্তব্য দেন কর্মশালার প্রধান সমন্বয়ক অন্তু নূর। বিজ্ঞপ্তি।
ফেনীতে মাদকবিরোধী সমাবেশ ও শোভাযাত্রাআন্তর্জাতিক মাদকবিরোধী দিবস উপলক্ষে সমাবেশ ও শোভাযাত্রার আয়োজন করেছে প্রথম আলো ফেনী বন্ু্লসভা। গত ২৫ জুন সকালে ফেনী প্রেসক্লাব মিলনায়তনে সংগঠনের সভাপতি হারুন অর রশিদের সভাপতিত্বে সমাবেশে প্রধান অতিথি ছিলেন প্রথম আলো ফেনীর নিজস্ব প্রতিবেদক আবু তাহের। বিশেষ অতিথি ছিলেন ফেনীর চাড়িপুর বিসিক শিল্প মালিক সমিতির সহসভাপতি আনোয়ার হোসেন ভূঁঞা ও ফেনী সরকারি কলেজের সহযোগী অধ্যাপক মোশাররফ হোসেন। ফেনী বন্ধুসভার সাধারণ সম্পাদক শেখ আশিকুন নবীর সঞ্চালনায় আরও বক্তব্য দেন জহিরুল ইসলাম, হারুনুর রশিদ, রাসেল চৌধুরী প্রমুখ। সমাবেশ শেষে শোভাযাত্রা শহরের বিভিন্ন সড়ক প্রদক্ষিণ করে।নিজস্ব প্রতিবেদক, ফেনী
কবিতা ও কথামালায় হাফিজ রশিদ খানের জন্মদিন পালনআদিবাসী কাব্য, টোটেমের রাতে হত্যাকাণ্ড, জুম পাহাড়ের ওমসহ ১১টি কাব্যগ্রন্থে স্বকীয় এক কাব্যভাষার জন্ম দিয়েছেন কবি হাফিজ রশিদ খান। পার্বত্য চট্টগ্রামের নিসর্গ ও আদিবাসীদের জীবন এঁকেছেন তিনি নিজস্ব ঢঙে।গত ২৩ জুন হাফিজ রশিদ খানের ৫২তম জন্মবার্ষিকী উপলক্ষে আয়োজিত অনুষ্ঠানে এ কথা বলেন আলোচকেরা।বিভিন্ন কোরাসের আয়োজনে নগরের চেরাগি পাহাড়ে অবস্থিত চট্টগ্রাম একাডেমি মিলনায়তনে সন্ধ্যা সাতটায় শুরু হয় এ অনুষ্ঠান। অনুষ্ঠান সঞ্চালনা করেন কামরুল হাসান। শুরুতে হাফিজ রশিদ খানের জীবনী পাঠ করেন মনিরুল মনির। এরপর তাঁর জীবন ও কাজ নিয়ে আলোচনা করেন খালিদ আহসান, বিশ্বজিৎ চৌধুরী, এজাজ ইউসুফী, মহীবুল আজিজ, খালেদ হামিদী, নাজিমুদ্দীন শ্যামল, রিজোয়ান মাহমুদ, কামরুজ্জামান জাহাঙ্গীর ও শাহিদ হাসান।—আলোকিত প্রতিবেদক
লায়ন্স ক্লাব অব চিটাগাং মেট্রোপলিটনের নতুন কমিটি গঠনলায়ন্স ক্লাব অব চিটাগাং মেট্রোপলিটনের এক সভা গত ২১ জুন সন্ধ্যায় স্থানীয় একটি রেস্টুরেন্টে জাহেদুল ইসলাম চৌধুরীর সভাপতিত্বে অনুষ্ঠিত হয়। সভায় উপস্থিত সবার সম্মতিক্রমে ২০১৩-১৪ সেবাবর্ষের জন্য জাহেদুল ইসলাম চৌধুরীকে সভাপতি, মো. দিদারুল আলমকে সাধারণ সম্পাদক ও কাজী মাহমুদ ইমামকে কোষাধ্যক্ষ করে ১৫ সদস্যবিশিষ্ট একটি কমিটি গঠন করা হয়। কমিটি ১ জুলাই থেকে কার্যক্রম শুরু করে। বিজ্ঞপ্তি।
সোনালী ব্যাংক জামাল খান শাখার গ্রাহক সমাবেশসোনালী ব্যাংক লিমিটেড জামালখান সড়ক শাখার গ্রাহক সংগ্রহ পক্ষ উপলক্ষে এক সমাবেশ গত ১৮ জুন শাখা ব্যবস্থাপক হারুন উর রশিদের সভাপতিত্বে অনুষ্ঠিত হয়। এতে প্রধান অতিথি ছিলেন উপমহাব্যবস্থাপক এম এ কাইয়ুম। তিনি সোনালী ব্যাংকে হিসাব খোলার মাধ্যমে সঞ্চয় করে পারিবারিক ও রাষ্ট্রীয় জীবনে সুখ-সমৃদ্ধি অর্জনের জন্য আহ্বান জানান। আগত গ্রাহকদের মধ্যে বক্তব্য দেন দিলীপ দে, মাহবুবুল আলম প্রমুখ। বিজ্ঞপ্তি।
