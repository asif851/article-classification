
আখাউড়ায় গঙ্গাসাগর ও কসবার ইমামবাড়ী রেলস্টেশনের মাঝামাঝি জায়গায় রেললাইন অতিরিক্ত গরমে বাঁকা হয়ে গেছে। এতে আজ শুক্রবার দুপুর ১২টা থেকে এখন পর্যন্ত চট্টগ্রামের সঙ্গে ঢাকা ও সিলেটের সব ধরনের ট্রেন চলাচল বন্ধ রয়েছে।চট্টগ্রাম থেকে ঢাকাগামী চট্টলা এক্সপ্রেস ও ঢাকা থেকে চট্টগ্রামগামী কর্ণফুলী এক্সপ্রেস ট্রেন দুটি আখাউড়া ও কসবায় আটকা পড়েছে।আখাউড়া রেলওয়ে জংশনের ট্রেন নিয়ন্ত্রণকক্ষের কেবিন মাস্টার জসীম উদ্দিন এ তথ্যের সত্যতা নিশ্চিত করেছেন। তিনি বলেন, আখাউড়া থেকে রেলওয়ের প্রকৌশল বিভাগের একটি দল ঘটনাস্থলে যাচ্ছে।
