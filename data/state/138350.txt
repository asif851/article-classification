
রাজধানীর বনানী কবরস্থানে চিরনিদ্রায় শায়িত হয়েছেন বিচারপতি ও সাবেক তত্ত্বাবধায়ক সরকারের প্রধান উপদেষ্টা মুহাম্মদ হাবিবুর রহমান। আজ সোমবার বাদ আসর দ্বিতীয় জানাজার পর মাগরিবের আগে বনানী কবরস্থানে তাঁর দাফন সম্পন্ন হয়।বেলা সাড়ে ১১টা থেকে দুপুর সোয়া ১২টা পর্যন্ত কেন্দ্রীয় শহীদ মিনারে সর্বস্তরের মানুষ তাঁর প্রতি শেষ শ্রদ্ধা জানায়। হাজারো মানুষের দীর্ঘ লাইন শহীদ মিনার থেকে ঢাকা মেডিকেল কলেজের প্রবেশ ফটক ছাড়িয়ে যায়।কেন্দ্রীয় শহীদ মিনার থেকে দুপুর সাড়ে ১২টার দিকে এই ভাষাসৈনিকের মরদেহ নিয়ে যাওয়া হয় তাঁর দীর্ঘদিনের কর্মস্থল সুপ্রিম কোর্ট চত্বরে। সেখানে শ্রদ্ধা নিবেদনের পর জানাজা সম্পন্ন হয়। সেখান থেকে নেওয়া হয় গুলশান আজাদ মসজিদে। সেখানে দ্বিতীয় জানাজা সম্পন্ন হয়।হঠাত্ অসুস্থ বোধ করায় বিচারপতি মুহাম্মদ হাবিবুর রহমানকে গত শনিবার রাত নয়টার দিকে অচেতন অবস্থায় রাজধানীর ইউনাইটেড হাসপাতালে নিয়ে যাওয়া হয়। সেখানে চিকিত্সকেরা তাঁকে মৃত ঘোষণা করেন। রাজধানীর ইউনাইটেড হাসপাতালের হিমঘরে তাঁর মরদেহ রাখা হয়।
আজ সকালে হাসপাতাল থেকে মরদেহ গুলশানে তাঁর বাসভবনে নিয়ে যাওয়া হয়। সেখানে পরিবারের সদস্য ও স্বজনেরা শেষবারের মতো তাঁকে বিদায় জানান।
মু হা ম্ম দ হা বি বু র র হ মা নে র প্র য়া ণ
প্রজ্ঞা ও দক্ষতার বিরল সমাবেশ
বিচারপতি হাবিবুর রহমানের প্রয়াণ
চলে গেলেন আলোর দিশারি
