
সচিব হিসেবে পদোন্নতি পেলেন পররাষ্ট্র মন্ত্রণালয়ের তিন কর্মকর্তা। তাঁরা হলেন জাপানে বাংলাদেশের রাষ্ট্রদূত মাসুদ বিন মোমেন, পররাষ্ট্র মন্ত্রণালয়ের অতিরিক্ত সচিব মিজানুর রহমান ও সিঙ্গাপুরে বাংলাদেশের হাইকমিশনার মাহবুব জামান। গত ২৭ আগস্ট তাঁরা পদোন্নতি পান। পররাষ্ট্র মন্ত্রণালয়ের এক জ্যেষ্ঠ কর্মকর্তা গতকাল বৃহস্পতিবার প্রথম আলোকে এ তথ্য জানান।নতুন তিনজনের পদোন্নতির ফলে পররাষ্ট্র মন্ত্রণালয়ে পররাষ্ট্রসচিবসহ সচিব পদমর্যাদার কর্মকর্তার সংখ্যা হলো ১৩।
