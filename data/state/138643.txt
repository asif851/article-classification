
সীতাকুণ্ডের বাঁশবাড়িয়া সাগর উপকূলে পানিতে ভেসে আসা অজ্ঞাত (৩৫) যুবকের লাশ উদ্ধার করেছে পুলিশ। গতকাল বৃহস্পতিবার বেলা একটার দিকে লাশটি উদ্ধার করে থানায় নিয়ে যায়।সীতাকুণ্ড থানার ভারপ্রাপ্ত কর্মকর্তা (ওসি) সামিউল আলম বলেন, গতকাল দুপুর সাড়ে ১২টার দিকে উপজেলার বাঁশবাড়িয়া ইউনিয়নের সাগর উপকূলে স্থানীয় জেলেরা যুবকটির লাশ দেখতে পেয়ে পুলিশকে খবর দেন। পরে সীতাকুণ্ড থানার উপপরিদর্শক (এসআই) শাহ আলম হালদার লাশটি উদ্ধার করে থানায় নিয়ে আসেন।
