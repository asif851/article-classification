
প্রচণ্ড দাবদাহে বাড়ছে ডায়রিয়া, আমাশয়সহ নানা পানিবাহিত রোগ। নীলফামারীর সৈয়দপুরে গতকাল শনিবার ৩০ জন রোগী ডায়রিয়ায় আক্রান্ত হয়ে সৈয়দপুর ১০০ শয্যা হাসপাতালে ভর্তি হয়েছেন। এলাকার কয়েকজন বাসিন্দার সঙ্গে কথা বলে জানা গেছে, সকালে সামান্য মেঘলা আকাশ থাকলেও বেলা বাড়ার সঙ্গে সঙ্গে রোদের তীব্রতা বাড়ছে। গরমে ডাব, শসা, তরমুজ প্রভৃতি বিক্রি বেড়েছে ও শরবতের দোকানে তৃষ্ণার্ত মানুষের ভিড় লেগেই আছে।ওই হাসপাতালে গতকাল এক দিনে ৩০ জন ডায়রিয়া রোগী ভর্তি হওয়ায় হাসপাতালে স্থান সংকুলান হচ্ছে না। ফলে অনেক রোগীকে মেঝেতে ঠাঁই নিতে হচ্ছে। ডায়রিয়ায় আক্রান্ত রিমা, শিপন, লাভলী বলেন, ডায়রিয়ায় আক্রান্ত হয়ে তাঁরা ভর্তি হয়েছেন।
