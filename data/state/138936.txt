
গাজীপুরের কালিয়াকৈরে গ্যাসের অবৈধ পাইপলাইন স্বেচ্ছায় অপসারণ করা হচ্ছে। গতকাল বৃহস্পতিবার দিনব্যাপী উপজেলার আন্ধারমানিক এলাকায় তিতাস গ্যাস কর্তৃপক্ষের সহযোগিতায় এলাকাবাসী অবৈধভাবে নেওয়া এক হাজার ফুট পাইপ উত্তোলন ও ১ হাজার ২০০ রাইজার খুলে ফেলে। তিতাস গ্যাস ট্রান্সমিশন অ্যান্ড ডিস্ট্রিবিউশন কোম্পানির চন্দ্রা জোনাল অফিসের ব্যবস্থাপক মো. সুরুজ আলম বলেন, ‘উপজেলার বিভিন্ন এলাকায় কয়েক হাজার অবৈধ গ্যাস-সংযোগ রয়েছে। ইতিমধ্যে আমাদের আহ্বানে সাড়া দিয়ে উপজেলার রাখালিয়াচালা, সিনাবহ, রসুলপুর, গোয়ালবাথান, হরীতকীতলা, সুরিচালা, আন্ধারমানিক গ্রামের বাসিন্দারা স্বেচ্ছায় তাঁদের গ্যাস লাইন অপসারণ করছেন।’ 
