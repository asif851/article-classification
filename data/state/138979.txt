
রাজশাহীর বাগমারার মচমইল মহাশ্মশানের ‘চিতাঘর’ গতকাল বুধবার দুপুরে উদ্বোধন করা হয়েছে। রাজশাহী-৪ (বাগমারা) আসনের সরকারদলীয় সাংসদ এনামুল হক প্রধান অতিথি হিসেবে এর উদ্বোধন করেন। নিতাই চন্দ্র সরকারের সভাপতিত্বে উদ্বোধনী অনুষ্ঠানে স্বাগত বক্তব্য দেন পূজা উদ্যাপন পরিষদের কেন্দ্রীয় সহসভাপতি অনিল কুমার সরকার। বিশেষ অতিথি ছিলেন ইউএনও তরিকুল ইসলাম, উপজেলা পরিষদের চেয়ারম্যান জাকিরুল ইসলাম, সহকারী কমিশনার (ভূমি) আসিফ মাহমুদ, পূজা উদ্যাপন পরিষদের রাজশাহী জেলার সভাপতি বীরেন্দ্রনাথ সরকার প্রমুখ। একই সঙ্গে শ্রীশ্রী রাধাগোবিন্দ ও শ্রীশ্রী কালীমাতা মন্দিরের প্রথম বর্ষপূর্তি অনুষ্ঠান করা হয়। 
