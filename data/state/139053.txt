
ডেসটিনি মাল্টিপারপাস কো-অপারেটিভ সোসাইটি সাধারণ মানুষের এক হাজার ৪৪৮ কোটি ৭৮ লাখ ৭৩ হাজার টাকা আত্মসাৎ করেছে। গতকাল রোববার জাতীয় সংসদে ইসরাফিল আলমের এক প্রশ্নের জবাবে স্থানীয় ও সমবায়মন্ত্রী সৈয়দ আশরাফুল ইসলাম এ তথ্য জানিয়েছেন।এর আগে বিকেল চারটার পর স্পিকার শিরীন শারমিন চৌধুরীর সভাপতিত্বে সংসদের অধিবেশন শুরু হয়। প্রশ্নোত্তর টেবিলে উত্থাপিত হয়।ইসরাফিল আলমের এ প্রশ্নের জবাবে মন্ত্রী আরও জানান, ডেসটিনিসহ ১৪টি মাল্টিপারপাস কো-অপারেটিভ সোসাইটি বা সমবায় সমিতি সাধারণ মানুষের মোট এক হাজার ৪৭১ কোটি ছয় লাখ ৭৯ হাজার ২৫৫ টাকা আত্মসাৎ করেছে। এর মধ্যে পপুলার মাল্টিপারপাস সাত কোটি ৭৬ লাখ, অগ্রণী বহুমুখী সমবায় সমিতি পাঁচ কোটি ৭৩ লাখ ও ম্যাক্সিম মাল্টিপারপাস এক কোটি এক লাখ টাকা আত্মসাৎ করেছে। অর্থ আত্মসাৎ করা বাকি প্রতিষ্ঠানগুলো হলো: গোসাইল ডাঙ্গা ফুটন্ত কলি বহুমুখী সমবায় সমিতি, জাগ্রত মাল্টিপারপাস, চট্টগ্রাম সংবাদপত্র হকার্স সমিতি, দোভাসীবাজার ব্যবসায়ী সমিতি, চামুদরিয়া মাল্টিপারপাস, রূপালী বহুমুখী সমবায় সমিতি, শাহরাস্তি যুব উন্নয়ন বহুমুখী সমবায় সমিতি, ফরিদগঞ্জ প্রদীপ বহুমুখী সমবায় সমিতি, ফারইস্ট ইসলামী কো-অপারেটিভ সোসাইটি ও আল ইনসাফ মাল্টিপারপাস।সৈয়দ আশরাফ বলেন, ডেসটিনিসহ কিছু মাল্টিপারপাস কো-অপারেটিভ সোসাইটি ও সমবায় সমিতি ক্ষুদ্রঋণ কর্মসূচির মাধ্যমে সদস্য ও সাধারণ মানুষের টাকা আত্মসাৎ করায় সমবায় অঙ্গনের বদনাম হয়েছে। এসব অনিয়মের সঙ্গে জড়িত সরকারি কর্মকর্তাদের বিরুদ্ধে ব্যবস্থা নেওয়া হচ্ছে।আমিনা আহমেদের প্রশ্নের জবাবে যুব প্রতিমন্ত্রী বীরেন শিকদার জানান, বাংলাদেশ পরিসংখ্যান বু৵রোর জরিপ অনুসারে বর্তমানে দেশে বেকারের সংখ্যা তিন কোটি ৩৯ লাখ ৮৭ হাজার। এর মধ্যে শিক্ষিত বেকারের সংখ্যা ১৯ লাখ ৫১ হাজার। প্রতিবছর প্রায় ২২ লাখ যুবক শ্রমবাজারে প্রবেশ করে।
