
চাঁপাইনবাবগঞ্জের শিবগঞ্জ পৌরসভায় আওয়ামী লীগের বিদ্রোহী প্রার্থী ও বর্তমান ভারপ্রাপ্ত মেয়র ইমানী আলী গতকাল শনিবার বিকেলে তাঁর প্রার্থিতা প্রত্যাহার করেছেন।ইমানী আলী প্রথম আলোকে বলেন, ‘দলের সভানেত্রী ও প্রধানমন্ত্রী শেখ হাসিনার নির্দেশে এবং জেলা আওয়ামী লীগের সভাপতি মঈনুদ্দীন মণ্ডল ও সাধারণ সম্পাদক সাংসদ আবদুল ওদুদের অনুরোধে প্রার্থিতা প্রত্যাহার করেছি। কিন্তু আমার কর্মী-সমর্থকেরা এ ব্যাপারে এখনো ক্ষুব্ধ। তাঁদের বোঝাতে আমার বেগ পেতে হবে।’
