
বাংলাদেশিদের ভারতে প্রবেশের ক্ষেত্রে ভিসা শিথিল করা করাসংক্রান্ত একটি প্রস্তাব খারিজ করে দিয়েছে ভারতের আসাম রাজ্য সরকার।
গত বৃহস্পতিবার ভারতের কেন্দ্রীয় সরকার বাংলাদেশের ১০ বছরের কম এবং ৭০ বছরের বেশি বয়সীদের বিনা ভিসায় ভারতে প্রবেশের প্রস্তাব বিষয়ে মতামত জানতে চেয়ে আসাম সরকারকে একটি চিঠি পাঠায়।গতকাল শনিবার আসামের কংগ্রেসদলীয় মুখ্যমন্ত্রী তরুণ গগৈ এক সাংবাদিক সম্মেলনে জানান, বিনা ভিসায় যেকোনো বয়সী বাংলাদেশিদের ভারতে প্রবেশের ব্যাপারে আসাম সরকারের আপত্তি রয়েছে। গগৈ বলেন, ‘বাংলাদেশের কোনো নাগরিক ভিসা ছাড়া এ দেশে প্রবেশ করতে পারবে না। বয়স নিয়ে ভিসাসংক্রান্ত নিয়ম শিথিলের কোনো যৌক্তিকতা নেই।’
