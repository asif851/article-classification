
পটুয়াখালীর কলাপাড়া উপজেলার টিয়াখালী ইউনিয়নের নাচনাপাড়া গ্রামে আশরাফুল (৩) এবং চম্পাপুর ইউনিয়নের দেবপুর গ্রামে আবু বকর (২) নামের দুই শিশু পানিতে ডুবে মারা গেছে। পরিবারের লোকজন জানান, টিয়াখালী ইউনিয়নের নাচনাপাড়া গ্রামের বেলাল হোসেনের ছেলে আশরাফুল বাড়ির পুকুরে গোসল করতে গিয়ে পানিতে ডুবে যায়। এদিকে চম্পাপুর ইউনিয়নের দেবপুর গ্রামের রফিকুল ইসলামের ছেলে আবু বকর বাড়ির পাশের পুকুরপাড়ে খেলতে গিয়ে পানিতে ডুবে যায়। পরিবারের লোকজন পুকুর থেকে তাদের উদ্ধার করে কলাপাড়া উপজেলা স্বাস্থ্য কমপ্লেক্সে নিয়ে গেলে চিকিৎসক মৃত ঘোষণা করেন। কলাপাড়া (পটুয়াখালী) প্রতিনিধি
