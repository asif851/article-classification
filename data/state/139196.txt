
নওগাঁর মান্দায় ১ হাজার ৪২৫ জন কৃষকের মাঝে প্রণোদনার বীজ ও সার বিতরণ কার্যক্রমের উদ্বোধন করা হয়েছে। গতকাল রোববার উপজেলা কৃষি কার্যালয় মিলনায়তনে এ কার্যক্রমের উদ্বোধন করেন উপজেলা পরিষদের চেয়ারম্যান আবদুর রশিদ।
এ লক্ষ্যে আয়োজিত আলোচনা সভায় সভাপতিত্ব করেন উপজেলা কৃষি কর্মকর্তা জাহাঙ্গীর আলম প্রামাণিক। সভায় অন্যান্যের মধ্যে বক্তব্য দেন উপজেলা পরিষদের ভাইস চেয়ারম্যান এস এম আহসান হাবীব, উপজেলা আওয়ামী লীগের যুগ্ম সাধারণ সম্পাদক জহুরুল ইসলাম, উপজেলা প্রকল্প বাস্তবায়ন কর্মকর্তা রেজাউল করিম প্রমুখ।
