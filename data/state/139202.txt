
মানবতাবিরোধী অপরাধে অভিযুক্ত গোলাম আযম ‘বেশ ভালো’ আছেন। তিনি কথাবার্তা বলছেন, খাওয়া-দাওয়া করছেন। আজ বুধবার বঙ্গবন্ধু শেখ মুজিব মেডিকেল বিশ্ববিদ্যালয় কর্তৃপক্ষ এ তথ্য জানিয়েছে।গতকাল মঙ্গলবার হঠাত্ শ্বাসকষ্ট শুরু হওয়ায় গোলাম আযমকে করোনারি কেয়ার ইউনিটে স্থানান্তর করা হয়। হূদরোগ বিভাগের প্রধান মো. আবু সিদ্দিকের তত্ত্বাবধানে আছেন তিনি।গোলাম আযমের জন্য গঠিত মেডিকেল টিমের প্রধান ও বিএসএমএমইউর মেডিসিন অনুষদের ডিন এ বি এম আবদুল্লাহ প্রথম আলোকে বলেন, ‘গোলাম আযমের অবস্থা ভালোর দিকে। গতকালের তুলনায় তিনি বেশ ভালো আছেন। কথাবার্তা, খাওয়া-দাওয়া স্বাভাবিক। রক্তচাপও নিয়ন্ত্রণে আছে। গতকাল তাঁর হূত্স্পন্দন হঠাত্ বেড়ে গিয়েছিল। খুব মৃদু একটা হার্ট অ্যাটাকও হয়ে থাকতে পারে।’
