
মুন্সিগঞ্জে ১২৫ মণ জাটকা জব্দ করেছে কোস্টগার্ড। গতকাল শুক্রবার ভোরে সদর উপজেলার লঞ্চঘাটের কাছে ধলেশ্বরী নদীতে যাত্রীবাহী একটি লঞ্চ থেকে সেগুলো জব্দ করা হয়। ২০টি ড্রামে বরফ দিয়ে প্যাকেট করা ছিল এসব জাটকা। এ সময় কাউকে আটক করা সম্ভব হয়নি। বিষয়টি নিশ্চিত করে কোস্টগার্ড পাগলা স্টেশনের কর্মকর্তা মোস্তাফিজুর রহমান বলেন, দক্ষিণাঞ্চল থেকে ঢাকার সদরঘাটগামী মাহিন-রিফাত-১ নামের যাত্রীবাহী লঞ্চ থেকে জাটকা জব্দ করা হয়।
