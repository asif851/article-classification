
বাংলা নববর্ষ উপলক্ষে আজ সোমবার যুদ্ধাহত মুক্তিযোদ্ধাদের ফল ও মিষ্টি দিয়ে শুভেচ্ছা জানিয়েছেন প্রধানমন্ত্রী শেখ হাসিনা।দুপুরে প্রধানমন্ত্রীর একান্ত সচিব সাইদুজ্জামান শিখর ও উপপ্রেস সচিব আশরাফুল আলম খোকন রাজধানীর শ্যামলীতে রাষ্ট্রীয় সম্মানী ভাতাপ্রাপ্ত যুদ্ধাহত মুক্তিযোদ্ধাদের বাসভবনে গিয়ে প্রধানমন্ত্রীর শুভেচ্ছা উপহার পৌঁছে দেন।প্রতিটি উত্সবে মুক্তিযোদ্ধাদের কথা স্মরণ করায় প্রধানমন্ত্রীর প্রতি কৃতজ্ঞতা জানান মুক্তিযোদ্ধারা।বিকেল সাড়ে পাঁচটার দিকে প্রধানমন্ত্রীর সরকারি বাসভবন গণভবনে আওয়ামী লীগের কেন্দ্রীয় কার্যনির্বাহী কমিটি, অঙ্গ-সহযোগী ও ভ্রাতৃপ্রতিম সংগঠনের সদস্যদের সঙ্গে নববর্ষের শুভেচ্ছাবিনিময় করবেন শেখ হাসিনা।
