
বিএনপির ভারপ্রাপ্ত মহাসচিব মির্জা ফখরুল ইসলাম আলমগীর বলেছেন, বর্তমান সরকারের পায়ের নিচে মাটি নেই। তারা রাজনৈতিকভাবে দেউলিয়া হয়ে গেছে। এই ফ্যাসিস্ট সরকারকে আরেকটা ধাক্কা মারতে হবে। তাহলেই দেশের গণতন্ত্র প্রতিষ্ঠা হবে।গতকাল বৃহস্পতিবার দুপুরে জাতীয় প্রেসক্লাবে বাংলাদেশ কল্যাণ পার্টির সপ্তম প্রতিষ্ঠাবার্ষিকীর আলোচনা সভায় মির্জা ফখরুল এ কথা বলেন। মির্জা ফখরুল বলেন, ‘আওয়ামী লীগ দাবি করে তারা মুক্তিযুদ্ধের চেতনার দল। মুক্তিযুদ্ধের চেতনা কী এই, শুধুই আওয়ামী লীগই রাজনীতি করবে; আর কেউ মাথা উঁচু করে দাঁড়াতে পারবে না।’অনুষ্ঠানে সভাপতিত্ব করেন কল্যাণ পার্টির সভাপতি সৈয়দ মুহাম্মদ ইব্রাহিম।
