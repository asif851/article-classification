
হরতালের কারণে আগামীকাল সোমবার থেকে শুরু হওয়া জুনিয়র স্কুল সার্টিফিকেট (জেএসসি) ও জুনিয়র দাখিল সার্টিফিকেট (জেডিসি) পরীক্ষার সময়সূচির পরিবর্তন করা হয়েছে।
আজ রোববার শিক্ষা মন্ত্রণালয়ে এক সংবাদ সম্মেলনে শিক্ষামন্ত্রী নুরুল ইসলাম নাহিদ এ কথা জানান। তিনি জানান, আগামীকাল ৪ নভেম্বরের (সোমবার) পরীক্ষা অনুষ্ঠিত হবে ৮ নভেম্বর (শুক্রবার)। ওই দিন বেলা সোয়া দুইটায় পরীক্ষা শুরু হবে। আর ৬ নভেম্বরের (বুধবার) পরীক্ষা হবে ৯ নভেম্বর (শনিবার)। ওই দিন সকাল ১০টায় পরীক্ষা শুরু হবে।
শিক্ষামন্ত্রী বলেন, ‘আমাদের ভবিষ্যত্ প্রজন্ম, আমাদের ছেলেমেয়েদের নিরাপত্তার বিষয়টি গুরুত্ব দিয়ে এ সিদ্ধান্ত নেওয়া হয়েছে। আমরা বিরোধী দলের মতো অবিবেচক হতে পারি না।’ তবে অন্যান্য পরীক্ষা আগের সময়সূচি অনুযায়ী অনুষ্ঠিত হবে বলে জানান মন্ত্রী।
