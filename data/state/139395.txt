
নারীর উন্নয়ন ও ক্ষমতায়নে গার্ল গাইডস আন্দোলনের বিকল্প নেই। গার্ল গাইডসের মাধ্যমে নিজের আত্মবিশ্বাস ও শক্তিকে আরও বাড়িয়ে তোলা সম্ভব। গতকাল শুক্রবার সিলেটে বাংলাদেশ গার্ল গাইডস অ্যাসোসিয়েশন সিলেট অঞ্চলের ‘গাইড ক্যাম্প’ উদ্বোধনী অনুষ্ঠানে এসব কথা বলেন সিলেটের বিভাগীয় কমিশনার মো. জামাল উদ্দিন আহমেদ। সিলেট সরকারি অগ্রগামী বালিকা উচ্চবিদ্যালয় ও কলেজে জেলার ১০টি শিক্ষাপ্রতিষ্ঠানের অংশগ্রহণে চলছে তিন দিনব্যাপী এই গাইড ক্যাম্প।
