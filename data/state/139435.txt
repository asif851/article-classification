
২০-দলীয় জোটের ডাকা ৭২ ঘণ্টা হরতালের কারণে আজ রোববারের এসএসসি ও সমমানের পরীক্ষা পিছিয়ে দেওয়া হয়েছে। পরিবর্তিত সূচি অনুযায়ী পরীক্ষা হবে ২০ ফেব্রুয়ারি শুক্রবার, সকাল ৯টা থেকে দুপুর ১২টা পর্যন্ত। শিক্ষামন্ত্রী নুরুল ইসলাম নাহিদ গতকাল শনিবার রাজধানীর নিজ বাসভবনে এক জরুরি সংবাদ সম্মেলনে এ কথা জানান। আজ এসএসসিতে গণিত (আবশ্যিক) পরীক্ষা হওয়ার কথা ছিল। অন্যদিকে গত বৃহস্পতিবারের পরীক্ষা স্থগিত করা হলেও এখনো নতুন তারিখ ঘোষণা করা হয়নি। 
