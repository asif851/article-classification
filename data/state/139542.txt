
 রংপুরের পীরগঞ্জ থানার পুলিশ অভিযান চালিয়ে এক হাজার লিটার চোলাই মদ, মদ তৈরির সরঞ্জামসহ এক ব্যক্তিকে গ্রেপ্তার করেছে। গত শনিবার রাতে উপজেলার চৈত্রকোল ইউনিয়নের বিভিন্ন এলাকায় এ অভিযান চালানো হয়। পীরগঞ্জ থানার উপপরিদর্শক মোজাহারুল ইসলাম বলেন, মদ তৈরির সঙ্গে জড়িত থাকার অভিযোগে পীরগঞ্জ উপজেলার মাধবপুর গ্রামের মিলন কেরকেটাকে (৫০) গ্রেপ্তার করা হয়েছে। তিনি বাদী হয়ে থানায় মামলা করেছেন। 
