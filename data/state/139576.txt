
রাজবাড়ীর পাংশা উপজেলার মৌরাট ইউনিয়নে এক স্কুলছাত্রীকে ধর্ষণের অভিযোগে পাঁচজনের বিরুদ্ধে মামলা হয়েছে। ছাত্রীর ফুফা গতকাল বুধবার সকালে পাংশা থানায় ওই মামলা করেন।মামলার আসামিরা হলেন মৌরাটের ধুলিয়াট চরপাড়া গ্রামের রাজু দেওয়ান, সোহেল শেখ, সুমন দেওয়ান, জুয়েল চৌধুরী ও সান্টু খান। তাঁদের সবার বয়স ১৯ থেকে ২২ বছরের মধ্যে।এজাহারে বলা হয়েছে, নবম শ্রেণীতে পড়ুয়া ওই ছাত্রী গত রোববার সকালে তাঁর ছোট বোনকে নিয়ে প্রায় কিলোমিটার দূরে ফুফুর বাড়িতে বেড়াতে যায়।ওই দিন বিকেলে ওই ছাত্রী তার ছোট বোন ও এক ফুফাতো বোনকে নিয়ে গ্রামে ঘুরতে বের হয়। সন্ধ্যার দিকে বাড়ি ফেরার পথে গ্রামের রাজু, সোহেল ও সুমন ওই ছাত্রীকে ধর্ষণ করে। এ সময় তার ছোট দুই বোনকে আটকে রাখে জুয়েল ও সান্টু।স্বজনেরা ওই ছাত্রীকে উদ্ধার করে উপজেলা স্বাস্থ্য কমপ্লেক্সে নিয়ে যায়। অবস্থার অবনতি হলে তাকে সোমবার রাতে রাজবাড়ী সদর হাসপাতালে স্থানান্তর করা হয়। সেখানে তার ডাক্তারি পরীক্ষা সম্পন্ন করা হয়।সিভিল সার্জন নুরুল আমীন জানান, পরীক্ষা-নিরীক্ষার প্রতিবেদন হাতে পাওয়ার পর মেয়েটি ধর্ষণের শিকার হয়েছে কি না, তা জানা যাবে। মেয়েটিকে গতকাল দুপুরে হাসপাতাল থেকে ছুটি দেওয়া হয়েছে।ধর্ষণ মামলার তদন্ত কর্মকর্তা ও পাংশা থানার পরিদর্শক (তদন্ত) আবুল বাসার জানান, আসামিরা সবাই পলাতক। তাঁদের গ্রেপ্তারের চেষ্টা চলছে।
