
‘বিশ্ব মা’ দিবস উপলক্ষে রাজবাড়ীর গোয়ালন্দ উপজেলার সামাজিক ও সাংস্কৃতিক সংগঠন ‘দীপাঞ্জলি’ আয়োজিত পৌরসভার বিজয়বাবুর পাড়া মঠ মন্দির প্রাঙ্গণে তিন মাকে সংবর্ধনা দেওয়া হয়েছে। তাঁরা হলেন পৌরসভার বালিয়াডাঙ্গা গ্রামের আইনদ্দিন শেখের স্ত্রী রওশন আরা বেগম ও জুড়ান মোল্লার পাড়ার গোলাম মোস্তফার স্ত্রী শামসুন্নাহার বেগমকে গর্বিত মা হিসেবে এবং পৌরসভার সর্বোচ্চ বয়সী মা হিসেবে শহরের নছর উদ্দিন সরদার পাড়ার মৃত ছাবের ফকিরের স্ত্রী সামিরন বেগম (১১৪)। সংগঠনের সভাপতি অপূর্ব সাহা দ্বিজেন অনুষ্ঠানে সভাপতিত্ব করেন। 
