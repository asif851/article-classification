
সরকারের এজেন্সিগুলোকে দল ভাঙার কাজে ব্যবহার করা হচ্ছে বলে অভিযোগ করেছেন বিএনপির চেয়ারপারসন খালেদা জিয়া। এজেন্সিগুলোর উদ্দেশে তিনি বলেন, ‘এগুলো বন্ধ করুন। না হলে এই সরকারের ক্ষমতা শেষে এটা বলে পার পাবেন না, আওয়ামী লীগের হুকুমে এটা করেছি।’আজ শনিবার রাতে বিএনপির চেয়ারপারসনের গুলশান কার্যালয়ে চট্টগ্রাম বিভাগের বিএনপিপন্থী উপজেলা চেয়ারম্যান ও ভাইস চেয়ারম্যানরা সাক্ষাৎ​ করেন খালেদা জিয়ার সঙ্গে। এ সময় খালেদা জিয়া এ কথা বলেন।খালেদা জিয়া বলেন, আন্দোলন চলছে, আন্দোলন চলবে। বিএনপির শান্তিপূর্ণ আন্দোলনে বাধা দেওয়া হলে কঠোর আন্দোলন হবে।
