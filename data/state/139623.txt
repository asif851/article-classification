
নিয়মিত স্বাস্থ্যপরীক্ষার জন্য সিঙ্গাপুরের উদ্দেশে রওনা হয়েছেন বিএনপির মহাসচিব মির্জা ফখরুল ইসলাম আলমগীর। আজ শনিবার সকাল সাড়ে আটটার দিকে বিমান বাংলাদেশ এয়ারলাইনসের একটি ফ্লাইটে সপরিবারে তিনি রওনা হন।
এ তথ্যের সত্যতা নিশ্চিত করে বিএনপির প্রেস উইংয়ের সদস্য শায়রুল কবির খান জানান, ঈদের আগেই তাঁর দেশে ফেরার কথা।
মির্জা ফখরুল ইসলাম জামিনে মুক্তি পেয়ে উন্নত চিকিৎসার জন্য গত বছরের ২৬ জুলাই সিঙ্গাপুর যান। এরপর কয়েক দফা তিনি সেখানে চিকিৎসা নিয়েছেন।
