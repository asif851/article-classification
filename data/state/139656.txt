
বাগেরহাটের মংলা উপজেলায় ছয় ব্যবসাপ্রতিষ্ঠানকে গতকাল বৃহস্পতিবার দুই লাখ টাকা জরিমানা করেছেন ভ্রাম্যমাণ আদালত। মূল্যতালিকা না থাকা, মেয়াদোত্তীর্ণ খাবার বিক্রি, অস্বাস্থ্যকর পরিবেশে খাবার তৈরি ও মাছ ক্রয়-বিক্রয়ের অভিযোগে এ জরিমানা করা হয়। নির্বাহী হাকিম ও উপজেলা নির্বাহী কর্মকর্তা মো. মিজানুর রহমান দুপুরে মংলা বাজারের বিভিন্ন এলাকায় অভিযান চালিয়ে মেছেরশাহ ফিশকে ৫০ হাজার, বিসমিল্লাহ স্টোরকে ৫০ হাজার ও বিসমিল্লাহ ভান্ডারকে ৫০ হাজার, আসিফ ফুড কর্নারকে ২৫ হাজার ও সাইফুল ব্রাদার্সকে পাঁচ হাজার ও বনফুল ঘোষ ডেইরিকে ২০ হাজার টাকা জরিমানা করা হয়।
