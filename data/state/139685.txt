
রাজবাড়ীর কালুখালী উপজেলায় বিরোধের জেরে প্রতিপক্ষের ধারালো অস্ত্রের আঘাতে এক ব্যক্তি নিহত হয়েছেন। আহত হয়েছেন কয়েকজন। এ ঘটনায় চারজনকে আটক করেছে পুলিশ।গতকাল রোববার রাত সাড়ে ১০টার দিকে উপজেলার মৃগী ইউনিয়নের দেয়ালী গ্রামে ওই ঘটনা ঘটে।নিহত ব্যক্তির নাম আবদুল জব্বার মোল্লা (৪৭)। তাঁর বাড়ি দেয়ালী গ্রামে।আহত ব্যক্তিদের মধ্যে দুজনের অবস্থা গুরুতর। তাঁরা হলেন একই গ্রামের মুসা মোল্লা ও খাদেম মোল্লা। তাঁরা রাজবাড়ী সদর হাসপাতালে চিকিৎসাধীন।এলাকাবাসী ও পুলিশের ভাষ্য, মেহেদি গাছের ডাল কাটা নিয়ে দুই পক্ষের মধ্যে বিবাদের জেরে এই হামলার ঘটনা ঘটে।মৃগী পুলিশ ফাঁড়ির সহকারী উপপরিদর্শক (এএসআই) মফিজুল ইসলাম বলেন, এ ঘটনায় এখনো মামলা হয়নি। চারজনকে আটক করা হয়েছে।
