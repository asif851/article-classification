
সিঙ্গাপুরে অফশোর প্রতিষ্ঠান তৈরি করে টাকা পাচারের অভিযোগে এবি ব্যাংকের সাবেক ব্যবস্থাপনা পরিচালক শামীম আহমেদ চৌধুরী ও হেড অব ফাইন্যানসিয়াল ইনস্টিটিউট অ্যান্ড ট্রেজারি আবু হেনা মোস্তফা কামালকে জিজ্ঞাসাবাদ করেছে দুর্নীতি দমন কমিশন (দুদক)।আজ রোববার সকালে তাঁদের জিজ্ঞাসাবাদ শুরু হয়েছে বলে জানিয়েছেন দুদকের জনসংযোগ কর্মকর্তা প্রণব কুমার ভট্টাচার্য।এবি ব্যাংক থেকে ২০১৩ সালের দিকে চ্যাংবাও নামে সিঙ্গাপুরভিত্তিক একটি অফশোর কোম্পানিতে বিনিয়োগের জন্য ২০ মিলিয়ন মার্কিন ডলার স্থানান্তর করা হয়। পরে অনুসন্ধানে দেখা গেছে, চ্যাংবাও নামের কোনো সংস্থার অস্তিত্বই নেই। এদিকে ওই প্রতিষ্ঠানের নামে পাঠানো অর্থও তুলে নেওয়া হয়েছে। কারা সেই অর্থ তুলে নিল, পুরো প্রক্রিয়ায় কারা জড়িত, সেটাই খতিয়ে দেখছে দুদক।
