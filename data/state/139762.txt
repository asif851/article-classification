
লালমনিরহাটের হাতীবান্ধা উপজেলার পারুলিয়া বাজারে গতকাল সোমবার অগ্নিকাণ্ডে সাতটি দোকান পুড়ে গেছে। এলাকাবাসী ও ব্যবসায়ীরা জানান, গতকাল ভোরে উপজেলা পারুলিয়া বাজারের সাহাদাত মার্কেটে মনির ট্রেডার্স নামের একটি সারের দোকানে আগুন লাগে। মুহূর্তের মধ্যে আগুন ছড়িয়ে পড়ে মার্কেটের কাপড়, সার, কীটনাশক, মুদিসহ প্রায় সাতটি দোকান আগুন পুড়ে যায়। স্থানীয় ব্যক্তিরা ঘণ্টাব্যাপী চেষ্টা চালিয়ে আগুন নিয়ন্ত্রণে আনেন। এ ঘটনায় ২০ লাখ টাকার বেশি ক্ষয়ক্ষতি হয়েছে বলে দাবি করেন ব্যবসায়ীরা।
