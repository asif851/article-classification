
জাগৃতির প্রকাশক ফয়সল আরেফিন দীপন হত্যার সন্দেহভাজন সমন্বয়কারী শামীম ওরফে সিফাতকে গ্রেপ্তার করা হয়েছে। তাঁকে ধরিয়ে দিতে পুরস্কার ঘোষণা করেছিল পুলিশ।আজ বুধবার ঢাকা মহানগর পুলিশের (ডিএমপি) গণমাধ্যম শাখা থেকে পাঠানো মোবাইল ফোনের খুদে বার্তায় এই তথ্য জানানো হয়।খুদে বার্তায় বলা হয়, মহানগর পুলিশের গোয়েন্দা শাখা (ডিবি-দক্ষিণ) গতকাল মঙ্গলবার রাতে শামীমকে গ্রেপ্তার করে।গত মে মাসে ডিবি আনসারুল্লাহ বাংলা টিমের সন্দেহভাজন ছয় জঙ্গির ছবি প্রকাশ ও পুরস্কার ঘোষণা করে। ওই ছয়জনের মধ্যে শামীমও ছিলেন। তাঁর সম্পর্কে তথ্য দিতে দুই লাখ টাকা পুরস্কার ঘোষণা করা হয়।পুলিশের ভাষ্য, সিফাত ছাড়াও সামির, ইমরান—এসব নামে পরিচিত শামীম। দীপন হত্যাকাণ্ডের সার্বিক সমন্বয়কারী ছিলেন সিলেট অঞ্চলের ছেলে শামীম। ওই হত্যায় অংশগ্রহণকারীদের প্রশিক্ষকের দায়িত্বও পালন করেন তিনি।গত বছরের ৩১ অক্টোবর শাহবাগে আজিজ সুপার মার্কেটে জাগৃতির কার্যালয়ের ভেতরে দীপনকে হত্যা করে জঙ্গিরা।
আরও পড়ুন:‘আমি কোনো বিচার চাই না’ব্লগার হত্যাকারী সন্দেহে ছয়জনের ছবি প্রকাশ
