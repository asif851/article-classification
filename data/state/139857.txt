
পশ্চিম পটিয়ায় ডা. মো. আবদুস সবুর স্মরণে বিনা মূল্যে চিকিৎসাশিবির অনুষ্ঠিত হয়েছে। গত শুক্রবার থানামহিরা সরকারি প্রাথমিক বিদ্যালয় প্রাঙ্গণে এই শিবিরের আয়োজন করা হয়। এতে ২৩ জন বিশেষজ্ঞ চিকিৎসক ১ হাজার ২০০ রোগীকে সেবা দেন।ডা. মো. আবদুস সবুরের ছেলে ও চট্টগ্রাম মেডিকেল কলেজ হাসপাতালের সহকারী অধ্যাপক আনিসুল আউয়ালের তত্ত্বাবধানে তৃতীয়বারের মতো চিকিৎসাশিবিরের আয়োজন করা হয়েছে। এতে হৃদ্রোগ, সার্জারি, শিশু, চর্ম, মেডিসিন, গাইনি, ডায়াবেটিস, নাক, কান ও গলা এবং চক্ষুরোগীদের সেবা দেওয়া হয়। এ ছাড়া চোখে ছানি পড়া রোগীদের জন্য পাহাড়তলী চক্ষু হাসপাতালের বিশেষজ্ঞ চিকিৎসক দল আলাদা ক্যাম্প পরিচালনা করেন।তত্ত্বাবধায়ক আনিসুল আউয়াল বলেন, ‘প্রতিবছর আমার বাবার স্মরণে গ্রামবাসীর জন্য এ চিকিৎসাশিবিরের আয়োজন করে আসছি। এতে গ্রামের গরিব রোগীদের ব্যবস্থাপত্র ও রোগ নির্ণয়ের পরীক্ষা করানো হয়।’ 
