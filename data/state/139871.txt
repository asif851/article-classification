
চট্টগ্রামের সীতাকুণ্ডের ভাটিয়ারী ইউনিয়নের খাদেমপাড়া গ্রামে গৃহবধূকে হত্যার অভিযোগে স্বামীকে গ্রেপ্তার করেছে পুলিশ।পুলিশ সূত্র জানায়, গত শনিবার স্বামীর বাড়ি থেকে জাহেদা আক্তারের (২৯) লাশ উদ্ধার করা হয়। এ ঘটনায় গতকাল রোববার নিহত গৃহবধূর বোন খালেদা আক্তার বাদী হয়ে সীতাকুণ্ড থানায় হত্যা মামলা করেন। এরপর পুলিশ স্বামী এরফানুল হককে গ্রেপ্তার করে। জাহেদা সীতাকুণ্ড উপজেলা যুবদলের সভাপতি ফজলুল হক চৌধুরীর বোন।সীতাকুণ্ড থানার ভারপ্রাপ্ত কর্মকর্তা (ওসি) ইফতেখার হাসান প্রথম আলোকে বলেন, খবর পেয়ে পুলিশ ফাঁস লাগানো অবস্থায় জাহেদার লাশ উদ্ধার করে। এ ঘটনায় তার বোন হত্যা মামলা করেছেন।
