
রাজবাড়ী জেলার পাংশা উপজেলায় এক ব্যক্তির গুলিবিদ্ধ লাশ উদ্ধার করেছে পুলিশ।
আজ রোববার সকালে উপজেলার শরিষা ইউনিয়নের পালেরডাঙ্গি চৌমাথা থেকে লাশটি উদ্ধার করা হয়।নিহত ব্যক্তির নাম মন্টু খাঁ (৪৫)। বাবার নাম আজিজ খাঁ। বাড়ি উপজেলার শরিষা ইউনিয়নে।পাংশা থানার ভারপ্রাপ্ত কর্মকর্তা (ওসি) আবু শ্যামা মো. ইকবাল হায়াত বলেন, আজ সকালে লাশটি উদ্ধার করা হয়েছে। নিহত ব্যক্তির শরীরে তিনটি গুলির চিহ্ন রয়েছে। ময়নাতদন্তের জন্য লাশ রাজবাড়ী সদর হাসপাতালের মর্গে পাঠানো হয়েছে।
