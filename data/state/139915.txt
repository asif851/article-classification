
বাংলাদেশের সঙ্গে সীমান্তে বেড়া নির্মাণের বিষয়টি তত্ত্বাবধানে তিন সদস্যের একটি কমিটি গঠন করে দিয়েছেন ভারতের সর্বোচ্চ আদালত। এই কমিটির সদস্যরা হলেন সাবেক স্বরাষ্ট্রমন্ত্রী জি কে পিল্লাই, ভারতীয় সীমান্তরক্ষী বাহিনীর (বিএসএফ) সাবেক মহাপরিচালক ডি কে পাঠক ও গুয়াহাটি বিশ্ববিদ্যালয়ের অবসরপ্রাপ্ত অধ্যাপক আবদুল মান্নান। সুপ্রিম কোর্টের বিচারপতি রঞ্জন গগৈ ও বিচারপতি রোহিন্তন ফালি নারিম্যানের জারি করা ওই আদেশে বলা হয়, রাজনৈতিক দলগুলোর প্রস্তাবিত নামগুলো বিবেচনা করে ভারত-বাংলাদেশ সীমান্তে বেড়া নির্মাণ কার্যক্রম তত্ত্বাবধানে ওই কমিটি গঠন করা হয়েছে। কমিটিকে কার্যক্রম সম্পর্কে তিন মাসের মধ্যে প্রতিবেদন জমা দিতে বলা হয়েছে। আসাম ট্রিবিউন
