
চট্টগ্রামের সীতাকুণ্ডের সোনাইছড়ি ইউনিয়নের মদনাহাট এলাকায় ঢাকা-চট্টগ্রাম মহাসড়কে দুর্ঘটনায় দিলীপ সূত্রধর (৬৫) নামের এক বৃদ্ধ নিহত হয়েছেন। গতকাল মঙ্গলবার সকাল নয়টার দিকে এ দুর্ঘটনা ঘটে। নিহত দিলীপের বাড়ি উপজেলার সৈয়দপুর ইউনিয়নের পূর্ব সৈয়দপুর গ্রামে। বার আউলিয়া হাইওয়ে থানার সার্জেন্ট মনিরুল ইসলাম বলেন, রাস্তা পার হওয়ার সময় নোয়াখালীগামী একটি বাস দিলীপকে ধাক্কা দেয়। এতে তিনি ঘটনাস্থলে মারা যান। এদিকে দিলীপকে ধাক্কা দেওয়া বাসটিকে আটক করা হয়েছে। তবে চালক পালিয়ে গেছেন।
