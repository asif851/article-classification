
খাগড়াছড়ির দীঘিনালা থেকে ৫১ বিজিবির সদর দপ্তর সরানোর দাবি জানিয়েছে পার্বত্য চট্টগ্রাম পাহাড়ি ছাত্র পরিষদ ও হিল উইমেন্স ফেডারেশন। দীঘিনালায় সম্প্রতি সন্তু লারমার গাড়িবহরে হামলার ঘটনার প্রতিবাদে আয়োজিত এক সমাবেশ থেকে এ দাবি জানানো হয়।গতকাল সোমবার সংগঠন দুটির নেতা-কর্মীরা ঢাকা বিশ্ববিদ্যালয়ের অপরাজেয় বাংলা থেকে একটি বিক্ষোভ মিছিল বের করে রাজু ভাস্কর্যে গিয়ে মিলিত হন।
