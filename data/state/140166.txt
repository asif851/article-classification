
রাষ্ট্রপতি মো. আবদুল হামিদের আমন্ত্রণে আগামী ফেব্রুয়ারি মাসে বাংলাদেশ সফরে আসছেন ভারতের পশ্চিমবঙ্গের মুখ্যমন্ত্রী মমতা বন্দ্যোপাধ্যায়। আজ মঙ্গলবার ভারতের টাইমস অব ইন্ডিয়ার এক খবরে এমনটাই দাবি করা হয়েছে। মুখ্যমন্ত্রী হওয়ার পর এটাই হবে মমতার প্রথম বাংলাদেশ সফর।ছয় দিনের রাষ্ট্রীয় সফরে রাষ্ট্রপতি আবদুল হামিদ গত বৃহস্পতিবার ভারতে যান। দুদিনে জন্য গতকাল সোমবার তিনি কলকাতায় যান। গতকাল সন্ধ্যায় কলকাতার রাজ্যভবনে তাঁর সম্মানে পশ্চিমবঙ্গের রাজ্যপাল কেশরীনাথ ত্রিপাঠির দেওয়া নৈশভোজে অংশ নেন রাষ্ট্রপতি আবদুল হামিদ। নৈশভোজে পশ্চিমবঙ্গের মুখ্যমন্ত্রী মমতা বন্দ্যোপাধ্যায়, পর্যটনমন্ত্রী ব্রাত্য বসুসহ আরও কয়েকজন মন্ত্রী উপস্থিত ছিলেন। নৈশভোজে উপস্থিত থাকা একটি সূত্র জানায়, এ সময় রাষ্ট্রপতি আবদুল হামিদ মমতা বন্দ্যোপাধ্যায়কে বাংলাদেশ সফরের আমন্ত্রণ জানান। মমতাও সাদরে এ আমন্ত্রণ গ্রহণ করেন। এ সফর হতে পারে নতুন বছরের ফেব্রুয়ারি মাসে।ওই সূত্রটি আরও জানায়, আবদুল হামিদ ও মমতা বন্দ্যোপাধ্যায় এ সময় তিস্তা চুক্তিসহ অন্য বিষয় নিয়ে কথা বলেননি।এর আগে ২০১১ সালে ভারতের তৎকালীন প্রধানমন্ত্রী মনমোহন সিংয়ের সঙ্গে বাংলাদেশ সফরে আসার কথা ছিল মমতার। এ সফরে তিস্তা চুক্তি হওয়ার কথা ছিল। কিন্তু শেষ মুহূর্তে ওই সফর মমতা বাতিল করায় তিস্তা চুক্তি সই হয়নি। এরপর কথা ওঠে মমতার কারণেই তিস্তা চুক্তি হচ্ছে না। তবে মমতা দাবি করেন, বাংলাদেশের সঙ্গে তিস্তা চুক্তি হোক, তা তিনি চান। কেন্দ্রের কারণেই ওই চুক্তি হয়নি। 
এদিকে এ সফরে রাষ্ট্রপতি মো. আবদুল হামিদ ভারতের রাষ্ট্রপতি প্রণব মুখার্জি, প্রধানমন্ত্রী নরেন্দ্র মোদি, পররাষ্ট্রমন্ত্রী সুষমা স্বরাজ, উপরাষ্ট্রপতি হামিদ আনসারি, রাজ্যসভার বিরোধী নেতা গুলাম নবি আজাদসহ শীর্ষ নেতাদের সঙ্গে আলোচনা করেন। আলোচনায় মোদি রাষ্ট্রপতিকে আশ্বাস দিয়েছেন, তিস্তা ও সীমান্ত চুক্তি ভারত যত দ্রুত সম্ভব বাস্তবায়নের চেষ্টা করছে।
 যত শিগগির সম্ভব তিস্তা ও সীমান্ত চুক্তি বাস্তবায়ন
