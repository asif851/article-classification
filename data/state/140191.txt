
বিনিয়োগ বোর্ড ও বেসরকারীকরণ কমিশন একীভূত করতে জাতীয় সংসদে গতকাল রোববার বাংলাদেশ বিনিয়োগ উন্নয়ন কর্তৃপক্ষ বিল-২০১৬ উত্থাপন করা হয়েছে। বিলটি উত্থাপন করেন সংসদের কাজে প্রধানমন্ত্রীর কার্যালয়ের দায়িত্ব পাওয়া মন্ত্রী মতিয়া চৌধুরী।এ ছাড়া ইপিজেডে শ্রমিকদের ইউনিয়ন করার অধিকার, মজুরি বোর্ড, বার্ষিক বেতন বৃদ্ধির সুবিধা দিতে ‘বাংলাদেশ ইপিজেড শ্রম বিল ২০১৬’ গতকাল সংসদে উত্থাপিত হয়। এ বিলটিও উত্থাপন করেন মতিয়া চৌধুরী।পরে বিল দুটি ১৫ কার্যদিবসের মধ্যে পরীক্ষা করে সংসদে প্রতিবেদন দেওয়ার জন্য আইন, বিচার ও সংসদবিষয়ক মন্ত্রণালয় সম্পর্কিত সংসদীয় কমিটিতে পাঠানো হয়।
