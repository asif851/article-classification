
ঢাকা উত্তর সিটি করপোরেশনের মেয়র পদপ্রার্থী আবদুল্লাহ আল ক্বাফী অভিযোগ করেছেন, সিটি নির্বাচনে অবাধে টাকার খেলা ও পেশিশক্তির ব্যবহার চলছে। সহিংসতা, হুমকি-ধমকি চলছেই। সরকার দল-সমর্থিত প্রার্থীকে ভোট দেওয়ার জন্য প্রশাসনের পক্ষ থেকে হুমকি দেওয়ার অভিযোগও পেয়েছেন ক্বাফী।বাংলাদেশের কমিউনিস্ট পার্টি (সিপিবি) ও বাংলাদেশের সমাজতান্ত্রিক দল (বাসদ) সমর্থিত প্রার্থী ক্বাফী গতকাল রোববার তেজগাঁও, মহাখালী, বাড্ডা, বনানী, গুলশান, উত্তরায় গণসংযোগ করার সময় এসব অভিযোগ করেন।ঢাকাবাসীর উদ্দেশে ক্বাফী বলেন, আওয়ামী লীগ ও বিএনপি মনোনীত সিটি মেয়রদের বহু দুষ্কর্ম দেখেছেন। নির্বাচিত হলে তাঁরা জনগণকে দেওয়া প্রতিশ্রুতি ভুলে যায়।
