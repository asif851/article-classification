
জিম্বাবুয়েকে টেস্টে হোয়াইটওয়াশ করেছে বাংলাদেশ। তিন ম্যাচের এই সিরিজে মুশফিকদের অর্জনের খাতায় উঠেছে অনেক কিছুই। এই জয়ে ফলে খুশি প্রধানমন্ত্রী শেখ হাসিনা। তিনি মুশফিক-সাকিব-তামিমদের ধন্যবাদ ও অভিনন্দন জানিয়েছেন। পাশাপাশি আজ রোববার রাতে জাতীয় সংসদে ক্রিকেট দলের অর্জন নিয়ে কথা বলেছেন তিনি।
শেখ হাসিনা বলেন, ‘বাংলাদেশ যখন টেস্ট খেলার যোগ্যতা পেয়েছিল, তখনো কেউ কেউ বলেছিল, আমরা নাকি তদবির করে টেস্ট স্ট্যাটাস নিয়ে এসেছি। কিন্তু আজ প্রমাণ হয়েছে বাংলাদেশ যোগ্য ক্রিকেট দল। তারা জিম্বাবুয়েকে তিন টেস্টের সিরিজে পরাজিত করেছে। সিরিজে তামিম দুটো সেঞ্চুরি, সাবিক একটা সেঞ্চুরি ও ১০টা উইকেট এবং ইমরুল ও মমিনুল একটি করে সেঞ্চুরি করেছে। বাংলাদেশ যে ইচ্ছে করলে পারে, তা প্রমাণ করেছে।’
