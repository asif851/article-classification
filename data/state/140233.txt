
মিথ্যা তথ্য দিয়ে কম মূল্য দেখিয়ে গুঁড়ো দুধ আমদানির নামে সরকারের কোটি কোটি টাকার শুল্ক ফাঁকি ও তা পাচারের অভিযোগে কয়েকটি প্রতিষ্ঠানের বিরুদ্ধে অনুসন্ধান শুরু করেছে দুদক। অনুসন্ধানের অংশ হিসেবে মেঘনা গ্রুপের সহযোগী প্রতিষ্ঠান তানভীর ফুডসের ব্যবস্থাপনা পরিচালককে (এমডি) তলব করেছে দুদক।আজ রোববার দুদকের জ্যেষ্ঠ উপরিচালক মীর জয়নুল আবেদীন শিবলী ওই নোটিশ পাঠিয়েছেন। নোটিশে তাঁকে ২৩ অক্টোবর বেলা ১১টায় দুদকের প্রধান কার্যালয়ে হাজির থাকতে বলা হয়েছে। দুদক সূত্র এ তথ্য নিশ্চিত করেছে।একই অভিযোগ অনুসন্ধানে আবুল খায়ের গ্রুপ এবং আরলা ফুডসের গ্রুপের এমডিদেরও তলব করা হবে বলে জানিয়েছে সূত্রটি।
