
গতকাল মঙ্গলবার বিকেলের পর মধ্যরাতে বাংলাদেশে ফের ভূমিকম্প অনুভূত হয়েছে। রাত ১২টা ৪৯ মিনিটে মাঝারি মাত্রার এই ভূমিকম্প অনুভূত হয়। আবহাওয়া অধিদপ্তর বলছে, ভূমিকম্পটির উৎপত্তিস্থল ছিল মিয়ানমারের মাওলাইক এলাকায়। উৎপত্তিস্থল ঢাকা থেকে ৪২৩ কিলোমিটার পূর্বে অবস্থিত। রিখটার স্কেলে ভূমিকম্পটির তীব্রতা ছিল ৫ দশমিক ১।
মধ্যরাতের এই ভূমিকম্পে বাংলাদেশে কোথাও কোনো ক্ষয়ক্ষতির খবর পাওয়া যায়নি।
এর আগে গতকাল বেলা ৩টা ৯ মিনিটে ভূমিকম্পে রাজধানী ঢাকাসহ সারা দেশ কেঁপে ওঠে। এ ঘটনায় সুনামগঞ্জে এক স্কুলছাত্রীসহ দুজনের মৃত্যু হয়।
আবহাওয়া অধিদপ্তরের তথ্য অনুযায়ী, বিকেলের দিকে ঘটা ভূমিকম্পটির উৎপত্তিস্থল ছিল ঢাকা থেকে ১৭৬ কিলোমিটার দূরে ভারতের ত্রিপুরায়।
মার্কিন ভূতাত্ত্বিক জরিপ সংস্থা (ইউএসজিএস) জানায়, রিখটার স্কেলে ওই ভূমিকম্পটির তীব্রতা ছিল ৫ দশমিক ৫।
আরও পড়ুন: সারা দেশে ভূমিকম্প, স্কুলছাত্রীসহ দুজনের মৃত্যু
