
রাজধানীর খিলগাঁওয়ে গতকাল বুধবার ভোরে বেপরোয়া গতির ট্রাকের চাপায় শাহীন আলম (১৮) নামে এক কলেজছাত্র প্রাণ হারিয়েছেন। তিনি খিলগাঁও মডেল কলেজের একাদশ শ্রেণিতে পড়তেন। খিলগাঁও থানা-পুলিশ জানায়, শাহীন ও তাঁর বন্ধু বাবু মসজিদে যাওয়ার জন্য খিলগাঁও উড়াল সড়কের নিচে রাস্তা পার হচ্ছিলেন। এ সময় দ্রুতগামী একটি ট্রাক শাহীন ও তাঁর বন্ধু বাবুকে ধাক্কা দেয়। এতে শাহীন ঘটনাস্থলে মারা যান।
