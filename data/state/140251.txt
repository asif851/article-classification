
সীমান্তের সংশয়ের সব দেয়াল ভেঙে ফেলার আহ্বান জানিয়েছেন সড়ক পরিবহন ও সেতুমন্ত্রী ওবায়দুল কাদের। আজ সোমবার সকালে রাজধানীর একটি হোটেলে এক সেমিনারে মন্ত্রী এই আহ্বান জানান।আজ সোমবার সকালে রাজধানীর একটি হোটেলে এক সেমিনারে মন্ত্রী এ কথা বলেন। মৈত্রী শোভাযাত্রা গতকাল রোববার ঢাকায় পৌঁছানোর পর আজ আঞ্চলিক যোগাযোগ অবকাঠামো নিয়ে বাংলাদেশ, ভারত, ভুটান ও নেপালের প্রতিনিধিদের সঙ্গে ওই সেমিনারের আয়োজন করা হয়।মন্ত্রী বলেন, নতুন দিকে যাত্রা শুরু হয়েছে। শুরুতে কিছু সমস্যা হয়তো থাকবে। কিন্তু সমস্যা সমাধান করে গন্তব্যে পৌঁছাতে হবে। তিনি সীমান্তের সংশয়ের সব দেয়াল ভেঙে ফেলার আহ্বান জানান।ওবায়দুল কাদের বলেন, ভারতের সঙ্গে দীর্ঘ ৬৮ বছরের সন্দেহ, অবিশ্বাস দূর করে সীমান্ত চুক্তি বাস্তবায়ন করা সম্ভব হয়েছে। সুতরাং সব সমস্যাই সমাধান করা যাবে।সম্প্রীতির বার্তা ফেরি করে বেড়ানো চার দেশের মৈত্রী মোটর শোভাযাত্রা (ফ্রেন্ডশিপ মোটর র‍্যালি) সাড়ে তিন হাজার কিলোমিটার পথ পাড়ি দিয়ে গতকাল ঢাকায় পৌঁছেছে। বাংলাদেশ, ভুটান, ভারত ও নেপাল-এই চার দেশের মধ্যে সড়ক যোগাযোগসহ বিভিন্ন ক্ষেত্রে সহযোগিতা বাড়াতে ১৪ নভেম্বর ভারতের ওডিশার ভুবনেশ্বর থেকে ২০টি গাড়ির মৈত্রী মোটর শোভাযাত্রার পথচলা শুরু হয়। ভারতের ত্রিপুরা রাজ্যের আগরতলা থেকে শনিবার দুপুরে ফেনীর বিলোনিয়া সীমান্ত দিয়ে মৈত্রী শোভাযাত্রা বাংলাদেশে ঢোকে। গতকাল রাতে শোভাযাত্রাটি চট্টগ্রামে পৌঁছায়। সেখান থেকে ঢাকায় আসে ঢাকায়। শোভাযাত্রায় চার দেশের ৮০ জন প্রতিনিধি রয়েছেন। আগামীকাল মঙ্গলবার শোভাযাত্রাটি বেনাপোল সীমান্ত হয়ে কলকাতা যাবে।

