
সিরাজগঞ্জের কাজীপুর উপজেলা প্রাথমিক শিক্ষা কর্মকর্তার বিরুদ্ধে বদলি-বাণিজ্যর অভিযোগের তদন্ত গত রোববার শেষ হয়েছে। প্রাথমিক শিক্ষা অধিদপ্তরের উপপরিচালক মো. নবী হোসেন এই তদন্ত করেন। তদন্তে প্রাথমিকভাবে অভিযোগের সত্যতা মিলেছে বলে তদন্ত কমিটির সূত্রে জানা গেছে।এ ব্যাপারে জানতে চাইলে তদন্ত কর্মকর্তা নবী হোসেন প্রথম আলোকে বলেন, তদন্তে অভিযোগগুলো প্রাথমিকভাবে প্রমাণিত হয়েছে। এ কারণে কিছু প্রয়োজনীয় কাগজপত্রসহ লিখিতভাবে জবাব চাওয়া হয়েছে। দু-এক দিনের মধ্যে তদন্ত প্রতিবেদন জমা দেওয়া হবে।কমিটি গত রোববার কাজীপুর উপজেলা প্রাথমিক শিক্ষা কর্মকর্তার কার্যালয়ে উপস্থিত হয়ে তিনজন শিক্ষকের সাক্ষ্য গ্রহণ করে। একই সঙ্গে উপজেলা প্রাথমিক শিক্ষা কর্মকর্তাকে এ বিষয়ে একটি লিখিত জবাব দেওয়ার জন্য নির্দেশ দেয়।কাজীপুর উপজেলার প্রাথমিক শিক্ষা কর্মকর্তার বিরুদ্ধে শিক্ষকদের ঘুষের বিনিময়ে বদলিসহ নানা অভিযোগ ওঠে।সম্প্রতি এ-সংক্রান্ত দুটি প্রতিবেদন প্রথম আলোসহ বিভিন্ন পত্রিকায় প্রকাশিত হয়।পরে প্রাথমিক শিক্ষা অধিদপ্তর ঢাকা থেকে নবী হোসেনকে দায়িত্ব দিয়ে এক সদস্যবিশিষ্ট তদন্ত কমিটি গঠন ­করা হয়।
