
জগন্নাথ বিশ্ববিদ্যালয়ের ২০১৩-১৪ শিক্ষাবর্ষের স্নাতক প্রথম বর্ষের ভর্তিতে দুই হাজার টাকা কমাল বিশ্ববিদ্যালয় প্রশাসন। বিশ্ববিদ্যালয়ের জনসংযোগ, তথ্য ও প্রকাশনা দপ্তরের এক সংবাদ বিজ্ঞপ্তিতে এ তথ্য জানানো হয়।বিশ্ববিদ্যালয়ের রেজিস্ট্রার মো. ওহিদুজ্জামান প্রথম আলোকে জানান, সাধারণ পরিবারের শিক্ষার্থীদের কথা বিবেচনা করে বিশ্ববিদ্যালয়ের সব বিভাগে ভর্তিতে দুই হাজার টাকা কমানোর সিদ্ধান্ত নেওয়া হয়েছে। তবে বিভাগের ‘সেমিনার ফি’ অপরিবর্তিত থাকবে।
 
