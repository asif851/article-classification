
চট্টগ্রাম নগরের বায়েজিদ এলাকা থেকে দুই ইয়াবা বিক্রেতাকে গ্রেপ্তার করেছে পুলিশ। গতকাল শুক্রবার বিকেল সাড়ে চারটার দিকে তাঁদের গ্রেপ্তার করা হয়। গ্রেপ্তার দুজন হলেন নূর মোহাম্মদ ও মো. রফিকুল ইসলাম। তাঁদের গ্রামের বাড়ি কক্সবাজারের টেকনাফে। বায়েজিদ বোস্তামি থানার ভারপ্রাপ্ত কর্মকর্তা (ওসি) প্রদীপ কুমার দাশ জানান, নূর ও রফিকুল টেকনাফ থেকে ইয়াবা এনে চট্টগ্রামে বিক্রি করতেন। গতকাল ইয়াবা বিক্রির জন্য বায়েজিদের স্টারশিপ গলির মুখে এলে গোপন তথ্যের ভিত্তিতে দুজনকে গ্রেপ্তার করা হয়।
