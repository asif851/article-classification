
চ্যানেল নাইনের ব্যবস্থাপনা পরিচালক (এমডি) এবং বিল্ডট্রেড গ্রুপের চেয়ারম্যান এনায়েতুর রহমানের মা হাসিনা রহমান বার্ধক্যজনিত রোগে শনিবার দিবাগত রাত সাড়ে ১০টায় রাজধানীর অ্যাপোলো হাসপাতালে মৃত্যুবরণ করেছেন। মৃত্যুকালে তাঁর বয়স হয়েছিল ৭০ বছর।মরহুমার প্রথম নামাজে জানাজা আজ রোববার বাদ জোহর গুলশান আজাদ মসজিদে অনুষ্ঠিত হবে। দ্বিতীয় জানাজা বাদ মাগরিব ধামরাই ঈদগাহ মাঠে। ধামরাই পাঠানটোলা পারিবারিক কবরস্থানে তাঁকে দাফন করা হবে।
