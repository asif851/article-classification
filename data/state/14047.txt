
বাংলাদেশ, ভারত, ভুটান ও নেপালের মধ্যে শুরু হওয়া মৈত্রী শোভাযাত্রা ২৮ নভেম্বর ফেনীর বিলোনিয়া সীমান্ত হয়ে বাংলাদেশে ঢুকবে। শোভাযাত্রাটি ওই দিন চট্টগ্রামে থাকবে। এরপর চট্টগ্রাম থেকে ঢাকায় এসে ১ ডিসেম্বর বেনাপোল সীমান্ত দিয়ে কলকাতায় যাবে।সড়ক পরিবহন ও সেতুমন্ত্রী ওবায়দুল কাদের গতকাল বৃহস্পতিবার মন্ত্রণালয়ে সাংবাদিকদের এসব কথা বলেন। তিনি বলেন, বাংলাদেশে ঢোকার সময় সরকারিভাবে ওই শোভাযাত্রাকে উষ্ণ অভ্যর্থনা জানানো হবে। এ ছাড়া আগামী ৩ ও ৪ ডিসেম্বর কলকাতায় এই চারটি দেশের মধ্যে একটি সভা হবে। এতে যাত্রীবাহী, পণ্যবাহী ও ব্যক্তিগত যান চলাচলের ক্ষেত্রে মাশুলসহ নানা বিষয় চূড়ান্ত হবে।ভারতের ওডিশা রাজ্যের ভুবনেশ্বরে ১৪ নভেম্বর মৈত্রী শোভাযাত্রা শুরু হয়।
