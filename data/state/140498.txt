
রাজধানীর কলাবাগানে বাসায় ঢুকে মার্কিন দূতাবাসের সাবেক কর্মকর্তা জুলহাজ মান্নান ও তাঁর বন্ধুর হত্যাকাণ্ডের ঘটনায় গভীর শোক ও উদ্বেগ প্রকাশ করেছেন বাংলাদেশে নিযুক্ত মার্কিন রাষ্ট্রদূত মার্শা বার্নিকাট।
সোমবার রাতে এক বার্তায় বার্নিকাট বলেন, ‘জুলহাজ মান্নানসহ আরেকজনের হত্যাকাণ্ডের ঘটনায় আমি শোকে বিহ্বল। জুলহাজ আমাদের কাছে সহকর্মীর তুলনায় বেশি কিছু ছিল। তাঁর সঙ্গে কাজ করতে পেরে মার্কিন দূতাবাসের সবাই ভাগ্যবান। তিনি একজন অতিপ্রিয় বন্ধু ছিলেন।’মার্শা বার্নিকাট বলেন, ‘জুলহাজ, নিহত অন্যজন ও আহত ব্যক্তিদের প্রতি আমাদের প্রার্থনা রইল। আমরা এই ধরনের নির্মম সহিংসতার নিন্দা জানাচ্ছি। এবং হত্যাকাণ্ডে জড়িত ব্যক্তিদের গ্রেপ্তারের জন্য বাংলাদেশ সরকারের প্রতি দৃঢ় আহ্বান জানাচ্ছি।’
