
রাজশাহীর বাগমারা উপজেলায় ভবানীগঞ্জ কলেজে স্নাতক (সম্মান) কোর্সের দুটি নতুন বিভাগ চালু হয়েছে। এগুলো হলো ইসলামের ইতিহাস ও সংস্কৃতি এবং ভূগোল ও পরিবেশবিদ্যা। গতকাল রোববার বিভাগ দুটির কার্যক্রম উদ্বোধন করা হয়েছে। কলেজের অধ্যক্ষ হাতেম আলী আনুষ্ঠানিকভাবে বিভাগ দুটির উদ্বোধন করেন। এ সময় উপস্থিত ছিলেন কলেজের শিক্ষক আফজাল হোসেন, হরিদাস চন্দ্র, আবদুস সামাদ, দিপালী খাতুন, রেশমা খাতুন প্রমুখ। অধ্যক্ষ জানান, এ বছর নতুন ওই দুই বিষয়ে শিক্ষার্থী ভর্তি করা হয়েছে। এ নিয়ে মোট ছয়টি বিষয়ে সম্মান কোর্স চালু রয়েছে। |
