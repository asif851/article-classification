
মির্জা ফখরুল ইসলাম আলমগীরকে বিএনপির মহাসচিব মনোনীত করেছেন দলের চেয়ারপারসন খালেদা জিয়া। একই সঙ্গে রুহুল কবীর রিজভীকে দলের সিনিয়র যুগ্ম মহাসচিব এবং মিজানুর রহমান সিনহাকে কোষাধ্যক্ষ মনোনীত করা হয়েছে।আজ বুধবার রাজধানীর নয়াপল্টনে বিএনপির কেন্দ্রীয় কার্যালয়ে এক সংবাদ সম্মেলনে দলের চেয়ারপারসনের পক্ষ থেকে এ-সংক্রান্ত ঘোষণা দেওয়া হয়। সংবাদ সম্মেলনে বক্তব্য দেন রিজভী।মির্জা ফখরুল দীর্ঘদিন ধরে বিএনপির ভারপ্রাপ্ত মহাসচিবের দায়িত্ব পালন করে আসছিলেন। এবার তাঁকে মহাসচিবের দায়িত্ব দেওয়া হলো। রিজভীকে যুগ্ম মহাসচিব থেকে সিনিয়র যুগ্ম মহাসচিব করা হয়েছে। আর মিজানুর রহমান সিনহা আগেও কোষাধ্যক্ষ ছিলেন।গত ১৯ মার্চ রাজধানীর ইঞ্জিনিয়ার্স ইনস্টিটিউশনে বিএনপির ষষ্ঠ জাতীয় সম্মেলন হয়।সম্মেলনের আগেই বিনা প্রতিদ্বন্দ্বিতায় খালেদা জিয়া বিএনপির চেয়ারপারসন ও তাঁর ছেলে তারেক রহমান সিনিয়র ভাইস চেয়ারম্যান পুনর্নির্বাচিত হন। সম্মেলনে কাউন্সিলররা সর্বসম্মতিক্রমে দুই শীর্ষ নেতা নির্বাচনকে অনুমোদন দেন।কাউন্সিলররা মহাসচিবসহ দলের স্থায়ী কমিটি ও নির্বাহী কমিটির পদগুলোতে নেতা নির্বাচনের সর্বময় ক্ষমতা ও কর্তৃত্ব খালেদা জিয়াকে দেন। এরপর আজ দলটির মহাসচিব, সিনিয়র যুগ্ম মহাসচিব ও কোষাধ্যক্ষের নাম ঘোষণা করা হলো।
আরও পড়ুন...সামাজিক সমঝোতার উদ্যোগ নেবে বিএনপিসাংগঠনিক বিষয়ে দিকনির্দেশনা না থাকায় বিস্ময়বিএনপির কমিটি ঘোষণায় আরও সময় নেবেন খালেদা জিয়া
