
দেশের কোথাও আজ পবিত্র জিলহজ মাসের চাঁদ দেখা যায়নি। আগামীকাল শনিবার ১৪৩৭ হিজরি সনের জিলকদ মাসের ৩০ দিনে পূর্ণ হবে। জিলহজ মাস শুরু হবে আগামী রোববার থেকে। সেই হিসাবে ১৩ সেপ্টেম্বর পবিত্র ঈদুল আজহা উদ্‌যাপিত হবে। আরবি জিলহজ মাসের ১০ তারিখে ঈদুল আজহা উদ্‌যাপিত হয়।
আজ শুক্রবার ইসলামিক ফাউন্ডেশন বায়তুল মোকাররম সভাকক্ষে জাতীয় চাঁদ দেখা কমিটির বৈঠক অনুষ্ঠিত হয়। বৈঠকে জিলহজ মাস রোববার শুরু হওয়া সাপেক্ষে ১৩ সেপ্টেম্বরে ঈদুল আজহা উদ্‌যাপনের সিদ্ধান্ত হয়।
ইসলামিক ফাউন্ডেশনের সহকারী পরিচালক (জনসংযোগ) নিজামউদ্দীন প্রথম আলোকে এ তথ্য নিশ্চিত করেন।
