
কুমিল্লার নাঙ্গলকোট উপজেলা সদরে মেয়র মার্কেটের সামনে আজ মঙ্গলবার দুপুর ১২টার দিকে জামায়াত-শিবিরের সঙ্গে পুলিশের সংঘর্ষে ১৫ জন আহত হয়েছে।
আহত ব্যক্তিদের মধ্যে জামায়াত-শিবিরের গুলিবিদ্ধ পাঁচ কর্মী রয়েছেন। রয়েছেন পুলিশের পাঁচ সদস্য।
নাঙ্গলকোট থানার ভারপ্রাপ্ত কর্মকর্তা (ওসি) স্বপন কুমার নাথের ভাষ্য, দুপুরের দিকে মেয়র মার্কেটের সামনের প্রধান সড়কে যান চলাচলে বাধা দেন জামায়াত-শিবিরের কর্মীরা। এ সময় পুলিশ বাধা দিতে গেলে তাঁরা পুলিশকে লক্ষ্য করে ইট-পাটকেল ছোড়েন। পরিস্থিতি নিয়ন্ত্রণে আনতে পুলিশ ১৪টি রাবার বুলেট ও কাঁদানে গ্যাসের কয়েকটি শেল ছোড়ে। এতে জামায়াত-শিবিরের পাঁচ কর্মী গুলিবিদ্ধ হন। আহত হয়েছেন পুলিশের পাঁচ সদস্য। সংঘর্ষ এখনো চলছে।

