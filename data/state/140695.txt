
প্রায় চার মাস পর কাল বুধবার রাত সাড়ে আটটায় বিএনপি নেতৃত্বাধীন ২০–দলীয় জোটের শীর্ষ নেতাদের বৈঠক অনুষ্ঠিত হবে। রাজধানীর গুলশানে বিএনপির চেয়ারপারসনের রাজনৈতিক কার্যালয়ে এ বৈঠক অনুষ্ঠিত হবে।
জোটের বৈঠক আহ্বান করার বিষয়টি জানিয়েছেন চেয়ারপারসনের মিডিয়া উইংয়ের সদস্য শায়রুল কবির খান।
বিএনপি সূত্রে জানা গেছে, গত জুলাই মাসে লন্ডনে যাওয়ার আগে খালেদা জিয়া সর্বশেষ ২০–দলীয় জোটের নেতাদের সঙ্গে বৈঠক করেছিলেন। প্রায় চার মাস পর আবার বৈঠকে বসছেন জোটের নেতারা। এতে দেশের বর্তমান রাজনৈতিক বিষয়, আগামী দিনের কর্মসূচি, জাতীয় সংসদ নির্বাচন, সহায়ক সরকার, প্রধান বিচারপতির পদত্যাগসহ সামগ্রিক বিষয় নিয়ে আলোচনা হবে।
 
