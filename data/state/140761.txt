
আজ পবিত্র জুমাতুল বিদা বা মাহে রমজানের শেষ শুক্রবার। দিনটি মুসলিম বিশ্বের কাছে জুমাতুল বিদা নামে পরিচিত। এ দিনটি আল-কুদস দিবস হিসেবেও পালিত হয়। মূলত জুমাতুল বিদার মধ্য দিয়ে মাহে রমজানকে বিদায় সম্ভাষণ জানানো হয়। ইসলামিক ফাউন্ডেশন সূত্র জানায়, আজ জুমাতুল বিদায় জাতীয় মসজিদ বায়তুল মোকাররমে দেশ ও জাতির কল্যাণ এবং মুসলিম উম্মাহর ঐক্য ও শান্তি কামনা করে বিশেষ মোনাজাত করা হবে।
রমজানের বিদায়ী শুক্রবার  মুসলমানদের জন্য অতি মূল্যবান। এ দিন সিয়াম শেষ হয়ে যাওয়ার সতর্কতামূলক দিবস। যে তিনটি বিষয় জুমাতুল বিদাকে আল্লাহর করুণা, দয়া, ক্ষমা, তথা মাগফিরাত ও নাজাত লাভের দিবস হিসেবে চিহ্নিত করেছে, তা হচ্ছে রমজান, জুমাতুল বিদা এবং শেষ শুক্রবার আল-কুদস দিবস।
উল্লেখ্য, যদি রোজা ৩০টি হয় এবং ২৯ রমজান শেষে বাংলাদেশের আকাশে শাওয়াল মাসের চাঁদ দেখা না যায়, তাহলে আরও একটি শুক্রবার পাওয়া যাবে। সে ক্ষেত্রে সৌভাগ্যবশত আরও একটি জুমাতুল বিদা পাওয়ার সম্ভাবনাও রয়েছে।
