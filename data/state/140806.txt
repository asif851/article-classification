
পল্লী সঞ্চয় ব্যাংক আইনের গেজেটের ৩৯ ধারা অনুযায়ী অবিলম্বে পল্লী সঞ্চয় ব্যাংকে আত্তীকরণের দাবি জানিয়েছেন সদ্য বিলুপ্ত ‘একটি বাড়ি, একটি খামার প্রকল্প’–এর চট্টগ্রাম জেলার কর্মকর্তা-কর্মচারীরা। গত বুধবার চট্টগ্রাম জেলা প্রশাসকের মাধ্যমে প্রধানমন্ত্রী বরাবর এক স্মারকলিপিতে এ দাবি জানানো হয়।স্মারকলিপিতে উল্লেখ করা হয়, প্রকল্পের কর্মকর্তা-কর্মচারীদের জুলাইয়ের ১ তারিখ থেকে আত্তীকরণ করার কথা। কিন্তু এখনো সেটি হয়নি। ফলে সবার মধ্যে হতাশা ও অনিশ্চয়তা কাজ করছে। অবিলম্বে সবাইকে পল্লী সঞ্চয় ব্যাংকে পদায়ন করতে হবে এবং যাচাই-বাছাইয়ের নামে কাউকে বাদ দেওয়া যাবে না। এ ছাড়া পল্লী সঞ্চয় ব্যাংকের সব কার্যক্রম বাস্তবায়ন করে গ্রামের হতদরিদ্র ব্যক্তিদের জন্য বিভিন্ন সুযোগ–সুবিধা চালুরও দাবি জানানো হয় স্মারকলিপিতে। বিজ্ঞপ্তি।
