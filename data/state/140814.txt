
‘আর নয় আর্তনাদ, ছড়া রুখবে জঙ্গিবাদ’ স্লোগানকে প্রতিপাদ্য করে গতকাল শনিবার কিশোরগঞ্জ শিল্পকলা একাডেমি মিলনায়তনে পঞ্চম ছড়া সম্মেলন অনুষ্ঠিত হয়েছে। কিশোরগঞ্জ ছড়াকার সংসদ এর আয়োজন করে। সম্মেলনে তিনজনকে ‘শহীদ সৈয়দ নজরুল ইসলাম স্মৃতিপদক’ দেওয়া হয়েছে।অনুষ্ঠানে ছড়া-সাহিত্যে রোমেন রায়হান, কাব্য-সাহিত্যে হাসানাত লোকমান ও ছড়া-পত্রিকা সম্পাদনায় বিশেষ অবদান রাখার জন্য লোকমান আহম্মদকে সম্মাননা দেওয়া হয়। লোকমান আহম্মদের পত্রিকাটির নাম ছড়া কর্ম।
