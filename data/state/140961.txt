
জাতীয় প্রেসক্লাবের হীরকজয়ন্তী উপলক্ষে সপ্তাহব্যাপী বইমেলা শুরু হয়েছে। গতকাল রোববার বিকেলে ক্লাব প্রাঙ্গণে এর উদ্বোধন করেন শিক্ষাবিদ সিরাজুল ইসলাম চৌধুরী।ক্লাবের সভাপতি কামাল উদ্দিন সবুজের সভাপতিত্বে অনুষ্ঠানে বক্তব্য দেন প্রেসক্লাবের সাধারণ সম্পাদক সৈয়দ আবদাল আহমদ এবং জ্ঞান ও সৃজনশীল প্রকাশক সমিতির সভাপতি ওসমান গনি। অন্যান্যের মধ্যে বিএফইউজের একাংশের সভাপতি শওকত মাহমুদসহ সাংবাদিক নেতারা উপস্থিত ছিলেন।বইমেলা প্রতিদিন বেলা তিনটা থেকে রাত আটটা পর্যন্ত খোলা থাকবে। পয়লা বৈশাখ উপলক্ষে মেলা চলবে সকাল আটটা থেকে রাত ১০টা পর্যন্ত। বিজ্ঞপ্তি।
