
অজ্ঞান পার্টির সন্দেহভাজন নেতাসহ ১২ সদস্যকে আটক করেছে ঢাকা মহানগর পুলিশের (ডিএমপি) গোয়েন্দা শাখা (ডিবি)। ডিএমপির পক্ষ থেকে আজ বৃহস্পতিবার গণমাধ্যমে পাঠানো মোবাইল ফোনের খুদেবার্তায় এমন দাবি করা হয়। ওই খুদেবার্তার ভাষ্যমতে, আটক হওয়া অজ্ঞান পার্টির সন্দেহভাজন দলনেতার নাম আবদুর গফুর। ঘটনার বিষয়ে বিস্তারিত জানাতে আজ দুপুর ১২টায় ডিএমপির মিডিয়া সেন্টারে ব্রিফিং হওয়ার কথা।
