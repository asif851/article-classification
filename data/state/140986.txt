
মো. হোসেন আলীনেত্রকোনার সাবেক জেলা শিক্ষা কর্মকর্তা মো. হোসেন আলী (৭২) ঢাকার একটি হাসপাতালে গত বুধবার ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি দুই ছেলে ও পাঁচ মেয়ে রেখে গেছেন। পরিবারের পক্ষ থেকে মরহুমের আত্মার মাগফিরাত কামনায় সবার কাছে দোয়া চাওয়া হয়েছে। বিজ্ঞপ্তি।
 হরি বিলাস ধরপ্রতিরক্ষা মন্ত্রণালয়ের সাবেক কর্মকর্তা হরি বিলাস ধর গতকাল শনিবার সকালে মারা গেছেন। তিনি স্ত্রী, তিন ছেলে, এক মেয়েসহ অসংখ্য গুণগ্রাহী রেখে গেছেন। তাঁর গ্রামের বাড়ি চট্টগ্রামের বাঁশখালী উপজেলার কোকদণ্ডী গ্রামে। তাঁর মৃতদেহ গতকাল দুপুরে বলুয়ার দিঘিরপাড়ের মহাশ্মশানে দাহ করা হয়েছে। তিনি চট্টগ্রাম সাংবাদিক ইউনিয়নের (সিইউজে) কোষাধ্যক্ষ ও বাংলানিউজটোয়েন্টিফোর ডটকমের সিনিয়র ফটো করেসপনডেন্ট উজ্জ্বল ধরের বাবা। বিজ্ঞপ্তি।
 রেজাউল করিম
রংপুর সরকারি কলেজের সাবেক অধ্যাপক রেজাউল করিম (৭৫) গতকাল শনিবার সকাল আটটার দিকে শহরের সেন্ট্রাল রোডের নিজ বাড়িতে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, দুই সন্তানসহ অনেক আত্মীয়স্বজন রেখে গেছেন। বাদ এশা শহরের জুম্মাপাড়া নুরুল উলুম মাদ্রাসা প্রাঙ্গণে জানাজা শেষে নূরপুর কবরস্থানে তাঁর মরদেহ দাফন করা হয়। নিজস্ব প্রতিবেদক, রংপুর
 অরুণ কুমার মুখার্জি
রংপুরের বিশিষ্ট রবীন্দ্রসংগীতশিল্পী ও শহরের মুলাটোলের বাসিন্দা অরুণ কুমার মুখার্জি (৬৫) গতকাল শনিবার দুপুরে শহরের একটি বেসরকারি হাসপাতালে মারা গেছেন। তিনি স্ত্রীসহ অনেক গুণগ্রাহী রেখে গেছেন। সন্ধ্যায় শহরের দখিগঞ্জ শ্মশানে তাঁর শেষকৃত্য অনুষ্ঠান হয়। নিজস্ব প্রতিবেদক, রংপুর
