
মাগুরা সরকারি হোসেন শহীদ সোহ্রাওয়ার্দী কলেজের এক শিক্ষকের বিরুদ্ধে ছাত্রীকে যৌন হয়রানি করার অভিযোগ উঠেছে। ওই ছাত্রীর বাবা গত বৃহস্পতিবার দুপুরে কলেজের অধ্যক্ষের কাছে এ ঘটনায় লিখিত অভিযোগ দিয়েছেন। কলেজের ভারপ্রাপ্ত অধ্যক্ষ বিজন কুমার সরকার গতকাল শুক্রবার বলেন, ওই ঘটনায় তদন্ত কমিটি গঠন করা হয়েছে। কমিটিকে সাত কর্মদিবসের মধ্যে প্রতিবেদন দাখিল করতে বলা হয়েছে। এ ছাড়া ওই শিক্ষককে চার দিনের মধ্যে কারণ দর্শাও নোটিশের জবাব দিতে বলা হয়েছে। 
