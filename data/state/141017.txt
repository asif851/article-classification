
যশোর টাউন হল মাঠে গতকাল মঙ্গলবার থেকে তিন দিনব্যাপী আন্তর্জাতিক কৃষিপ্রযুক্তি মেলা শুরু হয়েছে। উন্নত কৃষি উপকরণ ও প্রযুক্তি নিয়ে মেলায় দেশি ও বিদেশি ৯০টি প্রতিষ্ঠানের ১০৩টি স্টল বসেছে। এসব স্টলে বীজ, সার, কীটনাশকসহ নানা কৃষি পণ্য ও যন্ত্রপাতির পসরা সাজানো হয়েছে। যুক্তরাষ্ট্রভিত্তিক আন্তর্জাতিক সাহায্য সংস্থা ইউএসএআইডির কৃষি উপকরণ প্রকল্পের এ মেলার উদ্বোধন করেন কৃষি মন্ত্রণালয়ের অতিরিক্ত সচিব আনোয়ার ফারুক। বক্তৃতা করেন কৃষি সম্প্রসারণ অধিদপ্তরের যশোরের অতিরিক্ত পরিচালক মো. নাসির উদ্দিন খান, জেলা প্রশাসক মো. হুমায়ুন কবীর, কৃষি উপকরণ প্রকল্পের চিফ অব পার্টি মার্ক ট্রেসি প্রমুখ।
