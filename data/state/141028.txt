
নোয়াখালীর চাটখিল মহিলা কলেজে এইচএসসি পরীক্ষার ফরম পূরণে ফি বাবদ শিক্ষার্থীদের কাছ থেকে অতিরিক্ত অর্থ আদায়ের অভিযোগ উঠেছে। অধ্যক্ষের একক সিদ্ধান্তে এসব কিছু হচ্ছে বলে অভিযোগ শিক্ষার্থীদের।কয়েকজন শিক্ষার্থীর সঙ্গে কথা বলে জানা গেছে, ২০১৪ সালের এইচএসসি পরীক্ষার ফরম পূরণে বোর্ডের নির্ধারিত ফি মানবিক বিভাগে এক হাজার ৬০০ টাকা হলেও নেওয়া হচ্ছে সাত হাজার ৬০০ টাকা। পাশাপাশি বিজ্ঞান বিভাগের শিক্ষার্থীদের কাছ থেকে নির্ধারিত এক হাজার ৯০০ টাকার পরিবর্তে নেওয়া হচ্ছে সাত হাজার ৯০০ থেকে আট হাজার টাকা পর্যন্ত।অধ্যক্ষ মো. সাইফুল ইসলাম বলেন, ‘ব্যবস্থাপনা কমিটির সিদ্ধান্তেই এ টাকা আদায় করা হচ্ছে। কারও কাছ থেকেই সাত-আট হাজার টাকা আদায় করা হচ্ছে না।’
