
প্রয়াত লেখক সৈয়দ শামসুল হক স্মরণে ‘শ্রদ্ধাঞ্জলি’ শীর্ষক অনুষ্ঠান করেছে বাংলাদেশ আবৃত্তি সমন্বয় পরিষদ। গতকাল সন্ধ্যায় সিলেট শহরের কিনব্রিজ এলাকার সারদা স্মৃতি ভবনের সম্মিলিত নাট্য পরিষদের মহড়া কক্ষে এ অনুষ্ঠান হয়। সংগঠনের সভাপতিমণ্ডলীর সদস্য মোকাদ্দেস বাবুলের সভাপতিত্বে অনুষ্ঠানে মুক্তিযুদ্ধ-গবেষক আল-আজাদ, শাহজালাল বিজ্ঞান ও প্রযুক্তি বিশ্ববিদ্যালয়ের শিক্ষক সরকার সোহেল রানা, সম্মিলিত নাট্য পরিষদ সিলেটের সভাপতি মিশফাক আহমদ, নাট্য সংগঠক বাবুল আহমদ, ছড়াকার বিধুভূষণ ভট্টাচার্য বক্তব্য দেন। পরে আবৃত্তিকার সৈয়দ আনজুম ইভানের সঞ্চালনে স্থানীয় শিল্পীরা প্রয়াত লেখকের লেখা কবিতা আবৃত্তি করেন।
