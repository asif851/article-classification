
‘আমার অউ পোয়াটাই (ছেলে) সংসারের বাত্তি আছিল। এখন আমরারে সাগরে ভাসাইয়া গেল। কিলা অত বড় খামটা করল! হে (বদরুল) দোষী অইলে তার বিচার আমিও চাই। মেয়েটার (খাদিজা) লাগি দিন-রাইত দোয়া খররাম। আল্লায় যেন তারে বাঁচাইন।’
আজ বৃহস্পতিবার দুপুরে কথাগুলো বলছিলেন দিলারা বেগম (৫০)। তিনি সিলেটের এমসি কলেজ প্রাঙ্গণে চাপাতি দিয়ে কুপিয়ে কলেজছাত্রী খাদিজা বেগমকে আহত করা ছাত্রলীগ নেতা বদরুল আলমের মা। গত সোমবার কুপিয়ে আহত করা খাদিজা বর্তমানে রাজধানীর স্কয়ার হাসপাতালে চিকিৎ​সাধীন রয়েছেন।
সুনামগঞ্জের ছাতক উপজেলার খুরমা দক্ষিণ ইউনিয়নের মনিরগাতি গ্রামে বদরুল আলমের বাড়ি। পাঁচ ভাইবোনের মধ্যে বদরুল দ্বিতীয়।
দিলারা বেগম বলেন, সোমবার সকাল সাতটার দিকে বদরুল বাড়ি থেকে বের হন। মাকে বলে যান স্কুল বন্ধ, টিউশনি করতে যাচ্ছেন। রাতে বাড়ি ফেরেননি। মঙ্গলবার সকালে তাঁরা খবর পান, বদরুল সিলেটে এক মেয়েকে কুপিয়েছেন। বদরুল বাড়িতে থাকলেও নিয়মিত সিলেটে যাওয়া-আসা করতেন।
আরও পড়ুন: 
বদরুলকে চাকরি থেকে সাময়িক বরখাস্ত
