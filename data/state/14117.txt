
লন্ডন সফর নিয়ে আগামীকাল শনিবার বেলা সাড়ে ১১টায় গণভবনে সংবাদ সম্মেলন ডেকেছেন প্রধানমন্ত্রী শেখ হাসিনা। আজ শুক্রবার বিকেলে প্রধানমন্ত্রীর কার্যালয় থেকে পাঠানো এক বিবৃতিতে এ তথ্য জানানো হয়।প্রধানমন্ত্রীর প্রেস সচিব এ কে এম শামীম চৌধুরী প্রথম আলোকে বলেন, ‘প্রধানমন্ত্রীর লন্ডন সফরে বাংলাদেশের কূটনৈতিক অর্জনসহ সাম্প্রতিক বাংলাদেশের রাজনৈতিক পরিস্থিতি ওই সংবাদ সম্মেলনে তুলে ধরবেন প্রধানমন্ত্রী।’ সংবাদ সম্মেলনে দেশ-বিদেশের সার্বিক পরিস্থিতি নিয়ে সাংবাদিকদের প্রশ্নোত্তরও দেবেন শেখ হাসিনা।
