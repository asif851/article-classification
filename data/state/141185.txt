
চুয়াডাঙ্গায় মাদক বিক্রির অপরাধে রাসেল হাওলাদার (৩১) নামের একজনকে তিন বছরের বিনাশ্রম কারাদণ্ড এবং পাঁচ হাজার টাকা জরিমানা, অনাদায়ে আরও এক মাসের বিনাশ্রম কারাদণ্ড দেওয়া হয়েছে। যুগ্ম জেলা ও দায়রা জজ (২) আদালতের বিচারক মুহাম্মদ আবদুর রহিম গতকাল মঙ্গলবার সকাল সাড়ে ১০টায় আসামির অনুপস্থিতিতে এ রায় দেন। আদালত ও পুলিশ সূত্রে জানা গেছে, ২০০৯ সালের ১৩ জুন দর্শনা তদন্তকেন্দ্রের পুলিশ দক্ষিণচাঁদপুর গ্রাম থেকে ২৪ বোতল ফেনসিডিলসহ রাসেলকে গ্রেপ্তার করে। বিচারকার্য চলাকালে রাসেল আদালত থেকে জামিন নিয়ে আত্মগোপন করেন।
