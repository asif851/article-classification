
ভোলার দৌলতখান উপজেলার দুর্গম মদনপুর ইউনিয়নে ১০০ শিক্ষার্থীর মধ্যে কম্বল বিতরণ করা হয়েছে। প্রথম আলো ট্রাস্ট আলোর পাঠশালার শিক্ষার্থীদের হাতে গত শুক্রবার সকালে এসব কম্বল তুলে দেয়। এক্সিম ব্যাংকের সহযোগিতায় দেওয়া এসব কম্বল বিতরণ করেন প্রথম আলোর ভোলা বন্ধুসভার সদস্যরা।বিদ্যালয়টির ছাদে এসব কম্বল বিতরণে সহযোগিতা করেন ভোলা বন্ধুসভার সাধারণ সম্পাদক এম সাদ্দাম হোসাইন, সদস্য নুরে আলম, মো. রুবেল, মো. শাহ আরমান, মো. শামিম, মো. মনিরুল ইসলাম, জিয়াউল ইসলাম, মো. সেলিম, মো. আবদুল্যাহ প্রমুখ। এ সময় বিদ্যালয়ের সভাপতি মদনপুর ইউনিয়নের চেয়ারম্যান নাছিউর রহমান, ইউপি সদস্য আবদুল খালেক, প্রধান শিক্ষক আক্তার হোসেন, জীবন পুরাণ আবৃত্তি সংসদের সভাপতি মশিউর রহমান, অ্যাডভেঞ্চার ক্লাব অব ভোলার সদস্যসচিব এস এম বাহাউদ্দিন, প্রথম আলোর ভোলা প্রতিনিধি মো. নেয়ামত উল্যাহসহ শিক্ষকেরা উপস্থিত ছিলেন।প্রধান শিক্ষক আক্তার হোসেন বলেন, এই স্কুল থেকে গত বছর জেএসসি পরীক্ষায় ছয়জন অংশ নিয়ে সবাই উত্তীর্ণ হয়েছে।
