
কথাসাহিত্যিক রাবেয়া খাতুনের নিজ গ্রাম মুন্সিগঞ্জের শ্রীনগর উপজেলার ষোলঘরে আজ শুক্রবার তাঁর একক বইমেলা অনুষ্ঠিত হবে। লেখিকার ৭৮তম জন্মদিনে এ অনুষ্ঠানের আয়োজন করেছে ‘রাবেয়া খাতুন সাহিত্য ও সাংস্কৃতিক সংসদ’। সকালে ষোলঘর একেএসকে উচ্চবিদ্যালয়ে বইমেলার উদ্বোধন করবেন চলচ্চিত্র পরিচালক চাষী নজরুল ইসলাম। দিনব্যাপী আয়োজনে মেলার পাশাপাশি আলোচনা ও সাংস্কৃতিক অনুষ্ঠান থাকবে। মেলায় বিশিষ্ট সাহিত্যিক ও প্রকাশকেরা অংশ নেবেন। বিজ্ঞপ্তি।
