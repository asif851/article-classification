
ফরিদপুরের ভাঙ্গা পৌরসভার কাপুড়িয়া সদরদী গ্রামের রাজু শেখের ঘরের আলমারি থেকে গত রোববার প্রায় এক কেজি হেরোইন উদ্ধার করেছে পুলিশ। এ সময় হেরোইন রাখার অভিযোগে পুলিশ রাজু শেখ এবং তাঁর দুই সহযোগী কুমিল্লার ছোট বিষ্ণুপাড় গ্রামের ওমর ফারুক ও ঢাকার বাড্ডা এলাকার সুমন রহমানকে গ্রেপ্তার করে। গ্রেপ্তারকৃতদের গতকাল সোমবার ফরিদপুরের মুখ্য বিচারিক হাকিমের আদালতে হাজির করে সাত দিনের রিমান্ডের আবেদন করা হয়েছে।
