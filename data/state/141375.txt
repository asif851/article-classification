
অবৈধভাবে চলা বেসরকারি টেলিভিশন ‘চ্যানেল সিক্সটিন’ বন্ধ করার নির্দেশ দিয়েছে তথ্য মন্ত্রণালয়। তথ্য মন্ত্রণালয়ের জ্যেষ্ঠ সহকারী সচিব মো. আকতারুজ্জামান তালুকদারের স্বাক্ষর করা এক চিঠিতে এই আদেশ দেওয়া হয়েছে। 
চিঠির অনুলিপি বাংলাদেশ টেলিভিশন, স্বরাষ্ট্র মন্ত্রণালয় ও বাংলাদেশ টেলিযোগাযোগ নিয়ন্ত্রণ কমিশনে (বিটিআরসি) পাঠানো হয়েছে বলে জানা গেছে। এর আগে এই চ্যানেলটি বন্ধের দাবি জানিয়েছিল বেসরকারি টেলিভিশন চ্যানেল মালিকদের সংগঠন অ্যাটকো। সংগঠনটি এ বিষয়ে তথ্য মন্ত্রণালয়কে চিঠিও পাঠিয়েছিল। গত ২৯ মে প্রথম আলোতে ‘অবৈধভাবে চলছে চ্যানেল সিক্সটিন’ শিরোনামে একটি প্রতিবেদন প্রকাশিত হয়।টেলিভিশন–সংশ্লিষ্ট কয়েকজন ব্যক্তি নাম প্রকাশ না করার শর্তে জানান, এই চ্যানেলটি বিদেশ থেকে পরিচালনার কথা বলে মূলত কৌশলে ঢাকা থেকেই পরিচালিত হয়। এর বিভিন্ন বিজ্ঞাপন ও গানও ঢাকায় তৈরি করা হয়।
আরও পড়ুনঅবৈধভাবে চলছে চ্যানেল সিক্সটিনচ্যানেল ১৬ সম্প্রচার বন্ধের দাবি অ্যাটকোর
