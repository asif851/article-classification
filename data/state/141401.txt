
গোপালগঞ্জের কাশিয়ানী উপজেলার রামদিয়া সরকারি এসকে কলেজের এক ছাত্রীকে লাঞ্ছিত করার অভিযোগে একই কলেজের এক ছাত্রকে ১৫ দিনের কারাদণ্ড দিয়েছেন ভ্রাম্যমাণ আদালত। সাজাপ্রাপ্ত মামুন মোল্লা কলেজের স্নাতক দ্বিতীয় বর্ষের ছাত্র। গতকাল শুক্রবার দুপুরে তাঁকে কারাগারে পাঠানো হয়েছে। গত বৃহস্পতিবার রাতে নির্বাহী হাকিম ও কাশিয়ানী উপজেলা নির্বাহী কর্মকর্তা (ইউএনও) মো. মনিরুজ্জামান এ দণ্ড দেন। গত বৃহস্পতিবার কলেজের ছাত্র সংসদের এক সভায় মামুন ওই ছাত্রীকে লাঞ্ছিত করেন। 
