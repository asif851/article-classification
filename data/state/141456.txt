
লন্ডনপ্রবাসী কবি লিপি হালদারের প্রথম কবিতার বই ‘মেঘবালিকার কাব্য’র মোড়ক উন্মোচন হয়েছে। আজ শুক্রবার সন্ধ্যায় বাংলা একাডেমির নজরুল মঞ্চে এক অনুষ্ঠানে বইয়ের মোড়ক উন্মোচন করা হয়। বইটি প্রকাশ করেছে সমগ্র প্রকাশন। বইটির প্রচ্ছদ করেছেন ধ্রুব এষ।লন্ডন প্রবাসী লেখক, কবি শামীম আজাদ বইটির মোড়ক উন্মোচন করেন। তিনি কবি সর্ম্পকে বলেন, তাঁর কবিতায় দেশ-সমাজ-প্রেম ভালোবাসার কথা ফুটে উঠেছে।’অনুষ্ঠানে বিশেষ অতিথি ছিলেন প্রথম বাংলাদেশি হিসেবে পর্তুগালে নির্বাচিত কাউন্সিলার রানা তাসলিম উদ্দিন। তিনি বলেন, ‘বই প্রকাশ করা সত্যি খুব বড় বিষয়। সেটা যদি হয় কবিতার, তাহলে তো কোন কথা নেই।’ এ ছাড়া অনুষ্ঠানে উপস্থিত ছিলেন কবি রবিউল হুসাইন, কবি নাসির উদ্দিন, স্বাস্থ্য ও পরিবার কল্যাণ মন্ত্রণালয়ের মা ও শিশুবিষয়ক পরিচালক ইসরাত জাহান, প্রবাসী কবি গোলাম কবির, মুক্ত আসরের প্রতিষ্ঠাতা ও সভাপতি আবু সাঈদ, সুবচন নাট্য গোষ্ঠীর আহমেদ গিয়াস,কবি আসাদুল ইসলাম, চেক প্রজাতন্ত্র প্রবাসী আজহার কবিরসহ প্রমুখ।অনুষ্ঠানটি পরিচালনা করেন সমগ্র প্রকাশনের প্রকাশক শওকত আলী। বইটি পাওয়া যাবে একুশের গ্রন্থমেলার স্বপ্ন ’৭১ লিটল ম্যাগাজিন চত্বরে ও গদ্যপদ্য স্টলে।অনুষ্ঠানটি ব্যবস্থাপনায় সহযোগিতা করেন মুক্ত আসর।
