
চাঁপাইনবাবগঞ্জের গোমস্তাপুর উপজেলায় ১০ জন আদিবাসী নারীর মধ্যে সেলাই মেশিন বিতরণ করা হয়েছে। গতকাল সকালে উপজেলা পরিষদ সম্মেলনকক্ষে ‘সমাজের অবহেলিত নির্যাতিত দরিদ্র সংখ্যালঘু আদিবাসী নারীদের ক্ষমতায়ন’ প্রকল্পের আওতায় এ সেলাই মেশিন দেওয়া হয়। বাংলাদেশ এনজিও ফাউন্ডেশনের (বিএনএফ) অর্থায়নে অগ্রদূত বাংলাদেশ নামে স্থানীয় একটি বেসরকারি সংস্থা এ প্রকল্প বাস্তবায়ন করছে। অগ্রদূত সংস্থার সভাপতি হাবিবুর রহমানের সভাপতিত্বে অনুষ্ঠানে সাংসদ গোলাম মোস্তফা বিশ্বাস ও ইউএনও মামুনুর রশিদ উপস্থিত ছিলেন। 
