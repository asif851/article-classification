
ময়মনসিংহের ফুলবাড়ীয়া কলেজ জাতীয়করণের দাবিতে ডাকা গতকাল মঙ্গলবারের আধা বেলা হরতাল সকাল ১০টার দিকে স্থগিত করা হয়। তবে জাতীয়করণের দাবিতে শান্তিপূর্ণ অন্যান্য কর্মসূচি অব্যাহত থাকবে বলে জানিয়েছেন আন্দোলনকারীরা।ফুলবাড়ীয়া কলেজের শিক্ষক-শিক্ষার্থী ও পুলিশ সূত্রে জানা যায়, গতকাল দ্বিতীয় দিনে ডাকা হরতাল চলাকালে সকাল থেকেই হরতাল-সমর্থকেরা ব্যাপক প্রস্তুতি নিয়ে ফুলবাড়ীয়া উপজেলা সদরে অবস্থান নেন। এতে সব ধরনের যানবাহন চলাচল ও ব্যবসাপ্রতিষ্ঠান বন্ধ থাকে।
