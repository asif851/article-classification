
গাজীপুরের কালীগঞ্জ উপজেলার ভাদার্ত্তী এলাকায় মাদক ব্যবসায় বাধা দেওয়ায় গত মঙ্গলবার গ্রামবাসীর ওপর হামলার ঘটনা ঘটেছে। এতে কমপক্ষে ১০ জন আহত হয়েছে।পুলিশ ও কয়েকজন এলাকাবাসী জানান, কালীগঞ্জের ভাদার্ত্তী এলাকায় মাদক ব্যবসার নিয়ন্ত্রণ নিয়ে মঙ্গলবার রাতে মাদক ব্যবসায়ী আরমান হোসেন ও ইমরান হোসেনের লোকজনের মধ্যে বাগ্বিতণ্ডা হয়। একপর্যায়ে তাদের মধ্যে ধাওয়া-পাল্টাধাওয়া হয়। পরে গ্রামবাসী ওই দুজনকে মাদক ব্যবসা বন্ধ করতে বললে উভয় পক্ষের লোকজন তাদের ওপর হামলা চালায়। আহতদের স্থানীয় ক্লিনিকে চিকিৎসা দেওয়া হয়েছে।কালীগঞ্জ থানার ওসি নাজমুল হক ভূঁইয়া বলেন, এ ঘটনায় থানায় কোনো অভিযোগ আসেনি।
