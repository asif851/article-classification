
নীলফামারীর সৈয়দপুরে অবস্থিত বাংলাদেশ আর্মি ইউনিভার্সিটি অব সায়েন্স অ্যান্ড টেকনোলজিতে (বিএইউএসটি) ভর্তি আবেদনের শেষ তারিখ আগামী ৬ নভেম্বর। বিশ্ববিদ্যালয়ের ভর্তি পরীক্ষা ৭ নভেম্বর এবং ক্লাস শুরু হবে চলতি নভেম্বর মাসের ১৪ তারিখে।
বিশ্ববিদ্যালয়ের বিএসসি ইঞ্জিনিয়ারিং ইন কম্পিউটার সায়েন্স অ্যান্ড ইঞ্জিনিয়ারিং (সিএসই), বিএসসি ইঞ্জিনিয়ারিং ইন ইলেকট্রিক্যাল অ্যান্ড ইলেকট্রনিক ইঞ্জিনিয়ারিং (ইইই), বিএসসি ইঞ্জিনিয়ারিং ইন মেকানিক্যাল ইঞ্জিনিয়ারিং (এমই), বিএসসি ইঞ্জিনিয়ারিং ইন ইন্ডাস্ট্রিয়াল অ্যান্ড প্রোডাকশন ইঞ্জিনিয়ারিং (আইপিই), ব্যাচেলর অব বিজনেস অ্যাডমিনিস্ট্রেশন (বিবিএ), বি.এ (অনার্স) ইন ইংরেজিতে চার বছর মেয়াদি এসব প্রোগ্রাম এসএসসি/এইচএসসি ও সমমান পরীক্ষায় গণিত, পদার্থ, রসায়ন বিভাগে ন্যূনতম জিপিএ-৩.০০ (চতুর্থ বিষয়সহ জিপিএ-৭) প্রাপ্ত শিক্ষার্থীরা আবেদন করতে পারবেন।
বিবিএ প্রোগ্রাম উভয় পরীক্ষায় ৮.০০ বা তার অধিক জিপিএ প্রাপ্ত শিক্ষার্থীগণ ভর্তি পরীক্ষা ছাড়াই ভর্তি হতে পারবে বলে সংশ্লিষ্ট সূত্রে জানা গেছে।
বিশ্ববিদ্যালয়ের রেজিস্ট্রার মোয়াজ্জেম হোসেন জানান, নির্ধারিত তারিখে নিজস্ব ক্যাম্পাস ও ঢাকার বিএফএ শাহিন কলেজে ভর্তি পরীক্ষা অনুষ্ঠিত হবে।
