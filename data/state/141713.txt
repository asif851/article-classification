
রাজশাহী মহানগর এলাকায় ১১ ডিসেম্বর অর্ধদিবস হরতালের ডাক দিয়েছে নাগরিক অধিকার সংরক্ষণ সংগ্রাম পরিষদ। বর্ধিত হোল্ডিং ট্যাক্স, ট্রেড লাইসেন্স ফি ও সাইনবোর্ড ফি বাতিলের দাবিতে এ কর্মসূচি ঘোষণা করা হয়েছে।
আজ শনিবার বেলা ১১টার দিকে শহরের সোনাদিঘির মোড়ে নাগ‌রিক অধিকার সংরক্ষণ সংগ্রাম পরিষদের কার্যালয়ে আয়োজিত সংবাদ সম্মেলনে এ ঘোষণা দেওয়া হয়।
সংবাদ সম্মেলনে লিখিত বক্তব্য পাঠ ক‌রেন সংগঠনের আহ্বায়ক এনামুল হক। তি‌নি ব‌লেন, সংগতিহীনভাবে হোল্ডিং ট্যাক্স বৃদ্ধির প্রতিবাদে দীর্ঘদিন ধ‌রে রাজশাহীবাসী আন্দোলন ক‌রে আস‌ছে। কিন্তু সি‌টি করপোরেশন ট্যাক্স আদায়ে অনড় র‌য়ে‌ছে। ব‌র্ধিত হো‌ল্ডিং ট্যাক্স প্রত্যাহার, ব‌র্ধিত ট্রেড লাইসেন্স ফি ও সাইনবোর্ড ফি বা‌তিল এবং সহনীয় পর্যায়ে ভ্যাট আরোপের দা‌বিতে রাজশাহী সি‌টি করপোরেশন এলাকায় ১১ ডিসেম্বর সকাল ছয়টা থে‌কে দুপুর ১২টা পর্যন্ত অর্ধদিবস হরতাল পালন করা হবে।
রাজশাহীর বি‌ভিন্ন সামা‌জিক, পেশাজীবী ও মানবা‌ধিকার সংগঠ‌নের সমন্বয়ে গ‌ঠিত এই নাগ‌রিক অধিকার সংরক্ষণ সংগ্রাম পরিষদ। তারা গত ২৬ ন‌ভেম্বর একই দা‌বি‌তে সা‌হেববাজা‌রে মানববন্ধন ক‌রে সি‌টি কর‌পো‌রেশন‌কে সাত‌ দি‌নের সময় বেঁধে দি‌য়ে‌ছিল।
সংবাদ স‌ম্মেল‌নে উপ‌স্থিত ছি‌লেন সংগঠ‌নের সদস্যস‌চিব ফ‌রিদ মামুদ হাসান, রাজশাহী ব্যবসায়ী ঐক্য প‌রিষ‌দের যুগ্ম সাধারণ সম্পাদক জিয়াউল ইসলাম, মহানগর মেস মা‌লিক স‌মি‌তির সভাপ‌তি খোর‌শেদ আলম প্রমুখ।
