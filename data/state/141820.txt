
 
জয়পুরহাটের আক্কেলপুর উপজেলায় একটি খালে অজ্ঞাতপরিচয় এক বৃদ্ধের ভাসমান লাশ পাওয়া গেছে। উপজেলার তিলকপুর ইউনিয়নের মোহনপুর খালে আজ রোববার সকালে লাশটি পাওয়া যায়। নিহত বৃদ্ধর পরনে শুধু লুঙ্গি রয়েছে। তাঁর বয়স আনুমানিক ৬০ হবে বলে জানিয়েছেন প্রত্যক্ষদর্শী ব্যক্তিরা।স্থানীয় বাসিন্দারা জানান, উপজেলার রায়কালী-তিলকপুর সড়কে চলাচলের সময় আজ ভোরে মোহনপুর খালের পূর্ব দিকে একটি লাশ ভাসতে দেখেন অনেকেই। পরে লোকজন লাশটি দেখতে সেখানে ভিড় করেন। খালে লাশ পাওয়ার ঘটনাটি থানার পুলিশকে জানিয়েছেন তাঁরাআক্কেলপুর থানার ভারপ্রাপ্ত কর্মকর্তা (ওসি) সিরাজুল ইসলাম ঘটনার সত্যতা নিশ্চিত করে বলেন, ‘স্থানীয় লোকজন লাশ ভাসতে আমাকে খবর দেন। ঘটনাস্থলে পুলিশ পাঠানো হয়েছে। পরিচয় নিশ্চিত হওয়া যায়নি।’
 
