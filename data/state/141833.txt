
গাজীপুরের টঙ্গীতে তুলার গুদামে আগুন লেগেছে। আজ বুধবার সকাল সাতটার দিকে টঙ্গীর মিলগেট এলাকায় ওই অগ্নিকাণ্ডের ঘটনা ঘটে।
টঙ্গী ফায়ার সার্ভিসের জ্যেষ্ঠ স্টেশন কর্মকর্তা মো. আতিকুর রহমান জানান, সকালে টঙ্গীর মিলগেট এলাকায় চারটি ঝুট ও তুলার গুদামে আগুন লাগার খবর পান তাঁরা। খবর পেয়ে টঙ্গী ফায়ার সার্ভিসের তিনটি ইউনিট ঘটনাস্থলে গিয়ে প্রায় এক ঘণ্টা চেষ্টার পর আগুন নিয়ন্ত্রণে আনে।
আগুন লাগার কারণ ও ক্ষতির পরিমাণ তাৎক্ষণিকভাবে জানা যায়নি। হতাহত হওয়ার কোনো খবর পাওয়া যায়নি বলে জানিয়েছেন মো. আতিকুর রহমান।
