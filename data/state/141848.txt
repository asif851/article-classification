
‘টেকসই উন্নয়নে চাই টেকসই প্রযুক্তি’ প্রতিপাদ্য সামনে রেখে শেরপুরে তিন দিনব্যাপী বিজ্ঞান মেলা ২০১৬ শুরু হয়েছে। গতকাল মঙ্গলবার দুপুরে শেরপুর সরকারি কলেজ প্রাঙ্গণে আয়োজিত এ মেলার আনুষ্ঠানিক উদ্বোধন করেন স্থানীয় সাংসদ মো. আতিউর রহমান। শেরপুর জেলা প্রশাসন এ মেলার আয়োজন করেছে। উদ্বোধনী অনুষ্ঠানে সভাপতিত্ব করেন জেলা প্রশাসক এ এম পারভেজ রহিম। এতে বক্তব্য দেন শেরপুর সরকারি কলেজের অধ্যক্ষ এ কে এম রিয়াজুল হাসান, অতিরিক্ত জেলা হাকিম (এডিএম) ফরিদ আহমেদ, সিভিল সার্জন মো. আনোয়ার হোসেন, অতিরিক্ত পুলিশ সুপার মো. আবদুল ওয়ারীশ প্রমুখ।
