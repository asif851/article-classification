
রংপুরের পীরগাছার পাঠক শিকড় গ্রামে অজ্ঞাত রোগে আমন খেত নষ্ট হওয়ায় কৃষকেরা দুশ্চিন্তায় পড়েছেন। গতকাল সোমবার সকালে রংপুরের ধান গবেষণা ও মৃত্তিকা সম্পদ উন্নয়ন কেন্দ্রের জ্যেষ্ঠ বৈজ্ঞানিক কর্মকর্তা রকিবুল হাসান ও বেগম সামিয়া সুলতানা ধানখেত পরিদর্শন করেন। তাঁরা পরীক্ষার জন্য রোগাক্রান্ত খেতের মাটি, স্যালোযন্ত্রের পানি ও ধানগাছের নমুনা সংগ্রহ করেন। এ সময় উপস্থিত ছিলেন উপজেলা কৃষি কর্মকর্তা আফতাব হোসেন, উপসহকারী কৃষি কর্মকর্তা আবদুল জলিল ও জাহের আলী।  পীরগাছা (রংপুর) প্রতিনিধি
 
