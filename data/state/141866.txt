
পিরোজপুরে গাঁজা রাখার দায়ে রাসেল শেখ (২১) নামের এক তরুণকে ছয় মাসের বিনাশ্রম কারাদণ্ড দিয়েছেন ভ্রাম্যমাণ আদালত। গতকাল বুধবার দুপুরে নির্বাহী হাকিম সাব্বির হোসেনের নেতৃত্বে পরিচালিত ভ্রাম্যমাণ আদালত এ দণ্ডাদেশ দেন। রাসেল শেখের বাড়ি পিরোজপুরের জিয়ানগর উপজেলার ইকরবুনিয়া গ্রামে। গতকাল দুপুরে গোয়েন্দা পুলিশের (ডিবি) একটি দল শহরের বলেশ্বর সেতুর কাছে চেকপোস্ট বসিয়ে তল্লাশি চালায়। এ সময় রাসেলের শরীর তল্লাশি করে ২০ গ্রাম গাঁজা উদ্ধার করা হয়। 
