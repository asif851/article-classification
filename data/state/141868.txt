
লক্ষ্মীপুর জেলা কারাগারের পাঁচ আসামির বিরুদ্ধে গত রোববার রাতে সদর থানায় মামলা হয়েছে। আসামিদের রাজকীয় বসবাস, বেআইনিভাবে নগদ টাকা বহন, মুঠোফোন ও মাদকদ্রব্য ব্যবহারসহ নানা অনিয়মের অভিযোগে মামলাটি করেন নতুন কারাধ্যক্ষ রীতেশ চাকমা।মামলার আসামিরা হলেন সদর উপজেলার বশিকপুর ইউনিয়ন পরিষদের চেয়ারম্যান আবুল কাশেম জিহাদী, সৈয়দ নুরুল আজিম, সুমন মজুমদার, মাইনুর রহমান শিবলু ও কফিল উদ্দিন। এঁদের মধ্যে শুধু সৈয়দ নুরুল আজিম সাজাপ্রাপ্ত আসামি। অন্যরা হাজতি।জেলা প্রশাসক এ কে এম টিপু সুলতান, পুলিশ সুপার শাহ মিজান সাফিউর রহমান ও সিভিল সার্জন গোলাম ফারুক ভূঁইয়া গত বুধবার জেলা কারাগার পরিদর্শন করেন। সে সময় কারাগারে কয়েকজন আসামির ‘রাজকীয়’ বসবাস, বেআইনিভাবে নগদ টাকা বহন, আত্মীয়স্বজনের সঙ্গে সাক্ষাৎ ও মুঠোফোন ব্যবহারের প্রমাণ পান তাঁরা।
