
কারাবন্দী থাকা এক বাংলাদেশি ভারতের মুম্বাইয়ের একটি হাসপাতালে মারা গেছেন। ৫৫ বছর বয়স্ক ওই বাংলাদেশির নাম মোহাম্মদ নুরুবানী সিরাজুল খান। বাড়ি নোয়াখালীতে। বৈধ ভিসা এবং পাসপোর্ট ছাড়া ভারতে অবস্থানের কারণে গত বছরের জুলাইয়ে তাঁকে গ্রেপ্তার করা হয়। পরে তাঁর বিরুদ্ধে পাসপোর্ট এবং ফরেন অ্যাক্টে অভিযোগ আনা হয়। আদালত তাঁকে এক বছরের কারাদণ্ড দেন। কারাভোগ শেষে তাঁকে বাংলাদেশে ফেরত পাঠানোর কথা ছিল। কারাভোগের সময় পক্ষাঘাতে আক্রান্ত হন তিনি। গেল ২১ জুলাই তাঁকে মুম্বাইয়ের জেজে হাসপাতালে ভর্তি করা হয়। এর ৬ দিন পর ২৭ জুলাই তাঁর কারাভোগের মেয়াদ শেষ হয়। কিন্তু অসুস্থ থাকায় তাঁকে আর দেশে ফেরত পাঠানো সম্ভব হয়নি। গত বুধবার তিনি হাসপাতালে চিকিৎসাধীন অবস্থায় মারা যান বলে গতকাল সেমাবার জানিয়েছে পুলিশ। ইন্ডিয়ান এক্সপ্রেস
 
