
নতুন প্রধান নির্বাচন কমিশনারকে (সিইসি) বিতর্কিত আখ্যা দিয়ে বিএনপি চেয়ারপারসন খালেদা জিয়া বলেছেন, সরকারের সুষ্ঠু নির্বাচনের ইচ্ছা থাকলে এমন বিতর্কিত একজনকে প্রধান নির্বাচন কমিশনার করত না। চোরা পথে নয়, বিএনপি মানুষের ভোটেই ক্ষমতায় যেতে চায়। সুষ্ঠু নির্বাচন হলে যে জাতীয়তাবাদী শক্তির বিজয় হয়, ঢাকা আইনজীবী সমিতির নির্বাচন তার প্রমাণ।
আজ রোববার রাতে গুলশানে নিজ কার্যালয়ে ঢাকা আইনজীবী সমিতির নবনির্বাচিত বিএনপিপন্থী নেতাদের এ কথা বলেন।
খালেদা জিয়া অভিযোগ করেন, আগামী নির্বাচনেও বিজয়ী হতে আওয়ামী লীগ পরিকল্পনা করে রেখেছে। আর এ কারণেই অযোগ্য বিতর্কিত ব্যক্তিকে প্রধান নির্বাচন কমিশনার করা হয়েছে। সুষ্ঠু ও নিরপেক্ষ নির্বাচন হলে বিএনপি আবারও ক্ষমতায় যাবে।
 
