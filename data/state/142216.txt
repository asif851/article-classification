
রাজধানীর শ্যামপুরে পাঁচ বছরের একটি শিশু স্যুয়ারেজ লাইনে পড়ে গেছে। তাকে উদ্ধারের চেষ্টা চলছে। 
কদমতলী থানা সূত্র জানায়, নীরব নামের শিশুটি আজ মঙ্গলবার বিকেল চারটার দিকে ঢাকনা না থাকা একটি ম্যানহোলে পড়ে যায়। ফায়ার সার্ভিসের ডুবুরিরা শিশুটিকে উদ্ধারের চেষ্টা চালিয়ে যাচ্ছে। রাজধানীর শাহজাহানপুরের রেল কলোনিতে গত বছরের ২৬ ডিসেম্বর ওয়াসার একটি পরিত্যক্ত পাইপে জিহাদ নামে একটি শিশু পড়ে গিয়ে মারা যায়। ফায়ার সার্ভিস চেষ্টা চালিয়ে জিহাদকে উদ্ধার করতে ব্যর্থ হয়। পরে কয়েকজন তরুণের চেষ্টায় পাইপের ভেতর থেকে জিহাদের লাশ তুলে আনা হয়।
