
ফরিদপুরে চার ব্যবসায়ীকে ১০ হাজার টাকা জরিমানা করেছেন ভ্রাম্যমাণ আদালত। গতকাল শনিবার বিকেল চারটার দিকে শহরের চকবাজার মহল্লার মায়া সুপার মার্কেট ও ময়রাপট্টি এলাকায় অভিযান চালিয়ে জেলার নির্বাহী ম্যাজিস্ট্রেট মাহবুবুর রহমান এই জরিমানা করেন। অভিযানে দাম বেশি রাখার দায়ে মায়া সুপার মার্কেটে আসিফ শু স্টোরের মালিক রেজাউল করিমকে পাঁচ হাজার ও প্রিয়াঙ্গন শু স্টোরের মালিক মো. লিটন মোল্লাকে দুই হাজার টাকা জরিমানা করা হয়। এ ছাড়া ময়রাপট্টি এলাকায় রাস্তা দখল করে দোকান বসানোর দায়ে মোবাররক হোসেনকে দুই হাজার ও সুশান্তকে এক হাজার টাকা জরিমানা করা হয়েছে। 
