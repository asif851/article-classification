
জ্যেষ্ঠ আইনজীবী চন্দন সরকারসহ সাতজনের হত্যার ঘটনায় আগামী শনিবারের মধ্যে আসামিদের গ্রেপ্তারের দাবি জানিয়েছেন নারায়ণগঞ্জের আইনজীবীরা। এ সময়ের মধ্যে আসামিদের গ্রেপ্তার করা না হলে রোববার র্যাব-১১-এর কার্যালয় ঘেরাওয়ের কর্মসূচি দেওয়া হয়েছে।
আজ মঙ্গলবার বিকেলে নারায়ণগঞ্জ জেলা আইনজীবী সমিতির সামনের সমাবেশ থেকে এ ঘোষণা দেওয়া হয়।
কর্মসূচি সম্পর্কে জেলা আইনজীবী সমিতির সভাপতি সাখাওয়াত হোসেন প্রথম আলোকে বলেন, ‘ঘটনার এত দিন পেরিয়ে গেলেও মূল আসামির কেউই গ্রেপ্তার হয়নি। আমরা চাই, দ্রুত আসামিরা গ্রেপ্তার হোক। সে কারণে শনিবার পর্যন্ত সময়সীমা বেঁধে দিয়েছি আমরা। শনিবারের মধ্যে আসামিদের গ্রেপ্তার করা না হলে রোববার র্যাব ১১-এর কার্যালয় ঘেরাও করব আমরা। এটা প্রতীকী ঘেরাও কর্মসূচি। আমরা আসলে দ্রুত আসামিদের গ্রেপ্তার দেখতে চাই।’
