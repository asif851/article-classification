
জিয়া অরফানেজ ট্রাস্ট দুর্নীতি মামলায় আত্মপক্ষ সমর্থন করে বক্তব্য দিয়ে আজ বৃহস্পতিবার দুপুরে বাসার উদ্দেশে রওনা হন বিএনপির চেয়ারপারসন খালেদা জিয়া। তাঁর গাড়ির পেছন পেছন মিছিল করে যেতে থাকেন দলীয় নেতা-কর্মীরা। হাইকোর্টের সামনে কদম ফোয়ারার মোড়ে পুলিশ তাদের এভাবে মিছিল করে না যাওয়ার জন্য বলে। নেতা-কর্মীরা তা অমান্য করলে পুলিশ তাদের ধাওয়া দেয়। এ সময় তাঁরা ছত্রভঙ্গ হয়ে গাড়ি ভাঙচুর করে।

