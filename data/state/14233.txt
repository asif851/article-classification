
বিএনপির নেতা মওদুদ আহমদ ও সাদেক হোসেন খোকার জামিন আবেদন নাকচ করে তাঁদের কারাফটকে জিজ্ঞাসাবাদের নির্দেশ দিয়েছেন আদালত। আজ সোমবার পৃথক দুটি আদালত এ আদেশ দেন।দুর্নীতির মামলায় মওদুদ আহমদকে তিন কার্যদিবসের মধ্যে কারাফটকে জিজ্ঞাসাবাদের আদেশ দিয়েছেন ঢাকার অতিরিক্ত মুখ্য মহানগর হাকিম আলী মাসুদ শেখ।এদিকে, রাজধানীর যাত্রাবাড়ীতে গাড়ি ভাঙচুর ও অগ্নিসংযোগের ঘটনায় করা মামলায় সাদেক হোসেন খোকাকে পুলিশ রিমান্ডে নেওয়ার আবেদন জানালে তা নাকচ করে পাঁচ কার্যদিবসের মধ্যে তাঁকে কারাফটকে জিজ্ঞাসাবাদের আদেশ দেন মহানগর হাকিম মোস্তাফিজুর রহমান।
