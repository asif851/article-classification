
নওগাঁর পত্নীতলা থানার পুলিশ নজিপুর-বদলগাছী সড়কের বাগমার ব্রিজের কাছে ডাকাতির মালামাল ও একটি পিকআপসহ একজনকে আটক করেছে।গতকাল মঙ্গলবার ভোর চারটার দিকে ধামইরহাট থানার অনুরোধে পত্নীতলা থানার পুলিশ এ অভিযান চালায়। পুলিশ সূত্রে জানা গেছে, একটি ডাকাত দল রাতে টাঙ্গাইল থেকে পিকআপে ধামইরহাটের সল্পি বাজার এলাকায় আসে। সেখানে দুটি দোকানের তালা ভেঙে মালামাল লুট করে। পুলিশ ধাওয়া দিয়ে আবদুর রাজ্জাক (৩২) নামে এক ব্যক্তিকে গ্রেপ্তার করে। পত্নীতলা থানার ওসি আবুল কালাম আজাদ জানান, উদ্ধার করা মালামাল ও পিকআপসহ আবদুর রাজ্জাককে ধামইরহাট থানায় পাঠানো হয়েছে।
