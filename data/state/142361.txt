
লালমনিরহাটের পাটগ্রাম উপজেলার বিভিন্ন স্থানে অভিযান চালিয়ে চারটি প্রতিষ্ঠানকে ২৯ হাজার টাকা জরিমানা করেছেন ভ্রাম্যমাণ আদালত। গতকাল শনিবার আদালত এ অভিযান চালান।লালমনিরহাটের অতিরিক্ত জেলা ম্যাজিস্ট্রেট আবু নুর মোহামঞ্চদ শামসুজ্জামান ও জেলা ম্যাজিস্ট্রেট এ এস এম কাসেম এ অভিযানে নেতৃত্ব দেন। তাঁরা গতকাল বিকেলে পাটগ্রাম বাজারের দহগ্রাম সড়কের মদিনা বেকারিতে অভিযান চালান। এ সময় তাঁরা ভেজাল খাবার ও অনুমোদনহীন মোড়ক ব্যবহারের জন্য প্রতিষ্ঠানটির কাছ থেকে ২০ হাজার টাকা জরিমানা আদায় করেন। একই সময় তাঁরা পাটগ্রাম বাজারের একটি ইলেকট্রনিকসের দোকানকে দুই হাজার, ঢেউটিন বিক্রির দোকানকে ছয় হাজার ও মিষ্টির দোকানকে এক হাজার টাকা জরিমানা করেন।অভিযানের সময় পাটগ্রাম থানার এসআই রমজান আলী ও আনসার ভিডিপির জেলা কমান্ডার আবুল বাসার উপস্থিত ছিলেন।আবু নুর মোহামঞ্চদ শামসুজ্জামান বলেন, ‘বুড়িমারী স্থলবন্দরে ভারত ও ভুটান থেকে আসা পণ্যের কাগজপত্র যাচাই ও পণ্যের পরিমাণ পরীক্ষা করেছি। সেখানে কোনো অনিয়ম পাওয়া যায়নি।’
 
