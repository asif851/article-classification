
গোপালগঞ্জের কোটালীপাড়া উপজেলায় গতকাল রোববার থেকে তিন দিনব্যাপী কবি সুকান্ত মেলা শুরু হয়েছে। উপজেলার আমতলী ইউনিয়নের উনশিয়া গ্রামে কবির পৈতৃক ভিটায় এ মেলার আয়োজন করা হয়। উপজেলা প্রশাসনের উদ্যোগে তৃতীয়বারের মতো এ মেলার আয়োজন করা হলো। গতকাল রোববার সন্ধ্যায় আনুষ্ঠানিকভাবে মেলার উদ্বোধন করেন গোপালগঞ্জের জেলা প্রশাসক খলিলুর রহমান। ভারপ্রাপ্ত উপজেলা নির্বাহী কর্মকর্তা ও সহকারী কমিশনার (ভূমি) শফিকুল ইসলামের সভাপতিত্বে অন্যদের মধ্যে বক্তব্য দেন পুলিশ সুপার মিজানুর রহমান। 
