
কুষ্টিয়ায় গড়াই নদে গতকাল বৃহস্পতিবার দুপুরে গোসল করতে নেমে সজীব হোসেন (১৯) নামেরনিখোঁজ কলেজছাত্রের লাশ বিকেলে উদ্ধার করা হয়েছে। তিনি কুষ্টিয়া ইনস্টিটিউট অব সায়েন্স অ্যান্ডটেকনোলজি কলেজের টেক্সটাইল বিভাগের চতুর্থ সেমিস্টারের ছাত্র ছিলেন। বন্ধুদের সঙ্গে নদে গোসলকরতে নেমে নিখোঁজ হন তিনি।সজীবের বন্ধুদের সঙ্গে কথা বলে জানা গেছে, ইনস্টিটিউটের একই বর্ষে পড়ুয়া আর্জেন্টিনা ও ব্রাজিলেরসমর্থক ৪০ বন্ধু মিলে গতকাল সকালে গড়াই নদের পাশে রেনউইক বাঁধের বালুচরে ফুটবল খেলতেযান। দুপুরে সজীবসহ কয়েক বন্ধু মিলে নদে গোসল করতে নামলে ওয়ামিন, তরুণ, হৃদয় ও সজীবস্রোতের টানে নদের গভীরে চলে যান।অনিক নামে ফুটবল খেলতে আসা এক শিক্ষার্থী বলেন, নদের গভীরে চলে যাওয়া চারজনের মধ্যেতিনজনকে টেনে কোনোমতে তোলা হলেও সজীবকে আর খুঁজে পাওয়া যায়নি। খবর পেয়ে সজীবেরবোন সুমি খাতুন কুষ্টিয়ার পোড়াদহ এলাকার স্বামীবাড়ি থেকে ঘটনাস্থলে ছুটে আসেন। তিনি বলেন,সজীব সাঁতার জানত না।
