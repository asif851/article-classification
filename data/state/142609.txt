
সাঁতার না জানায় পুকুরের পানিতে পড়ে নেত্রকোনার মোহনগঞ্জ উপজেলার মাঘান গ্রামে সাবিত্রী দাস (১৮) নামের এক তরুণীর মৃত্যু হয়েছে। গত শনিবার এ ঘটনা ঘটে। সাবিত্রী ওই গ্রামের নিতাই নব দাসের মেয়ে। পারিবারিক সূত্রে জানা গেছে, গত শনিবার সন্ধ্যা সাতটার দিকে সাবিত্রী তাঁদের বাড়ির পুকুরে হাত-পা ধুতে গিয়ে পা ফসকে পানিতে পড়ে যান। পরিবারের লোকজন খোঁজাখুঁজি করে আধঘণ্টা পর পুকুর থেকে অচেতন অবস্থায় তাঁকে উদ্ধার করে মোহনগঞ্জ উপজেলা স্বাস্থ্য কমপ্লেক্সে নিয়ে যান। এ সময় কর্তব্যরত চিকিৎসক সাবিত্রীকে মৃত ঘোষণা করেন।
