
নারায়ণগঞ্জ সিটি করপোরেশনের মেয়র সেলিনা হায়াৎ আইভীকে উপমন্ত্রীর পদমর্যাদা দিয়ে প্রজ্ঞাপন জারি করেছে মন্ত্রিসভা। মঙ্গলবার এই প্রজ্ঞাপন জারি করা হয়। এতে বলা হয়, সেলিনা হায়াৎ আইভী নিজ পদে অধিষ্ঠিত থাকাকালীন উপমন্ত্রীর পদমর্যাদা, বেতন-ভাতা ও আনুষঙ্গিক অন্যান্য সুযোগ-সুবিধা পাবেন।২০১৬ সালের ২২ ডিসেম্বর নারায়ণগঞ্জ সিটি করপোরেশন নির্বাচনের ভোট গ্রহণ অনুষ্ঠিত হয়। ভোটে আওয়ামী লীগ-সমর্থিত প্রার্থী আইভী জয়লাভ করে মেয়র নির্বাচিত হন। তাঁর প্রতিদ্বন্দ্বী ছিলেন বিএনপির প্রার্থী সাখাওয়াত হোসেন খান।এর আগে ঢাকা উত্তর সিটি করপোরেশনের মেয়র আনিসুল হক এবং ঢাকা দক্ষিণ সিটি করপোরেশনের মেয়র সাঈদ খোকনকে মন্ত্রীর মর্যাদা দেয় সরকার।
