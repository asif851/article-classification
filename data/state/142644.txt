
পিরোজপুরের মঠবাড়িয়া উপজেলার তুষখালী বাজার থেকে গত শনিবার সেলিম হাওলাদার (২৫) নামের এক ব্যক্তিকে ১০০ ডলার মূল্যমানের ১০টি জাল নোটসহ গ্রেপ্তার করেছে পুলিশ। সেলিমের বাড়ি ভান্ডারিয়া উপজেলার তেলিখালী গ্রামে। পুলিশ সূত্রে জানা গেছে, শনিবার বিকেলে সেলিম তুষখালী বাজারে ডলার বিক্রি করতে যান। ডলারগুলো দেখে স্থানীয় লোকজনের সন্দেহ হলে তাঁরা সেলিমকে আটক করে পুলিশে খবর দেন। পরে পুলিশ সন্ধ্যায় তাঁকে গ্রেপ্তার করে। এ ঘটনায় রাতে মঠবাড়িয়া থানার এসআই ইকবাল হোসেন বাদী হয়ে থানায় মামলা করেন। ওসি নাসির উদ্দিন মল্লিক বলেন, গতকাল রোববার সেলিমকে কারাগারে পাঠানো হয়েছে। 
