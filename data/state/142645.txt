
২০১৭ সালের মাধ্যমিক স্কুল সার্টিফিকেট (এসএসসি) পরীক্ষার সময়সূচি ঘোষণা করা হয়েছে। এই পাবলিক পরীক্ষা শুরু হবে আগামী ২ ফেব্রুয়ারি। লিখিত পরীক্ষা শেষ হবে ২ মার্চ।
 আন্তশিক্ষা বোর্ড পরীক্ষা নিয়ন্ত্রক উপকমিটির আহ্বায়ক এবং ঢাকা মাধ্যমিক ও উচ্চমাধ্যমিক শিক্ষা বোর্ডের পরীক্ষা নিয়ন্ত্রক তপন কুমার সরকার গতকাল বুধবার প্রথম আলোকে এই তথ্য জানিয়ে বলেন, ১ ফেব্রুয়ারি সরস্বতী পূজা থাকায় ২ ফেব্রুয়ারি থেকে এই পরীক্ষা শুরু হবে। সময়সূচি শিক্ষা বোর্ডগুলোর ওয়েবসাইটে পাওয়া যাবে।
