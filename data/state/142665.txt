
কুমিল্লার চৌদ্দগ্রামে যাত্রীবাহী বাসে পেট্রলবোমা মেরে সাতজন পুড়িয়ে হত্যার ঘটনায় হত্যাকারীদের বিরুদ্ধে ‘আইনি প্রতিশোধ’ নেওয়া হবে বলে জানিয়েছেন র‍্যাবের মহাপরিচালক (ডিজি) বেনজীর আহমেদ।আজ বুধবার কুমিল্লার চৌদ্দগ্রাম পাইলট উচ্চবিদ্যালয় মাঠে ‘নাশকতা প্রতিরোধ ও আইনশৃঙ্খলা পরিস্থিতি’ শীর্ষক এক মতবিনিময় সভায় বেনজীর এ মন্তব্য করেন।প্রধান অতিথির বক্তব্যে র‍্যাপিড অ্যাকশন ব্যাটালিয়নের (র‍্যাব) ডিজি শান্তিপ্রিয় মানুষ হত্যা করে কী অর্জিত হয়েছে—তা জানতে চান। একই সঙ্গে ওই হত্যাকাণ্ডকে লজ্জার বিষয় বলে অভিহিত করেন।
