
প্রধানমন্ত্রী শেখ হাসিনা গতকাল বুধবার বঙ্গভবনে রাষ্ট্রপতি আবদুল হামিদের সঙ্গে সৌজন্য সাক্ষাৎ করেছেন। খবর বাসসের। রাষ্ট্রপতির প্রেস সচিব ইহসানুল করিম জানান, সাক্ষাৎকালে প্রধানমন্ত্রী সম্প্রতি তাঁর নেপাল ও মালয়েশিয়া সফর সম্পর্কে রাষ্ট্রপতিকে অবহিত করেন। তাঁরা রাষ্ট্রপতির আসন্ন ভারত সফর নিয়েও আলোচনা করেন। রাষ্ট্রপতি দুটি সাফল্যজনক সফরের জন্য প্রধানমন্ত্রীকে ধন্যবাদ জানান।
