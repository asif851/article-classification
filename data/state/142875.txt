
আবদুল আলীমের বিরুদ্ধে মুক্তিযুদ্ধকালে মানবতাবিরোধী অপরাধের মামলায় আন্তর্জাতিক অপরাধ ট্রাইব্যুনালের দেওয়া রায়ের পরিপ্রেক্ষিতে অ্যাটর্নি জেনারেল মাহবুবে আলম বলেছেন, ‘রায়ে আমরা সন্তুষ্ট না অসন্তুষ্ট, সে বিষয়ে মন্তব্য করছি না। পূর্ণাঙ্গ রায় দেখার পর এ বিষয়ে রাষ্ট্রপক্ষ প্রতিক্রিয়া জানাবে।’আন্তর্জাতিক অপরাধ ট্রাইব্যুনাল-২ আজ বুধবার এই মামলায় আলীমকে আমৃত্যু কারাদণ্ডের আদেশ দিয়েছেন। রায় ঘোষণার পর অ্যাটর্নি জেনারেল এ প্রতিক্রিয়া জানান।মাহবুবে আলম বলেন, মানবতাবিরোধী অপরাধের অভিযোগে আলীম যে যুক্ত ছিলেন, এটা এ রায়ের মাধ্যমে প্রমাণিত হয়েছে। মানবতাবিরোধী অপরাধে অভিযুক্ত থাকার কারণে ট্রাইব্যুনাল তাঁকে আমৃত্যু কারাদণ্ড দিয়েছেন।
