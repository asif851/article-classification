
সিরাজগঞ্জে হতদরিদ্রদের মাঝে স্বল্পমূল্যে খাদ্যশস্য বিক্রয় কর্মসূচির উদ্বোধন করা হয়েছে। গতকাল শুক্রবার দুপুরে সদর উপজেলার শিয়ালকোলে কর্মসূচির উদ্বোধন করেন সিরাজগঞ্জ-২ (সদর-কামারখন্দ) আসনের সংসদ সদস্য ও জেলা আওয়ামী লীগের সাধারণ সম্পাদক হাবিবে মিল্লাত। উদ্বোধনী অনুষ্ঠানে আরও উপস্থিত ছিলেন সদর উপজেলা পরিষদের চেয়ারম্যান রিয়াজ উদ্দিন ও উপজেলা নির্বাহী কর্মকর্তা ব্রেনজন চাম্বু গং। এই প্রকল্পের আওতায় প্রতিটি ইউনিয়নে প্রায় এক হাজার হতদরিদ্র মানুষকে ১০ টাকা কেজি দরে চাল দেওয়া হবে। প্রকল্পের তালিকাভুক্ত ডিলারের দোকান থেকে শুক্র, শনি ও মঙ্গলবার সকাল নয়টা থেকে বিকেল পাঁচটা পর্যন্ত এই চাল পাওয়া যাবে।
