
রাজধানীতে ছিনতাইকারীর ছুরিকাঘাতে প্রথম আলোর বিশেষ প্রতিনিধি মাসুদ আলম আহত হয়েছেন। শুক্রবার রাত ১১টার দিকে রমনা পার্কের পাশে এ ঘটনা ঘটে।
ছিনতাইকারীরা মাসুদ আলমের দুটো মোবাইল ফোন ও সঙ্গে থাকা নগদ টাকা নিয়ে গেছে। তিনি এখন ঢাকা মেডিকেল কলেজ হাসপাতালে চিকিৎসাধীন আছেন।
ঢাকা মেডিকেল কলেজ হাসপাতাল পুলিশ ফাঁড়ির উপপরিদর্শক (এসআই) বাচ্চু মিয়া প্রথম আলোকে বলেন, রমনা পার্কের যে পাশে প্রধান বিচারপতির বাসভবন সেদিকে ছিনতাইকারীর কবলে পড়েন মাসুদ আলম। তিনি বঙ্গবন্ধু জাতীয় স্টেডিয়াম থেকে হেঁটে অফিসে ফিরছিলেন। তাঁর বুকের বাঁ পাশে ছুরির আঘাত লেগেছে। তাঁকে চিকিৎসা দেওয়া হচ্ছে।
