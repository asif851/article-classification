
রানা প্লাজা ধসের জন্য দায়ী ব্যক্তিদের সর্বোচ্চ শাস্তি, নিহত, পঙ্গু, নিখোঁজদের আজীবন আয়ের সমপরিমাণ (৪৮ লাখ টাকা) ক্ষতিপূরণ ও ২৪ এপ্রিলকে গার্মেন্টস শ্রমিক শোক দিবস ঘোষণাসহ ছয় দফা দাবিতে সমাবেশ ও বিক্ষোভ মিছিল হয়েছে। গতকাল শুক্রবার বেলা ১১টার দিকে নারায়ণগঞ্জ প্রেসক্লাবের সামনে গার্মেন্টস শ্রমিক ফ্রন্ট নারায়ণগঞ্জ জেলা শাখার উদ্যোগে এ কর্মসূচি পালন করা হয়। শ্রমিক ফ্রন্ট জেলার সভাপতি সেলিম মাহমুদের সভাপতিত্বে সমাবেশে বক্তব্য দেন বাসদের জেলা সমন্বয়ক নিখিল দাস, গার্মেন্টস শ্রমিক ফ্রন্ট কেন্দ্রীয় কমিটির সভাপতি আহসান হাবীব প্রমুখ।
