
কোনো পূর্বঘোষণা ছাড়াই দেশের দক্ষিণ-পশ্চিমাঞ্চলে শুরু হওয়া অনির্দিষ্টকালের পরিবহন ধর্মঘট আজ রোববার দ্বিতীয় দিনের মতো চলছে।ওই পথে সব ধরনের দূরপাল্লার বাস চলাচল বন্ধ রয়েছে।গতকাল শনিবার সন্ধ্যায় বাংলাদেশ পরিবহন সংস্থা শ্রমিক সমিতির এক বৈঠক শেষে এই ধর্মঘটের ডাক দেওয়া হয়।এরপর রাত আটটা থেকে বন্ধ হয়ে যায় ঢাকাসহ দূরপাল্লার বাস চলাচল।এতে কাল রাত থেকে চরম দুর্ভোগে পড়ে যাত্রীরা।জানা গেছে, বাংলাদেশ পরিবহন সংস্থা শ্রমিক সমিতি দীর্ঘদিন ধরে বেতন-ভাতা বাড়ানোর দাবি জানিয়ে আসছে।কিন্তু মালিকপক্ষ আশ্বস্ত করলেও তারা কথা রাখেনি।এ জন্য যশোরে সংগঠনের কার্যালয়ে তাত্ক্ষণিক সভা করে গতকাল অনির্দিষ্টকালের পরিবহন ধর্মঘটের ডাক দেওয়া হয়।
