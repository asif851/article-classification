
ঢাকা বিশ্ববিদ্যালয়ে প্রথম বর্ষ স্নাতক সম্মান শ্রেণিতে চলতি শিক্ষাবর্ষে ১৪৫টি আসন বাড়ানো হবে বলে জানিয়েছেন উপাচার্য অধ্যাপক আ আ ম স আরেফিন সিদ্দিক। গতকাল সোমবার ২০১৬-১৭ শিক্ষাবর্ষে অনলাইনে ভর্তির আবেদন কার্যক্রম উদ্বোধনের সময় তিনি এ কথা জানান।এ সময় জানানো হয়, গত বছর ঢাকা বিশ্ববিদ্যালয়ে আসন ছিল ৬ হাজার ৬৫৫। এ বছর মোট আসন ধরা হয়েছে ৬ হাজার ৮০০। এর মধ্যে ক-ইউনিটে ১ হাজার ৬৮০, খ-ইউনিটে ২ হাজার ২৪১, গ-ইউনিটে ১ হাজার ১৭০, ঘ-ইউনিটে ১ হাজার ৪৪০ ও চ-ইউনিটে ১৩৫টি আসন ধরা হয়েছে।উপাচার্য বলেন, নতুন কিছু বিভাগ ও ইনস্টিটিউটে আসন বাড়ানোয় এবার মোট আসনসংখ্যা বেড়েছে। এবার প্রথমবারের মতো জাপানিজ স্টাডিজ ও চাইনিজ স্টাডিজ বিভাগে স্নাতক শ্রেণিতে ভর্তি করা হবে।ভর্তি কার্যক্রম উদ্বোধন অনুষ্ঠানে জানানো হয়, ব্যাংক সার্ভিস চার্জ, অনলাইন সার্ভিস ফিসহ ভর্তি পরীক্ষার ফি ৩৫০ টাকা। আগামী ৭ সেপ্টেম্বর রাত ১২টা পর্যন্ত আবেদন করা যাবে।
