
অবৈধ সম্পদ অর্জনের মামলায় সিভিল এভিয়েশনের নির্বাহী প্রকৌশলী আছির উদ্দীনকে গ্রেপ্তার করেছে দুর্নীতি দমন কমিশন (দুদক)। আজ মঙ্গলবার দুপুরে ঢাকার শাহজালাল আন্তর্জাতিক বিমানবন্দর থেকে তাঁকে গ্রেপ্তার করা হয়।দুদকের উপপরিচালক (জনসংযোগ) প্রণব কুমার ভট্টাচার্য এ তথ্যের সত্যতা নিশ্চিত করেছেন।প্রণব কুমার ভট্টাচার্য জানান, জ্ঞাত আয়বহির্ভূত সম্পদ অর্জনের অভিযোগের এক মামলায় আছির উদ্দীনকে গ্রেপ্তার করা হয়েছে।
