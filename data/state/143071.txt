
বান্দরবানে বিজিবির নতুন সেক্টর সদর দপ্তর স্থাপনে প্রস্তাবিত ২৫ একর জমি থেকে বৌদ্ধধর্মাবলম্বীদের রামজাদির জন্য দাবি করা ছয় একর জমি ছেড়ে দেওয়া হবে। তবে জমি অধিগ্রহণে প্রশাসনিক অনুমোদন হওয়ায় রামজাদি ও রাজার খামার এলাকায় আপাতত বিজিবি সদর দপ্তর স্থাপনের সিদ্ধান্ত রয়েছে।গতকাল রোববার বান্দরবানে বিজিবি নতুন সেক্টর উদ্বোধনের সময় বিজিবির চট্টগ্রাম দক্ষিণ-পূর্ব অঞ্চলের অধিনায়ক ব্রিগেডিয়ার জেনারেল সৈয়দ আহমেদ আলী স্থানীয় সাংবাদিকদের এ কথা বলেছেন। জেলা শহরের গোরস্থান মসজিদের পাশে বিজিবি রিয়ার সদরে নতুন সেক্টর উদ্বোধনের সময় আরও উপস্থিত ছিলেন নবপ্রবর্তিত সেক্টরের অধিনায়ক কর্নেল সাইফুল ইসলাম, মেজর হামিদ-উর রহমান, মেজর মোল্লা মোশতাক প্রমুখ।
