
সমাজের সব সমস্যার সমাধান হতে হবে যুক্তিনির্ভর। আর বিতার্কিকেরাই গড়তে পারে আগামী দিনের যুক্তিবাদী সমাজ। দৃষ্টি চট্টগ্রাম-এর স্কুল অব ডিবেটের ১৬তম ব্যাচের প্রশিক্ষণ কার্যক্রমের উদ্বোধনী অনুষ্ঠানে বক্তারা এসব কথা বলেন। এ উপলক্ষে ৩ অক্টোবর নগরের থিয়েটার ইনস্টিটিউট মিলনায়তনে আয়োজন করা হয় উদ্বোধনী অনুষ্ঠান। ব্যাচ উদ্বোধন করেন রোটারি ক্লাব অব চিটাগাং-এর সভাপতি স্থপতি আশিক ইমরান। অতিথি ছিলেন রোটারি ক্লাব অব চিটাগাং কর্ণফুলীর চার্টার সভাপতি সানজিরা নূর চৌধুরী ও প্রকৌশলী মিনহাজ খান।আশিক ইমরান বলেন, দেশকে শুধু ক্রিকেট স্টেডিয়ামে ভালোবাসলে হবে না, দেশকে ভালোবাসতে হবে সর্বাত্মকভাবে । জীবনের প্রতিটা ক্ষেত্রে দেশের প্রতি ভালোবাসা প্রকাশ পেতে হবে।দৃষ্টি চট্টগ্রামের সভাপতি মাসুদ বকুলের সভাপতিত্বে অনুষ্ঠানে আরও বক্তব্য দেন সংগঠনের বিতর্ক সম্পাদক তাফহীমুর রশিদ ও সহবিতর্ক সম্পাদক কাজী আরফাত।তিন মাসব্যাপী এই প্রশিক্ষণ কর্মসূচিতে চট্টগ্রামের ১০টি শিক্ষাপ্রতিষ্ঠানের ৩৭ জন শিক্ষার্থী অংশ নিচ্ছে। বিজ্ঞপ্তি।
