
সিলেট নগরের ঘাসিটুলা এলাকার ইউসেফ ঘাসিটুলা স্কুলে ‘মুক্তিযোদ্ধাদের মুখে মুক্তিযুদ্ধের কথা’ শীর্ষক কর্মসূচি পালিত হয়েছে। গতকাল বৃহস্পতিবার দুপুর সাড়ে ১২টায় স্কুলের একটি কক্ষে বাংলাদেশ মুক্তিযোদ্ধা সংসদ সিলেট জেলা কমান্ডের উদ্যোগে এবং মুক্তিযুদ্ধ অনুশীলনের সহযোগিতায় এ কর্মসূচি পালিত হয়। মুক্তিযুদ্ধ অনুশীলনের সভাপতি আল-আজাদের সঞ্চালনায় শিক্ষার্থীদের মুক্তিযুদ্ধের গল্প শোনান মুক্তিযোদ্ধা সুব্রত চক্রবর্তী জুয়েল ও বাদশা মিয়া। অন্যদের মধ্যে বক্তব্য দেন শিক্ষাপ্রতিষ্ঠানের ভারপ্রাপ্ত প্রশাসক সাখাওয়াত হোসেন, সাংবাদিক ছামির মাহমুদ। 
