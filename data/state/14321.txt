
সিলেটের খাদিমনগরে অবস্থিত গার্ডেন রিসোর্ট এবং লালাখালে অবস্থিত ওয়াইল্ডারনেস ও নেচার পার্কের সমন্বয়ে গঠিত নাজিমগড় রিসোর্ট সম্প্রতি দ্বিতীয়বারের মতো ট্রিপঅ্যাডভাইজারের সার্টিফিকেট অব এক্সেলেন্স অ্যাওয়ার্ড লাভ করেছে। ২০১২ সালেও একই সম্মানে ভূষিত হয়েছিল প্রতিষ্ঠানটি। অনন্য আতিথেয়তা এবং উন্নতমানের সেবা ব্যবস্থাপনার জন্য পর্যটকদের প্রশংসাসূচক মতামতের ভিত্তিতে ট্রিপঅ্যাডভাইজারের এই সম্মাননা প্রদান করা হয় নাজিমগড় রিসোর্টকে। রিসোর্টের পরিচালক নাজিম ফারহান চৌধুরী বলেন, এই সম্মান আমাদের আরও উন্নত সেবা প্রদানে উৎসাহ জোগাবে। বিজ্ঞপ্তি।
