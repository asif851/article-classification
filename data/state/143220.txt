
মুক্তিযুদ্ধের সংগঠক, ভাষাসৈনিক ও গণতন্ত্রী পার্টির সভাপতিমণ্ডলীর সদস্য প্রয়াত আমিনুল ইসলাম ওরফে বাদশার জীবন ও কর্ম নিয়ে পাবনায় স্মারকগ্রন্থ প্রকাশিত হয়েছে। গত শুক্রবার সন্ধ্যায় পাবনা শহরের অন্নদা গোবিন্দ পাবলিক লাইব্রেরি মিলনায়তনে গ্রন্থটির মোড়ক উন্মোচন করা হয়। এটি প্রকাশ করেছে আমিনুল ইসলাম ফাউন্ডেশন। মোড়ক উন্মোচন অনুষ্ঠানে জেলার প্রবীণ সাংবাদিক ও কলামিস্ট রণেশ মৈত্রর সভাপতিত্বে বাংলাদেশের কমিউনিস্ট পার্টির কেন্দ্রীয় কমিটির সভাপতিমণ্ডলীর সদস্য জসিম উদ্দিন মণ্ডল, স্কয়ার গ্রুপের পরিচালক অঞ্জন চৌধুরী, শিক্ষাবিদ মুহাম্মদ নূরুন্নবী, কামরুজ্জামান, মনোয়ার হোসেন ও আমিনুল ইসলামের স্ত্রী নিলুফা ইসলাম বক্তৃতা করেন।
