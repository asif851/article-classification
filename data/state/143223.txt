
প্রথম আলোর উদ্যোগে ৫ জুন ঢাকা সংবাদপত্র হকার্স বহুমুখী সমবায় সমিতির আওতাভুক্ত সাভার, সাভার পৌরসভা, নবীনগর, বাউশিয়া, গাউছিয়া, মুক্তারপুর ও কাঁচপুর বিতরণকেন্দ্রের ৩১১ জন সংবাদপত্র বিক্রয়কর্মীর মধ্যে রেইনকোট বিতরণ করা হয়। পরের দিন রেইনকোট দেওয়া হয় সংবাদপত্র হকার্স কল্যাণ বহুমুখী সমবায় সমিতির কাঁচপুর বিতরণকেন্দ্রের ৬৭ জন সংবাদপত্র বিক্রয়কর্মীকে। এ দুই দিনে রেইনকোট পেলেন মোট ৩৭৮ জন বিক্রয়কর্মী। দুটি বিতরণ অনুষ্ঠানে উপস্থিত ছিলেন প্রথম আলোর সার্কুলেশন বিভাগের মহাব্যবস্থাপক এ বি এম জাকারিয়া, বিক্রয় ব্যবস্থাপক আমিরুল হক সজীব এবং সার্কুলেশন টিমের রিজিওনাল সেলস এক্সিকিউটিভ আমিনুল ইসলাম ও শাহাদাৎ হোসেন। উভয় সমিতির পক্ষে উপস্থিত ছিলেন সেন্টারের সুপারভাইজার ও ডিস্টিবিউটররা।
