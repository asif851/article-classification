
দেশের আট জেলায় নতুন জেলা প্রশাসক (ডিসি) নিয়োগ করা হয়েছে। আজ বুধবার জনপ্রশাসন মন্ত্রণালয় এ বিষয়ে আদেশ জারি করেছে।নতুন ডিসিদের মধ্যে পরিবেশ অধিদপ্তরের (খুলনা) পরিচালক তরুণ কান্তি শিকদারকে নেত্রকোনা, কলকারখানা ও প্রতিষ্ঠান পরিদর্শন অধিদপ্তরের অতিরিক্ত মহাপরিদর্শক মো. মশিউর রহমানকে নাটোর, ঝিনাইদহ জেলার স্থানীর সরকার বিভাগের উপপরিচালক এস কে রফিকুল ইসলামকে সুনামগঞ্জ, সংস্কৃতিবিষয়ক মন্ত্রণালয়ের সংস্কৃতি উপদেষ্টা মীর জহুরুল ইসলামকে বরগুনা, শিক্ষামন্ত্রী নুরুল ইসলাম নাহিদের একান্ত সচিব নাজমুল হক খানকে মাগুরা, মন্ত্রিপরিষদ বিভাগের উপসচিব বদরে মনির ফেরদৌসকে নোয়াখালী, বাংলাদেশ সড়ক পরিবহন কর্তৃপক্ষের (বিআরটিএ) উপপরিচালক রাশিদা ফেরদৌসকে মানিকগঞ্জ ও পাবলিক প্রাইভেট পার্টনারশিপ অফিসের উপব্যবস্থাপক হুমায়ুন কবিরকে যশোরের ডিসি করা হয়েছে।অপর আদেশে ওই সব জেলার বর্তমান ডিসিদের বিভিন্ন মন্ত্রণালয়ে বদলি করা হয়েছে।
