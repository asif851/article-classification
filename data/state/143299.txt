
‘আমরা পারি, আমি পারি’—স্লোগান নিয়ে গতকাল বৃহস্পতিবার বিশ্ব ক্যানসার দিবস উদ্যাপিত হয়। সরকারি-বেসরকারি হাসপাতাল ও ওষুধ উৎপাদনকারী প্রতিষ্ঠানগুলো দিনভর নানা অনুষ্ঠানের মধ্য দিয়ে দিবসটি উদ্যাপন করে।জাতীয় ক্যানসার গবেষণা ইনস্টিটিউট ও হাসপাতাল সকাল আটটায় র্যালি বের করে। দিবসটি উপলক্ষে ইনস্টিটিউটে ভর্তি রোগীদের উপহার দেওয়া হয়। ক্যানসার রোগীদের অংশগ্রহণে ক্রীড়া প্রতিযোগিতারও আয়োজন করা হয়। বিকেলে সাংস্কৃতিক অনুষ্ঠানে অংশ নেন ক্যানসার গবেষণা ইনস্টিটিউট ও হাসপাতালের কর্মকর্তা-কর্মচারীরা। বাংলাদেশ ক্যানসার সোসাইটি ও বাংলাদেশ ক্যানসার সোসাইটি হসপিটাল অ্যান্ড ওয়েলফেয়ার হোমের উদ্যোগে জাতীয় জাদুঘর থেকে জাতীয় প্রেসক্লাব পর্যন্ত র্যালির আয়োজন করে।ওষুধ উৎপাদনকারী প্রতিষ্ঠান রোশ বঙ্গবন্ধু আন্তর্জাতিক সম্মেলন কেন্দ্রে ক্যানসার দিবস উপলক্ষে গোলটেবিল বৈঠকের আয়োজন করে। পরিবেশ বাঁচাও আন্দোলন (পবা) ক্যানসার এবং পরিবেশ বিপর্যয় শিরোনামে আলোচনা সভার আয়োজন করে। ওই আলোচনা সভায় বলা হয়, পরিবেশ বিপর্যয়ের কারণে ক্যানসারের প্রকোপ বৃদ্ধি পাচ্ছে।
