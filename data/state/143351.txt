
কিস্তিতে পণ্য কেনা আরও সহজ করেছে ওয়ালটন। এখন থেকে প্রতিষ্ঠানটির পণ্য কেনা যাবে সর্বোচ্চ তিন বছরের কিস্তিতে। গত রোববার রাজধানীর মতিঝিলে ওয়ালটনের কনফারেন্স হলে এক সংবাদ সম্মেলনে প্রতিষ্ঠানটির কর্তৃপক্ষ এ ঘোষণা দেয়। এর আগে সর্বোচ্চ ৩০ মাসের কিস্তিতে কেনা যেত বিভিন্ন পণ্য। মেয়াদ বাড়ানোর ফলে মাসিক কিস্তির পরিমাণ আরও কমে এসেছে। সহজতর করা হয়েছে কিস্তির শর্তও। ১ জুন থেকে দেশজুড়ে ওয়ালটনের সব প্লাজায় মিলছে নতুন কিস্তি-সুবিধা। সংবাদ সম্মেলনে ওয়ালটনের নির্বাহী পরিচালক (সেলস অ্যান্ড ডেভেলপমেন্ট) ইভা রিজওয়ানা, ফার্স্ট সিনিয়র অতিরিক্ত পরিচালক কামাল হোসেন, উপপরিচালক মীর গোলাম ফারুক প্রমুখ উপস্থিত ছিলেন। বিজ্ঞপ্তি।
