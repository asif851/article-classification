
কাজী জাফর আহমদের নেতৃত্বাধীন জাতীয় পার্টির মহাসচিব গোলাম মসীহ গতকাল মঙ্গলবার আবার এরশাদের জাতীয় পার্টিতে (জাপা) ফিরেছেন। গতকালই তিনি জাতীয় সংসদে বিরোধীদলীয় নেতা রওশন এরশাদের রাজনৈতিক সচিব পদে যোগ দিয়েছেন।গোলাম মসীহ প্রথম আলোকে বলেন, ‘১৯৯৬ সালের পর যাঁরা জাপা ছেড়ে গেছেন, তাঁদের দলে ফিরে আসার জন্য রওশন এরশাদ আহ্বান জানিয়েছেন। তাঁর আহ্বানে সাড়া দিয়ে আমি দলে যোগ দিয়েছি।’জাপার সভাপতিমণ্ডলীর সদস্য গোলাম মসীহ গত বছরের ২৮ অক্টোবর দল থেকে পদত্যাগ করলে জাপার চেয়ারম্যান এইচ এম এরশাদ তা গ্রহণ করেন। এরপর গত ২০ ডিসেম্বর কাজী জাফরের নেতৃত্বে নতুন জাতীয় পার্টি হলে গোলাম মসীহ মহাসচিব হন।
