
রাজবাড়ীর কালুখালী উপজেলা পরিষদ নির্বাচনের পরদিন গতকাল মঙ্গলবার সকালে আওয়ামী লীগের ‘বিদ্রোহী’ প্রার্থীর দুই কর্মীকে মারধর করার অভিযোগ পাওয়া গেছে৷বিদ্রোহী প্রার্থী নুরে আলম সিদ্দিকী হকের নির্বাচন সমন্বয়কারী আলিউজ্জামান চৌধুরী ওরফে টিটো চৌধুরী বলেন, নির্বাচনেচেয়ারম্যান পদে বিজয়ী আওয়ামী লীগ-সমর্থিত প্রার্থী কাজী সাইফুল ইসলামের সাত-আটজন কর্মী রতনদিয়া ইউনিয়নেরহড়িনবাড়িয়া চর এলাকায় নুরে আলমের নির্বাচনী কর্মী বকু দরিকে (৩৮) তাঁর বাড়ির সামনে মারধর করেন৷ পরে স্বজনেরা তাঁকে হাসপাতালে নিতে চাইলে বাধা দেওয়া হয়৷ এরপর সাইফুলের কর্মীরা নুরে আলমের আরেক কর্মী ও একই ইউনিয়নের কামিয়া গ্রামের জাকিরকে (৩৫) হাতুড়ি দিয়ে পেটান৷ তাঁকেও হাসপাতালে নিতে বাধা দেওয়া হয়৷এ ছাড়া বিষয়টি কাউকে না জানানোর জন্য তাঁদের হুমকিও দেওয়া হয়৷ টিটো চৌধুরী বলেন, বিষয়টি কালুখালী থানার ভারপ্রাপ্ত কর্মকর্তাকে (ওসি) জানানো হয়েছে৷সাইফুল ইসলামের নির্বাচন সমন্বয়কারী সফিউল মুরশেদ বলেন, ‘আমি ঘটনা সম্পর্কে জানি না৷’ওসি আজিজুর রহমান জানান, মৌখিকভাবে বিষয়টি শুনেছি৷ তবে কেউ লিখিত অভিযোগ করেিন৷
