
বাগেরহাটের রামপালে স্ত্রী নামা বেগমকে হত্যার দায়ে শিমুল ইসলাম ওরফে সাইফুল (৪২) নামের এক ব্যক্তিতে মৃত্যুদণ্ডের আদেশ দিয়েছেন আদালত। আজ বুধবার দুপুরে বাগেরহাটের অতিরিক্ত জেলা ও দায়রা জজ প্রথম আদালতের বিচারক মো. ভান্ডারিয়া হোসেন এই রায় দেয়। দণ্ডপ্রাপ্ত শিমুল ইসলাম উপজেলার গৌরাঙ্গ ইউনিয়নের বড় নবাবপুর গ্রামের বাসিন্দা। রায় ঘোষণার সময় তিনি আদালতে উপস্থিত ছিলেন।
মামলার বিবরণ থেকে জানা যায়, নামা বেগমের (৩৪) প্রথম স্বামী জাহিদ ইসলামের মৃত্যুর পর দেবর শিমুল ইসলামের সঙ্গে তার বিয়ে হয়। আগের ঘরে নামার আবদুল্লাহ আল মাইন নামে এক ছেলে সন্তান ​ছিল। পরের ঘরে জুবায়ের নামে আরেকটি ছেলে হয়। ঘটনার সময় জুবায়েরের বয়স ছিল সাত বছর। ২০১২ সালের ২১ ফেব্রুয়ারি রাত তিনটার দিকে শহিদুল তাঁর স্ত্রীকে পারিবারিক কলহের জের ধরে ধারালো দা দিয়ে গলা কেটে হত্যা করেন। মাকে হত্যার এই দৃশ্য শিশু জুবায়ের দেখেছিল। হত্যার পর পালিয়ে যাওয়ার সময় গ্রামবাসী শহিদুলকে দা’সহ আটক করে পুলিশে দেয়। পরদিন ২২ নাজমা বেগমের প্রথম ছেলে আব্দুলাহ-আল-মামুন বাদী হয়ে শহিদুল ইসলামের বিরুদ্ধে রামপাল থানায় একটি হত্যা মামলা করেন। মামলার তদন্ত কর্মকর্তা রামপাল থানার তৎকালীন উপপরিদর্শক (এসআই) রউফ খান তদন্ত শেষে ওই বছরের ২৩ মার্চ শহিদুলের বিরুদ্ধে আদলতে অভিযোগপত্র দাখিল করেন। রাষ্ট্রপক্ষের আইনজীবি বাগেরহাটের অতিরিক্ত সরকারি কৌঁসুলি কাজী মনোয়ার হোসেন বলেন, মামলা চলাকালে আদালত জুবায়ের কবিরসহ ১০জনের সাক্ষ্যগ্রহণ করেন।
