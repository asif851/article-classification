
চট্টগ্রামের হাটহাজারী উপজেলায় সিএনজি অটোরিকশা ও টেম্পোর মুখোমুখি সংঘর্ষে এক চালক নিহত ও দুই যাত্রী আহত হয়েছেন।গতকাল সোমবার সকালে হাটহাজারী-রাঙামাটি সড়কের ইছাপুর এলাকায় এ দুর্ঘটনা ঘটে। নিহত টেম্পোচালক মাসুম (২২) ইছাপুর রুহুল্লাপুর গ্রামের আবদুল মালেকের ছেলে।হাটহাজারী থানার এসআই নুরুল হাকিম বলেন, ‘টেম্পোচালক ইছাপুর থেকে হাটহাজারী যাচ্ছিলেন যাত্রী নিয়ে। হাটহাজারী থেকে রাউজানগামী একটি সিএনজি অটোরিকশার সঙ্গে মুখোমুখি সংঘর্ষ হলে চালক মাসুম মারা যান।’
 
