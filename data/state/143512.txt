
রাজশাহী বিশ্ববিদ্যালয়ে আগামীকাল শনিবার থেকে শুরু হচ্ছে দুই দিনব্যাপী ‘দ্বিতীয় সিটি ব্যাংক-আরইউসিসি জব ফেয়ার-২০১৪’। এই চাকরি মেলার আয়োজক রাজশাহী বিশ্ববিদ্যালয় ক্যারিয়ার ক্লাব।মেলা উপলক্ষে গতকাল বৃহস্পতিবার দুপুরে বিশ্ববিদ্যালয়ের রবীন্দ্র ভবনের শিক্ষক লাউঞ্জে সংবাদ সম্মেলনের আয়োজন করা হয়।এ সময় ক্যারিয়ার ক্লাবের সভাপতি ইমরুল কবীর খান জানান, বিশ্ববিদ্যালয়ের পুরাতন ফোকলোর চত্বরে এ মেলা অনুষ্ঠিত হবে। ২০টি প্রতিষ্ঠান অংশ নেবে মেলায়। এসব প্রতিষ্ঠান জীবনবৃত্তান্ত সংগ্রহ, চাকরির তথ্য প্রদান, যোগ্যতার ভিত্তিতে চাকরি প্রার্থীদের বাছাই করবে। এ ছাড়া ক্যারিয়ার উন্নয়নবিষয়ক ১৫টি সেমিনার হবে। মেলার স্ট্র্যাটিজিক পার্টনার প্রথম আলো জবস।শনিবার সকাল সাড়ে নয়টায় মেলার উদ্বোধন করবেন বিশ্ববিদ্যালয়ের উপাচার্য মুহম্মদ মিজানউদ্দিন। বিশেষ অতিথি থাকবেন সহ-উপাচার্য চৌধুরী সারওয়ার জাহান, ছাত্র-উপদেষ্টা ছাদেকুল আরেফিন মাতিন, প্রক্টর তারিকুল হাসান, বিজনেস স্টাডিজ অনুষদের ডিন আমজাদ হোসেন এবং ক্যারিয়ার ক্লাবের উপদেষ্টা মাজেদুল ইসলাম।
