
বর্ণমেলার জন্য অনূর্ধ্ব দশম শ্রেণির শিক্ষার্থীদের পাঠানো বর্ণগুলো বাছাই করেছেন দেশবরেণ্য শিল্পীরা। গতকাল বিকেলে প্রথম আলোর কার্যালয়ে বর্ণ বাছাই করেন তাঁরা। বিচারকমণ্ডলীতে ছিলেন শিল্পী সমরজিৎ রায় চৌধুরী, আবদুল মান্নান, ওয়াকিলুর রহমান ও অশোক কর্মকার।এবারের বর্ণমেলার জন্য বর্ণ বানানোর তিনটি গ্রুপে প্রতিযোগিতায় অংশ নেয় চার শতাধিক শিক্ষার্থী। সেখান থেকে প্রদর্শনীর জন্য বর্ণ বাছাই করেন শিল্পীরা। বর্ণগুলো আজ বর্ণমেলায় প্রদর্শন করা হবে। পাশাপাশি তিন বিভাগে সেরা নয়টি বর্ণ বাছাই করা হয়।বর্ণ প্রতিযোগিতায় বিজয়ীরা হলো—ক বিভাগ (অনূর্ধ্ব তৃতীয় শ্রেণি): প্রথম-শাবীর হোসেন আদিব (সিলভারস স্টারস টিউটোরিয়াল, কেজি), দ্বিতীয়-তৌকি ইয়াসার আয়মান (বাংলাদেশ ইন্টারন্যাশনাল টিউটোরিয়াল, প্রথম শ্রেণি), তৃতীয়-আফরিদা রাইদা স্বাচ্ছন্দ্য (এজি চার্চ স্কুল, দ্বিতীয় শ্রেণি)। খ বিভাগ (চতুর্থ থেকে সপ্তম শ্রেণি) : প্রথম-শাবাব হাসিন নীল (ঢাকা রেসিডেনসিয়াল মডেল স্কুল অ্যান্ড কলেজ, ষষ্ঠ শ্রেণি), দ্বিতীয়-আবদুল মারীজ চৌধুরী (ঢাকা রেসিডেনসিয়াল মডেল স্কুল অ্যান্ড কলেজ, ষষ্ঠ শ্রেণি), সঞ্চয়িতা অধিকারী (মনিপুর স্কুল অ্যান্ড কলেজ, চতুর্থ শ্রেণি)। গ বিভাগ (অষ্টম থেকে দশম শ্রেণি): প্রথম-রাফি উদ্দিন আহাদ (ধানমন্ডি গভর্নমেন্ট বয়েজ স্কুল, অষ্টম শ্রেণি), দ্বিতীয়-যারীন সুবাহ দিয়া (ভিকারুননিসা নূন স্কুল অ্যান্ড কলেজ, ধানমন্ডি শাখা, অষ্টম শ্রেণি), নুজহাত নাহরীন (স্কলারস স্কুল অ্যান্ড কলেজ, সপ্তম শ্রেণি)।
