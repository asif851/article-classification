

পদ্মায় সারা বছর মাছ ধরেন দুই ভাই আতিয়ার মোল্লা ও ইকবাল মোল্লা। আজ মঙ্গলবার ভোরে বিশাল এই সাঙ্গট (শাপলা) মাছটি ঘূর্ণ বেড় জালে ধরা পড়ে ফরিদপুর সদরের মজলিশপুর এলাকায়। এরপরই শুরু হয় হুলুস্থুল!



কয়েকজনের প্রচেষ্টায় তোলা হচ্ছে মাছটি। জেলে আতিয়ার ও ইকবালের ভাষ্য, মাছটির ওজন প্রায় সাড়ে ৯ মণ।


জেলা মৎস্য কর্মকর্তা মো. এমদাদুল হক বলছেন, মাছটি সাঙ্গট। শাপলা পাতা মাছও বলা হয় অনেক এলাকায়। ইংরেজিতে এটির নাম স্টিং রে ফিশ। 



মাছ দেখতে উৎসুক জনতার ভিড়। 



মেসার্স দত্ত মৎস্য আড়তের মজিবর দত্ত (আড়তের কর্মীরা তাঁকে এই নামেই ডাকেন) মাছটি কেনেন ৪০ হাজার টাকায়।

