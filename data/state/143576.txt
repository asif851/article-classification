
চট্টগ্রাম বন্দরে কনটেইনার ওঠানো-নামানোর সময় দুর্ঘটনায় এক শ্রমিক নিহত হয়েছেন। গত রোববার রাত একটায় এনসিটি জেটিতে এ ঘটনা ঘটে।নিহত শ্রমিকের নাম মো. আরাফাত মুহিদ। তাঁর বাড়ি কুমিল্লায়। তিনি বন্দরের কনটেইনার ওঠানো-নামানোয় নিয়োজিত বেসরকারি বার্থ অপারেটর এ অ্যান্ড জে ট্রেডার্সের অধীনে কাজ করতেন।বন্দরসচিব সৈয়দ ফরহাদ উদ্দিন আহমেদ প্রথম আলোকে বলেন, এনসিটি জেটিতে এমভি হেলেন রিকমার্স জাহাজ থেকে কনটেইনার ওঠানো-নামানোর সময় এ দুর্ঘটনা ঘটে।
 
