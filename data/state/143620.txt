
প্রতিকৃতিতে পুষ্পমাল্য অর্পণ, মঙ্গল প্রদীপ প্রজ্বালন, বিজয়গীতি, কবিগানসহ নানা আয়োজনে পালন করা হয়েছে মরণোত্তর একুশে পদকে ভূষিত কবিয়াল বিজয় সরকারের ৩১তম মৃত্যুবার্ষিকী। গতকাল রোববার নড়াইল শিল্পকলা একাডেমি চত্বরে বিজয় ফাউন্ডেশন এ কর্মসূচির আয়োজন করে। সকালে শিল্পকলা একাডেমির খোলা মঞ্চে বিজয়গীতি প্রতিযোগিতা অনুষ্ঠিত হয়। বিকেলে জেলা প্রশাসক হেলাল মাহামুদ শরীফ মঙ্গল প্রদীপ জ্বালিয়ে দিবসের কর্মসূচি উদ্বোধন করেন।
