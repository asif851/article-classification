
ঢাকা-চট্টগ্রাম রেলপথের কুমিল্লা জেলার নাঙ্গলকোট রেলস্টেশনের অদূরে চট্টগ্রাম থেকে ঢাকাগামী মহানগর প্রভাতী ট্রেনের ছাদ থেকে পড়ে মানিক মিয়া (১৬) নামের এক কিশোর নিহত হয়েছে। গতকাল বুধবার সকাল সোয়া ১০টায় ওই দুর্ঘটনা ঘটে। প্রত্যক্ষদর্শী কয়েকজন জানান, মানিক মিয়া ট্রেনের ছাদে করে চট্টগ্রাম থেকে কুমিল্লায় আসছিল। ট্রেনটি নাঙ্গলকোট পৌরবাজার রেলক্রসিং অতিক্রম করার সময় কেব্ল টেলিভিশন সংযোগের তারে জড়িয়ে যায় মানিক। এরপর সেখান থেকে রেললাইনে পড়ে তার মাথা ফেটে যায়। এতে ঘটনাস্থলেই তার মৃত্যু হয়।মানিক কুমিল্লার বুড়িচং উপজেলার বিন্দিয়ারচর গ্রামের প্রয়াত শামছু মিয়ার ছেলে। সে চট্টগ্রামের ফিশারিঘাটের একটি মাছের আড়তে কাজ করত।
