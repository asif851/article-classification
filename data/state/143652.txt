
ময়মনসিংহের ফুলপুর ও তারাকান্দা উপজেলায় গতকাল বুধবার পৃথক সড়ক দুর্ঘটনায় হালুয়াঘাটের গাজীর ভিটা ইউনিয়ন পরিষদের (ইউপি) সাবেক সদস্য আমির হোসেন (৬০) এবং জমির উদ্দিন (৫৫) নামের দুই ব্যক্তি নিহত হয়েছেন।ফুলপুর ও তারাকান্দা থানার পুলিশ সূত্রে জানা যায়, গতকাল বেলা ১১টার দিকে ময়মনসিংহ-হালুয়াঘাট সড়কের ফুলপুর উপজেলার হরিরামপুর এলাকায় বাসের চাপায় সাবেক ইউপি সদস্য আমির হোসেন নিহত হন। তিনি মোটরসাইকেলে করে হালুয়াঘাটে যাচ্ছিলেন।বিকেলে ময়মনসিংহ-শেরপুর সড়কের তারাকান্দা উপজেলার কাকনি বাজার এলাকায় ট্রাকের চাপায় জমির উদ্দিন নিহত হন। জমির উদ্দিনের বাড়ি তারাকান্দা উপজেলার বাগুদা গ্রামে। তিনি কৃষিকাজ করতেন।
