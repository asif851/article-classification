
পল্লীকবি জসীম উদ্দীনের ১১১তম জন্মবার্ষিকী আজ বুধবার, ১ জানুয়ারি। কবির জন্মবার্ষিকী পালন উপলক্ষে ফরিদপুরের বিভিন্ন সংগঠন নানা কর্মসূচি নিয়েছে।১৯০৩ সালের এই দিনে জসীম উদ্দীন ফরিদপুর সদর উপজেলার কৈজুরী ইউনিয়নের তাম্বুলখানা গ্রামে মামাবাড়িতে জন্মগ্রহণ করেন। ‘কবর’, ‘নিমন্ত্রণ’সহ অনেক স্মরণীয় কবিতা এবং নকসী কাঁথার মাঠসহ অনেক কালজয়ী কাব্যগ্রন্থ রচনা করে তিনি বাংলা সাহিত্যকে সমৃদ্ধ করে গেছেন। ১৯৭৬ সালের ১৪ মার্চ ৭৩ বছর বয়সে তিনি ঢাকায় মৃত্যুবরণ করেন।পল্লীকবির ১১১তম জন্মবার্ষিকী পালন উপলক্ষে ফরিদপুরে সরকারি-বেসরকারি, সামাজিক ও সাংস্কৃতিক বিভিন্ন প্রতিষ্ঠান কর্মসূচি নিয়েছে। কর্মসূচির মধ্যে রয়েছে সকাল নয়টায় কবির সমাধিতে পুষ্পার্ঘ্য অর্পণ, নয়টা ১০ মিনিটে কবির বাড়ির প্রাঙ্গণে আলোচনা সভা এবং নয়টা ৪০ মিনিটে দোয়া ও মিলাদ মাহফিল। জেলা প্রশাসন, পুলিশ বিভাগ, জসীম ফাউন্ডেশন, শিল্পকলা একাডেমী, জাতীয় কবিতা পরিষদ ফরিদপুর শাখা, কবির প্রতিষ্ঠিত আনসারউদ্দীন উচ্চবিদ্যালয়সহ বিভিন্ন প্রতিষ্ঠান দিবসটি নানা কর্মসূচির মধ্য দিয়ে পালন করবে।
 
