
মানবতাবাদী ব্লগার হিসেবে আসিফ মহিউদ্দিন চলতি বছরের ‘ফ্রি এক্সপ্রেশন অ্যাওয়ার্ড’ লাভ করেছেন। প্রয়াত ব্লগার আহমেদ রাজীব হায়দারকে দেওয়া হয়েছে মরণোত্তর পুরস্কার। ওয়ার্ল্ড হিউম্যানিস্ট কংগ্রেসে এ পুরস্কার ঘোষণা করা হয়। গত শনিবার এক বিজ্ঞপ্তিতে আন্তর্জাতিক মানবতাবাদী সংগঠন ব্রিটিশ হিউম্যানিস্ট অ্যাসোসিয়েশন এ তথ্য জানায়। ব্লগার রাসেল পারভেজ, সুব্রত অধিকারী ও মশিউর রহমানের পক্ষে পুরস্কার সংগ্রহ করেন আসিফ মহিউদ্দিন। ব্লগার রাজীবকে গত বছর কুপিয়ে হত্যা করা হয়। ইন্টারনেটে ইসলাম ও শরিয়াহ আইনের সমালোচনা করার জেরে গত বছরের শুরুর দিকে আসিফ মহিউদ্দিনকে একদল দুর্বৃত্ত ছুরিকাঘাত করে। পরে সরকার তাঁর ব্লগটি বন্ধ ও তাঁকে গ্রেপ্তার করে। হিউম্যানিজম ডট ওআরজি
