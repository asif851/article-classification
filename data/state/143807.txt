
দুর্নীতি দমন কমিশনের (দুদক) বর্তমান চেয়ারম্যানের মেয়াদ পূর্তির আগেই নতুন চেয়ারম্যানের নিয়োগ নিশ্চিত করার আবেদন জানিয়েছে ট্রান্সপারেন্সি ইন্টারন্যাশনাল বাংলাদেশ (টিআইবি)।
গতকাল বুধবার পাঠানো এক বিবৃতিতে টিআইবির নির্বাহী পরিচালক ইফতেখারুজ্জামান বলেন, এ ক্ষেত্রে দুদক আইন অনুযায়ী নির্ধারিত প্রয়োজনীয় পেশাগত যোগ্যতা, অভিজ্ঞতা, নিরপেক্ষতা ও গ্রহণযোগ্যতাকে প্রাধান্য দিতে হবে। একইসঙ্গে বাছাই কমিটিসহ দুদকের চেয়ারম্যান নিয়োগের ক্ষেত্রে সব ধরনের দলীয় রাজনৈতিক প্রভাবের উর্ধ্বে থেকে সিদ্ধান্ত নিতে হবে।
