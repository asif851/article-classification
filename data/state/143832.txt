
সর্বনিম্ন (১ দশমিক ২ ঘনমিটার) ক্ষমতার প্ল্যান্ট করতে সর্বোচ্চ ব্যয় হয় ২২ হাজার টাকা। এই আকারের প্ল্যান্টের জন্য প্রতিদিন ৩০ কেজি গোবর বা ২০০ মুরগির বিষ্ঠা লাগে। উৎপাদিত গ্যাস দিয়ে একটি চুলা প্রায় তিন ঘণ্টা জ্বালানো যায়। এর পরের আকারের প্ল্যান্টের জন্য ব্যয় হয় প্রায় ২৬ হাজার টাকা। প্রতিদিন ৪০ কেজি গোবর বা ২৫০টি মুরগির বিষ্ঠা লাগবে। একটি চুলা জ্বলবে প্রায় চার ঘণ্টা। ২ ঘনমিটার গ্যাস উৎপাদনক্ষম প্ল্যান্টের জন্য ব্যয় হবে প্রায় ৩২ হাজার টাকা। প্রতিদিন প্রায় ৫০ কেজি গোবর বা ৩০০ মুরগির বিষ্ঠা লাগবে। একটি চুলা জ্বলবে প্রায় পাঁচ ঘণ্টা। ২ দশমিক ৪ ঘনমিটার গ্যাস উৎপাদনের প্ল্যান্টের জন্য ৩৬ হাজার টাকা ব্যয় হবে। প্রায় ৬০ কেজি গোবর কিংবা ৪০০ মুরগির বিষ্ঠা লাগবে। একটি চুলা জ্বলবে প্রায় ছয় ঘণ্টা। ৩ দশমিক ২ ঘনমিটার গ্যাস উৎপাদনক্ষম প্ল্যান্টের জন্য ব্যয় হবে প্রায় ৪৩ হাজার টাকা। প্রতিদিন প্রায় ৮০ কেজি গোবর কিংবা ৫০০ মুরগির বিষ্ঠা লাগবে। একটি চুলা জ্বলবে প্রায় আট ঘণ্টা। ৪ দশমিক ৮ ঘনমিটার গ্যাস উৎপাদনক্ষম প্ল্যান্টের জন্য ব্যয় হবে ৫২ হাজার টাকার মতো। প্রতিদিন ১২০ কেজি গোবর বা ৭০০ মুরগির বিষ্ঠা লাগবে। একটি চুলা জ্বলবে ১০ ঘণ্টার বেশি।
