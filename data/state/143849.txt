
ঢাকার দক্ষিণ কেরানীগঞ্জ থানাধীন বেয়ারা জিন্দাপীরের মাজার, ইস্টার্ন বাজারসহ পাঁচটি স্থানে বিএনপির উদ্যোগে এক হাজার ৩০০ দুস্থ পরিবারের মধ্যে ঈদ উপলক্ষে গতকাল শনিবার শাড়ি ও লুঙ্গি বিতরণ করা হয়েছে। বেয়ারা জিন্দাপীর মাজার এলাকায় দুস্থ পরিবারের মধ্যে বস্ত্র বিতরণ অনুষ্ঠানে প্রধান অতিথি ছিলেন বিএনপি স্থায়ী কমিটির সদস্য গয়েশ্বর চন্দ্র রায়। গয়েশ্বর চন্দ্র রায় বলেন, ‘হামলা ও মামলার ভয় দেখিয়ে আমাদের আন্দোলন ঠেকিয়ে রাখা যাবে না।’ এ সময় দক্ষিণ কেরানীগঞ্জ থানা মহিলা দলের সাধারণ সম্পাদক গোলশান আরা প্রমুখ উপস্থিত ছিলেন। 
