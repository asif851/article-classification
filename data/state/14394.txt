
নেত্রকোনার কলমাকান্দা উপজেলায় ধর্ষণ মামলার রায়ে মৃত্যুদণ্ডপ্রাপ্ত পলাতক এক আসামিকে দীর্ঘ ২৩ বছর পর গ্রেপ্তার করেছে পুলিশ। আজ বুধবার ভোরে উপজেলার সারারকোনা গ্রামের নিজ বাড়ি থেকে তাঁকে গ্রেপ্তার করা হয়। ওই আসামির নাম মো. আবদুল মান্নান (৪৮)।পুলিশ ও স্থানীয় সূত্রে জানা যায়, ১৯৯৫ সালে আসামি আবদুল মান্নান একই এলাকার মো. রুস্তম আলীর মেয়ে হেলেনাকে অপহরণ করে ধর্ষণ করেন। পরে মেয়েটির লাশ কয়েক খণ্ডে ভাগ করে বস্তাবন্দী অবস্থায় মাটিচাপা দেওয়া হয়। এ ঘটনায় হেলেনার বাবা বাদী হয়ে মামলা করেন। এরপর থেকে মান্নান পলাতক ছিলেন। ২০০২ সালের ৮ মে বিচারক ওই মামলার রায়ে আসামি আবদুল মান্নানকে মৃত্যুদণ্ডাদেশ দেন। ঘটনার দীর্ঘ ২৩ বছর পর এক সংবাদের ভিত্তিতে ভোর পাঁচটার দিকে নিজ বাড়ি থেকে তাঁকে গ্রেপ্তার পুলিশ।কলমাকান্দা থানার ভারপ্রাপ্ত কর্মকর্তা (ওসি) এ কে এম মিজানুর রহমান প্রথম আলোকে বলেন, গ্রেপ্তারের পর মৃত্যুদণ্ডপ্রাপ্ত আসামি আবদুল মান্নানকে দুপুরে কারাগারে পাঠানো হয়েছে।
