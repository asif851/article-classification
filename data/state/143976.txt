
হজরত শাহজালাল আন্তর্জাতিক বিমান বন্দরে আধা কেজি সোনাসহ তিনজনকে আটক করেছে আর্মস পুলিশ ব্যাটালিয়নের সদস্যরা (এপিবিএন)। আজ রোববার বেলা তিনটার দিকে বিমানবন্দরের ক্যানোপি ১ থেকে তল্লাশি চালিয়ে তাঁদের আটক করা হয়।
আটক ব্যক্তিরা হলেন, মাকসুদা আক্তার, ইউসুফ সিহাব ও ইমরান হোসেন। তাঁদের মধ্যে মাকসুদার কাছ থেকে ২০০ গ্রাম, ইউসুফের কাছ থেকে ২০০ গ্রাম ও ইমরানের কাছ থেকে ১০০ গ্রাম সোনা উদ্ধার করা হয়।এ ঘটনার সত্যতা নিশ্চিত করেছেন এপিবিএনের সহকারী পুলিশ সুপর তানজিনা আক্তার। তিনি জানান, উদ্ধার হওয়া সোনার দাম প্রায় ২৩ লাখ টাকা। আটক ব্যক্তিদের বিরুদ্ধে আইনগত ব্যবস্থা প্রক্রিয়াধীন।
