
কারাবন্দী বিএনপির চেয়ারপারসন খালেদা জিয়ার মুক্তির দাবিতে রাজধানীর সোহরাওয়ার্দী উদ্যানে আগামীকাল বৃহস্পতিবার জনসভার ডাক দিয়েছিল দলটি। কিন্তু প্রশাসনের অনুমতি না মেলায় শেষ পর্যন্ত জনসভা স্থগিত করতে বাধ্য হয়েছে তারা।
আজ বুধবার বিকেলে রাজধানীর নয়াপল্টনে বিএনপির কেন্দ্রীয় কার্যালয়ে দলটির জ্যেষ্ঠ যুগ্ম মহাসচিব রুহুল কবির রিজভী এক সংবাদ সম্মেলন করে এ তথ্য জানান। তিনি বলেন, এখন পর্যন্ত জনসভা করার অনুমতি দেয়নি সরকার। ফলে জনসভাটি স্থগিত করা হয়েছে।
বিএনপির মতো এত বড় রাজনৈতিক দলকে শান্তিপূর্ণ জনসভার অনুমতি না দেওয়া সরকারের স্বৈরাচারী আচরণের বহিঃপ্রকাশ বলে মন্তব্য করেন রুহুল কবির রিজভী।
