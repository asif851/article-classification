
বাংলাদেশে নিযুক্ত কাতারের রাষ্ট্রদূত আহমেদ বিন মোহামেদ আল দিহাইমি গতকাল সোমবার রাতে বিএনপির চেয়ারপারসন খালেদা জিয়ার সঙ্গে সাক্ষাৎ করেছেন। খালেদা জিয়ার গণমাধ্যম শাখার সদস্য সায়রুল কবির খান জানান, খালেদা জিয়ার গুলশান কার্যালয়ে ঘণ্টাব্যাপী ওই সাক্ষাৎ হয়। এ সময় বৈঠকে দুই দেশের পারস্পরিক স্বার্থসংক্রান্ত বিভিন্ন ইস্যু আলোচনায় উঠে আসে। খালেদা জিয়া ২০২২ সালের বিশ্বকাপ ফুটবলের আয়োজক দেশ হিসেবে কাতারে চলমান স্টেডিয়াম ও স্থাপনা নির্মাণকাজে বাংলাদেশ থেকে শ্রমিক নেওয়ার আহ্বান জানান। ইউএনবি
