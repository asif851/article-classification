
কর্ণফুলী নদীদূষণের দায়ে চট্টগ্রামের চারটি ডায়িং কারখানাকে মোট ৮১ লাখ টাকা জরিমানা করেছে পরিবেশ অধিদপ্তর। এর মধ্যে ডেনিম প্লাস (বিডি) লিমিটেডকে ৩৬ লাখ, মিঠুন-মিথুন নিটিং অ্যান্ড ডায়িং লিমিটেডকে ২৪ লাখ, জিনস এক্সপ্রেস লিমিটেডকে ১১ লাখ ও ইমাম বাটন ইন্ডাস্ট্রিজ লিমিটেডকে ১০ লাখ টাকা জরিমানা করা হয়। বর্জ্য পরিশোধনাগার (ইটিপি) ব্যবহার না করে কর্ণফুলী নদীতে অপরিশোধিত তরল বর্জ্য ফেলার কারণে কারখানাগুলোকে গতকাল মঙ্গলবার ঢাকায় পরিবেশ অধিদপ্তরে এ জরিমানা করেন অধিদপ্তরের পরিচালক (মনিটরিং অ্যান্ড এনফোর্সমেন্ট) মো. আলমগীর। বিজ্ঞপ্তি|
