
কুমিল্লার দাউদকান্দি উপজেলা স্বাস্থ্য কমপ্লেক্সের চিকিৎসক হাবিবুর রহমানের স্বাস্থ্য কমপ্লেক্সের আবাসিক ভবনের বাসায় গতকাল শুক্রবার বেলা আড়াইটার দিকে আগুন লাগে। এ সময় বাসার ভেতরে তালাবদ্ধ অবস্থায় থাকা গৃহপরিচারিকা রিনা আক্তার (১৫) চিৎকার শুরু করে। দ্রুত আশপাশের লোকজন ও দাউদকান্দি সদরের দমকল বাহিনীর কর্মীরা এসে বাসার দরজা ভেঙে রিনাকে উদ্ধার করেন। পরে আগুন নিয়ন্ত্রণে আনেন দমকল কর্মীরা। ধারণা করা হচ্ছে, বৈদ্যুতিক শর্টসার্কিট থেকে আগুনের সূত্রপাত হয়। 
