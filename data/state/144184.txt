
চাঁদপুরের হাজীগঞ্জ উপজেলার ডাকাতিয়া নদীতে অভিযান চালিয়ে পাইপসহ একটি খননযন্ত্র ডুবিয়ে ধ্বংস করা হয়েছে। গতকাল বৃহস্পতিবার উপজেলা প্রশাসনের নেতৃত্বে ওই অভিযান চালানো হয়।এ সময় উপজেলা ইউএনও শেখ মুর্শিদুল ইসলাম, সহকারী কমিশনার (ভূমি) ফেরদৌসী আক্তার ও থানার এসআই ফারুক আহম্মেদসহ একদল পুলিশ উপস্থিত ছিলেন।ঘটনার সত্যতা নিশ্চিত করে ইউএনও শেখ মুর্শিদুল ইসলাম প্রথম আলোকে জানান, এ ঘটনায় খননযন্ত্রের মালিক মোস্তফাসহ অভিযুক্ত ব্যক্তিদের বিরুদ্ধে আইনগত ব্যবস্থা নেওয়া হবে।
