
গাজীপুর সদর উপজেলার রাজেন্দ্রপুর এলাকা থেকে গতকাল মঙ্গলবার প্রায় দুই মণ গাঁজাসহ দুজনকে গ্রেপ্তার করেছে পুলিশ। এ সময় তাঁদের বহনকারী একটি প্রাইভেট কার জব্দ করা হয়। গ্রেপ্তার দুজন হলেন বগুড়ার শাহজাদপুর উপজেলার সাহানগর কামারপাড়া এলাকার ওমর ফারুক (২৮) এবং ব্রাহ্মণবাড়িয়া সদর উপজেলার শাহিন মিয়া (২৩)। তাঁরা ঢাকার দক্ষিণখান এলাকায় থাকেন। জয়দেবপুর থানার হোতাপাড়া পুলিশ ফাঁড়ির এসআই নাজমুল হক বলেন, এ ঘটনায় মামলা হয়েছে। গাজীপুর প্রতিনিধি
