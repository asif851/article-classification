
ফরিদপুরের নগরকান্দা উপজেলা যুবদলের সভাপতি মো. আলীমুজ্জামান ওরফে সেলুকে (৪৮) নাশকতার দায়ে দুই মাসের বিনাশ্রম কারাদণ্ড ও দুই হাজার টাকা জরিমানা করেছেন ভ্রাম্যমাণ আদালত। গতকাল রোববার সকাল সাড়ে ১০টার দিকে নিজ কার্যালয়ে এ আদালত পরিচালনা করেন নির্বাহী হাকিম ও ইউএনও মো. আবদুল আজিজ। নগরকান্দা থানার এসআই সুকান্ত দত্ত বলেন, শনিবার দিবাগত রাতে উপজেলা সদরের মধ্য জগদিয়ার নিজ বাড়ি থেকে আলীমুজ্জামানকে গ্রেপ্তার করা হয়। ইউএনও বলেন, ১৮৬০ সালের দণ্ডবিধির ১৫৩ ধারায় নাশকতা ও হাঙ্গামা সৃষ্টির অভিযোগে তাঁকে এ দণ্ড দেওয়া হয়। 
