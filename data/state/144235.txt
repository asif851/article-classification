
বর্তমান পরিস্থিতি বিবেচনা করে নির্বাচন পর্যবেক্ষণে প্রতিনিধিদল পাঠানোর বিষয়ে সিদ্ধান্ত নেবে কমনওয়েলথ। আজ বুধবার নির্বাচন কমিশন কার্যালয়ে প্রধান নির্বাচন কমিশনার কাজী রকিব উদ্দীনের সঙ্গে বৈঠক করে কমনওয়েলথের তিন সদস্যের একটি প্রতিনিধিদল। বৈঠক শেষে বেরিয়ে যাওয়ার সময় তাঁরা সাংবাদিকদের এসব কথা বলেন।
প্রতিনিধিদলের তিন সদস্য হলেন মার্টিন কাসেরি (হেড অব ডেমোক্রেসি), এম এস আমনা জাটল (পলিটিক্যাল অফিসার) এবং ক্লা রেকল (পলিটিকেল অ্যাফেয়ার্স অফিসার)।
আজ সকাল ১০টা থেকে বেলা সাড়ে ১১টা পর্যন্ত তাঁরা বৈঠক করেন। বৈঠক শেষে প্রতিনিধিদলের সদস্যরা সাংবাদিকদের বলেন, তাঁরা রাজনৈতিক পরিস্থিতি পর্যবেক্ষণ করছেন। রাজনৈতিক দলগুলো এবং নির্বাচনের সঙ্গে সংশ্লিষ্ট স্টেক হোল্ডারদের সঙ্গে তাঁর কথা বলবেন। পরে তাঁরা তাঁদের পর্যবেক্ষণ প্রতিবেদন কমনওয়েলথ মহাসচিবের কাছে পাঠাবেন। এরপর তাঁরা নির্বাচনে পর্যবেক্ষক পাঠাবেন কি না, সে বিষয়ে সিদ্ধান্ত নেবেন।
