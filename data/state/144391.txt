
জামালপুরের সরিষাবাড়ী উপজেলায় গতকাল শুক্রবার জমি নিয়ে বিরোধে দুই পক্ষের সংঘর্ষে পাঁচজন আহত হয়েছেন। এলাকার অনেকে জানান, উপজেলার ছাতারিয়া গ্রামের মোতালিব মিয়ার জমির সীমানায় গতকাল সকালে খোকা মিয়া ও তাঁর লোকজন গাছ লাগাতে যান। এ সময় মোতালিব গাছ লাগাতে বাধা দিলে উভয় পক্ষের মধ্যে সংঘর্ষ বেধে যায়। এতে মোতালিব, লতিফ মিয়া, পলাশ, হাসি বেগম ও শামীম মিয়া আহত হন। তাঁদের উপজেলা স্বাস্থ্য কমপ্লেক্সে ভর্তি করা হয়েছে। l 
