
সাতক্ষীরা শহরের আমতলায় গত সোমবার রাতে নুর মোহাম্মদ নামের এক ব্যক্তিকে গ্রেপ্তার করেছে গোয়েন্দা পুলিশ (ডিবি)। ডিবির ভাষ্যমতে, নুর একজন চোরাকারবারি। বাড়ি সদর উপজেলার আমতলা গ্রামে। রাত ১০টার দিকে একটি ব্যক্তিগত গাড়ি থেকে নামার পর তাঁর শরীর তল্লাশি করা হয়। এ সময় তাঁর কাছ থেকে দুই হাজার ইয়াবা বড়ি উদ্ধার করা হয়। এ ঘটনায় সাতক্ষীরা থানায় ডিবির সহকারী উপপরিদর্শক (এসআই) রফিকুল ইসলাম বাদী হয়ে মামলা করেছেন। 
 
