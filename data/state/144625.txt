
ঢাকায় নিযুক্ত মার্কিন রাষ্ট্রদূত মার্শা স্টিফেন ব্লুম বার্নিকাট বলেছেন, যুক্তরাষ্ট্র বাংলাদেশের কোনো রাজনৈতিক দল বা শক্তির পক্ষ নেয় না। যুক্তরাষ্ট্রের সঙ্গে দ্বিপক্ষীয় সম্পর্ক আরও গভীর ও সম্প্রসারিত করতে আগ্রহী সরকারসহ সব বাংলাদেশির সঙ্গেই যুক্তরাষ্ট্র কাজ করতে আগ্রহী। আজ মঙ্গলবার সকালে গুলশানে আমেরিকান ক্লাবে আয়োজিত সংবাদ সম্মেলনে তিনি এ মন্তব্য করেন।মার্কিন রাষ্ট্রদূত চলমান অস্থিরতা ও সহিংসতায় উদ্বেগ প্রকাশ করেন। রাজনৈতিক উদ্দেশে সহিংসতার নিন্দা করে তিনি বলেন, গণতান্ত্রিক বাংলাদেশে এর কোনো যৌক্তিকতা নেই।মার্কিন রাষ্ট্রদূত বলেন, এই সহিংসতা বন্ধে এবং শান্তিপূর্ণভাবে ও দায়িত্বশীল আচরণের মাধ্যমে মতপার্থক্য দূর করার দায়িত্ব সবারই রয়েছে। তিনি বলেন, বাংলাদেশিরাই চলমান সমস্যার সমাধান করতে পারবে। তবে যদি কোনো সহযোগিতা চাওয়া হয়, যুক্তরাষ্ট্রসহ আন্তর্জাতিক সম্প্রদায় এ জন্য তৈরি আছে।
