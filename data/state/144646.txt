
শেরপুরের নালিতাবাড়ী উপজেলায় গতকাল শনিবার খুদে শিক্ষার্থীদের অংশগ্রহণে শোভাযাত্রা, আলোচনা সভা ও সাংস্কৃতিক অনুষ্ঠানের মাধ্যমে নবান্ন উৎসব উদ্যাপন করা হয়েছে। পৌর শহরের সেঁজুতি বিদ্যানিকেতনের আয়োজনে শিক্ষার্থীরা বর্ণিল সাজে শোভাযাত্রা নিয়ে বের হয়। বেলা ১১টায় বিদ্যালয় প্রাঙ্গণে প্রিন্সিপাল মুনীরুজ্জামানের সভাপতিত্বে ‘শিকড়ের সন্ধানে’ শীর্ষক আলোচনা সভা অনুষ্ঠিত হয়। এতে বক্তব্য দেন মুক্তিযোদ্ধা আবদুর রহমান, সাবেক ইউপি চেয়ারম্যান ও শিক্ষক নাজিম উদ্দিন আহম্মেদ প্রমুখ। পরে শিক্ষার্থীদের অংশগ্রহণে এক মনোজ্ঞ সাংস্কৃতিক অনুষ্ঠান অনুষ্ঠিত হয়। নালিতাবাড়ী (শেরপুর) প্রতিনিধি
