
‘মেলায় অংশগ্রহণ করি, দুর্যোগ ঝুঁকি হ্রাসে ভূমিকা রাখি’ স্লোগানে আজ বুধবার থেকে রংপুরে শুরু হচ্ছে দুর্যোগ ঝুঁকি হ্রাস এবং জলবায়ু পরিবর্তনবিষয়ক কর্মশালা ও জ্ঞান মেলা। গতকাল বিভাগীয় কমিশনারের সম্মেলন কক্ষে সংবাদ সম্মেলন করে মেলার কার্যকারিতা ও উদ্দেশ্য তুলে ধরেন কমিশনার মুহাম্মদ দিলোয়ার বখত। রংপুর টাউন হল মাঠে দুই দিনব্যাপী এ মেলায় থাকছে প্রদর্শনী স্টল, পোস্টার ও আলোকচিত্র প্রদর্শনীসহ নানা প্রতিযোগিতা। প্রথম দিনে প্রধান অতিথি থাকবেন দুর্যোগ ব্যবস্থাপনা ও ত্রাণ মন্ত্রণালয়ের সচিব শাহ কামাল। 
