
সুন্দরবনের শ্যালা নদীতে যে এলাকায় জ্বালানি তেলবাহী ট্যাংকার ডুবেছে, ওই এলাকায় নৌরুট স্থায়ীভাবে বন্ধের সুপারিশ করা হয়েছে। আজ রোববার পরিবেশ ও বন মন্ত্রণালয়ে এক আন্তমন্ত্রণালয় সভায় এ সুপারিশ করা হয়। সভা শেষে পরিবেশ ও বন উপমন্ত্রী আবদুল্লাহ আল ইসলাম সাংবাদিকদের বিষয়টি জানান।
এর আগে গত মঙ্গলবার পরবর্তী নির্দেশ না দেওয়া পর্যন্ত সুন্দরবনের শ্যালা নদীতে নৌ চলাচল বন্ধের নির্দেশ দিয়েছিল নৌ পরিবহন  মন্ত্রণালয়।
আজকের সভায় শ্যালা নদী ও এর আশপাশের এলাকায় ছড়িয়ে পড়া যে তেল স্থানীয়রা সংগ্রহ করছেন, এর ক্রয়মূল্য বাড়ানোরও সুপারিশ করা হয়েছে। সভা শেষে মন্ত্রণালয়ের ভারপ্রাপ্ত সচিব খন্দকার রাকিবুর রহমান জানিয়েছেন, গতকাল শনিবারও সেখানে (শ্যালা নদীর হারিণটানা-তাম্বুলবুনিয়া চ্যানেলে) ডলফিন দেখা গেছে। আন্তর্জাতিক িবশেষজ্ঞ মিস্টার ব্রায়ন এবং বাংলাদেশের একজন িবশেষজ্ঞ লিখিতভাবে জানিয়েছেন, তাঁরা ডলফিন দেখেছেন। তাঁরা ডলফিনের গায়ে কোনো তেল দেখেননি এবং ডলফিনের মধ্যে কোনো অসুস্থতা বা অস্বাভাবিকতা লক্ষ্য করেননি।একটি জাতীয় ৈদনিকের অনলাইন সংস্করণে একটি প্রতিবেদনে বলা হয়েছে, গতকাল শ্যালা নদীর হারিণটানা-তাম্বুলবুনিয়া চ্যানেলে মৃত ইরাবতি ডলফিন দেখা গেছে। প্রতিবেদনটিতে বলা হয়, তেলবাহী ট্যাংকার যেখানে ডুবেছিল, সেখান থেকে প্রায় ২৫ কিলোমিটার দূরে মৃত ইরাবতিকে পাওয়া যায়।
খন্দকার রাকিবুর রহমান দাবি করেন, তাঁরা যত দূর জেনেছেন তেল ৪০-৫০ কিলোমিটার এলাকার মধ্যে ছড়িয়েছে।
