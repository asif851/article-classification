
শাহজালাল আন্তর্জাতিক বিমানবন্দরে এক কোটি ৬৫ লাখ ভারতীয় রুপিসহ একজনকে আটক করেছে শুল্ক গোয়েন্দা ও তদন্ত অধিদপ্তর। আটক যাত্রীর নাম খলিল বেপারি (৩৫)। খলিল গতকাল রোববার সকাল পৌনে আটটার দিকে দুবাই থেকে এমিরেটস এয়ারলাইনসের একটি ফ্লাইটে ঢাকায় আসেন। তাঁর বাড়ি শরীয়তপুর জেলায়। শুল্ক গোয়েন্দা ও তদন্ত অধিদপ্তরের মহাপরিচালক মইনুল খান জানান, খলিলের সঙ্গে থাকা বালিশ, কম্বল, মেয়েদের ব্যাগ এবং একটি কাগজের প্যাকেটে এসব মুদ্রা লুকিয়ে রাখা হয়েছিল। নিজস্ব প্রতিবেদক
