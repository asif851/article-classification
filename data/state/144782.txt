
মুন্সিগঞ্জের মিরকাদিম পৌরসভায় নির্বাচনী আচরণবিধি লঙ্ঘনের দায়ে গতকাল বুধবার দুজনকে জরিমানা করা হয়েছে। জেলা প্রশাসকের কার্যালয়ের নির্বাহী হাকিম আসিফ আনাম সিদ্দিকী এ জরিমানা করেন। রঙিন পোস্টার করায় পৌরসভার ৮ নম্বর ওয়ার্ডের কাউন্সিলর প্রার্থী শাহীন মাদবরকে (পাঞ্জাবি) দুই হাজার টাকা, অনুমতিবিহীন পথসভা ও সভায় মাইক ব্যবহার করায় ইসলামী শাসনতন্ত্র আন্দোলনের মেয়র প্রার্থী আ. গফুর খানের সমর্থক নোমান মিয়াকে তিন হাজার টাকা জরিমানা করা হয়। 
