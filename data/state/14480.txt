
পটুয়াখালীর বাউফল উপজেলার পোনাহুরা গ্রামে একটি ঘেরে গত সোমবার রাতে বিষ প্রয়োগ করে বিভিন্ন প্রজাতির বিপুল পরিমাণ মাছ মেরে ফেলেছে দুর্বৃত্তরা। ঘেরের মালিক আবুল কাশেম বলেন, দুর্বৃত্তরা বিষ দিয়ে তাঁর প্রায় দুই লাখ টাকা মূল্যের রুই, কাতলা, মিনার কার্প, সিলভার কার্প, থাই পুঁটিসহ বিভিন্ন প্রজাতির মাছ মেরে ফেলেছে। এ ঘটনায় গতকাল তিনি বাউফল থানায় সাধারণ ডায়েরি (জিডি) করেছেন।
