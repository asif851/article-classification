
চট্টগ্রামের সীতাকুণ্ডের ছোটকুমিরা এলাকা থেকে গতকাল শুক্রবার দুপুরে মদ বিক্রির অভিযোগে মিনু বেগম (৫৫) নামের এক নারীকে গ্রেপ্তার করেছে র্যাব। র্যাব জানায়, মিনুর বিরুদ্ধে সীতাকুণ্ড থানায় আটটি মামলা আছে। র্যাব-৭–এর জ্যেষ্ঠ সহকারী পরিচালক (মিডিয়া) ও জ্যেষ্ঠ সহকারী পুলিশ সুপার মিমতানুর রহমান জানান, গতকাল বেলা সাড়ে ১১টার দিকে মিনুর বাড়িতে অভিযান চালায় র্যাব। তাঁর ঘরে তল্লাশি চালিয়ে ১০০ লিটার চোলাই মদ ও ৫০০ গ্রাম গাঁজা উদ্ধার করা হয়। তাঁকে সীতাকুণ্ড থানায় হস্তান্তরের প্রক্রিয়া চলছে।
