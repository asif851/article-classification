
নারায়ণগঞ্জের সোনারগাঁয়ের বিভিন্ন বিদ্যালয়ে শিক্ষার্থীদের ওপর নিম্নমানের গাইড সহায়ক পাঠ্যবই হিসেবে চাপিয়ে দেওয়া হচ্ছে বলে অভিযোগ পাওয়া গেছে। এ ঘটনায় গতকাল রোববার ইউএনও বরাবর স্মারকলিপি দিয়েছেন শিক্ষার্থীদের অভিভাবকেরা।স্মারকলিপিতে বলা হয়, উপজেলার বারদী স্কুল অ্যান্ড কলেজ ছাড়াও নোয়াগাঁও উচ্চবিদ্যালয়, বারদী রিবর বালিকা উচ্চবিদ্যালয়, বুরুমদী বহুমুখী উচ্চবিদ্যালয়, সোনারগাঁ আইডিয়াল স্কুল, দবির উদ্দিন ভুইয়া উচ্চবিদ্যালয় ও পঞ্চমীঘাট উচ্চবিদ্যালয়ের প্রধান শিক্ষক এবং বিদ্যালয়গুলোর পরিচালনা কমিটির সদস্যরা শিক্ষাপ্রতিষ্ঠানগুলোতে নিম্নমানের গাইডকে পাঠ্যবই হিসেবে শিক্ষার্থীদের কিনতে বাধ্য করছেন।পঞ্চমীঘাট উচ্চবিদ্যালয়ের প্রধান শিক্ষক জাহাঙ্গীর আলম বলেন, শিক্ষকেরা এসব ঘটনার সঙ্গে জড়িত নন। উপজেলা মাধ্যমিক শিক্ষা কর্মকর্তা এস এম আবু তালেব বলেন, বিষয়টি তদন্ত করে ব্যবস্থা নেওয়া হবে।
