
সাতক্ষীরার শ্যামনগর উপজেলায় পানিতে ডুবে শিশু দুই বোনের মৃত্যু হয়েছে। আজ মঙ্গলবার সকাল ১০টায় উপজেলার আটুলিয়া ইউনিয়নের মোল্যাপাড়া গ্রামে এ ঘটনা ঘটে। নিহত শিশুরা একে অপরের চাচাতো বোন।
নিহত শিশুরা হলো মোল্যাপাড়া গ্রামের নজরুল সানার মেয়ে মরিয়ম আক্তার সুমাইয়া (৫) ও নুরুজ্জামান সানার মেয়ে শাহনাজ আক্তার মিষ্টি (৬)।
শিশু দুটির স্বজনেরা জানান, খেলা করার সময় সবার অজান্তে তারা পুকুরে পড়ে যায়। খোঁজাখুঁজির একপর্যায়ে তাদের মরদেহ পুকুরে পাওয়া যায়।
শ্যামনগর থানার ভারপ্রাপ্ত কর্মকর্তা (ওসি) সৈয়দ আবদুল মান্নান শিশু দুটির মৃত্যুর বিষয় নিশ্চিত করেন।
