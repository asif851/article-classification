
২৪ অক্টোবরের মধ্যে পদত্যাগ করার জন্য সরকারের প্রতি আহ্বান জানিয়েছে জামায়াতে ইসলামী। দলটি বলেছে, অন্যথায় ২৪ অক্টোবরের পর জনগণ সরকারের পদত্যাগের দাবিতে প্রচণ্ড গণ-আন্দোলন শুরু করবে। এ আন্দোলন গণবিস্ফোরণে পরিণত হবে। জামায়াতের ভারপ্রাপ্ত সেক্রেটারি জেনারেল রফিকুল ইসলাম খান গতকাল মঙ্গলবার এক বিবৃতিতে এ আহ্বান জানান। বিবৃতিতে ‘বিতর্কিত’ ও ‘প্রশ্নবিদ্ধ’ ট্রাইব্যুনাল ভেঙে দিয়ে জামায়াতের নেতাদের মুক্তি দেওয়ার দাবি জানানো হয়।
