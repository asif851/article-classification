
বগুড়ার ধুনটে নদীভাঙন ও বন্যাকবলিত দুস্থ ১২৫টি পরিবারকে এক বান্ডিল করে ঢেউটিন ও তিন হাজার করে নগদ টাকা দেওয়া হয়েছে। এই বিতরণ অনুষ্ঠানে প্রধান অতিথি ছিলেন বগুড়া-৫ (ধুনট-শেরপুর) আসনের সংসদ সদস্য হাবিবর রহমান। গতকাল রোববার বেলা দুইটায় উপজেলা নির্বাহী কর্মকর্তা হাফিজুর রহমানের সভাপতিত্বে পরিষদ চত্বরে এ বিতরণ অনুষ্ঠান হয়। এ সময় উপস্থিত ছিলেন উপজেলা আওয়ামী লীগের সভাপতি টি আই এম নুরুন্নবী তারিকসহ উপজেলার ১০ ইউনিয়ন পরিষদের চেয়ারম্যান।
