
ভারতের আসামের বরাক উপত্যকায় প্রায় ছয় মাস রেলপথ বন্ধ থাকার সময় সেখানে খাদ্যশস্য পৌঁছানোর জন্য বাংলাদেশের জলপথ ব্যবহারের দাবি জানিয়েছেন সেখানকার বিভিন্ন রাজনৈতিক সংগঠনের নেতারা। গতকাল বুধবার বিবিসি বাংলার খবরে এ কথা বলা হয়।স্থানীয়রা বলছেন, আগামী ১ অক্টোবর থেকে বরাক উপত্যকার রেলপথ মিটারগেজ থেকে ব্রডগেজ করার কাজ চলবে। এ কারণে লামডিং থেকে বরাক উপত্যকার মধ্য দিয়ে ত্রিপুরার ধর্মনগর পর্যন্ত রেলপথ বন্ধ থাকবে।
