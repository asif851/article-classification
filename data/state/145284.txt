
২০ নভেম্বর থেকে আগ্রহী প্রার্থীদের মধ্যে জাতীয় পার্টির (জাপা) মনোনয়নপত্র বিক্রি শুরু করা হবে। এ উপলক্ষে দলের চেয়ারম্যান এইচ এম এরশাদকে প্রধান করে আট সদস্যের নির্বাচনী বোর্ড গঠন করা হয়েছে।জাপার এক বিজ্ঞপ্তিতে জানানো হয়, ২৫ নভেম্বর পর্যন্ত জাপার চেয়ারম্যানের বনানীর কার্যালয় থেকে ২০ হাজার টাকার বিনিময়ে এ মনোনয়নপত্র সংগ্রহ করা যাবে। ২৬ নভেম্বরের মধ্যে মনোনয়নপত্র জমা দিতে হবে। ২৭ থেকে ৩০ নভেম্বরের মধ্যে প্রার্থীদের সাক্ষাৎকার গ্রহণ করা হবে। দলীয় সূত্র জানায়, আগামী ১ ডিসেম্বর জাপার নির্বাচনী ইশতেহার ঘোষণা করা হবে।
