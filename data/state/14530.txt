
রাজধানীতে অপহৃত এক কিশোরকে উদ্ধার করেছে র‍্যাপিড অ্যাকশন ব্যাটালিয়ন (র‍্যাব-১০)। এ ঘটনায় জড়িত সন্দেহে সাত ব্যক্তিকে গ্রেপ্তার করা হয়েছে।আজ শনিবার র‍্যাবের পক্ষ থেকে গণমাধ্যমে পাঠানো মোবাইল ফোনের খুদেবার্তায় এসব তথ্য জানানো হয়।র‍্যাবের ভাষ্য, উদ্ধার হওয়া কিশোরের নাম ইমরান (১৬)। ২ জুলাই তাকে অপহরণ করা হয়েছিল। অপহরণের সঙ্গে জড়িত থাকার অভিযোগে রাজধানীর বংশাল থেকে সাতজনকে গ্রেপ্তার করা হয়েছে।আজ বেলা ১১টায় র‍্যাব-১০ এর কার্যালয়ে সংবাদ সম্মেলনে এ ব্যাপারে বিস্তারিত জানানো হবে।
