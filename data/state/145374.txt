
মৌলভীবাজারের কমলগঞ্জ উপজেলার পতনঊষার উচ্চবিদ্যালয়ে বার্ষিক ক্রীড়া ও সাংস্কৃতিক প্রতিযোগিতার পুরস্কার বিতরণ অনুষ্ঠান হয়েছে। গতকাল শনিবার বেলা একটায় বিদ্যালয় প্রাঙ্গণে অনুষ্ঠানে প্রধান অতিথি হিসেবে বিজয়ীদের মধ্যে পুরস্কার বিতরণ করেন শিক্ষা মন্ত্রণালয়ের যুগ্ম সচিব বনমালী ভৌমিক। পতনঊষার উচ্চবিদ্যালয় পরিচালনা কমিটির সভাপতি তৌফিক আহমদের সভাপতিত্বে অনুষ্ঠানে বিশেষ অতিথি ছিলেন কমলগঞ্জ উপজেলা নির্বাহী কর্মকর্তা মোহাম্মদ জাহিদুল ইসলাম মিঞা। আলোচনা সভা শেষে বিজয়ীদের মধ্যে পুরস্কার বিতরণ করা হয়। 
