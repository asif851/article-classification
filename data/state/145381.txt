
গতকাল বুধবার সকাল থেকেই থেমে থেমে বৃষ্টি হচ্ছিল। এ বৃষ্টি আর হাওরের কাদামাখা মেঠোপথ প্রচারণা থেকে কিশোরগঞ্জ-৪ উপনির্বাচনের প্রতিদ্বন্দ্বী দুই প্রার্থীকে বিরত রাখতে পারেনি। ভেজা শরীর নিয়েই আওয়ামী লীগের প্রার্থী রেজওয়ান আহামঞ্চদ ও বিদ্রোহী প্রার্থী সৈয়দ মহিতুল ইসলাম ভোটারদের কাছে হাজির হয়েছেন।উন্নয়নের ধারা অব্যাহত রাখার প্রতিশ্রুতি দিয়ে আওয়ামী লীগের প্রার্থী রাষ্ট্রপতি আবদুল হামিদের ছেলে রেজওয়ান ইটনায় প্রচারণা চালান। অন্যদিকে নেতৃত্ব পরিবর্তনের আহ্বান জানিয়ে মহিতুল প্রচারণা চালান মিঠামইনে। দুই প্রার্থীর প্রচারণার বাহন ছিল মূলত স্পিডবোট।সকালে রেজওয়ান ইটনার চৌগাঙ্গা শহীদ সঞ্চৃতি আদর্শ উচ্চবিদ্যালয় মাঠে পথসভা করেন। সেখান থেকে যান পাশের বড়িবাড়ি ইউনিয়নে। তিনি চলমান উন্নয়ন কর্মকাণ্ড শেষ করাসহ সুখ-দুঃখে হাওরবাসীপাশেথাকার অঙ্গীকার করেন।মহিতুল মিঠামইন উপজেলা সদর, ঘাগড়া ও কেউয়ারজুর ইউনিয়নে প্রচারণা চালান। কেউয়ারজুর ইউনিয়নে তিনি একটি পথসভাও করেন। প্রচারণাকালে মহিতুল বলেন, এ হাওরাঞ্চলের রাজনীতি দীর্ঘ চার দশক ব্যক্তিবিশেষের পকেটবন্দী ছিল। এখানে কখনোই নতুন নেতৃত্ব প্রতিষ্ঠার চেষ্টা হয়নি। স্থানীয় রাজনীতিকে এককেন্দ্রিক করে রাখার ধারাবাহিকতায় এবার রাষ্ট্রপতির ছেলেকে হাওরবাসীর সামনে হাজির করা হয়েছে। নতুন নেতৃত্বের পথ সুগম করতেই তিনি প্রার্থী হয়েছেন।প্রার্থীদের পাশাপাশি তাঁদের কর্মী-সমর্থকেরাও আলাদাভাবে নিজ নিজ প্রার্থীর পক্ষে গতকাল প্রচারণা চালান।
