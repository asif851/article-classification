
রাজবাড়ীর গোয়ালন্দ উপজেলা শিল্পকলা একাডেমী মিলনায়তনে গতকাল মঙ্গলবার সরকারি প্রাথমিক বিদ্যালয়ের অবসরপ্রাপ্ত শিক্ষকদের বিদায় ও নবাগতদের বরণ অনুষ্ঠান হয়। বাংলাদেশ প্রাথমিক সহকারী শিক্ষকসমাজ এ অনুষ্ঠানের আয়োজন করে। প্রাথমিক সহকারী শিক্ষকসমাজ গোয়ালন্দ উপজেলা শাখার সভাপতি এস এম শাহজাহান সিরাজের সভাপতিত্বে অনুষ্ঠানে প্রধান অতিথি ছিলেন রাজবাড়ী-১ আসনের সাংসদ কাজী কেরামত আলী। উপস্থিত ছিলেন উপজেলা পরিষদের চেয়ারম্যান এ বি এম নুরুল ইসলাম, উপজেলা নির্বাহী কর্মকর্তা (ইউএনও) পঙ্কজ ঘোষ, সাবেক উপজেলা চেয়ারম্যান ও উপজেলা আওয়ামী লীগের সভাপতি হাসান ইমাম চৌধুরী, উপজেলা আওয়ামী লীগের সাধারণ সম্পাদক মো. নুরুজ্জামান মিয়া, বাংলাদেশ সহকারী শিক্ষক সমাজ কেন্দ্রীয় কমিটির সভাপতি শাহিনুর আল-আমিন প্রমুখ।
