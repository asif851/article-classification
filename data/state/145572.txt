
বগুড়ার দুপচাঁচিয়ায় উপজেলা প্রশাসনের উদ্যোগে গতকাল সকালে আইনশৃঙ্খলা কমিটির সভা অনুষ্ঠিত হয়েছে। উপজেলা প্রশাসনের সভাকক্ষে হওয়া এ সভায় ইউএনও শাহেদ পারভেজ সভাপতিত্ব করেন। আরও বক্তব্য দেন উপজেলা পরিষদের মহিলা ভাইস চেয়ারম্যান সখিনা বেগম, সহকারী কমিশনার (ভূমি) মোছা. মোরশেদা খাতুন, পৌর মেয়র বেলাল হোসেন, ওসি (তদন্ত) জহুরুল হক, উপজেলা আওয়ামী লীগ সভাপতি মিজানুর রহমান খান, উপজেলা মুক্তিযোদ্ধা কমান্ডার আবদুল মজিদ, ইউপি চেয়ারম্যান শাহ মো. আবদুল খালেক, আবদুল হাকিম, তোজাম্মেল হোসেন, মেহেরুল ইসলাম, মনোয়ার হোসেন হেলাল, শাহজাহান আলী, উপজেলা কমিউনিটি পুলিশিং কমিটির সভাপতি আবদুল বাছেদ প্রমুখ। 
