

সিদ্দিকুর রহমান বললেন, তিনি হাসিখুশি থাকতে চান। হাসিখুশি আছেন বলেই ভালো আছেন।
ঢাকা বিশ্ববিদ্যালয়ের অধিভুক্ত ঢাকার সাত সরকারি কলেজের পরীক্ষার তারিখ ও সময়সূচি ঘোষণার দাবিতে গত ২০ জুলাই শাহবাগে অন্যদের সঙ্গে আন্দোলনে শরিক হন সরকারি তিতুমীর কলেজের ছাত্র সিদ্দিকুর রহমান। সেখানে ‘পুলিশের কাঁদানে গ্যাসের শেল’র আঘাতে তাঁর দুই চোখ ক্ষতিগ্রস্ত হয়। ২৭ জুলাই স্বাস্থ্য ও পরিবারকল্যাণ মন্ত্রণালয়ের অর্থায়নে সিদ্দিকুরকে চেন্নাইয়ে পাঠানো হয়। তাঁর দুই চোখে অস্ত্রোপচার শেষে চিকিৎসকেরা জানান, সিদ্দিকুরের বাঁ চোখের রেটিনা পুরোপুরি নষ্ট হয়ে গেছে, আর ডান চোখের দৃষ্টি নেই।তবু সিদ্দিকুর ফিরে যেতে চান তাঁর স্বাভাবিক জীবনে; পড়াশোনা শেষ করে নিজের পায়ে দাঁড়াতে চান। আজ রোববার জাতীয় চক্ষুবিজ্ঞান ইনস্টিটিউট ও হাসপাতালের ছয়তলার কেবিনে দীর্ঘ সময় কথা হয় সদা হাস্যোজ্জ্বল সিদ্দিকুরের সঙ্গে। দেখুন ভিডিও সাক্ষাৎকার।
