
ধর্মীয় অনুভূতিতে অাঘাত হানায় আবদুল লতিফ সিদ্দিকীকে আওয়ামী লীগের সভাপতিমণ্ডলীর পদ থেকে অব্যাহতি দেওয়া হয়েছে বলে জানিয়েছেন স্থানীয় সরকারমন্ত্রী ও আওয়ামী লীগের সাধারণ সম্পাদক সৈয়দ আশরাফুল ইসলাম। আজ রোববার রাতে তিনি সাংবাদিকদের এ কথা জানান।
এর আগে সন্ধ্যায় প্রধানমন্ত্রী শেখ হাসিনার সরকারি বাসভবন গণভবনে আওয়ামী লীগের কার্যনির্বাহী সংসদের বৈঠকে এ সিদ্ধান্ত হয়। বৈঠক শেষে সৈয়দ আশরাফুল সাংবাদিকদের সঙ্গে কথা বলেন। এ সময় তিনি আরও বলেন, আওয়ামী লীগে আবদুল লতিফ সিদ্দিকীর প্রাথমিক সদস্য পদও অস্থায়ীভাবে স্থগিত করা হয়েছে। কাল সোমবার এ ব্যাপারে আবদুল লতিফ সিদ্দিকীকে নোটিশ দেওয়া হবে, নোটিশের জবাবের পরই পরবর্তী সিদ্ধান্ত হবে।
বাদ পড়লেও সাংসদ থাকছেন লতিফ
বৈঠকে সভাপতিত্ব করেন আওয়ামী লীগ সভাপতি ও প্রধানমন্ত্রী শেখ হাসিনা।
সম্প্রতি নিউইয়র্কে তাবলিগ জামাত, হজ নিয়ে আপত্তিকর মন্তব্য করায় ডাক, টেলিযোগাযোগ ও তথ্যপ্রযুক্তিমন্ত্রী আবদুল লতিফ সিদ্দিকীকে দায়িত্ব থেকে অব্যাহতি দেওয়া হয়। এরপর সভাপতিমণ্ডলীর সদস্য পদ ও দলের প্রাথমিক সদস্য পদ অস্থায়ীভাবে স্থগিত করা হলো।
উল্লেখ্য, গত ২৮ সেপ্টেম্বর নিউইয়র্কে এক অনুষ্ঠানে লতিফ সিদ্দিকী হজ, তাবলিগ ও জামায়াতে ইসলামীকে নিয়ে বিরূপ মন্তব্য করেন। এরপরই তাঁর এ বক্তব্য নিয়ে সারা দেশে সমালোচনার ঝড় ওঠে।
হজ নিয়ে আপত্তিকর মন্তব্য লতিফ সিদ্দিকীর ‘বক্তব্য প্রত্যাহারের প্রশ্নই ওঠে না’ লতিফ সিদ্দিকীর বক্তব্যে সরকার নয়, তিনিই বেকায়দায় পড়েছেন এখতিয়ার ও শর্ত ভেঙে জমি ইজারা দিলেন লতিফ সিদ্দিকী এখনো মন্ত্রী আছি, শিগগির দেশে ফিরছি লতিফকে অপসারণের অনুমোদন দিলেন রাষ্ট্রপতি
