
রাজধানীর উপকণ্ঠ সাভারের বাজার বাসস্ট্যান্ড এলাকার একটি বিপণিবিতান থেকে কুরিয়ার সার্ভিসের মাধ্যমে আসা দুটি গুলিসহ একটি পিস্তল ও দুটি ম্যাগাজিন উদ্ধার করা হয়েছে। ঘটনার সঙ্গে জড়িত থাকার অভিযোগে পুলিশ নাজিম নামের এক ব্যক্তিকে গ্রেপ্তার করেছে। ঢাকা জেলা ডিবি সূত্র জানায়, নাজিম গতকাল সন্ধ্যায় সুন্দরবন কুরিয়ার সার্ভিসের সাভার শাখায় ওই অস্ত্র-গুলি গ্রহণ করতে আসেন। খবর পেয়ে পুলিশ তাঁকে গ্রেপ্তার করে।
