
স্বাস্থ্যমন্ত্রী মোহাম্মদ নাসিম বলেছেন, ভেজাল ওষুধের ব্যাপারে কোনো রকম ছাড় দেওয়া হবে না। ভেজাল ওষুধ প্রস্তুতকারীদের শায়েস্তা করা হবে। একই সঙ্গে তিনি এ-ও বলেছেন, ঔষধ প্রশাসন অধিদপ্তরের কর্মকর্তাদের ভেজালমুক্ত ও দক্ষ হতে হবে। আজ বৃহস্পতিবার বিকেলে রাজধানীর মহাখালীতে নবনির্মিত ঔষধ ভবনের উদ্বোধন উপলক্ষে এক অনুষ্ঠানে প্রধান অতিথির বক্তব্যে স্বাস্থ্যমন্ত্রী এ কথা বলেন। ঔষধ প্রশাসন আয়োজিত এ অনুষ্ঠানে স্বাস্থ্য প্রতিমন্ত্রী জাহিদ মালেক, ওষুধশিল্প সমিতির নেতারা ও স্বাস্থ্য মন্ত্রণালয়ের ঊর্ধ্বতন কর্মকর্তারা উপস্থিত ছিলেন।
