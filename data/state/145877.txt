
বর্ষীয়ান রাজনীতিবিদ, বাংলাদেশের ওয়ার্কার্স পার্টির পলিটব্যুরো সদস্য ও শ্রমিক নেতা কমরেড হাফিজুর রহমান ভূঁইয়া (৭৩) গতকাল রোববার দুপুরে ঢাকা মেডিকেল কলেজ হাসপাতালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, এক মেয়ে, দুই ছেলে, নাতি-নাতনিসহ অনেক আত্মীয়স্বজন ও শুভাকাঙ্ক্ষী রেখে গেছেন।শেষ শ্রদ্ধা নিবেদনের জন্য হাফিজুর রহমানের মরদেহ আজ সোমবার সকাল সাড়ে ৯টা থেকে দুপুর ১২টা পর্যন্ত রাজধানীর তোপখানা রোডে বাংলাদেশের ওয়ার্কার্স পার্টির কার্যালয়ের সামনে এবং কাল মঙ্গলবার সকাল ১০টা থেকে বেলা ১১টা পর্যন্ত খুলনার হাদিস পার্কে রাখা হবে। জানাজা শেষে ফুলতলা উপজেলা সরকারি কবরস্থানে তাঁর মরদেহ দাফন করা হবে। ১৯৬০-৬১ সালে দৌলতপুর বিএল কলেজে অধ্যয়নকালে ছাত্র ইউনিয়নে যোগদানের মাধ্যমে হাফিজুর রহমানের রাজনৈতিক জীবন শুরু হয়। বর্ণাঢ্য রাজনৈতিক জীবনে বিভিন্ন আন্দোলন-সংগ্রামে অংশ নেওয়ার কারণে সরকারের রোষানলে পড়ে বহুবার তাঁকে কারাভোগ করতে হয়েছে। বিজ্ঞপ্তি
