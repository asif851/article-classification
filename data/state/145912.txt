
ভোলা সদর উপজেলার তেঁতুলিয়া নদীর ভেদুরিয়া এলাকায় গতকাল সোমবার অবৈধভাবে বালু উত্তোলনকারী খননযন্ত্র (ড্রেজার) জব্দ করেছেন ভ্রাম্যমাণ আদালত। এ সময় বালু উত্তোলনের দায়ে একজনকে এক মাসের কারাদণ্ড এবং আরেকজনকে পাঁচ হাজার টাকা জরিমানা করা হয়। আদালত পরিচালনা করেন ভোলা জেলা প্রশাসনের নির্বাহী ম্যাজিস্ট্রেট মাসুদুর রহমান। তিনি জানান, সোমবার দুপুরে ওই অভিযান চালানো হয়। এ সময় ড্রেজারের সঙ্গে থাকা মহসিনকে কারাদণ্ড ও মনিরুল ইসলামকে জরিমানা করা হয়। এ সময় দক্ষিণাঞ্চলীয় কোস্টগার্ডের অভিযান কর্মকর্তা লে. খালেদসহ কোস্টগার্ড ও কয়েকজন পুলিশ সদস্য উপস্থিত ছিলেন।
