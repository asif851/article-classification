
বাংলাদেশ ব্যাংকের গভর্নরের পদ থেকে আতিউর রহমানের পদত্যাগের পর দুই ডেপুটি গভর্নরকে অব্যাহতি দেওয়া হলো। আজ মঙ্গলবার পরিকল্পনা কমিশনে অর্থমন্ত্রী আবুল মাল আবদুল মুহিত সাংবাদিকদের এ তথ্য জানান।সাংবাদিকদের অর্থমন্ত্রী বলেন, ‘টু আর গন। তাঁদের জায়গায় নতুন ডেপুটি গভর্নর নিয়োগ দেওয়া হবে।’ ওই দুজন নাজনীন সুলতানা ও আবুল কাশেম কি না— এমন প্রশ্নের জবাবে অর্থমন্ত্রী ‘সম্মতিসূচক’ জবাব দেন।
