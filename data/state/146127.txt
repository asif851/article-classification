
বাংলাদেশ কৃষি বিশ্ববিদ্যালয় শিক্ষক সমিতির ২০১৫ সালের কার্যনির্বাহী কমিটির নির্বাচনে বিএনপিপন্থী শিক্ষকেরা সংখ্যাগরিষ্ঠতা অর্জন করেছেন। সমিতির ১১টি পদের সাতটিতেই বিএনপিপন্থী শিক্ষকেরা জয়ী হয়েছেন। গত বৃহস্পতিবার ভোট গ্রহণ শেষে রাতে ফল ঘোষণা করেন নির্বাচনে প্রিসাইডিং কর্মকর্তার দায়িত্ব পালনকারী মো. আক্তারুজ্জামান।বিএনপিপন্থী শিক্ষকদের সংগঠন ‘সোনালী দল’ ঘোষিত প্যানেলে সভাপতি পদে খন্দকার শরীফুল ইসলাম, কোষাধ্যক্ষ পদে খন্দকার মোস্তাফিজুর রহমান, সাধারণ সম্পাদক পদে রফিকুল ইসলাম সরদার, যুগ্ম সম্পাদক পদে আবদুল্লাহ ইকবাল নির্বাচিত হয়েছেন। সদস্য পদে এ প্যানেল থেকে গিয়াস উদ্দিন আহমদ, আবু জোফার মোসলেহ উদ্দিন ও তাহসিন ফারজানা জয়ী হন।অপরদিকে আওয়ামীপন্থী শিক্ষকদের সংগঠন ‘গণতান্ত্রিক শিক্ষক ফোরাম’ ঘোষিত প্যানেল সহসভাপতি পদে এ কে এম আজাদ-উদ-দৌলা প্রধান এবং সদস্য পদে আবুল হোসেন, আবদুল আলীম, ফকির আজমল হুদা জয়ী হন।নির্বাচনের প্রিজাইডিং কর্মকর্তা ও সমিতির সাবেক সভাপতি (ভারপ্রাপ্ত) মো. আক্তারুজ্জামান বলেন, ‘নির্বাচন সুষ্ঠু হয়েছে। আশা করি নির্বাচিত শিক্ষকেরা বিশ্ববিদ্যালয় কর্তৃপক্ষের সঙ্গে সমন্বয় ঘটিয়ে শিক্ষার মানকে আরও উন্নত করতে ভূমিকা রাখবেন।’
