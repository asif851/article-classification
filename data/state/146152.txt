
ঢাকা মেডিকেল কলেজ হাসপাতাল থেকে রেজাউল করিম নামের একজন কয়েদি পালিয়ে গেছেন বলে খবর পাওয়া গেছে। আজ বুধবার বেলা একটা থেকে দেড়টার মধ্যে তিনি পালিয়ে যান।
পুলিশ, কারারক্ষী ও ঢাকা মেডিকেল কলেজ সূত্র জানায়, রেজাউল করিম বিমান বাহিনীর সদস্য ছিলেন। শৃঙ্খলা ভঙ্গের দায়ে তিনি সাজাপ্রাপ্ত ছিলেন। অসুস্থ হয়ে পড়ায় সম্প্রতি তাঁকে ঢাকা মেডিকেল কলেজ হাসপাতালে ভর্তি করা হয়। হাসপাতাল-২-এর ৭০১ নম্বর কক্ষে তাঁর চিকিৎসা চলছিল। আজ দুপুরে সেখান থেকে তিনি পালিয়ে যান।ঢাকা মেডিকেল কলেজ হাসপাতাল-১ পুলিশ ফাঁড়ির দায়িত্বরত কর্মকর্তা (ভারপ্রাপ্ত) সেন্টু চন্দ্র দাস ঘটনার সত্যতা নিশ্চিত করেছেন।
