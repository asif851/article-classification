
রাজধানী থেকে সন্দেহভাজন পাঁচ জঙ্গিকে আটক করার তথ্য জানিয়েছে র‍্যাব।
র‍্যাপিড অ্যাকশন ব্যাটালিয়নের (র‍্যাব) ভাষ্য, গতকাল সোমবার রাতে বাড্ডা ও যাত্রাবাড়ী এলাকায় অভিযান চালিয়ে ওই পাঁচ ব্যক্তিকে আটক করা হয়। র‍্যাব-১০ এই অভিযান চালায়।  র‍্যাব-১০-এর জ্যেষ্ঠ সহকারী পুলিশ সুপার কামরুল হাসান আজ মঙ্গলবার সকালে প্রথম আলোকে বলেন, আটক হওয়া ব্যক্তিরা জঙ্গি।
ঘটনার বিষয়ে বিস্তারিত তথ্য জানায়নি র‍্যাব। আটক হওয়া ব্যক্তিদের নাম-পরিচয়ও জানানো হয়নি।
বিস্তারিত তথ্য জানাতে আজ দুপুরে রাজধানীর কারওয়ান বাজারে র‍্যাবের মিডিয়া সেন্টারে ব্রিফিং হওয়ার কথা।
