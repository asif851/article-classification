
রাখিবন্ধন উৎসব উপলক্ষে দিনাজপুরের হিলি সীমান্তে বিজিবির সদস্যদের হাতে রাখি পরিয়ে দিয়েছে বিএসএফ। এ সময় বিজিবি সদস্যদের মিষ্টিমুখ করানো হয়। গতকাল শনিবার দুপুর সাড়ে ১২টার দিকে সীমান্তের শূন্যরেখায় ভারতের হিলি বিএসএফ ক্যাম্প কমান্ডার পঙ্কজ শিং বিজিবি হিলি চেকপোস্ট ক্যাম্প কমান্ডার নায়েক সুবেদার ফজলুল হকের হাতে রাখি বেঁধে দেন। বিএসএফের জওয়ানেরাও বিজিবি সদস্যদের রাখি পরিয়ে দেন। পঙ্কজ শিং সীমান্তের শূন্যরেখায় এ নিয়ে সাংবাদিকদের সঙ্গে কথা বলেন। 
