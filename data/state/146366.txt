
রংপুরের বদরগঞ্জে মাদক প্রতিরোধে সামাজিক সচেতনতা বাড়াতে গতকাল মঙ্গলবার শোভাযাত্রা ও কর্মশালা হয়েছে। উপজেলা পরিষদের আয়োজনে গতকাল সকাল ১০টায় উপজেলা মিলনায়তনে ওই কর্মশালা শুরু হয়। এতে জনপ্রতিনিধি, সরকারি বিভিন্ন দপ্তরের কর্মকর্তা, শিক্ষক, সাংবাদিক ও স্কুলশিক্ষার্থীরা অংশ নেয়। প্রধান অতিথি ছিলেন উপজেলা পরিষদের চেয়ারম্যান ফজলে রাব্বি। উপজেলা নির্বাহী কর্মকর্তা (ইউএনও) খন্দকার ইসতিয়াক আহমেদের সভাপতিত্বে উপজেলা পরিষদের ভাইস চেয়ারম্যান সাইদুল ইসলাম, রংপুর জেলা গভর্নেন্স প্রজেক্টের কর্মকর্তা জাহাঙ্গীর আলম প্রমুখ বক্তৃতা করেন।
