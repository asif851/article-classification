
লিবিয়ার বেনগাজি শহরে চার বাংলাদেশি গুলিতে নিহত হয়েছেন। দেশটির বিবদমান দুটি পক্ষের মধ্যে সংঘর্ষ ও গোলাগুলির ঘটনায় এই চার বাংলাদেশি নিহত হন বলে পররাষ্ট্র প্রতিমন্ত্রী শাহরিয়ার আলম তাঁর ফেসবুক পেজে উল্লেখ করেন।
প্রতিমন্ত্রী তিনজনের পরিচয় নিশ্চিত করেছেন। একজনের পরিচয় এখনো পাওয়া যায়নি বলে জানিয়েছেন। ওই তিনজন হলেন ময়মনসিংহের হ‌ুমায়ূন কবির, রাজবাড়ীর জসীমউদ্দিন ও মো. হাসান।
পররাষ্ট্র প্রতিমন্ত্রী বলেন, লিবিয়ার রাজধানী ত্রিপোলিতে বাংলাদেশ দূতাবাসের কর্মকর্তারা এ-সংক্রান্ত প্রয়োজনীয় কাজগুলো দেখভাল করছেন।
