
নিরাপত্তা জোরদারে ঢাকা দক্ষিণ সিটি করপোরেশন (ডিএসসিসি) এলাকার সব মসজিদ ও মন্দিরে ক্লোজ সার্কিট ক্যামেরা (সিসি ক্যামেরা) বসানো হবে বলে জানিয়েছেন ডিএসসিসির মেয়র সাঈদ খোকন। আজ রোববার সকালে পুরান ঢাকার নারিন্দা গৌড়ীয় মাধব্য মঠে পরিষ্কার-পরিচ্ছন্ন বিষয়ে জনসচেতনতা মূলক এক আলোচনা সভায় তিনি এসব কথা বলেন।
সাঈদ খোকন বলেন, বিশ্বে ধর্মীয় সংঘাতে নিরীহ মানুষের প্রাণহানির ঘটছে। তবে দেশে বসবাসকারী বিভিন্ন সম্প্রদায় আবহমানকাল ধরে সম্প্রীতির সঙ্গে নিজ ধর্মীয় অনুষ্ঠান স্বাধীনভাবে পালন করে আসছেন। তারপরও ডিএসসিসির এলাকার প্রতিটি মসজিদ ও মন্দিরে সিসি ক্যামেরা বসানো হবে।নৌপরিবহন সচিব অশোক মাধব রায়ের সভাপতিত্বে আলোচনা সভায় বাংলাদেশ পূজা উদযাপন পরিষদের সভাপতি জয়ন্ত সেন, মহানগর পূজা উদযাপন পরিষদের সভাপতি জে এল ভৌমিক, ডিএসসিসির ৪০ নম্বর ওর্য়াডের কাউন্সিলর মকবুল হোসেন খান, ৪১ নম্বর ওর্য়াডের কাউন্সিলর সারোয়ার হোসেন প্রমুখ বক্তব্য দেন।
