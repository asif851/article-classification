
নেত্রকোনা জেলা শহরের মুক্তারপাড়া মাঠে পাঁচ দিনব্যাপী তৃতীয় জেলা রোভার স্কাউট সমাবেশের সমাপনী দিনে গত রোববার রাতে অগ্নিশিখা প্রজ্বালন কার্যক্রম (ক্যাম্প ফায়ার) ও তাঁবু জলসা হয়েছে। রাত আটটার দিকে নেত্রকোনার জেলা প্রশাসক তরুণ কান্তি শিকদার ক্যাম্প ফায়ারের উদ্বোধন করেন। এ সময় অন্যদের মধ্যে নেত্রকোনা সরকারি কলেজের অধ্যক্ষ এন এন এম মাহবুবুর রহমান, অতিরিক্ত জেলা প্রশাসক মাহে আলম, জেলা রোভার স্কাউটের সাধারণ সম্পাদক কামরুজ্জামান চৌধুরীসহ বিভিন্ন কলেজের প্রধানেরা উপস্থিত ছিলেন। এবারের রোভার সমাবেশে জেলার ১০টি কলেজসহ ১১টি রোভার দল অংশ নেয়। সনদ বিতরণের মধ্য দিয়ে গতকাল সোমবার রোভার সমাবেশ শেষ হয়। কেন্দুয়া (নেত্রকোনা) প্রতিনিধি
