
মানিকগঞ্জে দুটি ইটভাটার মালিককে এক লাখ টাকা জরিমানা করেছেন ভ্রাম্যমাণ আদালত। গতকাল বিকেলে জেলা নির্বাহী হাকিম সানজিদা শাহনাজ আদালত পরিচালনা করেন। জেলা পরিবেশ অধিদপ্তরের জ্যেষ্ঠ রসায়নবিদ মুহাম্মদ আবদুল্লাহ আল-মামুন জানান, ইট প্রস্তুত ও ইটভাটা নিয়ন্ত্রণ আইন অনুযায়ী মাটির ব্যবহার নিয়ন্ত্রণের জন্য একটি ইটের ৫০ ভাগ ফাঁপা থাকতে হবে। তবে সদর উপজেলার ভাটবাউর এলাকার মেসার্স জামাল অ্যান্ড কোম্পানি ও মেসার্স অসীম ট্রেডার্স এ আইন লঙ্ঘন করে ইট প্রস্তুত করছে। দুই ভাটার প্রত্যেক মালিককে ৫০ হাজার টাকা করে জরিমানা করা হয়।
