
বরগুনার পাথরঘাটা পৌরভবনে গতকাল রোববার দিবাগত রাত সোয়া তিনটার দিকে আগুন দিয়েছে দুর্বৃত্তরা। আগুনে লাইসেন্স শাখার গুরত্বপূর্ণ কাগজপত্র পুড়ে গেছে।
পাথরঘাটা পৌরসভার লাইসেন্স পরিদর্শক বিপ্লব কুমার রায়ের ভাষ্য, ধারণা করা হচ্ছে, রাত সোয়া তিনটার দিকে পৌর ভবনের পেছন দিক থেকে পেট্রল দিয়ে আগুন দেওয়া হয়। ওই আগুনে লাইসেন্স শাখার গুরুত্বপূর্ণ কাগজপত্র ও আসবাব পুড়ে গেছে। পরে স্থানীয় ফায়ার সার্ভিসের কর্মীরা আগুন নিয়ন্ত্রণে আনেন। এ ঘটনায় থানায় সাধারণ ডায়েরি (জিডি) করার প্রস্তুতি চলছে।
এ ব্যাপারে পাথরঘাটা থানার ভারপ্রাপ্ত কর্মকর্তা (ওসি) জি এম শাহনেওয়াজ বলেন, পুলিশ ঘটনাস্থল পরিদর্শন করেছে।
