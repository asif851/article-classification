
রাজশাহীর বাঘায় আবুল কাশেম শিক্ষা বৃত্তি পরীক্ষা গতকাল শুক্রবার সকাল নয়টায় উপজেলার মোজাহার হোসেন মহিলা ডিগ্রি কলেজ, ব্লু-বার্ড প্রিপারেটরি স্কুল ও ইসলামি একাডেমি স্কুল অ্যান্ড কলেজ কেন্দ্রে অনুষ্ঠিত হয়েছে। এতে প্রধান অতিথি হিসেবে উপস্থিত ছিলেন একুশে পদকপ্রাপ্ত পলান সরকার।পরীক্ষায় প্রথম স্থান অধিকারীকে পাঁচ হাজার টাকা, দ্বিতীয় স্থানের জন্য তিন হাজার টাকা ও তৃতীয় স্থান অধিকারীকে দুই হাজার টাকা এবং ৪৭ জনকে এক হাজার টাকাসহ প্রত্যেককে একটি করে সদন প্রদান করা হয়। এ পরীক্ষার সার্বিক তত্ত্বাবধায়নে ছিল ব্লু-বার্ড প্রিপারেটরি স্কুল।
