
‘গণিত শেখো—স্বপ্ন দেখো’ স্লোগানে ১৭ জানুয়ারি ফেনীতে অনুষ্ঠিত হচ্ছে আঞ্চলিক গণিত উৎসব। এতে অংশ নেবে ফেনী, নোয়াখালী ও লক্ষ্মীপুর জেলার শিক্ষার্থীরা।
প্রথম আলোর আয়োজনে এবং ডাচ-বাংলা ব্যাংকের সহযোগিতায় এ উৎসব অনুষ্ঠিত হবে ফেনী সরকারি বালিকা উচ্চবিদ্যালয়ে। উৎসবের সার্বিক ব্যবস্থাপনায় রয়েছে বন্ধুসভা। উৎসব শুরু হবে সকাল সাড়ে আটটায়।
উৎসবে চারটি বিভাগে শিক্ষার্থীরা অংশগ্রহণ করবে। ক বিভাগ: তৃতীয় থেকে পঞ্চম শ্রেণী, খ বিভাগ: ষষ্ঠ থেকে অষ্টম শ্রেণী, গ বিভাগ: নবম, দশম শ্রেণী ও এসএসসি পরীক্ষার্থী এবং ঘ বিভাগ: একাদশ, দ্বাদশ শ্রেণী ও এইচএসসি পরীক্ষার্থী।
২০১৩ সালে যারা যে শ্রেণীতে লেখাপড়া করেছে, সে অনুযায়ী বিভাগ নির্ধারণ করা হবে। উৎসবের দিন শিক্ষার্থীদের নিজ শিক্ষাপ্রতিষ্ঠানের পোশাক পরে আসতে হবে।
নিবন্ধন: ১৫ জানুয়ারি পর্যন্ত প্রতিদিন সকাল সাড়ে ১০টা থেকে বিকেল পাঁচটা পর্যন্ত প্রথম আলো ফেনী কার্যালয়ে (ট্রাংক রোড, বাটা বাজারের তৃতীয় তলা) শিক্ষার্থীদের নাম নিবন্ধন চলবে। বিস্তারিত যোগাযোগ : ০১৮৪০৪৪৪৩৩৩ ও ০১৮৪০৪৪৪৩৪৩।
