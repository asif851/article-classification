
জনপ্রশাসনমন্ত্রী ও আওয়ামী লীগের সাধারণ সম্পাদক সৈয়দ আশরাফুল ইসলাম প্রায় দেড় মাস যুক্তরাজ্যে অবস্থান শেষে আগামী ৩১ অক্টোবর দেশে ফিরতে পারেন।আজ রোববার দুপুরে সৈয়দ আশরাফের সহকারী একান্ত সচিব এম সাজ্জাদ হোসেন প্রথম আলোকে এ তথ্য জানান।সাজ্জাদ হোসেন প্রথম আলোকে বলেন, আগামী শুক্রবার (৩০ অক্টোবর) বাংলাদেশ বিমানের একটি ফ্লাইটে যুক্তরাজ্য থেকে ঢাকার উদ্দেশে সৈয়দ আশরাফের রওনা হওয়ার কথা রয়েছে। ৩১ অক্টোবর তাঁর ঢাকায় পৌঁছানোর কথা। জেল হত্যা দিবস স্মরণে দেশে আওয়ামী লীগের কর্মসূচিতে অংশ নেবেন তিনি। ব্যক্তিগত কারণ দেখিয়ে ১৫ দিনের ছুটি নিয়ে গত ২০ সেপ্টেম্বর যুক্তরাজ্য যান সৈয়দ আশরাফ। গত ৪ অক্টোবর তাঁর দেশে ফেরার কথা ছিল। তবে দুই দফায় ছুটি বাড়ান তিনি।লন্ডনে সৈয়দ আশরাফের স্ত্রী, মেয়েসহ নিকটাত্মীয়রা থাকেন। তিনি সেখানে পবিত্র ঈদুল আজহা উদ্‌যাপন করেন।
আরও পড়ুন: -লন্ডনে গেছেন সৈয়দ আশরাফ
