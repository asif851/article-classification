
বাংলাদেশের মতো ঘনবসতিপূর্ণ দেশে পরমাণু বিদ্যুৎকেন্দ্র করা ঠিক হবে না বলে মন্তব্য করেছেন জার্মান রাষ্ট্রদূত আলব্রেসট কনসে। আজ শনিবার ‘জলবায়ু পরিবর্তন ও বাংলাদেশ’ নামে একটি বইয়ের প্রকাশনা অনুষ্ঠানে জার্মান রাষ্ট্রদূত এ কথা বলেন। রাজধানীর সিরডাপ মিলনায়তনে সেন্টার ফল ডেভেলপমেন্ট কমিউনিকেশন (সিডিসি) এই প্রকাশনা অনুষ্ঠানের আয়োজন করে।
জার্মান রাষ্ট্রদূত বলেন, বাংলাদেশের বেশির ভাগ এলাকাই ভূমিকম্পের জন্য ঝুঁকিপূর্ণ। এ রকম একটি দেশে যদি পরমাণু বিদ্যুৎকেন্দ্র হয়, তা হলে যেকোনো সময় ঝুঁকির মধ্যে পড়তে পারে।
জার্মান দূতাবাসের সহযোগিতায় জলবায়ু সচেতনতা-বিষয়ক একটি প্রকল্পের অংশ হিসেবে অনুষ্ঠিত এই প্রকাশনা অনুষ্ঠানটির সঞ্চালনা করেন সিডিসির নির্বাহী পরিচালক মো. জাহাঙ্গীর।
