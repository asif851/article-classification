
মালয়েশিয়ায় পৃথক দুর্ঘটনায় তিনজন বাংলাদেশি নির্মাণশ্রমিক নিহত হয়েছেন। গত বৃহস্পতিবার তাপাহ শহরের কাছে কামপুং বনির এলাকার নির্মাণাধীন কারখানায় দুর্ঘটনায় দুজন শ্রমিক ধ্বংসস্তূপের নিচে চাপা পড়ে মারা যান।নিহতরা হলেন, এম আবু তালিব (৩০) ও ইকবাল হোসেন (৩২)। অন্যদিকে গতকাল শুক্রবার কুয়ালালামপুরের ম্যাস র্যাপিড ট্রানজিট (এমআরটি) প্রকল্প এলাকার একটি নির্মাণস্থলে দুর্ঘটনায় অন্য একজনের মৃত্যু হয়।এমআরটি করপোরেশনের কৌশলগত যোগাযোগ ও জনসংযোগ বিভাগের পরিচালক আমির মাহমুদ রাজ্জাক জানান, গতকাল স্থানীয় সময় বেলা দেড়টার দিকে বাঁধন খুলে কিছু রড নিচে থাকা শ্রমিকদের ওপরে গিয়ে পড়ে। এতে রেজাউল আবদুল গনি (৪০) নামের একজন বাংলাদেশি শ্রমিক নিহত হন।
