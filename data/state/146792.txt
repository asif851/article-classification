
বৈশাখ মাসেই শুরু হয় বীজ বপনের প্রস্তুতি। কৃষক সোনালি আঁশের স্বপ্ন বয়ে চলেন শ্রাবণ মাসজুড়ে। এরই মধ্যে বীজ থেকে চারা, দফায় দফায় চারার পরিচর্যা, হয়ে ওঠে পূর্ণ পাটগাছ। তারপর মাঠ থেকে কৃষক তাঁর পাট কেটে নিয়ে চলেন জাগ দিতে। পচানো হলে চলে আঁশ ছাড়ানোর কাজ। এরপর রোদে শুকানোর পালা। এই দীর্ঘ প্রক্রিয়া শেষে সোনালি আঁশ হাসি ফোটায় কৃষকের মুখে। কৃষক তাঁর কষ্টের পাট নিয়ে চলেন হাটে। পাট চাষের এই প্রক্রিয়া তিন মাস ধরে পাবনার বিভিন্ন উপজেলা থেকে ক্যামেরাবন্দী করেছেন হাসান মাহমুদ
 
