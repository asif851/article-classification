
যশোরে রোববার ভোর থেকে দুপুর ১২টা পর্যন্ত একটানা বৃষ্টি হয়েছে। প্রবল বৃষ্টিতে ডুবে গেছে শহরের বেশির ভাগ এলাকা। শহরের শংকরপুর, বেজপাড়া, খড়কি-কারবালা এলাকার বাড়িঘরে পানি ঢুকে পড়েছে। ছবিগুলো তুলেছেন এহসান-উদ-দৌলা।বৃষ্টিতে একান্ত প্রয়োজনে অনেককে ছাতা নিয়ে বের হতে দেখা গেছে। ছবিটি রোববার দুপুরে যশোর শহরের নাজির শংকরপুর এলাকা থেকে তোলা।রোববার ভোর থেকে প্রবল বর্ষণে ডুবে গেছে যশোর ফায়ার সার্ভিস স্টেশন। বৃষ্টির পানি ও নর্দমার পানি একাকার হয়ে গেছে। পানি বেশি হওয়াতে সড়কে মাছ শিকারে ব্যস্ত শহরের নাজির শংকরপুর এলাকার সাদেক দারোগার মোড়ের সাধারণ মানুষ।ডুবে যাওয়া সড়কে নছিমন নিয়ে নিজের তৈরি রেইনকোট পরে যাচ্ছেন এক চালক।শহরের রেলরোড এলাকার খাদ্যগুদাম এলাকায় হাঁটুপানি জমেছে।শহরবাসীকে কোথাও হাঁটুপানি, কোথাও কোমরপানি ভেঙে চলতে হয়েছে।যশোর শহরের বেজপাড়া কবরস্থানের সামনেও জমেছে পানি।ঘরে ঢুকে পড়া পানি সেঁচায় ব্যস্ত এক বাসিন্দা। ছবিটি নগরের নাজির শংকরপুরের জিরো পয়েন্ট এলাকা থেকে তোলা।   
