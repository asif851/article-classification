
প্রতিষ্ঠার চার বছর পর প্রথমবারের মতো বাণিজ্য মেলার আয়োজন করতে যাচ্ছে চট্টগ্রাম মেট্রোপলিটন চেম্বার অব কমার্স অ্যান্ড ইন্ডাস্ট্রি। আগামী ৩ ডিসেম্বর থেকে ৩১ ডিসেম্বর পর্যন্ত এ মেলা চলবে। চট্টগ্রাম নগরের হালিশহর আবাহনী মাঠে এ মেলা অনুষ্ঠিত হবে।গতকাল শুক্রবার চট্টগ্রাম মেট্রোপলিটন চেম্বার মিলনায়তনে সংবাদ সম্মেলনের মাধ্যমে এ বাণিজ্য মেলার ঘোষণা দেওয়া হয়। বাংলাদেশ ইন্টারন্যাশনাল ট্রেড ও এক্সপোর্ট ফেয়ার (বিআইটিইএফ-২০১৪) শিরোনামে এ মেলার আয়োজন করা হবে।সংবাদ সম্মেলনে মেট্রোপলিটন চেম্বারের সভাপতি খলিলুর রহমান জানান, বাণিজ্যর পাশাপাশি রপ্তানিকে উৎসাহিত করতে মেলায় একটি রপ্তানি জোন থাকবে।সংবাদ সম্মেলনে মেলার বিস্তারিত প্রস্তুতি ও পরিকল্পনা তুলে ধরেন মেলা কমিটির আহ্বায়ক আমিনুজ্জামান ভুঁইয়া। এ ছাড়া উপস্থিত ছিলেন চেম্বারের জে৵ষ্ঠ সহসভাপতি মাহবুব চৌধুরী, পরিচালক আবুল বশর চৌধুরী, এম এ মালেক, এনামুল হকসহ অনেকে।
