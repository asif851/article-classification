
জাহাঙ্গীরনগর বিশ্ববিদ্যালয়ে শুরু হচ্ছে পাঁচ দিনব্যাপী নাট্য উৎসব। ‘ক্রান্তিকালের বাঁধন খুলে উড়ুক সবার স্বপ্ন ডানা’ স্লোগান নিয়ে আজ বুধবার থেকে শুরু হচ্ছে এ উৎসব। ৩৪ বছর পূর্তি উপলক্ষে এ উৎসবের আয়োজন করেছে জাহাঙ্গীরনগর থিয়েটার।বিশ্ববিদ্যালয় সূত্রে জানা গেছে, আজ থেকে ৯ ফেব্রুয়ারি পর্যন্ত এ উৎসব চলবে। প্রতিদিন সন্ধ্যা সাড়ে ছয়টায় বিশ্ববিদ্যালয়ের সেলিম আল দীন মুক্তে মঞ্চে নাটক প্রদর্শিত হবে। আজ প্রদর্শিত হবে প্রাচ্যনাটের প্রযোজনায় নাটক গন্ডার। আগামীকাল বৃহস্পতিবার প্রদর্শিত হবে জাহাঙ্গীরনগর থিয়েটারের প্রযোজনায় নাটক সম্রাট জোন্স। তৃতীয় দিন শুক্রবার প্রদর্শিত হবে বটতলার প্রযোজনায় নাটক ট্রায়াল অব মাল্লাম ইলিয়া। চতুর্থ দিন শনিবার প্রদর্শিত হবে জাহাঙ্গীরনগর থিয়েটারের প্রযোজনায় নাটক বউ এবং বিশ্ববিদ্যালয়ের নাটক ও নাট্যতত্ত্ব বিভাগের প্রযোজনায় নাটক নকসী কাঁথার মাঠ। উৎসবের শেষ দিন রোববার প্রদর্শিত হবে জাহাঙ্গীরনগর থিয়েটারের প্রযোজনায় নাটক এলেকশান ক্যারিকেচার। এ ছাড়া এবারের নাট্য উৎসবে শিক্ষাব্যক্তিত্ব হিসেবে এ এফ সালাহউদ্দিন আহমদ ও এ এ মামুন এবং নাট্যব্যক্তিত্ব হিসেবে আজাদ আবুল কালাম ও সামিনা লুৎফা নিত্রাকে সম্মাননা প্রদান করা হবে।
