
‘এখান থেকে একটা গুরুত্বপূর্ণ মিটিংয়ে যাব। আসার আগে রাস্তার যানজট, চারপাশ মিলিয়ে খুব চাপবোধ করছিলাম। কিন্তু এই আয়োজনে এসে ২০ মিনিটের রিলাক্সেশন থেরাপি নিয়ে খুব আরামবোধ করছি। মন হালকা লাগছে।’ বলেন উদ্যোক্তা হুমায়রা চৌধুরী। ঢাকার ধানমন্ডিতে আইপিডিসি ‍ফিন্যান্স, লিন ইন বাংলাদেশ ও মনের বন্ধু প্রথমবারের মতো আয়োজন করে ‘উইমেনহুড সেলিব্রেশন’ নামের কর্মশালা।
 এ কর্মশালায় স্ট্রেস ম্যানেজমেন্ট, রিলাক্সেশন এবং মেডিটেশন নিয়ে তিনটি আলাদা সেশন পরিচালিত হয়।  নানা বয়সের নারী–পুরুষ এতে অংশ নেন। সেশনগুলো পরিচালনা করেন ঢাকা বিশ্ববিদ্যালয়ের এডুকেশন কাউন্সেলিং বিভাগের কাউন্সেলর মরিয়ম ‍সুলতানা এবং মনের বন্ধুর কাউন্সেলর ও ব্র্যাক বিশ্ববিদ্যালয়ের প্রভাষক অ্যানি অ্যান্থনিয়া বাড়ৈ। মনের বন্ধুর যোগাযোগ কর্মকর্তা তারিকুর রহমান বলেন, ‘নারীদের বিভিন্ন ধরনের মানসিক চাপ কাটানোর উপায়সমূহ আমরা এই কর্মশালায় শেখানোর চেষ্টা করেছি। সারা বছর আইপিডিসি ‍ফিন্যান্স, লিন ইন বাংলাদেশের আমরা সারা বছর বেশ কিছু কর্মশালা করব।’
 অ্যানি অ্যান্থনিয়া বাড়ৈ বলেন, এ ধরনের কর্মশালা আরও হওয়া উচিত।
