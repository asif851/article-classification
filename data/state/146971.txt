
জননিরাপত্তা ও আইনশৃঙ্খলা বিষয়ে বেসরকারি বিশ্ববিদ্যালয়ের উপাচার্য ও মালিকদের সঙ্গে মতবিনিময় সভা করছে সরকার। আজ রোববার সকাল সোয়া ১০টার দিকে রাজধানীর কৃষিবিদ ইনস্টিটিউশন মিলনায়তনে এ সভা শুরু হয়েছে।
এতে প্রধান অতিথি হিসেবে উপস্থিত আছেন শিক্ষামন্ত্রী নুরুল ইসলাম নাহিদ। আর সভাপতিত্ব করছেন স্বরাষ্ট্রমন্ত্রী আসাদুজ্জামান খান কামাল।
সভায় বিভিন্ন বিশ্ববিদ্যালয়ের মালিক ও উপাচার্য, পুলিশের মহাপরিদর্শকসহ বিভিন্ন পর্যায়ের কর্মকর্তারা উপস্থিত আছেন।
সম্প্রতি গুলশানের হলি আর্টিজান বেকারি ও কিশোরগঞ্জের শোলাকিয়ায় জঙ্গি হামলায় বেসরকারি নর্থ সাউথসহ বেশ কয়েকটি বেসরকারি বিশ্ববিদ্যালয়ের কয়েকজন শিক্ষার্থী জড়িত থাকার পরিপ্রেক্ষিতে সচেতনতামূলক কর্মকাণ্ডের অংশ হিসেবে এ সভার আয়োজন করা হয়।
