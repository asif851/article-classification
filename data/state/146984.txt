
ঢাকা সফরে আসা ভারতের সাবেক রাষ্ট্রপতি প্রণব মুখার্জিকে জার্সি উপহার দিলেন জাতীয় দলের ক্রিকেটার সাকিব আল হাসান।
কবে, কোথায় এই উপহার অতিথির হাতে তুলে দিয়েছেন সেটি অবশ্য জানাননি বাংলাদেশ ক্রিকেট দলের অলরাউন্ডার।
তবে সামাজিক যোগাযোগমাধ্যমে গতকাল বুধবার ছবিটি দেন সাকিব।
ছবির ক্যাপশনে সাকিব লিখেছেন, ‘বাংলাদেশ ও বাঙালির অকৃত্রিম বন্ধু, ভারতের সাবেক রাষ্ট্রপতি প্রণব মুখার্জি, বাংলাদেশ সফরকালীন সময়ে সৌজন্য সাক্ষাৎ ও শুভেচ্ছা বিনিময়। কিছু সময় অতিবাহিত এবং উপহার হিসেবে বাংলাদেশের লাল-সবুজের জার্সি দিতে পেরে আনন্দবোধ করছি।’
সাকিব আরও লিখেছেন, ‘তিনি (প্রণব মুখার্জি) সব সময় দুই দেশের সম্পর্ক উন্নয়নে বিশেষ ভূমিকা পালন করেছেন। আমাদের এগিয়ে চলার পথে তিনি সব সময় অনুপ্রেরণা হয়ে থাকবেন।’
