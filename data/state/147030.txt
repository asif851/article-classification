
কক্সবাজারের টেকনাফ সীমান্ত দিয়ে অনুপ্রবেশকালে গত শনিবার রাত সাতটা থেকে গতকাল রোববার রাত আটটা পর্যন্ত মিয়ানমারের ৮১ জন নাগরিককে আটক করেছে বিজিবি। ৪২ বিজিবির অধিনায়ক লে. কর্নেল মো. আবু জার আল জাহিদ প্রথম আলোকে জানান, টেকনাফের হোয়াইক্যং, উনছিপ্রুং, হ্নীলা, হোয়াব্রাং, লেদা, দমদমিয়া, জাদিমুরা, মোচনি ও শাহপরীর দ্বীপের বিভিন্ন এলাকা থেকে ৮১ জন রোহিঙ্গাকে আটক করে বিজিবি। তাদের মধ্যে ৬২ জন পুরুষ, ১২ জন নারী ও সাতজন শিশু। 
