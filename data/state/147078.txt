
রাজধানীর বিভিন্ন এলাকায় অভিযান চালিয়ে ২৭ জন মাদক ব্যবসায়ীকে গ্রেপ্তার করেছে ঢাকা মহানগর ডিবি ও থানা-পুলিশ। গত বুধবার সকাল থেকে গতকাল বৃহস্পতিবার সকাল পর্যন্ত রমনা, লালবাগ, ওয়ারী, তেজগাঁও, মিরপুর, গুলশান ও উত্তরায় এই অভিযান চালানো হয়। এ সময় গ্রেপ্তারকৃতদের কাছ থেকে প্রায় ৮২১টি ইয়াবা, ১৮১ পুরিয়া হেরোইন, চার বোতল ফেনসিডিল, প্রায় আড়াই কেজি গাঁজা, ৯০ ক্যান বিয়ার ও ১৩টি ইনজেকশন উদ্ধার করা হয়। তাদের বিরুদ্ধে আইনগত ব্যবস্থা নেওয়া হয়েছে।
