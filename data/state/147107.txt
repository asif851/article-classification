
জয়পুরহাটের ক্ষেতলাল উপজেলায় সরকারের ইজারা দেওয়া তিনটি খাস পুকুরের মাছ দুর্বৃত্তরা বিষ দিয়ে মেরে ফেলেছে বলে অভিযোগ পাওয়া গেছে। গত শনিবার দিবাগত রাতে উপজেলার ইকড়গারা গ্রামে অবস্থিত ওই তিনটি পুকুরে বিষ প্রয়োগ করে দুর্বৃত্তরা। পুকুর তিনটির ইজারাদার সেলিম উদ্দিন দাবি করেন, এতে তাঁর প্রায় ছয় লাখ টাকার ক্ষতি হয়েছে। সেলিম উদ্দিন জানান, গতকাল ভোরে তাঁর পুকুরের পাহারাদার মোফাজ্জল হোসেন মরা মাছ দেখতে পেয়ে তাঁকে জানান। বিষয়টি উপজেলা মৎস্য কর্মকর্তাকে জানানো হয়েছে।  ক্ষেতলাল (জয়পুরহাট) প্রতিনিধি
