
কুমিল্লা সদর দক্ষিণ উপজেলার জাঙ্গালিয়া এলাকায় চট্টগ্রাম থেকে ঢাকাগামী মহানগর প্রভাতী আন্তনগর ট্রেন আটকা পড়েছে। আজ বৃহস্পতিবার সকাল পৌনে ১০টার দিকে অন্য একটি ট্রেনের বগি লাইনচ্যুত হওয়ায় এ ঘটনা ঘটে। বেলা ১১টায় শেষ খবর পাওয়া পর্যন্ত ট্রেনটি আটকে আছে।
ওই এলাকায় সিলেট থেকে চট্টগ্রামগামী জালালাবাদ আন্তনগর ট্রেনের একটি বগির দুটি চাকা লাইনচ্যুত হয়। এ কারণে চট্টগ্রাম থেকে ঢাকাগামী মহানগর প্রভাতী আন্তনগর ট্রেন লাকসাম জংশনে আটকা পড়ে। ট্রেনটি উদ্ধারের জন্য লাকসাম থেকে উদ্ধারকারী ট্রেন যাচ্ছে।
কুমিল্লা রেলওয়ে স্টেশনমাস্টার মো. সফিকুর রহমান ঘটনার সত্যতা নিশ্চিত করেছেন। 
