
চট্টগ্রামে মো. ফয়সাল (৩০) নামের এক সন্ত্রাসীকে অস্ত্রসহ গ্রেপ্তার করা হয়েছে। গতকাল শুক্রবার সকালে নগরের দেওয়ানবাজার ভরাপুকুরপাড় এলাকা থেকে তাকে গ্রেপ্তার করে বাকলিয়া থানার পুলিশ। এ সময় তার কাছ থেকে একটি এলজি ও তিনটি কার্তুজ উদ্ধার করা হয়।বাকলিয়া থানার ভারপ্রাপ্ত কর্মকর্তা (ওসি) মোহাম্মদ মহসিন প্রথম আলোকে জানান, গ্রেপ্তার ফয়সালের বিরুদ্ধে বেসরকারি বিশ্ববিদ্যালয়ের ছাত্র ইমন হত্যা মামলাসহ চাঁদাবাজি, ছিনতাই ও হত্যাচেষ্টার অভিযোগে ১০টি মামলা রয়েছে। ফয়সাল বাকলিয়া থানার তালিকাভুক্ত একজন সন্ত্রাসী। অস্ত্র মামলায় তাকে আদালতের মাধ্যমে কারাগারে পাঠানো হয়েছে।
