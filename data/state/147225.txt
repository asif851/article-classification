
কুড়িগ্রামের ফুলবাড়ীতে অন্তর্ভুক্ত বিলুপ্ত দাসিয়ারছড়া ছিটমহলের ৯২৬ জন নারী-পুরুষ গতকাল মঙ্গলবার সরকারি ভাতা পেয়েছেন। ৬৮ বছর পর নাগরিকত্ব পেয়ে তাঁরা বৃদ্ধ বয়সে সরকারের এ ভাতা পেয়ে বেজায় খুশি।এলাকার কয়েকজন বাসিন্দার সঙ্গে কথা বলে জানা গেছে, উপজেলা সমাজসেবা অধিদপ্তরের উদ্যোগে গতকাল ৬০০ জন বয়স্ক, ২৭৫ জন বিধবা ও ৫১ জন প্রতিবন্ধীকে ওই ভাতা দেওয়া হয়। এ সময় বিধবা ও বয়স্ক ভাতাধারী প্রত্যেককে ৪ চার হাজার ৮০০ টাকা ও প্রতিবন্ধী প্রত্যেককে ৬ হাজার টাকা করে দেওয়া হয়।এ উপলক্ষে আয়োজিত অনুষ্ঠানে প্রধান অতিথি ছিলেন উপজেলা চেয়ারম্যান নজির হোসেন। এ সময় বক্তব্য দেন ইউএনও দেবেন্দ্র নাথ উঁরাও, সমাজসেবা কর্মকর্তা সালেকুল ইসলাম, প্রাণিসম্পদ কর্মকর্তা মোনাকা আলী প্রমুখ।
