
কুমিল্লার হোমনা উপজেলা আওয়ামী লীগের সভাপতির নাম ঘোষণা করেছে জেলা আওয়ামী লীগ। গত বৃহস্পতিবার রাতে জেলা উত্তর আওয়ামী লীগের সাধারণ সম্পাদক জাহাঙ্গীর আলম সরকার উপজেলা আওয়ামী লীগের সভাপতি হিসেবে আবদুল মজিদের নাম ঘোষণা করেন। এর আগে ২০ ডিসেম্বর উপজেলা আওয়ামী লীগের সম্মেলনে এ কে এম ছিদ্দিকুর রহমানকে সাধারণ সম্পাদক হিসেবে ঘোষণা করা হয়। জাহাঙ্গীর আলম সরকার বলেন, কেন্দ্রীয় নেতাদের সঙ্গে আলোচনা করে সভাপতির নাম ঘোষণা করা হয়েছে। পূর্ণাঙ্গ কমিটি আগামী তিন-চার দিনের মধ্যে ঘোষণা করা হবে।
