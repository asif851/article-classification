
বিএনপির জাতীয় কার্যনির্বাহী কমিটিতে চাঁদপুরের ২১ জন নেতা স্থান পেয়েছেন। তাঁদের মধ্যে সাবেক কয়েকজন সাংসদসহ জেলার সাবেক ও বর্তমান দায়িত্বশীল নেতারা রয়েছেন। দলের চেয়ারপারসনের উপদেষ্টা পরিষদে রয়েছেন সাবেক সাংসদ নুরুল হুদা, আতাউর রহমান ঢালী ও বোরহান উদ্দিন। এ ছাড়া আন্তর্জাতিকবিষয়ক সম্পাদক পদে রয়েছেন সাবেক শিক্ষা প্রতিমন্ত্রী এহছানুল হক মিলন, ব্যাংক ও রাজস্ববিষয়ক সম্পাদক হচ্ছেন হারুনুর রশিদ, প্রশিক্ষণবিষয়ক সম্পাদক সাবেক মহিলা সাংসদ রাশেদা বেগম হীরা, প্রবাসীকল্যাণবিষয়ক সম্পাদক জেলা বিএনপির বর্তমান আহ্বায়ক শেখ ফরিদ আহমেদ মানিক। 
