
চট্টগ্রামে অস্ত্র মামলায় এক ব্যক্তিকে ১০ বছরের কারাদণ্ড, ১০ হাজার টাকা জরিমানা, অনাদায়ে আরও ছয় মাসের কারাদণ্ড দিয়েছেন আদালত। তাঁর নাম নুরুল আবছার। গতকাল বৃহস্পতিবার পঞ্চম অতিরিক্ত চট্টগ্রাম জেলা ও দায়রা জজ মো. নুরে আলম এ রায় দেন। সরকারি কৌঁসুলি লোকমান হোসেন চৌধুরী প্রথম আলোকে বলেন, ১৫ জন সাক্ষীর সাক্ষ্য শেষে আদালত আসামি নুরুল আবছারকে কারাদণ্ড দেন। রায় ঘোষণার পর তাঁকে কারাগারে পাঠানো হয়। ২০০৪ সালের ৩ জুলাই বোয়ালখালী উপজেলার সরোয়াতলী এলাকায় অভিযান চালিয়ে দেশীয় অস্ত্রসহ নুরুল আবছারকে গ্রেপ্তার করে পুলিশ।
