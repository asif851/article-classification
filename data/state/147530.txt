
অনুমোদনহীন ওষুধ ও টেস্টি স্যালাইন বিক্রির দায়ে পঞ্চগড়ে আটটি ওষুধের দোকানকে ২৮ হাজার ৫০০ টাকা জরিমানা করা হয়েছে। গত রোববার শহরের মেডিসিন রোডের ওষুধপট্টিতে ভ্রাম্যমাণ আদালত অভিযান চালিয়ে ওই জরিমানা আদায় করেন।আদালত সূত্রে জানা গেছে, শহরের সাজু ড্রাগস, সাজু ফার্মেসি, সুহৃদ মেডিকেল হলসহ কয়েকটি ওষুধের দোকানে দীর্ঘদিন ধরে অনুমোদনহীন এবং অখ্যাত বিভিন্ন কোম্পানির টেস্টি স্যালাইন বিক্রি হচ্ছিল। তীব্র গরমে শরবত তৈরির উপকরণ হিসেবে মানুষজন এসব স্যালাইন কিনছিলেন। অখ্যাত েকাম্পানির শরবত তৈরির এসব উপকরণ শরীরের জন্য ক্ষতিকারক বলে জানা গেছে। এসব দোকান মালিককে ৫০০ থেকে ১০ হাজার টাকা পর্যন্ত জরিমানা করা হয়। এঁদের মধ্যে আজাদ হোমিও হলকে বিভিন্ন হোমিও ওষুধ েকাম্পানির ওষুধের মোড়ক বদলে বিক্রির দায়েপাঁচ হাজার টাকা জরিমানা করা হয়।নির্বাহী ম্যাজিস্ট্রেট বিকাশ বিশ্বাস, সানোয়ার হোসেন ও মাসুদুর রহমান এবং ড্রাগ লাইসেন্স পরিদর্শক আবদুল মালেক ভ্রাম্যমাণ আদালত পরিচালনা করেন।
