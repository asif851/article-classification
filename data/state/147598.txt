
নীলফামারীর সৈয়দপুরে গতকাল শনিবার চোরাই মোটরসাইকেল কেনাবেচার সময় তিন ব্যক্তিকে গ্রেপ্তার করেছে পুলিশ। তাঁরা হলেন সৈয়দপুরের কামারপুকুর ইউনিয়নের ধলাগাছ গ্রামের আমিনুল ইসলাম (২৬), রংপুরের মোমিনপুরের মোছাদ্দেক হোসেন (৪০) ও রংপুরের লালচাঁদপুর এলাকার মাসুদ রানা (৩০)। থানার ভারপ্রাপ্ত কর্মকর্তা (ওসি) আমিরুল ইসলাম বলেন, ওই তিনজন দীর্ঘদিন ধরে মোটরসাইকেল চুরি ও ছিনতাইয়ের কাজে জড়িত রয়েছেন। তাঁদের বিরুদ্ধে বিভিন্ন থানায় একাধিক মামলা রয়েছে।সৈয়দপুর (নীলফামারী) প্রতিনিধি
