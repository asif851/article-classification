
বাহরাইনের রাজধানী মানামায় একটি বাড়িতে অগ্নিকাণ্ডের ঘটনায় তিন বাংলাদেশি প্রাণ হারিয়েছেন। এ ঘটনায় আরও দুজন বাংলাদেশি আহত হয়েছেন।
নিহত ব্যক্তিদের মধ্যে দুজনের নাম মোশাররফ হোসেন ও জালাল বলে জানা গেছে। তৃতীয় ব্যক্তির নাম এখনো জানা যায়নি। আহত ব্যক্তিরা হাসপাতালে প্রাথমিক চিকিত্সা নিয়ে বাড়ি ফিরে গেছেন।পররাষ্ট্র মন্ত্রণালয় এক বিবৃতিতে জানিয়েছে, আজ শুক্রবার ভোর সাড়ে তিনটার দিকে ওই বাড়িতে অগ্নিকাণ্ডের ঘটনা ঘটে। সেখানে ৫০-৬০ জন বাংলাদেশি অবস্থান করছেন।জানা গেছে, ঘটনার পরই বাংলাদেশের রাষ্ট্রদূত আলী আকবর ঘটনাস্থলে যান। আগুনের ঘটনায় বেঁচে যাওয়া লোকজনের খোঁজখবর জানতে স্থানীয় থানা ও মানামা আলমানিয়া মেডিকেল সেন্টার হাসপাতাল পরিদর্শন করেন তিনি।
