
বাংলাদেশে অনুপ্রবেশের অভিযোগে কক্সবাজারের উখিয়ার বেতবুনিয়া ও তুমব্রু উপকূল এলাকায় আজ শুক্রবার সকাল নয়টা থেকে বিকেল চারটা পর্যন্ত মিয়ানমারের ৫১ জন নাগরিককে আটক করেছে বর্ডার গার্ড বাংলাদেশ (বিজিবি)। পরে তাদের ফেরত পাঠানো হয়।
কক্সবাজার ১৭ বিজিবি ব্যাটালিয়নের অধিনায়ক লেফটেন্যান্ট কর্নেল এমরান উল্লাহ সরকার প্রথম আলোকে বলেন, উখিয়ার বেতবুনিয়া ও তুমব্রু পশ্চিমকূল সীমান্ত এলাকা দিয়ে বাংলাদেশে অনুপ্রবেশকালে ৫১ জন মিয়ানমারের নাগরিককে বিজিবির ঘুমধুম ও তুমব্রু সীমান্ত ফাঁড়ির জওয়ানেরা আটক করেন। তারা মিয়ানমারের বিভিন্ন গ্রামের বাসিন্দা। এমরান উল্লাহ সরকার বলেন, আটক মিয়ানমারের নাগরিকদের বিকেলের দিকে স্বদেশে ফেরত পাঠানো হয়েছে।
