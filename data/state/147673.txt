
শেরপুরে আঞ্চলিক পাসপোর্ট কার্যালয় স্থাপনের এক বছর পর যন্ত্রে পাঠযোগ্য পাসপোর্ট (এমআরপি) তৈরির কাজ শুরু হয়েছে। গতকাল সোমবার এ কার্যক্রম শুরু হয়।
শেরপুরের আঞ্চলিক পাসপোর্ট কার্যালয়ের সহকারী পরিচালক হালিমা খাতুন বলেন, সম্প্রতি এ কার্যালয়ে এমআরপি তৈরির প্রয়োজনীয় যন্ত্রপাতি ও সরঞ্জাম স্থাপন করা হয়েছে। তাই এখন থেকে শেরপুর জেলার বাসিন্দারা এখানে এমআরপির জন্য আবেদন করতে পারবেন। গত ৩ মার্চ প্রথম আলোয়‘শেরপুরে কার্যালয় থাকলেও মিলছে না পাসপোর্ট’ শিরোনামে একটি প্রতিবেদন ছাপা হয়।
