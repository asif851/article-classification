
গেজেটে নাম প্রকাশ না করায় দশম জাতীয় সংসদ নির্বাচনে বেসরকারিভাবে নির্বাচিত আওয়ামী লীগের দুই সাংসদ শেখ আফিল উদ্দিন ও মনিরুল ইসলামের করা পৃথক দুটি রিট আবেদন পর্যবেক্ষণসহ নিষ্পত্তি করেছেন হাইকোর্ট। গতকাল বৃহস্পতিবার বিচারপতি মির্জা হোসেইন হায়দার ও বিচারপতি মুহাম্মদ খুরশীদ আলম সরকারের সমন্বয়ে গঠিত হাইকোর্ট বেঞ্চ এ রায় দেন।নির্বাচন কমিশনের কৌঁসুলি তৌহিদুল ইসলাম প্রথম আলোকে বলেন, তাঁদের দুজনের বিষয়ে নির্বাচন কমিশনে যে শুনানি চলছিল, তা রায়ের পর্যবেক্ষণের আলোকে আদেশ পাওয়ার দুই সপ্তাহের মধ্যে নিষ্পত্তি করতে নির্দেশ দিয়েছেন।
 
