
নাটোরের গুরুদাসপুর উপজেলার চলনবিল এলাকায় গতকাল শুক্রবার দিনভর অভিযান চালিয়ে ২৩টি অবৈধ বাদাই, সোঁতি ও কারেন্টজাল জব্দ করেছেন ভ্রাম্যমাণ আদালত। সহকারী কমিশনার (ভূমি) মোবারক হোসেন এতে নেতৃত্ব দেন। এ সময় ভারপ্রাপ্ত মৎস্য কর্মকর্তা মো. জহুরুল ইসলাম তাঁর সঙ্গে ছিলেন। জব্দ করা জালগুলো রাত আটটায় উপজেলা সদরে এনে পুড়িয়ে ধ্বংস করা হয়। উপজেলা প্রশাসন সূত্রে জানা গেছে, চলনবিলে একশ্রেণির মানুষ নির্বিচারে এসব অবৈধ জাল দিয়ে মাছ শিকার করে আসছিল।
