
বিস্ফোরক দ্রব্য আইনের মামলায় বিএনপির ভারপ্রাপ্ত মহাসচিব মির্জা ফখরুল ইসলাম আলমগীর, স্থায়ী কমিটির সদস্য মওদুদ আহমদ, মির্জা আব্বাসসহ ৪১ নেতা-কর্মীর বিরুদ্ধে অভিযোগ গঠন শুনানির জন্য আগামী ১২ অক্টোবর দিন ধার্য করেছেন আদালত। গতকাল সোমবার আসামিপক্ষের আবেদনের পরিপ্রেক্ষিতে ঢাকার চতুর্থ অতিরিক্ত মহানগর দায়রা জজ রুহুল আমিন এই দিন ধার্য করেন।গতকাল এ মামলায় অভিযোগ গঠন শুনানির দিন ধার্য ছিল। তবে মির্জা ফখরুল ও গয়েশ্বরকে কারাগার থেকে আদালতে হাজির না করায় তাঁদের পক্ষে আইনজীবীরা সময় চেয়ে আবেদন করেন। আদালত সময়ের আবেদন মঞ্জুর করে এ দিন ধার্য করেন।
