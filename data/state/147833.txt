
মুন্সিগঞ্জ সদর উপজেলার মহাকালি ইউনিয়নের উত্তর কেওয়ার এলাকা থেকে গত শনিবার রাত ১২টার দিকে পুলিশ ১৫৭টি ইয়াবা বড়ি উদ্ধার করেছে। এ ঘটনায় জামাল হোসেন বেপারী (৫৭) ও তাঁর ছেলে জাহিদ হোসেন বেপারীকে (২০) গ্রেপ্তার করা হয়েছে। সদর থানার পরিদর্শক (তদন্ত) ইয়াদৌস হাসান জানান, গোপন সংবাদের ভিত্তিতে পুলিশ শনিবার রাতে উত্তর কেওয়ারে জামালের বাড়িতে অভিযান চালিয়ে তাঁর ঘর থেকে ওই সব ইয়াবা বড়ি উদ্ধার এবং জামাল ও জাহিদকে আটক করে। গতকাল রোববার তাঁদের আদালতের মাধ্যমে কারাগারে পাঠানো হয়েছে।  মুন্সিগঞ্জ প্রতিনিধি
