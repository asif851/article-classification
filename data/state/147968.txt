
৩৪তম বিসিএসে উত্তীর্ণ ৮৯৮ জনকে প্রাথমিক বিদ্যালয়ের প্রধান শিক্ষক পদে নিয়োগের সুপারিশ করেছে সরকারি কর্মকমিশন (পিএসসি)। আজ বুধবার বিকেলে পিএসসির এক সংবাদ বিজ্ঞপ্তিতে এ তথ্য জানানো হয়। 
পিএসসির চেয়ারম্যান মোহাম্মদ সাদিক প্রথম আলোকে বলেন, ‘৩৪তম বিসিএসে উত্তীর্ণ কিন্তু ক্যাডার বা নন ক্যাডারের প্রথম শ্রেণির পদে সুপারিশ করা যায়নি, এমন ৮৯৮ জনকে প্রাথমিক বিদ্যালয়ের প্রধান শিক্ষক পদে নিয়োগের সুপারিশ করা হয়েছে। এটি দ্বিতীয় শ্রেণির পদ।’  পিএসসি সূত্রে জানা গেছে, মাধ্যমিক বিদ্যালয়ের সহকারী শিক্ষক পদেও ৫০০ জনকে নিয়োগের সুপারিশ করা হবে। এ ছাড়া ৩৫তম বিসিএসের চূড়ান্ত ফলের আগ পর্যন্ত ৩৪তম বিসিএস থেকে নন ক্যাডারে সুপারিশ করা হবে।
