
নারায়ণগঞ্জের সোনারগাঁ উপজেলায় গতকাল রোববার অবৈধভাবে বালু তোলার দায়ে তিন ড্রেজারের মালিককে ছয় লাখ টাকা জরিমানা করেছেন ভ্রাম্যমাণ আদালত। ইউএনও আবু নাসের ভূঞা বলেন, কোস্টগার্ডের সহযোগিতায় তিনি ও সহকারী কমিশনার (ভূমি) মেহেদী হাসান মেঘনার তীরবর্তী উপজেলার নুনেরটেক গ্রামের পাশ থেকে অবৈধভাবে বালু তোলার সময় আল্লাহর তরী-১, আল্লাহর তরী-২ ও আল আমিন এন্টারপ্রাইজ নামের তিন ড্রেজারের মালিকের প্রত্যেককে দুই লাখ টাকা করে জরিমানা করেন। 
