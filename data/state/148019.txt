
টাঙ্গাইলের মির্জাপুর উপজেলার শুভুল্যা এলাকায় সড়ক দুর্ঘটনায় একজন নিহত হয়েছেন। গতকাল বৃহস্পতিবার দিবাগত রাত দুইটার দিকে ঢাকা-টাঙ্গাইল মহাসড়কে এ দুর্ঘটনা ঘটে।
মির্জাপুর ফায়ার সার্ভিসের স্টেশন কর্মকর্তা আতাউর রহমানের ভাষ্য, টাঙ্গাইলগামী একটি পিকআপ ভ্যানকে ঢাকাগামী একটি ট্রাক পেছন থেকে ধাক্কা দেয়। এতে পিকআপ ভ্যানের সামনের অংশ দুমড়ে-মুচড়ে গিয়ে ঘটনাস্থলে একজন নিহত হন। খবর পেয়ে ফায়ার সার্ভিসের সদস্যরা ঘটনাস্থল থেকে আহত একজনকে উদ্ধার করে চিকিৎসার জন্য মির্জাপুরের কুমুদিনী হাসপাতালে ভর্তি করেন। তাঁর অবস্থা আশঙ্কাজনক।
নিহত ব্যক্তি পিকআপের চালক ও আহত ব্যক্তি তাঁর সহকারী বলে ধারণা করা হচ্ছে। লাশ মির্জাপুরের গোড়াই হাইওয়ে থানার হেফাজতে রয়েছে। দুর্ঘটনার পর চালক ট্রাক নিয়ে পালিয়ে গেছেন।
