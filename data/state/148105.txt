
মিরপুর-১ নম্বরের পুষ্প বেকারিকে ১ লাখ টাকা জরিমানা করেছে আর্মড পুলিশ ব্যাটালিয়ন (এপিবিএন-৫) ও জাতীয় ভোক্তা অধিকার সংরক্ষণ অধিদপ্তর। গতকাল রোববার এপিবিএন-৫-এর সহকারী পুলিশ সুপার মো. সাইদুর রহমান এবং জাতীয় ভোক্তা অধিকার সংরক্ষণ অধিদপ্তরের সহকারী পরিচালক মো. আবদুল জব্বার মণ্ডল এ অভিযান পরিচালনা করেন। নোংরা পরিবেশে খাবার তৈরি, পণ্যে মূল্যসহ উৎপাদন ও মেয়াদোত্তীর্ণের তারিখ লিপিবদ্ধ না করায় পুষ্প বেকারির ব্যবস্থাপক মো. জিলানীকে ১ লাখ টাকা জরিমানা করা হয়। এপিবিএনের পক্ষ থেকে নিয়মিত ভেজালবিরোধী অভিযান পরিচালনা করা হবে বলে জানানো হয়। বিজ্ঞপ্তি।
