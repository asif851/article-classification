
নাটোরের সিংড়া উপজেলা থেকে চুরি হওয়া ৪৫০ বস্তা ধান গতকাল শুক্রবার ভোরে চাঁপাইনবাবগঞ্জের গোমস্তাপুর উপজেলা থেকে উদ্ধার করা হয়েছে।সিংড়া থানার পুলিশ সূত্র জানায়, ১৯ মে উপজেলার কুসুম্বী কালীগঞ্জ বাজারের মেসার্স বিসমিল্লাহ ট্রেডার্স থেকে দুটি ট্রাক ৪৫০ বস্তা মিনিকেট ধান নিয়ে দিনাজপুরের সেতাবগঞ্জে আনোয়ারা অটো মিলের উদ্দেশে রওনা হয়। কিন্তু চালক ও তাঁর সহকারী নির্ধারিত মিলে ধান না নামিয়ে চাঁপাইনবাবগঞ্জের গোমস্তাপুরের রহনপুর মেসার্স মবিন অটো রাইস মিলে নিয়ে যান। পরে গত বৃহস্পতিবার গোপন সংবাদের ভিত্তিতে সিংড়া থানার পুলিশ মেসার্স মবিন অটো রাইস মিলে রাতভর অভিযান চালিয়ে ধান উদ্ধার করে। এ বিষয়ে সিংড়া থানায় মামলা করা হয়েছে।
