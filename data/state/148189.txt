
কিশোরগঞ্জের ইটনা উপজেলায় হাওরে ঝড়ের কবলে পড়ে নৌকাডুবির ঘটনায় নানি-নাতনির লাশ আজ শনিবার উদ্ধার করা হয়েছে। এখনো নিখোঁজ রয়েছে শিশুটির বাবা।
গতকাল শুক্রবার সন্ধ্যা ছয়টার দিকে ইটনা উপজেলার ওয়ারা হাওরে এ নৌকাডুবির ঘটনা ঘটে।
স্থানীয় লোকজন আজ শিশু ওয়াসেদ (৮) ও তার নানি হাজেরা খাতুনের (৫০) লাশ উদ্ধার করে। নিখোঁজ আছেন শিশুটির বাবা উপজেলার প্রজারকান্দা গ্রামের হজরত আলী (৩০)।
ইটনা থানার ভারপ্রাপ্ত কর্মকর্তা (ওসি) মো. আবদুল মালেক নৌকাডুবিতে নিখোঁজ দুজনের লাশ উদ্ধারের বিষয়টি নিশ্চিত করেছেন।
এলাকাবাসী জানায়, ইঞ্জিনচালিত একটি নৌকায় করে আটজন যাত্রী প্রজারকান্দা ফিরছিলেন। পথে নৌকাটি ডুবে যায়। এ সময় অন্য যাত্রীরা সাঁতরে তীরে উঠতে পারলেও পানিতে ডুবে নিখোঁজ হয় এই তিনজন।
