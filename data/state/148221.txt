
রাজধানীতে আজ মঙ্গলবার দুপুরে তিনটি বাসে ও একটি  গাড়িতে আগুন দিয়েছে দুর্বৃত্তরা। এতে কেউ হতাহত হয়নি। কাউকে আটক করাও সম্ভব হয়নি।বেলা আড়াইটার দিকে রাজউকের বিপরীত দিকে দুর্বৃত্তরা বিআরটিসির বাসে আগুন দিয়েছে। বাসের পাশেই থাকা একটি ব্যক্তিগত গাড়িও আগুনে পুড়ে গেছে। পল্টন থানার ভারপ্রাপ্ত কর্মকর্তা (ওসি) মোর্শেদ আলম প্রথম আলোকে বলেন, এ ঘটনায় কাউকে আটক করা সম্ভব হয়নি।দুপুরে তাঁতীবাজার মোড়ে দুর্বৃত্তরা আরেকটি বাসে আগুন দেয়। বংশাল থানার ওসি মো. আব্দুল কুদ্দুস জানান, এ ঘটনায় কেউ আহত হয়নি। কাউকে আটক করা সম্ভব হয়নি।
 
এ ছাড়া বিকেল সাড়ে তিনটার দিকে শাহবাগে একটি বাসে আগুন দেওয়ার ঘটনা ঘটে।
