
ঝালকাঠিতে সরকারি বালক উচ্চবিদ্যালয়ের ছাদ পুনর্নির্মাণে ব্যবহৃত পুরোনো রড অপসারণ শুরু করেছেন ঠিকাদার। এর পরিবর্তে নতুন রড দিয়ে ছাদ তৈরির প্রক্রিয়া চলছে। এ জন্য নির্মাণস্থলে প্রয়োজনীয় রড মজুত করা হয়েছে।
এ বিষয়ে ঠিকাদার আনিচুর রহমান বলেন, ‘পুরোনো রড দেওয়া আমার উদ্দেশ্য ছিল না। শ্রমিকেরা ছুটিতে থাকায় রডগুলো অপসারণ করা যায়নি। নতুন রড দিয়েই ছাদ ঢালাই হবে। আশা করি ভুল-বোঝাবুঝির অবসান হবে।’
এ ব্যাপারে জেলা প্রশাসক হামিদুল হক বলেন, ‘শিক্ষাপ্রকৌশল বিভাগের নির্বাহী প্রকৌশলীকে বিষয়টি মনিটরিং করতে বলেছি। পাশাপাশি জেলা প্রশাসনের পক্ষ থেকেও নজরদারি করা হবে। আশা করি বিদ্যালয়ের ছাদের কাজের মান ভালো হবে।’
 
