
শীতে আগুন পোহাতে গিয়ে দগ্ধ হয়ে রংপুর মেডিকেল কলেজ হাসপাতালে চিকিৎসাধীন ৫২ জনের মধ্যে আরও তিনজনের মৃত্যু হয়েছে। এ নিয়ে মৃত মানুষের সংখ্যা ২১ জনে পৌঁছাল। গতকাল বৃহস্পতিবার রাত ১০টা থেকে আজ শুক্রবার সকাল সাড়ে ৭টার মধ্যে তাঁরা মারা যান। চিকিৎসাধীন ৪৯ জন।
শীত থেকে রক্ষা পেতে ধান মাড়ানো পোয়াল, ধানগাছের ছোবড়া ও খড়কুটা জ্বেলে আগুন পোহাতে গিয়ে দগ্ধ হয় অনেকে। দগ্ধ লোকজনের বেশির ভাগই নারী ও শিশু।
গতকাল বৃহস্পতিবার রাত থেকে আজ সকাল পর্যন্ত যে কজন মারা গেছেন তাঁরা হলেন দিনাজপুরের নবাবগঞ্জ উপজেলার মুক্তিযোদ্ধা মকবুল হোসেন (৭২), লালমনিরহাটের পাটগ্রাম উপজেলার রুমকি (২২) ও দিনাজপুরের বীরগঞ্জ উপজেলার গীতা রানী (২৫)। মকবুল হোসেন ও গীতা রানী ৮ জানুয়ারি এবং রুমকি ৯ জানুয়ারি আগুনে দগ্ধ হয়ে রংপুর মেডিকেল কলেজ হাসপাতালের বার্ন ইউনিটে ভর্তি হন।
 
 
 
 
 
 
 
