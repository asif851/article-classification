
রাজধানীর পল্টনে ট্রাকের চাপায় গতকাল বুধবার দিবাগত রাতে দুই খালাতো ভাই মারা গেছেন। গতকাল রাত তিনটার দিকে পল্টনে পুলিশ হাসপাতালের সামনে এ ঘটনা ঘটে।
নিহত দুই খালাতো ভাই হলেন মো. আবদুস সালাম (২৫) ও অপু (২৩)।
পল্টন থানার উপপরিদর্শক (এএসআই) মোর্শেদ আলম প্রথম আলোকে ঘটনার সত্যতা নিশ্চিত করেছেন। তিনি জানান, কমলাপুর থেকে রিকশায় চড়ে কামরাঙ্গীর চর যাচ্ছিলেন এই দুই ভাই। রিকশাটি পল্টনে পুলিশ হাসপাতালের সামনে পৌঁছলে একটি ট্রাক পেছন দিক থেকে তাঁদের চাপা দিয়ে পালিয়ে যায়।
ওসি মোর্শেদ আলম জানান, নিহত দুজনের লাশ ময়নাতদন্তের জন্য ঢাকা মেডিকেল কলেজে পাঠানো হয়েছে।
