
মেঘনা নদীবেষ্টিত দুর্গম চরাঞ্চল নারায়ণগঞ্জের আড়াইহাজারের কালাপাহাড়িয়া এলাকায় পুলিশ তদন্তকেন্দ্রের উদ্বোধন করা হয়েছে। গতকাল মঙ্গলবার দুপুরে ঢাকা রেঞ্জের উপমহাপরিদর্শক (ডিআইজি) মাহফুজুল হক নুরুজ্জামান প্রধান অতিথি হিসেবে আনুষ্ঠানিকভাবে কেন্দ্রের উদ্বোধন করেন।নারায়ণগঞ্জ-২ (আড়াইহাজার) আসনের সাংসদ নজরুল ইসলাম বাবুর সভাপতিত্বে অনুষ্ঠানে বক্তব্য দেন পুলিশ সুপার খন্দকার মহিদ উদ্দিন, উপজেলা চেয়ারম্যান শাহ্ জালাল মিয়া ও কালাপাহাড়িয়া ইউপি চেয়ারম্যান সাইফুল ইসলাম। এ সময় উপস্থিত ছিলেন আড়াইহাজার থানার ওসি মো. আলমগীর হোসেন, উপজেলা আওয়ামী লীগের যুগ্ম সম্পাদক সিরাজুল ইসলাম ভুইয়া, আড়াইহাজার পৌর মেয়র হাবিবুর রহমান।
