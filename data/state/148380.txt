
সীতাকুণ্ডে গত সোমবার গভীর রাতে অজ্ঞাতনামা এক নারীকে (২৫) চলন্ত সিএনজিচালিত অটোরিকশা থেকে ফেলে দেয় দুর্বৃত্তরা। এতে মাথায় জখম হওয়ায় ঘটনাস্থলেই তিনি মারা হন।দুই দিনের ব্যবধানে আবারও এই খুনের ঘটনা ঘটল।পুলিশের তৈরি করা সুরতহাল প্রতিবেদনে ওই নারীর শরীরে আঘাত কিংবা বিষ প্রয়োগের কোনো চিহ্ন পাওয়া যায়নি বলে উল্লেখ করা হয়েছে। ফলে সীতাকুণ্ড থানায় নিয়মিত মামলা হয়েছে বলে জানিয়েছেন সীতাকুণ্ড থানার পরিদর্শক (তদন্ত) আমিনুল ইসলাম।মামলার তদন্তকারী কর্মকর্তা সীতাকুণ্ড থানার উপপরিদর্শক সৈয়দ মাহবুবুর রহমান প্রথম আলোকে বলেন, সোমবার রাত ১২টার দিকে উপজেলার কুমিরা বাইপাসের নিউ রাজাপুর গ্রামের আবু তাহেরের ভবনের সামনে চলন্ত অটোরিকশা থেকে ওই নারীকে ফেলে দেয় দুর্বৃত্তরা। তাঁর মাথায় গুরুতর জখম হয়। পরে ওই ভবনের ভাড়াটে লিপিকা বিশ্বাস তাঁকে উদ্ধার করেন।উপপরিদর্শক লিপিকা বিশ্বাসের উদ্ধৃতি দিয়ে বলেন, উদ্ধারের পর ওই নারী তাঁর মাথা দেখাচ্ছিলেন। তবে কিছু বলতে পারেননি। লিপিকা ওই নারীর মাথায় পানি দেন। প্রাথমিক চিকিৎসা দিলেও ওই নারী মারা যান। তাঁর মুখ দিয়ে ফেনা বের হলেও বিষের গন্ধ কিংবা শরীরের কোথাও আঘাতের চিহ্ন পাওয়া যায়নি। পরনে সালোয়ার-কামিজের ওপরে ছিল কালো বোরকা।এ ছাড়া গত শনিবার রাতে সীতাকুণ্ডের বাঁশবাড়িয়া ইউনিয়নের আকিলপুর গ্রামের বেড়িবাঁধের কাছ থেকে অজ্ঞাতনামা এক বৃদ্ধের (৫৫) লাশ উদ্ধার করা হয়।
