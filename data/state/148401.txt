
নারায়ণগঞ্জে মাহমুদুল হাসান (১৭) নামের এক কলেজছাত্র অপহৃত হয়েছে বলে তার পরিবারের পক্ষ থেকে অভিযোগ করা হয়েছে। গতকাল বুধবার ছেলেটির পরিবারের কাছে মুঠোফোনে পাঁচ লাখ টাকা মুক্তিপণ দাবি করে অপহরণকারীরা। এ ঘটনায় চারজনকে আটক করেছে পুলিশ।সোনারগাঁ থানার সহকারী উপপরিদর্শক (এএসআই) আবুল কালাম আজাদ বলেন, মাহমুদুল হাসান সোনারগাঁ বিশ্ববিদ্যালয় কলেজের একাদশ শ্রেণির ছাত্র এবং উপজেলার পিরোজপুর ইউনিয়নের জৈনপুর গ্রামের সড়ক ও জনপথ অধিদপ্তরের (সওজের) কর্মচারী মহিউদ্দিন মিয়ার ছেলে।
