
‘প্রথম আলো’র অনলাইন সংস্করণে প্রকাশিত লালবাগ ভোটকেন্দ্রের ভোটারদের একটি ছবি নিয়ে কোনো কোনো মহল সংশয় ও বিভ্রান্তি সৃষ্টি করার চেষ্টা করছে। গত ৫ জানুয়ারি ২০১৪ অনুষ্ঠিত জাতীয় নির্বাচনে ঢাকার বিভিন্ন ভোটকেন্দ্রের ১৪টি ছবি ‘প্রথম আলো’র অনলাইনে প্রকাশিত হয়। লালবাগ ভোটকেন্দ্রের ছবি ছিল সেগুলোর একটি। ছবিটি শুধু অনলাইন সংস্করণেই প্রকাশিত হয়েছে, দৈনিক পত্রিকায় নয়।পাঠকদের জ্ঞাতার্থে আমরা আরও জানাচ্ছি যে, খবরের জন্য আমাদের তোলা ও প্রকাশিত আলোকচিত্রে কোনো কিছু সংযোজন বা বর্জন করা ‘প্রথম আলো’র সাংবাদিকতা-সংক্রান্ত নীতিমালা সমর্থন করে না। সে নীতিমালা অক্ষুণ্ন রেখে এ ছবিতেও কোনো কিছু সংযোজন বা বর্জন করা হয়নি।‘প্রথম আলো’র সম্পাদকীয় নীতিমালায় স্পষ্টভাবে ঘোষণা করা হয়েছে, ‘গণতন্ত্র, অসাম্প্রদায়িকতা, মুক্তিযুদ্ধের চেতনা ও উন্নয়নমুখিতায় “প্রথম আলো” অবিচল।’ ‘প্রথম আলো’ এ নীতিতে অবিচল রয়েছে, ভবিষ্যতেও থাকবে।
ব্যবস্থাপনা সম্পাদকপ্রথম আলো
