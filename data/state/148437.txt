
নিম্নমানের খাবার পরিবেশনের দায়ে লালমনিরহাটের হাতীবান্ধা উপজেলার মেডিকেল মোড় এলাকায় দুটি রেস্টুরেন্টকে পাঁচ হাজার টাকা জরিমানা করেছেন আদালত। গতকাল শনিবার উপজেলা সহকারী কমিশনার (ভূমি) ও নির্বাহী হাকিম আজিজুর রহমানের নেতৃত্বে ওই ভ্রাম্যমাণ আদালত পরিচালিত হয়। চৈতালি হোটেল ও ভাই ভাই হোটেলে অভিযান চালিয়ে ভ্রাম্যমাণ আদালত নিম্নমানের খাবার পরিবেশনের প্রমাণ পান। এ সময় রেস্টুরেন্ট দুটির কাছ থেকে ২ হাজার ৫০০ টাকা করে জরিমানা আদায় করা হয়। 
