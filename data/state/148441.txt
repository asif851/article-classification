
শিক্ষার মান উন্নয়নের প্রযুক্তি নির্ভরতার পাশাপাশি যোগ্য শিক্ষক নিয়োগসহ বিভিন্ন পরামর্শ দিয়েছেন শিক্ষকেরা। গতকাল শনিবার সকালে ফেনী সরকারি কলেজ মিলনায়তনে জেলার সব শিক্ষাপ্রতিষ্ঠানের প্রধানদের এক সভায় এ পরামর্শ তুলে ধরা হয়। ফেনী সরকারি কলেজের অধ্যক্ষ আবুল কালাম আজাদের সভাপতিত্বে অনুষ্ঠানে প্রধান অতিথি ছিলেন মাধ্যমিক ও উচ্চ শিক্ষা অধিদপ্তরের পরিচালক (প্রশিক্ষণ) মো. শাসছুল হুদা। বক্তব্য দেন মাউশির উপপরিচালক (পরিকল্পনা ও উন্নয়ন) মো. ওসমান ভূঞা, জেলা শিক্ষা কর্মকর্তা মো. ওয়ালী উল্যাহ, উপাধ্যক্ষ মহিউদ্দিন চৌধুরী, মমিনুল হক, মোসাদ্দেক আলী, আল মমিন। অনুষ্ঠানটির সঞ্চালক ছিলেন সহকারী অধ্যাপক আফতাব উদ্দিন ও মোহছেনা বেগম। 
