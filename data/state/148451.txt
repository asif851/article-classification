
নগরের জিইসি মোড়ের ইংরেজি শিক্ষাপ্রতিষ্ঠান স্পিকার্স কাউন্সিলে আইইএলটিএস পরীক্ষায় উত্তীর্ণদের মধ্যে সনদপত্র বিতরণ করা হয়। এ উপলক্ষে ৬ ডিসেম্বর প্রতিষ্ঠান কার্যালয়ে অনুষ্ঠানের আয়োজন করা হয়। এতে শিক্ষার্থীদের হাতে ক্রেস্ট তুলে দেন প্রতিষ্ঠানের পরিচালক ইমরান আহমেদ। অনুষ্ঠানে উপস্থিত ছিলেন স্পিকার্স কাউন্সিলের প্রধান উপদেষ্টা সাইফুর রহমান, প্রিমিয়ার বিশ্ববিদ্যালয়ের ইংরেজি বিভাগের চেয়ারম্যান সাদাত জামান খান, চট্টগ্রাম বিশ্ববিদ্যালয়ের ইংরেজি বিভাগের সহকারী অধ্যাপক তুহিন শুভ্র সেন, ইউএসটিসির বিজনেস ফ্যাকাল্টির সহকারী অধ্যাপক বি কে ধর, স্পিকার্স কাউন্সিলের উপদেষ্টা আজিজুল কাদের প্রমুখ। গত ২১ নভেম্বর স্পিকার্স কাউন্সিল টেস্ট ভেন্যুতে অনুষ্ঠিত পরীক্ষায় ৩২ জন পরীক্ষার্থী অংশ নেন। এতে ভালো ফলাফল করা নয়জন শিক্ষার্থীকে সম্মাননা জানানো হয়। বিজ্ঞপ্তি।
