
পয়লা বৈশাখে ইউনিভার্সিটি অব ডেভেলপমেন্ট অল্টারনেটিভের (ইউডা) চারুকলা অনুষদ ‘বাংলা শোভাযাত্রা’ শিরোনামে মঙ্গল শোভাযাত্রার আয়োজন করেছে। সকাল ১০টায় ইউডার চারুকলা অনুষদ ধানমন্ডির ১২/এ চারুকলা ভবনের সামনে থেকে ওই শোভাযাত্রা বের করা হবে।শোভাযাত্রায় থাকবে ইউডা চারুকলার শিক্ষার্থীদের তৈরি বিশাল আকৃতির সাপ, বেজি, পায়রা, লোকজ মুখোশ ইত্যাদি। শোভাযাত্রাটি সাতমসজিদ রোড হয়ে ধানমন্ডির ২৭ নম্বর সড়ক ও মিরপুর সড়ক হয়ে ধানমন্ডির ১২/এ-তে এসে শেষ হবে। এতে ইউডা, সোডা ও কোডার শিক্ষক, শিক্ষার্থী, কর্মচারী এবং ধানমন্ডিবাসী অংশ নেবেন।শোভাযাত্রা শেষে ইউডা, কোডা ও সোডার শিক্ষক-শিক্ষার্থীদের অংশগ্রহণে মনোজ্ঞ সাংস্কৃতিক অনুষ্ঠানের আয়োজন করা হয়েছে। বিজ্ঞপ্তি।
