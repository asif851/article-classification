
প্রধানমন্ত্রীর কার্যালয়ের সিনিয়র সচিব আবুল কালাম আজাদকে প্রধানমন্ত্রীর মুখ্যসচিবের দায়িত্ব দেওয়া হয়েছে। আজ সোমবার জনপ্রশাসন মন্ত্রণালয় থেকে এ-সংক্রান্ত আদেশ জারি করা হয়।
আবুল কালাম আজাদ আবদুস সোবহান সিকদারের স্থলাভিষিক্ত হলেন। আবদুস সোবহান সিকদার রোববার অবসরোত্তর (পিআরএল) ছুটিতে গেছেন।এদিকে জনপ্রশাসন মন্ত্রণালয়ের অপর এক আদেশে পরিসংখ্যান ও তথ্য ব্যবস্থাপনা বিভাগের সচিব সুরাইয়া বেগমকে প্রধানমন্ত্রীর কার্যালয়ের সচিব করা হয়েছে। বাংলাদেশ কর্মচারী কল্যাণ বোর্ডের মহাপরিচালক কানিজ ফাতেমাকে পরিসংখ্যান ও তথ্য ব্যবস্থাপনা বিভাগের ভারপ্রাপ্ত সচিব করা হয়েছে।আরেক আদেশে ভূমি মন্ত্রণালয়ের অতিরিক্ত সচিব মো. মেয়াজ্জেম হোসেনকে পাট অধিদপ্তরের মহাপরিচালক, স্থল বন্দর কর্তৃপক্ষের সদস্য তপন কুমার চক্রবর্তীকে সংস্থাটির চেয়ারম্যান, জনপ্রশাসন মন্ত্রণালয়ের বিশেষ ভারপ্রাপ্ত কর্মকর্তা (ওএসডি, অতিরিক্ত সচিব) এমদাদ হোসেনকে জন্ম-মৃত্যু নিবন্ধন প্রকল্পের (ফেইজ-৩) প্রকল্প পরিচালক করা হয়েছে।স্থল বন্দর কর্তৃপক্ষের চেয়ারম্যান মো. ময়েজুদ্দীন আহমেদকে ভূমি মন্ত্রণালয়ের অতিরিক্ত সচিব হিসেবে পদায়ন করা হয়েছে। আলাদা দুটি আদেশে যুগ্ম সচিব পদমর্যাদার ১৩ কর্মকর্তাকে বদলি করা হয়েছে।
