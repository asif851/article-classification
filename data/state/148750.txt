
সিরাজগঞ্জে অস্ত্রসহ আহসান হাবিব (৩৫) নামের এক যুবককে আটক করেছে পুলিশের গোয়েন্দা বিভাগ (ডিবি)। আজ সোমবার সকাল আটটার দিকে তাঁকে আটক করা হয়।
সিরাজগঞ্জ ডিবি পুলিশের ভারপ্রাপ্ত কর্মকর্তা (ওসি) নাসির উদ্দিনের দাবি, কামারখন্দ উপজেলার তালতৈল এলাকায় আহসান হাবিবের বাড়িতে অভিযান চালিয়ে পুলিশ একটি বিদেশি পিস্তল, একটি গুলি, একটি ম্যাগাজিন, ৪০০টি ইয়াবা বড়ি ও একটি চোরাই মোটরসাইকেল উদ্ধার করেছে।
নাসির উদ্দিন জানান, গ্রেপ্তার আহসান হাবিবের নামে সিরাজগঞ্জ সদর, কামারখন্দ, বগুড়া ও জয়পুরহাটে অপহরণ ও মাদক ব্যবসার অভিযোগে সাতটি মামলা রয়েছে। এ ঘটনায় মামলার প্রস্তুতি চলছে।
