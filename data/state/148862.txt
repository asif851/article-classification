
ফরিদপুরের নগরকান্দা উপজেলায় পানিতে ডুবে দুই সহোদর শিশুর মৃত্যু হয়েছে। গতকাল শনিবার তালমা ইউনিয়নের সদরবেড়া গ্রামে এ ঘটনা ঘটে। তালমা ইউনিয়ন পরিষদের (ইউপি) সদস্য আবদুস সালাম মিয়া জানান, সকালে ওই গ্রামের কালীপদ কর্মকারের ছেলে জয় মণ্ডল (৪) ও বিজয় মণ্ডল (২) বাড়ির উঠানে খেলছিল। একপর্যায়ে তাদের পাওয়া যাচ্ছিল না। বেলা ১১টার দিকে বাড়ির পাশের পুকুরে জয় ও বিজয়কে ভেসে থাকতে দেখেন এলাকাবাসী। ফরিদপুর হাসপাতালে নেওয়ার পথে তারা মারা যায়।
