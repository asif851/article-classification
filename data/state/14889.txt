
‘অন্ধকার থেকে মুক্ত করুক একুশের আলো’ এ স্লোগান নিয়ে নড়াইলে গত শুক্রবার সন্ধ্যায় এক লাখ দীপশিখার আলোয় এবং ফানুস উড়িয়ে ভাষাশহীদদের স্মরণ করা হয়। শহরের সরকারি ভিক্টোরিয়া কলেজের কুড়িডোব মাঠে একুশ উদ্যাপন পর্ষদের উদ্যোগে এই দীপশিখা প্রজ্বালন কর্মসূচির আয়োজন করা হয়। সন্ধ্যা নামার সঙ্গে সঙ্গে সব শিখা জ্বলে ওঠে। দীপশিখা প্রজ্বালন উদ্বোধন করেন সম্মিলিত সাংস্কৃতিক জোটের সভাপতি নাসির উদ্দীন ইউসুফ ও নাট্যব্যক্তিত্ব শিমূল ইউসুফ।  নড়াইল প্রতিনিধি
