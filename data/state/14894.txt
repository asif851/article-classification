
ফেনীর দাগনভূঞায় এক গৃহবধূকে ধর্ষণের অভিযোগে গতকাল রোববার থানায় মামলা হয়েছে। মামলার পর পুলিশ মো. ইউছুফ (৪০) নামের এক ব্যক্তিকে গ্রেপ্তার করেছে।মামলার এজাহারে বলা হয়, জমি নিয়ে বিরোধের জের ধরে গত শুক্রবার রাতে তিন দুর্বৃত্ত এক গৃহবধূর ঘরে ঢুকে তাঁকে ধর্ষণ করে। এতে ওই নারী অচেতন হয়ে পড়ে। পরে দুর্বৃত্তরা স্বর্ণালংকার লুট করে পালিয়ে যায়। শনিবার সকালে ওই নারীকে হাসপাতালে ভর্তি করা হয়। গতকাল তিনি দাগনভূঞা থানায় নারী ও শিশু নির্যাতন দমন আইনে তিনজনকে আসামি করে মামলা করেন। মামলার পর পুলিশ ইউছুফকে গ্রেপ্তার করে।
