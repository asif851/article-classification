
টাঙ্গাইলের মধুপুর বনাঞ্চলের সদরবিটের বটচতল এলাকায় গতকাল রোববার বনদস্যুদের হামলায় বন বিভাগের ছয় প্রহরী আহত হয়েছেন। গুরুতর আহত দুজনকে হাসপাতালে ভর্তি করা হয়েছে।আহত ব্যক্তিরা হলেন বনপ্রহরী কার্তিক চন্দ্র দাস (৫৫), আতিক মিয়া (৫০) ও উসমান গণি (৫০) এবং কমিউনিটি ফরেস্ট গার্ড আবদুল লতিফ (৫৫), সিদ্দিক হোসেন (৫০) ও শহীদুল ইসলাম (৪৫)। তাঁদের মধ্যে গুরুতর আহত কার্তিক ও লতিফকে ময়মনসিংহ মেডিকেল কলেজ হাসপাতালে নেওয়া হয়েছে।মধুপুরের অরণখোলা পুলিশ ফাঁড়ির দায়িত্বপ্রাপ্ত কর্মকর্তা এসআই আমিনুল ইসলাম বলেন, গতকাল বিকেলে¡৩০-৪০ জনের বনদস্যুর একটি দল বটচতল এলাকায় গাছ কাটছিল। খবর পেয়ে বনপ্রহরী ও কমিউনিটি ফরেস্ট গার্ডরা ঘটনাস্থলে যান। তাঁরা গাছ কাটতে বাধা দেন। একপর্যায়ে বনদস্যুরা ধারালো অস্ত্র দিয়ে হামলা চালায়।
 
