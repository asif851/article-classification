
প্রধান বিচারপতি সুরেন্দ্র কুমার সিনহার দেওয়া বক্তব্য স্ববিরোধী বলা ঠিক নয়। হাইকোর্টের রায় হয়েছে। এখনো তো আপিল করেনি সরকার। বাহাত্তরের ৯৬ অনুচ্ছেদ চাচ্ছেন না উনি (আইনমন্ত্রী) কী করে বুঝলেন? প্রধান বিচারপতির কাছে তো হাইকোর্টের রায় এখনো যায়নি। আপিলও হয়নি। আপিল হলে, আপিলের সিদ্ধান্ত হলে তারপর বোঝা যাবে। এর আগে কী করে বলা যাবে প্রধান বিচারপতি চাচ্ছেন না বাহাত্তরের ৯৬ অনুচ্ছেদ। কাজেই ১১৬ অনুচ্ছেদের সঙ্গে ষোড়শ সংশোধনী-সংক্রান্ত ৯৬ অনুচ্ছেদ বিষয়ে রায় নিয়ে প্রধান বিচারপতির বক্তব্য স্ববিরোধী হওয়ার প্রশ্নই ওঠে না।বাহাত্তরের সংবিধানের ১১৬ অনুচ্ছেদ ফিরে এলে বিচার বিভাগ আরও স্বাধীনভাবে কাজ করতে পারবে। এটি ফিরে এলে পৃথক্করণ বাস্তবে পরিণত হবে। আমি দ্বৈত শাসন বলব না। আইন মন্ত্রণালয়ের মাধ্যমে অধস্তন আদালতের বিচারকদের বদলি ও পদোন্নতিসহ আনুষঙ্গিক কাজগুলো করার ফলে দীর্ঘসূত্রতা দেখা দেয়, এতে সময়ক্ষেপণ হয়। এ ক্ষেত্রে আলাদা সচিবালয় হলে পৃথক্করণ সুদৃঢ় হবে, কাজ ত্বরান্বিত হবে।
