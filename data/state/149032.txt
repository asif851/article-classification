
মৌলভীবাজার শহরের রিকশাশ্রমিকেরা গত শনিবার সন্ধ্যায় এক সভা করেছেন। সভায় নিত্যপ্রয়োজনীয় জিনিসের দাম কমানো, বর্তমান বাজারদরের সঙ্গে সংগতিপূর্ণ ভাড়ার তালিকা করা, শহরে স্থায়ী স্ট্যান্ড স্থাপন ও স্বল্পমূল্যে রেশনিং চালুর দাবি জানানো হয়। চৌমোহনার জেলা কার্যালয়ে রিকশাশ্রমিক ইউনিয়নের বড়হাট-বারইকোনা আঞ্চলিক কমিটি এ সভার আয়োজন করে। এতে সভাপতিত্ব করেন আঞ্চলিক কমিটির আহ্বায়ক খোরশেদ আলম। সভায় জাতীয় গণতান্ত্রিক ফ্রন্ট—এনডিএফ জেলা কমিটির সভাপতি শহীদ সাগ্নিক, জেলা রিকশাশ্রমিক ইউনিয়নের সভাপতি সোহেল আহমেদ প্রমুখ উপস্থিত ছিলেন। 
