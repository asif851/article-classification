
গাজীপুরের কালিয়াকৈরের মাটিকাটা রেলক্রসিং এলাকায় গতকাল শুক্রবার ট্রেনের ধাক্কায় সিএনজিচালিত একটি অটোরিকশা দুমড়েমুচড়ে গেছে। তবে প্রাণে বেঁচে গেছেন অটোরিকশার চালক ও পাঁচ যাত্রী।
মাটিকাটা রেলক্রসিংয়ের দায়িত্বরত গেটম্যান ফজল মিয়া জানান, বিকেল সাড়ে পাঁচটার দিকে ট্রেন আসার কিছুক্ষণ আগে তিনি ব্যারিয়ার (প্রতিবন্ধক দণ্ড) নামিয়ে দেন। এ সময় সফিপুরগামী একটি অটোরিকশা দ্রুতগতিতে এসে ব্যারিয়ারের ভেতর ঢুকে রেললাইনের ওপর উঠে পড়ে। ঠিক তখনই রাজশাহীগামী একটি ট্রেন আসতে দেখে অটোরিকশার চালক ও পাঁচ যাত্রী দ্রুত নেমে যান। ট্রেনের ধাক্কায় অটোরিকশাটি দুমড়ে-মুচড়ে দূরে ছিটকে পড়ে।
