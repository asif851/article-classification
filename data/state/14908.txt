
জনগণের সরকার প্রতিষ্ঠার শপথ নিতে দলের নেতা-কর্মী ও সব শ্রেণির মানুষের প্রতি আহ্বান জানিয়েছেন বিএনপি চেয়ারপারসন খালেদা জিয়া।
আজ বৃহস্পতিবার বেলা দেড়টার দিকে এক টুইট বার্তায় খালেদা জিয়া এ আহ্বান জানান। খালেদা জিয়া ওই সময় দুর্নীতির দুই মামলায় আত্মপক্ষ সমর্থনের জন্য রাজধানীর বকশীবাজারে বিশেষ আদালতে অবস্থান করছিলেন।
টুইট বার্তায় সাবেক প্রধানমন্ত্রী খালেদা জিয়া বলেন, ‘গণতন্ত্র ও ভোটাধিকার হরণের দিন ৫ জানুয়ারিতে জনগণের সরকার প্রতিষ্ঠার শপথ নিন।’
