
রাজধানীর উত্তরায় একটি বাসায় রান্নাঘরে গ্যাসের আগুনে একই পরিবারের পাঁচজন দগ্ধ হয়েছে। তাদের মধ্যে দেড় বছরের এক শিশুও রয়েছে। আজ শুক্রবার সকাল সাড়ে ছয়টার দিকে এ দুর্ঘটনা ঘটে।
সকাল সাড়ে আটটার দিকে তাদের ঢাকা মেডিকেল কলেজ হাসপাতালে নেওয়া হয়। দগ্ধ ব্যক্তিরা হলো, শাহনেওয়াজ (৫০), তাঁর স্ত্রী সুমাইয়া (৩৫), তিন ছেলে সারলিন (১৫), জারিফ (৯) ও জায়ান (১৪ মাস)।
ঢাকা মেডিকেলের বার্ন ইউনিটের আবাসিক সার্জন পার্থ শংকর পাল বলেন, শাহনেওয়াজের ৯৫ শতাংশ, সুমাইয়ার ৯০ শতাংশ, জারিফের ৭৪ শতাংশ, সারলিনের ৮৮ শতাংশ ও জায়ানের ৭৪ শতাংশ পুড়ে গেছে।
প্রতিবেশী মনিরুজ্জামানের ভাষ্য, সকালে ঘুম ভেঙে পাশের বাড়ি থেকে তারা চিৎকার ও কান্নার শব্দ শোনেন। পরে দগ্ধ ব্যক্তিদের উদ্ধার করে হাসপাতালে নেওয়া হয়।
