
এখন থেকে মালয়েশিয়া ভ্রমণের জন্য ঢাকা থেকে আর ভিসা নেওয়ার প্রয়োজন হবে না কূটনীতিক ও অফিশিয়াল পাসপোর্টধারীদের। আজ বৃহস্পতিবার পররাষ্ট্র মন্ত্রণালয়ের বহি:প্রচার অনুবিভাগের এক বিজ্ঞপ্তিতে এ কথা জানানো হয়েছে।বিজ্ঞপ্তিতে বলা হয়, দুই দেশের কূটনীতিক ও অফিশিয়াল পাসপোর্টধারীরা ভিসা নেওয়া ছাড়াই ভ্রমণ করতে পারবেন। প্রতিবার ভ্রমণে তাঁরা এক মাস অবস্থান করতে পারবেন।গত বছরের ডিসেম্বরে প্রধানমন্ত্রী শেখ হাসিনা কুয়ালালামপুর সফরকালে পুত্রাজায়ায় দুই দেশের মধ্যে এ সংক্রান্ত চুক্তিটি স্বাক্ষরিত হয়। আজ থেকেই চুক্তিটি কার্যকর হলো।
