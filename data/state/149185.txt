
আন্তর্জাতিক অপরাধ ট্রাইব্যুনালের রেজিস্ট্রার হিসেবে আইন মন্ত্রণালয়ের উপসচিব (মতামত) মো. মোস্তাফিজুর রহমান নিয়োগ পেয়েছেন। অতিরিক্ত দায়িত্ব হিসেবে তাঁকে এ পদে নিয়োগ দিয়েছে আইন মন্ত্রণালয়।
এর আগে ট্রাইব্যুনালের রেজিস্ট্রার এ কে এম নাসিরউদ্দীন মাহমুদকে চট্টগ্রামের জেলা জজ হিসেবে নিয়োগ দেওয়া হয়।
ট্রাইব্যুনালের ডেপুটি রেজিস্ট্রার অরুণাভ চক্রবর্তী প্রথম আলোকে বলেন, ট্রাইব্যুনালের রেজিস্ট্রার এ কে এম নাসিরউদ্দীন মাহমুদকে পদোন্নতি দিয়ে চট্টগ্রামের জেলা জজ হিসেবে নিয়োগ দিয়েছে আইন মন্ত্রণালয়। ওই পদে আইন মন্ত্রণালয়ের উপসচিব মো. মোস্তাফিজুর রহমানকে নিয়োগ দেওয়া হয়েছে।
