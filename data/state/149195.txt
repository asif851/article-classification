
মহিলা ও শিশু বিষয়ক মন্ত্রণালয়ের প্রতিমন্ত্রী মেহের আফরোজ চুমকি আজ বুধবার সিলেটে পিটুনিতে হত্যার শিকার হওয়া শিশু শেখ মো. সামিউল আলমের (রাজন) বাড়িতে গেছেন। এ সময় অনুদান হিসেবে সামিউলের বাবা-মাকে এক লাখ টাকার চেক দেন তিনি।উপস্থিত এলাকাবাসীদের উদ্দেশে মেহের আফরোজ চুমকি বলেন, রাজন একটি শিশুর নাম। ওই শিশুটিকে প্রকাশ্য দিবালোকে পিটিয়ে হত্যা করা হয়েছে। আবার হত্যাকারীরা সে ছবি ফেসবুকে ছড়িয়ে দিতে ভিডিও করেছে। হত্যাটাকে তারা আনন্দ হিসেবে নিয়েছে। এ পিশাচ হত্যাকারীদের কোনো মাফ নেই।এ সময় এলাকাবাসী প্রতিমন্ত্রীর কাছে সামিউল হত্যাকাণ্ডের বিচার দ্রুত বিচার আইন বা বিশেষ ট্রাইব্যুনালে করার দাবি জানান।আইন মন্ত্রণালয়ের সঙ্গে কথা বলে প্রয়োজনীয় ব্যবস্থা নেওয়ার আশ্বাস দিয়ে চুমকি বলেন, মামলার কয়েক আসামিকে গ্রেপ্তার করা হয়েছে। দ্রুত বিচার নিশ্চিত করা হবে।এ সময় প্রতিমন্ত্রী অনুদান হিসেবে সামিউলের বাবা ও মায়ের কাছে এক লাখ টাকার চেক দেন। জেলা প্রশাসনের পক্ষ থেকে সামিউলের ছোট ভাইয়ের পড়াশোনার জন্য প্রতি মাসে দুই হাজার টাকা করে দেওয়া হবে বলে ঘোষণা করা হয়।এ ঘটনার খুনিদের আড়াল করতে পুলিশের সংশ্লিষ্টতার বিষয়ে করা সাংবাদিকদের এক প্রশ্নের জবাবে মহিলা ও শিশু বিষয়ক মন্ত্রণালয়ের প্রতিমন্ত্রী বলেন, এ ঘটনায় কোনো পুলিশ খুনিদের আড়াল চেষ্টা করছে বলে প্রমাণ পাওয়া গেলে তাঁকে কোনো ছাড় দেওয়া হবে না। তাদের বিরুদ্ধে ব্যবস্থা নেওয়া হবে।আরও পড়ুন:নির্মম, পৈশাচিক! সামিউল হত্যার আসামি কামরুল সৌদিতে গ্রেপ্তার ফেসবুকে দিতেই নির্যাতনের ভিডিওচিত্র ধারণ করা হয়
