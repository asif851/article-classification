
২০০৯ সাল থেকে কার্যকর হওয়া তথ্য অধিকার আইনের আওতায় তথ্য প্রাপ্তি নিশ্চিত করতে গতকাল মঙ্গলবার সকালে ময়মনসিংহে এক মতবিনিময় সভা অনুষ্ঠিত হয়। জেলা প্রশাসকের সম্মেলনকক্ষে সভার আয়োজন করে তথ্য বিভাগ। সভায় জেলা জ্যেষ্ঠ তথ্য কর্মকর্তা শামছুল হকের সভাপতিত্বে প্রধান অতিথি হিসেবে উপস্থিত ছিলেন অতিরিক্ত জেলা প্রশাসক (সার্বিক) হারুন অর রশিদ। আয়োজকদের পক্ষ থেকে বলা হয়, সরকারের সংশ্লিষ্ট মন্ত্রণালয়ের নির্দেশেই তথ্য অধিকার আইন সম্পর্কে মানুষকে জানাতে গণমাধ্যমকর্মীদের সঙ্গে এই মতবিনিময় সভা।
