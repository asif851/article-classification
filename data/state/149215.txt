
পৃথক তিন মামলায় বিএনপির ভাইস চেয়ারম্যান সাদেক হোসেন খোকার ৬ মাসের অন্তর্বর্তীকালীন জামিন মঞ্জুর করেছেন হাইকোর্ট। ফলে তাঁর কারামুক্তিতে কোনো বাধা নেই বলে জানিয়েছেন সংশ্লিষ্ট আইনজীবী।আজ রোববার বিচারপতি নাঈমা হায়দার ও বিচারপতি জাফর আহমেদের সমন্বয়ে গঠিত হাইকোর্ট বেঞ্চ খোকার জামিন আবেদনের শুনানি নিয়ে এ আদেশ দেন।যাত্রাবাড়ী থানার দুই মামলায় ও মতিঝিল থানার এক মামলায় আজ সাদেক হোসেন খোকার জামিন আবেদন করা হয়।৪ ডিসেম্বর খোকা গ্রেপ্তার হন। ৪ ফেব্রুয়ারি ছয় মামলায় তিনি অন্তর্বর্তীকালীন জামিন পান।খোকার পক্ষে লড়েন আইনজীবী মাহবুব উদ্দিন খোকন ও সাকিব মাহবুব।
