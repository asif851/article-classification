
পশ্চিম আফ্রিকার মালিতে মাইন বিস্ফোরণে জাতিসংঘ শান্তিরক্ষী বাহিনীতে নিয়োজিত বাংলাদেশের চার সেনাসদস্য নিহত হয়েছেন। আহত হয়েছেন আরও চার সেনা। স্থানীয় সময় বুধবার বেলা আড়াইটার দিকে দোয়েঞ্জা এলাকায় এই বিস্ফোরণ ঘটে বলে জানিয়েছে বাংলাদেশের আন্তবাহিনী জনসংযোগ পরিদপ্তর (আইএসপিআর)।নিহত সেনাসদস্যরা হলেন ওয়ারেন্ট অফিসার আবুল কালাম, পিরোজপুর (৩৭ এডি রেজিঃ আর্টিঃ), ল্যান্স কর্পোরাল আকতার, ময়মনসিংহ (৯ ফিল্ড রেজিঃ আর্টিঃ), সৈনিক রায়হান, পাবনা (৩২ ইবি), সৈনিক (পাচক) জামাল, চাঁপাইনবাবগঞ্জ (৩২ ইবি)।
আহত চার সেনা সদস্যরা হলেন কর্পোরাল রাসেল, নওগাঁ (৩২ ইবি), সৈনিক আকরাম, রাজবাড়ী (৩২ ইবি), সৈনিক নিউটন, যশোর, সৈনিক রাশেদ, কুড়িগ্রাম (৩২ ইবি)। তাঁরা চিকিৎসাধীন।
মালিতে নিয়োজিত বাংলাদেশের অন্য শান্তিরক্ষীরা নিরাপদে আছেন বলে জানিয়েছে আইএসপিআর।
