
ভাষাসৈনিক আবদুস সামাদ (৮৪) গত শুক্রবার দিবাগত রাত পৌনে দুইটায় ব্রাহ্মণবাড়িয়া শহরের জেল রোডের নিজ বাসভবনে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, তিন ছেলে ও দুই মেয়ে রেখে গেছেন। আজ রোববার বাদ জোহর ব্রাহ্মণবাড়িয়া শহরের টেংকেরপাড় ময়দানে তাঁর প্রথম জানাজা হবে। পরে গ্রামের বাড়ি সরাইল উপজেলার নোয়াগাঁও গ্রামে দ্বিতীয় জানাজা শেষে তাঁর মরদেহ পারিবারিক কবরস্থানে দাফন করা হবে। 
