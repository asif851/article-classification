
ব্রাহ্মণবাড়িয়ার কসবায় গতকাল শুক্রবার দুপুরে জুয়া খেলার অভিযোগে আট ব্যক্তিকে এক মাসের কারাদণ্ড ও ১০০ টাকা করে জরিমানা করেছেন ভ্রাম্যমাণ আদালত। উপজেলা নির্বাহী কর্মকর্তা (ইউএনও) জালাল সাইফুর রহমান আদালত পরিচালনা করেন। গত বৃহস্পতিবার রাতে উপজেলার বায়েক ইউনিয়নের কোল্লাপাথর গ্যাসফিল্ড-সংলগ্ন আবুল কালাম আজাদের দোকানে জুয়ার আসর থেকে পুলিশ ওই আটজনকে আটক করে। কসবা থানার এসআই প্রেমধন মজুমদার বলেন, সাজা প্রদানের পর ওই আটজনকে ব্রাহ্মণবাড়িয়ায় জেলহাজতে পাঠানো হয়েছে।  কসবা (ব্রাহ্মণবাড়িয়া) প্রতিনিধি
