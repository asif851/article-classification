
পটুয়াখালীর কলাপাড়া উপজেলার নবগঠিত তিনটি ইউনিয়নসহ পাঁচটি ইউনিয়ন পরিষদের (ইউপি) নির্বাচন গতকাল বুধবার শান্তিপূর্ণভাবে অনুষ্ঠিত হয়েছে। এক সপ্তাহ আগে ঘূর্ণিঝড় মহাসেনের ছোবলে ক্ষতবিক্ষত এই পাঁচ ইউনিয়নের ভোটাররা স্বতঃস্ফূর্তভাবে ভোটকেন্দ্রগুলোতে উপস্থিত হন।উপজেলার নবগঠিত তিনটি ইউনিয়ন চম্পাপুর, বালিয়াতলী, ডাবলুগঞ্জ ও ধানখালী এবং মিঠাগঞ্জ ইউপির নির্বাচন গতকাল সম্পন্ন হয়েছে। সকাল আটটা থেকে বিকেল চারটা টানা ভোট গ্রহণ করা হয়। গত বৃহস্পতিবার সকালে কলাপাড়া উপজেলায় ঘূর্ণিঝড় মহাসেনে ব্যাপক ক্ষতি হয়। ধ্বংসযজ্ঞের শিকার এই পাঁচটি ইউনিয়নের মানুষ এখনো ঘুরে দাঁড়াতে পারেনি।উপজেলা নির্বাচন কর্মকর্তা (ভারপ্রাপ্ত) মো. ছিদ্দিকুর রহমান বলেন, প্রতিটি ইউনিয়নে তিনজন করে নির্বাহী ম্যাজিস্ট্রেটসহ আইনশৃঙ্খলা বাহিনী দায়িত্বে নিয়োজিত ছিল। ভোট পড়েছে ৮০ শতাংশ।
