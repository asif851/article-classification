
জামালপুরের সরিষাবাড়ীতে গত শনিবার গভীর রাতে ঝড়ে চর রৌহা গ্রামের ২০টি ঘরবাড়ি বিধ্বস্ত হয়েছে। এ সময় দুই শিশুসহ তিনজন টিনে কাটা পড়ে ও গাছের নিচে পড়ে আহত হয়েছে।ঝড়ে ক্ষতিগ্রস্তদের সূত্রে জানা গেছে, সাতপোয়া ইউনিয়নের চর রৌহা গ্রামে শনিবার গভীর রাতে ঝড়ে পাঁচ শতাধিক গাছপালা উপড়ে পড়ে।এ সময় টিনে কাটা পড়ে চর রৌহা গ্রামের নজরুল ইসলামের ছেলে স্বাধীন (৬), সম্পদ (৮) ও গাছের নিচে পড়ে আলম মিয়া (৩৮) আহত হন।তাঁদের উপজেলা স্বাস্থ্য কমপ্লেক্সে ভর্তি করা হয়েছে। ঘরের নিচে চাপা পড়ে ও টিনে কাটা পড়ে নজরুল ইসলামের চারটি ভেড়া মারা গেছে।
