
মুন্সিগঞ্জে সদর, গজারিয়া ও শ্রীনগর উপজেলা থেকে গত বুধবার ও গতকাল বৃহস্পতিবার তিনটি লাশ উদ্ধার করেছে পুলিশ।পুলিশ সূত্রে জানা যায়, গতকাল বৃহস্পতিবার সকালে সদর উপজেলার সিপাহীপাড়ায় বৃদ্ধার লাশ পড়ে থাকতে দেখে এলাকাবাসী পুলিশকে খবর দেয়। পুলিশ গিয়ে লাশ উদ্ধার করে ময়নাতদন্তের জন্য হাসপাতালের মর্গে পাঠায়।সদর থানার ভারপ্রাপ্ত কর্মকর্তা আবুল খায়ের ফকির জানান, বৃদ্ধার মৃত্যুর সঠিক কারণ জানা যায়নি।এর আগে গত বুধবার দুপুরে গজারিয়া উপজেলার ভরসা ম্যাচ কারখানার কাছ থেকে অজ্ঞাত (৪৫) ব্যক্তির লাশটি উদ্ধার করে ময়নাতদন্তের জন্য মুন্সিগঞ্জ জেনারেল হাসপাতাল মর্গে পাঠানো হয়।গজারিয়া থানার উপপরিদর্শক হায়দার আলী জানান, লাশের শরীরের বিভিন্ন স্থানে আঘাতের চিহ্ন পাওয়া গেছে। ধারণা করা হচ্ছে, দুর্বৃত্তরা কোথাও হত্যা করে লাশ এখানে ফেলে রেখে গেছে। এ ব্যাপারে মামলা হয়েছে।এদিকে বুধবার বিকেলে শ্রীনগর উপজেলার দেলভোগ এলাকায় সেতুর কাছ থেকে শাহীন (৩৫) নামের একজনের লাশ উদ্ধার করে পুলিশ।শ্রীনগর থানার ওসি মো. মাহবুবুর রহমান প্রথম আলোকে জানান, শাহীন মানসিকভাবে ভারসাম্যহীন বলে সবাই জানায়। তার বাড়ি শ্রীনগর উপজেলার কামারগাঁও গ্রামে।
