
বৌদ্ধদের তীর্থস্থান ভারতের বুদ্ধ গয়া মহাবিহারে বোমা হামলার ঘটনার নিন্দা জানিয়েছে বাংলাদেশে বসবাসকারী বৌদ্ধ সম্প্রদায়। গতকাল সোমবার নগরের প্রেসক্লাবের সামনে এক মানববন্ধন থেকে নিন্দার পাশাপাশি বাংলাদেশের মন্দির ও বৌদ্ধ সম্প্রদায়ের নিরাপত্তার দাবি জানানো হয়।বাংলাদেশের বৌদ্ধ সমাজ সুরক্ষা কমিটি এই মানববন্ধনের আয়োজন করে। সংগঠনের কো-চেয়ারম্যান অজিত রঞ্জন বড়ুয়া, আজতনন্দ মহাস্থবির, অধ্যাপক বিকিরণ প্রসাদ বড়ুয়া প্রমুখ এতে বক্তব্য দেন।
