

চলেছে ভ্যান। কোলে এক নাতি। পেছনে নাতনি। ভাগনে ও ভাগনের বউকে নিয়ে হাস্যোজ্জ্বল মুখে ঘুরছেন নিজ এলাকা। গ্রামীণ পরিবেশে ফিরে গেলেন যেন সেই শৈশবে। ফেসবুকে প্রধানমন্ত্রী শেখ হাসিনার এমন স্বতঃস্ফূর্ত ছবি রীতিমতো ভাইরাল হয়ে গেছে। 
আজ শুক্রবার সকালে ঢাকায় ফেরার আগে গোপালগঞ্জের টুঙ্গিপাড়ায় ভ্যানে চেপে নিজ এলাকা ঘুরে দেখেন প্রধানমন্ত্রী। এ সময় তাঁর সঙ্গে ছিলেন প্রধানমন্ত্রীর ভাগনে রাদওয়ান মুজিব সিদ্দিক ও তাঁর স্ত্রী-সন্তানেরা।
