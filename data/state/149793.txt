
চট্টগ্রাম মেডিকেল কলেজের প্রধান ছাত্রাবাসের সামনের চত্বর থেকে মিতসুবিশি ব্র্যান্ডের একটি বিলাসবহুল জিপ (ব্যক্তিগত গাড়ি) জব্দ করেছেন শুল্ক গোয়েন্দা ও তদন্ত অধিদপ্তরের কর্মকর্তারা।¯গতকাল সোমবার বেলা সাড়ে তিনটার দিকে শুল্ক গোয়েন্দাদের একটি দল সেখানে গিয়ে গাড়িটি জব্দ করেন। শুল্কমুক্ত সুবিধার অপব্যবহার করে গাড়িটি আমদানি করা হয়েছিল বলে ধারণা করা হচ্ছে।শুল্ক গোয়েন্দা ও তদন্ত অধিদপ্তরের সহকারী পরিচালক তারেক মাহমুদ প্রথম আলোকে বলেন, গাড়িটি লক (বন্ধ) করা অবস্থায় ছিল।এর আগে গত বছরের আগস্ট মাসে চট্টগ্রামের আমিরবাগ আবাসিক এলাকা থেকে একটি রেঞ্জ রোভার গাড়ি জব্দ করেছিল শুল্ক গোয়েন্দা ও তদন্ত অধিদপ্তর। এ ছাড়া অলংকার মোড়ের একটি পেট্রলপাম্প থেকে পোরশে ব্র্যান্ডের আরও একটি গাড়ি জব্দ করা হয়। শুল্ক গোয়েন্দার অভিযানে জব্দ হওয়া ওই দুটি গাড়ি পর্যটন সুবিধায় শুল্ক-কর ছাড়া আনা হয়েছিল।
