
বগুড়ার ধুনটে মাদক সেবনের দায়ে রনজু মিয়া (৩০) নামের এক তরুণকে নয় মাসের কারাদণ্ড দেওয়া হয়েছে। গত সোমবার রাত আটটার দিকে ইউএনও ও ভ্রাম্যমাণ আদালতের নির্বাহী হাকিম হাফিজুর রহমান এ দণ্ডাদেশ দেন। পুলিশ ও আদালত সূত্রে জানা যায়, উপজেলা বেড়ের বাড়ি গ্রামের রনজু মিয়া মাদক সেবন করে এলাকায় চুরি-ছিনতাইসহ নানা অপরাধমূলক কাজের সঙ্গে জড়িয়ে পড়েন। সোমবার বিকেলে পুলিশ তাঁকে নিজ গ্রাম থেকে মাদকাসক্ত অবস্থায় গ্রেপ্তার করে। ধুনট থানার ওসি মিজানুর রহমান বলেন, রনজু মিয়াকে কারাগারে পাঠানো হয়েছে। 
