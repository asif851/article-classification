
মেয়ে আজালিয়া জয় পার্সির ছবি টুইটারে প্রকাশ করলেন মা টিউলিপ রেজওয়ানা সিদ্দিক। আজালিয়ার ছবিটি টুইটারে প্রথম টুইট করেন টিউলিপের স্বামী ক্রিস পার্সি। পরে সেই ছবি রিটুইট করেন টিউলিপ।৯ এপ্রিল এক টুইট বার্তায় বঙ্গবন্ধু শেখ মুজিবুর রহমানের নাতনি টিউলিপ সন্তান হওয়ার খবর দেন। লন্ডনে রয়্যাল ফ্রি হাসপাতালে মেয়েশিশুর জন্ম দেন প্রধানমন্ত্রী শেখ হাসিনার বোনের এই মেয়ে।শফিক সিদ্দিক ও শেখ রেহানার তিন সন্তানের মধ্যে বড় মেয়ে ও দ্বিতীয় সন্তান টিউলিপ। তিনি লন্ডনের হ্যাম্পস্টেড অ্যান্ড কিলবার্ন আসনের লেবার পার্টির এমপি।টিউলিপের জন্ম যুক্তরাজ্যের লন্ডনের মিচ্যাম এলাকায়, ১৯৮২ সালের ১৬ সেপ্টেম্বর। তিনি ২০১৩ সালে উইলিয়াম সেন্ট জন পার্সিকে বিয়ে করেন।
