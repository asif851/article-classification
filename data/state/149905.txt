
চট্টগ্রামের মতিঝর্ণা এলাকায় ইয়াবা বড়ি বিক্রির দায়ে দুজনকে কারাদণ্ড দিয়েছেন ভ্রাম্যমাণ আদালত। গতকাল শনিবার জেলা প্রশাসনের নির্বাহী ম্যাজিস্ট্রেট মো. শাহাদাত হোসেন এ দণ্ড দেন। চট্টগ্রাম মাদকদ্রব্য নিয়ন্ত্রণ অধিদপ্তর মেট্রো উপ-অঞ্চলের উদ্যোগে এ অভিযান চালানো হয়।দণ্ডপ্রাপ্ত ব্যক্তিরা হচ্ছেন শাহনাজ বেগম (৩০) ও মো. রুবেল (২২)। এঁদের মধ্যে শাহনাজ বেগমকে এক বছর ও রুবেলকে দুই বছর কারাদণ্ড দেওয়া হয়েছে।চট্টগ্রাম মাদকদ্রব্য নিয়ন্ত্রণ অধিদপ্তর মেট্রো উপ-অঞ্চলের তত্ত্বাবধায়ক চৌধুরী ইমরুল হাসান জানান, দণ্ডপ্রাপ্ত ব্যক্তিরা মাদক ব্যবসায়ী। তাঁদের কাছে ৬২টি ইয়াবা বড়ি পাওয়া গেছে।
