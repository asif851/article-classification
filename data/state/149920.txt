
মোজাফফর আলী আকন্দ
ফরিদপুর জেলা মুক্তিযোদ্ধা সংসদের সাবেক কমান্ডার ও শহরের ঝিলটুলী মহল্লার বাসিন্দা মোজাফফর আলী আকন্দ ওরফে মোজাম (৬৬) গত রোববার রাতে রাজধানীর একটি হাসপাতালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি দুই ছেলে ও এক মেয়ে রেখে গেছেন। গতকাল সোমবার বাদ জোহর ফরিদপুর অম্বিকা ময়দানে তাঁর জানাজা অনুষ্ঠিত হয়। পরে রাষ্ট্রীয় মর্যাদায় শহরের আলীপুর কবরস্থানে তাঁকে দাফন করা হয়। 
