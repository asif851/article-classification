
সুপ্রিম কোর্টের রেজিস্ট্রার হিসেবে নিয়োগ পেয়েছেন জেলা জজ এস এম কুদ্দুস জামান। প্রধান বিচারপতি মো. মোজাম্মেল হোসেনের সঙ্গে পরামর্শক্রমে তাঁকে এ পদে নিয়োগ দিয়ে গতকাল বৃহস্পতিবার আইন, বিচার ও সংসদবিষয়ক মন্ত্রণালয় প্রজ্ঞাপন জারি করে। গত ১০ সেপ্টেম্বর সুপ্রিম কোর্টের রেজিস্ট্রার এ কে এম শামসুল ইসলাম অবসরে যান। এর পর থেকে কুদ্দুস জামান ভারপ্রাপ্ত রেজিস্ট্রার হিসেবে দায়িত্ব পালন করছিলেন।
