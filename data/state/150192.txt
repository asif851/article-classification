
নীলফামারী-২ সদর আসনের সাবেক সাংসদ আহসান আহমেদ (৮১) গতকাল শুক্রবার দুপুরে ঢাকার একটি হাসপাতালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি ছয় ছেলে, নাতী-নাতনিসহ অনেক গুণগ্রাহী রেখে গেছেন।আহসান আহমেদের ছেলে শহীদ জাহাঙ্গীর আলম জানিয়েছেন, শুক্রবার বিকেলে সংসদ ভবনের দক্ষিণ প্লাজায় জানাজা শেষে সন্ধ্যায় লাশ নীলফামারীতে নেওয়া হবে। আজ শনিবার বাদ জোহর নীলফামারী কেন্দ্রীয় ঈদগাহ মাঠে দ্বিতীয় দফায় জানাজা অনুষ্ঠিত হবে। এরপর বাদ আসর গ্রামের বাড়ি জেলা সদরের রামনগর ইউনিয়নের চয়ন নগরে তৃতীয় দফা জানাজা শেষে পারিবারিক কবরস্থানে তাঁকে দাফন করা হবে।আহসান আহমেদের মৃত্যুতে সংস্কৃতিমন্ত্রী আসাদুজ্জামান নূর গভীর শোক প্রকাশ করেছেন।
 
