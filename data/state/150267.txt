
জঙ্গিবাদ নিয়ে বিএনপির চেয়ারপারসন খালেদা জিয়ার সাম্প্রতিক ঐক্যের ডাককে লোক দেখানো বলে মন্তব্য করেছেন আওয়ামী লীগের প্রচার ও প্রকাশনা সম্পাদক হাছান মাহমুদ। গত শুক্রবার বিকেলে চট্টগ্রাম নগরের দেওয়ানজি পুকুরের বাসায় আয়োজিত সংবাদ সম্মেলনে তিনি এ মন্তব্য করেন।
হাছান মাহমুদ বলেন, জঙ্গিবাদ এখন বৈশ্বিক সমস্যা। এই সমস্যা মোকাবিলায় জাতীয় ঐক্য প্রয়োজন। তবে সেই ঐক্য হবে যারা জঙ্গিবাদকে আশ্রয়-প্রশ্রয় দেয় না, জঙ্গিবাদের পৃষ্ঠপোষকতা করে না, যুদ্ধাপরাধীদের লালন করে না, সেই সব রাজনৈতিক দলের সঙ্গে।
সংবাদ সম্মেলনে উপস্থিত ছিলেন আওয়ামী লীগের কেন্দ্রীয় কমিটির সদস্য আমিনুল ইসলাম, ডেনমার্ক আওয়ামী লীগের সাধারণ সম্পাদক বিদ্যুৎ বড়ুয়া প্রমুখ।
