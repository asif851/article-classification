
স্বরাষ্ট্রমন্ত্রী মহীউদ্দীন খান আলমগীর বলেছেন, জঙ্গিবাদ দৃঢ়তার সঙ্গে দমন করার ব্যাপারে বর্তমান সরকার দৃঢ়প্রতিজ্ঞ।আজ শনিবার দুপুরে চাঁদপুরের কচুয়া উপজেলা মিলনায়তনে মুক্তিযোদ্ধাদের মধ্যে আর্থিক সহায়তা ও ঢেউটিন বিতরণ শেষে সাংবাদিকদের প্রশ্নের জবাবে তিনি এ কথা বলেন।স্বরাষ্ট্রমন্ত্রী অভিযোগ করেন, হেফাজত ও এ-জাতীয় প্রতিষ্ঠান ধর্মের মোড়কে ব্যবসা করছে। মানুষকে বিভ্রান্ত করছে। তাদের প্রতিহত করে বাংলাদেশকে মুক্তিযোদ্ধাদের আদর্শ অনুযায়ী প্রতিষ্ঠিত করা হবে বলে মন্ত্রী জানান। এ ব্যাপারে তিনি দেশবাসীর সহযোগিতা চান।মহীউদ্দীন খান আলমগীর জানান, বর্তমান সরকারের আমলে বিজিবি ও পুলিশ বিভাগে জনবল নিয়োগ করা হবে। এসব নিয়োগের ক্ষেত্রে মুক্তিযোদ্ধদের সন্তানেরা অগ্রাধিকার পাবেন।মুক্তিযোদ্ধাদের মধ্যে সাড়ে আট লাখ টাকা ও ৯০ বান্ডিল টিন বিতরণ করেন মন্ত্রী।এ সময় উপস্থিত ছিলেন কচুয়া উপজেলা নির্বাহী কর্মকর্তা (ইউএনও) মো. জিয়া উদ্দিন সুমন, উপজেলা চেয়ারম্যান আইয়ুব আলী পাটোয়ারি প্রমুখ।
