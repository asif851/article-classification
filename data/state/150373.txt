
ঢাকা-চট্টগ্রাম মহাসড়কের কুমিল্লা অংশে কোনো যানজট নেই। তবে গজারিয়ার ভাতেরচর থেকে মেঘনা সেতু পর্যন্ত তিন কিলোমিটার ও সোনারগাঁ চৌরাস্তা থেকে মদনপুরের কেউঢালা পর্যন্ত তিন কিলোমিটার এলাকায় তীব্র যানজট রয়েছে। আজ মঙ্গলবার ভোররাত থেকে এই যানজটের শুরু হয়।
ভবেরচর হাইওয়ে পুলিশ ফাঁড়ির ভারপ্রাপ্ত কর্মকর্তা (ওসি) সাইফুল ইসলাম মজুমদার বলেন, যান চলাচল স্বাভাবিক করার চেষ্টা চলছে।
দাউদকান্দি উপজেলার সুন্দরপুর গ্রামের চিকিৎসক ফরহাদ প্রধান দাউদকান্দির শহীদনগর থেকে ঢাকা যাচ্ছেন। তিনি জানালেন, সকাল ছয়টায় বাসে রওনা দিয়েছেন তিনি। সাড়ে নয়টায় কাঁচপুর পর্যন্ত আসতে পেরেছেন। স্বাভাবিক সময়ে এক ঘণ্টাও লাগে না এই দূরত্ব পার হতে।
 
