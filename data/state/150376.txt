
লালমনিরহাটের আদিতমারী ও ঠাকুরগাঁও সদর উপজেলায় মেরি স্টোপসের উদ্যোগে গতকাল শনিবার দুস্থদের মধ্যে শীতবস্ত্র বিতরণ করা হয়েছে।আদিতমারীর মহিষখোঁচা ইউনিয়নের চৌরাহা মাদ্রাসার মাঠে দক্ষিণ বালাপাড়া, চণ্ডীমারী, গোবর্ধন ও শংকর গ্রামের শীতার্তদের মাঝে ২০০ কম্বল, ১০০ সোয়েটার এবং ৫০টি মাফলার বিতরণ করা হয়।একই দিন ঠাকুরগাঁও সদর উপজেলার কালীতলা আদিবাসী পল্লিতে দুস্থ শীতার্তদের মধ্যে ১৫০টি কম্বল, ১২০টি সোয়েটার ও শতাধিক মাফলার বিতরণ করা হয়।মেরি স্টোপস ঢাকা কার্যালয়ের কর্মসূচি কর্মকর্তা তানজিমুল ইসলাম বলেন, ‘আমরা সাধ্য অনুযায়ী উত্তরাঞ্চলে শীতবস্ত্র দিয়ে সহায়তা করার চেষ্টা চালিয়ে যাচ্ছি।’
