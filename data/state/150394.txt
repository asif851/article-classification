
চট্টগ্রাম সরকারি উচ্চবিদ্যালয়ের ৯৩ ব্যাচের প্রাক্তন ছাত্রদের পঞ্চম পুনর্মিলনী অনুষ্ঠান ২১ ফ্রেব্রুয়ারি ভাটিয়ারী গলফ্ ক্লাবে অনুষ্ঠিত হয়। মোহাম্মদ আলী শাহীনের উপস্থাপনায় উৎসবমুখর পরিবেশে দিনব্যাপী অনুষ্ঠানের উল্লেখযোগ্য দিক ছিল অমর একুশের গান পরিবেশন, সাবেক শিক্ষকদের সম্মাননা স্মারক প্রদান, স্মৃতিচারণা, ক্রীড়া প্রতিযোগিতা, মধ্যাহ্নভোজ, সাংস্কৃতিক অনুষ্ঠান ও রাফেল ড্র ।সাংস্কৃতিক অনুষ্ঠানে কণ্ঠশিল্পী রাজীব ভট্টাচার্য আমি বাংলার গান গাই, মুখরিত জীবনের চলার বাঁকে, যতীন স্যারের ক্লাসে, শ্রাবণের মেঘগুলো প্রভৃতি স্কুলজীবনের স্মৃতি জাগানিয়া গান একের পর এক পরিবেশন করে হলভর্তি দর্শকদের মাতিয়ে রাখেন। কর্মময় জীবনের শত ব্যস্ততা ভুলে বিদ্যালয়ের প্রাক্তন ছাত্ররা সেদিন নেচে–গেয়ে উল্লাসে মেতে ওঠেন। কবিতা আবৃত্তি করেন বনকুসুম বড়ুয়া। অন্যান্যের মধ্যে সংগীত পরিবেশন করেন শিল্পী মোস্তাফিজুর রহমান, রুম্পা খান, শুভাগত চৌধুরী প্রমুখ। সাংস্কৃতিক অনুষ্ঠানে ছোটদের আকর্ষণীয় নৃত্য পরিবেশনা সবার নজর কাড়ে। পরে র্যা ফেল ড্রয়ের মাধ্যমে অনুষ্ঠান শেষ হয়। বিজ্ঞপ্তি
