
রাজধানীর তেজগাঁও এলাকার একটি হোটেলের কক্ষ থেকে এক ব্যক্তির লাশ উদ্ধার করেছে পুলিশ।
গতকাল সোমবার রাত সাড়ে আটটার দিকে তাঁর লাশ উদ্ধার হয়। ফার্মগেট রয়্যাল গ্র্যান্ড নামের ওই হোটেল কর্তৃপক্ষ সূত্রে জানা যায়, ওই ব্যক্তির নাম মীর হোসেন (৫২)। ১৫ জানুয়ারি তিনি হোটেলে ওঠেন। রাতের খাবারের জন্য ডাকাডাকি করেও ভেতর থেকে কোনো সাড়াশব্দ পাওয়া যায়নি। এরপর পুলিশে খবর দেওয়া হয়।
তেজগাঁও থানার উপপরিদর্শক (এসআই) খোরশেদ আলম পরে মীর হোসেনের লাশ উদ্ধার করেন।
হাসপাতালের ক্যাম্প ইনচার্জ উপপরিদর্শক (এসআই) বাচ্চু মিয়া বিষয়টি জানিয়েছেন।
