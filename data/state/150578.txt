
বাংলাদেশ ইউনিভার্সিটিতে দুই দিনব্যাপী ফ্রি মেডিকেল চেকআপ গতকাল বৃহস্পতিবার শেষ হয়েছে। ইউনিভার্সিটির ফার্মেসি অ্যাসোসিয়েশন ক্লাবের উদ্যোগে অনুষ্ঠিত ক্যাম্পে সংগঠনের সদস্যরা বিনা মূল্যে প্রায় এক হাজার সাধারণ মানুষের রক্তের গ্রুপ পরীক্ষা, রক্তচাপ নির্ণয়, রক্তের গ্লুকোজ নির্ণয় এবং সাধারণ স্বাস্থ্য-সম্পর্কিত বিভিন্ন তথ্য ও সেবা প্রদান করে থাকে। গত বুধবার দুই দিনব্যাপী ফ্রি স্বাস্থ্যসেবার আনুষ্ঠানিক উদ্বোধন করেন বাংলাদেশ ইউনিভার্সিটির বোর্ড অব ট্রাস্টিজের সেক্রেটারি এম এ গোলাম দস্তগীর। এ সময় অন্যান্যের মধ্যে উপস্থিত ছিলেন ইউনিভার্সিটির ভারপ্রাপ্ত উপাচার্য, রেজিস্ট্রার ইনচার্জসহ শিক্ষক, কর্মকর্তা ও ছাত্রছাত্রীরা। বিজ্ঞপ্তি।
