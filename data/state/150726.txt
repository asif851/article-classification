
ফেসবুকে প্রধানমন্ত্রী শেখ হাসিনা ও তাঁর ছেলে সজীব ওয়াজেদ জয় সম্পর্কে অবমাননাকর মন্তব্য করার অভিযোগে চট্টগ্রামের সাতকানিয়া থেকে মো. সাইফুল ইসলাম নামে শিবিরের এক কর্মীকে গ্রেপ্তার করা হয়েছে। গত মঙ্গলবার রাতে উপজেলার মাদার্শা ইউনিয়নের চেয়ারম্যানপাড়ার বাড়ি থেকে তাঁকে গ্রেপ্তার করে পুলিশ।সাতকানিয়া থানার এসআই মো. হেলাল উদ্দিন ফারুকী ঘটনার সত্যতা নিশ্চিত করেছেন।
