
‘শিশু শিশু সকল শিশু, সকল শিশুই আমার শিশু’ এ স্লোগান নিয়ে শেরপুরে শিশু সুরক্ষা ও নিরাপত্তাবিষয়ক দিনব্যাপী কর্মশালা হয়েছে। ওয়ার্ল্ড ভিশন বাংলাদেশ ও জেলা শিশু একাডেমী যৌথভাবে গতকাল বুধবার জেলা শহরের একটি কমিউনিটি সেন্টারে এ কর্মশালার আয়োজন করে। কর্মশালায় প্রধান অতিথি ছিলেন জেলা প্রশাসক মোহাম্মদ জাকীর হোসেন। মূল প্রবন্ধ উপস্থাপন করেন সংস্থার শিক্ষাবিষয়ক কর্মকর্তা সুজিত বনোয়ারী। কর্মশালায় বক্তব্য দেন সমাজসেবা অধিদপ্তর, শেরপুরের উপপরিচালক মো. ওয়াহিদুজ্জামান, জেলা মহিলা সংস্থার সভানেত্রী শামছুন্নাহার কামাল, জেলা শিশুবিষয়ক কর্মকর্তা মো. আসলাম খান, প্রেসক্লাবের সাধারণ সম্পাদক সাবিহা জামান, শিশু সংগঠক হাকিম বাবুল, মমিনুল ইসলাম প্রমুখ। 
