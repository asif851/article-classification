
গাজীপুরের কালিয়াকৈর উপজেলার সোনাতলা এলাকায় ব্যাটারিচালিত অটোরিকশার চাকায় ওড়না পেঁচিয়ে সাদিয়া আক্তার (১১) নামের এক স্কুলছাত্রীর মৃত্যু হয়েছে। গতকাল শনিবার সন্ধ্যার দিকে মৌচাক-ফুলবাড়িয়া আঞ্চলিক সড়কে এ দুর্ঘটনা ঘটে। সাদিয়া উপজেলার পিঁপড়াসিট এলাকার লোকমান হোসেনের মেয়ে ও পিঁপড়াসিট প্রাথমিক বিদ্যালয়ের পঞ্চম শ্রেণির ছাত্রী। জানা যায়, সাদিয়া মা-বাবার সঙ্গে নানার বাড়ি উপজেলার ঠেঙ্গারবান্দ থেকে অটোরিকশায় করে নিজ বাড়িতে ফিরছিল। সোনাতলায় অটোরিকশার চাকায় ওড়না পেঁচিয়ে তার মৃত্যু হয়। গাজীপুর প্রতিনিধি
