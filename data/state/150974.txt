
বাংলাদেশ কলেজ-বিশ্ববিদ্যালয় শিক্ষক সমিতি (বাকবিশিস) সুনামগঞ্জ জেলা শাখার উদ্যোগে এমপিওভুক্ত প্রতিষ্ঠানের শিক্ষক-কর্মচারীদের বার্ষিক প্রবৃদ্ধি ও বাংলা নববর্ষ ভাতা প্রদানের দাবিতে গতকাল বৃহস্পতিবার সুনামগঞ্জে মানববন্ধন হয়েছে। বেলা ১১টায় পৌর শহরের আলফাত স্কয়ারে এই মানববন্ধন হয়। মানববন্ধন চলাকালে বক্তব্য দেন সংগঠনের জেলা শাখার উপদেষ্টা চিত্তরঞ্জন তালুকদার, সভাপতি শুভংকর তালুকদার, সহসভাপতি আবদুল বাতেন, সাধারণ সম্পাদক মো. জামাল হোসেন, শিক্ষক শাহিনা চৌধুরী, দুলাল মিয়া, কাঞ্চন বৈদ্য প্রমুখ। বক্তারা বাংল নববর্ষ শুরুর আগেই নববর্ষ ভাতা ও বার্ষিক প্রবৃদ্ধি প্রদানের জন্য সরকারের প্রতি আহ্বান জানান। 
