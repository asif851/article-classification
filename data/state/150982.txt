
রাজধানীর পল্লবী এলাকার নিখোঁজ ব্যবসায়ী মমিন বক্সের (৪০) লাশ উদ্ধার করেছে পুলিশ। আজ রোববার ভোরে পল্লবীর কালশী থেকে লাশটি উদ্ধার করা হয়।
নিহত ব্যক্তির স্বজন পরিচয় দেওয়া মৃণাল হকের ভাষ্য, রড-সিমেন্টের ব্যবসা করতেন মমিন। রাজধানীর মোহাম্মদপুর থেকে ৮ জুলাই নিখোঁজ হন তিনি।পুলিশের বরাত দিয়ে ঢাকা মেডিকেল কলেজ হাসপাতাল সূত্র জানায়, পল্লবী থানা পুলিশ আজ ভোরে মমিনের লাশ উদ্ধার করে ময়নাতদন্তের জন্য ঢাকা মেডিকেল কলেজ হাসপাতালের মর্গে পাঠায়।
