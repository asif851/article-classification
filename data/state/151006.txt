
প্রধানমন্ত্রীর কার্যালয়ের মুখ্যসচিব করা হয়েছে জনপ্রশাসন সচিব আবদুস সোবহান সিকদারকে। তিনি শেখ ওয়াহিদুজ্জামানের স্থলাভিষিক্ত হলেন। আজ ওয়াহিদুজ্জামান অবসর-উত্তর (পিআরএল) ছুটিতে যাচ্ছেন।
আজ মঙ্গলবার জনপ্রশাসন মন্ত্রণালয় এ বিষয়ে আদেশ জারি করেছে।
অন্যদিকে জনপ্রশাসন সচিব পদে নিয়োগ দেওয়া হয়েছে শিক্ষাসচিব কামাল আবদুল নাসের চৌধুরীকে। শিক্ষাসচিব করা হয়েছে নির্বাচন কমিশন সচিবালয়ের সচিব মো. সাদিককে। তাঁর জায়গায় ভারপ্রাপ্ত হিসেবে দায়িত্ব পেয়েছেন নির্বাচন কমিশনের অতিরিক্ত সচিব সিরাজুল ইসলাম।
আবদুস সোবহান সিকদার প্রথম আলোকে তথ্যের সত্যতা নিশ্চিত করেছেন।
 
