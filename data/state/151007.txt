
পিরোজপুরের নেছারাবাদ উপজেলায় মাদক সেবনের অভিযোগে জাহাঙ্গীর হোসেন (৪২) নামের এক ব্যক্তিকে ছয় মাসের বিনাশ্রম কারাদণ্ড দিয়েছেন ভ্রাম্যমাণ আদালত। গতকাল বৃহস্পতিবার দুপুরে ইউএনও মো. আবুল কালাম তালুকদার আদালত বসিয়ে এ সাজা দেন। জাহাঙ্গীর উপজেলার দক্ষিণ সোহাগদল গ্রামের বাসিন্দা। গতকাল বৃহস্পতিবার সকালে উপজেলার জগন্নাথকাঠি বন্দর থেকে জাহাঙ্গীরকে তিন গ্রাম গাঁজাসহ আটক করে পুলিশ। এরপর ভ্রাম্যমাণ আদালতে হাজির করা হলে আদালত তাঁকে ছয় মাসের কারাদণ্ড দিয়ে কারাগারে পাঠান।
