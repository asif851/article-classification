
জাহাঙ্গীরনগর বিশ্ববিদ্যালয়ে ২০১৩-১৪ শিক্ষাবর্ষের স্নাতক (সম্মান) প্রথম বর্ষের ভর্তি পরীক্ষা স্থগিত করা হয়েছে। ১৭ থেকে ২৯ ডিসেম্বর এ পরীক্ষা হওয়ার কথা ছিল। এর আগে একবার ভর্তি পরীক্ষার তারিখ পরিবর্তন করা হয়।গতকাল বুধবার বিশ্ববিদ্যালয়ের রেজিস্ট্রার আবু বকর সিদ্দিক জানান, দেশ ও বিশ্ববিদ্যালয়ের পরিবেশ স্বাভাবিক হলে ভর্তি পরীক্ষার নতুন তারিখ ঘোষণা করা হবে।উপাচার্যের ছুটি বৃদ্ধি: এদিকে উপাচার্য অধ্যাপক মো. আনোয়ার হোসেন চিকিৎসাজনিত ছুটি গতকাল ১০ দিন বাড়িয়েছেন। উপাচার্য এ নিয়ে চতুর্থবার ছুটি বাড়ালেন। গত ২০ নভেম্বর থেকে তিনি ছুটিতে রয়েছেন। গতকাল ভারপ্রাপ্ত উপাচার্য হিসেবে দায়িত্ব নেন সহ-উপাচার্য (শিক্ষা) অধ্যাপক এম এ মতিন।মিছিল: কাদের মোল্লার ফাঁসি কার্যকর করার দাবিতে গতকাল ১১টার দিকে বিশ্ববিদ্যালয়ের সমাজবিজ্ঞান অনুষদ থেকে মিছিল বের করে প্রগতিশীল ছাত্রজোট। একই দাবিতে ছাত্রলীগ ১২টার দিকে পরিবহন চত্বর থেকে মিছিল করে।
