
দিনাজপুরের চিরিরবন্দর উপজেলায় গতকাল রোববার পাঁচ দিনের তৃতীয় উপজেলা স্কাউট সমাবেশ শেষ হয়েছে। চিরিরবন্দর পাইলট উচ্চবিদ্যালয় মাঠে আয়োজিত ওই অনুষ্ঠানে প্রধান অতিথি ছিলেন চিরিরবন্দর উপজেলা পরিষদের চেয়ারম্যান আফতাব উদ্দিন মোল্লা। বাংলাদেশ স্কাউটস দিনাজপুর জেলার চিরিরবন্দর উপজেলা শাখার সভাপতি উপজেলা নির্বাহী কর্মকর্তা মোহাম্মদ মিজানুর রহমানের সভাপতিত্বে বিশেষ অতিথি হিসেবে ইউসুফ আলী, দিনাজপুর জেলা শিক্ষক সমিতির সভাপতি আহসানুল হক, সহসভাপতি মাহাতাব উদ্দিন সরকার প্রমুখ উপস্থিত ছিলেন। স্কাউট সমাবেশে উপজেলার ২৩টি প্রতিষ্ঠানের ২৪টি ইউনিট অংশগ্রহণ করে। সমাবেশ শেষে প্রতি ইউনিটকে সনদ ও পুরস্কার বিতরণ করা হয়।
