
বাংলাদেশের ওয়ার্কার্স পার্টির সাধারণ সম্পাদক ফজলে হোসেন বাদশা বলেছেন, ‘মানুষ পুড়িয়ে মেরে খালেদা জিয়া বাংলাদেশকে পাকিস্তান বানানোর যে স্বপ্ন দেখছেন, তা বাস্তবায়ন করতে দেওয়া হবে না।’গতকাল শুক্রবার বিকেলে বাংলাদেশ ছাত্রমৈত্রীর চট্টগ্রাম জেলা সম্মেলনে প্রধান অতিথির বক্তব্যে তিনি এ কথা বলেন।চট্টগ্রাম শহীদ মিনার প্রাঙ্গণে সম্মেলনের উদ্বোধন করা হয়। ছাত্রমৈত্রীর চট্টগ্রাম জেলা সভাপতি ফারুক আহমদের সভাপতিত্বে সম্মেলনে বিশেষ অতিথির বক্তব্য দেন ওয়ার্কার্স পার্টির চট্টগ্রাম জেলার সভাপতি আবু হানিফ ও সাধারণ সম্পাদক শামসুদ্দিন খালেদ সেলিম। সম্মেলনে অন্যান্যের মধ্যে বক্তব্য দেন ছাত্রমৈত্রীর কেন্দ্রীয় সভাপতি বাপ্পাদিত্য বসু, যুবমৈত্রীর কেন্দ্রীয় সাংগঠনিক সম্পাদক কায়সার আলম, ছাত্রমৈত্রীর কেন্দ্রীয় প্রচার ও প্রকাশনা সম্পাদক অর্ণব দেবনাথ।
