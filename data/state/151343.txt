
টাঙ্গাইলের সখীপুরে সাত বছরের এক শিশুকে ধর্ষণের অভিযোগ উঠেছে। আজ মঙ্গলবার বিকেল সাড়ে চারটার দিকে রক্তাক্ত অবস্থায় ওই শিশুকে প্রথমে সখীপুর উপজেলা স্বাস্থ্য কমপ্লেক্স ও পরে টাঙ্গাইল মেডিকেল কলেজ হাসপাতালে পাঠানো হয়েছে। সখীপুর উপজেলার বুড়িরচালা গ্রামে এ ঘটনা ঘটে।
শিশুটির বাবা অভিযোগ করেন, পাশের বাড়ির আবদুর রশিদের ছেলে সুজন মিয়া (১৮) বেলা আড়াইটার দিকে বাড়িতে কেউ না থাকার সুযোগে তাঁর মেয়েকে ধর্ষণ করে। মেয়েটির চিৎকারে লোকজন ছুটে আসে। তবে তার আগেই সুজন পালিয়ে যায়। পরে মেয়েটিকে রক্তাক্ত অবস্থায় সখীপুর হাসপাতালে নেওয়া হয়।
সখীপুর স্বাস্থ্য কমপ্লেক্সের জরুরি বিভাগের চিকিৎসক রোকেয়া আক্তার বলেন, ‘উপজেলা স্বাস্থ্য কমপ্লেক্সে ধর্ষণের পরীক্ষা-নিরীক্ষা করার সুযোগ নেই। তাই ধর্ষণের আলামত যাতে নষ্ট না হয় সেজন্য ওই শিশুকে টাঙ্গাইল মেডিকেল কলেজ হাসপাতালে পাঠানো হয়েছে।’ সখীপুর থানার ভারপ্রাপ্ত কর্মকর্তা (ওসি) বজলুর রশীদ সন্ধ্যায় প্রথম আলোকে বলেন, ‘ফোনে অভিযোগ পেয়ে সঙ্গে সঙ্গেই ওই ছেলেকে ধরতে পুলিশ পাঠানো হয়েছে।’
ধর্ষণের অভিযোগ ওঠা সুজনের পরিবারের কারও সঙ্গে যোগাযোগ করা সম্ভব হয়নি।
