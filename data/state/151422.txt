
হবিগঞ্জ জেলার চুনারুঘাট উপজেলার সাতছড়ি জাতীয় উদ্যান থেকে ৯৪৫৪টি গুলি, ৮০টি ম্যাগজিন, পাঁচটি ওয়ারলেস সেট ও ১১টি বক্স উদ্ধারের দাবি করেছে র‌্যাপিড অ্যাকশন ব্যাটালিয়ন (র‌্যাব)।
র‌্যাব-৯-এর অধিনায়ক রিয়াদ রহমান রাব্বানী আজ শুক্রবার বেলা একটার দিকে এক সংবাদ ব্রিফিংয়ে দাবি করেন, তাঁরা সাতছড়ির দুটি গর্ত থেকে এসব উদ্ধার করেন। উদ্ধার করা অস্ত্রের মধ্যে ৭ দশমিক ৬২ এমএমের ৮৩৬০টি গুলি, ৭ দশমিক ৬২ থ্রি নট থ্রি রাইফেলের ১৫২টি গুলি, নাইন এমএ পিস্তলের ৫১৭টি গুলি, ১২ দশমিক এএস ট্যাংকের ৪২৫টি গুলি রয়েছে। এ ছাড়া বিভিন্ন জাতের ৮০টি ম্যাগাজিন, পাঁচটি ওয়ারলেস সেট রয়েছে। এ ব্যাপারে চুনারুঘাট থানায় মামলার প্রস্তুতি চলছে বলে তিনি জানান।
গতকাল বৃহস্পতিবার দুপুরে র‌্যাবের পক্ষ থেকে দাবি করা হয়, সাতছড়ি থেকে আবার অস্ত্র উদ্ধার করা হয়েছে। আজও অস্ত্র উদ্ধারের দাবি করেন তাঁরা। ওই উদ্যান থেকে এ নিয়ে মোট পাঁচ দফায় অস্ত্র উদ্ধারের দাবি করল র‌্যাব। এর আগে গত ৩ জুন এবং ২ ও ১৭ সেপ্টেম্বর বিপুল পরিমাণ অস্ত্রশস্ত্র ও গোলাবারুদ উদ্ধারের দাবি করে র‌্যাব।
গতকাল দুপুরে র‌্যাব-৯-এর অধিনায়ক রিয়াদ রায়হান রাব্বানী গণমাধ্যমকর্মীদের জানান, নিয়মিত অস্ত্র উদ্ধারের অংশ হিসেবে তাঁরা গত বুধবার রাত থেকে সাতছড়ি উদ্যানে চতুর্থবারের মতো অভিযান শুরু করেন।
আরও জানতে পড়ুন:
সাতছড়িতে আবার অস্ত্র উদ্ধারের দাবি র‌্যাবের
সাতছড়িতে আজও অস্ত্র উদ্ধারের দাবি র‌্যাবের
