
রংপুরের পীরগঞ্জে গতকাল রোববার ভোরে নৈশকোচের ছাদ থেকে পড়ে দুই যাত্রীর মৃত্যু হয়েছে। কর্ণফুলী নামের নৈশকোচটি ঢাকা থেকে কুড়িগ্রাম যাচ্ছিল। নিহত একজনের নাম খালেক (২৮)। অপরজনের নাম জানা যায়নি। তাঁরা বাসের ছাদে উঠে বাড়ি ফিরছিলেন। গাছের ডালের সঙ্গে ধাক্কা খেয়ে তাঁরা নিচে পড়ে যান।বড় দরগা হাইওয়ে পুলিশ ফাঁড়ির দায়িত্বে নিয়োজিত উপপরিদর্শক (এসআই) আবদুল গণি জানান, গাড়ির ছাদে যাত্রী ছিল। উপজেলার আংড়ার সেতুর কাছে গাছের ডালের সঙ্গে ধাক্কা খেয়ে চলন্ত গাড়ি থেকে পড়ে গিয়ে তাঁদের মৃত্যু হয়েছে।
