
কুমিল্লার দাউদকান্দি উপজেলার বিটেশ্বর বাজার মাঠে গত শুক্রবার বিকেলে ২০-দলীয় জোটের উপজেলা শাখার উদ্যোগে আলোচনা সভা হয়েছে। বিটেশ্বর ইউনিয়ন বিএনপির সভাপতি আবদুর রশিদ মিয়াজীর সভাপতিত্বে আলোচনা সভায় কুমিল্লা উত্তর জেলা বিএনপির সাবেক সাধারণ সম্পাদক ওবায়দুল হক ভুঁইয়া, উপদেষ্টা শাহজাহান চৌধুরী, সাংগঠনিক সম্পাদক সাইফুল আলম ভুঁইয়া, যুবদলের কেন্দ্রীয় কমিটির সহসভাপতি কে এম আই খলিল, সাম্যবাদী দলের পলিটব্যুরো সদস্য কাজী মোস্তফা কামাল ও মারুকা ইউনিয়ন বিএনপি সভাপতি শাহনেওয়াজ ভুঁইয়া বক্তৃতা করেন। পরে ইফতার ও দোয়া মাহফিল অনুষ্ঠিত হয়। 
