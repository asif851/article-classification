
গাজীপুর সিটি করপোরেশন এলাকাধীন বড়বাড়ি ও গাছার তারগাছ এলাকায় আজ শুক্রবার সকালে দুটি পৃথক সড়ক দুর্ঘটনায় দুজন নিহত হয়েছে।নিহত ব্যক্তিরা হলেন শেরপুর সদরের তিরচা গ্রামের দুলাল মিয়ার ছেলে সোহেল রানা (২৪) ও ঝিনাইদহের মহেশপুর থানার গোপালপুর গ্রামের মৃত সামসুল হকের ছেলে রেজাউল হক (৪০)। তাঁরা স্থানীয় দুটি পোশাক কারখানায় কাজ করতেন।ঢাকা-ময়মনসিংহ মহাসড়কের নাওজোর পুলিশ ফাঁড়ির উপপরিদর্শক (এসআই) মো. মিজানুর রহমানের ভাষ্য, ভোর পাঁচটার দিকে গাজীপুরের তারগাছ এলাকায় একটি ট্রাক সোহেল রানাকে চাপা দিলে ঘটনাস্থলেই তিনি নিহত হন। সোহেল স্থানীয় এম এইচ সি ওয়্যার প্রাইভেট লিমিটেড নামের একটি পোশাক কারখানায় কাজ করতেন। অন্যদিকে সকাল আটটার দিকে পোশাক কারখানায় কাজে যেতে রাস্তা পার হওয়ার সময় ঢাকাগামী একটি বাস পেছন থেকে রেজাউলকে ধাক্কা দেয়। এতে ঘটনাস্থলে রেজাউল মারা যান।এসআই মিজানুর জানান, আবেদনের পরিপ্রেক্ষিতে বিনা ময়নাতদন্তে লাশ দুটি স্বজনদের কাছে হস্তান্তর করা হয়েছে।
