
বিএনপির চেয়ারপারসন খালেদা জিয়া দেশের খাদ্য পরিস্থিতির সমালোচনা করে সামাজিক যোগাযোগমাধ্যম টুইটারে এক পোস্টে বলেছেন, দেশের পাঁচ কোটির ওপর মানুষ খাদ্যবঞ্চিত। আজ রোববার নিজের ভেরিফাইড টুইটার অ্যাকাউন্ট থেকে বাংলা ও ইংরেজিতে দুটি বার্তায় খালেদা জিয়া এ কথা বলেন।
টুইটার বার্তায় খালেদা জিয়া বলেন, ‘একটি সমীক্ষা বলছে, দেশে পাঁচ কোটির ওপর মানুষ খাদ্যবঞ্চিত। প্রকৃত চিত্র আরও ভয়াবহ।’ তিনি বলেন, ‘এক দশক ধরে চাল-ডাল-পেঁয়াজসহ নিত্যপ্রয়োজনীয় দ্রব্য ও বিদ্যুৎ-গ্যাসের মূল্য বেড়ে জনগণের ক্রয়ক্ষমতার বাইরে এখন। উন্নয়ন কথামালায় থাকলেও বাস্তবে মানুষ নিদারুণ কষ্টে। তারা মুক্তি চায়।’
