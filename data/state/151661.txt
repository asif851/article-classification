
ঢাকা, ব্রাহ্মণবাড়িয়াসহ দেশের বিভিন্ন স্থানে আজ সোমবার সকালে হালকা ভূকম্পন অনুভূত হয়েছে। এর মাত্রা ছিল রিখটার স্কেলে ৪ দশমিক ৪। প্রাথমিক অবস্থায় কোথাও কোনো ক্ষয়ক্ষতির খবর পাওয়া যায়নি।ঢাকার ভূমিকম্প পর্যবেক্ষণকেন্দ্রের টেলিপ্রিন্টার অপারেটর মাহবুবুর রহমান প্রথম আলো ডটকমকে জানান, সকাল নয়টা ৪৪ মিনিট ২৮ সেকেন্ডে ভূকম্পনটি অনুভূত হয়। এর উত্পত্তিস্থল বাংলাদেশ (ব্রাহ্মণবাড়িয়া)-ভারত (ত্রিপুরা) সীমান্ত। ঢাকা কেন্দ্র থেকে উত্পত্তিস্থলের দূরত্ব ১০৪ কিলোমিটার পূর্বে।
