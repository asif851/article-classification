
প্রথম আলোতে প্রকাশিত ‘শুভ উদ্যোগ’ নিন শীর্ষক সংবাদের একটি তথ্যের ব্যাপারে প্রতিবাদ জানিয়েছেন চঞ্চল মাহমুদ। গতকাল পাঠানো প্রতিবাদপত্রে তিনি বলেন, ‘ওই সংবাদে আমাকে ড. কামাল হোসেনের ব্যক্তিগত সহকারী হিসেবে পরিচয় দেওয়া হয়েছে, যা সম্পূর্ণ মিথ্যা ও বিভ্রান্তিমূলক। আমি কোথাও কামাল হোসেনের ব্যক্তিগত সহকারী হিসেবে পরিচয় দিইনি। আমি একজন শিক্ষানবিশ আইনজীবী এবং সাবেক প্রধান নির্বাচন কমিশনার এ টি এম শামসুল হুদা স্বাক্ষরিত পত্রটির বাহক মাত্র।’ বিজ্ঞপ্তি।
