
চট্টগ্রাম নগরের লালখান বাজার মতিঝরনা এলাকায় জমিজমা-সংক্রান্ত বিরোধের জের ধরে সংঘর্ষে তিনজন গুলিবিদ্ধ হয়েছেন। আজ সোমবার বিকেল চারটার দিকে এই ঘটনা ঘটে।আহত ব্যক্তিরা হলেন আবু তাহের (৩৫), আবুল হোসেন ওরফে মনু (৩৬) ও মনসুর আলী (৪৫)। তাঁরা ছররা গুলিতে আহত হন। তাঁদের সবার বাড়ি লালখান বাজারের মতিঝরনা এলাকায়। তাঁদের চট্টগ্রাম মেডিকেল কলেজ (চমেক) হাসপাতালে ভর্তি করা হয়েছে।চমেক পুলিশ ফাঁড়ির উপপরিদর্শক (এসআই) জহিরুল ইসলাম প্রথম আলো ডটকমকে জানান, মতিঝরনা এলাকায় দুই পক্ষের মধ্যে সংঘর্ষ হয়। এ সময় একপক্ষের গুলিতে তিনজন আহত হয়। তবে কোন কোন পক্ষের মধ্যে বিরোধ, তা তিনি জানাতে পারেননি। ঘটনাস্থলে বিপুলসংখ্যক পুলিশ মোতায়েন করা হয়েছে বলেও জানান তিনি।
