
চট্টগ্রামের রাঙ্গুনিয়ায় আত্মীয়ের বাড়িতে বেড়াতে গিয়ে কর্ণফুলী নদীতে ডুবে প্রাণ হারিয়েছেন এক সফটওয়্যার প্রকৌশলী। ঈদের পরদিন বুধবার সকালে তিনি নিখোঁজ হলেও আজ বৃহস্পতিবার কর্ণফুলী নদীতে তাঁর লাশ পাওয়া যায়। সফটওয়্যার ইঞ্জিনিয়ার রাহিদ হাসান রবিন (২৭) বাংলাদেশে মজিলা ফায়ারফক্সের প্রতিনিধি ছিলেন।নিহতের আত্মীয় রাঙ্গুনিয়া উচ্চবিদ্যালয়ের শিক্ষক মিজানুর রহমান জানান, ঈদের ছুটিতে রবিন রাঙ্গুনিয়ার মরিয়মনগরে বেড়াতে যান।বুধবার সকালে ওই এলাকার কর্ণফুলী নদীর মরিয়মনগর ফরাশপাড়া ঘাটে গোসল করতে নামলে পা পিছলে পানিতে তলিয়ে যান। বৃহস্পতিবার একই এলাকায় তাঁর মরদেহ ভেসে ওঠে।প্রকৌশলী রাহিদ হাসান রবিন কিশোরগঞ্জ জেলার ভৈরব উপজেলার কমলপুর গ্রামের মৃত মেহেদি হাসানের ছেলে।
