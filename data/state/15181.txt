
ফেনীর দাগনভূঞা উপজেলার দরবেশেরহাট পাবলিক কলেজের শিক্ষার্থীদের মধ্যে গতকাল শনিবার বিনা মূল্যে বই বিতরণ করা হয়েছে। এ উপলক্ষে কলেজ মিলনায়তনে আয়োজিত অনুষ্ঠানে সভাপতিত্ব করেন কলেজ পরিচালনা পর্ষদের সভাপতি এম শাহজাহান। অনুষ্ঠানে অতিথি ছিলেন সিন্দুরপুর ইউনিয়ন পরিষদের (ইউপি) চেয়ারম্যান মো. নূর নবী। প্রভাষক জাবিরুল হাসানের সঞ্চালনায় এতে অন্যান্যের মধ্যে বক্তব্য দেন কলেজের অধ্যক্ষ জহিরুল হক, সমাজসেবক হারুনুর রশিদ ভূঞা, শাহজালাল ভূঞা, গিয়াস উদ্দিন ভূঞা। বক্তারা সদ্য প্রকাশিত এইচএসসি পরীক্ষায় কলেজের ৮৬ শতাংশ শিক্ষার্থী উত্তীর্ণ হওয়ায় সন্তোষ প্রকাশ করেন।ফেনী অফিস
