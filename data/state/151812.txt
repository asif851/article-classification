
পূর্ব ঘোষিত সময়সূচি অনুযায়ী আজ শুক্রবার সকাল নয়টায় শুরু হওয়া এসএসসি ও সমমানের পরীক্ষা নির্বিঘ্নে শেষ হয়েছে। আজকের এসএসসির বিষয় ছিল বাণিজ্যিক ভূগোল। সকাল থেকে পরীক্ষারকেন্দ্রগুলোয় পরীক্ষার্থীরা তাদের অভিভাবকসহ এসেছে। পরীক্ষা কেন্দ্রের আশপাশে ছিল নিরাপত্তাব্যবস্থা।পল্লবী জোনের সহকারী কমিশনার কামাল হোসেন জানান, পরীক্ষার আগে, পরীক্ষা চলাকালে ও পরীক্ষা পরবর্তী নিরাপত্তাব্যবস্থা তাঁরা দিয়েছেন। কেন্দ্রগুলোয় প্রশ্ন আনা ও পরীক্ষার পর উত্তরপত্র নির্দিষ্ট স্থানে পৌঁছে দেওয়ারও ব্যবস্থা করা হয়েছে। আইনশৃঙ্খলা রক্ষাকারী ভ্রাম্যমাণ দলও কেন্দ্র ও আশপাশের এলাকাগুলোয় টহলে ছিল।পুলিশের তেজগাঁও বিভাগের উপকমিশনার বিপ্লব কুমার সরকার জানান, পরীক্ষা নির্বিঘ্নে অনুষ্ঠিত হয়েছে। কোনো ধরনের অরাজকতা, নাশকতা বা বিশৃঙ্খলা হয়নি।
