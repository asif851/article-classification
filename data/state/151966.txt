
চাঁপাইনবাবগঞ্জের শিবগঞ্জ উপজেলার দৌলতবাড়ি সীমান্ত থেকে আজ মঙ্গলবার সকালে মোহাম্মদ সেলিম (২৭) নামের এক বাংলাদেশি যুবককে ধরে নিয়ে গেছে ভারতীয় সীমান্তরক্ষী বাহিনী (বিএসএফ)। সেলিম উপজেলার শাহবাজপুর ইউনিয়নের শিয়ালমারা গ্রামের ফজলুর রহমানের ছেলে।
বর্ডার গার্ড বাংলাদেশের (বিজিবি) দৌলতবাড়ি ক্যাম্পের কমান্ডার আবুল কাশেম বলেন, সীমান্তসংলগ্ন জমিতে কাজ করার সময় ১৯০/৩ এস আন্তর্জাতিক পিলার-সংলগ্ন এলাকা থেকে সেলিমকে ধরে নিয়ে গেছে করে বিএসএফ। পতাকা বৈঠকে বিএসএফ জানিয়েছে, ভারতে অনুপ্রবেশের দায়ে সেলিমের বিরুদ্ধে মামলা করে পশ্চিমবঙ্গের মালদা পুলিশের কাছে সোপর্দ করা হয়েছে।
৪৩ বিজিবির অতিরিক্ত পরিচালক আনোয়ারুল হক মন্ডল বলেন, বিএসএফের কাছে সেলিমকে ফেরত চাওয়া হয়েছিল। কিন্তু তাঁকে ফেরত দেওয়া হয়নি।
