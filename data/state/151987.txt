
ময়মনসিংহ সদর উপজেলার ময়মনসিংহ-নেত্রকোনা সড়কের মোজাহাটি এলাকায় আজ বৃহস্পতিবার ট্রাক ও সিএনজিচালিত অটোরিকশার সংঘর্ষে আটজন নিহত হয়েছেন।
ময়মনসিংহ কোতোয়ালি থানার ভারপ্রাপ্ত কর্মকর্তা (ওসি) কামরুল ইসলামের ভাষ্য, বৃহস্পতিবার দুপুর ১২টার দিকে ময়মনসিংহ -নেত্রকোনা সড়কের মোজাহাটি এলাকায় যাত্রীবাহী ট্রাক ও সিএনজিচালিত অটোরিকশার মুখোমুখি সংঘর্ষ হয়। এতে ঘটনাস্থলেই আটজন মারা গেছেন। নিহত ব্যক্তিরা প্রত্যেকেই অটোরিকশার যাত্রী ছিলেন। তবে তাঁদের পরিচয় শনাক্ত করা যায়নি। ওসি আরও বলেন, লাশ ময়মনসিংহ মেডিকেল কলেজ হাসপাতালে নেওয়া হচ্ছে।
