
শিক্ষার্থীকে মারধরের ঘটনায় জাহাঙ্গীরনগর বিশ্ববিদ্যালয় শাখা ছাত্রলীগের সাত কর্মীকে কারণ দর্শানোর নোটিশ দিয়েছে বিশ্ববিদ্যালয় প্রশাসন। গতকাল সোমবার এসব নোটিশ পাঠানো হয়েছে বলে জানান প্রক্টর তপন কুমার সাহা। ছাত্রলীগের ওই কর্মীরা হলেন ফিরোজ মাহমুদ ও হাবিবুর রহমান, জামিনুর রহমান, ওয়াদুদ হাসান ও ইফরান হাসান, সৌরভ বসু ও শুভ। তাঁদের আগামী তিন দিনের মধ্যে নোটিশের জবাব দিতে বলা হয়েছে। ২৩ আগস্ট রােত শিক্ষার্থী আরাফাত হোসেনকে মুঠোফোন চুরির সন্দেহে মারধর করেন ছাত্রলীগের কর্মীরা।
