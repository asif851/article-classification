
কানাডার অটোয়ার কার্লটন বিশ্ববিদ্যালয়ের গণিতের সাবেক অধ্যাপক ও বিশিষ্ট কথাসাহিত্যিক ড. মিজান রহমান (৮২) আর নেই (ইন্না লিল্লাহি ওয়া ইন্না ইলাহি রাজিউন)। গতকাল সোমবার রাতে অটোয়ার সিভিক হাসপাতালে শেষনিঃশ্বাস ত্যাগ করেন তিনি।গতকাল নিজের বাসায় ঠান্ডাজনিত সমস্যায় আক্রান্ত হয়ে পড়লে ড. মিজানকে হাসপাতালে নেওয়া হয়। এরপর তিনি জ্ঞান হারিয়ে ফেললে তাঁকে ক্লিনিক্যালি ডেড ঘোষণা করা হয়। তাঁকে লাইফ সাপোর্ট দিয়ে রাখা হয়েছিল। রাতে তাঁর বড় ছেলে রাজা রহমান যুক্তরাষ্ট্র থেকে ফেরার পর লাইফ সাপোর্ট উঠিয়ে নেওয়া হয়।জীবনভর গণিতের সাধনা১৯৩২ সালের ১৬ সেপ্টেম্বর মিজান রহমান ঢাকায় জন্মগ্রহণ করেন। ১৯৫৩ সালে ঢাকা বিশ্ববিদ্যালয় থেকে তিনি গণিত ও পদার্থবিজ্ঞানে স্নাতক ডিগ্রি অর্জন করেন। এরপর তিনি কেমব্রিজ বিশ্ববিদ্যালয়ে বৃত্তি নিয়ে সেখান থেকে স্নাতকোত্তর সম্পন্ন করেন। কানাডার নিউ বান্সউইক বিশ্ববিদ্যালয় থেকে ১৯৬৫ সালে তিনি গণিতশাস্ত্রে পিএইচডি ডিগ্রি অর্জন করেন। একই বছর তিনি অটোয়ার কার্লটন বিশ্ববিদ্যালয়ে গণিত বিভাগে শিক্ষক হিসেবে যোগ দেন। তাঁর লেখা ‘বেসিক হাইপো জিওমেট্রিক সিরিজ’ বইটি কানাডার বিশ্ববিদ্যালয়ে পড়ানো হয়।
ড. মিজান রহমান প্রগতিশীল চেতনার মানুষ হিসেবে কানাডায় পরিচিত ছিলেন। তাঁর লেখা বাংলা বাইয়ের সংখ্যা ১০টি। কথাসাহিত্যিক, নিবন্ধকার ও কলামিস্ট হিসেবে তিনি নিয়মিত লিখতেন। তিনি মরণোত্তর দেহ দান করে গেছেন। তাঁর দুই ছেলে আছে।
