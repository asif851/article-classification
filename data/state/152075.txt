
নাটোরের সিংড়া পৌর এলাকার একটি গুদাম থেকে গত বুধবার রাতে ৩৫০ বস্তা চোরাই চাল উদ্ধার করা হয়েছে বলে পুলিশ জানিয়েছে। গুদামটি সিংড়া উপজেলা আওয়ামী লীগের সাবেক সাধারণ সম্পাদক জিল্লুর রহমানের শ্যালক আবু বকরের। এ ঘটনায় জিজ্ঞাসাবাদের জন্য তিনজনকে আটক করা হয়েছে। সিংড়া থানার ওসি শফিকুল ইসলাম বলেন, ‘উদ্ধার হওয়া চালগুলো ট্রাক থেকে চুরি হওয়া চাল বলে আমরা জানতে পেরেছি।’ নাটোর প্রতিনিধি
