
প্রয়াত এ বি এম মহিউদ্দিন চৌধুরীর বাড়িতে গেছেন আওয়ামী লীগের সাধারণ সম্পাদক ওবায়দুল কাদের। আজ শুক্রবার চট্টগ্রামের ষোলোশহরে তাঁর বাড়িতে গিয়ে শোকাহত পরিবারকে সান্ত্বনা দেন তিনি।
ওবায়দুল কাদের বলেন, প্রধানমন্ত্রী শেখ হাসিনা এ বি এম মহিউদ্দিন চৌধুরীকে মন্ত্রী করতে চেয়েছিলেন। কিন্তু তিনি চট্টগ্রাম ছেড়ে যাননি।
চট্টগ্রাম নগর আওয়ামী লীগের সভাপতি ও চট্টগ্রাম সিটি করপোরেশনের সাবেক মেয়র এ বি এম মহিউদ্দিন চৌধুরী (৭৩) গতকাল বৃহস্পতিবার দিবাগত রাত তিনটার দিকে মারা গেছেন (ইন্না লিল্লাহি ওয়া ইন্না ইলাইহি রাজিউন)। তিনি অনেক দিন ধরে হৃদ্‌রোগ, কিডনি জটিলতাসহ বার্ধক্যজনিত নানা রোগে ভুগছিলেন।
