
চট্টগ্রাম নগরের হল-২৪ কনভেনশন সেন্টারে গতকাল শুক্রবার সকালে শুরু হয়েছে দুই দিনব্যাপী স্মার্টফোন ও ট্যাব মেলা। প্রথমবারের মতো আয়োজিত এই মেলার উদ্বোধন করেন সিটি করপোরেশনের মেয়র আ জ ম নাছির উদ্দীন। ‘টেকশহরডটকম চট্টগ্রাম স্মার্টফোন ও ট্যাব এক্সপো ২০১৬’ শীর্ষক এই মেলার আয়োজন করেছে ব্যবস্থাপনা প্রতিষ্ঠান এক্সপো মেকার। মেয়র মোমবাতি প্রজ্বালন করে মেলার উদ্বোধন করেন। মেলায় বিশ্বখ্যাত সব ব্র্যান্ডের স্মার্টফোন ও ট্যাবলেট পাওয়া যাচ্ছে। স্যামসাং, উই, সিম্ফনি, হুয়াওয়ে, আসুস, শাওমি, গ্যাজেট গ্যাং সেভেন, ওয়ান প্লাস, লাভা, ইউসিসি, ট্রানসেন্ড, আপনজন ডটকমসহ বিভিন্ন ব্র্যান্ড এতে অংশ নিয়েছে।
