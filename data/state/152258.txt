
কাউন্সিলের প্রায় সাড়ে চার মাস পর চুয়াডাঙ্গা জেলা আওয়ামী লীগের ৭১ সদস্যের পূর্ণাঙ্গ কার্যকরী কমিটির নামের তালিকা ঘোষণা করা হয়েছে। গত বুধবার কমিটির প্রথম সভার প্রাক্কালে জেলা সভাপতি ও জাতীয় সংসদের হুইপ সোলায়মান হক জোয়ার্দ্দার সাংবাদিকদের সঙ্গে সদস্যদের আনুষ্ঠানিকভাবে পরিচয় করিয়ে দেন।গত ২ ডিসেম্বর চুয়াডাঙ্গা টাউন ফুটবল ময়দানে অনুষ্ঠিত জেলা আওয়ামী লীগের কাউন্সিলে প্রধান অতিথি মোহাম্মদ নাসিম সভাপতি ও সাধারণ সম্পাদকের নাম ঘোষণা করেন।
