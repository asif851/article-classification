
চট্টগ্রাম মা ও শিশু হাসপাতালের ৮৫০ শয্যবিশিষ্ট ভবনের দ্বিতীয় ধাপের নির্মাণ কাজ শুরু হচ্ছে। এ লক্ষ্যে সম্প্রতি মা ও শিশু হাসপাতাল কর্তৃপক্ষের সঙ্গে বিল্ড এশিয়া কোম্পানির চুক্তি সম্পাদিত হয়।
এ উপলক্ষে হাসপাতালের সম্মেলন কক্ষে হাসপাতালের কার্যনির্বাহী কমিটির সভাপতি এ এস এম ফজলুল করিমের সভাপতিত্বে এক অনুষ্ঠানের আয়োজন করা হয়। অনুষ্ঠানে হাসপাতালের পক্ষে কার্যনির্বাহী কমিটির ভারপ্রাপ্ত সাধারণ সম্পাদক মো. রেজাউল করিম এবং বিল্ড এশিয়া কোম্পানির পক্ষে কোম্পানির প্রধান নির্বাহী কর্মকর্তা মো. এহসানুল হক সমঝোতা পত্রে স্বাক্ষর করেন। অনুষ্ঠানে বক্তব্য দেন কার্যনির্বাহী কমিটির সহসভাপতি এম মাহফুজুর রহমান, এসএম মোরশেদ হোসেন, কার্যনির্বাহী কমিটির সদস্য এম আলী আশরাফ, মো. আরিফুল আমীন, কামরুল নাহার দস্তগীর, রেখা আলম চৌধুরী, শেখ মোহাম্মদ জাহাঙ্গীর, মো. জাবেদ আবছার চৌধুরী প্রমুখ। বিজ্ঞপ্তি।
