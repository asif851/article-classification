
ভবিষ্যতে অনলাইনের মাধ্যমে বিমানের টিকিট কাটা যাবে, যা প্রথমবারের মতো চালু হচ্ছে। বিমান বাংলাদেশ নিয়ে কোনো অভিযোগ থাকলে তা-ও অনলাইনের মাধ্যমে জানানো যাবে। প্রতিকারে কী ব্যবস্থা নেওয়া হলো সে বিষয়েও অনলাইনে অবহিত করা হবে। গতকাল শনিবার সকালে সিলেটের একটি রেস্তোরাঁর সম্মেলনকক্ষে বিমান বাংলাদেশ এয়ারলাইনস আয়োজিত ‘জাতীয় শুদ্ধাচার কৌশল’ শীর্ষক মতবিনিময় সভায় এ তথ্য জানানো হয়।সভায় প্রধান অতিথি হিসেবে বক্তব্য দেন বিমান বাংলাদেশ এয়ারলাইনসের এথিকস কমিটির সভাপতি ও পরিচালক (প্রশাসন) মো. বেলায়েত হেসেন। জেলা ব্যবস্থাপক শোয়েব আহমদের সভাপতিত্বে সভায় জাতীয় শুদ্ধাচারবিষয়ক মূল প্রবন্ধ উপস্থাপন করেন বিমান বাংলাদেশ এয়ারলাইনসের মহাব্যবস্থাপক (জনসংযোগ) শাকিল মেরাজ। সঞ্চালনা করেন সহকারী ব্যবস্থাপক (প্রশাসন) ফখরুল ইসলাম চৌধুরী।
