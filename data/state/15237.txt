
চট্টগ্রামের সাতকানিয়ায় তিনটি দোকানে চুরি হয়েছে। গত রোববার গভীর রাতে উপজেলার কালিয়াইশ ইউনিয়নের উত্তর কালিয়াইশ মির্জি পাড়ার নাজিম উদ্দিন, মো. আলমগীর ও মো. শিবলীর মুদি দোকানে এ চুরির ঘটনা ঘটে। চোরের দল তিন দোকানের দরজার তালা কেটে নগদ টাকা ও সিগারেট চুরি করে। সাতকানিয়া থানার উপপরিদর্শক (এসআই) আবদুল হক জানান, চুরির ঘটনায় কেউ অভিযোগ করেননি। এ বিষয়ে তদন্ত করে আইনি ব্যবস্থা নেওয়া হবে।
