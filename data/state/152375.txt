
সন্ত্রাস, নাশকতা ও নৈরাজ্যের প্রতিবাদে ডাকা সমাবেশে যুবলীগের নিজেরাই হাতাহাতিতে জড়িয়ে পড়েন। পরে জ্যেষ্ঠ নেতাদের হস্তক্ষেপে পরিস্থিতি শান্ত হয়। গতকাল বুধবার বিকেলে নগরের অক্সিজেন মোড়ে যুবলীগ এ সমাবেশের আয়োজন করে। এতে প্রধান অতিথি ছিলেন নগর আওয়ামী লীগের সাধারণ সম্পাদক আ জ ম নাছিরউদ্দিন।প্রত্যক্ষদর্শীরা জানান, আশেকানে আউলিয়া ডিগ্রি কলেজ এবং ৭ নম্বর ওয়ার্ড যুবলীগের পৃথক দুটি মিছিল একই সময়ে অক্সিজেন মোড়ে এসে পৌঁছায়। এতে স্লোগান দেওয়া নিয়ে দুই পক্ষের মধ্যে উত্তেজনা ছড়িয়ে পড়ে। একপর্যায়ে উভয় পক্ষে হাতাহাতি হয়। এ সময় মঞ্চ থেকে জ্যেষ্ঠ নেতারা এসে পরিস্থিতি নিয়ন্ত্রণ করেন।নগর যুবলীগের যুগ্ম আহ্বায়ক ফরিদ মাহমুদ প্রথম আলোকে জানান, দুটি মিছিল একই সময়ে সমাবেশস্থলে এসে পৌঁছালে দুই পক্ষের মধ্যে সামান্য কথা-কাটাকাটি হয়। নেতারা দ্রুত পরিস্থিতি নিয়ন্ত্রণে আনেন। পরে শান্তিপূর্ণ সমাবেশ হয়।সমাবেশে আ জ ম নাছিরউদ্দিন দেশব্যাপী সন্ত্রাস, নৈরাজ্য ও পেট্রলবোমা হামলার জন্য ২০-দলীয় জোটকে দায়ী করেন। তিনি জানান, লন্ডন থেকে নাশকতার কলকাঠি নাড়া হচ্ছে। দেশের মানুষ নৈরাজ্যকারীদের বিরুদ্ধে রুখে দাঁড়াতে শুরু করেছে।
