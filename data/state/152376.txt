
পচনশীল ও আমদানি-রপ্তানি পণ্য হরতালের সময় রাতের বেলায় পরিবহনের সুযোগ দেওয়ার আহ্বান জানিয়েছে বাংলাদেশ কাভার্ড ভ্যান মালিক সমিতি। গতকাল সোমবার এক বিবৃতিতে সমিতির পক্ষে সভাপতি মো. তোফাজ্জল হোসেন ও সাধারণ সম্পাদক মো. রুস্তম আলী খান এ দাবি জানান। তাঁরা বলেন, নিত্যপ্রয়োজনীয় ও পচনশীল পণ্য নিয়ে দেশের বিভিন্ন জায়গায় আটকে পড়েছে শত শত ট্রাক ও কাভার্ড ভ্যান। এতে ব্যবসায়িক ক্ষতির পাশাপাশি নিত্যপণ্যের দাম বাড়ছে। ব্যাহত হচ্ছে আমদানি-রপ্তানি। এ অবস্থায় রাতে পণ্য পরিবহন হরতালমুক্ত রাখা হোক।
