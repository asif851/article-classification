
চট্টগ্রামে শুরু হয়েছে তিন দিনব্যাপী ডায়াবেটিক মেলা। গতকাল শনিবার সকালে নগরের খুলশী এলাকায় অবস্থিত ডায়াবেটিক জেনারেল হাসপাতাল প্রাঙ্গণে এই মেলার শুরু হয়। মেলার উদ্বোধন করেন গৃহায়ণ ও গণপূর্ত মন্ত্রী ইঞ্জিনিয়ার মোশাররফ হোসেন। চট্টগ্রাম ডায়াবেটিক সমিতির উদ্যোগে আয়োজিত এ মেলার লক্ষ্য হলো ডায়াবেটিস রোগীদের সচেতন করা। মেলার উদ্বোধনী অনুষ্ঠানে বক্তৃতা করেন সিভিল সার্জন মো. সরফরাজ খান, চট্টগ্রাম উন্নয়ন কর্তৃপক্ষের সদস্য ইউনুস গণি প্রমুখ।  নিজস্ব প্রতিবেদক, চট্টগ্রাম।
 
