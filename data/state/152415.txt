
নিম্নমানের পানি উৎপাদন করার জন্য সাড়ে চার হাজার পানির জার ধ্বংস করেছেন ভ্রাম্যমাণ আদালত। আজ রোববার রাজধানীতে বিএসটিআই ও র‍্যাব সদর দপ্তরে যৌথ অভিযানে এসব জার ধ্বংস করা হয়।
রাজধানীর পল্টন এলাকায় এ ভ্রাম্যমাণ আদালত পরিচালনা করা হয়।আজ বিএসটিআইয়ের বিজ্ঞপ্তিতে বলা হয়, অনুমোদন না নিয়ে পাঁচটি প্রতিষ্ঠান অপরিশোধিত ও পানি নিম্নমানের জারে বিক্রি ও বিতরণ করে আসছিল। এসব প্রতিষ্ঠান হলো দিঘি ড্রিংকিং ওয়াটার, উইনার ড্রিংকিং ওয়াটার, লিমুকা ড্রিংকিং ওয়াটার, একুয়া বন্ধু ড্রিংকিং ওয়াটার এবং মাসাফি ড্রিংকিং ওয়াটার। এ সময় নয়জনকে বিভিন্ন মেয়াদে কারাদণ্ডসহ দুটি কারখানা বন্ধ করে দেওয়া হয়। এ ছাড়া অভিযানে চার লাখ টাকা জরিমানাও আদায় করা হয়।
