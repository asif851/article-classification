
বাংলা নববর্ষ উপলক্ষে পয়লা বৈশাখে রাজধানী ঢাকায় যানবাহন চলাচলে বিশেষ ব্যবস্থা নিয়েছে মহানগর পুলিশের ট্রাফিক বিভাগ। এদিন ২৬ পয়েন্টে ডাইভারশন দেওয়া হবে। এ ছাড়া সাতটি সড়কে যান চলাচল বন্ধ থাকবে। এ জন্য বিকল্প সড়ক ব্যবহার করতে বলা হয়েছে। একই সঙ্গে নববর্ষ অনুষ্ঠানে আসার সময় সন্দেহজনক কোনো সরঞ্জাম, বস্তু ও ব্যাগ না আনতে অনুরোধ করা হয়েছে।
আজ বৃহস্পতিবার সকালে মিন্টো রোডে এক সংবাদ ব্রিফিংয়ে ঢাকা দক্ষিণ ট্রাফিক বিভাগের উপকমিশনার এস এম মুরাদ আলী এ কথা জানান। ব্রিফিংয়ে জানানো হয়, বর্ষবরণ উপলক্ষে রমনা বটমূল, সোহরাওয়ার্দী উদ্যান, শিশুপার্ক, চারুকলা ইনস্টিটিউট, ঢাকা বিশ্ববিদ্যালয়, বাংলা একাডেমি, দোয়েল চত্বর, শিশু একাডেমী, হাইকোর্ট ও তৎসংলগ্ন এলাকায় প্রচুর জনসমাগম হবে। তাই ওই সব এলাকায় সুষ্ঠুভাবে যানবাহন চলাচলের লক্ষ্যে ঢাকা মেট্রোপলিটন পুলিশের পক্ষ থেকে বিশেষ এই ট্রাফিক–ব্যবস্থা গ্রহণ করা হয়েছে।
রমনা পার্ক ও সোহরাওয়ার্দী উদ্যানকেন্দ্রিক যানবাহন ডাইভারশন
১। সোনারগাঁও ক্রসিং ২। বাংলামোটর ক্রসিং ৩। পরিবাগ গ্যাপ ৪। নেভাল চিফ গলি ৫। সাকুরার গলি ৬। পুলিশ ভবন ক্রসিং ৭। সবজি বাগান ক্রসিং ৮। মিন্টো রোড পূর্ব প্রান্ত ৯। অফিসার্স ক্লাব ক্রসিং ১০। সুগন্ধা ক্রসিং ১১। কাকরাইল চার্চ ক্রসিং ১২। শিল্পকলা একাডেমি গলি ১৩। দুদকের গলি ১৪। কার্পেট গলি ১৫। মৎস্য ভবন ক্রসিং ১৬। ইউবিএল ক্রসিং ১৭। জিরো পয়েন্ট ক্রসিং ১৮। হাইকোর্ট ক্রসিং ১৯। রোমানা চত্বর ক্রসিং ২০। বকশীবাজার ক্রসিং ২১। পলাশী ক্রসিং ২২। নীলক্ষেত ক্রসিং ২৩। কাঁটাবন ক্রসিং ২৪। আজিজ সুপার মার্কেট ক্রসিং ২৫। প্রশাসন একাডেমি গলি ও ২৬। শাহবাগ ক্রসিং।
যেসব রাস্তায় যানচলাচল বন্ধ থাকবে
১। বাংলামোটর থেকে রূপসী বাংলা, শাহবাগ থেকে টিএসসি হয়ে দোয়েল চত্বর২। রূপসী বাংলা থেকে কাকরাইল, মৎস্য ভবন থেকে কদম ফোয়ারা৩। মৎস্য ভবন থেকে শাহবাগ হয়ে কাঁটাবন৪। পলাশী থেকে শহীদ মিনার হয়ে দোয়েল চত্বর হয়ে হাইকোর্ট ক্রসিং৫। বকশীবাজার থেকে শহীদ মিনার হয়ে টিএসসি৬। শহীদুল্লাহ হল ক্রসিং থেকে দোয়েল চত্বর৭। নীলক্ষেত থেকে টিএসসি
যান চলাচলের বিকল্প রুট
১। মিরপুর রোড-সায়েন্স ল্যাব-নিউমার্কেট-আজিমপুর-বকশীবাজার-চানখাঁরপুল-গুলিস্তান২। রাসেল স্কয়ার-সোনারগাঁও-রেইনবো-মগবাজার-মালিবাগ-রাজমণি-ইউবিএল-গুলিস্তান৩। মহাখালী-সাতরাস্তা-মগবাজার-কাকরাইল-রাজমণি-ইউবিএল-গুলিস্তান৪। ফার্মগেট-সোনারগাঁও-বাংলামোটর-মৌচাক-মালিবাগ-খিলগাঁও৫। ফার্মগেট-সোনারগাঁও-বাংলামোটর-মৌচাক-মগবাজার-কাকরাইল চার্চ-রাজমণি-পল্টন-মতিঝিল
বর্ষবরণ অনুষ্ঠানে আগত যানসমূহ যেখানে পার্কিং করবে
১। হলি ফ্যামিলি হাসপাতাল রোড (উত্তর থেকে আগত) ২। পুরোনো এলিফ্যান্ট রোড (উত্তর থেকে আগত) ৩। আবদুল গণি রোড (পূর্ব-দক্ষিণ দিকের গাড়িসমূহ)  ৪ কার্জন হল থেকে বঙ্গবাজার হয়ে ফুলবাড়িয়া (দক্ষিণ দিকের গাড়িসমূহ) ৫। মৎস্য ভবন থেকে কার্পেট গলি (আইনশৃঙ্খলা রক্ষাকারী বাহিনীর গাড়িসমূহ) ৬। শিল্পকলা একাডেমি গলি (আইনশৃঙ্খলা রক্ষাকারী বাহিনীর গাড়িসমূহ) ৭। সুগন্ধা থেকে অফিসার্স ক্লাব (ভিআইপি ও মিডিয়ার গাড়িসমূহ) ৮। কাঁটাবন থেকে নীলক্ষেত হয়ে পলাশী পর্যন্ত (দক্ষিণ-পশ্চিম দিকের গাড়িসমূহ)
প্রয়োজনে ৯৯৯,১০০, ৯৫৫৯৯৩৩,০১৭১৩৩৯৮৩১১ ও ০১৭১১০০০৯৯০ নম্বরে যোগাযোগ করতে বলা হয়েছে।
