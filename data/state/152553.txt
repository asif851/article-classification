
ব্যাংকার্স সিলেকশন কমিটির সদস্যভুক্ত আনসার ভিডিপি উন্নয়ন ব্যাংক ও বাংলাদেশ হাউস বিল্ডিং ফাইন্যান্স করপোরেশনে ‘কর্মকর্তা (সাধারণ)’ পদে নিয়োগের বিজ্ঞপ্তি প্রকাশ করেছে বাংলাদেশ ব্যাংক। ১৬৪ শূন্য পদের বিপরীতে আনসার ভিডিপি উন্নয়ন ব্যাংকে ৫৬ ও বাংলাদেশ হাউস বিল্ডিং ফাইন্যান্স করপোরেশনে ১০৮টি পদে নিয়োগ দেওয়া হবে। বাংলাদেশ ব্যাংকের ওয়েবসাইটে আজ বুধবার এ বিজ্ঞপ্তি প্রকাশ করা হয়েছে।
বিজ্ঞপ্তিতে বেতন স্কেল ‘জাতীয় বেতন স্কেল, ২০১৫ অনুসারে ১৬০০০-৩৮৬৪০ টাকা’ উল্লেখ করা হয়েছে। এ ছাড়া নিয়মানুযায়ী অন্যান্য সুবিধা থাকবে।
শিক্ষাগত যোগ্যতা চাওয়া হয়েছে, স্বীকৃত বিশ্ববিদ্যালয় থেকে যেকোনো বিষয়ে স্নাতকোত্তর ডিগ্রি অথবা চার বছর মেয়াদি স্নাতক/স্নাতক (সম্মান) ডিগ্রি। মাধ্যমিক স্কুল সার্টিফিকেট/সমমান এবং তদূর্ধ্ব পর্যায়ের পরীক্ষাসহ ন্যূনতম একটিতে প্রথম বিভাগ/শ্রেণি থাকতে হবে। কোনো পর্যায়েই তৃতীয় বিভাগ/শ্রেণি গ্রহণযোগ্য হবে না। বাংলাদেশ ব্যাংকের ওয়েবসাইটের মাধ্যমে আবেদন করতে হবে।
আবেদনের শেষ তারিখ: ২০ ফেব্রুয়ারি।
