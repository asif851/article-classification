
২৪ অক্টোবর জাতিসংঘ দিবস। দিবসটিকে উপলক্ষ করে বাংলাদেশের সাতটি বিভাগে সপ্তাহব্যাপী সম্মিলিতভাবে অনুষ্ঠানের আয়োজন করেছে জাতিসংঘ তথ্যকেন্দ্র, জাতিসংঘ শরণার্থী সংস্থা এবং জাতিসংঘের শিক্ষা, বিজ্ঞান ও সংস্কৃতিবিষয়ক সংস্থা। এতে থাকছে পথনাটক, মেলা, শিশুদের শোভাযাত্রা, ফ্লাশমব, প্রামাণ্যচিত্র প্রদর্শনী ও গানের অনুষ্ঠান।এ কর্মসূচির আওতায় আজ কক্সবাজার শহীদ মিনার চত্বরে দিনব্যাপী অনুষ্ঠানের আয়োজন করা হয়েছে। বিকেল চারটায় এ আয়োজনে রয়েছে ‘সর্বজনীন প্রাথমিক শিক্ষা অর্জন’কে কেন্দ্র করে কথাসাহিত্যিক আনিসুল হকের লেখা পথনাটক। এ ছাড়া বেলা আড়াইটায় সমুদ্রসৈকতের লাবণী পয়েন্টে হবে ফ্লাশমব। বিজ্ঞপ্তি।
