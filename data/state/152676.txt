
টাঙ্গাইলের সখীপুর আবাসিক মহিলা কলেজে ৩০ কোটি টাকা ব্যয়ে নির্মিত বঙ্গমাতা শেখ ফজিলাতুন্নেছা ছাত্রীনিবাস ভবনটি পরিদর্শন করেছেন জেলার অধ্যক্ষ পরিষদের সদস্যরা। গতকাল শনিবার জেলার ৫১টি কলেজের অধ্যক্ষ এখানে আসেন। এ উপলক্ষে কলেজে দিনব্যাপী নানা অনুষ্ঠানের আয়োজন করা হয়। টাঙ্গাইল জেলা অধ্যক্ষ পরিষদের সাধারণ সম্পাদক কালিহাতী ডিগ্রি কলেজের অধ্যক্ষ ও পরিদর্শন দলের নেতা আবদুর রহিম বলেন, ‘কলেজের অবকাঠামো, পড়াশোনার পরিবেশ, বিশাল ছাত্রীনিবাস, মেধাভিত্তিক ছাত্রী সংসদ, শিক্ষার্থীদের পরিবেশনায় সাংস্কৃতিক অনুষ্ঠান ও আপ্যায়ন—সবকিছুই আমাদের মুগ্ধ করেছে।’ 
 
