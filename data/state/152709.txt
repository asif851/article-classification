
রাজধানীর বিভিন্ন এলাকা থেকে অজ্ঞান পার্টির সন্দেহভাজন ১৯ সদস্যকে আটক করেছে ঢাকা মহানগর পুলিশের (ডিএমপি) গোয়েন্দা শাখা (ডিবি)। আজ মঙ্গলবার সকালে ডিএমপির পক্ষ থেকে গণমাধ্যমে পাঠানো মোবাইল ফোনের খুদেবার্তায় এ তথ্য জানানো হয়। ওই খুদেবার্তায় দাবি করা হয়, আটক হওয়া ব্যক্তিদের মধ্যে অজ্ঞান পার্টির তিন হোতা রয়েছে। উদ্ধার করা হয়েছে অজ্ঞান করার বিপুল উপকরণ। এ বিষয়ে বিস্তারিত তথ্য জানানো হয়নি। ডিএমপির মিডিয়া সেন্টারে সংবাদ সম্মেলন করে বিস্তারিত তথ্য জানানোর কথা বলা হয়েছে।
