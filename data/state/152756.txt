
সদ্য সমাপ্ত ১১তম এশিয়া-ইউরোপ শীর্ষ সম্মেলন (আসেম) নিয়ে আগামীকাল রোববার বিকেল চারটায় সংবাদ সম্মেলন করবেন প্রধানমন্ত্রী শেখ হাসিনা। প্রধানমন্ত্রীর সরকারি বাসভবন গণভবনে এ সংবাদ সম্মেলন অনুষ্ঠিত হবে।প্রধানমন্ত্রীর প্রেস সচিব ইহসানুল করিম প্রথম আলোকে এ তথ্য নিশ্চিত করেছেন। প্রধানমন্ত্রীর কার্যালয় সূত্রে জানা গেছে, সংবাদ সম্মেলনে আসেম সম্মেলনের বিভিন্ন বিষয় তুলে ধরবেন প্রধানমন্ত্রী। এ–সংক্রান্ত সাংবাদিকদের বিভিন্ন প্রশ্নেরও জবাব দেবেন তিনি।এদিকে মঙ্গোলিয়ায় তিন দিনের সফর শেষে আজ শনিবার সন্ধ্যা ৭টা ২০ মিনিটে দেশে ফেরেন প্রধানমন্ত্রী শেখ হাসিনা। গত বৃহস্পতিবার সকাল ১০টার দিকে আসেম সম্মেলনে যোগ দিতে মঙ্গোলিয়ার রাজধানী উলানবাটোরের উদ্দেশে ঢাকা ছেড়েছিলেন তিনি।
