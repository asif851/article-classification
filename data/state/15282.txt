
বিএনপির চেয়ারপারসনের গুলশান কার্যালয় লক্ষ্য করে ঢিল ছুড়েছেন এক যুবক। পরে তাঁকে আটক করে নিয়ে যায় পুলিশ। আজ মঙ্গলবার দুপুরে এ ঘটনা ঘটে।গত ৩ জানুয়ারি থেকে ওই কার্যালয়ে অবস্থান করছেন বিএনপির চেয়ারপারসন খালেদা জিয়া।প্রথম আলোকে দেওয়া বিএনপির চেয়ারপারসনের প্রেস উইংয়ের সদস্য শায়রুল কবির খানের ভাষ্য, আজ দুপুরে হঠাৎ এক যুবক এসে বিএনপির চেয়ারপারসনের কার্যালয় লক্ষ্য করে ঢিল ছোড়েন। গালিগালাজ ও চিৎকার করতে থাকেন। পরে পুলিশ ওই যুবককে আটক করে নিয়ে যায়।ঘটনার সত্যতা নিশ্চিত করে গুলশান থানার ভারপ্রাপ্ত কর্মকর্তা (ওসি-তদন্ত) ফিরোজ কবির প্রথম আলোকে বলেন, ঢিল ছোড়া ব্যক্তি পাগল। সে ডিবির হেফাজতে আছে।
