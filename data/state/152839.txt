
শাপলা বিলের রঙিন হাসিতে উজ্জ্বল সাতলা গ্রাম। বরিশালের উজিরপুর উপজেলার এই গ্রামে টলটলে পানিতে ভরা সেই বিল। বছরের একটা সময়ে কয়েক একর এলাকাজুড়ে ছড়িয়ে পড়ে লাল টুকটুকে শাপলা। সন্ধ্যা নদীর প্লাবন ভূমি এই ছোট্ট গ্রাম, যা এখন সবার কাছে ‘শাপলা গ্রাম’ হিসেবে পরিচিত। গ্রামের নিম্নাঞ্চল বর্ষার পানিতে ডুবে গেলে জুলাই থেকে শাপলা ফোটা শুরু হয় এবং নভেম্বর পর্যন্ত ফুল ফুটতে থাকে। এই সময়ে প্রতিদিন অগণিত ভ্রমণপিপাসু ও গবেষক ছুটে আসেন এই বিলের ধারে। ছবিগুলো গত শনিবার তোলা।






