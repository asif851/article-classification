
রংপুর নগরের বেতারকেন্দ্রের সামনের সড়কের পাশের একটি কালভার্টের নিচ থেকে গতকাল শনিবার বেলা সাড়ে ১১টার দিকে পুলিশ তিনটি পেট্রলবোমা ও দুটি ককটেল উদ্ধার করেছে। কোতোয়ালি থানার ভারপ্রাপ্ত কর্মকর্তা (ওসি) জানান, গোপন সংবাদের ভিত্তিতে গতকাল শনিবার বেলা সাড়ে ১১টার দিকে পুলিশ অভিযান চালিয়ে পরিত্যক্ত অবস্থায় বোমা ও ককটেলগুলো উদ্ধার করে। তবে এ ঘটনার সঙ্গে জড়িত কাউকে গ্রেপ্তার করা সম্ভব হয়নি। 
