
ভারপ্রাপ্ত সচিব ও সচিব পদমর্যাদায় দায়িত্ব পালনকারী সাতজন কর্মকর্তা সচিব হিসেবে পদোন্নতি পেয়েছেন। আজ বৃহস্পতিবার জনপ্রশাসন মন্ত্রণালয় এ বিষয়ে আদেশ জারি করেছে।
পদোন্নতি পাওয়া ব্যক্তিরা হলেন নির্বাচন কমিশনের ভারপ্রাপ্ত সচিব সিরাজুল ইসলাম, গৃহায়ণ ও গণপূর্ত মন্ত্রণালয়ের ভারপ্রাপ্ত সচিব গোলাম রব্বানী, পরিকল্পনা কমিশনের ভারপ্রাপ্ত সদস্য এস এম গোলাম ফারুক, বাংলাদেশ লোকপ্রশাসক প্রশিক্ষণকেন্দ্রের রেক্টর খন্দকার মো. ইফতেখার হায়দার, মত্স্য ও প্রাণিসম্পদ মন্ত্রণালয়ের ভারপ্রাপ্ত সচিব শেলিনা আফরোজা, ট্যারিফ কমিশনের চেয়ারম্যান ইকবাল খান চৌধুরী ও সমাজকল্যাণ মন্ত্রণালয়ের ভারপ্রাপ্ত সচিব নাছিমা বেগম। এই সাতজন যে পদে আছেন, তাঁদের সেই পদেই পদায়ন করা হয়েছে।
