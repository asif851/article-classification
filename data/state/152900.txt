
কুমিল্লায় গতকাল বুধবার ‘ক্রিটিক্যাল কেয়ার ম্যানেজমেন্ট’ শীর্ষক এক বৈজ্ঞানিক সেমিনার অনুষ্ঠিত হয়েছে৷ মেডিকেল কলেজ হাসপাতালের সম্মেলনকক্ষে সার্জারি ও অ্যানেস্থেশিওলজি বিভাগের যৌথ আয়োজনে অনুষ্ঠিত এ সেমিনারে পৃষ্ঠপোষকতা দেয় আয়েশা মেমোরিয়াল হাসপাতাল৷ সেমিনারে প্রবন্ধ উপস্থাপন করেন আয়েশা মেমোরিয়াল হাসপাতালের প্রধান চিকিৎসা কর্মকর্তা গুলজার হোসেন এবং কুমিল্লা মেডিকেলের চিকিৎসক তাপস, শ্যামল, ফয়সাল ও হোসাইন৷ প্রশ্নোত্তর পর্বে অংশ নেন কুমিল্লা মেডিকেলের সার্জারি বিভাগের প্রধান এ বি এম খুরশিদ আলম, অ্যানেস্থেশিওলজির প্রধান মো. মহসিনুজ্জামান চৌধুরী এবং আয়েশা মেমোরিয়ালের পরিচালক আশীষ কুমার চক্রবর্তী৷ বিজ্ঞপ্তি৷
