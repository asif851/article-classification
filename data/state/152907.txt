
লিবারেল ডেমোক্রেটিক পার্টির (এলডিপি) চেয়ারম্যান অলি আহমদের সঙ্গে সাক্ষাত্ করেছেন পরিবেশ ও বনমন্ত্রী হাছান মাহমুদ।গতকাল বুধবার রাত সাড়ে ১০টার দিকে রাজধানীর মহাখালীর ডিওএইচএসের বাসায় যান হাছান মাহমুদ।নির্বাচনকালীন সর্বদলীয় সরকারে যোগ দিতে অলি আহমদকে আমন্ত্রণ জানিয়েছেন হাছান মাহমুদ।এ ব্যাপারে এলডিপির এক নেতা প্রথম আলোকে বলেন, বর্তমান সরকার নির্বাচনকালীন সর্বদলীয় সরকার গঠন করতে যাচ্ছে। সংসদে এলডিপির একজন সাংসদ রয়েছেন। তাই এলডিপির চেয়ারম্যানকে ওই সরকারে যোগ দিতে আমন্ত্রণ জানানো হয়েছে। এ নিয়ে বিস্তারিত আলোচনাও হয়েছে।উল্লেখ্য, বিএনপির নেতৃত্বাধীন ১৮-দলীয় জোটের অন্যতম শরিক অলি আহমদের এলডিপি।
