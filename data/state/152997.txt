
চট্টগ্রাম নগরের হালিশহর মুন্সিপাড়া এলাকায় ইয়াবা বড়ি সেবনের দায়ে পাঁচজনকে বিভিন্ন মেয়াদে কারাদণ্ড দিয়েছেন ভ্রাম্যমাণ আদালত। গতকাল বৃহস্পতিবার দুপুরে এ অভিযানে নেতৃত্ব দেন জেলা প্রশাসনের নির্বাহী ম্যাজিস্ট্রেট মো. আরাফাত হোসেন। অভিযানে মাদকদ্রব্য নিয়ন্ত্রণ অধিদপ্তর ও আর্মড পুলিশ ব্যাটালিয়নের সদস্যরা সহযোগিতা করেন। জেলা প্রশাসনের এক বিজ্ঞপ্তিতে জানানো হয়েছে, ইয়াবা সেবনের দায়ে আনিসুর রহমান, আবদুল আজিজ, মো. আরিফ কামাল ও শামসুল ইসলামকে তিন মাস করে এবং মো. সাহাবুদ্দিন নামের এক ব্যক্তিকে পাঁচ দিনের বিনাশ্রম কারাদণ্ড দেওয়া হয়েছে। তাঁদের কাছে পাওয়া ইয়াবা বড়ি ধ্বংস করা হয়েছে।নিজস্ব প্রতিবেদক, চট্টগ্রাম
