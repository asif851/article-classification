
মার্বেল খেলাকে কেন্দ্র করে হামলায় গাজীপুরের কালীগঞ্জের বেরুয়া গ্রামে গতকাল বুধবার শিশুসহ চারজন আহত হয়েছেন। আহত ব্যক্তিদের উপজেলা স্বাস্থ্য কমপ্লেক্সে ভর্তি করা হয়েছে।
আহত এক শিশু হলো বেরুয়া গ্রামের মালয়েশিয়া-প্রবাসী আবদুল মান্নানের ছেলে ইসতিহাক হাসান (৯)। আহত অন্য ব্যক্তিরা হলেন গ্রামের আবদুল মান্নানের মেয়ে সালেহা আক্তার (২২), কাতার-প্রবাসী পারভেজ হাসানের স্ত্রী শামীমা আক্তার (২৫) ও ওমান-প্রবাসী জামান মিয়ার স্ত্রী রাজিয়া বেগম (৩২)। হাসপাতালের চিকিৎসক আশীষ কুমার বণিক জানান, বেলা তিনটায় তাঁদের হাসপাতালে ভর্তি করা হয়েছে।
 
