
রাজধানীর বিমানবন্দর ও ওয়ারী থানা এলাকায় সড়ক দুর্ঘটনায় দুজন নিহত হয়েছেন। তাঁরা হলেন আবদুল হান্নান (৪৫) ও সালাউদ্দিন (৪৫)।
বিমানবন্দর থানার এসআই জাহেরুল ইসলাম বলেন, গতকাল শনিবার বেলা সাড়ে তিনটার দিকে বিমানবন্দর গোলচত্বরে রাস্তা পারাপারের সময় আবদুল হান্নানকে টঙ্গীগামী তুরাগ পরিবহনের একটি মিনিবাস ধাক্কা দেয়। গুরুতর আহত অবস্থায় তাঁকে ঢাকা মেডিকেল কলেজ হাসপাতালে নেওয়া হয়। বিকেল সাড়ে চারটার দিকে তিনি মারা যান। পুলিশ ওই মিনিবাসসহ চালক আজিজুলক হককে আটক করেছে। মামলার প্রক্রিয়া চলছে।
ঢাকা মেডিকেল কলেজ হাসপাতাল সূত্র জানায়, সড়ক দুর্ঘটনায় আহত সালাউদ্দিন নামের এক ব্যক্তি গতকাল সকালে হাসপাতালে মারা যান। গত শুক্রবার সকালে ওয়ারী থানার টিকাটুলি মোড়ে তিনি সড়ক দুর্ঘটনায় আহত হন।
দুজনের অপমৃত্যু: রাজধানীতে গতকাল দুজনের অপমৃত্যু হয়েছে। এঁরা হলেন, শ্রমিক মো. হাফিজ (৩০) ও পোশাককর্মী রোকসানা আক্তার (১৮)।
