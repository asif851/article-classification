
ঢাকা-খুলনা মহাসড়কের গোপালগঞ্জের কাশিয়ানী উপজেলার ফুকরা নামক স্থানে গতকাল রোববার ভোরে যাত্রীবাহী বাস খাদে পড়ে নারী, শিশুসহ অন্তত ২৫ জন আহত হয়েছেন। তাঁদের মধ্যে খুলনার বটিয়াঘাটা উপজেলার পরেরধম গ্রামের মাসুম বিল্লাহ, কুমিল্লার বসন্তপুর গ্রামের মীর হোসেন, শ্যামলী, নূরনবী ও রুমাকে গোপালগঞ্জ ২৫০ শয্যার হাসপাতালে ভর্তি করা হয়েছে। বাকিরা স্থানীয়ভাবে চিকিৎসা নিয়েছেন।  গোপালগঞ্জ প্রতিনিধি
 
