
ফরিদপুরে জাটকা বিক্রির দায়ে চার মাছ ব্যবসায়ীর প্রত্যেককে এক মাসের বিনাশ্রম কারাদণ্ড দিয়েছেন ভ্রাম্যমাণ আদালত। এছাড়া জাটকা বহনের কাজে ব্যবহৃত একটি ট্রাক জব্দ করা হয়। গতকাল বেলা সোয়া তিনটার দিকে ঢাকা-বরিশাল মহাসড়কের ভাঙ্গা উপজেলার মধ্যপাড়া হাসামদিয়া এলাকার জনতা মৎস্য আড়তের সামনে এ ঘটনা ঘটে। র্যাব-৮ ফরিদপুর ক্যাম্পের অধিনায়কমেজর মো. মোস্তফা কায়জার বলেন, জেলা প্রশাসকের কার্যালয়ের নির্বাহী হাকিম ও এনডিসি মনদীপ ঘরাই আদালত পরিচালনা করেন। দণ্ডপ্রাপ্ত ব্যক্তিরা হলেন মাসুদ রানা, আমির হোসেন, আলাল ঘরামী ও জামাল মাতুব্বর।
