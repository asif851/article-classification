
বঙ্গবন্ধুকে নিয়ে কটূক্তি ও রাষ্ট্রের বিরুদ্ধে অপপ্রচারের অভিযোগে বিএনপির সিনিয়র ভাইস চেয়ারম্যান তারেক রহমানের বিরুদ্ধে করা মামলা তদন্তের জন্য গোয়েন্দা পুলিশকে (ডিবি) নির্দেশ দিয়েছেন আদালত। আজ রোববার ঢাকার মহানগর হাকিম আসাদুজ্জামান নূর এ নির্দেশ দেন।
সকালে তারেক রহমানের বিরুদ্ধে রাষ্ট্রদ্রোহের অভিযোগে নালিশি মামলা করা হয়। ঢাকার মুখ্য মহানগর হাকিম আদালতে বঙ্গবন্ধু ফাউন্ডেশনের সভাপতি মশিউর মালেক বাদী হয়ে এ মামলা করেন। মহানগর হাকিম আসাদুজ্জামান নূর বাদীর জবানবন্দি গ্রহণ করেন।
গত ২৯ সেপ্টেম্বর লন্ডনের এক আলোচনা সভায় বঙ্গবন্ধু শেখ মুজিবুর রহমানকে ‘পাক বন্ধু’ ও তিনি স্বাধীনতার ঘোষণা করেননি বলে তারেক রহমান বক্তব্য দেন। এ অভিযোগে রাষ্ট্রদ্রোহের নালিশি মামলাটি করা হয়।
তারেক রহমানের বিরুদ্ধে রাষ্ট্রদ্রোহের নালিশি মামলা
