
বরিশালের উজিরপুর উপজেলার শিকারপুর গ্রামে গত বৃহস্পতিবার রাতে ডাকাতির প্রস্তুতিকালে দুই ব্যক্তিকে গ্রেপ্তার করেছে পুলিশ। গতকাল শুক্রবার তাঁদের বিরুদ্ধে ডাকাতির প্রস্তুতি, অস্ত্র আইন ও মাদকদ্রব্য নিয়ন্ত্রণ আইনে পৃথক তিনটি মামলা করা হয়েছে। গ্রেপ্তার দুজন হলেন বানারীপাড়া উপজেলার কুলনাটিয়ারপাড় গ্রামের নজরুল ব্যাপারী (৪৫) ও কচুয়া গ্রামের হেমায়েত বালি (৩৭)। তাঁদের কাছ থেকে দুটি পাইপগান, চারটি গুলি ও মাদকদ্রব্য উদ্ধার করা হয়েছে।
 
