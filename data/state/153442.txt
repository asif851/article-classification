
কক্সবাজারের চকরিয়া পৌরসভার মৌলভীপাড়া এলাকায় গতকাল বৃহস্পতিবার সকাল ১০টায় অগ্নিকাণ্ডে তিনটি বসতঘর ভসঞ্চীভূত হয়েছে।এ ঘটনায় শিশুসহ দুজন আহত হয়েছে। এ ছাড়া নগদ টাকাসহ পুড়ে গেছে অন্তত ১০ লাখ টাকার মালামাল। আহত ব্যক্তিরা হলো মো. শোয়াইবের শিশুকন্যা তিশা মনি (৮) ও স্থানীয় বাসিন্দা মনছুর আলম (৩০)।প্রত্যক্ষদর্শীরা জানিয়েছেন, রশিদ আহমদ, খোরশেদ আলম ও কামালের পৃথক তিনটি বসতঘর আগুনে পুড়ে গেছে। কামালের বসতঘরের বৈদ্যুতিক শর্টসার্কিট থেকে আগুনের সূত্রপাত হয়। এ সময় আগুনের লেলিহান শিখা চারদিকে ছড়িয়ে পড়লে পাশের আরও দুটি বসতঘর পুড়ে যায়।চকরিয়া ফায়ার সার্ভিসের কর্মীরা জানান, তাঁরা তাৎক্ষণিক ব্যবস্থা নেওয়ায় ওই এলাকার আরও কয়েক শ ঘর আগুন থেকে রক্ষা পেয়েছে।
