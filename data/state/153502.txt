
ঢাকার ধামরাইয়ের বালিথা এলাকায় নির্মাণাধীন ভবনের অংশ ধসে এক ব্যক্তি নিহত হয়েছেন। আহত হয়েছেন অন্তত ১৫ জন।
আজ বুধবার সকাল সাতটার দিকে এ দুর্ঘটনা ঘটে। হতাহত হওয়া ব্যক্তিরা নির্মাণশ্রমিক বলে জানা গেছে।নিহত ব্যক্তির নাম-পরিচয় প্রাথমিকভাবে জানা যায়নি। আহত ব্যক্তিদের স্থানীয় হাসপাতালে পাঠানো হয়েছে।প্রত্যক্ষদর্শী ও পুলিশের ভাষ্য, রাইজিং গ্রুপের নির্মাণাধীন দুটি ভবনের মধ্যকার সংযোগ সেতু ধসে পড়লে হতাহতের ঘটনা ঘটে।ধামরাই থানার ভারপ্রাপ্ত কর্মকর্তা (ওসি) রিজাউল করিম বলেন, ধ্বংসস্তূপের মধ্যে কয়েকজন আটকে থাকতে পারেন। সেখানে তল্লাশি ও উদ্ধার তৎপরতা চালানো হচ্ছে।
