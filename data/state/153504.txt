
নিজের মেয়েকে সহকারী একান্ত সচিব (এপিএস) করলেন শিক্ষা মন্ত্রণালয়ের কারিগরি ও মাদ্রাসাশিক্ষা বিভাগের নতুন প্রতিমন্ত্রী কাজী কেরামত আলী। প্রতিমন্ত্রীর অভিপ্রায় অনুযায়ী আজ মঙ্গলবার এ বিষয়ে প্রজ্ঞাপন জারি করেছে জনপ্রশাসন মন্ত্রণালয়। তাঁর নাম কানিজ ফাতেমা।
জাতীয় বেতন স্কেলের ২২ হাজার টাকার মূল স্কেলে তাঁকে বেতন দেওয়া হবে।
প্রজ্ঞাপনে বলা হয়, প্রতিমন্ত্রী যত দিন এ পদ অলংকৃত করবেন বা কানিজ ফাতেমাকে এই পদে যত দিন রাখার ইচ্ছা প্রকাশ করবেন, তত দিন পর্যন্ত এ আদেশ কার্যকর হবে।
কানিজ ফাতেমা প্রতিমন্ত্রীর একমাত্র সন্তান।
রাজবাড়ীর সাংসদ কাজী কেরামত আলী ৩ জানুয়ারি কারিগরি ও মাদ্রাসাশিক্ষা বিভাগের প্রতিমন্ত্রী হন।
