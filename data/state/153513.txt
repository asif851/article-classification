
ফেনীর ছনুয়ায় কাভার্ড ভ্যানের ধাক্কায় একটি মিনি ট্রাকের চালক ও সহকারী নিহত হয়েছেন। আজ শুক্রবার সকাল সাড়ে আটটায় এ দুর্ঘটনা ঘটে।
ফেনীর মুহুরীগঞ্জ হাইওয়ে পুলিশ সূত্র জানায়, সদর উপজেলার ছনুয়ায় ঢাকা-চট্টগ্রাম মহাসড়কে একটি কাভার্ড ভ্যান ধাক্কা দেয় ছোট ট্রাকটিকে। ধাক্কায় ট্রাকটি উল্টে যায়। ঘটনাস্থলেই ট্রাকের চালক ও তাঁর সহকারী নিহত হন।
মুহুরীগঞ্জ হাইওয়ে পুলিশের পরিদর্শক মাহবুবুর রহমান আজ সকালে প্রথম আলোকে বলেন, লাশ উদ্ধার করে ময়নাতদন্তের জন্য ফেনী সদর হাসপাতালে পাঠানো হয়েছে।
