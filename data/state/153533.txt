
বিএনপির যুগ্ম মহাসচিব রুহুল কবির রিজভী আহমেদ অভিযোগ করে বলেছেন, নির্দলীয় তত্ত্বাবধায়ক সরকারের দাবিতে বিরোধী দল ঘোষিত আন্দোলন কর্মসূচি দমনে সরকার আজ থেকে রাজধানী ঢাকাসহ সারা দেশে ধরপাকড় শুরু করেছে।আজ বৃহস্পতিবার মধ্য রাতে বিএনপির কেন্দ্রীয় কার্যালয় নয়াপল্টনে এক সংবাদ সম্মেলনে রুহুল কবির রিজভী এ অভিযোগ করেন।রুহুল কবির রিজভী আরও অভিযোগ করেন, বিএনপির নেতৃত্বাধীন ১৮-দলীয় জোটের এক নেতাকে গ্রেপ্তার, বিএনপির সাংসদ এবং বিভিন্ন জেলার নেতা-কর্মীর বাসায় তল্লাশি চালানো হয়েছে।
 
 
