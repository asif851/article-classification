
রাজধানীর সবুজবাগ এলাকায় কাভার্ড ভ্যানের চাপায় পুলিশের উপপরিদর্শক (এসআই) ও অজ্ঞাতনামা এক ব্যক্তি নিহত হয়েছেন। গতকাল মঙ্গলবার দিবাগত রাত সাড়ে ১২টার দিকে সবুজবাগ এলাকার বৌদ্ধমন্দির ক্রসিংয়ের সামনে এ ঘটনা ঘটে।অজ্ঞাতনামা ব্যক্তি ঘটনাস্থলেই মারা যান। ভোররাত চারটার দিকে চিকিত্সাধীন অবস্থায় মারা যান এসআই বিকাশ চন্দ্র ঘোষ। ঢাকা মেডিকেল কলেজ হাসপাতাল পুলিশ ক্যাম্পের উপপরিদর্শক (এসআই) ফজলুর রহমান এ তথ্য জানিয়েছেন। পুলিশের মতিঝিল বিভাগের উপকমিশনার আশরাফুজ্জামান প্রথম আলোকে জানান, এ ঘটনায় একটি মামলা হবে। চালক পলাতক। তবে কাভার্ড ভ্যানটি আটক করা হয়েছে।
