
জাহাঙ্গীরনগর বিশ্ববিদ্যালয়ের উপাচার্য মো. আনোয়ার হোসেনের পদত্যাগের দাবিতে গতকাল মঙ্গলবার চলমান আন্দোলনের নতুন কর্মসূচি ঘোষণা করেছে সাধারণ শিক্ষক ফোরাম। সর্বাত্মক কর্মবিরতির পাশাপাশি উপাচার্যের বাসভবনের সামনে অবস্থান কর্মসূচি ঘোষণা করেছে ফোরাম।তবে উপাচার্যের পদত্যাগের দাবিতে চলমান আন্দোলনকে অন্যায় কর্মকাণ্ড বলে অভিহিত করেছে শিক্ষক মঞ্চ। তারা ফোরামের ডাকা সর্বাত্মক কর্মবিরতির কর্মসূচি প্রত্যাখ্যান করে। গতকাল বিকেলে উপাচার্যের বাসভবনের সামনে সাধারণ শিক্ষক ফোরাম আয়োজিত সংবাদ সমেঞ্চলনে লিখিত বক্তব্য পাঠ করেন কামরুল আহসান। তিনি বলেন, উপাচার্যের পদত্যাগের দাবিতে চলমান আন্দোলনকে আরও বেগবান করতে নতুন কর্মসূচি ঘোষণা করা হয়েছে।ফোরামের আহ্বায়ক মুহমঞ্চদ হানিফ আলী বলেন, ‘গত ২৫ সেপ্টেম্বর সংবাদ সমেঞ্চলনে আমরা জানিয়েছিলাম, ৩০ সেপ্টেম্বরের মধ্যে উপাচার্য পদত্যাগ না করলে ১ অক্টোবর থেকে আরও কঠোর কর্মসূচি ঘোষণা করা হবে। সেই ঘোষণার অংশ হিসেবে আমরা আজ (মঙ্গলবার) উপাচার্যের বাসভবনের সামনে বেলা দুইটা থেকে অবস্থান কর্মসূচি ঘোষণা করেছি।’সংবাদ সম্মেলনে তিনজন ডিন নিয়োগের প্রতিবাদে বিশ্ববিদ্যালয়ের রেজিস্ট্রার ও উপ-রেজিস্ট্রারকে অবরুদ্ধ করারও সমালোচনা করা হয়। এতে জানানো হয়, বিশ্ববিদ্যালয় একটি স্বায়ত্তশাসিত প্রতিষ্ঠান। তাই উপাচার্য নিয়োগ দিতে পারবেন কি পারবেন না—এমন বিষয় নিয়ে কোনো শিক্ষক কোনো মন্ত্রণালয়ের সঙ্গে কোনো চুক্তি করতে পারেন না।সংবাদ সমেঞ্চলনে অন্যানের মধ্যে নাসিম আখতার হোসাইন প্রমুখ উপস্থিত ছিলেন।
