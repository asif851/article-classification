
সিঙ্গাপুর চাঙ্গি আন্তর্জাতিক বিমানবন্দরের ‘এয়ারলাইনস সার্ভিস ইনসেনটিভ স্কিম পে আউট-২০১৬’ পুরস্কার অর্জন করেছে বিমান বাংলাদেশ এয়ারলাইনস। নির্ধারিত সময়ে উড্ডয়ন ও অবতরণ এবং উন্নত যাত্রীসেবার জন্য মূলত এই পুরস্কার দেওয়া হয়।
চাঙ্গি বিমানবন্দরে বিমান বাংলাদেশ এয়ারলাইনসের সঠিক সময়ে ছেড়ে যাওয়ার হার ৯৯ দশমিক ০৩ শতাংশ। এ অর্জনের জন্য বিশেষ কর-সুবিধা পেয়েছে বিমান।
চাঙ্গি এয়ারপোর্ট বিশ্বের অন্যতম শীর্ষস্থানীয় সেরা এয়ারপোর্ট। বিশ্বের ৬৭টি এয়ারলাইনস এই বিমানবন্দর থেকে তাদের ফ্লাইট পরিচালনা করে থাকে।
এর আগে সম্প্রতি মালয়েশিয়ার কুয়ালালামপুর বিমানবন্দরে পুরস্কার অর্জন করে বিমান বাংলাদেশ এয়ারলাইনস।
