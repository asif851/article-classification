
বঙ্গবন্ধু শেখ মুজিবুর রহমানের ঘনিষ্ঠ সহকর্মী, মহান মুক্তিযুদ্ধের অন্যতম সংগঠক ও স্বাধীন বাংলাদেশের প্রথম পররাষ্ট্রমন্ত্রী আবদুস সামাদ আজাদের দ্বাদশ মৃত্যুবার্ষিকী আজ ২৭ এপ্রিল। এ উপলক্ষে সকালে আওয়ামী লীগের পক্ষ থেকে বনানী কবরস্থানে কবর জিয়ারত ও পুষ্পস্তবক অর্পণ করা হবে। এ ছাড়া পরিবারের পক্ষ থেকে নগরীর কলাবাগানের বাসভবনে কোরআনখানি এবং লেকসার্কাস লেকভিউ জামে মসজিদে বাদ আসর দোয়া মাহফিল ও মোনাজাত অনুষ্ঠিত হবে। এতে তাঁর আত্মীয়স্বজন ও শুভাকাঙ্ক্ষীদের অংশগ্রহণের জন্য পরিবারের পক্ষ থেকে অনুরোধ করা হয়েছে।আবদুস সামাদ আজাদ ১৯৫৪ সালের সাধারণ নির্বাচনে যুক্তফ্রন্ট থেকে এমএলএ নির্বাচিত হন এবং আওয়ামী লীগের শ্রমবিষয়ক সম্পাদক নিযুক্ত হন। ’৭৫-পরবর্তী আওয়ামী লীগের পুনর্গঠনে বিশেষ ভূমিকা পালন করেন আবদুস সামাদ আজাদ। জীবনের শেষ সময় পর্যন্ত আওয়ামী লীগের সভাপতিমণ্ডলীর সদস্য ছিলেন। তিনি সুনামগঞ্জ জেলার প্রায় প্রতিটি নির্বাচনী এলাকা থেকে বিভিন্ন সময়ে সাংসদ নির্বাচিত হন। ১৯৯৬ সালে পররাষ্ট্রমন্ত্রী হিসেবে নিযুক্ত হন।
