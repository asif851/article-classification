
কক্সবাজারের চকরিয়া উপজেলায় ডাকাত দলের প্রধান নাছিরসহ তিন ডাকাতকে গ্রেপ্তার করা হয়েছে। পুলিশ জানিয়েছে, উপজেলার চিরিঙ্গা ইউনিয়নের সওদাগর ঘোনা এলাকায় গতকাল শুক্রবার বিকেল চারটায় অভিযান চালিয়ে উপকূলীয় চিংড়ি জোনের ত্রাস নাছির উদ্দিনকে (৩২) তাঁর বসতঘর থেকে গ্রেপ্তার করা হয়। গতকাল ভোরে ডুলাহাজারা ইউনিয়নের ডুমখালী গ্রাম থেকে মো. বাবলু (৩৫) ও মো. ছরওয়ার উদ্দিন (৩৩) নামের আরও দুই ডাকাতকে গ্রেপ্তার করা হয়। 
