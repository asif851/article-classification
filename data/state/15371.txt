
জাতীয় বেতন গ্রেড পূর্ণাঙ্গ বাস্তবায়নের দাবিতে গতকাল রোববার ফেনীর দাগনভূঞা উপজেলা সদরে মানববন্ধন ও সমাবেশ করেছে মাধ্যমিক শিক্ষক সমিতি। মানববন্ধন শেষে উপজেলা নির্বাহী কর্মকর্তার (ইউএনও) মাধ্যমে প্রধানমন্ত্রী বরাবর স্মারকলিপি দেওয়া হয়। কেন্দ্রীয় কর্মসূচির অংশ হিসেবে সকালে উপজেলা সদরের জিরো পয়েন্টে এই কর্মসূচি পালিত হয়। উপজেলার বিভিন্ন মাধ্যমিক বিদ্যালয়ের শিক্ষকেরা এতে অংশ নেন। উপজেলা মাধ্যমিক শিক্ষক সমিতির সভাপতি মমিনুল হকের সভাপতিত্বে সমাবেশে অন্যান্যের মধ্যে বক্তব্য দেন সাধারণ সম্পাদক আবুল কালাম আজাদ, শিক্ষক নেতা ফকির আহম্মদ, মনির আহম্মদ, মোহাম্মদ ইউছুফ। বক্তারা অবিলম্বে জাতীয় বেতন গ্রেড পূর্ণাঙ্গ বাস্তবায়নের দাবি জানান।
