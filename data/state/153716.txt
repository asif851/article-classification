
অনির্দিষ্টকালের জন্য সারা দেশে সব জুয়েলারি দোকান বন্ধ রাখার ঘোষণা প্রত্যাহার করে নিয়েছে সোনা ব্যবসায়ীদের সংগঠন বাংলাদেশ জুয়েলার্স সমিতি। আজ বৃহস্পতিবার রাতে শুল্ক গোয়েন্দা অধিদপ্তরে এক বৈঠকের পর ধর্মঘট প্রত্যাহারের ঘোষণা দেওয়া হয়।
জুয়েলারি দোকানে ‘হয়রানিমূলক অভিযান’ বন্ধ ও ব্যবসাবান্ধব স্বর্ণ আমদানি নীতিমালা বাস্তবায়নের দাবিতে বৃহস্পতিবার সমিতির এক সংবাদ বিজ্ঞপ্তিতে ধর্মঘটের ঘোষণা দেওয়া হয়েছিল। এরপরই শুল্ক গোয়েন্দা এ তদন্ত পরিদপ্তরে এর মহাপরিচালক মইনুল খানের সভাপতিত্বে এক বৈঠক হয়। বৈঠকে বাংলাদেশ জুয়েলার্স সমিতির পক্ষে ছিলেন আটজন সদস্য। বৈঠকের পরে ধর্মঘট প্রত্যাহারের ঘোষণা দেওয়া হয়।
