
ঠাকুরগাঁও জেলা প্রশাসকের কার্যালয়ের চতুর্থ শ্রেণীর কর্মচারী নিয়োগ পরীক্ষায় ছবি বদল করে অন্যের হয়ে পরীক্ষা দিতে এসে গতকাল শুক্রবার ধরা পড়েছেন দুজন। পরে ভ্রাম্যমাণ আদালত সাজা দিয়ে তাঁদের কারাগারে পাঠান।
সাজাপ্রাপ্ত ব্যক্তিরা বালিয়াডাঙ্গী সমিরউদ্দিন স্মৃতি মহাবিদ্যালয়ের শিক্ষক রবিউল আলম এবং একই উপজেলার বিউরঝারি গ্রামের সবুজ আলী।
জেলা প্রশাসকের কার্যালয় সূত্রে জানা গেছে, শুক্রবার ঠাকুরগাঁও জেলা প্রশাসকের কার্যালয়ের চতুর্থ শ্রেণীর কর্মচারী নিয়োগ পরীক্ষায় বালিয়াডাঙ্গী উপজেলার জাফরটালি গ্রামের মানজুম আলী ও বোবরা গ্রামের এনামুল হকের নাম-ঠিকানা ঠিক রেখে প্রবেশপত্রে ছবি পরিবর্তন করে সবুজ আলী ও রবিউল আলম কালেক্টরেট পাবলিক স্কুল ও কলেজ কেন্দ্রে পরীক্ষা দিচ্ছিলেন।
