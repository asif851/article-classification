
বাগেরহাটের মোরেলগঞ্জ উপজেলার বনগ্রাম স্থানে পিরোজপুর-খুলনা মহাসড়কে গতকাল শুক্রবার সকাল সাতটার দিকে ট্রাকের ধাক্কায় হাবিবুর রহমান (৫০) নামের এক মোটরসাইকেল আরোহী নিহত হয়েছেন। তাঁর বাড়ি মোরেলগঞ্জের চিংড়াখালী গ্রামে। এর আগে ঢাকা-খুলনা মহাসড়কের ফরিদপুর সদরের শিবরামপুর গ্রামের তেরখাদা সেতুর কাছে একটি বাসের চাপায় অজ্ঞাতনামা এক ব্যক্তি (৫০) নিহত হন। বিকেল সাড়ে চারটার দিকে মাদারীপুর সদর উপজেলার খাগদি বাসস্ট্যান্ড-সংলগ্ন এলাকায় ট্রাকের চাপায় মোটরসাইকেলের আরোহী শাফায়েত হাওলাদার (২০) নিহত হয়েছে। আহত হন তাঁর চাচাতো ভাই সবুজ হাওলাদার (২৫) ও সুমন হাওলাদার (২৭)। শাফায়েত মস্তফাপুর ইউনিয়নের আমবাড়ি গ্রামের পরিবহন ব্যবসায়ী সামসুদ্দিন হাওলাদারের ছেলে। 
