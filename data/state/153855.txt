
পৌর নির্বাচনে সারা দেশে নারী ভোটারের স্বতঃস্ফূর্ত অংশগ্রহণ লক্ষ করা যায়। দেশের বিভিন্ন এলাকায় দীর্ঘ সারিতে অপেক্ষা করে ভোট দেন অনেকেই। ছবিগুলো তুলেছেন প্রথম আলোর ফটোসাংবাদিকেরা।
মৌলভীবাজারে কুলাউড়া পৌরসভা নির্বাচনে নারী ভোটারদের উপস্থিতি ছিল চোখে পড়ার মতো। সকাল থেকেই তাঁদের ভিড় জমে ভোটকেন্দ্রগুলোতে। ছবিটি ইয়াকুব-তাজুল মহিলা ডিগ্রি কলেজ কেন্দ্র থেকে তোলা।মেহেরপুরের গাংনী মহিলা ডিগ্রি কলেজ ভোটকেন্দ্রে ভ্যানে করে ভোট দিতে আসেন এই বৃদ্ধা।খাগড়াছড়ি পৌরসভা নির্বাচনে ভোট দিতে এসে দীর্ঘ সারিতে দাঁড়িয়ে থেকে অসুস্থ হয়ে পড়েন এই নারী। ছবিটি খাগড়াছড়ি শহর এলাকার টেক্সটাইল ভকেশনাল ইনস্টিটিউট কেন্দ্র থেকে তোলা।মৌলভীবাজারের কুলাউড়া পৌরসভার আমীর-ছলফু প্রাথমিক বিদ্যালয় কেন্দ্রে ভোট দেওয়ার পর অসুস্থ হয়ে মাটিতে পড়ে যান অন্তঃসত্ত্বা এক নারী ভোটার। ছবিটি দুপুর ১২টার দিকে তোলা। চট্টগ্রামে পৌর নির্বাচনে পটিয়ার প্রায় সব কেন্দ্রে নারী ভোটারদের উপস্থিতি বেশি দেখা যায়। ছবিটি সকাল নয়টার দিকে দক্ষিণ গোবিন্দকিল সরকারি প্রাথমিক বিদ্যালয় থেকে তোলা। রংপুরের বদরগঞ্জ পৌরসভা নির্বাচনে দুই নারী ভোটার ভোট দেওয়ার পর অন্যদের ভোট দেওয়ার ক্ষেত্রে সহযোগিতা করছেন। ছবিটি ওয়ারেসিয়া ইসলামিয়া আলিম মাদ্রাসা কেন্দ্র থেকে তোলা।উৎসবমুখর পরিবেশে ভোট দিতে যান এই বৃদ্ধ। ছবিটি রংপুরে বদরগঞ্জের কলেজিয়েট উচ্চবিদ্যালয় কেন্দ্র থেকে তোলা। 
