
সাতক্ষীরায় ৪৪ জনকে গ্রেপ্তার করা হয়েছে। গত শুক্রবার সন্ধ্যা থেকে গতকাল শনিবার সকাল পর্যন্ত জেলার আটটি থানা এলাকা থেকে তাঁদের গ্রেপ্তার করে পুলিশ। এর মধ্যে সদর থানায় ১৫ জন, কলারোয়ায় ৭ জন, তালায় ৪ জন, কালীগঞ্জে ৪ জন, শ্যামনগরে ৭ জন, আশাশুনিতে ৪ জন, দেবহাটায় ১ জন ও পাটকেলঘাটায় ২ জনকে গ্রেপ্তার করা হয়েছে। জেলা পুলিশের বিশেষ শাখার পরিদর্শক মিজানুর রহমান বলেন, গ্রেপ্তার হওয়া ব্যক্তিদের বিরুদ্ধে নাশকতাসহ বিভিন্ন অভিযোগে মামলা রয়েছে। আদালতের মাধ্যমে তাঁদের কারাগারে পাঠানো হয়েছে। 
