
রাজধানীর দক্ষিণ বাড্ডা এলাকায় আগুনে দগ্ধ হয়েছেন সাত মাসের অন্তঃসত্ত্বা এক নারী। তাঁর শরীরের ৬৫ শতাংশ পুড়ে গেছে। তিনি ঢাকা মেডিকেল কলেজ হাসপাতালে চিকিৎসাধীন।দগ্ধ ওই নারীর নাম সোনিয়া আক্তার (২৮)। দক্ষিণ বাড্ডা বাজারসংলগ্ন শ্বশুরবাড়িতে থাকতেন তিনি। তাঁর স্বামী সেফায়েত হোসেন সৌদি আরবপ্রবাসী। তবে মুমূর্ষু থাকায় সোনিয়ার শরীরে কীভাবে আগুন লাগল, তা জানা যায়নি।হাসপাতালে সোনিয়ার ছোট বোন সানিয়া আক্তার বলেন, রাত সাড়ে আটটার দিকে সোনিয়া ঘুমিয়ে ছিলেন। তাঁর শ্বশুর-শাশুড়িও হাঁটতে বেরিয়েছিলেন। এ সময় সোনিয়ার চিৎকার শুনে প্রতিবেশীরা গিয়ে দেখেন, তাঁর শরীরে আগুন লেগে গেছে।সানিয়া বলেন, তাঁর বোন সাত মাসের অন্তঃসত্ত্বা।
