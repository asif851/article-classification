
লক্ষ্মীপুরের কমলনগর উপজেলার খায়েরহাট এলাকায় গত বুধবার দিবাগত রাতে রোকেয়া বেগম নামের এক বিধবার বসতঘর পুড়িয়ে দিয়েছে দুর্বৃত্তরা৷ এতে ছেলেসহ ওই নারী দগ্ধ হন৷ জমি নিয়ে বিরোধের জের ধরে প্রতিপক্ষের লোকজন ওই ঘটনা ঘটিয়েছেন বলে অভিযোগ করেছেন রোকেয়া বেগম।রোকেয়া বেগম বলেন, বুধবার দিবাগত রাত দেড়টার দিকে দুর্বৃত্তরা তাঁর বসতঘরে আগুন ধরিয়ে দেয়। মুহূর্তের মধ্যেই আগুন চারদিকে ছড়িয়ে পড়ে। ওই সময় চার সন্তানকে নিয়ে ঘর থেকে বের হতে গিয়ে তিনি এবং তাঁর ছেলে রাকিব হোসেন দগ্ধ হন৷ তাঁরা স্থানীয় ক্লিনিকে চিকিৎসা নিয়েছেন। তিনি বলেন, অগ্নিকাণ্ডে বসতঘরটি সম্পূর্ণ পুড়ে গেছে৷ এতে প্রায় আড়াই লাখ টাকার ক্ষয়ক্ষতি হয়েছে৷রোকেয়া বেগম বলেন, বাড়ির রাস্তা তৈির করার জন্য কিছুদিন আগে তিনি দুই শতক জমি কেনেন। বুধবার িতনি ওই জমিতে মাটি কাটার কাজ শুরু করেন। প্রতিবেশী এক ব্যক্তি ওই জমির মালিকানা দাবি করে তাঁর সঙ্গে বিরোধে জড়িয়ে পড়েন। তাঁর অভিযোগ, ওই বিরোধের জের ধরে ওই ব্যক্তির ছেলে তাঁর (রোকেয়ার) বসতঘরে আগুন ধরিয়ে দেয়৷স্থানীয় সূত্র জানায়, পেট্রল ঢেলে আগুন ধরিয়ে দেওয়ার কারণে মুহূর্তের মধ্যেই বসতঘরটি পুড়ে যায়।কমলনগর থানার ভারপ্রাপ্ত কর্মকর্তা (ওসি) মো. হুমায়ূন কবির বলেন, পুলিশ ঘটনাস্থল পরিদর্শন করেছে। অভিযোগ পেলে প্রয়োজনীয় ব্যবস্থা নেওয়া হবে।
