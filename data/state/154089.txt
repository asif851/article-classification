
সিরাজগঞ্জ সদর উপজেলায় যাত্রীবাহী বাস ও সিএনজিচালিত অটোরিকশার মধ্যে মুখোমুখি সংঘর্ষে তিনজন নিহত ও দুজন আহত হয়েছেন।
আজ সোমবার সকাল সাড়ে সাতটার দিকে উপজেলার বনবাড়িয়া এলাকায় সিরাজগঞ্জ-কড্ডা সড়কে এই দুর্ঘটনা ঘটে।
নিহত তিন ব্যক্তি হলেন আল আমিন (৩৫), বেলাল (৩৫) ও সোবহান (৩০)।
আহত দুজনকে সিরাজগঞ্জ জেনারেল হাসপাতালে ভর্তি করা হয়েছে।
হতাহত হওয়া ব্যক্তিরা অটোরিকশার আরোহী ছিলেন।
সিরাজগঞ্জ সদর থানার উপপরিদর্শক (এসআই) জয়দেব কুমার বলেন, অটোরিকশাটি সিরাজগঞ্জের কামারখন্দ উপজেলা থেকে সিরাজগঞ্জ শহরে যাচ্ছিল। বাসটি সিরাজগঞ্জ শহর থেকে জেলার এনায়েতপুর যাচ্ছিল। বনবাড়িয়া এলাকায় বাসের সঙ্গে অটোরিকশার মুখোমুখি সংঘর্ষ হয়। এতে ঘটনাস্থলেই আল আমিন নামের একজন মারা যান। সিরাজগঞ্জ জেনারেল হাসপাতালে নেওয়ার পর বেলাল ও সোবহানকে মৃত ঘোষণা করা হয়।
পুলিশ জানায়, এ ঘটনায় মামলা দায়ের করা হবে।
