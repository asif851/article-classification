
চলমান সংকট সমাধানে সমঝোতার জায়গা আছে বলে মনে করেন না বস্ত্র ও পাটমন্ত্রী আবদুল লতিফ সিদ্দিকী। আজ বুধবার সচিবালয়ে নিজ মন্ত্রণালয়ে সংবাদ সম্মেলনে তিনি এ মন্তব্য করেন।আবদুল লতিফ সিদ্দিক বলেন, ‘আমার বিবেচনায় সমঝোতার জায়গা আছে বলে মনে করি না।’ তিনি বলেন, ‘সমঝোতার জায়গায় নয়, আজ আমরা মুখোমুখি হয়ে গেছি। একপক্ষ স্বাধীনতার পক্ষশক্তি। আরেক পক্ষ স্বাধীনতার বিপক্ষশক্তি। স্বাধীনতার পক্ষের শক্তির নেতৃত্বে আছেন বঙ্গবন্ধুকন্যা প্রধানমন্ত্রী শেখ হাসিনা। আর বিপক্ষ শক্তির নেতৃত্ব দিচ্ছেন বঙ্গবন্ধু হত্যার সুবিধাভোগী জিয়াউর রহমানের স্ত্রী খালেদা জিয়া।’বস্ত্রমন্ত্রী বলেন, ‘আজ যদি সমঝোতা করতে হয়, যুদ্ধাপরাধের বিচার বন্ধ করতে হবে। আমরা কি সেটা পারি? পারি না।’ যথাসময়ে নির্বাচন হবে বলেও তিনি জানান।
