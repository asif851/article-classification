
দেশে প্রথমবারের মতো অনুষ্ঠিত হতে যাচ্ছে দুই দিনব্যাপী ‘বাংলাদেশ ফ্লাওয়ার ফেস্ট’। আজ মঙ্গলবার বেলা তিনটায় কৃষিবিদ ইনস্টিটিউটে এই মেলার উদ্বোধন করা হবে।দুই দিনব্যাপী এই মেলায় ফুল উৎপাদক, ফুল ব্যবসায়ী (পাইকারি ও খুচরা), ফুল সেক্টরের সংশ্লিষ্ট সংগঠন, সাজসজ্জা বাস্তবায়নকারী প্রতিষ্ঠান (ইভেন্ট ম্যানেজমেন্ট) অংশ নেবে। মেলায় প্রায় ২০টি প্রদর্শনী স্টল থাকবে। এ ছাড়া মেলায় গোলটেবিল বৈঠক, ফুলের প্রদর্শনী, ফুলের ওপর ফ্যাশন শো ও সাংস্কৃতিক অনুষ্ঠান, অংশগ্রহণকারীদের মাঝে পুরস্কার বিতরণের আয়োজন করা হয়েছে। এ ছাড়া ‘ফুল চাষের সমস্যা ও সম্ভাবনা’ শীর্ষক মূল প্রবন্ধ উপস্থাপন করবেন গয়ানাথ সরকার। এই মেলার আয়োজন করেছে ইউএসএআইডির এভিসি প্রকল্প, বাংলাদেশ ফ্লাওয়ার সোসাইটি (বিএফএস) ও দেশিফুল ডট কম। বিজ্ঞপ্তি
