
রংপুরের তারাগঞ্জে বিদ্যুতের তারে ভেজা কাপড় শুকাতে গিয়ে বিদ্যুৎস্পৃষ্ট হয়ে রেহেনা আক্তার (৩২) নামের এক গৃহবধূর মৃত্যু হয়েছে। গত রোববার উপজেলার হাড়িয়ারকুঠি ইউনিয়নের হাজীপাড়া গ্রামে এ দুর্ঘটনা ঘটে।প্রত্যক্ষদর্শীরা জানান, গ্রামের আবদুল কাদেরের স্ত্রী রেহেনা আক্তার ঘটনার দিন বিকেলে বাড়ির পাশের পল্লী বিদ্যুতের খুঁটি থেকে নিজ বাড়িতে নেওয়া সংযোগ তারে কাপড় শুকাতে দেন। এ সময় বিদ্যুৎস্পৃষ্ট হয়ে গুরুতর আহত হন তিনি। পরে রংপুর মেডিকেল কলেজ হাসপাতালে নেওয়ার পথে ওই গৃহবধূ মারা যান।স্থানীয় ইউনিয়ন পরিষদের চেয়ারম্যান কুমারেশ রায় গৃহবধূর মৃত্যুর বিষয়টি নিশ্চিত করেছেন।
 
