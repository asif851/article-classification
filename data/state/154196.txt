
ফেনী সদর উপজেলার ধর্মপুর ইউনিয়ন পরিষদের (ইউপি) সাবেক চেয়ারম্যান আবদুল খালেক (৬৮) গত বৃহস্পতিবার দুপুরে ফেনী সদর হাসাপাতালে চিকিৎসাধীন অবস্থায় ইন্তেকাল করেন (ইন্না লিল্লাহি ওয়া ইন্না ইলাইহি রাজিউন)। তিনি এক মেয়েসহ বহু গুণগ্রাহী রেখে গেছেন। আবদুল খালেক ধর্মপুর ইউনিয়ন বিএনপির সাবেক সভাপতি। গতকাল শুক্রবার প্রথমে ফেনীর জিএ একাডেমি স্কুল মাঠে ও পরে নিজ গ্রামে জানাজা শেষে পারিবারিক কবরস্থানে তাঁর লাশ দাফন করা হয়। 
