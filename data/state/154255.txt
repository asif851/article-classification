
রান্নাঘর ও টয়লেটে ব্যবহার করা হয় এমন টাইলস দিয়ে রাজধানীর সড়কদ্বীপ ও সড়ক বিভাজকের দেয়াল আবৃত করাকে রুচিহীন ও দৃষ্টিকটু বলেছে বাংলাদেশ স্থপতি ইনস্টিটিউট। সংবাদপত্রে পাঠানো এক বিবৃতিতে তারা এ কথা বলেছে। বিজ্ঞপ্তিতে বলা হয়, সৌন্দর্যবর্ধনের নামে সম্প্রতি রাজধানীর গুরুত্বপূর্ণ সড়কদ্বীপ ও সড়ক বিভাজকে ইট-কংক্রিটের দেয়াল তৈরি করে টাইলস দিয়ে আবৃত করা হচ্ছে। এ ধরনের টাইলস মূলত টয়লেট ও রান্নাঘরে ব্যবহূত হয়। নান্দনিকতার মাপকাঠিতে এটা রুচিহীন ও দৃষ্টিকটু। বিজ্ঞপ্তি।
