
গাজীপুরের বোর্ডবাজারের সাইনবোর্ড এলাকায় আজ মঙ্গলবার সকাল সোয়া সাতটার দিকে একটি সোয়েটার কারখানায় আগুন লেগেছে। সকাল ১০টায় শেষ খবর পাওয়া পর্যন্ত কারখানায় আগুন জ্বলছিল।
অগ্নিকাণ্ডের কারণ ও হতাহতের কোনো খবর জানা যায়নি। জয়দেবপুর ফায়ার সার্ভিসের স্টেশন কর্মকর্তা মো. হাসিবুর রহমান জানান, ম্যাট্রিক্স সোয়েটার কারখানার আটতলা ভবনে ওই অগ্নিকাণ্ডের ঘটনা ঘটে।
জয়দেবপুর ফায়ার সার্ভিসের তিনটি ও টঙ্গী ফায়ার সার্ভিসের তিনটি ইউনিট ঘটনাস্থলে গিয়ে আগুন নেভানোর চেষ্টা করছে।



