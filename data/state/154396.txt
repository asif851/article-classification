
বিএনপির সিনিয়র ভাইস চেয়ারম্যান তারেক রহমান ও তাঁর ব্যবসায়িক অংশীদার গিয়াসউদ্দিন আল মামুনের অর্থ পাচার মামলার শুনানি পিছিয়েছে।আসামিপক্ষের আবেদনের পরিপ্রেক্ষিতে গতকাল সোমবার ঢাকার বিশেষ জজ আদালত-৩-এর বিচারক মোতাহের হোসেন ৮ অক্টোবর পরবর্তী তারিখ ধার্য করেন।গতকাল এই মামলায় সাক্ষ্য গ্রহণের দিন ধার্য ছিল। সাক্ষ্য দিতে দুদকের উপপরিচালক সৈয়দ তাহসিনুল হক ও মোহাম্মদ ইব্রাহিম আদালতে হাজিরও হন। কিন্তু আসামিপক্ষের আইনজীবী এ মামলায় হাইকোর্টের আদেশ দাখিলের জন্য সময়ের আবেদন করেন। ফলে সাক্ষ্য গ্রহণ করা হয়নি।
