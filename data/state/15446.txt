
ফেনীতে স্বর্ণের দোকানে ডাকাতির প্রতিবাদে ও দুর্বৃত্তদের গ্রেপ্তারের দাবিতে গতকাল সোমবার সকালে শহরের প্রেসক্লাবের সামনে মানববন্ধন ও প্রতিবাদ সমাবেশ হয়েছে।ফেনী শহর ব্যবসায়ী সমিতির সভাপতি ফারুক হারুনের সভাপতিত্বে প্রতিবাদ সমাবেশে অন্যান্যের মধ্যে বক্তব্য দেন ব্যবসায়ী নেতা আলাল উদ্দিন, আবদুল আউয়াল, আবুল কালাম আজাদ, আরিফুল হোসেন।এ সময় ব্যবসায়ীদের দাবির সঙ্গে একাত্মতা প্রকাশ করে বক্তব্য দেন জেলা আওয়ামী লীগের সভাপতি আবদুর রহমান ও ফেনী সদর উপজেলা বিএনপির সভাপতি সৈয়দ মিজানুর রহমান।গত শনিবার সন্ধ্যায় ফেনী শহরের স্বর্ণের দোকান আবেদীন জুয়েলার্সে ডাকাতি হয়।
