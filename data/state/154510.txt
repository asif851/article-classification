
পুলিশের বাধার মুখে খালেদা জিয়ার কার্যালয়ে যেতে পারেননি ১২ জন সাবেক সেনা কর্মকর্তা। তাঁরা খাবার নিয়ে বিএনপি চেয়ারপারসনের কার্যালয়ে যেতে চেয়েছিলেন।
বিএনপি চেয়ারপারসনের প্রেস উইংয়ের সদস্য শাইরুল কবির খান প্রথম আলোকে বলেন, এম ওয়াহেদ উদ্দিনের নেতৃত্বে ১২ জন সাবেক সেনা কর্মকর্তা খাবার নিয়ে বিএনপি চেয়ারপারসনের কার্যালয়ে আসতে চেয়েছিলেন। তাঁদের কার্যালয়ের উত্তর পাশে ৮৮ নম্বর সড়কের মাথায় পুলিশ আটকে দেয়। তাঁরা অনেকক্ষণ সেখানে অপেক্ষা করেন। পুলিশ তাঁদের ভেতরে ঢুকতে না দেওয়ায় তাঁরা চলে যান।
