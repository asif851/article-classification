
স্বরলিপি সাংস্কৃতিক ফোরামের উদ্যোগে ১৪ আগস্ট সন্ধ্যা সাতটায় অনুষ্ঠিত হয় ‘বাদল সাঁঝে’ শিরোনামে বর্ষার গানের অনুষ্ঠান। সংগঠনের আগ্রাবাদ কার্যালয়ে অনুষ্ঠিত আয়োজনের শুরুতে ‘আজি ঝরো ঝরো মুখর বাদরদিনে’ ও ‘শ্রাবণ, তুমি বাতাসে কার আভাস পেলে’ শিরোনামে সমবেত সংগীত পরিবেশন করেন স্বরলিপির শিল্পীরা।সমবেত সংগীতের পর শ্যামলী পাল গাইলেন ‘বাদল-দিনের প্রথম কদম ফুল’। এরপর সংগীত পরিবেশন করেন অনিন্দিতা শেখর, হ্রদিতা শেখর, ইন্দ্রনীল রুদ্র, মাহিকা শেখর ও প্রসূন রায়।একক গানের পর দ্বৈত কণ্ঠে গান পরিবেশন করেন অদিতি সেন ও চৈতি দে। দর্শক শ্রোতাদের অনুরোধে মানসী দাশ তালুকদার গেয়ে শোনায় রবীন্দ্রসংগীত ‘আজি বরিষণ মুখরিত শ্রাবণ রাতে’।অনুষ্ঠানের শেষ পর্যায়ে কেশব জিপসি, বনানী শেখর ও সুরঞ্জিত সরকার পরিবেশন করেন দুটি করে গান। অনুষ্ঠানটি সঞ্চালনা করেন মানস শেখর।
