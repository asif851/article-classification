
দুর্নীতির দুই মামলায় হাজিরা দিতে আগামীকাল বৃহস্পতিবার আদালতে হাজির হবেন বিএনপি চেয়ারপারসন খালেদা জিয়া। তাঁর আইনজীবী জয়নাল আবেদিন মেজবাহ প্রথম আলোর কাছে এ তথ্যের সত্যতা নিশ্চিত করেন।আদালত সূত্র নিশ্চিত করেছে, জিয়া চ্যারিটেবল ট্রাস্ট দুর্নীতি মামলায় খালেদা জিয়ার আত্মপক্ষ সমর্থনের শুনানি হওয়ার কথা রয়েছে। আর জিয়া অরফানেজ ট্রাস্ট দুর্নীতি মামলার সাক্ষী দুদকের তৎকালীন পরিচালক নূর আহমেদের সাক্ষ্য গ্রহণের দিন ধার্য রয়েছে।এর আগে ৫ জানুয়ারি খালেদা জিয়া আদালতে হাজির হন। সেদিন শুনানিকালে আদালতে হট্টগোল হয়। খালেদা জিয়ার এক আইনজীবী ক্ষমা প্রার্থনা করলে আদালত তাঁকে ক্ষমা করেন। পুরান ঢাকার বকশীবাজারে আলিয়া মাদ্রাসাসংলগ্ন মাঠে স্থাপিত অস্থায়ী এজলাসে এ দুই মামলার বিচারকাজ চলছে।
