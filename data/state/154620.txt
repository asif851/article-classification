
অনলাইন নিউজ পোর্টাল বাংলা মেইল টোয়েন্টিফোর ডটকমের ভারপ্রাপ্ত সম্পাদক সাহাদাত উল্যা খানসহ তিনজনকে র‍্যাব কার্যালয়ে নিয়ে যাওয়া হয়েছে। এখন তাঁদের জিজ্ঞাসাবাদ চলছে। অন্য দুজন হলেন নির্বাহী সম্পাদক মাকসুদ হায়দার ও নিউজ রুম এডিটর প্রান্ত পলাশ।
র‍্যাব জানায়, প্রধানমন্ত্রী শেখ হাসিনার ছেলে ও তাঁর তথ্য ও যোগাযোগপ্রযুক্তি-বিষয়ক উপদেষ্টা সজীব ওয়াজেদ জয়কে নিয়ে মিথ্যা সংবাদ পরিবেশন করার অভিযোগে গতকাল রোববার গভীর রাতে রাজধানীর কাকরাইলে ৭০/১ ইনার সার্কুলার রোডে বাংলামেইলের কার্যালয়ে যায় র‍্যাব। এরপর সেখান থেকে তাঁদের নিয়ে আ​সা হয়।
র‍্যাব-৩-এর অপারেশন অফিসার মো. আব্দুল করিম জানান, মিথ্যা সংবাদ পরিবেশনের কারণ, ভিত্তি ও উৎস সম্পর্কে জিজ্ঞাসাবাদ করতে তাঁদের আনা হয়েছে। অভিযোগের সত্যতা পাওয়া গেলে পরবর্তী ব্যবস্থা নেওয়া হবে।
