
গুরুচাঁদ ঠাকুরের ১৭০তম জন্মজয়ন্তী উপলক্ষে গতকাল শুক্রবার ফরিদপুরে শোভাযাত্রা ও আলোচনা সভা অনুষ্ঠিত হয়েছে। শোভাযাত্রা শেষে বেলা সাড়ে ১১টার দিকে স্থানীয় কবি জসীমউদ্দীন হলে মঙ্গলপ্রদীপ জ্বালিয়ে অনুষ্ঠানের উদ্বোধন করেন ফরিদপুরের সিভিল সার্জন অরুণ কান্তি বিশ্বাস। শ্রীশ্রী গুরুচাঁদ ঠাকুরের জন্মজয়ন্তী উদ্যাপন পরিষদের উদ্যোগে আয়োজিত এ অনুষ্ঠানে সভাপতিত্ব করেন জন্মজয়ন্তী উদ্যাপন পরিষদের আহ্বায়ক আশুতোষ মণ্ডল। অনুষ্ঠানে মুখ্য আলোচক ছিলেন ফরিদপুর সরকারি ইয়াছিন কলেজের অধ্যক্ষ গোবিন্দ চন্দ্র বিশ্বাস। আলোচনায় অংশ নেন শিশু সংগঠন ফুলকির সভাপতি অঞ্জলি বালা, ফরিদপুর বিটিসিএলের বিভাগীয় প্রকৌশলী বিশ্বম্বর গায়েন, সরকারি সারদা সুন্দরী মহিলা কলেজের সহযোগী অধ্যাপক সন্তোষ কুমার বাগচী প্রমুখ। 
