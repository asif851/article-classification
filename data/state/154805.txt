
উচ্চ মাধ্যমিক পরীক্ষার (এইচএসসি) ফলে এবারও ভালো করেছে ফেনী গার্লস ক্যাডেট কলেজ।ফেনী গার্লস ক্যাডেট কলেজ থেকে এ বছর ৫৪ জন পরীক্ষায় অংশ নিয়ে সবাই পাস করেছেন। জিপিএ-৫ পেয়েছেন ৪৭ জন। গত বছর কলেজটি থেকে এইচএসসি পরীক্ষায় অংশ নেন ৫১ জন শিক্ষার্থী। তাঁদের মধ্যে জিপিএ-৫ পান ৫০ জন।ফেনী সরকারি কলেজের ফলাফলও ছিল মোটামুটি সন্তোষজনক। কলেজটি থেকে ১ হাজার ৩১৩ জন শিক্ষার্থী পরীক্ষায় অংশ নিয়েছেন। এর মধ্যে পাস করেছেন ১ হাজার ৬৫ জন। জিপিএ-৫ পেয়েছেন ৭৯ জন।জয়নাল হাজারী কলেজ থেকে ৫৩৮ জন পরীক্ষায় অংশ নিয়ে পাস করেছেন ৪০০ জন।ফেনী গার্লস ক্যাডেট কলেজের অধ্যক্ষ জাহানারা চৌধুরী বলেন, ভালো ফলাফলে শিক্ষক-শিক্ষার্থী সবাই খুশি।ফেনী সরকারি কলেজের অধ্যক্ষ আবুল কালাম আজাদ বলেন, ভালো ফলের জন্য শিক্ষক-শিক্ষার্থীর পাশাপাশি অভিভাবকদের ভূমিকাও ছিল।
