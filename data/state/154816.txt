
জামালপুরের দেওয়ানগঞ্জ স্টেশনে ঢাকাগামী আন্তনগর ব্রহ্মপুত্র এক্সপ্রেস ট্রেনের ইঞ্জিন গতকাল রোববার সকালে বিকল হয়ে যায়। এ সময় তীব্র শীতে বিভিন্ন স্টেশনে আটকে কয়েক হাজার যাত্রী চরম ভোগান্তিতে পড়ে। ইঞ্জিন বিকল হওয়ার কারণে ঘন কুয়াশা আর কনকনে শীতের মধ্যে দেওয়ানগঞ্জ, ইসলামপুর, মেলান্দহ, জামালপুর ও পিয়ারপুর স্টেশনে নারী, শিশুসহ কয়েক হাজার যাত্রী চরম দুর্ভোগের মধ্যে পড়ে। পরে ঢাকা থেকে ছেড়ে আসা ভাওয়াল এক্সপ্রেস ট্রেনটি দেওয়ানগঞ্জ স্টেশনে পৌঁছার পর এর ইঞ্জিন নিয়ে ব্রহ্মপুত্র এক্সপ্রেস ট্রেনটি সকাল সাড়ে সাতটায় ঢাকার উদ্দেশে যাত্রা শুরু করে।
