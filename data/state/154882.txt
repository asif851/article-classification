
বগুড়া জেলায় কাল বৃহস্পতিবার সকাল ছয়টা থেকে ২৪ ঘণ্টার হরতাল ডেকেছে বিএনপি নেতৃত্বাধীন ২০-দলীয় জোট। জোটের নেতা-কর্মীদের মামলা দিয়ে হয়রানি ও নির্বিচারে গ্রেপ্তারের প্রতিবাদে এ হরতালের ডাক দিয়েছে তারা।আজ বুধবার বেলা দুইটায় বগুড়া জেলা বিএনপির সভাপতি এবং ২০-দলীয় জোটের আহ্বায়ক সাইফুল ইসলাম এই হরতালের ঘোষণা দেন।জেলা বিএনপির সাংগঠনিক সম্পাদক মীর শাহে আলম প্রথম আলোকে হরতালের এ তথ্য জানিয়েছেন।
