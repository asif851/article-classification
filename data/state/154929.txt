
রাজধানীর বনানীর রেলস্টেশন এলাকায় ট্রেনে কাটা পড়ে দুজনের মৃত্যু হয়েছে। আজ শনিবার সকাল সোয়া আটটার দিকে এ ঘটনা ঘটে। ঢাকার কমলাপুর রেলওয়ে থানার ভারপ্রাপ্ত কর্মকর্তা (ওসি) আব্দুল মজিদ প্রথম আলোকে এ তথ্যের সত্যতা নিশ্চিত করেছেন। ওসি জানান, তাৎক্ষণিকভাবে মৃত দুজনের পরিচয় পাওয়া যায়নি। পুলিশের এ কর্মকর্তা ধারণা করছেন, সকালে হাঁটতে গিয়ে দুর্ঘটনায় পড়তে পারেন ওই দুই ব্যক্তি।
