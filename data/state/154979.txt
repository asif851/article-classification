
জিপিএইচ আয়োজিত ষষ্ঠ গলফ টুর্নামেন্ট ১৭ মার্চ ভাটিয়ারি গলফ অ্যান্ড কান্ট্রি ক্লাবে সম্পন্ন হয়। সকালে প্রধান অতিথি হিসেবে টুর্নামেন্টের উদ্বোধন এবং দুপুরে পুরস্কার বিতরণ করেন ক্লাবের প্রেসিডেন্ট মেজর জেনারেল মো. জাহাঙ্গীর কবির তালুকদার।পুরস্কার বিতরণী অনুষ্ঠানে প্রধান অতিথি বলেন, ব্যবসা বিনিয়োগের পাশাপাশি জিপিএইচ ক্রীড়াক্ষেত্রেও প্রশংসনীয় ভূমিকা রাখছে।অনুষ্ঠানে বিশেষ অতিথি ছিলেন টুর্নামেন্টের পৃষ্ঠপোষক প্রতিষ্ঠান জিপিএইচ গ্রুপের চেয়ারম্যান মুহাম্মদ জাহাঙ্গীর আলম। টুর্নামেন্ট কমিটির ভাইস চেয়ারম্যান লে. কর্নেল মো. তৌফিকুল ইসলামের (অব.) সঞ্চালনায় অনুষ্ঠানে অন্যদের মধ্যে উপস্থিত ছিলেন জিপিএইচ গ্রুপের নির্বাহী পরিচালক (প্ল্যান্ট) মাদানি এম ইমতিয়াজ হোসাইনসহ ঊর্ধ্বতন সামরিক বেসামরিক কর্মকর্তা ও তাদের পরিবারবর্গ। টুর্নামেন্টে মোট ১৩৩ জন দেশি–বিদেশি গলফার অংশ নেন।টুর্নামেন্টে বিজয়ীরা হলেন উইনার ডা. মুবিনুল আলম, রানারআপ আজম খান, সেকেন্ড রানারআপ মমতাজ উদ্দিন আহম্মেদ, থার্ড রানারআপ লে. কর্নেল যাহিদুল ইসলাম, বেস্ট গ্রস মঈনুল ইসলাম সোহান, সেকেন্ড বেস্ট গ্রস আহনাফ খান, লেডিস উইনার ওবাইদা সাঈদ, সিনিয়র উইনার এস জে নিজাম, নাইন হোল উইনার ফ্রন্ট কর্নেল মোহাম্মদ মামুন, নাইন হোল উইনার বেক ক্যাপ্টেন ডব্লিউ এইচ কুতুবুদ্দিন, জুনিয়র উইনার ইয়াসরিব, বেস্ট ফ্রন্ট নাইন লে. কর্নেল মো. মাকসুদুল হক, বেস্ট বেক নাইন মেজর ফয়সাল পাশা, লঙ্গেস্ট ড্রাইভ আহনাফ খান, নিয়ারেস্ট টু পিন কর্নেল লুৎফুল কবির ভূঁইয়া।
