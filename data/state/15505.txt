
ব্রাহ্মণবাড়িয়ার সরাইল উপজেলায় গতকাল রোববার ১৬৭ জন প্রতিবন্ধীকে বিনা মূল্যে চিকিৎসা দেওয়া হয়েছে। সমাজসেবা কর্মকর্তার কার্যালয়ের সহযোগিতায় ও উপজেলার জাতীয় প্রতিবন্ধী উন্নয়ন ফাউন্ডেশনের পরিচালনায় এ কার্যক্রমের আয়োজন করা হয়। গতকাল রোববার সকাল নয়টার দিকে এ কার্যক্রমের উদ্বোধন করেন ইউএনও উম্মে ইসরাত। দিনব্যাপী এ কর্মসূচিতে উপস্থিত ছিলেন উপজেলা সমাজসেবা কর্মকর্তা জহিরুল ইসলাম, জাতীয় প্রতিবন্ধী উন্নয়ন ফাউন্ডেশনের চিকিৎসা কর্মকর্তা ইসরাতুল জান্নাত, মীর মোশারফ হোসেন প্রমুখ।
