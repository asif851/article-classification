
ডায়মন্ড ওয়ার্ল্ড-প্রথম আলো ঈদ ফ্যাশন প্রতিযোগিতা ২০১৬-এর পোশাকের প্রাথমিক বাছাই গতকাল বুধবার শেষ হয়েছে। প্রথম আলো চট্টগ্রাম কার্যালয়ে দিনব্যাপী এই আয়োজনে বিচারকেরা ৩০০ পোশাকের মধ্য থেকে ৮০টি বাছাই করেন।৪ জুন নগরের হল টোয়েন্টি ফোরে অনুষ্ঠেয় ফ্যাশন শোতে চূড়ান্ত বিজয়ী নির্বাচন করা হবে। এবারের বিচারক ফ্যাশন ডিজাইনার রওশন আরা চৌধুরী, আইভি হাসান, এইচ এম ইলিয়াস, নুরে জান্নাত ও মোয়াজ্জেম হোসেন।প্রথম আলোর আয়োজনে ঈদ ফ্যাশন প্রতিযোগিতার এবার ১৮তম আসর। চট্টগ্রামের ফ্যাশনজগতের সবচেয়ে বড় আয়োজন এটি। অনুষ্ঠানের স্পনসর ডায়মন্ড ওয়ার্ল্ড ও কো-স্পনসর রিজেন্ট এয়ারওয়েজ। প্রচার-সহযোগী বেসরকারি টেলিভিশন চ্যানেল বাংলাভিশন ও রূপসজ্জা সহযোগী পারসোনা।
