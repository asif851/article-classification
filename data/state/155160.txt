
সংগীতশিল্পী বেবী নাজনীনকে ছেড়ে দিয়েছে পুলিশ। আজ রোববার সন্ধ্যায় বিএনপির চেয়ারপারসন খালেদা জিয়ার গুলশান কার্যালয়ের সামনে থেকে তাঁকে আটক করেছিল পুলিশ। এরপর তাঁকে গুলশান থানায় নিয়ে যাওয়া হয়। থানায় নিয়ে যাওয়ার কিছুক্ষণ পর ছেড়ে দেওয়া হয় তাঁকে।গুলশান থানার উপপরিদর্শক (এসআই) আবদুল বারেক প্রথম আলোকে জানান, থানায় নিয়ে আসার কিছুক্ষণ পরই নিজের গাড়িতে বাসায় পাঠিয়ে দেওয়া হয় বেবী নাজনীনকে।আজ সন্ধ্যা সাড়ে সাতটার দিকে খালেদা জিয়ার কার্যালয়ের সামনে যান বেবী নাজনীন। তিনি কার্যালয়ের ভেতরে যেতে চাইলে পুলিশ তাঁকে বাধা দেয়। কিন্তু তিনি ভেতরে যাওয়ার ব্যাপারে অনড় থাকেন। একপর্যায়ে রাত আটটার দিকে পুলিশ তাঁকে সেখান থেকে আটক করে নিয়ে যায়।
