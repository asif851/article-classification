
ঈদুল ফিতর উপলক্ষে দূরপাল্লার লঞ্চে ডেকের ভাড়া ১৮ টাকা কমছে। আজ মঙ্গলবার বাংলাদেশ অভ্যন্তরীণ নৌপরিবহন কর্তৃপক্ষের (বিআইডব্লিউটিএ) সম্মেলন কক্ষে এক সংবাদ সম্মেলনে এ তথ্য জানানো হয়। বিআইডব্লিউটিএ কর্তৃপক্ষ জানায়, ঈদ উপলক্ষে আগামী ৬ থেকে ১০ আগস্ট বিশেষ স্টিমার ও লঞ্চ চালু থাকবে। ১৩ থেকে ১৯ আগস্ট পর্যন্ত ঢাকায় ফেরার জন্যও বিশেষ ব্যবস্থা থাকবে। যাত্রী হয়রানি এড়াতে লঞ্চঘাটে অতিরিক্ত পুলিশ, র‌্যাব ও কোস্টগার্ড মোতায়েন থাকবে। সংবাদ সম্মেলনে বিআইডব্লিউটিএর চেয়ারম্যান শামছুদ্দোহা খন্দকার, বিআইডব্লিউটিসির চেয়ারম্যান মজিবুল হক, সমুদ্র পরিবহন অধিদপ্তরের প্রধান প্রকৌশলী ফখরুল ইসলাম উপস্থিত ছিলেন।
