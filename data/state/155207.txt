
ময়মনসিংহের গফরগাঁওয়ে মসজিদ ও মাদ্রাসার উন্নয়নের জন্য মেডোনা গ্রুপের চেয়ারম্যান আখতারুজ্জামান ব্যক্তিগত তহবিল থেকে ১৭ লাখ টাকার অনুদান দিয়েছেন। উপজেলার ৭০টি মসজিদের প্রতিটিকে ১৫ হাজার টাকা এবং ৬৮টি মাদ্রাসাকে ১০ হাজার টাকা করে অনুদান দেওয়া হয়।
এ উপলক্ষে গত মঙ্গলবার রৌহা জামিয়াতুল ত্বাকওয়া মাদ্রাসা প্রাঙ্গণে এক অনুষ্ঠানের আয়োজন করা হয়। এতে আখতারুজ্জামান ছাড়াও উপস্থিত ছিলেন উপজেলা দুর্নীতি প্রতিরোধ কমিটির সভাপতি কে এম এহছান, সমাজসেবক শামসুল হুদা, মাহমুদুল হাছান সামদানী, আলিম উদ্দিন, আবদুল আজিজ ও ফজলুর রহমান।
ইতিমধ্যে আখতারুজ্জামান গফরগাঁও উপজেলার বিভিন্ন ইউনিয়নে প্রায় সাত হাজার ৫০০ জাকাতের শাড়ি ও লুঙ্গি দরিদ্র মানুষের মধ্যে বিতরণ করেছেন। গত ৬ জুলাই তিনি জিপিএ-৫ পাওয়া দরিদ্র ছাত্রছাত্রীদের প্রায় নয় হাজার টাকা করে ১৮ লাখ টাকা ব্যক্তিগতভাবে দেন। বিজ্ঞপ্তি।
