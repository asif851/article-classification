
গাজীপুরের ১৪৪ ধারা প্রত্যাহার করা হয়েছে। আজ শনিবার সন্ধ্যা ছয়টা থেকে ১৪৪ ধারা প্রত্যাহারের ঘোষণা দেন জেলা প্রশাসক নুরুল ইসলাম।
গাজীপুর ভাওয়াল বদরে আলম সরকারি কলেজ মাঠে আজ শনিবার বিএনপি ও ছাত্রলীগ সমাবেশ ডাকায় গতকাল শুক্রবার বেলা দুইটা থেকে অনির্দিষ্টাকালের জন্য পুরো জেলায় ১৪৪ ধারা জারি করেছিল জেলা প্রশাসন। এরই প্রতিবাদে জেলা বিএনপি আজ গাজীপুরে সকাল-সন্ধ্যা হরতাল এবং দেশব্যাপী বিক্ষোভ কর্মসূচির ঘোষণা দেয়।
