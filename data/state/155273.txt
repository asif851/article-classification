
বাংলাদেশ কারিগরি শিক্ষা বোর্ডের অধীনে বরগুনা জেলার ১৯টি কলেজের মধ্যে প্রথম হয়েছে পাথরঘাটা উপজেলার চৌধুরী মোহাম্মদ মাসুম টিবিএম কলেজ। কলেজের অধ্যক্ষ ফারুক হোসেন বলেন, এ বছর মোট ১০০ জন পরীক্ষার্থীর মধ্যে ১৭ জন জিপিএ-৫ পেয়েছে। শতভাগ পাস করে উপজেলার এ কলেজটি জেলায় প্রথম স্থান অধিকার করেছে। কলেজ ব্যবস্থাপনা কমিটির প্রতিষ্ঠাতা সভাপতি চৌধুরী মোহাম্মদ মাসুম বলেন, বেশ কয়েক বছর ধরে কলেজটি ভালো ফল করলেও শিক্ষকদের বেতন দেওয়া যাচ্ছে না।
