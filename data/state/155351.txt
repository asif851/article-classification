
কুষ্টিয়া ইসলামী বিশ্ববিদ্যালয়ের অধীনে দেশব্যাপী কামিল (স্নাতকোত্তর) পরীক্ষা স্থগিত করা হয়েছে। গতকাল বুধবার দুপুরে ইসলামী বিশ্ববিদ্যালয়ের তথ্য, প্রকাশনা ও জনসংযোগ কার্যালয়ের শাখা কর্মকর্তা মো. রাশিদুজ্জামান খান স্বাক্ষরিত এক বিজ্ঞপ্তিতে এ তথ্য জানানো হয়েছে।বিজ্ঞপ্তিতে বলা হয়, বিশ্ববিদ্যালয়ের পরীক্ষা নিয়ন্ত্রক কার্যালয় সূত্রে জানানো হয়েছে, আগামী ৩ থেকে ১৭ ফেব্রুয়ারি পর্যন্ত অনুষ্ঠিতব্য কামিল প্রথম ও দ্বিতীয় পর্ব ২০১৩-এর সব পরীক্ষা অনিবার্য কারণবশত স্থগিত করা হয়েছে।২৩ ফেব্রুয়ারি থেকে পরের পরীক্ষাগুলো পূর্বঘোষিত সময়সূচি অনুযায়ী অনুষ্ঠিত হবে। স্থগিত করা পরীক্ষার তারিখ পরে জানানো হবে।
