
কুমিল্লার আদর্শ সদর উপজেলার গোলাবাড়ী সীমান্ত এলাকা থেকে গতকাল বুধবার বিকেলে ৬০ কেজি ইলিশসহ মনির হোসেন (২৮) নামের এক ব্যক্তিকে আটক করেন ১০ বর্ডার গার্ড ব্যাটালিয়নের (বিজিবি) সদস্যরা। পরে তাঁকে ভ্রাম্যমাণ আদালত পাঁচ হাজার টাকা জরিমানা করেন। মনিরের বাড়ি উপজেলার জালুয়াপাড়া গ্রামে। ১০ বিজিবির অধিনায়ক লে. কর্নেল মো. মোখলেসুর রহমান বলেন, ভারতে পাচারের সময় ইলিশসহ মনিরকে আটক করা হয়। পরে ভ্রাম্যমাণ আদালত তাঁকে জরিমানা করে ছেড়ে দেন।
