
ঢাকার সাভারে রানা প্লাজা ধসে নিহত দুই ব্যক্তির পরিবারকে গতকাল সোমবার আর্থিক সহায়তা দেওয়া হয়েছে। নিহত আরিফুল ইসলামের স্ত্রী খুশি বেগম ও মো. সুমন মিয়ার স্ত্রী শাহরুর বানু ৬১ হাজার টাকা করে মোট এক লাখ ২২ হাজার টাকা পেয়েছেন।জাহাঙ্গীরনগর বিশ্ববিদ্যালয়ের ভারপ্রাপ্ত উপাচার্য এম এ মতিন তাঁর কার্যালয়ে দুজনের হাতে চেক তুলে দেন।নরওয়েজিয়ান ইউনিভার্সিটি অব সায়েন্স অ্যান্ড টেকনোলজিতে অধ্যয়নরত বাংলাদেশি শিক্ষার্থীদের সংগঠন ‘বাংলাদেশ কালচারাল অর্গানাইজেশন’ ওই অর্থ সহায়তা দিয়েছে।চেক হস্তান্তরের সময় আরও উপস্থিত ছিলেন সহ-উপাচার্য (প্রশাসন) অধ্যাপক আফসার আহমদ, কোষাধ্যক্ষ অধ্যাপক আবুল খায়ের প্রমুখ।
 
