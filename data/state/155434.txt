
টাঙ্গাইলের সখীপুর উপজেলার গজারিয়া ইউনিয়ন পরিষদের সাবেক চেয়ারম্যান মুখতার আলী তালুকদারের অষ্টম মৃত্যুবার্ষিকী আজ ২৮ আগস্ট। এ উপলক্ষে আজ সকালে মরহুমের কবরে ও প্রতিকৃতিতে পুষ্পার্ঘ৵ অর্পণসহ সখীপুর আবাসিক মহিলা কলেজ, সখীপুর পাইলট বালিকা উচ্চবিদ্যালয়, সখীপুর পাইলট মডেল স্কুল অ্যান্ড কলেজ, সূর্যতরুণ শিক্ষাঙ্গন স্কুল অ্যান্ড কলেজে স্মরণসভা ও দোয়া মাহফিলের আয়োজন করেছে। মরহুমের গ্রামের বাড়ি উপজেলার গড়গোবিন্দপুর গ্রামে নিজ বাড়িতেও কোরআনখানি ও বিশেষ দোয়া মাহফিলের আয়োজন করা হয়েছে। 
