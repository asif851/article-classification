
সিলেটের সীমান্তবর্তী কোম্পানীগঞ্জ উপজেলার ভোলাগঞ্জের ধলাই নদ। ভারতের মেঘালয় থেকে নেমে আসা পাথুরে নদটি পর্যটকদের কাছে জনপ্রিয় হয়ে উঠছে। নদের উৎসমুখে স্বচ্ছ পানি আর সাদা পাথরের রাজ্যে বারবার ফিরে আসেন ভ্রমণপিপাসুরা। নদের কোলে পড়ে আছে পাথরের স্তূপ। স্বচ্ছ শীতল জলে গা ভিজিয়ে স্বস্তি পান পর্যটকেরা। মেঘালয় পাহাড়ের মাথায় ঘুরপাক খায় মেঘের ভেলা। সবুজ পাহাড়-নদ-মেঘের মিলন ঘটেছে এ এলাকায়। ছবিগুলো গত সপ্তাহে তোলা।

