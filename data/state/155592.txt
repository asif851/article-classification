
মাদারীপুরে গতকাল বুধবার একটি বিদেশি শুটারগান ও একটি গুলিসহ রতন বেপারী (৫৫) নামের এক ডাকাত সর্দারকে গ্রেপ্তার করেছে পুলিশ। আটককৃতের বাড়ি সদর উপজেলার লক্ষ্মীপুর গ্রামে৷ পুলিশ সূত্রে জানা গেছে, গোপন সংবাদের ভিত্তিতে গতকাল বেলা একটার দিকে নিজ বাড়িতে অভিযান চালিয়ে রতন বেপারীকে গ্রেপ্তার করা হয়৷ মাদারীপুর সদর থানার ভারপ্রাপ্ত কর্মকর্তা (ওসি) মোফাজ্জেল হোসেন জানান, রতনের বিরুদ্ধে অস্ত্র আইনে মামলার প্রস্তুতি চলছে৷ l
