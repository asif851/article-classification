
সিরাজগঞ্জের শাহজাদপুরে চলতি এসএসসি ও সমমানের ইংরেজি পরীক্ষায় অসদুপায় অবলম্বনের দায়ে এক পরীক্ষার্থীকে বহিষ্কার ও দুজন শিক্ষককে কারণ দর্শানোর নোটিশ দেওয়া হয়েছে। গতকাল শুক্রবার উপজেলা নির্বাহী কর্মকর্তা শামীম আহমেদ এ নির্দেশ দেন। বহিষ্কার হওয়া পরীক্ষার্থী হলো শাহমখদুম মাদ্রাসা পরীক্ষা কেন্দ্রের পরীক্ষার্থী মশিপুর শরিষাকোল মাদ্রাসার বিজ্ঞান বিভাগের ছাত্র মো. আলফেছানি। নকল করতে সহযোগিতা করার দায়ে ওই পরীক্ষা কেন্দ্রের পরিদর্শক শাহমখদুম ফাজিল মাদ্রাসার শিক্ষক মনিরা পারভীন ও করশালিখা দাখিল মাদ্রাসার শিক্ষক রবিউল ইসলামকে কারণ দর্শানোর নোটিশ দেওয়া হয়। 
