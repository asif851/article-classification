
পয়লা বৈশাখ উপলক্ষে আজ সোমবার সকাল নয়টায় মঙ্গল শোভাযাত্রার আয়োজন করেছে জগন্নাথ বিশ্ববিদ্যালয়। ‘সম্প্রীতির বন্ধনে এগিয়ে যাবে বাংলাদেশ’ শীর্ষক স্লোগানে পুরান ঢাকার সামাজিক, সাংস্কৃতিক, ব্যবসায়িক ও শিক্ষাপ্রতিষ্ঠান এতে অংশ নেবে।গতকাল মঙ্গলবার বিকেলে বিশ্ববিদ্যালয়ের এক সংবাদ বিজ্ঞপ্তিতে জানানো হয়, শোভাযাত্রাটি পুরান ঢাকার নর্থব্রুক হল রোড, বাংলাবাজার, ইসলামপুর ব্রিজ, নয়াবাজার, রায়সাহেব বাজার ও কবি নজরুল কলেজ প্রদক্ষিণ করে বিশ্ববিদ্যালয়ের ক্যাম্পাসে এসে শেষ হবে।
