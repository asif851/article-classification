
নড়াইলে অস্ত্র মামলায় জেলা জামায়াতের সেক্রেটারি আলমগীর হোসেনকে (৪৫) ১০ বছরের কারাদণ্ডাদেশ দিয়েছেন আদালত। আজ বুধবার দুপুরে জেলা ও দায়রা জজ আদালতের বিচারক মো. আবুল বাশার মুন্সি এ আদেশ দেন।আলমগীর হোসেন জেলার লোহাগড়া উপজেলার রাজুপুর গ্রামের আবদুস সাত্তার মোল্লার ছেলে।মামলার বিবরণে জানা যায়, ২০১৫ সালের ৮ আগস্ট রাতে আলমগীর হোসেনকে নিজ বাড়ি থেকে একটি শুটারগানসহ আটক করা হয়। এ ঘটনায় লোহাগড়া থানার উপপরিদর্শক শিমুল কুমার বাদী হয়ে অস্ত্র আইনে লোহাগড়া থানায় মামলা করেন। আদালতে সাক্ষ্য-প্রমাণ শেষে আজ এ রায় দেন আদালত।
