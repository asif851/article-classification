
ডিজিটাল ভূমি ব্যবস্থাপনার লক্ষ্যে ভারতের আইএলঅ্যান্ডএফএস টেকনোলজি লিমিটেড নামে একটি প্রতিষ্ঠানের সঙ্গে চুক্তি করেছে ভূমি মন্ত্রণালয়। গতকাল সোমবার সচিবালয়ে এক অনুষ্ঠানে এ চুক্তি সই হয়।
ভূমি মন্ত্রণালয়ের পক্ষে ডিজিটাল ভূমি ব্যবস্থাপনা প্রকল্পের প্রকল্প পরিচালক জিল্লুর রহমান চুক্তিতে সই করেন। আইএলঅ্যান্ডএফএসের পক্ষে সই করেন প্রতিষ্ঠানের কর্মকর্তা আশিষ কুমার।
