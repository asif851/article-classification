
‘একদলীয় প্রহসনের নির্বাচনে’ সেনাবাহিনী মোতায়েনের সিদ্ধান্তে বিস্ময় প্রকাশ করেছে জামায়াতে ইসলামী। দলটির অভিযোগ, এর মধ্য দিয়ে দেশের গৌরবোজ্জ্বল সেনাবাহিনীকে জনগণের মুখোমুখি দাঁড় করিয়ে এ প্রতিষ্ঠানকে বিতর্কিত ও প্রশ্নবিদ্ধ করার ষড়যন্ত্র করছে সরকার। জামায়াতের ভারপ্রাপ্ত সেক্রেটারি জেনারেল শফিকুর রহমান গতকাল রোববার এক বিবৃতিতে বিস্ময় প্রকাশ করে এ অভিযোগ করেন। তিনি বলেন, ‘গণপ্রত্যাখ্যাত এ নির্বাচনে সেনাবাহিনী মোতায়েনের সিদ্ধান্তে আমরা বিস্মিত এবং উদ্বিগ্ন।’
