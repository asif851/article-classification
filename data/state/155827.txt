
দিনাজপুরের হাকিমপুরে নাজির উদ্দিন স্যার স্মৃতি সংসদের ষষ্ঠ প্রতিষ্ঠাবার্ষিকী উপলক্ষে কৃতী শিক্ষার্থীদের সংবর্ধনা দেওয়া হয়েছে। গতকাল শনিবার হাকিমপুর উপজেলা মিলনায়তনে এ উপলক্ষে অনুষ্ঠানের আয়োজন করা হয়। এতে সংসদের সভাপতি আবু রায়হান মণ্ডল সভাপতিত্ব করেন। দিনাজপুর-৬ আসনের সাংসদ শিবলী সাদিক প্রধান অতিথি হিসেবে উপস্থিত থেকে শিক্ষার্থীদের হাতে ক্রেস্ট তুলে দেন। অনুষ্ঠানে প্রাথমিক শিক্ষা সমাপনী পর্যায়ের ১৩১ জন, জেএসসি পর্যায়ের ৯৫ জন, মাধ্যমিক পর্যায়ের ৮৮ জন ও উচ্চমাধ্যমিক পর্যায়ের ১৪ কৃতী শিক্ষার্থীকে সংবর্ধনা দেওয়া হয়েছে। অনুষ্ঠানে বিশেষ অতিথি হিসেবে ইউএনও আজাহারুল ইসলাম, উপজেলা পরিষদের সাবেক চেয়ারম্যান আজিজার রহমান প্রমুখ উপস্থিত ছিলেন। 
