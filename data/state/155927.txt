
নিয়মিত আঙুর খান আর বয়স ধরে রাখুন। বার্ধক্য ঠেকিয়ে রাখতে যে কয়টি মোক্ষম দাওয়াই এখন পর্যন্ত উদ্ভাবিত হয়েছে আঙুর তার অন্যতম। আঙুরের বীজ ও খোসায় থাকা অ্যান্টিঅক্সিডেন্টই আপনার শরীরের অক্সিডেশন বা জারন প্রক্রিয়া কমিয়ে দেবে। এতে ক্ষতিকর অণু সঞ্চয় হবে কম। কোষ ও ত্বক থাকবে নবীন। তাই আজই আপনার খাদ্য তালিকায় আঙুর যোগ করতে পারেন।আঙুর খেতে উপাদেয়। ভূমধ্যসাগর ও ইউরোপের নানা এলাকার আঙুরের খ্যাতি আছে। এ দেশে কালো ও সবুজ দুই জাতের আঙুরই পাওয়া যায়। পাকা আঙুর খাওয়ার চেয়ে অনেকে জুস করে খেতে বেশি ভালোবাসেন।আঙুরে রয়েছে ভিটামিন কে, সি, বি-১, বি-৬ এবং খনিজ পদার্থ ম্যাঙ্গানিজ ও পটাশিয়াম। আঙুর যেকোনো রোগ, কোষ্ঠকাঠিন্য, অ্যাজমা ও হৃদ্রোগের মতো মারাত্মক রোগপ্রতিরোধেও বিশেষ ভূমিকা রাখে।আঙুর বার্ধক্য রোধ করে: আঙুরে শক্তিশালী অ্যান্টিঅক্সিডেন্টে ভরপুর, যা আপনার বার্ধক্য রোধে বিশেষ ভূমিকা পালন করে থাকে। আঙুরের বীজ ও খোসায় প্রচুর পরিমাণে অ্যান্টিঅক্সিডেন্ট রয়েছে। অতএব দিনে একবার হলেও এক থোকা আঙুর খেতে ভুলবেন না।হার্ট সুস্থ রাখে: আপনি কি আপনার হার্ট নিয়ে ভীষণ চিন্তিত? তাহলে রাতের খাবারের সময় এক গ্লাস আঙুরের রস খেতে পারেন। দেখবেন এতে আপনার হার্ট সুস্থ থাকবে।কোষ্ঠকাঠিন্য রোধ করে: কোষ্ঠকাঠিন্য রোধে আঙুরের জুস গুরুত্বপূর্ণ ভূমিকা পালন করে। কেননা এতে রয়েছে জৈব অ্যাসিড, সেলুলাস ও চিনি, যা কোষ্ঠকাঠিন্য রোধে সহায়ক।রক্ত সঞ্চালন বাড়ায়: যারা রক্ত সঞ্চালনের ভারসাম্যহীনতায় ভোগেন তাদের জন্য আঙুরের রস খুবই উপকারী। আঙুরে ফাইটো নিউট্রিয়েন্টস বিদ্যমান থাকে, যা নিয়মিত রক্ত সঞ্চালনে সহায়ক ও ইনসুলিন বৃদ্ধি করে।ক্যানসার রোধ করে: আঙুরের জুসে অ্যান্টিঅক্সিডেনন্টের মতো গুরুত্বপূর্ণ উপাদান রয়েছে, যা অঙ্গপ্রত্যঙ্গের প্রদাহ দূর করে। এই প্রদাহ ক্যানসার রোগ জন্মের প্রধান কারণ। এ ছাড়া আঙুর মাইগ্রেনের সমস্যা রোধ করে।•সতর্কতা: ডায়াবেটিক রোগীরা দিনে ছয়টা পর্যন্ত আঙুর খেতে পারেন, তবে যঁাদের রক্তে ক্যালসিয়াম ও পটাশিয়াম বেশি আছে বা কিডনির রোগে যঁারা ভুগছেন তঁারা চিকিৎসকের পরামর্শমতো খাবেন।লেখক, প্রধান পুষ্টি কর্মকর্তা, চট্টগ্রাম ডায়াবেটিক জেনারেল হাসপাতাল
