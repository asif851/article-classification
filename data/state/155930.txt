
কক্সবাজারের টেকনাফের হ্নীলা ইউনিয়নের জাদিমোরা এলাকার নাফ নদীর তীর থেকে গতকাল রোববার রাতে দেড় লাখ ইয়াবা বড়ি উদ্ধার করেছে বিজিবি। এ ঘটনায় কাউকে আটক করা সম্ভব হয়নি।বিজিবি সূত্র জানায়, গতকাল রাত আটটার দিকে নাফ নদীর তীরে টহল দিচ্ছিল বিজিবির একটি দল। এ সময় সন্দেহ হওয়ায় এক ব্যক্তিকে থামার সংকেত দেন টহল দলের সদস্যরা। কিন্তু ওই ব্যক্তি সংকেত উপেক্ষা করে তার মাথায় থাকা বস্তা ফেলে পালিয়ে যায়। পরে ওই বস্তায় দেড় লাখ ইয়াবা বড়ি পাওয়া যায়।৪২ বিজিবির অধিনায়ক লে. কর্নেল মো. আবু জার আল জাহিদ প্রথম আলোকে জানান, উদ্ধার করা ইয়াবার আনুমানিক মূল্য সাড়ে চার কোটি টাকা।যুবক আটক: চট্টগ্রামে ইয়াবা বড়ি বহনের অভিযোগে সিএনজিচালিত এক অটোরিকশাচালককে আটক করেছে পুলিশ। ৩ হাজার ৪০০ বড়ি ইয়াবাসহ নগরের লাভলেইন এলাকা থেকে গতকাল রোববার সন্ধ্যা সাড়ে সাতটায় আবুল কালামকে আটক করা হয়। কোতোয়ািল থানার এসআই মো. মফিজ উদ্দিন জানান, তল্লাশিকালে লাভলেইন এলাকায় একটি অটোরিকশাকে থামাতে সংকেত দেয় পুলিশ। কিন্তু চালক তা অমান্য করে পালানোর চেষ্টা করে। পরে পুলিশ ধাওয়া দিয়ে গাড়িটি থামতে বাধ্য করে। গাড়িতে তল্লাশি চালিয়ে চালকের সামনে থাকা একটি শপিং ব্যাগের ভেতর সতেরটি প্যাকেট উদ্ধার করা হয়। এসব প্যাকেটে ইয়াবা রাখা ছিল।
