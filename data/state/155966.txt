
জালিয়াতির অভিযোগে এক আইনজীবী ও এক মুহুরিকে আটক করেছে ঢাকা মহানগর পুলিশের (ডিএমপি) গোয়েন্দা শাখা (ডিবি-দক্ষিণ)।
আজ রোববার ডিএমপির পক্ষ থেকে গণমাধ্যমে পাঠানো মোবাইল ফোনের খুদে বার্তায় এই তথ্য জানানো হয়।
খুদে বার্তায় বলা হয়, উচ্চ আদালত থেকে মাদক ব্যবসায়ীদের জামিন পেতে ভুয়া সিল ও স্বাক্ষর ব্যবহার করার ঘটনায় জড়িত থাকার অভিযোগে ওই আইনজীবী ও মুহুরিকে আটক করা হয়।
আটক হওয়া দুই ব্যক্তির নাম জানায়নি পুলিশ। ঘটনার বিষয়ে বিস্তারিত তথ্যও জানানো হয়নি।
বিস্তারিত তথ্য জানাতে আজ দুপুরে সাংবাদিকদের ব্রিফ করার কথা পুলিশের।
