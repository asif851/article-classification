
চট্টগ্রামে পবিত্র শবে বরাতের রাতে পটকা ও আতশবাজি ফোটানো নিষিদ্ধ করেছে পুলিশ। গতকাল বুধবার চট্টগ্রাম নগর পুলিশের পক্ষ থেকে বিভিন্ন গণমাধ্যমে পাঠানো এক বিজ্ঞপ্তিতে এ তথ্য জানানো হয়।
চট্টগ্রাম নগর পুলিশের অতিরিক্ত উপকমিশনার (গণমাধ্যম) আনোয়ার হোসেন বলেন, বৃহস্পতিবার রাতে পবিত্র শবে বরাত পালিত হবে। পবিত্রতা রক্ষার্থে এবং সুষ্ঠু ও শান্তিপূর্ণভাবে উদ্‌যাপনের জন্য নগর পুলিশের ভারপ্রাপ্ত কমিশনার মাসুদ উল হাসান বৃহস্পতিবার সন্ধ্যা ছয়টা থেকে পরদিন সকাল ছয়টা পর্যন্ত বিস্ফোরক দ্রব্য, আতশবাজি, পটকাবাজি, অন্যান্য ক্ষতিকারক ও দূষণীয় দ্রব্য বহন ও ফাটানো নিষিদ্ধ ঘোষণা করেছেন। নগরবাসীকে এই নিষেধাজ্ঞা মেনে চলার জন্য অনুরোধ করা যাচ্ছে। 
 
