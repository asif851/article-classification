
বঙ্গবন্ধুর মৃত্যুবার্ষিকী উপলক্ষে চট্টগ্রাম মহানগর আওয়ামী লীগ বিভিন্ন কর্মসূচি নিয়েছে। গতকাল শনিবার কোরআনখানি, মিলাদ মাহফিল ও আলোচনা সভার মধ্য দিয়ে পক্ষকালব্যাপী এসব কর্মসূচি পালন শুরু হয়েছে।মহানগর আওয়ামী লীগের সভাপতি এ বি এম মহিউদ্দিন চৌধুরীর চশমা হিলের বাসভবনে গতকাল বিকেলে কোরআনখানি ও মিলাদ মাহফিলের আয়োজন করা হয়। সন্ধ্যায় সেখানে আলোচনা সভা হয়।সভায় মহিউদ্দিন চৌধুরী বলেন, বঙ্গবন্ধু স্বাধীন বাংলার স্থপতি। বঙ্গবন্ধু কোনো বিশেষ দল বা জাতিগোষ্ঠীর নেতা নন। শোষিত-নিপীড়িত মানুষের মুক্তির দূত তিনি। ১৯৭৫ সালে এই মহান নেতাকে হত্যা করে বাংলাদেশের অস্তিত্বে আঘাত করার চেষ্টা চালানো হয়।সভায় অংশ নেন মহানগর আওয়ামী লীগের উপদেষ্টা এ কে এম বেলায়েত হোসেন, সহসভাপতি জহিরুল আলম দোভাষ, সলিল চৌধুরী, বদিউল আলম প্রমুখ।
