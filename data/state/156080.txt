
খাগড়াছড়ির দীঘিনালায় গতকাল বৃহস্পতিবার ৫৪ লিটার মদসহ তিন নারীকে গ্রেপ্তার করেছে পুলিশ। পুলিশ জানায়, গতকাল উপজেলার বোয়ালখালী নতুন বাজারে ব্যাটারিচালিত অটোরিকশার যাত্রী রেখা দেবী চাকমা (৩০), তুংগোভূতি চাকমা (৪৫) ও নাক্কো চাকমার (৩৫) ব্যাগ তল্লাশি করে ৫৪ লিটার মদ উদ্ধার করা হয়। এ সময় তাঁদের গ্রেপ্তার করা হয়। দীঘিনালা থানার ভারপ্রাপ্ত কর্মকর্তা (ওসি) সাহাদাত হোসেন জানান, গ্রেপ্তার নারীদের বিরুদ্ধে মাদকদ্রব্য নিয়ন্ত্রণ আইনে মামলা হয়েছে। তাঁদের আদালতের মাধ্যমে খাগড়াছড়ি জেলহাজতে পাঠানো হয়েছে। 
