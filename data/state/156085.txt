
২০ -দলীয় জোটের অবরোধ চলাকালে আজ শনিবার রাতে রাজধানীর তেজগাঁও ও রায়েরবাগ এলাকায় বাসে আগুন দিয়েছে দুর্বৃত্তরা। এতে হতাহতের খবর পাওয়া যায়নি।
ফায়ার সার্ভিসের নিয়ন্ত্রণকক্ষের দায়িত্বরত কর্মকর্তা আতাউর রহমান জানান, রাত সোয়া আটটার দিকে তেজগাঁওয়ের তিব্বত এলাকায় স্কাই লাইন পরিবহনের একটি যাত্রীবাহী বাসে আগুন দেয় দুর্বৃত্তরা। খবর পেয়ে ফায়ার সার্ভিসের কর্মীরা ঘটনাস্থলে গিয়ে আগুন নেভান।আতাউর রহমান আরও জানান, রাত পৌনে আটটার দিকে রায়েরবাগ এলাকায় একটি যাত্রীবাহী বাসে আগুন দেওয়ার ঘটনা ঘটে। পরে ফায়ার সার্ভিসের কর্মীরা আগুন নেভান। এসব ঘটনায় হতাহতের ঘটনা ঘটেনি বলে জানান তিনি।
