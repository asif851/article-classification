
বিশ্বজিৎ দাস হত্যা মামলায় তদন্ত কর্মকর্তা তাজুল ইসলামকে জেরা অব্যাহত রয়েছে। তাঁকে গতকাল বুধবার আসামি এমদাদের পক্ষে জেরা শেষ ও আরেক আসামি মাহফুজুর রহমানের পক্ষে জেরা শুরু হয়েছে।জেরা শেষ না হওয়ায় ঢাকার দ্রুত বিচার ট্রাইব্যুনাল-৪ আগামী ৬ অক্টোবর পরবর্তী তারিখ ধার্য করেন। এর আগের দিন মঙ্গলবার বিশ্বজিৎকে হত্যার দৃশ্যসংবলিত ভিডিওচিত্র আদালতে উপস্থাপন করেন তদন্ত কর্মকর্তা তাজুল ইসলাম।গত বছরের ৯ ডিসেম্বর বিরোধী দলের অবরোধ কর্মসূচি চলাকালে পুরান ঢাকার বাহাদুর শাহপার্কের সামনে জগন্নাথ বিশ্ববিদ্যালয় শাখা ছাত্রলীগের কর্মীরা কুপিয়ে ও পিটিয়ে নিরীহ পথচারী বিশ্বজিৎকে হত্যা করেন। এ ঘটনায় জড়িত ছাত্রলীগের ২১ জন কর্মীর বিরুদ্ধে গত ৫ মার্চ আদালতে অভিযোগপত্র দেয় মহানগর গোয়েন্দা পুলিশ (ডিবি)।অভিযোগপত্রভুক্ত ২১ আসামির মধ্যে আটজন কারাগারে আছেন। বাকি ১৩ জন পলাতক রয়েছেন।
