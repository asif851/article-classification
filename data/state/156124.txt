
বিএনপির চেয়ারপারসন খালেদা জিয়ার মামলার বিষয়ে গণমাধ্যমে কে বক্তব্য দেবেন, তা নিয়ে আদালত প্রাঙ্গণে হাতাহাতি করেছেন বিএনপিপন্থী আইনজীবীরা। আজ বৃহস্পতিবার দুপুরে পুরান ঢাকার বকশীবাজারে স্থাপিত বিশেষ জজ আদালতের অস্থায়ী এজলাস প্রাঙ্গণে এ ঘটনা ঘটে।
প্রত্যক্ষদর্শীরা বলেন, খালেদা জিয়া আদালতে আত্মসমর্পণ করে জামিন পেয়ে আদালত ছাড়ার পরপরই এ ঘটনা ঘটে। সাংবাদিকদের সামনে আদালতের কার্যক্রম তুলে ধরার সময় খালেদা জিয়ার দুই আইনজীবী খোরশেদ আলম ও মির্জা মামুনের মধ্যে প্রথমে ধাক্কাধাক্কি হয়। পরে হাতাহাতিতে রূপ নেয় তা।
খালেদা জিয়ার আইনজীবী ও সুপ্রিম কোর্ট আইনজীবী সমিতির সাধারণ সম্পাদক মাহবুবউদ্দিন খোকন দুই পক্ষকে শান্ত করার চেষ্টা করেন।
