
‘আইনগত সহায়তা পাওয়া প্রতিটি নাগরিকের অধিকার। ন্যায়বিচার পাওয়ার ক্ষেত্রেও এটি প্রয়োজন। আইনগত সহায়তা দিতে সরকারি উদ্যোগও যে আছে, এ বিষয়টি অনেকেই জানেন না। এ জানানোর কাজটি তৃণমূলের জনপ্রতিনিধিরা করতে পারেন।’ গতকাল মঙ্গলবার আইনগত সহায়তা দিবসে আয়োজিত আলোচনা সভায় এ কথা বলেন সিলেটের জেলা ও দায়রা জজ মনির আহমদ পাটোয়ারি। গতকাল সকালে দিবসটি উপলক্ষে শোভাযাত্রা ও আলোচনা সভা হয় জাতীয় আইনগত সহায়তা প্রদান সংস্থা সিলেটের উদ্যোগে। সিলেট জেলা জজ কোর্টের যুগ্ম জেলা জজ ও লিগ্যাল এইড অফিসার মাসুদ করিমের সঞ্চালনায় সভায় বিচারক ও আইনজীবীরা বক্তব্য দেন। 
