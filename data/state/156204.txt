
বাংলাদেশের নাগরিকদের জন্য ওমরাহ ভিসার ওপর থেকে নিষেধাজ্ঞা তুলে নিয়েছে সৌদি সরকার। নিষেধাজ্ঞা প্রত্যাহারের বিষয়টি ১৪ ডিসেম্বর বাংলাদেশকে আনুষ্ঠানিকভাবে জানিয়েছে সৌদি আরব।
রিয়াদে বাংলাদেশ দূতাবাসের এক কূটনীতিক আজ সোমবার সন্ধ্যায় প্রথম আলোকে এ তথ্য জানান।এদিকে ঢাকায় ধর্ম মন্ত্রণালয়ের একজন কর্মকর্তা প্রথম আলোকে বলেন, সরকার মানব পাচারের অভিযোগে দোষী ব্যক্তিদের বিরুদ্ধে শাস্তিমূলক ব্যবস্থা নেওয়ায় সৌদি সরকার বাংলাদেশের জন্য ওমরাহ ভিসা উন্মুক্ত করে দিয়েছে।চলতি বছরের মার্চ মাসের শেষ সপ্তাহে বাংলাদেশের নাগরিকদের জন্য ওমরাহ ভিসায় নিষেধাজ্ঞা আরোপ করেছিল সৌদি আরব।
