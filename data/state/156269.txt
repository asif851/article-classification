
চাঁপাইনবাবগঞ্জের গোমস্তাপুর উপজেলার যাতাহার এলাকায় গতকাল শুক্রবার সকালে খড়বোঝাই একটি ট্রলি উল্টে এনামুল হক (৪৫) নামের এক চালক নিহত হয়েছেন। তিনি গোমস্তাপুর উপজেলার রাধানগর ইউনিয়নের রকনপুর গ্রামের বাসিন্দা ছিলেন। রাধানগর ইউপি চেয়ারম্যান মতিউর রহমান বলেন, শুক্রবার রকনপুর থেকে খড় বিক্রির জন্য ট্রলি নিয়ে কানসাট যাচ্ছিলেন এনামুল। পথে যাতাহারা এলাকায় একটি গাছের সঙ্গে ধাক্কা লেগে ট্রলিটি উল্টে যায়। এতে ট্রলির নিচে চাপা পড়ে এনামুলের মৃত্যু হয়। 
