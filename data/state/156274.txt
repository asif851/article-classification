
সিলেট নগরের কুমারপাড়ায় ব্যানিআন ব্রিটিশ স্কুল প্রতিষ্ঠার এক বছর পূর্তি উদ্যাপন হয়েছে গতকাল। সকাল থেকে দুপুর পর্যন্ত স্কুল প্রাঙ্গণে দুই পর্বের এ অনুষ্ঠানে শিক্ষার্থীদের সঙ্গে অভিভাবকেরাও অংশ নেন। প্রথম পর্বে স্কুলের অধ্যক্ষ সামান্তা চাইল্ডস, স্কুলের হেড অব অ্যাডমিনিস্ট্রেশন ফারহানা ইসলাম ও শিক্ষিকা মোহসিনা শারমিন শুভেচ্ছা বক্তব্য দেন। দ্বিতীয় অধিবেশনে বর্ষপূর্তির কেক কেটে উপস্থিত সবাইকে আপ্যায়ন করা হয়। সাংস্কৃতিক পর্বসহ পুরো অনুষ্ঠান সঞ্চালনা করেন শিক্ষক মাহমুদা ইয়াসমিন। নিজস্ব প্রতিবেদক, সিলেট
