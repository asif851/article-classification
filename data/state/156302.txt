
ফরিদপুরের চরভদ্রাসনের পদ্মা নদীতে গত বুধবার অভিযান চালান ভ্রাম্যমাণ আদালত। এ সময় জাটকা ধরার দায়ে চর সালেপুর গ্রামের জেলে মো. রুবেল (২৫) ও চর কল্যাণপুরের মো. বিল্লাল হোসেনকে (২৪) দুই হাজার করে চার হাজার টাকা এবং মৃধাডাঙ্গীর গ্রামের সামসুল ব্যাপারীকে (৪০) এক হাজার টাকা ও চর সালেপুর গ্রামের আবদুল কাদেরকে (২৭) পাঁচ শ টাকা জরিমানা করা হয়। এ ছাড়া ১১ হাজার মিটার কারেন্ট জাল ও ২০ কেজি জাটকা জব্দ করা হয়। আদালত পরিচালনা করেন ইউএনও ফারজানা সিদ্দিকা। ইউএনও ঘটনার সত্যতা নিশ্চিত করেছেন।
