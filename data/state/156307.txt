
কিশোরগঞ্জের ভৈরবে অটোরিকশার গ্যারেজে বিদ্যুৎস্পৃষ্ট হয়ে মোস্তফা মিয়া (১১) নামের এক শিশুর মৃত্যু হয়েছে। পৌর শহরের ঘোড়াকান্দা মহল্লায় গতকাল বৃহস্পতিবার সকালে এ দুর্ঘটনা ঘটে। নিহত মোস্তফা ওই মহল্লার রবি মিয়ার ছেলে। এলাকাবাসী জানান, মোস্তফা স্থানীয় একটি অটোরিকশার গ্যারেজে কাজ করত। সকাল নয়টার দিকে মোস্তফা গ্যারেজে কাজ করার সময় বিদ্যুৎস্পৃষ্ট হয় ও হাসপাতালে নিয়ে যাওয়ার আগেই মারা যায়। 
