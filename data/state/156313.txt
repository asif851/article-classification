
জয়পুরহাটের পাঁচবিবি উপজেলার মোহামঞ্চদপুর ইউনিয়নের ধাওয়া বড়াইল গ্রামের বাসিন্দা শাহিন হোসেনের বাড়িতে গত মঙ্গলবার দিবাগত রাতে ডাকাতি হয়েছে। ডাকাতেরা স্বর্ণালংকার ও টাকা লুট করে নিয়ে গেছে।থানা-পুলিশ ও এলাকাবাসী সূত্র জানায়, গভীর রাতে ১০-১২ জন ডাকাত জানালার গ্রিল কেটে ঘরে প্রবেশ করে। তারা বাড়ির লোকজনকে মারধর করে আড়াই ভরি স্বর্ণালংকার ও দুই লাখ ৭০ হাজার টাকা নিয়ে যায়। মোহামঞ্চদাবাদ ইউনিয়ন পরিষদের (ইউপি) চেয়ারম্যান হবিবর রহমান জানান, শাহিন হোসেন ধান-চালের ব্যবসা করেন।পাঁচবিবি থানার ভারপ্রাপ্ত কর্মকর্তা (ওসি) নূর হোসেন জানান, এ ঘটনায় শাহিন হোসেন বাদী হয়ে গতকাল বুধবার থানায় মামলা দায়ের করেছেন।
