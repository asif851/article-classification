
নারায়ণগঞ্জের রূপগঞ্জে মাদক বিক্রির দায়ে গতকাল রোববার বিকেলে এক ব্যক্তিকে ছয় মাসের কারাদণ্ড দিয়েছেন ভ্রাম্যমাণ আদালত। তাঁর নাম নবির হোসেন (৪০)। উপজেলা নির্বাহী কর্মকর্তা (ইউএনও) ও নির্বাহী ম্যাজিস্ট্রেট ফারহানা ইসলাম এ দণ্ড দেন। নবির উপজেলার তারাব পৌরসভার নোয়াপাড়া এলাকার বাসিন্দা। রূপগঞ্জ থানার উপপরিদর্শক (এসআই) লোকমান হোসেন জানান, নোয়াপাড়া থেকে পাঁচটি ইয়াবাসহ নবিরকে আটক করা হয়। পরে ভ্রাম্যমাণ আদালত তাঁকে ছয় মাসের কারাদণ্ড দেন।
