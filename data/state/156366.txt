
ব্রাহ্মণবাড়িয়ার বাঞ্ছারামপুর উপজেলায় বিদ্যুতের ৩৩ কিলোমিটার নতুন লাইন নির্মাণের কাজ উদ্বোধন করা হয়েছে। গতকাল শনিবার উপজেলা সদরের জগন্নাথপুরের পল্লী বিদ্যুৎ কার্যালয়ে স্থানীয় সাংসদ ও মুক্তিযুদ্ধবিষয়ক প্রতিমন্ত্রী এ বি তাজুল ইসলাম ওই কাজের উদ্বোধন করেন। নতুন লাইনটি নির্মাণ করতে নয় কোটি ৬০ লাখ টাকা ব্যয় হবে। আগামী ডিসেম্বরের মধ্যে নির্মাণকাজ সম্পন্ন হবে বলে পল্লী বিদ্যুৎ কার্যালয় সূত্রে জানা গেছে। 
