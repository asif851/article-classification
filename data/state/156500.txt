
ভারতে আটক বাংলাদেশি এক দম্পতিকে ফেরত দিয়েছে ভারতীয় সীমান্তরক্ষী বাহিনী (বিএসএফ)। গতকাল মঙ্গলবার বিকেলে সাতক্ষীরার কলারোয়া সীমান্তে পতাকা বৈঠকে বর্ডার গার্ড বাংলাদেশের (বিজিবি) কাছে তাঁদের হস্তান্তর করা হয়। তাঁরা হলেন খুলনার ডুমুরিয়া উপজেলার রংপুর গ্রামের স্বামী বলাই মণ্ডল (৩০) ও তাঁর স্ত্রী বর্ণালী মণ্ডল (২৫)। কলারোয়া থানার পুলিশ পরিদর্শক (তদন্ত) শেখ শফিকুর রহমান জানান, বর্ণালী ও বলাইকে বিকেলে কলারোয়া থানায় সোপর্দ করা হয়। তাঁদের বিরুদ্ধে অবৈধ পথে ভারতে যাওয়ার অভিযোগে থানায় মামলা হয়েছে। 
