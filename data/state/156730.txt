
অনুমোদন ছাড়াই নলকূপ স্থাপন করে মোটরপাম্প বসিয়ে পাইপ দিয়ে পানি তোলায় সিলেট সিটি করপোরেশনের পানি শাখার প্রকৌশলীরা অভিযান চালিয়ে সেই নলকূপ সিলগালা করে দিয়েছেন। গত সোমবার বিকেল চারটার দিকে ৮ নম্বর ওয়ার্ডের কালীবাড়ী রোডের বাসিন্দা আমির আলীর বাড়িতে অভিযান চালানো হয়। সিটি করপোরেশনের নির্বাহী প্রকৌশলী আলী আকবর বলেন, বিনা অনুমতিতে বসানোর কারণে ওই নলকূপ সিলগালা করে মোটরপাম্পও জব্দ করা হয়েছে।
