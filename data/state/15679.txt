
ঝালকাঠি সদর উপজেলার বিনয়কাঠি গ্রামে কবীর এইচ মুক্তা হাসপাতাল প্রাঙ্গণে রাবেয়া মনছুর ফাউন্ডেশনের উদ্যোগে চার শতাধিক গরিব রোগীকে বিনা মূল্যে চিকিৎসাসেবা ও ওষুধ দেওয়া হয়েছে। গতকাল বৃহস্পতিবার সকালে সদর উপজেলা পরিষদের চেয়ারম্যান মো. সুলতান হোসেন খান এ ক্যাম্পের উদ্বোধন করেন। সেখানে বরিশাল শের-ই-বাংলা মেডিকেল কলেজ হাসপাতালের বিশেষজ্ঞ চিকিৎসক অধ্যাপক সৈয়দ জাহিদ হোসেন, আনোয়ার হোসেন, ইসতিয়াক হোসেন ও আবু জাফর রোগীদের চিকিৎসাসেবা দেন।
