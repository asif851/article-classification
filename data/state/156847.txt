
বগুড়ায় বঙ্গবন্ধু গোল্ডকাপ ফুটবল টুর্নামেন্টের ফাইনালে ঢাকার আজিমপুর খেলোয়াড় কল্যাণ সংঘকে হারিয়ে চ্যাম্পিয়ন হয়েছে বগুড়া সবুজ সংঘ।গতকাল শহরের আলতাফুন্নেছা মাঠে অনুষ্ঠিত ফাইনালে নির্ধারিত সময়ে খেলা ১-১ গোলে ড্র হলে তা টাইব্রেকারে গড়ায়। টাইব্রেকারে বগুড়া সবুজ সংঘ ৫-৪ গোলে ঢাকার আজিমপুর খেলোয়াড় কল্যাণ সংঘকে পরাজিত করে। খেলা শেষে বিজয়ী দলের হাতে ট্রফি তুলে দেন বগুড়া-১ আসনের সাংসদ আবদুল মান্নান। বগুড়া জেলা আওয়ামী লীগের সভাপতি মমতাজ উদ্দিনের সভাপতিত্বে পুরস্কার বিতরণ অনুষ্ঠানে অন্যদের মধ্যে বগুড়া-৫ আসনের সাংসদ হাবিবর রহমান, বগুড়ার জেলা প্রশাসক আশরাফ উদ্দিন, টুর্নামেন্ট কমিটির আহ্বায়ক শুভাশীষ পোদ্দার প্রমুখ উপস্থিত ছিলেন।
