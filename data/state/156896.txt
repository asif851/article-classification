
সুনামগঞ্জের তিন উপজেলায় বজ্রপাতে চারজন নিহত হয়েছেন। আজ শনিবার নয়টার দিকে এ ঘটনা ঘটে।নিহত ব্যক্তিরা হলেন দিরাই উপজেলার মাহতাবপুর গ্রামের হরিবক্ত দাশ (৪৫) ও উরদনপুর গ্রামের আবদুল কাদের (১৮), তাহিরপুর উপজেলার কোনাপাড়া গ্রামের রাশেদা বেগম (৪০) এবং ধরমপামা উপজেলার শিবরামপুর গ্রামের আবদুল জলিল (৫০)।সুনামগঞ্জের পুলিশ সুপার মো. হারুনুর রশীদ বলেন, আজ সকাল থেকে সারা জেলায় বজ্রসহ বৃষ্টি হচ্ছিল। নয়টার দিকে খেতে কাজ করার সময় হরিবক্ত দাশ, আবদুল কাদের ও আবদুল জলিল বজ্রপাতে নিহত হন। বাড়ির পাশে কাজ করার সময় মারা যান রাশেদা। এ ব্যাপারে এখনো কোনো মামলা হয়নি বলে জানান পুলিশ সুপার।
