
অমর একুশে গ্রন্থমেলা উপলক্ষে ১ থেকে ২৮ ফেব্রুয়ারি পর্যন্ত ঢাকা বিশ্ববিদ্যালয়ের ছাত্র-শিক্ষক কেন্দ্র (টিএসসি) থেকে দোয়েল চত্বর পর্যন্ত যান চলাচল বন্ধ থাকবে। তবে বাংলা একাডেমির স্টিকারযুক্ত গাড়ি ওই সড়কে ঢুকতে পারবে।গতকাল মঙ্গলবার ঢাকা মহানগর পুলিশের (ডিএমপি) ট্রাফিক বিভাগের এক সংবাদ বিজ্ঞপ্তিতে এ কথা জানানো হয়।বিজ্ঞপ্তিতে বলা হয়, মাসব্যাপী গ্রন্থমেলা উপলক্ষে টিএসসি, বাংলা একাডেমি, দোয়েল চত্বর, শিশু একাডেমী ও তৎসংলগ্ন এলাকায় প্রচুর জনসমাগম হবে। এ অবস্থায় এসব এলাকায় ট্রাফিক শৃঙ্খলা নিরাপদ ও নির্বিঘ্ন করতে এই সিদ্ধান্ত নেওয়া হয়েছে। এ জন্য যানবাহনকে বিকল্প পথে চলাচলের জন্য অনুরোধ জানিয়েছে ডিএমপি।এদিকে বইমেলায় আসা দর্শনার্থীদের গাড়ি কোন জায়গায় পার্কিং করা যাবে, তার একটি তালিকা দিয়েছে ট্রাফিক বিভাগ।সংবাদ বিজ্ঞপ্তিতে জানানো হয়, ঢাকা বিশ্ববিদ্যালয়ের জিমনেসিয়াম মাঠ, মোকাররম ভবন মাঠ, দোয়েল চত্বর ক্রসিং থেক শহীদুল্লাহ হল পর্যন্ত রাস্তার দুই পাশে এক লেন করে পার্কিং করা যাবে। এ ছাড়া রেজিস্ট্রার ভবন (মলচত্বর) মাঠ ও ফুলার রোডে দুই পাশে এক লেন করে পার্কিং করা যাবে।মেলায় আসার সময় সন্দেহজনক কোনো সরঞ্জাম, বস্তু বা ব্যাগ সঙ্গে বহন না করতে সবাইকে অনুরোধ জানিয়েছে ডিএমপি। বিজ্ঞপ্তি
