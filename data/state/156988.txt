
বিশ্বকবি রবীন্দ্রনাথের স্মৃতিবিজড়িত শান্তিনিকেতনের বিশ্বভারতী বিশ্ববিদ্যালয় ক্যাম্পাসে নির্মিতব্য বাংলাদেশ ভবনের নকশা বিশ্ববিদ্যালয়টির উপাচার্যের কাছে হস্তান্তর করা হয়েছে।গতকাল শুক্রবার সকালে উপাচার্য অধ্যাপক সুশান্ত দত্ত গুপ্তের হাতে আনুষ্ঠানিকভাবে এই নকশা তুলে দেন ভারতের কলকাতায় নিযুক্ত বাংলাদেশের উপহাইকমিশনার জকি আহাদ। এর আগে নকশাটি বাংলাদেশ সরকার অনুমোদন করে।বিশ্ববিদ্যালয় কর্তৃপক্ষ ইতিমধ্যে এ ভবন নির্মাণের জন্য জায়গা বরাদ্দ করেছে। ভবনটি নির্মাণে কর্তৃপক্ষের সঙ্গে বাংলাদেশি একটি প্রতিনিধিদলের বৈঠক হয়। বৈঠকে চূড়ান্ত করা হয় এ-সংক্রান্ত সিদ্ধান্ত।ভবনটিতে একাত্তরের মুক্তিযুদ্ধের ইতিহাস, বাংলাদেশ-সম্পর্কিত গবেষণার নানা তথ্য, বাংলাদেশের ইতিহাস-ঐতিহ্যের বিভিন্ন স্মারক, গ্রন্থাগার, চিত্রশালা, মিলনায়তন ইত্যাদি থাকার কথা রয়েছে।
