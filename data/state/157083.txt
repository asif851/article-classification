
ঢাকার নবাবগঞ্জ উপজেলায় ২১ আগস্টের গ্রেনেড হামলায় নিহত ব্যক্তিদের স্মরণে সভা হয়েছে। গতকাল বুধবার দুপুরে নবাবগঞ্জ বিয়াম ল্যাবরেটরি স্কুলের মাঠে উপজেলা ও ডিএন কলেজ ছাত্রলীগের উদ্যোগে এই সভা অনুষ্ঠিত হয়। উপজেলা ছাত্রলীগের আহ্বায়ক সোহেল আহমেদের সভাপতিত্বে সভায় প্রধান অতিথি ছিলেন গৃহায়ণ ও গণপূর্ত প্রতিমন্ত্রী আবদুল মান্নান খান।সভায় প্রতিমন্ত্রী বলেন, ‘২০০৪ সালের ২১ আগস্ট বঙ্গবন্ধু অ্যাভিনিউতে গ্রেনেড হামলা চালিয়ে বেগম খালেদা জিয়া বর্তমান প্রধানমন্ত্রী শেখ হাসিনাকে হত্যার পরিকল্পনা করেছিলেন। জনগণের ভালোবাসা আর আল্লাহর রহমতে তিনি বেঁচে গেছেন।’ তিনি বলেন, ছাত্রলীগ বঙ্গবন্ধুর নিজের হাতে গড়া সংগঠন। দেশের প্রতিটি আন্দোলন-সংগ্রামে ছাত্রলীগ অগ্রণী ভূমিকা পালন করেছে।সভায় উপস্থিত ছিলেন আওয়ামী লীগের জাতীয় কমিটির সদস্য আবদুল বাতেন মিয়া, কেন্দ্রীয় উপকমিটির সহসম্পাদক পনিরুজ্জামান, কেন্দ্রীয় স্বেচ্ছাসেবক লীগের জ্যেষ্ঠ সহসভাপতি নির্মল রঞ্জন গুহ, কেন্দ্রীয় সদস্য সুরুজ আলম, ঢাকা জেলা আওয়ামী লীগের নেতা মিজানুর রহমান, নবাবগঞ্জ উপজেলা আওয়ামী লীগের সভাপতি জামাল উদ্দিন প্রমুখ।
