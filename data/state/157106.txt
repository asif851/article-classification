
রাজশাহীতে সাংবাদিকদের বিরুদ্ধে করা নাশকতার মামলার ঘটনায় জড়িত পুলিশ কর্মকর্তাদের গতকাল মঙ্গলবার কারণ দর্শানোর নোটিশ দিয়েছে মহানগর পুলিশ।নোটিশ পাওয়া কর্মকর্তারা হলেন বোয়ালিয়া মডেল থানার ওসি আলমগীর হোসেন, এসআই মাহামুদুল হাসান ও শরিফুল ইসলাম।এসআই মাহামুদুল হাসান প্রথম আলোর আলোকচিত্রী শহীদুল ইসলাম ও চ্যানেল টোয়েন্টিফোরের ক্যামেরাপারসন রায়হানুল ইসলামের বিরুদ্ধে গত মাসে তিনটি মামলা করেন। আর এসআই শরিফুল ইসলাম মামলা করেন যুগান্তর-এর রাজশাহী ব্যুরোপ্রধান আনু মোস্তফার বিরুদ্ধে।
