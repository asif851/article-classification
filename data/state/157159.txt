
বঙ্গবন্ধুর স্বদেশ প্রত্যাবর্তন দিবস উপলক্ষে আজ আওয়ামী লীগের জনসভা ছিল রাজধানীর সোহরাওয়ার্দী উদ্যানে। জনসভায় আওয়ামী লীগের নেতা-কর্মীদের যোগদান ও ভিআইপিদের চলাচলের কারণে নগরবাসীকে যানজটে পড়ে দুর্ভোগ পোহাতে হয়। আজ এ অবস্থা রাজধানীর বেশির ভাগ এলাকায় দেখা গেছে। ছবিতে রাজধানীর ফার্মগেট থেকে শাহবাগ মোড় পর্যন্ত এলাকার দুর্ভোগ তুলে ধরা হলো—

 
বারডেম থেকে পুরো কাজী নজরুল ইসলাম অ্যাভিনিউয়ের এক পাশে দীর্ঘ যানজট। ছবিটি বেলা চারটার দিকে তোলা। 

বাংলামোটর এলাকায় দলীয় কর্মীরা ট্রাকে করে যাচ্ছেন। যানজটের কারণে অনেককে হেঁটেই রওনা দিতে দেখা গেছে। ছবিটি বেলা সাড়ে তিনটার দিকে তোলা।

অনেকক্ষণ অপেক্ষায় থাকার পর কোনো বাহন এলেই হুড়োহুড়ি করে উঠছেন যাত্রীরা। ছবিটি বিকেল চারটার দিকে ফার্মগেট এলাকা থেকে তোলা।

কারওয়ান বাজার এলাকায় কাজী নজরুল ইসলাম অ্যাভিনিউতে আটকে পড়েছে যানবাহন। ছবিটি বিকেল সাড়ে চারটার দিকে তোলা।

যানজটে স্থবির হয়ে থাকা এই চিত্র ছিল ঘণ্টার পর ঘণ্টা। ছবিটি সার্ক ফোয়ারার সামনে থেকে বিকেলে সাড়ে চারটার দিকে তোলা।

দুর্ভোগে পড়া যাত্রীরা।

মিছিল নিয়ে সমাবেশে যাচ্ছেন কর্মীরা। যানজটে আটকা পড়েছে যাত্রীরা। ছবিটি শাহবাগ মোড়-সংলগ্ন এলাকা থেকে বেলা সাড়ে তিনটার দিকে তোলা।

স্কুল থেকে ফিরতে গিয়ে দীর্ঘ সময় যানজটে আটকে আছে ভ্যানটি। ছবিটি কাজী নজরুল ইসলাম অ্যাভিনিউ থেকে তোলা।

যানজটে আটকে থাকা গাড়ি থেকে নেমেও উপায় নেই। ওয়াসা সড়ক খুঁড়ে রাখায় ফুটপাতে চলতেও রীতিমতো কসরত করতে হচ্ছে।
