
মাদক সেবনের দায়ে গতকাল মঙ্গলবার রাজশাহীর বাগমারা উপজেলায় মোয়াজ্জেম হোসেন (২৭) নামের এক তরুণকে এক বছরের কারাদণ্ড দিয়েছেন ভ্রাম্যমাণ আদালত। ইউএনও ও নির্বাহী হাকিম নাছরিন আক্তার এ সাজা দেন। মোয়াজ্জেম উপজেলার ঝিকড়া ইউনিয়নের সাহেব আলীর ছেলে। বাগমারা থানার ওসি নাছিম আহম্মেদ বলেন, গত সোমবার রাতে মাদক সেবনের সময় মোয়াজ্জেমকে আটক করে পুলিশ। এ সময় তাঁর কাছ থেকে কয়েক পুরিয়া গাঁজা উদ্ধার করা হয়। বাগমারা (রাজশাহী) প্রতিনিধি
