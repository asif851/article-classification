
নারায়ণগঞ্জের বন্দরে মাদক বিক্রির অপরাধে মারবেল (৩৫) নামের এক ব্যক্তির দুই বছরের কারাদণ্ডাদেশ দেওয়া হয়েছে। ইউএনও মৌসুমী হাবীব পরিচালিত ভ্রাম্যমাণ আদালত গতকাল মঙ্গলবার দুপুরে এ সাজা দেন। মারবেল বন্দরের উত্তর লক্ষ্মণখোলা এলাকার বাসিন্দা মুক্তিযোদ্ধা আবু তাহের মিয়ার ছেলে। বাবার দেওয়া সাক্ষ্যের ভিত্তিতে আদালত এ রায় দেন। গত সোমবার রাতে মারবেলকে গ্রেপ্তার করে পুলিশ। এ সময় তাঁর সঙ্গে পুলিশের ধস্তাধস্তি হয়। রায় ঘোষণার পর তাঁকে কারাগারে পাঠানো হয়েছে। নিজস্ব প্রতিবেদক, নারায়ণগঞ্জ
