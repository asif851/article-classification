
সিরাজগঞ্জে ব্যবসায়ীকে অপহরণ ও হত্যা মামলায় জড়িত থাকার অভিযোগে চারজনকে আটক করেছেন র্যা পিড অ্যাকশন ব্যাটালিয়ন (র্যা ব) সদস্যরা। মঙ্গলবার রাতে সিরাজগঞ্জ ও বগুড়ার বিভিন্ন স্থানে অভিযান চালিয়ে তাঁদের আটক করা হয়। আটক ব্যক্তিরা হলেন সিরাজগঞ্জের কামারখন্দ উপজেলার কুটিরচর গ্রামের রাশেদুল হোসেন (২২) ও রফিকুল ইসলাম (৩৫) এবং বগুড়া সদর থানার বড় টেংরা গ্রামের শাহীন মণ্ডল (৩০) ও দিলবহল মোহন গ্রামের শহিদুল ইসলাম। গত ৪ নভেম্বর জামালপুরের সরিষাবাড়ী উপজেলার পাট ব্যবসায়ী আমির হোসেন ব্যাপারীকে অপহরণ করা হয়। ৬ নভেম্বর সিরাজগঞ্জের সলঙ্গা থানার সাতটিকরি নামক স্থান থেকে আমির হোসেনের লাশ উদ্ধার করে পুলিশ।
