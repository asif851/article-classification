
উদীচী শিল্পীগোষ্ঠীর কেন্দ্রীয় নেতা ও সাংস্কৃতিক সংগঠক মকবুল হোসেনকে হত্যার হুমকি দিয়েছে ইত্তেহাদুল মুজাহিদিন নামের একটি সংগঠন। মকবুল তাঁর ও তাঁর পরিবারের সদস্যদের নিরাপত্তা চেয়ে গত বুধবার রাতে মৌলভীবাজার সদর মডেল থানায় একটি সাধারণ ডায়েরি (জিডি) করেছেন। মকবুল উদীচী শিল্পীগোষ্ঠী জেলা কমিটির সাবেক সভাপতি, সিলেট বিভাগীয় কমিটির বর্তমান সদস্যসচিব ও কেন্দ্রীয় কমিটির সদস্য।
