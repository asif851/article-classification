
নিজেই গাড়ি চালাচ্ছিলেন দিনাজপুর সদর উপজেলা যুবলীগের সহসভাপতি মোস্তাফিজুর রহমান (৪৫)। গন্তব্য রংপুর। রংপুরের মিঠাপুরের ফকিরেরহাটের গিলাঝুকি নামক স্থানে এসে গাড়ির নিয়ন্ত্রণ হারান তিনি। সড়ক ছেড়ে গাড়ি ঢুকে পড়ে একটি বাড়ির মধ্যে। বাড়ির উঠানে চেয়ার বসে থাকা বৃদ্ধ আলিফউদ্দীনকে (৬৫) চাপা দেয় গাড়িটি। এরপর গাড়িটি ধাক্কা খেয়ে থেমে যায়। আশেপাশের লোকেরা এসে দুজনকেই উদ্ধার করে। এরপর তাঁদের নেওয়া হাসপাতালে। কিন্তু দুজনকেই মৃত ঘোষণা করেন চিকিৎসক।আজ সোমবার সকাল নয়টার দিকের ঘটনা এটি। মিঠাপুকুর থানার ভারপ্রাপ্ত কর্মকর্তা (ওসি) মোজাম্মেল হক বলেন, যুবলীগ নেতার স্বজনের এসে লাশ নিয়েছেন। তাঁরা বলেছেন, লাশের ময়নাতদন্ত চান না।ঘটনার পর সেখানে আসেন স্থানীয় সাংসদ আশিকুর রহমান ও উপজেলা নির্বাহী কর্মকর্তা (ইউএনও) মামুন অর রশিদ।
 
