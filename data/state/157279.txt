
জাতীয় শিশু দিবস উপলক্ষে আশার আলো সোসাইটি (এএএস), সেভ দ্য চিলড্রেন চেতনা প্রকল্পের সহায়তায় চট্টগ্রাম বিভাগীয় কার্যালয়ের উদ্যোগে এইচআইভি আক্রান্ত ও ক্ষতিগ্রস্ত শিশুদের নিয়ে বিভিন্ন অনুষ্ঠানের আয়োজন করা হয়। নগরের ওআর নিজাম আবাসিক এলাকার বিভিন্ন সড়কে শোভাযাত্রার মাধ্যমে কর্মসূচি শুরু হয়। শোভাযাত্রা শেষে আশার আলো সোসাইটির প্রশিক্ষণকক্ষে শিশু অধিকার ও শিশু নির্যাতন এবং শিশু বিকাশের বিভিন্ন বিষয় নিয়ে আলোচনা সভা অনুষ্ঠিত হয়। এরপর শিশুদের অংশগ্রহণে গল্প বলা, গান, নৃত্য ও চিত্রাঙ্কন প্রতিযোগিতা অনুষ্ঠিত হয়। প্রতিযোগিতায় বিজয়ীদের মধ্যে পুরস্কার বিতরণ করা হয়। অনুষ্ঠানে আশার আলো সোসাইটির সব কর্মকর্তা, কর্মচারী, সদস্য ও সদস্যদের শিশুরা অংশ নেয়। সভাপতিত্ব করেন বিভাগীয় সমন্বয়ক কাজী আরিফুর রহমান এবং অনুষ্ঠান পরিচালনা করেন সমাজকর্মী ফেরদৌস আক্তার। বিজ্ঞপ্তি।
