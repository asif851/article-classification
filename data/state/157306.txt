
নওগাঁর মান্দায় ট্রাক্টরের নিচে চাপা পড়ে আবদুল বারেক পলাশ (১৬) নামে এক স্কুলছাত্র ঘটনাস্থলেই প্রাণ হারিয়েছে। গতকাল বৃহস্পতিবার সকালে উপজেলার প্রসাদপুর-দেলুয়াবাড়ি সড়কের দয়ালের মোড় এলাকায় এ দুর্ঘটনা ঘটে। সে মান্দা উপজেলার বড়পই উত্তরপাড়া গ্রামের বুলবুল হোসেনের ছেলে ও কুসুম্বা ডিবি উচ্চবিদ্যালয়ের ১০ শ্রেণির ছাত্র ছিল। সকাল ১০টার দিকে পলাশ বাইসাইকেল চালিয়ে প্রসাদপুর বাজারের দিকে যাওয়ার পথে বিপরীত দিক থেকে আসা একটি ট্রাক্টর তাকে চাপা দেয়।
