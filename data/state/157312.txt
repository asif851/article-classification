
চট্টগ্রামের আনোয়ারা থেকে ১০ হাজার ইয়াবা বড়ি জব্দ করা হয়েছে। গতকাল বৃহস্পতিবার ভোরে উপজেলার রায়পুর ইউনিয়নের বাইন্যা দীঘি এলাকা এসব ইয়াবা জব্দ করেন কোস্টগার্ড সদস্যরা। কোস্টগার্ড সাঙ্গু স্টেশনের কন্টিনজেন্ট কমান্ডার মো. কামরুল ইসলাম বলেন, বাইন্যা দীঘি এলাকা দিয়ে ইয়াবা পাচার হতে পারে এমন তথ্যের ভিত্তিতে কোস্টগার্ড সদস্যরা সেখানে অভিযানে যান। পাচারকারীরা কোস্টগার্ডের উপস্থিতি টের পেয়ে পালিয়ে যায়। তাঁদের ফেলে যাওয়া ব্যাগে ১০ হাজার ইয়াবা পাওয়া যায়। কোস্টগার্ড পূর্ব অঞ্চলের স্টাফ অফিসার লে. কমান্ডার ওমর ফারুক বলেন, জব্দকৃত ইয়াবা যথাযথ কর্তৃপক্ষের কাছে হস্তান্তর করা হবে।
