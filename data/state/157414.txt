
চট্টগ্রামের হাটহাজারী পৌরসভায় আম পাড়তে গিয়ে গাছ থেকে পড়ে এক ব্যক্তির মৃত্যু হয়েছে। গতকাল রোববার বিকেল পাঁচটার দিকে পৌরসভার মোহাম্মদপুর এলাকায় এ ঘটনা ঘটে।প্রত্যক্ষদর্শী সূত্রে জানা গেছে, মারা যাওয়া ব্যক্তির নাম মোহাম্মদ ইলিয়াস (৫২)। তিনি পৌরসভার সিকদারবাড়ির মোহাম্মদ মনির আহমদের ছেলে। পেশায় দিনমজুর। গতকাল বিকেলে পাশের বাড়িতে আম পাড়ার জন্য গাছে ওঠেন তিনি। আম পাড়ার সময় হঠাৎ নিচে পড়ে গিয়ে গুরুতর আহত হন। আশপাশের লোকজন সঙ্গে সঙ্গে তাঁকে চট্টগ্রাম মেডিকেল কলেজ হাসপাতালে নিয়ে যান। চিকিৎসাধীন অবস্থায় রাতে তাঁর মৃত্যু হয়।এ খবর নিশ্চিত করে হাটহাজারী পৌরসভার ৯ নম্বর ওয়ার্ড কমিশনার মোহাম্মদ আবুল কাসেম আজ সোমবার সকালে প্রথম আলোকে বলেন, ইলিয়াস গতকাল বিকেলে পাশের বাড়ির মোহাম্মদ ইউসুফের গাছে উঠে আম পাড়ছিলেন। গাছ থেকে পড়ে তিনি আহত হন। পরে হাসপাতালে মারা যান।
