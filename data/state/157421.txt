
খাগড়াছড়ির গুইমারা উপজেলার কালাপানি এলাকায় যাত্রীবাহী বাস উল্টে মা-শিশুসহ তিনজন নিহত হয়েছেন। আহত হয়েছেন কমপক্ষে ১৫ জন। আজ বুধবার সকাল নয়টার দিকে খাগড়াছড়ি-চট্টগ্রাম সড়কে এ দুর্ঘটনা ঘটে।
দুর্ঘটনার পর বাসের নিচে আটকে নিহত হন মাটিরাঙ্গার খেদাছড়া এলাকার রিপনা বেগম (২৪), তাঁর চার বছরের সন্তান জান্নাতুল ফেরদৌস এবং গুইমারার হাফছড়ি এলাকার তরিকুল (২০)।
মানিকছড়ি থানার ভারপ্রাপ্ত কর্মকর্তা (ওসি) শফিকুল ইসলামের ভাষ্য, খাগড়াছড়ি থেকে চট্টগ্রাম যাওয়ার পথে ওই এলাকায় ‘এম মোরশেদ’ নামের লোকাল বাসটির চালক নিয়ন্ত্রণ হারালে বাসটি প্রথমে একটি গাছে ধাক্কা দেয়। পরে উল্টে যায়।
আহত ব্যক্তিদের মধ্যে কয়েকজন স্থানীয় হাসপাতালে চিকিৎসাধীন।
 
