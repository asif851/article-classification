
গ্যাসের মূল্যবৃদ্ধির কড়া সমালোচনা করে বিএনপির জ্যেষ্ঠ যুগ্ম মহাসচিব রুহুল কবির রিজভী বলেছেন, গ্যাসের এই মূল্যবৃদ্ধির উদ্দেশ্য হচ্ছে লুটপাট, সরকারি দল ও ক্ষমতাসীনদের স্বজনদের পকেট ভারী করা।গতকাল সোমবার রাজধানীর নয়াপল্টনে বিএনপির কেন্দ্রীয় কার্যালয়ে এক সংবাদ সম্মেলনে রুহুল কবির রিজভী এ কথা বলেন। তিনি বলেন, গ্যাস কোম্পানিগুলোর মোটা অঙ্কের মুনাফার পরও মাত্র নয় মাসের ব্যবধানে দ্বিগুণ মূল্যবৃদ্ধির সিদ্ধান্ত নিয়েছে। গ্যাস খাতে সরকারের কোনো লোকসান নেই। তারপরও কেন গ্যাসের দাম বাড়ানো হচ্ছে?গ্যাসের দাম বাড়লে বিএনপি কর্মসূচি দেবে কি না, জানতে চাইলে বিএনপির এই নেতা বলেন, ‘আমরা তো এখন দাবি জানালাম, প্রতিবাদ করলাম, আহ্বান জানালাম। অন্যান্য রাজনৈতিক দল ও সংগঠনও প্রতিবাদ জানাচ্ছে। সরকারের এ ক্ষেত্রে ভূমিকা দেখি। নিশ্চয়ই আমাদের দলের নীতিনির্ধারকেরা একটা সিদ্ধান্ত নেবেন।’গত আগস্ট মাসে শুনানিতে তিতাস গ্যা স ট্রান্সমিশন অ্যা ন্ড ডিস্ট্রিবিউশন কোম্পানি লিমিটেড আবাসিকে এক চুলার মাসিক বিল ৬০০ টাকা থেকে বাড়িয়ে ১ হাজার ১০০ টাকা এবং দুই চুলা ৬৫০ টাকা থেকে বাড়িয়ে ১ হাজার ২০০ টাকা করার প্রস্তাব দিয়েছিল।সংবাদ সম্মেলনে আরও উপস্থিত ছিলেন বিএনপির নেতা আবদুস সালাম, সৈয়দ মোয়াজ্জেম হোসেন প্রমুখ।
