
‘গাছ লাগান পরিবেশ বাঁচান’ স্লোগান নিয়ে ময়মনসিংহের ত্রিশালে অবস্থিত জাতীয় কবি কাজী নজরুল ইসলাম বিশ্ববিদ্যালয়ে গতকাল বুধবার বৃক্ষরোপণ কর্মসূচির উদ্বোধন করা হয়েছে। এই কর্মসূচির উদ্বোধন করেন বিশ্ববিদ্যালয়ের ভারপ্রাপ্ত উপাচার্য ও ট্রেজারার মো. আবুল বাসার। ভারপ্রাপ্ত রেজিস্ট্রার মো. হুমায়ুন কবীর, প্রক্টর মাহবুব হোসেন, বিশ্ববিদ্যালয়ের শিক্ষক, শিক্ষার্থী ও কর্মকর্তা-কর্মচারীরা বৃক্ষরোপণ কর্মসূচিতে অংশ নেন। বিশ্ববিদ্যালয়ের আর্থিক সহায়তায় পরিবেশবাদী সংগঠন ‘সবুজ ক্যাম্পাস’-এর আয়োজনে ও ঢাকার ‘তরুপল্লব’-এর সহযোগিতায় এই বৃক্ষরোপণ কর্মসূচি শুরু হয়েছে।
