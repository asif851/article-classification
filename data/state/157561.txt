
চানখাঁরপুলে ঢাকা দক্ষিণ সিটি করপোরেশনের (ডিএসসিসি) প্রায় ৩৮ শতক জায়গা দখলমুক্ত করেছে ডিএসসিসি। গত বৃহস্পতিবার ডিএসসিসির নির্বাহী ম্যাজিস্ট্রেট খান মো. নাজমুস শোয়েবের নেতৃত্বে এ জায়গা দখলমুক্ত করা হয়। খান মো. নাজমুস শোয়েব প্রথম আলোকে বলেন, দীর্ঘদিন ধরে ডিএসসিসির এই জায়গায় দখল করে টিনের ছাউনির একটি দোতলা মার্কেট গড়ে উঠেছিল। এতে বিভিন্ন ধরনের কয়েক শ দোকান ছিল। গত বৃহস্পতিবার ডিএসসিসির দুটি বড় বুলডোজার দিয়ে তা গুঁড়িয়ে দেওয়া হয়েছে। এতে পুলিশসহ ডিএসসিসির বিভিন্ন কর্মকর্তা-কর্মচারীরা সহযোগিতা করেছেন৷ 
