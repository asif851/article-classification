
মহান স্বাধীনতা দিবস উপলক্ষে সিলেট নগরের সোবহানীঘাট এলাকার জালালাবাদ কলেজের উদ্যোগে শিক্ষার্থীদের মধ্যে বিতর্ক প্রতিযোগিতা ও বার্ষিক ক্রীড়া প্রতিযোগিতার পুরস্কার বিতরণ করা হয়েছে। গতকাল দুপুরে কলেজের হলরুমে এ অনুষ্ঠানের আয়োজন করা হয়। অনুষ্ঠানে প্রধান অতিথি ছিলেন শাহজালাল বিজ্ঞান ও প্রযুক্তি বিশ্ববিদ্যালয়ের সমাজকর্ম বিভাগের বিভাগীয় প্রধান আ ক ম মাহবুবুজ্জামান। কলেজের অধ্যক্ষ আবদুল বাকী চৌধুরীর সভাপতিত্বে অনুষ্ঠানে স্বাগত বক্তব্য দেন কলেজ পরিচালনা কমিটির সমন্বয়ক মুহাম্মদ আবদুশ শাকুর।
