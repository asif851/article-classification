
রাজধানীর উত্তরখানে ওয়াইজ গার্মেন্টস নামের একটি সোয়েটার কারখানায় আজ শুক্রবার সন্ধ্যায় আগুন লেগেছে। অগ্নিনির্বাপণ কর্মীরা আগুন নিয়ন্ত্রণের চেষ্টা করছেন।
ফায়ার সার্ভিস অ্যান্ড সিভিল ডিফেন্সের ডিউটি অফিসার মোহাম্মদ আলী সন্ধ্যা সোয়া সাতটার দিকে প্রথম আলো ডটকমকে জানান, সন্ধ্যার দিকে ওই সোয়েটার কারখানায় অগ্নিকাণ্ডের ঘটনা ঘটে। ঘটনাস্থলে ফায়ার সার্ভিসের দুটি ইউনিট আগুন নিয়ন্ত্রণে আনার চেষ্টা করছে। তবে কী কারণে এই আগুনের সূত্রপাত, তা তিনি তাত্ক্ষণিকভাবে জানাতে পারেননি।
