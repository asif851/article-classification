
রাজধানীর মগবাজার উড়ালসড়কের (ফ্লাইওভার) ওপর যাত্রীবাহী একটি বাস উল্টে কয়েকজন আহত হয়েছেন। আজ রোববার বেলা একটার দিকে এ দুর্ঘটনা ঘটে।
আহত লোকজনের মধ্যে দুজনকে ঢাকা মেডিকেল কলেজ হাসপাতালে নেওয়া হয়েছে।  এ সময় উড়ালসড়কে যান চলাচল বন্ধ হয়ে যায়। সৃষ্টি হয় যানজট।  রমনা থানার পুলিশ জানায়, উড়ালসড়কের ওপর একটি বাস অপরটিকে পাশ কাটানোর (ওভারটেক) চেষ্টা করে। এ সময় একটি বাসের চালক নিয়ন্ত্রণ হারান। এ কারণে বাসটি উল্টে যায়। পরে পুলিশ ও ফায়ার সার্ভিসের সদস্যরা উল্টে যাওয়া বাসটি সরিয়ে নেন।
