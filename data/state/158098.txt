
ঢাকা ওয়াসার সদ্য অবসরে যাওয়া নির্বাহী প্রকৌশলী মো. ফরিদ আহমদের বিরুদ্ধে সম্পদ বিবরণী দাখিলের নোটিশ দিয়েছে দুর্নীতি দমন কমিশন (দুদক)। সম্প্রতি কমিশন তাঁর বিরুদ্ধে এ নোটিশ জারি করে। সূত্র জানায়, অবৈধ সম্পদ অর্জনের অভিযোগে ফরিদের বিরুদ্ধে চলতি বছরের মার্চে দুদকের ঢাকা বিভাগীয় কার্যালয় অনুসন্ধান শুরু করে। দুদক তাঁর আয়কর নথি, ব্যাংক হিসাব ও বিভিন্ন নথিপত্র সংগ্রহ করে পর্যালোচনা করেছে। নিজস্ব প্রতিবেদক
