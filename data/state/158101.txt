
ফটিকছড়িতে হাফেজুর রহমান চৌধুরী স্মৃতি গোল্ডকাপ ক্রিকেট টুর্নামেন্টের ফাইনাল খেলা ৩ এপ্রিল নাজিরহাটের ছৈয়দ-ছৈয়দা স্কুল মাঠে অনুষ্ঠিত হয়। দৌলতপুর একতা সংঘের উদ্যোগে আয়োজিত টুর্নামেন্টে সুন্দরপুর স্পোর্টিং ক্লাব ও করম আলী সওদাগর বাড়ি একাদশ যুগ্মভাবে চ্যাম্পিয়ন হয়। পুরস্কার বিতরণী অনুষ্ঠানে সভাপতিত্ব করেন পিনারী ও সাবান্না গ্রুপের ব্যবস্থাপনা পরিচালক হামিদুর রহমান চৌধুরী। প্রধান অতিথি শিল্পপতি নাদের খান। অতিথি ছিলেন জয়নাল আবেদীন, ফরিদ আহাম্মদ, মো. ইউসুফ, নেজাম পাশা, ফেরদৌস আলম, মুহাম্মদ সুমন, নওশেদ ইসলাম চৌধুরী প্রমুখ।
