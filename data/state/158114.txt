
দিনাজপুরের পার্বতীপুরে হতদরিদ্র দিনমজুরের এক প্রতিবন্ধী কিশোরী মেয়ে (১৩) ধর্ষণের শিকার হয়েছে। এ ঘটনায় মেয়েটির মা পার্বতীপুর মডেল থানায় মামলা করেন। ডাক্তারি পরীক্ষার জন্য পুলিশ গতকাল বৃহস্পতিবার ওই কিশোরীকে দিনাজপুর মেডিকেল কলেজ হাসপাতালে পাঠায়।পুলিশ জানায়, উপজেলার পলাশবাড়ী ইউনিয়নের এক দিনমজুর কাজের সন্ধানে সকালে বাড়ি থেকে বেরিয়ে যান। তাঁর স্ত্রীও ঝিয়ের কাজে যান। প্রতিবেশী একরামুল হক (৪৫) এ সুযোগে গত বুধবার সকাল আটটার দিকে বাড়িতে ঢুকে ওই দিনমজুরের শারিরীক ও বুদ্ধি প্রতিবন্ধী মেয়েকে ধর্ষণ করেন। বিকেলে বাবা-মা ফিরলে মেয়েটি তাদের ঘটনা জানায়।পার্বতীপুর মডেল থানার ওসি মাহমুদুল আলম বলেন, ধর্ষণের শিকার মেয়েটি শারীরিক ও বুদ্ধিপ্রতিবন্ধী। আসামি পলাতক। তাঁকে গ্রেপ্তারের চেষ্টা চলছে।
