
গাজীপুরের কালিয়াকৈর উপজেলার কালামপুর এলাকায় ট্রেনে কাটা পড়ে অজ্ঞাত এক নারী (২৫) নিহত হয়েছেন। গতকাল রোববার দুপুর ১২টার দিকে লাশ উদ্ধার করে ঢাকা মেডিকেল কলেজের মর্গে পাঠানো হয়েছে। জয়দেবপুর রেলওয়ে পুলিশ ফাঁড়ির সহকারী এএসআই মো. দাদন মিয়া বলেন, গতকাল সকাল ১০টার দিকে ঢাকা-রাজশাহী রেললাইনের পাশ দিয়ে ওই নারী হেঁটে যাচ্ছিলেন। এ সময় ঢাকা থেকে ছেড়ে আসা কলকাতাগামী মৈত্রী এক্সপ্রেস ট্রেনের নিচে কাটা পড়ে ঘটনাস্থলেই ওই নারীর মৃত্যু হয়। নিহতের পরনে লাল সালোয়ার ও হলুদ-লাল কামিজ ছিল।
