
নওগাঁর সাপাহার উপজেলার কলমুডাঙ্গা সীমান্ত থেকে গতকাল শনিবার ভোরে নূরুল ইসলাম (৩৫) নামের এক বাংলাদেশিকে ধরে নিয়ে গেছে ভারতীয় সীমান্তরক্ষী বাহিনী (বিএসএফ)। স্থানীয় সূত্রে জানা গেছে, কোরবানির গরু কিনতে উপজেলার কলমুডাঙ্গা গ্রামের নূরুল ইসলাম স্থানীয় রাখালদের সঙ্গে সীমান্ত এলাকায় যান। এ সময় বিএসএফ সদস্যদের ছোড়াপাথরের আঘাতে তিনি আহত হন। অন্যরা পালিয়ে গেলেও তাঁকে ধরে নিয়ে যায় বিএসএফ। নওগাঁর পত্নীতলা ১৪ বর্ডার গার্ড বাংলাদেশের (বিজিবি) উপ-অধিনায়ক মেজর ইকবাল বলেন, বিএসএফ কর্তৃপক্ষ কাউকে ধরে নিয়ে যাওয়ার বিষয়টি অস্বীকার করেছে। 
