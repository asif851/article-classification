
জিয়াউর রহমানকে ‘প্রথম রাষ্ট্রপতি’ দাবি করা আওয়ামী লীগের সংসদ সদস্য সুবিদ আলী ভূঁইয়া ‘জরুরি সংবাদ সম্মেলন’ ডেকেছেন।আজ বৃহস্পতিবার বিকেলে সংসদ ভবনের মিডিয়া সেন্টারে এই সংবাদ সম্মেলন হবে।সংসদ সচিবালয়ের গণসংযোগ শাখা-২ এর পরিচালক লাবণ্য আহমেদ স্বাক্ষরিত এক সংবাদ বিজ্ঞপ্তিতে জানানো হয়, ‘গতকাল জাতীয় সংসদ ভবনে অনুষ্ঠিত সরকারি প্রতিষ্ঠান সম্পর্কিত সংসদীয় স্থায়ী কমিটির বৈঠকে কমিটির মাননীয় সদস্য এবং প্রতিরক্ষা মন্ত্রণালয় সম্পর্কিত স্থায়ী কমিটির মাননীয় সভাপতি মেজর জেনারেল (অব.) মোহাম্মদ সুবিদ আলী ভূঁইয়ার বক্তব্য গণমাধ্যমে বিকৃতভাবে প্রকাশ ও প্রচারের বিষয়ে তার দৃষ্টি আকৃষ্ট হয়েছে।’
বুধবার সরকারি প্রতিষ্ঠান কমিটির বৈঠকে বিএনপির প্রতিষ্ঠাতা জিয়াউর রহমানকে বাংলাদেশের ‘প্রথম রাষ্ট্রপতি’ দাবি করেন সুবিদ আলী। ওই বৈঠকে উপস্থিত একাধিক সদস্যের বরাত দিয়ে গণমাধ্যমে সংবাদ প্রকাশিত হয়।
