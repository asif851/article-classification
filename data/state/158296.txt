
নীলফামারীর সৈয়দপুর শহরে একজন ছিনতাইকারীকে গণপিটুনি দিয়ে থানায় সোপর্দ করেছেন জনতা। গতকাল বৃহস্পতিবার শহরের শহীদ ডা. জিকরুল হক সড়কে জনতা ব্যাংকের সামনে ওই ঘটনা ঘটে। ব্যাংকের সৈয়দপুর শাখার ব্যবস্থাপক খাদেমুল ইসলাম বলেন, শহরের কয়ানিজপাড়া মহল্লার কাজী রশিদুল হক ১ লাখ ২০ হাজার টাকা ব্যাংকে জমা দিতে আসেন। তখন রফিকুল ইসলাম (৩৫) নামের ওই ব্যক্তি তাঁর টাকার ব্যাগটি ছিনিয়ে নিয়ে যাওয়ার সময় ব্যাংকের নিরাপত্তারক্ষীসহ আশপাশের লোকজন তাঁকে ধরে গণপিটুনি দেন। সৈয়দপুর থানার ওসি আমিরুল ইসলাম ঘটনার সত্যতা নিশ্চিত করেছেন।
