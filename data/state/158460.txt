
গাইবান্ধার পলাশবাড়ী উপজেলার মনোহরপুর ইউনিয়ন পরিষদের ঘোড়াবান্দা মডেল সরকারি প্রাথমিক বিদ্যালয় কেন্দ্রে গতকাল শনিবার আওয়ামী লীগের চেয়ারম্যান প্রার্থী আবদুল ওয়াহাব একটি কক্ষের ব্যালটভর্তি বাক্স ভেঙে ফেলেন। এ সময় পুলিশ তাঁকে আটক করে। পরে নির্বাহী ম্যাজিস্ট্রেট ফাতেমাতুজ জোহরা ভ্রাম্যমাণ আদালত বসিয়ে আবদুল ওয়াহাবকে ১০ হাজার টাকা জরিমানা করেন। এ ছাড়া আবদুল ওয়াহাবকে মারধর করার অপরাধে সাহাব উদ্দিন ও মোকছেদ প্রধান নামের দুজনকে দুই হাজার টাকা করে জরিমানা করা হয়। 
