
কুষ্টিয়ার কুমারখালী উপজেলার পান্টি ইউনিয়ন আওয়ামী লীগের ত্রিবার্ষিক সম্মেলন গতকাল রোববার অনুষ্ঠিত হয়েছে। বিকেলে স্থানীয় পান্টি বাজারে অনুষ্ঠিত সম্মেলনে প্রধান অতিথি ছিলেন কুমারখালী উপজেলা আওয়ামী লীগের সভাপতি ও উপজেলা পরিষদের চেয়ারম্যান আবদুল মান্নান খান। ইউনিয়ন আওয়ামী লীগের আহ্বায়ক ইউসুফ আলী মিয়া এতে সভাপতিত্ব করেন। সম্মেলনে প্রধান বক্তা ছিলেন উপজেলা আওয়ামী লীগের সাধারণ সম্পাদক ও কুমারখালী পৌরসভার মেয়র সামসুজ্জামান। পরে কামরুজ্জামান মোল্লাকে সভাপতি ও শামীউর রহমানকে সাধারণ সম্পাদক করে ৬৫ সদস্যবিশিষ্ট কমিটি ঘোষণা করা হয়। 
