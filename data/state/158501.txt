
পাবনার সাঁথিয়া পৌরসভা নির্বাচনে বিএনপির ‘বিদ্রোহী’ প্রার্থী সাইফুল ইসলাম নির্বাচন থেকে সরে দাঁড়ানোর ঘোষণা দিয়েছেন। গত শনিবার তিনি সাংবাদিকদের কাছে একটি লিখিত বিবৃতি পাঠিয়ে এ ঘোষণা দেন।বিবৃতিতে তিনি জানান, ‘বাংলাদেশ জাতীয়তাবাদী দলের স্বার্থে এবং দেশনেত্রী খালেদা জিয়ার প্রতি শ্রদ্ধা জানিয়ে আমি নির্বাচন থেকে নিজেকে সরিয়ে নিলাম ও প্রার্থিতা প্রত্যাহার করলাম। সেই সঙ্গে বিএনপির মনোনীত প্রার্থী সিরাজুল ইসলামকে ধানের শীষ প্রতীকে ভোট দেওয়ার জন্য আমার কর্মী-সমর্থক ও শুভাকাঙ্ক্ষীদের আহ্বান জানাচ্ছি।’ সাইফুল ইসলাম মুঠোফোনে তাঁর প্রার্থিতা প্রত্যাহারের কথা স্বীকার করেন।
