
কেমব্রিজ ইন্টারন্যাশনাল এক্সামিনেশনে শীর্ষস্থান অধিকারী ১৩ জন শিক্ষার্থীকে অসাধারণ নৈপুণ্যের জন্য পুরস্কৃত করা হয়েছে। কেমব্রিজ আইজিসিএসই, কেমব্রিজ ও লেভেল এবং কেমব্রিজ ইন্টারন্যাশনাল এএস এবং এ লেভেলে বিষয়গুলোর মধ্যে এ শিক্ষার্থীরা বিশ্বে সর্বোচ্চ নম্বর পেয়েছে। এ ছাড়া দেশে ৩১ জন শিক্ষার্থী এসব বিষয়ে শীর্ষস্থান অধিকার করেছে। গতকাল রোববার রাজধানীর একটি হোটেলে পুরস্কার বিতরণী অনুষ্ঠানে উপস্থিত ছিলেন জাতীয় সংসদের স্পিকার শিরীন শারমিন চৌধুরী, ব্রিটিশ হাইকমিশনের ডেপুটি হাইকমিশনার মার্ক ক্লেটন প্রমুখ। ওয়ার্ল্ড অ্যাওয়ার্ড বিজয়ী এই ১৩ জন শিক্ষার্থী বাংলাদেশের সাতটি বিদ্যালয় থেকে এসেছে। এ বছর তিনজন শিক্ষার্থী কেমব্রিজ ও লেভেল পরীক্ষায় অ্যাডিশনাল ম্যাথামেটিকস বিষয়ে সর্বোচ্চ নম্বর পেয়েছে এবং নয়জন শিক্ষার্থী কেমব্রিজ ইন্টারন্যাশনাল এএস লেভেল ম্যাথামেটিকসে সর্বোচ্চ নম্বর পেয়েছে। বিজ্ঞপ্তি
