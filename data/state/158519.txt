
কিছুটা শ্বাসকষ্ট অনুভব করায় বিএনপি চেয়ারপারসন খালেদা জিয়াকে প্রয়োজনীয় চিকিৎসা দেওয়া হয়েছে। আজ সোমবার রাত সাড়ে ১০টার দিকে অক্সিজেন সিলিন্ডার ও নেবুলাইজার নিয়ে খালেদা জিয়ার কার্যালয়ে যান ইউনাইটেড হাসপাতালের চিকিৎসক ফাওয়াজ শুভ। তিনি সেখানে প্রায় পৌনে এক ঘণ্টা অবস্থান করেন। কার্যালয় থেকে বের হয়ে ফাওয়াজ শুভ প্রথম আলোকে বলেন, ‘ম্যাডাম অসুস্থ, তিনি শ্বাসকক্ষে ভুগছিলেন। তাঁকে জরুরি ভিত্তিতে প্রয়োজনীয় চিকিৎসা দেওয়া হয়েছে।’ এ ছাড়া কয়েকজন নারী নেতা-কর্মীও পিপার স্পে্রর কারণে শাসকস্টে ভোগায় তাঁদেরও চিকিৎসা দেওয়া হয়েছে বলে জানান তিনি।
