
অস্ট্রেলিয়ার সিডনির একটি স্কুলে আজ বৃহস্পতিবার এক শিক্ষক ও দুই শিক্ষার্থীকে ছুরিকাঘাত করা হয়েছে। ঘটনাস্থলের কাছে একটি জায়গা থেকে তিনটি ছুরিসহ এক কিশোরকে আটক করেছে পুলিশ।
সিডনি মর্নিং হেরাল্ড পত্রিকার বরাত দিয়ে এএফপির খবরে জানানো হয়, আটক করার সময় ১৬ বছরের ওই কিশোর বলতে থাকে, ‘আমি কাউকে হত্যা করিনি। আমার ভাইয়ের সঙ্গে তোমাদের কথা বলতে হবে।’
আহত নারী শিক্ষক (৪৮), ছাত্র (১৬) ও ১৫ ছাত্রীকে (১৫) হাসপাতালে নেওয়া হয়েছে।
সুপারিনটেনডেন্ট পিটার লিনন সাংবাদিকদের বলেন, সন্ত্রাসী ঘটনার সঙ্গে এর কোনো যোগসূত্র নেই। স্কুলের অভ্যন্তরীণ ব্যাপার থেকেই এ রকম ঘটনা ঘটেছে। তিনটি ছুরি জব্দ করা হয়েছে।
লিনন বলেন, আটক কিশোরকে স্কুলের অধ্যক্ষ চেনেন না। পুলিশও তাকে চেনে না। এই হত্যাকাণ্ডের ব্যাপারে তদন্ত চলছে।
