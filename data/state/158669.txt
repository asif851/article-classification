
চট্টগ্রাম সিটি করপোরেশনের মেয়র ও বিএনপির চেয়ারপারসনের উপদেষ্টা মোহাম্মদ মন্জুর আলমের বাসায় ককটেল ছুড়ে মেরেছে দুর্বৃত্তরা। গতকাল সোমবার রাত পৌনে আটটায় নগরের কাট্টলী এলাকায় এ ঘটনা ঘটে।মেয়র মন্জুর আলমের ছেলে সরওয়ার আলম প্রথম আলোকে বলেন, ‘আমাদের বাসার সামনে উঠানে ও ছাদে কে বা কারা দুটি ককটেল ছুড়ে মারে। উঠানে কেউ না থাকায় কোনো হতাহত হয়নি। ছাদের ককটেলটি আমার জেঠাতো ভাই দিদারুল আলমের বাসার ছাদে মারা হয়। ’মেয়র মন্জুরের ভাতিজা দিদারুল আলম চট্টগ্রামের সীতাকুণ্ড আসন থেকে আওয়ামী লীগের প্রার্থী হিসেবে মনোনয়নপত্র জমা দিয়েছেন। মেয়রের বড় ভাই তাহেরের ছেলে দিদারুল আলম।
