
চট্টগ্রামের সাতকানিয়া থেকে এক ব্যবসায়ীর ঝুলন্ত লাশ উদ্ধার করা হয়েছে। গতকাল বৃহস্পতিবার দুপুরে পৌরসভার দেওয়ানহাটের চিকন গলির একটি দোকান বস্ত্র ব্যবসায়ী মোহাম্মদ নুরুচ্ছফার (৬৩) লাশ উদ্ধার করে পুলিশ। তিনি পৌরসভার কালাচাঁনপাড়া এলাকার মৃত সোলতান আহমদের ছেলে।
পুলিশ ও স্থানীয় ব্যবসায়ীরা জানান, গত বুধবার রাতে নুরুচ্ছফা চিকন গলির নিজের কাপড়ের দোকানে ঘুমিয়ে পড়েন। গতকাল সকাল সাড়ে নয়টার পরও দোকান বন্ধ দেখে বাজারের লোকজন তাঁর পরিবারের সদস্যদের বিষয়টি জানান। পরে তাঁরা দোকানে ঢুকে দেখেন, সিলিং ফ্যানের নুরুচ্ছফার লাশ ঝুলে আছে।
সাতকানিয়া থানার উপপরিদর্শক (এসআই) ইয়াসির আরাফাত বলেন, পুলিশ দোকান থেকে লাশটি উদ্ধার করেছে। ধারণা করা হচ্ছে, মানসিকভাবে ভেঙে পড়ায় তিনি আত্মহত্যা করতে পারেন।
