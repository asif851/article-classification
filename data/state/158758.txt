
ন্যায্যমূল্যে নিত্যপ্রয়োজনীয় পণ্য বিক্রি হচ্ছে কি না, তা যাচাই করতে বাজার পরিদর্শনে গেলেন কুমিল্লা জেলা প্রশাসক মো. হাসানুজ্জামান কল্লোল ও পুলিশ সুপার শাহ মো. আবিদ হোসেন। গতকাল শনিবার বেলা ১১টায় নগরের নিউমার্কেট, রাজগঞ্জ ও রানীর বাজার এলাকা পরিদর্শন করেন তাঁরা। এ সময় তাঁরা কাঁচাবাজার, মাছের বাজার ও মুদি দোকানে ঢোকেন। একই সঙ্গে মূল্যতালিকা দেখেন। এ সময় কুমিল্লার অতিরিক্ত জেলা ম্যাজিস্ট্রেট (এডিএম) মুহাম্মদ গোলামুর রহমান, অতিরিক্ত জেলা পুলিশ সুপার (দক্ষিণ) মো. আলী আশরাফ ভূঞা, কুমিল্লা জেলা দোকান মালিক সমিতির সভাপতি সানাউল হক প্রমুখ উপস্থিত ছিলেন। নিজস্ব প্রতিবেদক, কুমিল্লা
