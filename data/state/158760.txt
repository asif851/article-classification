
জেলা তথ্য বাতায়ন বিনির্মাণ ও সমৃদ্ধকরণে অসামান্য অবদান রাখায় দেশের ৬৪টি জেলার মধ্যে চলতি বছর শ্রেষ্ঠ জেলার স্বীকৃতি পেয়েছে নড়াইল। প্রধানমন্ত্রীর কার্যালয়ের একসেস টু ইনফরমেশন প্রকল্পের আওতায় নড়াইল জেলা এই স্বীকৃতি পেল। গতকাল বুধবার জেলা প্রশাসকের সম্মেলন কক্ষে এ তথ্য প্রকাশ করেন জেলা প্রশাসক আব্দুল গাফ্ফার। এ সময় অতিরিক্ত জেলা প্রশাসক (সার্বিক) আনন্দ কুমার বিশ্বাস, অতিরিক্ত পুলিশ সুপার মো. আনোয়ার হোসেন প্রমুখ উপস্থিত ছিলেন। বাসস|
