
রাজধানীতে প্রাইম ব্যাংকের একটি এটিএম বুথ থেকে জাল কার্ড দিয়ে টাকা তোলার অভিযোগে গ্রেপ্তার হওয়া চীনা নাগরিক জু জিয়ানহুইকে (৩৮) এক দিনের রিমান্ড শেষে গতকাল শনিবার ঢাকা কেন্দ্রীয় কারাগারে পাঠানো হয়েছে। গত বুধবার এলিফ্যান্ট রোডে প্রাইম ব্যাংকের একটি এটিএম বুথ থেকে ৬৬ হাজার টাকা তোলার পর জিয়ানহুইকে গ্রেপ্তার করে র্যা ব। এ ঘটনায় র্যা ব-২ জিয়ানহুই এবং অজ্ঞাতনামা দুই চীনা নাগরিকের বিরুদ্ধে তথ্যপ্রযুক্তি আইনে এবং চুরি ও জালিয়াতির অভিযোগে নিউমার্কেট থানায় মামলা করে। মামলাটি তদন্ত করছেন নিউমার্কেট থানার পরিদর্শক (তদন্ত) মাহবুবুর রহমান। তিনি গতকাল প্রথম আলোকে বলেন, জিজ্ঞাসাবাদে জিয়ানহুই বলেছেন, তিনি চীনে ট্যাক্সিক্যাব চালাতেন। সেখান থেকে ১৫ মে তিনি এক মাসের ভ্রমণ ভিসায় ঢাকায় এসেছিলেন। তিনি এর আগে সৌদি আরবের রিয়াদ ব্যাংকের গ্রাহকের তথ্য চুরি করে তৈরি জাল (ক্লোন) কার্ড দিয়ে বাংলাদেশের প্রাইম ব্যাংকের বুথ থেকে টাকা তুলেছেন।
