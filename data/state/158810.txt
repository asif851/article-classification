
‘প্রসব-পরবর্তী পরিবার পরিকল্পনা পদ্ধতি গ্রহণ, নিশ্চিত করে সুস্থ সুন্দর পারিবারিক বন্ধন’ প্রতিপাদ্য সামনে রেখে ১৪ থেকে ১৯ মে পরিবার পরিকল্পনা, মা-শিশু-কৈশোরকালীন স্বাস্থ্যসেবা ও প্রচার সপ্তাহ পালিত হবে। স্বাস্থ্যসেবা ও প্রচার সপ্তাহ উদ্যাপন উপলক্ষে গতকাল বুধবার ঠাকুরগাঁও জেলা প্রশাসকের সভাকক্ষে অ্যাডভোকেসি সভা ও প্রেস ব্রিফিং করেছে পরিবার পরিকল্পনা বিভাগ। এতে সভাপতিত্ব করেন ঠাকুরগাঁও পরিবার পরিকল্পনা বিভাগের উপপরিচালক মো. তারিকুল ইসলাম। সভায় বক্তব্য দেন জেলা প্রশাসক মূকেশ চন্দ্র বিশ্বাস, সহকারী পুলিশ সুপার আবুল কালাম আজাদ, ঠাকুরগাঁও প্রেসক্লাবের সভাপতি আবু তোরাব মানিক প্রমুখ। 
