
রাজশাহীর পুঠিয়া পৌরসভা নির্বাচনের প্রায় ১৫ মাস পর শপথ গ্রহণ করেছেন আদালতের রায়ে বিজয়ী মেয়র রবিউল ইসলাম। রাজশাহী বিভাগীয় কমিশনার মো. নূর-উর-রহমান তাঁর দপ্তরের মেয়রকে গতকাল বৃহস্পতিবার শপথ পাঠ করান। পরে তিনি দায়িত্ব নেন।২০১৫ সালের ৩০ ডিসেম্বর ওই নির্বাচন হয়। ২০১৫ সালের ৫ জানুয়ারি নির্বাচনী ট্রাইব্যুনালে পুঠিয়া কিন্ডারগার্টেনের ভোটকেন্দ্র ও লস্করপুর মহাবিদ্যালয় ভোটকেন্দ্রে ভোট গণনায় অনিয়মের অভিযোগ এনে মামলা করেন আওয়ামী লীগ প্রার্থী রবিউল ইসলাম। বিচারক যুগ্ম জেলা জজ ফের ভোট গণনার আদেশ দেন। গত নভেম্বরে দ্বিতীয়বার ভোট গণনা হয়। এতে ব্যালট পেপারে একাধিক সিল থাকায় বিজয়ী মেয়র বিএনপির প্রার্থী আসাদুল হকের ৩৪০টি ব্যালট পেপার বাতিল হয়। এতে রবিউল ৫৯ ভোটে এগিয়ে যান।
