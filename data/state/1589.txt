
চট্টগ্রাম নগরের ৪১টি ওয়ার্ডে বিনা মূল্যে চিকিৎসাসেবা দেবে নগর আওয়ামী লীগ। প্রতিটি ওয়ার্ডে তিনটি করে ক্যাম্পের মাধ্যমে ৭ এপ্রিল থেকে তিন দিনব্যাপী এই চিকিৎসাসেবা কর্মসূচি পরিচালনা করা হবে।গতকাল মঙ্গলবার চট্টগ্রাম প্রেসক্লাবে আয়োজিত সংবাদ সম্মেলনে এই তথ্য জানানো হয়। বিশ্ব স্বাস্থ্য দিবস উপলক্ষে এই কর্মসূচি হাতে নিয়েছে চট্টগ্রাম নগর আওয়ামী লীগ।সংবাদ সম্মেলনে বিভিন্ন প্রশ্নের উত্তর দেন নগর আওয়ামী লীগের সভাপতি এ বি এম মহিউদ্দিন চৌধুরী। লিখিত বক্তব্য উপস্থাপন করেন নগর আওয়ামী লীগের সাধারণ সম্পাদক আ জ ম নাছির উদ্দিন।সংবাদ সম্মেলনে বলা হয়, প্রান্তিক জনগোষ্ঠীকে স্বাস্থ্যসেবার আওতায় আনতে এই কর্মসূচি নেওয়া হয়েছে। রক্তচাপ পরীক্ষা, ইসিজি পরীক্ষা, দৃষ্টিশক্তি পরীক্ষা ও প্রসূতি সেবাসহ বিভিন্ন সেবা এই কর্মসূচির অন্তর্ভুক্ত।
 
