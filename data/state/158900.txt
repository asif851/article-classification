
শপথ নিলেন নতুন প্রধান বিচারপতি সৈয়দ মাহমুদ হোসেন। আজ শনিবার সন্ধ্যা সোয়া সাতটার দিকে তিনি শপথ নেন।
বঙ্গবভনে নতুন প্রধান বিচারপতিকে শপথ পড়ান রাষ্ট্রপতি মো. আবদুল হামিদ। সৈয়দ মাহমুদ দেশের ২২তম প্রধান বিচারপতি।
নতুন প্রধান বিচারপতির শপথ অনুষ্ঠান পরিচালনা করেন মন্ত্রিপরিষদ শফিউল আলম।
শপথ অনুষ্ঠানে প্রধানমন্ত্রী শেখ হাসিনা, কয়েকজন সাবেক প্রধান বিচারপতি, আপিল বিভাগের বর্তমান বিচারপতিরা উপস্থিত ছিলেন।
সাবেক প্রধান বিচারপতি এস কে সিনহার পদত্যাগের পর থেকেই প্রধান বিচারপতি পদটি শূন্য ছিল। এই সময়ে দায়িত্বপ্রাপ্ত  প্রধান বিচারপতি ছিলেন আপিল বিভাগের জ্যেষ্ঠ বিচারপতি আবদুল ওয়াহ্‌হাব মিঞা। গতকাল শুক্রবার সৈয়দ মাহমুদ হোসেনকে প্রধান বিচারপতি নিয়োগ দেওয়ার পর ওই দিন সন্ধ্যায় পদত্যাগ করেন ওয়াহ্‌হাব মিঞা।
