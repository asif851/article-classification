
চোখে দৃঢ় আত্মবিশ্বাস। অসীম সাহসে তাল মিলিয়ে সুশৃঙ্খল প্রতিটি পদক্ষেপে পা ফেলছেন দুরন্ত গতিতে। কাছে না গেলে বোঝা যায় না তাঁরা তিনজন নারী। প্রশিক্ষণ নিচ্ছেন পুরুষের সঙ্গে। তাঁরা হলেন লিমা খানম, খালেদা ইয়াসমিন ও লাসমিন সুলতানা। গতকাল রোববার মিরপুর ১০ নম্বর গোলচত্বর ফায়ার সার্ভিস ও সিভিল ডিফেন্স ট্রেনিং কমপ্লেক্সে কথা হয় তাঁদের সঙ্গে। তাঁরা সবাই ফায়ার সার্ভিস স্টেশনের প্রথম নারী অফিসার বা স্টাফ অফিসার।
সকাল সাতটা থেকে শুরু হয় প্রশিক্ষণ। ঘণ্টা খানেক পরে বিশ্রাম দিয়ে আবার শুরু হয়। আগুন নির্বাপণ, আগুন থেকে নিজেকে রক্ষা, উদ্ধার, প্রাথমিক চিকিৎসাসহ বিভিন্ন বিষয়েই চলে প্রশিক্ষণ।
অন্যদের সঙ্গে তাল মিলিয়ে শারীরচর্চা করছেন তিন নারী।প্রশিক্ষণের অংশ হিসেবে সুড়ঙ্গপথে চলাও শিখছেন লিমা খানম, খালেদা ইয়াসমিন ও লাসমিন সুলতানা।ঝুলন্ত সিঁড়ি বেয়ে চলাও শিখছেন অসীম সাহসী এই তিন নারী।দেয়ালে উঠে সীমানা অতিক্রম করা।তাল মিলিয়ে চলে অনুশীলন।
