
কুষ্টিয়ার দৌলতপুরে সাপের কামড়ে বিপ্লব হোসেন (৪২) নামের এক কৃষকের মৃত্যু হয়েছে। গত সোমবার রাত ১০টার দিকে কুষ্টিয়া জেনারেল হাসপাতালে তাঁর মৃত্যু হয়। বিপ্লবের বাড়ি উপজেলার চল্লিশপাড়া গ্রামে। সোমবার সকাল ১০টার দিকে মাঠে পাট কাটার সময় তাঁকে সাপে কামড় দেয়। পরে তাঁকে কুষ্টিয়া জেনারেল হাসপাতালে ভর্তি করা হয়। স্থানীয় রামকৃষ্ণপুর ইউনিয়ন পরিষদের (ইউপি) চেয়ারম্যান সিরাজ মণ্ডল এ ঘটনার সত্যতা নিশ্চিত করেছেন। 
