
আশকোনার পূর্বপাড়ার সূর্য ভিলায় জঙ্গিবিরোধী অভিযানে নিহত আফিফ কাদরীর গুলিতে মৃত্যু হয়েছে। তার শরীরের বিভিন্ন জায়গায় গুলির চিহ্ন রয়েছে।
ঢাকা মেডিকেল কলেজ হাসপাতালের ফরেনসিক বিভাগের প্রধান সোহেল মাহমুদ সাংবাদিকদের এসব কথা বলেন। আজ সোমবার বেলা দেড়টা থেকে দুইটা পর্যন্ত তার নমুনা সংগ্রহ করা হয়। এরপর সোহেল মাহমুদ সাংবাদিকদের এসব কথা বলেন।
আশকোনার জঙ্গি আস্তানায় পুলিশের অভিযানে নিহত কিশোরের লাশ গতকাল রোববার সন্ধ্যায় উদ্ধার করা হয়। গত শুক্রবার মধ্যরাত থেকে আশকোনার পূর্বপাড়ার সূর্য ভিলায় জঙ্গিবিরোধী অভিযান চালায় পুলিশ।
চিকিৎসক সোহেল মাহমুদ বলেন, আফিফ কাদরীর চুল ও দাঁতের ডিএনএর নমুনা সংগ্রহ করা হয়েছে। মৃত্যুর আগে আফিফ কাদরী কোনো উত্তেজক কিছু বা কোনো ওষুধ সেবন করেছে কি না, তা জানতে তার রক্ত ও মূত্রের নমুনা সংগ্রহ করা হয়েছে।
এদিকে রাজধানীর আজিমপুরে আত্মঘাতী সাবেক ব্যাংক কর্মকর্তা তানভীর কাদরী ও তাঁর যমজ ছেলে আফিফ কাদরীর মরদেহ ঢাকা মেডিকেল কলেজ হাসপাতালের মর্গে রাখা হয়েছে। আফিফ কাদরী রাজধানীর আশকোনায় সূর্য ভিলায় পুলিশের অভিযানে নিহত হয়েছে। তার বাবা তানভীর কাদরী রাজধানীর আজিমপুরে পুলিশের অভিযানের সময় আত্মঘাতী হন।তানভীর কাদরীর স্ত্রী আবেদাতুল ফাতেমা (আন্তর্জাতিক সংস্থায় কর্মরত) এখন কারাগারে। তানভীর-ফাতেমা দম্পতির অপর যমজ ছেলে আজিমপুরে ওই অভিযানে গ্রেপ্তার হয়ে কারাগারে আছে।
আরও পড়ুন: 
কিশোর ‘জঙ্গির’ লাশ মর্গে
সেই বাসায় মিলল তাজা ১৯টি গ্রেনেড
সন্তানকে ঢাল করেন আত্মঘাতী মা

নারী জঙ্গিদের হামলার প্রস্তুতি?

