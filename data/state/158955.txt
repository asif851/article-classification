
বগুড়ার ধুনট উপজেলার গোপালনগর ইউনিয়নের বানিয়াগাঁতী গ্রামের দিয়ারা মাঠ থেকে গতকাল বুধবার অজ্ঞাতনামা এক ব্যক্তির লাশ উদ্ধার করা হয়েছে। তাঁর বয়স আনুমানিক ৩০ বছর। পরনে ছিল গ্রামীণ চেকের অর্ধহাতা শার্ট ও জিনসের প্যান্ট। গলায় দড়ি পেঁচানো। পেটে ছুরিকাঘাতের চিহ্ন। থানার ভারপ্রাপ্ত কর্মকর্তা (ওসি) মোবারক হোসেন জানান, মৃতদেহ উদ্ধার করে ময়নাতদন্তের জন্য মর্গে পাঠানো হয়েছে।  ধুনট (বগুড়া) প্রতিনিধি
