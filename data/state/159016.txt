
১৯৭৩ সালে আলজেরিয়ায় অনুষ্ঠিত জোট নিরপেক্ষ আন্দোলনের (ন্যাম) চতুর্থ সম্মেলনে অংশগ্রহণকারী দেশগুলোর মধ্যে বাংলাদেশ ও কিউবা ছিল। সেই সময়ে জাতির জনক বঙ্গবন্ধু শেখ মুজিবুর রহমানের সঙ্গে কিউবার বিপ্লবী নেতা ফিদেল কাস্ত্রোর সাক্ষাৎ হয়। সে সময় তিনি বঙ্গবন্ধুকে আলিঙ্গন করে বলেছিলেন, ‘আই হ্যাভ নট সিন দ্য হিমালয়েজ। বাট আই হ্যাভ সিন শেখ মুজিব। ইন পারসোনালিটি অ্যান্ড ইন কারেজ, দিস ম্যান ইজ দ্য হিমালয়েজ। আই হ্যাভ দাজ হ্যাড দ্য এক্সপিরিয়েন্স অব উইটনেসিং দ্য হিমালয়েজ।’
অর্থাৎ, ‘আমি হিমালয় দেখিনি। তবে শেখ মুজিবকে দেখেছি। ব্যক্তিত্ব ও সাহসে এই মানুষটি হিমালয়ের সমান। এভাবে আমি হিমালয় দেখার অভিজ্ঞতাই লাভ করলাম।’
ফিদেল কাস্ত্রো কিউবার স্থানীয় সময় গতকাল শুক্রবার রাতে হাভানায় মারা যান। মৃত্যুকালে তাঁর বয়স হয়েছিল ৯০ বছর।
তথ্যসূত্র: দ্য ইন্ডিপেনডেন্ট বিডি ও মাই গোল্ডেন বেঙ্গল
আরও পড়ুন: 
কাস্ত্রোকে ৬৩৮ বার হত্যার চেষ্টা করা হয়!কেমন ছিলেন কাস্ত্রো?নানা রূপে ফিদেল কাস্ত্রো
