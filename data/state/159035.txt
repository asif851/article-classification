
কুমিল্লার দেবীদ্বার উপজেলার ছেচড়াপুকুরিয়া গ্রামের গৃহবধূ শাহিনা আক্তারকে (৩৫) হত্যা করে অব্যবহূত গভীর নলকূপের পাইপের ভেতরে গুম করে রাখেন স্বামীর ভাড়াটে খুনিরা। হত্যাকাণ্ডের প্রায় এক মাস পর এ ঘটনায় গ্রেপ্তার হওয়া আবদুল করিম নামে এক ব্যক্তি গতকাল শনিবার হত্যাকাণ্ডে জড়িত থাকার কথা স্বীকার করে আদালতে জবানবন্দি দিয়েছেন।এর আগে করিম পুলিশের কাছে স্বীকারোক্তি দেন। সেই অনুযায়ী গত শুক্রবার সকালে পুলিশ ঘটনাস্থলে গিয়ে শাহিনার লাশ উদ্ধারে অভিযান শুরু করে। গতকাল শনিবার বিকেল পর্যন্ত পুলিশ লাশ উদ্ধার করতে পারেনি। পুলিশ ও এলাকাবাসী সূত্রে জানা গেছে, প্রায় ১৫ বছর আগে উপজেলার তুলাগাঁও গ্রামের কেরামত আলী সরকারের মেয়ে শাহিনা আক্তারের সঙ্গে ছেচড়াপুকুরিয়া গ্রামের দুধ মিয়ার সংযুক্ত আরব আমিরাতপ্রবাসী ছেলে মোবারক হোসেনের বিয়ে হয়। গতকাল বিকেলে কুমিল্লার জ্যেষ্ঠ বিচারিক হাকিম মো. সফিকুল ইসলামের আদালতে দেওয়া ১৬৪ ধারার জবানবন্দিতে আবদুল করিম বলেন, মোবারকের কাছ থেকে দুই লাখ টাকা পেয়ে তিনি শাহিনাকে হত্যা করে গভীর নলকূপের পাইপের ভেতরে ফেলে দিয়েছেন।নবীগঞ্জে তরুণ নিহত: হবিগঞ্জ প্রতিনিধি জানান, নবীগঞ্জ উপজেলায় গতকাল জমি নিয়ে বিরোধের জের ধরে সংঘর্ষে রিপন (২৬) নামে এক তরুণ নিহত হন।
