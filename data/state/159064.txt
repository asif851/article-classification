
সাংস্কৃতিক ব্যক্তিত্ব ও সাংসদ আসাদুজ্জামান নূরের গাড়িবহরে হামলার ঘটনায় জড়িত ব্যক্তিদের গ্রেপ্তারের দাবিতে খুলনা প্রেসক্লাবের সামনে গতকাল মঙ্গলবার মানববন্ধন ও সমাবেশ হয়েছে। আবৃত্তি সমন্বয় পরিষদ খুলনা শাখা এসব কর্মসূচির আয়োজন করে। এতে কিংবদন্তি আবৃত্তি পরিষদ, আবৃত্তি সাংস্কৃতিক একাডেমি, উদীচী, নাট্য নিকেতন, দ্রাবিড়, মঞ্চ সৈনিক ও মুক্তধারা আবৃত্তি চর্চা বিকাশ কেন্দ্রের সদস্যরা অংশ নেন। মানববন্ধন চলাকালে সংক্ষিপ্ত সমাবেশে মুক্তধারার সভাপতি স্মৃতি রেখা বিশ্বাস সভাপতিত্ব করেন।
