
স্বীকৃতিপ্রাপ্ত বেসরকারি শিক্ষাপ্রতিষ্ঠান এমপিওভুক্ত করার প্রতিশ্রুতি বাস্তবায়নের দাবিতে শিক্ষক-কর্মচারীদের এক সমাবেশ গতকাল শুক্রবার সকালে সিরাজগঞ্জ সরকারি কলেজ মিলনায়তনে অনুষ্ঠিত হয়েছে। নন এমপিওভুক্ত শিক্ষাপ্রতিষ্ঠান ও শিক্ষক-কর্মচারী ফেডারেশন সিরাজগঞ্জ জেলা শাখা আয়োজিত এই সমাবেশে প্রধান অতিথি ছিলেন সিরাজগঞ্জ-২ (স্থানীয়) আসনের সংসদ সদস্য হাবিবে মিল্লাত। সংগঠনের সভাপতি আতিকুল ইসলামের সভাপতিত্বে বক্তব্য দেন এশারত আলী, আতিক হোসেন প্রমুখ। 
