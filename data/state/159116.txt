
বেতনবৈষম্য নিরসনসহ দুই দফা দাবিতে মাসব্যাপী আন্দোলনের কর্মসূচি ঘোষণা করেছে বাংলাদেশ ডিপ্লোমা ইঞ্জিনিয়ারিং পেশাজীবী-ছাত্র-শিক্ষক সংগ্রাম পরিষদ। গতকাল রোববার দুপুরে কাকরাইলের আইডিইবি ভবনে আয়োজিত এক সংবাদ সম্মেলনে এ কর্মসূচি ঘোষণা করেন সংগ্রাম পরিষদের সদস্যসচিব খন্দকার মাইনুর রহমান।কর্মসূচির মধ্যে রয়েছে দেশব্যাপী সমাবেশ, বিক্ষোভ মিছিল এবং রাষ্ট্রপতি ও প্রধানমন্ত্রীর কাছে স্মারকলিপি পেশ। মাসব্যাপী কর্মসূচিতে দাবি আদায় না হলে আরও কঠোর কর্মসূচি দেওয়া হবে বলে সংবাদ সম্মেলনে জানানো হয়। এ সময় সংগ্রাম পরিষদের আহ্বায়ক মো. ফজলুল হকসহ কেন্দ্রীয় নেতারা উপস্থিত ছিলেন।
