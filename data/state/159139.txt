
ময়মনসিংহের গৌরীপুরে বাসের সঙ্গে সিএনজিচালিত অটোরিকশার মুখোমুখি সংঘর্ষে অটোরিকশার চারজন যাত্রী ঘটনাস্থলে নিহত হয়েছেন। আজ মঙ্গলবার বেলা একটার দিকে উপজেলার রামগোপালপুর এলাকায় এ দুর্ঘটনা ঘটে।
পুলিশ ও স্থানীয় সূত্রে জানা যায়, দুর্ঘটনায় মারাত্মকভাবে আহত আরও দুজনকে ময়মনসিংহ মেডিকেল কলেজ হাসপাতালে নেওয়া হয়েছে। তাঁদের অবস্থা আশঙ্কাজনক।
গৌরীপুর থানার ভারপ্রাপ্ত কর্মকর্তা (ওসি) দেলোয়ার হোসেন বলেন, ঘটনাস্থলে চারজন যাত্রী নিহত হয়েছেন। এখনো তাঁদের নাম-পরিচয় জানা যায়নি।
