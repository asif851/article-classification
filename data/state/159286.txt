
কৈশোরের চঞ্চলতা থেমে গেছে মেধাবী স্কুলছাত্র মাহমুদুল হাসানের (১৩)। ব্রেন টিউমারে আক্রান্ত এ কিশোরের এখন বিনা চিকিৎসায় বাড়িতে দিন কাটছে। জীবন-মরণের সন্ধিক্ষণে থাকা ছেলের শিয়রে বসে অসহায় বাবা-মা কেবল চোখের পানি ফেলছেন। মাহমুদুল দৈনিক যায়যায়দিন পত্রিকার রংপুরের কাউনিয়া উপজেলা প্রতিনিধি মিজানুর রহমানের একমাত্র ছেলে।কাউনিয়ার মোফাজ্জল হোসেন উচ্চবিদ্যালয়ের সপ্তম শ্রেণির ছাত্র মাহমুদুলের বাবা মিজানুর জানান, ছেলের চিকিৎসায় ইতিমধ্যে সহায়-সম্বল বিক্রি করে তিনি নিঃস্ব হয়ে পড়েছেন। চিকিৎসকেরা জানিয়েছেন, শিশুটির দ্রুত টিউমার অপারেশন করতে হবে। নইলে তাকে বাঁচানো সম্ভব নয়। এ জন্য ব্যয় হবে ছয়-সাত লাখ টাকা।মাহমুদুলকে সহায়তা পাঠানোর ঠিকানা: সঞ্চয়ী হিসাব-৮২৮৭, জনতা ব্যাংক, কাউনিয়া শাখা, হিসাব নম্বর-০১১.০০৩. ১০০.০০৬৮০, যমুনা ব্যাংক, কাউনিয়া শাখা বা ডাচ্-বাংলা মোবাইল ব্যাংকিং ০১৭১৮-৪১০১৪৬-৩।
