
পরিবেশ ও বনমন্ত্রী আনোয়ার হোসেন মঞ্জুর বিরুদ্ধে দুর্নীতির একটি মামলায় হাইকোর্টের দেওয়া খালাসের রায় বহাল রেখেছেন সুপ্রিম কোর্টের আপিল বিভাগ। প্রধান বিচারপতি সুরেন্দ্র কুমার সিনহার নেতৃত্বে আপিল বিভাগের বেঞ্চ আজ সোমবার এ আদেশ দেন। আদালতে আনোয়ার হোসেন মঞ্জুর পক্ষে ছিলেন জ্যেষ্ঠ আইনজীবী রোকন উদ্দিন মাহমুদ। দুর্নীতির দমন কমিশনের (দুদক) পক্ষে ছিলেন খুরশিদ আলম খান। রাস্তা সংস্কারের টেন্ডার পাইয়ে দিতে ঘুষ নেওয়ার অভিযোগে দুদকের করা মামলায় ২০০৮ সালের ১০ জুন আনোয়ার হোসেন মঞ্জুকে সাত বছর কারাদণ্ড দেন ঢাকার বিশেষ জজ আদালত। এ রায়ের বিরুদ্ধে আনোয়ার হোসেন মঞ্জু হাইকোর্টে আপিল করেন। ২০১০ সালের ২৩ আগস্ট হাইকোর্ট তাঁকে খালাস দেন। খালাসের রায়ের বিরুদ্ধে ২০১৪ সালে ৮ এপ্রিল দুদক আপিলের অনুমতি চেয়ে আবেদন (লিভ টু আপিল) করেন। আজ এ আপিল খারিজ হলো।
আরও পড়ুনমঞ্জুর সাজা বাতিলের আদেশ বহাল
