
নিখোঁজ হওয়ার এক মাস পর গতকাল মঙ্গলবার দুপুরে যশোরের মনিরামপুর উপজেলার ঢাকুরিয়া ইউনিয়নের মানুষ মরা বিল থেকে আওয়ামী লীগ কর্মী ইদ্রিস আলী দফাদারের (৫০) গলিত লাশ উদ্ধার করা হয়েছে। ইদ্রিসের বাড়ি উপজেলার জয়পুর গ্রামে। পুলিশ ও প্রত্যক্ষদর্শী সূত্রে জানা গেছে, উদ্ধারের সময় লাশের পাশে পড়ে ছিল একটি মুঠোফোন ও শ্বাসকষ্ট রোগের ওষুধপত্র। পরনের লুঙ্গি, মুঠোফোন ও ওষুধপত্র দেখে স্বজনেরা লাশ শনাক্ত করেন।স্থানীয় বাসিন্দারা জানান, মাস খানেক আগে ইদ্রিস আলী নিখোঁজ হন। খোঁজাখুঁজি করে না পেয়ে মনিরামপুর থানায় একটি সাধারণ ডায়েরি করা হয়েছে। মনিরামপুর থানার ভারপ্রাপ্ত কর্মকর্তা (ওসি) মীর রেজাউল ইসলাম বলেন, লাশের শরীরে মাংস ছিল না।ঢাকুরিয়া ইউনিয়ন আওয়ামী লীগের সভাপতি এরশাদ আলী সরদার বলেন, ইদ্রিস আলী কোনো পদে না থাকলেও আওয়ামী লীগের রাজনীতির সঙ্গে সম্পৃক্ত ছিলেন। ইদ্রিস খেতখামার দেখাশোনা করতেন।
