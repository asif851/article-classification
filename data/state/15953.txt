
ব্রাহ্মণবাড়িয়ার বাঞ্ছারামপুর উপজেলায় খাদিজা আক্তার (১১) নামের তৃতীয় শ্রেণির এক ছাত্রী দুই দিন ধরে নিখোঁজ রয়েছে। গত শনিবার সে নিখোঁজ হয়। খাদিজা উপজেলার শেখেরকান্দি গ্রামের কৃষক কুদ্দুছ মিয়ার মেয়ে। মেয়েটির সন্ধান চেয়ে শনিবার রাত থেকে মাইকিং করাচ্ছে তার পরিবার।খাদিজার পরিবার ও বিদ্যালয় সূত্রে জানা গেছে, খাদিজা শেখেরকান্দি সরকারি প্রাথমিক বিদ্যালয়ের তৃতীয় শ্রেণির ছাত্রী। সে শনিবার বিদ্যালয়ে যাওয়ার কথা বলে বাড়ি থেকে বের হয়। পরে বিদ্যালয়ে যায়নি বলে শিক্ষকেরা জানান। খাদিজা আক্তারের মা জলি বেগম বলেন, ‘আমার ছোট মাইয়া স্কুলে যাওনের কথা কইয়া বাড়ি থেইক্কা বাইর অইয়া গেছে। স্কুল ছুটির পরে বিকেলে মাইয়া বাড়িতে আর ফিরা আইয়েনা।’
