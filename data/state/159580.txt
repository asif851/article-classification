
ঘন কুয়াশার কারণে আজ রোববার সকাল সাতটায় রাজবাড়ীর দৌলতদিয়া ও মানিকগঞ্জের পাটুরিয়া নৌপথে ফেরি, লঞ্চসহ সব ধরনের নৌযান চলাচল বন্ধ হয়ে গেছে। মাঝনদীতে আটকা পড়েছে একটি ফেরি। সকাল সাড়ে আটটায় শেষ খবর পাওয়া পর্যন্ত নৌচলাচল বন্ধ ছিল।
বাংলাদেশ অভ্যন্তরীণ নৌপরিবহন সংস্থার (বিআইডব্লিউটিসি) দৌলতদিয়া কার্যালয়ের ব্যবস্থাপক শফিকুল ইসলাম বলেন, মাধবীলতা নামের একটি ফেরি মাঝনদীতে আটকা পড়েছে। ১২টি ফেরি দৌলতদিয়ায় ও তিনটি ফেরি পাটুরিয়া ঘাটে নোঙর করে আছে।
প্রত্যক্ষদর্শীদের ভাষ্য, ফেরি চলাচল বন্ধ থাকায় নদীর দুই পাড়ে পারাপারের অপেক্ষায় আছে বেশ কিছু যানবাহন। এতে যাত্রীরা দুর্ভোগে পড়েছেন।
