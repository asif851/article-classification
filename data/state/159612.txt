
সিরাজগঞ্জের রায়গঞ্জ উপজেলার মানুষকে শ্রাবণ মাসের প্রথম দিনে বৃষ্টির বাগড়ায় ভোগান্তিতে পড়তে হয়। গতকাল শনিবার সকাল সাতটা থেকে উপজেলাজুড়ে বৃষ্টি শুরু হয়। গতকাল পাঁচ বছরের কম বয়সী শিশুদের ভিটামিন-এ ক্যাপসুল খাওয়ানো হয়। বৃষ্টির কারণে অনেকে কেন্দ্রে যেতে পারেনি। উপজেলা স্বাস্থ্য কমপ্লেক্সের আরএমও আমিমুল এহসান তৌহিদ বলেন, যেসব শিশুকে গতকাল ভিটামিন-এ ক্যাপসুল খাওয়ানো হয়নি তাদের খোঁজ করে পরে ক্যাপসুল দেওয়া হবে। এদিকে ১০ জুলাই থেকে উপজেলার বিভিন্ন বিদ্যালয়ে ষাণ্মাসিক পরীক্ষা শুরু হয়েছে। বৃষ্টির মধ্যেই শিক্ষার্থীদের বিদ্যালয়ে যেতে দেখা যায়।
