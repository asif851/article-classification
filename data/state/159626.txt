
বাংলাদেশে মতপ্রকাশের স্বাধীনতার ওপর সবশেষ হামলার ঘটনায় নিন্দা জানিয়েছেন ঢাকায় নিযুক্ত ইউরোপীয় ইউনিয়নের (ইইউ) রাষ্ট্রদূত পিয়েরে মায়াদুন।
আজ রোববার ঢাকায় ইইউর ফেসবুক পেজে প্রকাশিত এক বিবৃতিতে এই নিন্দা জানানো হয়।
গতকাল শনিবার দুর্বৃত্তদের হামলায় নিহত জাগৃতি প্রকাশনীর স্বত্বাধিকারী ফয়সাল আরেফিন দীপনের পরিবারের প্রতি সমবেদনা জানিয়েছেন পিয়েরে মায়াদুন।
এ ছাড়া হামলায় আহত শুদ্ধস্বরের প্রকাশক আহমেদুর রশীদ ও কবি-ব্লগার তারেক রহিম এবং লেখক রণদীপম বসুর প্রতি সংহতি প্রকাশ করেছেন রাষ্ট্রদূত।
ওই বিবৃতিতে মতপ্রকাশের স্বাধীনতা নিশ্চিত করতে বাংলাদেশ সরকারের প্রতি আহ্বান জানানো হয়েছে। শ্রদ্ধা দেখাতে বলা হয়েছে বিশ্বাসের প্রতি।
বাংলাদেশের আইনশৃঙ্খলা রক্ষাকারী সংস্থার তৎপরতা এবং জনগণের ঐক্য উগ্রবাদীদের প্রতিরোধ করবে বলে বিশ্বাস পিয়েরে মায়াদুনের।
আরও পড়ুন:তিনজনকে কুপিয়ে দরজায় তালা দিয়ে যায় দুর্বৃত্তরাদরজা খুলে বাবা দেখলেন ছেলের রক্তাক্ত দেহ
