
দেশের উত্তরাঞ্চলসহ বিভিন্ন জেলায় গত কয়েক দিন ধরে আবার তীব্র শীত পড়ছে। কনকনে ঠান্ডার মধ্যে কাজে যেতে না পেরে বিপাকে পড়েছেন দিনমজুর, রিকশা-ভ্যানচালক ও শ্রমিকেরা। গরম কাপড়ের অভাবে দুর্ভোগে পেড়েছে দুস্থ মানুষ। শীতের প্রকোপ থেকে বাঁচতে মানুষ দল বেঁধে আগুন জ্বালিয়ে তাপ নিচ্ছে। ঘন কুয়াশার কারণে ঢাকা ও ঢাকার বাইরেও যান চলাচল বিঘ্নিত হচ্ছে, এমনকি বিমান চলাচলও বাধাগ্রস্ত হচ্ছে। অন্যদিকে শীতের অনুষঙ্গ পিঠার খাওয়ার ধুম পড়েছে। শীতের ছবিগুলো ক্যামেরাবন্দী করেছেন প্রথম আলোর ফটোসাংবাদিক ও প্রতিনিধিরা।

