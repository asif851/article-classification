
মাগুরা সদর উপজেলায় পুলিশের সঙ্গে ‘বন্দুকযুদ্ধে’ এক ব্যক্তি নিহত হয়েছে। পুলিশ বলছে, নিহত ব্যক্তি আন্তজেলা ডাকাত দলের সদস্য ছিল।
গতকাল রোববার রাতে কথিত এই বন্দুকযুদ্ধ হয়। ঘটনাস্থল থেকে আগ্নেয়াস্ত্র, গুলি ও ধারালো অস্ত্র উদ্ধার করা হয়েছে বলে পুলিশের ভাষ্য। মাগুরার জ্যেষ্ঠ সহকারী পুলিশ সুপার সুদর্শন রায় এসব তথ্য জানান।
পুলিশের বিবরণ অনুয়ায়ী, নিহত ব্যক্তির নাম শওকত মণ্ডল (৩৮)। বাড়ি ফরিদপুরের মধুখালী উপজেলায়।
শওকতের বিরুদ্ধে ডাকাতির অভিযোগে একাধিক মামলা রয়েছে বলে জানিয়েছে পুলিশ।
