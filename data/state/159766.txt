
জিয়া অরফানেজ ট্রাস্ট ও জিয়া চ্যারিটেবল ট্রাস্ট দুর্নীতি মামলায় বিএনপির চেয়ারপারসন খালেদা জিয়ার বিরুদ্ধে গ্রেপ্তারি পরোয়ানা বহাল রয়েছে। এর পরিপ্রেক্ষিতে খালেদা জিয়া আজই আত্মসমর্পণ করতে পারেন বলে দুদকের আইনজীবীদের কাছে খবর রয়েছে। তাই ঢাকার বকশীবাজারে আলিয়া মাদ্রাসাসংলগ্ন মাঠে স্থাপিত বিশেষ জজ আদালত-৩-এর অস্থায়ী এজলাস বিকেল পাঁচটা পর্যন্ত সেখানে অবস্থান করবেন বলে জানিয়েছেন দুদকের আইনজীবী মোশাররফ হোসেন কাজল।এ দুই মামলায় আজকের শুনানি শেষে পরবর্তী সাক্ষ্যগ্রহণে আদালত আগামী ৫ এপ্রিল পরবর্তী তারিখ ধার্য করেছেন। বেলা ১১টা ২০ মিনিটে মামলা দুটির শুনানি শুরু হয়। শেষ হয় বেলা দেড়টায়।আদালতের বিচারকাজ শেষে ব্রিফ করেন মোশাররফ হোসেন কাজল। তিনি জানান, খালেদা জিয়ার গ্রেপ্তারি পরোয়ানা বহাল আছে। তাঁর পক্ষের আইনজীবীরা পুনরায় তাঁর অনুপস্থিতিতে তাঁকে জামিন দেওয়া হোক অথবা তাঁর অনুপস্থিতিতে তাঁকে প্রতিনিধিত্ব করার অনুমতি দেওয়ার আবেদন করেন। কিন্তু প্রসিকিউশন থেকে বলা হয়েছে, ফৌজদারি কার্যবিধি অনুযায়ী যে আসামির বিরুদ্ধে গ্রেপ্তারি পরোয়ানা আছে, হয় তাঁকে গ্রেপ্তার করতে হবে, না হয় তাঁকে আদালতে আত্মসমর্পণ করে জামিন নিতে হবে। এ দুটোর কোনোটিই যেহেতু এখনো হয়নি, তাই এ অবস্থায় এ ধরনের আবেদন করার সুযোগ নেই। সুতরাং আইনি কোনো ভিত্তি না থাকায় আদালত তাঁদের সব আবেদন নথিভুক্ত করেছেন, গ্রহণ করেননি।কাজল জানান, পলাতক আসামি উপস্থিত না হওয়া পর্যন্ত তাঁর পক্ষে কোনো আইনজীবী উপস্থিত হয়ে কথা বলতে পারেন না। তার পরও খালেদা জিয়া ও অন্য আসামিদের আইনজীবীদের কথা বলার সুযোগ দেওয়া হয়েছে।
 
দুদকের এই আইনজীবী বলেন, খালেদা জিয়ার বিরুদ্ধে গ্রেপ্তারি পরোয়ানা আছে, থাকবে ও কার্যকর হবে। হয় তাঁকে আদালতে আসতে হবে, অন্যথায় তাঁকে কর্তৃপক্ষ গ্রেপ্তার করে নিয়ে আসবে। তিনি যেকোনো সময় গ্রেপ্তার হতে পারেন, আবার যেকোনো সময় আত্মসমর্পণ করতে পারেন। সব সুযোগ রাখা হয়েছে।
আরও পড়ুন:খালেদার কার্যালয় নীরব, সংবাদকর্মীরা সরবআদালতে যাচ্ছেন না খালেদাআদালতে যেতে দুই শর্তবিএনপি যাবে কোন পথে?‘নিরাপত্তা পেলে খালেদা জিয়া আদালতে আসবেন’
