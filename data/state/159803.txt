
গাজীপুরের বোর্ডবাজার এলাকায় জাতীয় বিশ্ববিদ্যালয়ের ক্যাম্পাসে গতকাল রোববার বেলা ১১টায় পরীক্ষা নিয়ন্ত্রণ কমিটির একটি সভা অনুষ্ঠিত হয়েছে। সভায় প্রধান অতিথি ছিলেন বিশ্ববিদ্যালয়ের উপাচার্য হারুন-অর-রশিদ। এ সময় হারুন-অর-রশিদ বলেন, ‘জাতীয় বিশ্ববিদ্যালয়ের দুর্বিষহ সেশনজট নিরসনে একের পর এক পরীক্ষা অনুষ্ঠানের মাধ্যমে বিশ্ববিদ্যালয় কর্তৃপক্ষ যখন কঠোর পরিশ্রম করছে, ঠিক তখনই রাজনৈতিক নেতৃত্বের উপর্যুপরি হরতাল আহ্বান আমাদের সব কর্ম-প্রচেষ্টাকে নস্যাৎ করে দিচ্ছে।’ 
