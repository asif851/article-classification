
মানিকগঞ্জের সিঙ্গাইর পৌর এলাকার গোলড়া গ্রামের নিজ বাড়ি থেকে গতকাল বুধবার সকালে আম্বিয়া বেগম (৭৫) নামের এক বৃদ্ধার গলাকাটা লাশ উদ্ধার করেছে পুলিশ। তিনি ওই গ্রামের মৃত হাকিম উদ্দিনের স্ত্রী। এ ঘটনায় জড়িত সন্দেহে নিহত বৃদ্ধার পালক ছেলে নিজাম উদ্দিন (৪০) এবং একই গ্রামের আল-মামুনকে (৩৮) আটক করেছে পুলিশ। জমিসংক্রান্ত বিরোধ নিয়ে পালক ছেলে ও তাঁর সহযোগীরা বৃদ্ধাকে হত্যা করেছে বলে স্বজনেরা অভিযোগ করেছেন। সিঙ্গাইর থানার ওসি মো. সৈয়দুজ্জামান বলেন, এ ঘটনায় মামলা দায়েরের প্রস্তুতি চলছে। 
