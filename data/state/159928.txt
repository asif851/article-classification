
গুলশানে গতকাল বুধবার ভোররাতে গরু ছিনতাই করার সময় চারজনকে পিটুনি দিয়েছে জনতা। পরে পুলিশ তাদের গ্রেপ্তার করে। গ্রেপ্তার হওয়া ব্যক্তিরা হলেন মো. মানিক, আবদুল জলিল, দেলোয়ার হোসেন ও জামিল হোসেন। গুলশান থানার ওসি রফিকুল ইসলাম বলেন, গুলশান ২ নম্বরে কসাইখানায় নিয়ে যাওয়ার সময় চার ছিনতাইকারী চারটি গরু নিয়ে পালিয়ে যাওয়ার চেষ্টা করে। আটক ব্যক্তিদের বিরুদ্ধে থানায় দ্রুত বিচার আইনে মামলা হয়েছে। নিজস্ব প্রতিবেদক
