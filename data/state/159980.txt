
জাতীয় সংসদের স্পিকার শিরীন শারমিন চৌধুরী বলেছেন, ‘স্পিকার আমার কাছে বড় পরিচয় নয়, সবচেয়ে বড় পরিচয় আমি আপনাদের সাংসদ।’আজ শুক্রবার বিকেলে পীরগঞ্জ উপজেলা পরিষদ চত্বরে উপজেলা মুক্তিযোদ্ধা সংসদের আয়োজনে এক সুধী সমাবেশে স্পিকার শিরীন শারমীন চৌধুরী এ কথা বলেন।স্পিকার সমবেত জনতার উদ্দেশে বলেন, ‘পীরগঞ্জের প্রতিটি ইউনিয়নে গিয়ে আপনাদের সঙ্গে পরামর্শ করে এলাকার সমস্যা সমাধানে সমন্বিতভাবে পরিকল্পনা নেব।’ তিনি পীরগঞ্জে জনগুরুত্বপূর্ণ কাজ যেমন, রাস্তা, বিদ্যুত্, শিক্ষার ক্ষেত্রে সমস্যা সমাধানে অগ্রাধিকার দেবেন বলে জানান। এলাকার উন্নয়নে তিনি সমাজের প্রতিনিধি স্কুল, কলেজ, মাদ্রাসা, মসজিদ, মন্দিরের দায়িত্বে থাকা ও কমিটির লোকদের সহযোগিতা কামনা করেন।স্পিকার আরও বলেন, আগামী ২০২১ সালের মধ্যে আমাদের মধ্যম আয়ের দেশ হিসেবে প্রতিষ্ঠিত হওয়ার জন্য সব বিভেদ ভুলে গিয়ে কাজ করতে হবে।শিরীন শারমিন চৌধুরী আরও বলেন, ২০০৯ সালের নবম সংসদে আওয়ামী লীগ সরকার যখন ক্ষমতায় আসে, তখন বিদ্যুত্ ছিল তিন হাজার মেগাওয়াট। সেখান থেকে গত পাঁচ বছরে ১০ হাজারে উন্নীত করে আওয়ামী লীগ সরকার সফলতা অর্জন করেছে। বর্তমান সরকারের সময়ে বিদ্যুেক ২৫ হাজার মেগাওয়াটে উন্নীত করে বিদ্যুত্হীন গ্রামগঞ্জে বিদ্যুত্ পৌঁছে দেওয়ার লক্ষ্যে এই সরকার কাজ করছে বলে জানান তিনি।‘লাখো কণ্ঠে সোনার বাংলার’ কথা উল্লেখ করে স্পিকার বলেন, একসঙ্গে জাতীয় সংগীত গেয়ে ইতিহাস সৃষ্টির মাধ্যমে প্রমাণ হয়েছে বাঙালি পারে। পীরগঞ্জ উপজেলা মুক্তিযোদ্ধা সংসদের কমান্ডার আবদুল মমিন আকন্দের সভাপতিত্বে সুধী সমাবেশে জেলা আওয়ামী লীগের সহসভাপতি ছায়াদত হোসেন, পীরগঞ্জ উপজেলা আওয়ামী লীগের সভাপতি মোতাহারুল হক, সাধারণ সম্পাদক তাজিমুল ইসলাম উপস্থিত ছিলেন।
