
তামাকজাত পণ্যের স্বাস্থ্য-সম্পর্কিত সতর্কবার্তা প্রচারের ক্ষেত্রে বাংলাদেশের বেশ অগ্রগতি হয়েছে। এ ক্ষেত্রে সারা বিশ্বে গত বছর বাংলাদেশের অবস্থান ছিল ৫৭তম। এর আগের বছর বাংলাদেশ ছিল ১১০তম। কানাডিয়ান ক্যানসার সোসাইটি সম্প্রতি প্রকাশিত এক প্রতিবেদনে বাংলাদেশের এই অবস্থানের কথা বলেছে। প্রতিবেদনে ২০৫টি দেশের তথ্য তুলে ধরা হয়। এর মধ্যে ১৫২টি দেশ তামাকজাত পণ্যের মোড়কে স্বাস্থ্য সতর্কবার্তা প্রচার করে। তামাকজাত পণ্যের মোড়কে সচিত্র স্বাস্থ্য সতর্কবাণী মুদ্রণ বাধ্যতামূলক করেছে বাংলাদেশসহ ১০৫টি দেশ। প্রকাশিত প্রতিবেদনে যৌথভাবে প্রথম স্থানে রয়েছে নেপাল ও ভানুয়াতু। বাসস
