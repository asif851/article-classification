
নারায়ণগঞ্জের সোনারগাঁ উপজেলার পিরোজপুর ইউনিয়ন পরিষদ কার্যালয় মাঠে গতকাল শুক্রবার দরিদ্র মানুষকে বিনা মূল্যে চিকিৎসাসেবা ও ওষুধ দেওয়া হয়েছে। কার্যক্রমে অংশ নেন বঙ্গবন্ধু শেখ মুজিব মেডিকেল বিশ্ববিদ্যালয়ের ২৫ জন বিশেষজ্ঞ চিকিৎসক। বিশ্ববিদ্যালয়ের সহযোগী অধ্যাপক ও অর্থোপেডিক বিভাগের প্রধান আবু জাফর চৌধুরী জানান, দুই বছর ধরে সোনারগাঁয়ের বিভিন্ন গ্রামের হতদরিদ্র মানুষকে বিনা মূল্যে চিকিৎসাসেবা ও ওষুধ বিতরণ করা হচ্ছে। গতকাল ১ হাজার ১২০ জনকে চিকিৎসাসেবা দেওয়া হয়। 
