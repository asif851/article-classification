
জামায়াতে ইসলামীর সহকারী সেক্রেটারি জেনারেল আবদুল কাদের মোল্লার ফাঁসি কার্যকরের পর দেশব্যাপী সহিংসতায় নিহত ব্যক্তিদের দায় বিরোধীদলীয় নেতা খালেদা জিয়ার। তাঁর নির্দেশেই সারা দেশে বোমাবাজি, অগ্নিসংযোগ ও নিরীহ মানুষকে হত্যা করা হচ্ছে বলে দাবি করেছেন ছাত্র সংগ্রাম পরিষদের নেতারা।গতকাল রোববার সকালে রাজধানীর প্রেসক্লাবের সামনে নাশকতা বন্ধের দাবিতে ‘ছাত্র সংগ্রাম পরিষদ’ আয়োজিত বিক্ষোভ মিছিল-পরবর্তী সমাবেশে তাঁরা এসব কথা বলেন।বেলা সাড়ে ১১টায় ঢাকা বিশ্ববিদ্যালয়ের মধুর ক্যান্টিন থেকে বিক্ষোভ মিছিল শুরু হয়ে টিএসসি, দোয়েল চত্বর ও হাইকোর্ট মাজার গেট হয়ে প্রেসক্লাবে গিয়ে শেষ হয়।
