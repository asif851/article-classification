
কর্ণফুলী নদী দূষণের দায়ে সাতটি জাহাজের মাস্টারকে জরিমানা করেছেন ভ্রাম্যমাণ আদালত। গতকাল সোমবার চট্টগ্রাম বন্দরের নির্বাহী ম্যাজিস্ট্রেট অনুপম সাহা এই ভ্রাম্যমাণ আদালত পরিচালনা করেন। জাহাজ সাতটি হলো এফভি ক্রিস্টাল-১, এফভি সিলভার সি ওয়ান, এফভি মেহরীজ, এফভি জারান, এফভি নিশু, ওটি সেভেন সি মার্ক-২ ও এফভি সি লাইন-৩। এই সাত জাহাজের মাস্টারকে এক লাখ ৭০ হাজার টাকা জরিমানা করা হয়।
