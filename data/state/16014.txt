
স্ত্রী হত্যার দায়ে খাগড়াছড়ির রামগড় উপজেলার এক ব্যক্তিকে মৃত্যুদণ্ড দিয়েছেন আদালত। গতকাল রোববার খাগড়াছড়ি জেলা দায়রা জজ আদালতের বিচারক ম. আমিরুল ইসলাম আসামির অনুপস্থিতিতে এ রায় দেন।
আদালত-সংশ্লিষ্ট সূত্র জানায়, ১৯৯১ সালের ২৯ নভেম্বর রামগড়ের ওয়াপা পাড়ার ফকির আহম্মদ তাঁর স্ত্রী তফুরা খাতুনকে গলা টিপে হত্যা করেন। পরদিন নিহত তফুরার বাবা আলী হায়দার হত্যা মামলা করেন।
