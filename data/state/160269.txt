
২০ দলের অবরোধ-হরতাল চলাকালে পেট্রলবোমা মেরে মানুষ হত্যা ও সহিংস তৎপরতা চালানোর প্রতিবাদে নীলফামারীতে মানববন্ধন করেছে জেলা মুক্তিযোদ্ধা সংসদ। গতকাল সোমবার দুপুর ১২টায় স্থানীয় চৌরঙ্গী মোড়ে ঘণ্টাব্যাপী মানববন্ধন শেষে সমাবেশ অনুষ্ঠিত হয়। জেলা মুক্তিযোদ্ধা সংসদের কমান্ডার ফজলুল হকের সভাপতিত্বে অনুষ্ঠিত সমাবেশে ডেপুটি কমান্ডার কান্তি ভূষণ কুণ্ডু, সদর উপজেলা মুক্তিযোদ্ধা সংসদের কমান্ডার সহিদুল ইসলাম, ডেপুটি কমান্ডার শওকত আলী, সদর উপজেলা পরিষদের চেয়ারম্যান আবুজার রহমান প্রমুখ বক্তৃতা করেন। বক্তারা শান্তিপূর্ণ পরিবেশে রাজনৈতিক কর্মসূচি পালনের আহ্বান জানান। 
