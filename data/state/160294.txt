
বঙ্গোপসাগরে সৃষ্ট লঘুচাপের কারণে চট্টগ্রাম, মংলা ও পায়রা বন্দর এবং কক্সবাজার সমুদ্র উপকূলে তিন নম্বর সতর্ক সংকেত দেখাতে বলা হয়েছে। একই সঙ্গে সব ধরনের নৌকা ও মাছ ধরার ট্রলারকে পুনরাদেশ না দেওয়া পর্যন্ত নিরাপদে থাকতে বলা হয়েছে।
আজ শনিবার আবহাওয়া অফিসের পূর্বাভাসে বলা হয়, ভারতের অন্ধ্রপ্রদেশ উপকূলের অদূরে পশ্চিম-মধ্য বঙ্গোপসাগর ও তৎসংলগ্ন এলাকায় লঘু চাপের সৃষ্টি হয়েছে। এর বর্ধিতাংশ উত্তর বঙ্গোপসাগর পর্যন্ত বিস্তৃত। এতে ওই সতর্কতা দেখাতে বলা হয়েছে।
আজ সকাল ৯টা থেকে আগামী ২৪ ঘণ্টায় খুলনা, বরিশাল ও চট্টগ্রাম বিভাগের অধিকাংশ জায়গায় এবং ঢাকা ও সিলেট বিভাগের কিছু কিছু জায়গায় ও রাজশাহী এবং রংপুর বিভাগের দু’এক জায়গায় অস্থায়ী দমকা হাওয়াসহ বৃষ্টি অথবা বজ্রসহ বৃষ্টি হতে পার।
আবহাওয়া অধিদপ্তর আরও জানায়, আজ সকাল ৯টা থেকে আগামী ২৪ ঘণ্টায় সারা দেশে দিনের তাপমাত্রা সামান্য হ্রাস পেতে পারে এবং রাতের তাপমাত্রা প্রায় অপরিবর্তিত থাকতে পার।
এ ছাড়া আজ সকাল ৯টা থেকে পরবর্তী ৭২ ঘণ্টার পূর্বাভাসে বলা হয়, এ সময়ে আবহাওয়ার সামান্য পরিবর্তন হতে পার।
