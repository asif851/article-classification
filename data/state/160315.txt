
পাবনা সদর উপজেলার ভজেন্দ্রপুর গ্রাম থেকে গত রোববার দিবাগত রাতে র‌্যাবের সদস্যরা অভিযান চালিয়ে একটি রিভলবার ও ১২টি গুলিসহ নাছিম উদ্দিন মণ্ডল (২৮) নামের ছাত্রলীগের এক নেতাকে গ্রেপ্তার করেছেন। নাছিম উপজেলার মালিগাছা ইউনিয়ন ছাত্রলীগের সভাপতি। র‌্যাব-১২ পাবনা ক্যাম্প জানায়, দিবাগত রাত তিনটার দিকে অভিযান চালানো হয়। বাড়ি তল্লাশি করে গুলিসহ অস্ত্র পাওয়া যায়। পরে তাঁর বিরুদ্ধে অস্ত্র আইনে মামলা করে পাবনা সদর থানায় হস্তান্তর করা হয়।  পাবনা অফিস
