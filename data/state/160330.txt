
চট্টগ্রামের সাতকানিয়া উপজেলায় শিবিরের চার নেতাকে গ্রেপ্তার করেছে পুলিশ। গত রোববার রাতে উপজেলার ডেমশা ইউনিয়নের উত্তর ডেমশা মাইজপাড়া এলাকা থেকে তাঁদের গ্রেপ্তার করা হয়। তাঁরা হলেন মোহাম্মদ আবদুল্লাহ, বেলাল উদ্দিন, মনির আহমদ ও মো. ওসমান গনি। সাতকানিয়া থানার ভারপ্রাপ্ত কর্মকর্তা (ওসি) মো. ফরিদ উদ্দিন খন্দকার বলেন, গ্রেপ্তার করা চারজনের বিরুদ্ধে সহিংসতা সৃষ্টি ও বিস্ফোরক আইনে একাধিক মামলা রয়েছে।
