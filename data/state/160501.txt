
বাংলাদেশ পুলিশের উপ-মহাপরিদর্শক (ডিআইজি) পদমর্যাদার ১৬ জন এবং অতিরিক্ত ডিআইজি পদমর্যাদার ৩২ জনকে দেশের বিভিন্ন স্থানে বদলি করা হয়েছে। আজ বুধবার স্বরাষ্ট্র মন্ত্রণালয়ের এক প্রজ্ঞাপনে এ তথ্য জানানো হয়েছে।
বদলি করা কর্মকর্তারা হলেন—চট্টগ্রাম মহানগর পুলিশ (সিএমপি) কমিশনার আবদুল জলিল মণ্ডলকে র‍্যাবের অতিরিক্ত মহা-পরিচালক; র‍্যাবের অতিরিক্ত মহা-পরিচালক আফতাব উদ্দিন আহমেদকে পুলিশের বিশেষ শাখার (এসবি) ডিআইজি; পুলিশের রাজশাহী রেঞ্জের ডিআইজি ইকবাল বাহারকে সিএমপি কমিশনার; পিবিআইয়ের মাহবুবুর রহমানকে পুলিশ সদর দপ্তরে; ঢাকা মহানগর পুলিশের (ডিএমপি) অতিরিক্ত কমিশনার মোহাম্মদ ইব্রাহীম ফাতেমীকে ঢাকার পুলিশ স্টাফ কলেজের ডিআইজি; এসবির অতিরিক্ত উপ-মহাপরিদর্শক মাজহারুল ইসলামকে এসবির ডিআইজি; ডিএমপির অতিরিক্ত পুলিশ কমিশনার খন্দকার গোলাম ফারুককে পুলিশের রংপুর রেঞ্জের ডিআইজি; ডিএমপির যুগ্ম কমিশনার জামিল আহমদকে ডিএমপির অতিরিক্ত কমিশনার; পুলিশের অতিরিক্ত ডিআইজি এম খুরশীদ হোসেনকে রাজশাহী রেঞ্জের ডিআইজি হিসেবে বদলি করা হয়েছে। সিএমপির অতিরিক্ত কমিশনার একেএম শহিদুর রহমান পুলিশ সদর দপ্তরে ডিআইজি, রাজশাহী রেঞ্জের অতিরিক্ত ডিআইজি আবদুল্লাহ আল মাহমুদকে বাংলাদেশ পুলিশ একাডেমির ডিআইজি; ঢাকা রেঞ্জের অতিরিক্ত ডিআইজি শফিকুল ইসলামকে ডিএমপির অতিরিক্ত পুলিশ কমিশনার; ডিএমপির যুগ্ম কমিশনার বনজ কুমার মজুমদারকে পিবিআইয়ের ডিআইজি; পুলিশের অতিরিক্ত ডিআইজি গোলাম কিবরিয়াকে সদর দপ্তরে ডিআইজি; ডিএমপির মনিরুল ইসলামকে ডিএমপির অতিরিক্ত কমিশনার ও রংপুর রেঞ্জের অতিরিক্ত ডিআইজি হ‌ুমায়ূন কবিরকে সদর দপ্তরে ডিআইজি পদে বদলি করা হয়েছে।এ ছাড়া অতিরিক্ত ডিআইজি পদমর্যাদার ৩২ জনের মধ্যে, পর্যটন পুলিশের পুলিশ সুপার (এসপি) এ কে এম আওলাদ হোসেনকে এসবির অতিরিক্ত ডিআইজি; সিএমপির মাসুদ উল হাসানকে সিএমপির অতিরিক্ত কমিশনার; ডিএমপির উপ-কমিশনার মাসুদুর রহমান ভূঞাকে রাজশাহী রেঞ্জের অতিরিক্ত ডিআইজি, পুলিশ সদর দপ্তরের নজরুল ইসলামকে সিলেট রেঞ্জের অতিরিক্ত ডিআইজি; শিল্প পুলিশের সায়েদুর রহমানকে বরিশাল মহানগর পুলিশের (বিএমপি) অতিরিক্ত কমিশনার; সিএমপির উপ-কমিশনার কুসুম দেওয়ান চট্টগ্রাম রেঞ্জের অতিরিক্ত ডিআইজি হিসেবে বদলি করা হয়েছে।চাঁপাইনবাবগঞ্জের এসপি বশির আহম্মদকে রংপুর রেঞ্জের অতিরিক্ত ডিআইজি; ঢাকা জেলার হাবিবুর রহমানকে পুলিশ সদর দপ্তরে অতিরিক্ত ডিআইজি; ডিএমপির মো. আনোয়ার হোসেনকে ডিএমপির যুগ্ম কমিশনার; চট্টগ্রামের এ কে এম হাফিজ আক্তারকে সদর দপ্তরে অতিরিক্ত ডিআইজি; নারায়ণগঞ্জের এসপি মহিদ উদ্দিনকে সদর দপ্তরের অতিরিক্ত ডিআইজি; ডিএমপির মফিজ উদ্দিন আহম্মেদকে ডিএমপির যুগ্ম কমিশনার; ডিএমপির আবদুল বাতেনকে ডিএমপির যুগ্ম কমিশনার; ডিএমপির ইমতিয়াজ আহমেদকে ডিএমপির যুগ্ম কমিশনার; পুলিশ সদর দপ্তরের এআইজি আতাউল কিবরিয়াকে ডিএমপির যুগ্ম কমিশনার; ডিএমপির মাইনুল হাসানকে সিএমপির অতিরিক্ত কমিশনার করা হয়েছে।এ ছাড়া পুলিশ সদর দপ্তরের আবু কালাম সিদ্দিককে ঢাকা রেঞ্জের অতিরিক্ত ডিআইজি; রাজশাহী জেলার নিশারুল আরিফকে রাজশাহী রেঞ্জের অতিরিক্ত ডিআইজি; সাতক্ষীরার থেকে চৌধুরী মঞ্জুরুল কবিরকে রংপুর রেঞ্জের অতিরিক্ত ডিআইজি; খুলনা জেরার হাবিবুর রহমানকে খুলনা রেঞ্জের অতিরিক্ত ডিআইজি; রংপুরের এসপি আব্দুর রাজ্জাককে ডিএমপির যুগ্ম কমিশনার; সদর দপ্তরের এআইজি শোয়েব রিয়াজ আলমকে সদর দপ্তরের অতিরিক্ত ডিআইজি, এআইজি রেজাউল করিমকে সদর দপ্তরে অতিরিক্ত ডিআইজি; ডিএমপির উপ-কমিশনার কাইয়ুমুজ্জামান খানকে সিআইডির অতিরিক্ত ডিআইজি, এআইজি (সংস্থাপন) আমিনুল ইসলামকে ডিএমপির যুগ্ম কমিশনার; টাঙ্গাইলের এসপি সালেহ্ মোহাম্মদ তানভীরকে সিএমপির অতিরিক্ত কমিশনার; ডিএমপির উপ-কমিশনার আব্দুল কুদ্দুছ আমিনকে ডিএমপির যুগ্ম কমিশনার; র‍্যাবের পরিচালক দেবদাস ভট্টাচার্যকে সিলেট মহানগর পুলিশের অতিরিক্ত কমিশনার; অতিরিক্ত ডিআইজি আলমগীর আলমকে সদর দপ্তর থেকে এসবির অতিরিক্ত ডিআইজি; অতিরিক্ত ডিআইজি ফিরোজ আল মুজাহিদ খানকে টিডিএস এর কমান্ড্যান্ট; আক্কাস উদ্দিন ভূঁইয়াকে ময়মনসিংহ রেঞ্জের অতিরিক্ত ডিআইজি এবং চট্টগ্রাম রেঞ্জের মাহাবুবুর রহমানকে ঢাকা রেঞ্জের অতিরিক্ত ডিআইজি পদে বদলি করা হয়েছে।
