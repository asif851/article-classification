
হেফাজতে ইসলাম বাংলাদেশের নেতারা আজ সোমবার বেলা ১১টার দিকে চট্টগ্রাম প্রেসক্লাবে সংবাদ সম্মেলন করেন। সেখানে তাঁরা আগামী শুক্রবার জুমার নামাজের পর সারা দেশে বিক্ষোভ সমাবেশ ও মিছিলের কর্মসূচি ঘোষণা করেন।
সংবাদ সম্মেলনে বলা হয়, সংবিধান থেকে রাষ্ট্রধর্ম ইসলাম মুছে দেওয়ার ষড়যন্ত্রের প্রতিবাদে এ কর্মসূচি ঘোষণা করা হলো।
সংবাদ সম্মেলনে উপস্থিত ছিলেন হেফাজতে ইসলামের জ্যেষ্ঠ নায়েবে আমির শাহ মুহিবউল্লাহ বাবুনগরী, মহাসচিব জুনাইদ বাবুনগরী, যুগ্ম মহাসচিব মঈনুদ্দিন রুহী প্রমুখ।
