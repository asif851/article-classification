
বগুড়ার ধুনট উপজেলা স্বাস্থ্য কমপ্লেক্সের বিভিন্ন বিভাগ পরিদর্শন করছেন স্বাস্থ্য ও পরিবারকল্যাণ মন্ত্রণালয়ের উপসচিব গৌতম কুমার। গতকাল রোববার বেলা ১১টা থেকে দুপুর ১২টা পর্যন্ত তিনি স্বাস্থ্য কমপ্লেক্সে অবস্থান করেন। এ সময় তাঁর সঙ্গে উপস্থিত ছিলেন ধুনট উপজেলা স্বাস্থ্য ও পরিবার পরিকল্পনা কর্মকর্তা রফিকুল ইসলাম, আবাসিক চিকিৎসা কর্মকর্তা ইকবাল হোসেন, ধুনট পৌর মেয়র এ জি এম বাদশাহ, ধুনট উপজেলা আওয়ামী লীগের সহসভাপতি গোলাম সোবহান, ধুনট পৌর আওয়ামী লীগের আহ্বায়ক আশেকুর রশিদ প্রমুখ। ধুনট (বগুড়া) প্রতিনিধি
