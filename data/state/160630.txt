
পুরান ঢাকার নর্থসাউথ রোডের সুরিটোলা মডেল সরকারি প্রাথমিক বিদ্যালয়ের সামনে সড়কের ফুটপাত দখল করে থাকা তিনটি খাবার হোটেল উচ্ছেদ করেছে ঢাকা দক্ষিণ সিটি করপোরেশন (ডিএসসিসি)। এ সময় ফুটপাতে মালামাল রাখায় একটি ট্রান্সপোর্ট কোম্পানিকে পাঁচ হাজার টাকা জরিমানা করা হয়। গতকাল বেলা দুইটায় ডিএসসিসির নির্বাহী ম্যাজিস্ট্রেট খান মো. নাজমুস শোয়েবের নেতৃত্বে এ উচ্ছেদ অভিযান চালানো হয়। তিনি বলেন, সুরিটোলা প্রাথমিক বিদ্যালয়ের সামনের ফুটপাত থেকে ওই তিনটি দোকান উচ্ছেদ করা হয়।
