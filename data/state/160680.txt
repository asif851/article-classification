
পারিবারিক বিরোধের জের ধরে রাজশাহীর বাগমারা উপজেলায় গতকাল মঙ্গলবার এক নারী সতিনকে ধারালো অস্ত্র দিয়ে কুপিয়ে হত্যা করেছেন বলে অভিযোগ পাওয়া গেছে। নিহত নারীর নাম আলেয়া খাতুন (৩৪)। এ ঘটনায় জড়িত সন্দেহে আলেয়ার সতিন আতারুন নেসাকে (৩২) পুলিশে দিয়েছেন স্থানীয় লোকজন।এলাকার কয়েকজন বাসিন্দা জানান, উপজেলার গণিপুর ইউনিয়নের নোদাকান্দর গ্রামের মাহাবুর রহমান দুটি বিয়ে করেছেন। তাঁর দুই স্ত্রী আতারুন নেসা ও আলেয়া খাতুনের মধ্যে দীর্ঘদিন ধরে পারিবারিক বিষয় নিয়ে ঝগড়াবিবাদ চলছিল।প্রত্যক্ষদর্শী ও পুলিশ সূত্রে জানা গেছে, গতকাল বেলা ১১টার দিকে বাড়ির উঠানে বসে গোবরের ঘুঁটে (নোদা) তৈরি করছিলেন আলেয়া। এ সময় পেছন থেকে অতর্কিতভাবে হাঁসুয়া দিয়ে আলেয়ার ঘাড় ও গলায় কোপাতে থাকেন আতারুন নেসা। ’
