
এ বছর সৌদি আরবে হজ চুক্তি অনুযায়ী গাইড, মুনাজ্জেম, সরকারি খরচে হজ পালনকারীসহ ১ লাখ ১ হাজার ৭৫৮ জন বাংলাদেশ থেকে সৌদি আরব যেতে পারবেন। এ সংখ্যা অতিক্রম করলে নিয়মমতো হজযাত্রীরা অপেক্ষমাণ তালিকায় থাকবেন এবং পরবর্তী বছর হজে যাবেন। হজে যাওয়ার প্রথম ধাপে প্রাক-নিবন্ধন করতে হবে। সৌদি ই-হজ সিস্টেমের সঙ্গে সমন্বয়ের জন্য এ বছর থেকে প্রাক-নিবন্ধন চালু করা হয়েছে।হজ ওয়েবসাইট www.hajj.gov.bd থেকে জানা যায়, গত ২৩ মার্চ থেকে প্রাক-নিবন্ধন চালু হয়। প্রাক-নিবন্ধনের টাকা জমা সাপেক্ষে ব্যাংক প্রাক-নিবন্ধন ক্রমিক নম্বর দেওয়া হয়। সরকারি ব্যবস্থাপনায় হজে যেতে ইচ্ছুক প্রাক-নিবন্ধন চলমান রয়েছে।২৮ মার্চ বেসরকারি ব্যবস্থাপনায় হজে যেতে ইচ্ছুক ৮৮ হাজার ২০০ জনের কোটা পূরণ হয়ে যায়। পর্যায়ক্রমে এ বিষয়ে পুলিশ তদন্ত করবে।পুনরায় ৪ এপ্রিল থেকে শুরু হয় বেসরকারি ব্যবস্থাপনায় হজে যেতে ইচ্ছুক ব্য​ক্তিদের প্রাক-নিবন্ধন, চলবে আগামী ৩০ মে পর্যন্ত । ৯ এপ্রিল পর্যন্ত (১ লাখ ৩০ হাজার ৬৬১ - ৮৮ হাজার ২০০) ‍= ৪২ হাজার ৪৬১ জন প্রাক-নিবন্ধন করেছেন।
ধর্মবিষয়ক মন্ত্রণালয়ের সচিব মো. আব্দুল জলিল জানান, কোটা পূরণ হলে প্রাক-নিবন্ধনকারীরা অপেক্ষমাণ তালিকায় থাকবেন এবং পরবর্তী বছর (২০১৭ সালে) হজে যাবেন। তিনি আরও​ জানান, ৮৮ হাজার ২০০ জনের মধ্যে যদি কেউ না যান, তবে অপেক্ষমাণ তালিকা থেকে সুযোগ পাবেন।
