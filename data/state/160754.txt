
কক্সবাজারের টেকনাফ থেকে গত রোববার দিবাগত রাত একটার দিকে ৫০ হাজার ইয়াবা বড়ি উদ্ধার করেছে বর্ডার গার্ড বাংলাদেশ (বিজিবি)। বিজিবির পক্ষ থেকে বলা হয়েছে, উদ্ধার হওয়ায় ইয়াবা বড়ির আনুমানিক মূল্য দেড় কোটি টাকা। এ ঘটনায় কাউকে আটক করা সম্ভব হয়নি। ৪২ বিজিবি টেকনাফ ব্যাটালিয়নের অধিনায়ক লে. কর্নেল মো. আবুজার আল জাহিদ ঘটনার সত্যতা নিশ্চিত করে জানান, উদ্ধার হওয়া ইয়াবা বড়িগুলো ব্যাটালিয়নের সদরে জমা রাখা হয়েছে। 
