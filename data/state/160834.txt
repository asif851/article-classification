
তরুণ ইন্টেলেকচুয়ালসদের অংশগ্রহণে ২৬ নভেম্বর ঢাকা বিশ্ববিদ্যালয়ে চতুর্থ জ্ঞানতাপস আবদুর রাজ্জাক মেমোরিয়াল ন্যাশনাল ইয়ং ইন্টেলেকচুয়ালস কনফারেন্স অনুষ্ঠিত হবে। গতকাল রোববার ঢাকা বিশ্ববিদ্যালয় সাংবাদিক সমিতি কার্যালয়ে এক সংবাদ সম্মেলনে এ তথ্য জানানো হয়। বিশ্ববিদ্যালয়ের আর সি মজুমদার মিলনায়তনে পরশু সকাল আটটা থেকে রাত আটটা পর্যন্ত এ সম্মেলনের আয়োজন করেছে ঢাকা বিশ্ববিদ্যালয় রিডিং ক্লাব। আয়োজক সংগঠনের পরিচালক আরিফ খান বলেন, প্রবীণ ও তরুণ ইন্টেলেকচুয়ালদের মধ্যে সংযোগ স্থাপন এবং জ্ঞানভিত্তিক সমাজ বিনির্মাণে তরুণদের সচেতন করতে এই আয়োজন। বিশ্ববিদ্যালয় প্রতিবেদক
