
পটুয়াখালীর কলাপাড়ায় ‘রাখাইনদের অধিকার’ বিষয়ক কর্মশালা হয়েছে। গতকাল রোববার বেলা ১১টায় পৌর শহরের কেন্দ্রীয় বৌদ্ধবিহারে কারিতাস বরিশাল অঞ্চলের ইন্টিগ্রেটেড কমিউনিটি ডেভেলপমেন্ট প্রজেক্টের (আইসিডিপি-আর) উদ্যোগে এ কর্মশালা হয়। রাখাইন সমাজকল্যাণ সমিতির সভাপতি উসুয়ে হাওলাদারের সভাপতিত্বে কর্মশালায় বক্তব্য দেন ঢাকা বিশ্ববিদ্যালয়ের গণযোগাযোগ ও সাংবাদিকতা বিভাগের সহযোগী অধ্যাপক রুবায়েত ফেরদৌস ও অবজারভার-এর বিশেষ প্রতিনিধি সালিম সামাদ। 
