
দেশের দক্ষিণাঞ্চলে সেনানিবাস প্রতিষ্ঠার সিদ্ধান্ত নেওয়ায় প্রধানমন্ত্রী শেখ হাসিনাকে আন্তরিক অভিনন্দন জানিয়েছেন জাতীয় পার্টির (জাপা) চেয়ারম্যান এইচ এম এরশাদ। গতকাল মঙ্গলবার এক বিবৃতিতে তিনি এ অভিনন্দন জানান।
এরশাদ বলেন, দেশের দক্ষিণাঞ্চলে একটি পূর্ণাঙ্গ সেনানিবাস প্রতিষ্ঠার যে অপরিসীম গুরুত্ব রয়েছে, তা প্রধানমন্ত্রী গুরুত্বের সঙ্গে উপলব্ধি করেছেন। তিনি বলেন, ‘ব্যক্তিজীবনে আমি নিজেকে একজন সৈনিক হিসেবে ভাবতেই বেশি ভালোবাসি। তাই সেনাবাহিনীর উন্নয়ন, অগ্রগতিতে আমি দারুণভাবে উল্লসিত হই। দক্ষিণবঙ্গে একটি সেনানিবাস প্রতিষ্ঠার উদ্যোগের খবরে আমি ভীষণ উৎফুল্ল ও উৎসাহিত হয়েছি।’
প্রসঙ্গত, ১০ ফেব্রুয়ারি মেজর জেনারেল আবুল মঞ্জুর হত্যা মামলার রায় ঘোষণা করার কথা। তৎকালীন সেনাপ্রধান এইচ এম এরশাদ এই মামলার প্রধান আসামি।
