
গুলশানে হলি আর্টিজান বেকারিতে জঙ্গি হামলার ঘটনায় তাহমিদ হাসিব খানের বিরুদ্ধে পুলিশকে তদন্তে তথ্য না দেওয়ার অভিযোগে করা মামলার রায় ঘোষণার জন্য আগামী ৬ এপ্রিল দিন ধার্য করেছেন আদালত। গতকাল সোমবার ঢাকার মহানগর হাকিম মাহমুদুল আহসান এ দিন ধার্য করেন। পুলিশের অপরাধ তদন্ত ও তথ্য প্রসিকিউশন বিভাগের উপকমিশনার আনিসুর রহমান বলেন, মামলাটিতে রাষ্ট্র ও আসামিপক্ষের যুক্তিতর্ক উপস্থাপন শেষে রায়ের দিন ধার্য করেছেন আদালত। মামলার একমাত্র আসামি তাহমিদ জামিনে আছেন। গত বছরের ২৮ সেপ্টেম্বর তাহমিদ ও হাসনাত রেজা করিমকে ৫৪ ধারার অভিযোগ থেকে অব্যাহতির জন্য আদালতে আবেদন করে পুলিশ। তদন্তে তথ্য দিয়ে সহযোগিতা না করায় পুলিশ তাহমিদের বিরুদ্ধে নন–প্রসিকিউশন দাখিল করে। আদালত প্রতিবেদক
