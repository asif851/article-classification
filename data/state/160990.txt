
নৌপরিবহনমন্ত্রী শাজাহান খানের সঙ্গে আলোচনার পরিপ্রেক্ষিতে লাইটার জাহাজ (পণ্যবাহী জাহাজ) শ্রমিকদের ধর্মঘট প্রত্যাহার করা হয়েছে। আজ সোমবার বিকেলে সচিবালয়ে মন্ত্রীর সঙ্গে ধর্মঘট আহ্বানকারী শ্রমিক সংগঠনের নেতাদের নিয়ে এক বৈঠকে এ সিদ্ধান্ত হয়।
পরে শাজাহান খান প্রথম আলোকে জানান, ওই ঘটনায় যেসব শ্রমিককে অপহরণ করা হয়েছে তাঁদের দ্রুত উদ্ধার এবং অপহরণকারীদের বিরুদ্ধে ব্যবস্থা নেওয়া হবে। নৌ–নিরাপত্তা বাড়ানো হবে। এ ছাড়া নিহত শ্রমিকের পরিবারকে ক্ষতিপূরণ দেওয়া হবে। ১২ নভেম্বর সংশ্লিষ্টদের নিয়ে সভা করে করণীয় ঠিক করা হবে।গত শনিবার থেকে এই ধর্মঘট চলছিল।
