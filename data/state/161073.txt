
রাজশাহীতে গতকাল বৃহস্পতিবার ‘প্রশিক্ষণার্থীদের কর্মসংস্থানের সুযোগ সৃষ্টি এবং ইন্ডাস্ট্রি লিংকেজ বৃদ্ধিকরণ’ শীর্ষক এক কর্মশালা অনুষ্ঠিত হয়। রাজশাহী মহিলা কারিগরি প্রশিক্ষণ কেন্দ্রের স্কিলস অ্যান্ড ট্রেনিং এনহ্যান্সমেন্ট প্রজেক্টের আওতায় এ কর্মশালা হয়। এতে সভাপতিত্ব করেন মহিলা কারিগরি প্রশিক্ষণ কেন্দ্রের অধ্যক্ষ নাজমুল হক। প্রধান অতিথি ছিলেন রাজশাহী বিভাগীয় কমিশনার হেলালুদ্দীন আহমদ। বিশেষ অতিথি ছিলেন রাজশাহী শিল্প ও বণিক সমিতির সভাপতি মনিরুজ্জামান ও রাজশাহী সিটি করপোরেশনের প্রধান প্রকৌশলী আশরাফুল হক।
