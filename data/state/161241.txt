
কুড়িগ্রাম জেলা পরিষদের উদ্যোগে গতকাল বিভিন্ন প্রতিষ্ঠানে কম্পিউটার, খেলার সামগ্রী ও বাদ্যযন্ত্র বিতরণ করা হয়। ১০টি স্বেচ্ছাসেবামূলক ও শিক্ষাপ্রতিষ্ঠানকে এসব সামগ্রী বিতরণ করা হয়। এ ছাড়া ২৫ জন প্রতিবন্ধীকে হুইলচেয়ার ও দুজন মুক্তিযোদ্ধাকে রিকশা দেওয়া হয়। জেলা পরিষদের প্রধান নির্বাহী কমকর্তা মো. ফরিদুল ইসলাম এই অনুষ্ঠানে সভাপতি ছিলেন। প্রধান অতিথির বক্তব্য দেন জেলা প্রশাসক এ বি এম আজাদ। 
