
মৌলভীবাজারের কমলগঞ্জ উপজেলার মুন্সীবাজার ইউনিয়নের সুরানন্দপুর গ্রামে গত শনিবার রাতে বজ্রপাতে কৃষ্ণ রুদ্রপাল নামের একাদশ শ্রেণীর এক শিক্ষার্থীর মৃত্যু হয়েছে। সে গ্রামের কুন্তল রুদ্রপালের ছলে ও কমলগঞ্জ গণমহাবিদ্যালয়ের একাদশ শ্রেণীর ছাত্র ছিল। এলাকাবাসী ও পরিবার সূত্রে জানা গেছে, শনিবার রাত ১০টার দিকে ভারী বৃষ্টিপাতের সময় কৃষ্ণ রুদ্রপালের ওপর বজ্রপাত হয়। পরে কমলগঞ্জ উপজেলা স্বাস্থ্য কমপ্লেক্সে নেওয়া হলে কর্তব্যরত চিকিৎসক তাকে মৃত ঘোষণা করেন।
