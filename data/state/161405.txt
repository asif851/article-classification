
আসন্ন পবিত্র ঈদুল আজহা উপলক্ষে মহাসড়কে যানজট এড়াতে বিভিন্ন পয়েন্টে ১৪টি ওয়াচ টাওয়ার থাকবে। আজ রোববার স্বরাষ্ট্র মন্ত্রণালয়ে আইনশৃঙ্খলা সংক্রান্ত এক সভায় স্বরাষ্ট্রমন্ত্রী আসাদুজ্জামান খান এ কথা জানান।মন্ত্রী বলেন, কোরবানির পশু বেচাকেনায় জাল টাকার লেনদেন ঠেকাতে প্রতিটি হাটে জাল টাকা শনাক্তকরণ মেশিন থাকবে। এ ছাড়া কোনো ধরনের অপ্রীতিকর পরিস্থিতি এড়াতে হাটে সিসি ক্যামেরা বসানো হবে। ঈদের যে সময়টায় রাজধানী খানিকটা ফাঁকা থাকে, তখন পুলিশি টহল বাড়ানো হবে বলেও মন্ত্রী জানান।বৈঠকে সংশ্লিষ্ট মন্ত্রণালয়ের প্রতিনিধি এবং বিভিন্ন আইনশৃঙ্খলা বাহিনীর ঊর্ধ্বতন কর্মকর্তারা উপস্থিত ছিলেন।
