
কুষ্টিয়া জেলা আইনজীবী সমিতির সাধারণ নির্বাচনে ওয়াহিদ-উল-ইসলাম সভাপতি নির্বাচিত হয়েছেন। সাধারণ সম্পাদক হয়েছেন নুরুল ইসলাম দুলাল। গত রোববার ভোট গ্রহণ শেষে রাতে এ ফলাফল ঘোষণা করা হয়। ১৭টি পদের মধ্যে সদস্য পদে আগেই চারজন বিনা প্রতিদ্বন্দ্বিতায় নির্বাচিত হন। নির্বাচনে প্রধান নির্বাচন কমিশনারের দায়িত্ব পালন করেন জ্যেষ্ঠ আইনজীবী আ স ম আখতারুজ্জামান। নির্বাচন কমিশনারের দায়িত্বে ছিলেন আইনজীবী মুহাম্মদ আখতারুজ্জামান ও আমান উল্লাহ। নির্বাচনে ৪৩৭ জন ভোটারের মধ্যে ৩৯৬ জন ভোট দেন। 
