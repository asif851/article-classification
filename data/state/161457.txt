
কক্সবাজার জেলা আইনজীবী সমিতির নির্বাচনে সভাপতি, সাধারণ সম্পাদকসহ ৬টি পদে আওয়ামী লীগ সমর্থিত প্রার্থীরা জয়ী হয়েছেন। বাকি ১১টি পদে জয়ী হয়েছেন বিএনপি-জামায়াত সমর্থিত প্রার্থীরা। গত শনিবার নির্বাচন অনুষ্ঠিত হয়। রাত ১০টার দিকে ফল ঘোষণা করা হয়।প্রধান নির্বাচন কমিশনার এম শাহজাহান বলেন, সুষ্ঠু, শান্তিপূর্ণ ও উৎসবমুখর পরিবেশে নির্বাচন সম্পন্ন হয়েছে। ৬০৫ জন আইনজীবী ভোটাধিকার প্রয়োগ করেন।নির্বাচনে আওয়ামী লীগ সমর্থিত সম্মিলিত আইনজীবী সমন্বয় পরিষদ থেকে সভাপতি পদে মোহাম্মদ ইসহাক ও সাধারণ সম্পাদক পদে জিয়া উদ্দিন আহমদ জয়ী হয়েছেন। এ ছাড়া এই পরিষদ থেকে দুজন সহসভাপতি, সহসাধারণ সম্পাদক (হিসাব) ও একজন সদস্য নির্বাচিত হয়েছেন।অন্য নির্বাচিত ব্যক্তিরা হলেন সহসভাপতি নুরুল আমিন ও মোহাম্মদ জাকারিয়া, সহসাধারণ সম্পাদক মো. রফিকুল ইসলাম, সহসাধারণ সম্পাদক (হিসাব) রাহামত উল্লাহ, পাঠাগার সম্পাদক শামীমুল ইসলাম, আপ্যায়ন ও সাংস্কৃতিক সম্পাদক ছৈয়দ আলম।
