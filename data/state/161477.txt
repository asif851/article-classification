
সিলেটের গোয়াইনঘাট থানার পুলিশকে গাড়ি দান করেছে ফতেহপুর চা-বাগান কর্তৃপক্ষ। গতকাল বৃহস্পতিবার সকালে আনুষ্ঠানিকভাবে বাগান কর্তৃপক্ষ পুলিশ প্রশাসনের কাছে পিকআপ ভ্যান হস্তান্তর করে। সিলেটের জেলা প্রশাসক শহিদুল ইসলাম বাগানে গিয়ে গাড়ির চাবি সিলেটের পুলিশ সুপারের কাছে হস্তান্তর করেন। এ উপলক্ষে ফতেহপুর চা-বাগানের ব্যবস্থাপনা পরিচালক ইয়াসিন উসমানের সভাপতিত্বে অনুষ্ঠানে সিলেটের পুলিশ সুপার নূরে আলম মিনা, লোভাছড়া চা-বাগানের মালিক ব্রিটিশ বংশোদ্ভূত বাংলাদেশি মুক্তিযোদ্ধা জেমস লিও ফারগুসন, গোয়াইনঘাট থানার ভারপ্রাপ্ত কর্মকর্তা (ওসি) মোহাম্মদ আবদুল হাই বিশেষ অতিথি হিসেবে বক্তব্য দেন। 
