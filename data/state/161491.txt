
নারায়ণগঞ্জের সাত খুনের মামলার সাজাপ্রাপ্ত আসামি র‍্যাব সদস্য হাবিবুর রহমানকে গ্রেপ্তার করেছে শরীয়তপুরের নড়িয়া থানার পুলিশ। শুক্রবার দুপুরে বরিশালের হিজলা উপজেলা সদর থেকে তাঁকে গ্রেপ্তার করা হয়।
হাবিবুরের বাড়ি শরীয়তপুরের নড়িয়া উপজেলার কাঞ্চনপাড়া গ্রামে। সাত খুন মামলায় সাত বছরের সাজাপ্রাপ্ত তিনি।
নড়িয়া থানার ভারপ্রাপ্ত কর্মকর্তা (ওসি) ইকরাম আলী মিয়া বলেন, গোপন সংবাদের ভিত্তিতে হাবিবকে হিজলা থেকে গ্রেপ্তার করা হয়েছে। শনিবার তাঁকে আদালতের মাধ্যমে কারাগারে পাঠানো হবে।
