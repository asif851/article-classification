
কক্সবাজারের উখিয়া উপজেলার বিভিন্ন এলাকায় শরণার্থীশিবিরে পাহাড়, টিলা কেটে বসতি স্থাপন করছে মিয়ানমার থেকে পালিয়ে আসা রোহিঙ্গারা। অনেক স্থানে ফসলি জমিতেও যত্রতত্র গড়ে উঠছে ঘর ও দোকানপাট। এতে করে উজাড় হচ্ছে বনভূমি। যত্রতত্র কাটা হচ্ছে গাছ। গবেষকেরা বলছেন, এতে ভারসাম্য হারাতে বসেছে পাহাড়ি এলাকার পরিবেশ। উখিয়া উপজেলায় বেশ কয়েকটি অস্থায়ী শরণার্থীশিবির স্থাপন করা হয়েছে। নতুন করে জমি বরাদ্দও দেওয়া হয়েছে। অনেক রোহিঙ্গা জায়গা পাচ্ছেন, অনেকে পাচ্ছেন না। যারা জায়গা পাচ্ছেন না তাঁদের অনেকেই নিজ উদ্যোগে টিলা কেটে ঘর তৈরি করে নিচ্ছেন। অনেকে ঘর করছেন ধানের খেতে। ছবিগুলো গত সপ্তাহে উখিয়ার বালুখালী এলাকা থেকে তোলা।

