
চট্টগ্রামের বোয়ালখালী উপজেলায় রিজেন্ট টেক্সটাইল মিলে আগুনের ঘটনা ঘটেছে। আজ রোববার ভোরে এই আগুন লাগে।
আগুন লাগার খবর পেয়ে ঘটনাস্থলে যান ফায়ার সার্ভিসের সদস্যরা। ফায়ার সার্ভিসের আটটি ইউনিট তিন ঘণ্টার চেষ্টায় আগুন নেভায়।
ঘটনাস্থলে থাকা ফায়ার সার্ভিসের কর্মকর্তারা বলেন, রিজেন্ট টেক্সটাইল মিলে ভোরে আগুন লাগে। খবর পেয়ে সকাল ছয়টার দিকে আগুন নেভানোর কাজে যোগ দেয় ফায়ার সার্ভিস। ফায়ার সার্ভিসের আটটি ইউনিট আগুন নেভাতে কাজ করে।
আগুন লাগার কারণ তাৎক্ষণিকভাবে জানা যায়নি। ক্ষয়ক্ষতির পরিমাণও নিরূপণ করা হয়নি।
