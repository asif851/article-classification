
ঢাকা বিশ্ববিদ্যালয়ের গণিত ও ফলিত গণিত বিভাগের সেরা দুজন হিন্দুধর্মাবলম্বী শিক্ষার্থীকে এখন থেকে প্রতিবছর একাত্তরের শহীদ ছাত্র রণদা প্রসাদ রায়ের নামে পুরস্কার দেওয়া হবে। আর পুরস্কার প্রবর্তনের জন্য বিশ্ববিদ্যালয়কে ২৪ লাখ ৪৪ হাজার টাকা দিয়েছেন নাম প্রকাশে অনিচ্ছুক এক মুসলমান। গতকাল বিশ্ববিদ্যালয়ের প্রশাসনিক ভবনে উপাচার্যের কার্যালয়ে কোষাধ্যক্ষের কাছে টাকার চেক হস্তান্তর করেন নর্থ সাউথ বিশ্ববিদ্যালয়ের ভারপ্রাপ্ত উপাচার্য গৌর গোবিন্দ গোস্বামী। তিনি জানান, রণদা প্রসাদ রায়ের স্মৃতি রক্ষার জন্য এ পুরস্কার প্রবর্তন করা হচ্ছে। এ ট্রাস্ট ফান্ডের দাতা নাম প্রকাশ করবেন না।
