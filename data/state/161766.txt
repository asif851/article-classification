
মোংলা বন্দর চ্যানেলে ফেয়ারওয়ে বয়া এলাকায় এক হাজার টন কয়লা নিয়ে একটি লাইটার জাহাজ ডুবে গেছে। জাহাজের আরোহী ১২ জনকে উদ্ধার করা হয়েছে।
আজ শুক্রবার ভোরে মোংলা বন্দর থেকে বেশ কিছুটা দূরে ওই জায়গায় এমভি আইসগাতি নামে ওই লাইটার জাহাজটি ডুবে যায়।
জাহাজটির পণ্য খালাসকারী প্রতিষ্ঠান নুরু অ্যান্ড সন্সের স্বত্বাধিকারী এইচ এম দুলালের ভাষ্য, ফেয়ারওয়ে বয়া বন্দর চ্যানেল থেকে জাহাজটি মোংলার দিকে আসছিল। তীব্র স্রোত ও ঢেউয়ে জাহাজটি ডুবে যায়।
এইচ এম দুলাল বলেন, জাহাজে ১২ জন কর্মচারী ও চারজন নিরাপত্তাকর্মী ছিলেন। তাঁদের সবাইকে পাশের আরেকটি লাইটার জাহাজে করে নিয়ে আসা হয়েছে।
বেলা দুইটার দিকে শেষ খবর পাওয়া পর্যন্ত ডুবে যাওয়া লাইটার জাহাজটি উদ্ধার করা যায়নি।
