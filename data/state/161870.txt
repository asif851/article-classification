
পিরোজপুর শহরের সদর রোডে গত বৃহস্পতিবার দিবাগত রাতে সাত দোকানে চুরি হয়েছে। একই রাতে সদর উপজেলা ভূমি কার্যালয়ের তালা ভেঙে ভেতরের কাগজপত্র তছনছ করে দুর্বৃত্তরা। চোরেরা সদর রোডের প্রতাব স্টোর ও গ্যালাক্সি ফার্মা, জেলা পরিষদ মার্কেটের জমাদ্দার টেলিকম, রাব্বি মার্কেটের বাংলালিংক পয়েন্ট, বালিকা বিদ্যালয় সড়কের কামাল মেশিনারিজ, বাইপাস সড়কের খান থাই অ্যালুমিনিয়াম ও রাতুল থাই অ্যালুমিনিয়াম দোকানের টাকা ও মালামাল লুট করে। সদর সার্কেলের সহকারী পুলিশ সুপার মো. কাদের বেগ বলেন, ‘দোকানগুলো পরিদর্শন করে দেখা গেছে কয়েকটি দোকান থেকে কোনো মালামাল নেয়নি চোরের দল। আমরা বিষয়টি তদন্ত করে দেখছি।’ 
