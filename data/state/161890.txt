
কক্সবাজার শহরের শহীদ দৌলত মাঠে (পাবলিক হল) আজ বৃহস্পতিবার থেকে শুরু হচ্ছে সাত দিনব্যাপী বইমেলা। কক্সবাজার জেলা প্রশাসন, বাংলাদেশ জ্ঞান ও সৃজনশীল প্রকাশক সমিতি ও জাতীয় গ্রন্থকেন্দ্রের উদ্যোগে এ মেলার আয়োজন করা হয়েছে। আজ বিকেলে মেলার উদ্বোধন করবেন কথাসাহিত্যিক ইমদাদুল হক মিলন। বইমেলা উদ্যাপন কমিটির সদস্য সচিব তাপস রক্ষিত জানান, মেলায় দেশের অর্ধশতাধিক প্রকাশনা প্রতিষ্ঠান অংশ নেবে। 
