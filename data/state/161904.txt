
সুনামগঞ্জ জেলা আইনজীবী সমিতির বার্ষিক নির্বাচন গতকাল রোববার অনুষ্ঠিত হয়েছে। এতে সভাপতি পদে সৈয়দ শায়েখ আহমদ এবং সাধারণ সম্পাদক পদে মো. আবদুল হক নির্বাচিত হয়েছেন।এ ছাড়া সহসাধারণ সম্পাদক পদে মো. জালাল উদ্দিন আসপিয়া ও মোহাম্মদ পারভেজ আহমদ, কোষাধ্যক্ষ পদে মো. শাহীনুর রহমান নির্বাচিত হয়েছেন। গতকাল সকাল নয়টা থেকে বিকেল চারটা পর্যন্ত সমিতির কার্যালয়েভোট গ্রহণ করা হয়।এর আগে বিনা প্রতিদ্বন্দ্বিতায় সহসভাপতি পদে মো. শফিকুল আলম ও মো. বশির উদ্দিন, সমাজকল্যাণ ও ক্রীড়া সম্পাদক পদে আবদুল মজিদ, সাহিত্য ও সাংস্কৃতিক সম্পাদক পদে সবিতা চক্রবর্তী, পাঠাগার সম্পাদক পদে আবুল বাসার, সদস্য পদে মো. আসাদুল্লাহ সরকার, কাওসার আলী, মল্লিক মো. মঈন উদ্দীন আহমদ, মো. ফরিদ উন নবী ও মোহাম্মদ মানিক নির্বাচিত হন।প্রধান নির্বাচন কমিশনার হিসেবে দায়িত্ব পালন করেন সোনাধন দাস, নির্বাচন কমিশনার ছিলেন মো. শামসুল হক ও মো. শামসুর রহমান।
