
মৌলভীবাজারের কুলাউড়া উপজেলায় গতকাল বৃহস্পতিবার ম্যারাথন দৌড় প্রতিযোগিতা হয়েছে। উপজেলা ক্রীড়া সংস্থা ও বেসরকারি সংস্থা পল্লী উন্নয়ন ফাউন্ডেশন এ প্রতিযোগিতার আয়োজন করে। এতে বিভিন্ন বয়সের ৭৫ জন প্রতিযোগী অংশ নেয়। আয়োজক সূত্র জানায়, বেলা সাড়ে ১০টায় কুলাউড়া-মৌলভীবাজার সড়কে ব্রাহ্মণবাজার এলাকা থেকে দৌড় শুরু হয়। আট কিলোমিটার পথ অতিক্রম করে উপজেলা সদরের ডাকবাংলো এলাকায় স্বাধীনতা সৌধ চত্বরে তা শেষ হয়। এ সময় সড়কের দুই পাশে দাঁড়িয়ে দর্শকেরা তা উপভোগ করেন। জুড়ী (মৌলভীবাজার) প্রতিনিধি|
