
নরসিংদীতে পারিবারিক বিরোধের জেরে ‘ছেলের দায়ের আঘাতে’ আহত মতি মিয়ার (৬০) মৃত্যু হয়েছে। ঢাকা মেডিকেল কলেজ হাসপাতালে চিকিৎসাধীন অবস্থায় গতকাল বুধবার সকালে তিনি মারা যান।১০ অক্টোবরের ওই হামলায় ঘটনাস্থলেই মারা যান মতি মিয়ার স্ত্রী জমিলা খাতুন (৪৮)।পুলিশ ও এলাকাবাসী সূত্র জানায়, মতি মিয়ার বাড়ি সদর উপজেলার শীলমান্দি ইউনিয়নের তুলসীপুর গ্রামে। তাঁর ছেলে শরীফ মিয়া (২৫) দীর্ঘদিন বিদেশে ছিলেন। বিদেশে থাকাকালীন তাঁর পাঠানো টাকায় বাড়িতে ঘর নির্মাণ করেন মতি। তিনি স্থানীয় একটি সমবায় সমিতিতে কোষাধ্যক্ষ পদে চাকরি করতেন। এক বছর আগে তাঁর বিরুদ্ধে সমিতির টাকা আত্মসাতের অভিযোগ ওঠে। একপর্যায়ে সমিতির কর্তাব্যক্তিরা মতির বসতবাড়ি দখল করে নেন। এরপর বাড়ির কাছে একটি ঘর নির্মাণ করে বসবাস শুরু করেন মতি। ঘরবাড়ি হারানোয় বাবার প্রতি ক্ষুব্ধ ছিলেন শরীফ। এরই জের ধরে ১০ অক্টোবর ক্ষুব্ধ ছেলে বাবা–মায়ের ওই হামলা চালায়। পালিয়ে থাকায় শরীফকে এখনো গ্রেপ্তার করা যায়নি।
