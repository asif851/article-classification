
চৈত্র মাস শেষের দিকে। কয়েক দিন পরেই আসছে বৈশাখ। গরম আরও বাড়বে। এই গরমে কিছুটা হলেও স্বস্তি দেবে এই মৌসুমের রসালো সব ফল। সেগুলোর মধ্যে তরমুজ অন্যতম। দেশের বিভিন্ন অঞ্চল থেকে সড়ক ও নৌপথে রাজধানীতে আসছে তরমুজ। এ ফল নদীপথে পুরান ঢাকার ওয়াইজঘাট এলাকা দিয়ে ঢাকায় আসছে। তবে এখন দাম বেশি। ১০০টি তরমুজের গড়পড়তা পাইকারি দাম ৩৫ থেকে ৪০ হাজার টাকা। ওয়াইজঘাটে ৪০ টাকা থেকে শুরু করে ৩০০ টাকা দামের তরমুজ পাওয়া যায়। সাম্প্রতিক ছবি।

