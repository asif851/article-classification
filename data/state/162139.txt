
ঢাকা-টাঙ্গাইল মহাসড়কে ট্রাক ও মাইক্রোবাসের সংঘর্ষে শিশুসহ ছয়জন নিহত হয়েছেন। আজ বৃহস্পতিবার বেলা সাড়ে তিনটার দিকে এ দুর্ঘটনা ঘটে। তাৎক্ষণিকভাবে নিহত লোকজনের পরিচয় পাওয়া যায়নি।
এলেঙ্গা হাইওয়ে পুলিশ ফাঁড়ির সার্জেন্ট জাহাঙ্গীর হোসেন জানান, বগুড়া থেকে ঢাকাগামী একটি মাইক্রোবাস বিকেল সাড়ে তিনটার দিকে টাঙ্গাইল সদর উপজেলার করটিয়া এলাকায় পৌঁছালে বিপরীত দিক থেকে আসা উত্তরবঙ্গগামী ট্রাকের সঙ্গে সংঘর্ষ হয়। এতে ঘটনাস্থলেই শিশুসহ মাইক্রোবাসের পাঁচ যাত্রী ও হাসপাতালে নেওয়ার পর আরও একজন নিহত হন।
এ ঘটনায় গুরুতর আহত তিনজনকে টাঙ্গাইল জেনারেল হাসপাতালে ভর্তি করা হয়েছে।
 
