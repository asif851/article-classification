
ঈদের পরদিন সিরাজগঞ্জের মুলিবাড়িতে দুটি বাসের সংঘর্ষে ১৭ জন নিহত ও অর্ধশতাধিক আহত হওয়ার ঘটনায় সাব্বির পরিবহনের বাসকে দায়ী করেছে তদন্ত কমিটি। তদন্ত প্রতিবেদনে কমিটি বলেছে, বাসটির রুট পারমিট ছিল না। ছিল না ফিটনেসও। ত্রুটিপূর্ণ এই বাসের কারণেই দুর্ঘটনাটি ঘটেছে।তদন্ত শেষে কমিটির প্রধান অতিরিক্ত জেলা প্রশাসক (সার্বিক) আনোয়ার পাশা গতকাল বুধবার বিকেলে প্রতিবেদনটি জেলা প্রশাসকের কাছে জমা দেন। আজ বৃহস্পতিবার সকালে জেলা প্রশাসক বিল্লাল হোসেন বিষয়টি সাংবাদিকদের জানান।জেলা প্রশাসক বলেন, দুর্ঘটনার জন্য দুটি বাসের মধ্যে সাব্বির পরিবহনের বাসকেই দায়ী করেছে পাঁচ সদস্যের তদন্ত কমিটি। কারণ বাসটির কোনো ফিটনেস ছিল না। ২০১২ সালে বাসটির ফিটনেসের মেয়াদ পার হয়েছে। একই সঙ্গে ওই পরিবহনের কোনো রুট পারমিটও ছিল না।কমিটি অবিলম্বে ফিটনেসবিহীন যানবাহন বাতিলের পাশাপাশি মহাসড়কে গতিরোধক ও সড়ক বিভাজক নির্মাণ ও যানবাহনের গতি কমানোসহ ১১টি বিষয়ে সুপারিশ করেছে।গত রোববার সংঘটিত দুর্ঘটনার কারণ সম্পর্কে জানতে জেলা প্রশাসনের পক্ষ থেকে এই তদন্ত কমিটি গঠন করে তিন কার্যদিবসের মধ্যে প্রতিবেদন জমা দিতে বলা হয়েছিল।
আরও জানতে পড়ুন
সিরাজগঞ্জের সড়কে ঝরছে কেন প্রাণ?দুই বাসের সংঘর্ষে নিহতের সংখ্যা বেড়ে ১৭
