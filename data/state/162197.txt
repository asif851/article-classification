
২৩ ফেব্রুয়ারি প্রথম আলোতে ‘ইটিভির চেয়ারম্যান আবদুস সালাম এখনো কারাগারে’ শিরোনামে প্রতিবেদন প্রকাশিত হয়। ওই প্রতিবেদনে আবদুস সালামের আইনজীবী ফাতেমা তুজ জহুরার বক্তব্য নেওয়া হয়। ফাতেমা তুজ জহুরা ইটিভির চেয়ারম্যান আবদুস সালামের আইনজীবী নন মর্মে একটি লিখিত প্রতিবাদ পাঠিয়েছে ইটিভি কর্তৃপক্ষ।এ বিষয়ে আইনজীবী ফাতেমা তুজ জহুরা প্রথম আলোকে বলেন, শুরু থেকে তিনি ক্ষমতাপ্রাপ্ত আইনজীবী হিসেবে মামলা পরিচালনা করে আসছেন। হাইকোর্ট বিভাগে অন্য আইনজীবী মামলা পরিচালনা করেন। তবে অন্য কোনো আইনজীবী দিয়ে মামলা পরিচালনার জন্য তাঁর কাছ থেকে অনাপত্তিপত্র নেওয়া হয়নি।এ ছাড়া প্রতিবাদলিপিতে বলা হয়েছে, জবানবন্দিতে তিনি দায় স্বীকার করেননি।
