
সুনামগঞ্জ জেলার ৯৭ জন মুক্তিযোদ্ধার মেধাবী সন্তানদের গতকাল শনিবার শিক্ষাবৃত্তি দেওয়া হয়েছে। মুক্তিযোদ্ধা ক্যাপ্টেন হেলাল শিক্ষা ট্রাস্টের পক্ষ থেকে এই বৃত্তি দেওয়া হয়। এ উপলক্ষে পৌর শহরের শহীদ মুক্তিযোদ্ধা জগৎজ্যোতি পাঠাগার মিলনায়তনে অনুষ্ঠান করা হয়। সুনামগঞ্জের অতিরিক্ত জেলা প্রশাসক (শিক্ষা ও তথ্যপ্রযুক্তি) আইনুর আক্তার পান্নার সভাপতিত্বে অনুষ্ঠানে বক্তব্য দেন ট্রাস্টের সাধারণ সম্পাদক মুক্তিযোদ্ধা বজলুল মজিদ চৌধুরী, নারী নেত্রী শীলা রায়, জেলা উদীচী শিল্পী গোষ্ঠীর সাধারণ সম্পাদক জাহাঙ্গীর আলম প্রমুখ। অনুষ্ঠানে বিশ্ববিদ্যালয় ও মেডিকেলে শিক্ষারত ৯৭ জনকে ১ লাখ ৩৫ হাজার টাকার বৃত্তি দেওয়া হয়েছে।সুনামগঞ্জ অফিস
