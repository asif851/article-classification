
বাংলাদেশের লেখিকা শাহিন আখতার এবার এবিপি-আনন্দ ঘোষিত সেরা বাঙালি সাহিত্যিকের সম্মান পেয়েছেন।আজ রোববার সন্ধ্যা সাড়ে সাতটার দিকে কলকাতার একটি পাঁচতারা হোটেলে আয়োজিত এক বিশেষ অনুষ্ঠানে শাহিন আখতারের হাতে পুরস্কার তুলে দেন কলকাতার প্রখ্যাত সাহিত্যিক বাণী বসু ও অভিনেতা জিত্।এবিপি-আনন্দ ২০০৫ সাল থেকে সাহিত্য, সংগীত, অভিনয়, চলচ্চিত্র পরিচালনা, জনসেবা, বিজ্ঞান, বাণিজ্য, আবিষ্কার ইত্যাদি ক্ষেত্রে বিশ্বের সেরা বাঙালিদের এই সম্মান দিয়ে আসছে। ২০১৪ সালে সাহিত্যে সেরা বাঙালি সাহিত্যিকের সম্মান পেলেন বাংলাদেশের বিশিষ্ট লেখিকা শাহিন আখতার। সম্মান পাওয়ার খবরে শাহিন আখতার প্রথম আলোকে বলেন, ‘আমি আনন্দিত। মানুষকে নিয়েই তো আমার লেখালেখি। এদের নিয়েই আমার লেখালেখি চালিয়ে যাব।’
