
নোয়াখালীর চাটখিল উপজেলার রামনারায়ণপুর ইউনিয়নের সাঁতের দীঘিরপাড় বাজারে গত মঙ্গলবার দিবাগত রাতে অগ্নিকাণ্ডে বঙ্গবন্ধু সঞ্চৃতি সংসদের কার্যালয় ও সাতটি দোকান পুড়ে গেছে।পুলিশ ও স্থানীয় সূত্র জানায়, মঙ্গলবার দিবাগত রাত সাড়ে তিনটার দিকে সাঁতের দীঘিরপাড় বাজারে স্থানীয় বঙ্গবন্ধু সঞ্চৃতি সংসদে আগুন জ্বলতে দেখা যায়। এরপর মুহূর্তের মধ্যে আগুন আশপাশের দুটি মুদি দোকান, দুটি কনফেকশনারি দোকান ও একটি ওষুধের দোকানসহ সাতটি দোকানে ছড়িয়ে পড়ে।স্থানীয় বাসিন্দা মিজানুর রহমান প্রথম আলোকে বলেন, স্থানীয় জনতা চেষ্টা চালিয়ে আগুন নিয়ন্ত্রণে আনে। কিন্তু ততক্ষণে দোকানগুলো পুড়ে যায়। তিনি জানান, ক্ষতিগ্রস্ত ব্যবসায়ীদের তথ্য অনুযায়ী আগুনে তাঁদের প্রায় ২০ লাখ টাকার ক্ষতি হয়েছে।চাটখিল থানার ওসি ইব্রাহিম খলিল বলেন, বৈদ্যুতিক শর্টসার্কিট থেকে আগুনের সূত্রপাত হয়েছে বলে প্রাথমিকভাবে ধারণা করা হচ্ছে।
