
মুখপাত্র হিসেবে দায়িত্ব পেয়েছেন আওয়ামী লীগের চার নেতা। তাঁরা হলেন দলের যুগ্ম সাধারণ সম্পাদক মাহবুবুল আলম হানিফ, জাহাঙ্গীর কবির নানক, দীপু মনি ও প্রচার সম্পাদক হাছান মাহমুদ। তবে প্রধান মুখপাত্র হিসেবে দায়িত্ব পালন করবেন দলের সাধারণ সম্পাদক ওবায়দুল কাদের নিজেই।
আজ সোমবার ওবায়দুল কাদের প্রথম আলোকে এ তথ্যের সত্যতা নিশ্চিত করেছেন। নতুন চার মুখপাত্র বিভিন্ন বিষয়ে গণমাধ্যমের সঙ্গে কথা বলবেন বলে তিনি জানান।
সড়ক পরিবহন ও সেতুমন্ত্রী ওবায়দুল কাদের বলেন, সব বিষয়ে সাংবাদিকদের সঙ্গে কথা বলা তাঁর পক্ষে সম্ভব হয় না। এ জন্য চারজনকে মুখপাত্র হিসেবে দায়িত্ব দেওয়া হয়েছে।
