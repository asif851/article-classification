
সারা দেশে আগামী শনিবার ৬ মাস থেকে ৫৯ মাস বয়সী দুই কোটি শিশুকে ভিটামিন ‘এ’ ক্যাপসুল খাওয়ানো হবে। আজ বৃহস্পতিবার দুপুরে স্বাস্থ্য মন্ত্রণালয়ের সভাকক্ষে এক সংবাদ সম্মেলনে স্বাস্থ্য প্রতিমন্ত্রী জাহিদ মালেক এ কথা জানান। 
প্রতিমন্ত্রী বলেন, শনিবার সকাল আটটা থেকে বিকেল চারটা পর্যন্ত দেশের ১ লাখ ২০ হাজার স্থায়ী ক্যাম্পসহ ভ্রাম্যমাণ অতিরিক্ত ২০ হাজার কেন্দ্রে ভিটামিন ‘এ’ ক্যাপসুল খাওয়ানো হবে।
