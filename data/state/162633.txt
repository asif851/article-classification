
চট্টগ্রাম নগরের বন্দর থানার দক্ষিণ হালি শহর এলাকায় আজ মঙ্গলবার সকালে পোশাক তৈরির একটি কারখানায় আগুন লেগেছে। এতে হতাহতের কোনো খবর পাওয়া যায়নি।সকাল সাড়ে আটটায় এ প্রতিবেদন লেখা পর্যন্ত ফায়ার সার্ভিসের তিনটি ইউনিটের সাতটি গাড়ি আগুন নেভাতে কাজ করছে।ঘটনাস্থল থেকে ফায়ার সার্ভিস ও সিভিল ডিফেন্সের চট্টগ্রামের উপসহকারী পরিচালক জসিম উদ্দিন প্রথম আলোকে বলেন, ‘সকাল পৌনে আটটার দিকে প্রেসার অ্যাপারেলস নামের ছয়তলা ভবনের ওই কারখানার পঞ্চম ও ষষ্ঠ তলায় আগুন লাগে। সকালে কাজ শুরু হওয়ার আগে এ ঘটনা ঘটে। এখন পর্যন্ত হতাহতের কোনো তথ্য আমাদের কাছে নেই।’প্রাথমিকভাবে আগুন লাগার কারণ জানাতে পারেনি ফায়ার সার্ভিস।
