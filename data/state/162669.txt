
বহু দিন ধরে বহু ক্রোশ দূরে—
বহু ব্যয় করি বহু দেশ ঘুরে—দেখিতে গিয়েছি পর্বতমালা,দেখিতে গিয়েছি সিন্ধু।দেখা হয় নাই চক্ষু মেলিয়াঘর হতে শুধু দুই পা ফেলিয়াএকটি ধানের শীষের উপরেএকটি শিশির বিন্দু।
কবিগুরুর এই অসাধারণ লাইনগুলোর মধ্যে গ্রাম-বাংলার লুকিয়ে থাকা সৌন্দর্য ফুটে ওঠে। এ যেন প্রাকৃতিক এক সাধারণ দৃশ্যের মধ্যে অসাধারণ সৌন্দর্য খুঁজে ফেরা। শীতের সময় কুয়াশামোড়া ভোরের গ্রামকে মনে হয় ধোঁয়ায় ডুবে থাকা গ্রাম। শীত চলে যাওয়ার পরও গ্রামে কুয়াশার এই দৃশ্য অনেক দিন থেকে যায়। মাঠের পর মাঠ সবুজ খেত ফোঁটা ফোঁটা শিশির বিন্দুতে ঢেকে থাকতে দেখা যায়। ভোর হতেই গ্রামের কৃষক, জেলে, শিক্ষার্থীসহ বিভিন্ন শ্রেণি-পেশার মানুষ বেরিয়ে পড়েন তাঁদের কর্মযজ্ঞে। আজ সোমবার বগুড়ার ধুনট, গাবতলী ও শাজাহানপুর উপজেলার বেশ কয়েকটি গ্রাম ঘুরে ভোরের অপরূপ দৃশ্য ধারণ করা হয়েছে প্রথম আলোর ক্যামেরায়।








