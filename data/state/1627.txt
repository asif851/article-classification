
১৮-দলীয় জোটের অবরোধের দ্বিতীয় দিনে আজ রোববার সকালে রাজধানীর তেজগাঁওয়ে অবরোধের সমর্থনে মিছিল করেছেন যুবদলের কর্মীরা।পুলিশ জানায়, ভোর ছয়টার দিকে তেজগাঁও রেলগেটের পূর্বপাশের সড়কে অবরোধের সমর্থনে মিছিল বের করেন যুবদল কর্মীরা। যুবদলের ১০ থেকে ১২ জন কর্মী রেলগেটের সামনে এসে অবরোধের সমর্থনে স্লোগান দেয়। একপর্যায়ে তাঁরা ওই সড়কে টায়ারে আগুন জ্বালিয়ে প্রতিবন্ধকতা সৃষ্টি করেন। এ সময় পুলিশের ধাওয়া খেয়ে বিক্ষোভকারীরা পালিয়ে যায়।পুলিশের বিশেষ শাখার পরিদর্শক সিরাজুল আলম এ ঘটনার সত্যতা নিশ্চিত করেছেন।
