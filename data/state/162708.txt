
ব্রাহ্মণবাড়িয়ার নবীনগর উপজেলা জামায়াতের সেক্রেটারিসহ ছয়জনকে আজ বৃহস্পতিবার গ্রেপ্তার করেছে পুলিশ। তাঁদের বিরুদ্ধে হরতালে গাড়ি ভাঙচুর ও নাশকতার অভিযোগে মামলা রয়েছে।
গ্রেপ্তার হওয়া ছয়জনের মধ্যে নবীনগর উপজেলা জামায়াতের সেক্রেটারি রফিকুল ইসলাম (৩৫) রয়েছেন। অন্যদের পরিচয় তাত্ক্ষণিকভাবে জানা যায়নি।
ব্রাহ্মণবাড়িয়ার অতিরিক্ত পুলিশ সুপার মো. জাহিদুল ইসলাম প্রথম আলো ডটকমকে জামায়াত নেতাকে গ্রেপ্তারের তথ্যের সত্যতা নিশ্চিত করেছেন।
বিএনপির নেতৃত্বাধীন ১৮-দলীয় জোটের ডাকা তৃতীয় দফা অবরোধের ষষ্ঠ দিন চলছে। ব্রাহ্মণবাড়িয়ায় আজ সকাল থেকে ঢাকা-সিলেট ও কুমিল্লা-সিলেট মহাসড়কসহ অভ্যন্তরীণ সড়গুলোতে সিএনজিচালিত অটোরিকশা চলাচল করছে। তবে দূরপাল্লার যান চলাচল করছে না। শহরের প্রধান সড়কে রিকশা ও ইজিবাইক চলছে। এ ছাড়া ট্রেন চলাচলও স্বাভাবিক।
