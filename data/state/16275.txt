
সিরাজগঞ্জের রায়গঞ্জ উপজেলায় পাঠাভ্যাস উন্নয়নে দুই দিনব্যাপী উদ্বুদ্ধকরণ কর্মশালা সম্পন্ন হয়েছে। গতকাল রোববার বেলা ১১টার দিকে উপজেলা পরিষদ মিলনায়তনে আয়োজিত কর্মশালার সমাপনী অনুষ্ঠানে সভাপতিত্ব করেন রায়গঞ্জ উপজেলা নির্বাহী কর্মকর্তা (ইউএনও) ফিরোজ শাহ্। অনুষ্ঠানে বক্তব্য দেন উপজেলা পরিষদের চেয়ারম্যান আয়নুল হক, ভাইস চেয়ারম্যান জাহিদুল ইসলাম ও শিউলি ইয়াসমিন, পাঠাভ্যাস উন্নয়ন কর্মসূচির সমন্বয়কারী পার্থ প্রতিম মজুমদার, উপজেলা মাধ্যমিক শিক্ষা কর্মকর্তা ছাকমান আলী, উপজেলায় বিশ্বসাহিত্য কেন্দ্রের দায়িত্বপ্রাপ্ত প্রতিনিধি জাফর ইকবাল চৌধুরী প্রমুখ। বিশ্বসাহিত্য কেন্দ্র এ কর্মসূচি বাস্তবায়ন করছে। সমাপনী দিনের কর্মশালায় উপজেলার মাধ্যমিক পর্যায়ের ৩৮টি শিক্ষাপ্রতিষ্ঠানের ১৯০ জন অংশগ্রহণ করেন।
