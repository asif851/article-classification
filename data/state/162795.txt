

হজ নিয়ে বিরূপ মন্তব্য করায় ডাক, টেলিযোগাযোগ ও তথ্যপ্রযুক্তিমন্ত্রী আবদুল লতিফ সিদ্দিকীর পদত্যাগ দাবি করেছে বিএনপি।
আজ মঙ্গলবার দলটির ভারপ্রাপ্ত মহাসচিব মির্জা ফখরুল ইসলাম আলমগীর এক বিবৃতিতে এই দাবি জানান।
যুক্তরাষ্ট্রে লতিফ সিদ্দিকীর মন্তব্যে ক্ষোভ, প্রতিবাদ
লতিফ সিদ্দিকীর বক্তব্যের নিন্দা জানিয়ে ফখরুল বলেন, লতিফ সিদ্দিকী হজরত মুহাম্মদ (স.), পবিত্র হজ, পবিত্র মক্কা শরিফ, তাবলিগ জামাত সম্পর্কে যে অসম্মানজনক বক্তব্য রেখেছেন, তা বাংলাদেশসহ গোটা মুসলিম বিশ্বের ধর্মীয় আবেগে চরম আঘাত। ইসলাম ধর্মের প্রতি তাঁর এই বক্তব্য চরম অসম্মানজনক।লতিফ সিদ্দিকীর গ্রেপ্তার দাবি এরশাদের
বিএনপি নেতা মির্জা ফখরুল আরও বলেন, ‘ক্ষমতাসীন নেতা ও মন্ত্রীরা শুধু ধরাকে সরাজ্ঞানই করছেন না, তাঁরা নিজেদের এখতিয়ার ভুলে গেছেন। ফেরাউনের ঔদ্ধত্য তাঁদেরকে প্রেরণা জোগায়। তাই আসন্ন পতনের কোনো শব্দ তাঁদের কানে আসছে না।’লতিফ সিদ্দিকীর সমালোচনায় বিএনপি
বিবৃতিতে ফখরুল অভিযোগ করেন, লতিফ সিদ্দিকী কথাবার্তায় সব সময় সভ্যতার সীমা অতিক্রম করেন।
ফখরুল আরও বলেন, ইসলামের অবশ্যপালনীয় অন্যতম স্তম্ভ হজ। বাংলাদেশসহ বিশ্বের লাখ লাখ মুসলমান আল্লাহর নৈকট্যলাভের জন্য প্রতিবছর হজের সময় পবিত্র মক্কা শরিফে হজ করেন। কেবল বিশ্বের কোটি কোটি মুসলমান নয় এমনকি অন্য ধর্মের চিন্তাশীল মানুষেরাও শেষ নবী হজরত মুহাম্মদ (স.)-কে শ্রেষ্ঠ মানব হিসেবে অভিহিত করেছেন। অথচ মুসলমান নামধারী বর্তমান অবৈধ সরকারের ডাক, টেলিযোগাযোগ ও তথ্যপ্রযুক্তিমন্ত্রী আবদুল লতিফ সিদ্দিকী নবীজী সম্পর্কে যে অপমানজনক কথা বলেছেন, তা কেবল চরম সীমালঙ্ঘনকারীরাই করতে পারে।
