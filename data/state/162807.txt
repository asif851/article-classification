
কিশোর ‘জঙ্গির’ লাশ ঢাকা মেডিকেল কলেজের মর্গে পাঠানো হয়েছে। গতকাল রোববার রাত ১২টার একটু আগে তাঁর লাশ সেখানে পাঠানো হয়।অভিযানের এক দিন পর গতকাল সন্ধ্যায় রাজধানীর আশকোনায় সূর্য ভিলা বাড়ির নিচতলার ‘জঙ্গি আস্তানা’ থেকে উদ্ধার করা হয় আফিফ কাদরীর লাশ। তাঁর হাতে একটি পিস্তল ছিল।ঢাকা মেডিকেল কলেজ হাসপাতালের ফরেনসিকের বিভাগীয় প্রধান সোহেল মাহমুদ সকালের দিকে জানান, দুপুরের পর আফিফ কাদরীর লাশের ময়নাতদন্ত করা হবে।গত শুক্রবার মধ্যরাত থেকে আশকোনার পূর্বপাড়ার সূর্য ভিলায় জঙ্গিবিরোধী অভিযান চালায় পুলিশ। গত শনিবার বিকেলে স্বরাষ্ট্রমন্ত্রী আনুষ্ঠানিকভাবে অভিযানের সমাপ্তি ঘোষণা করেন। গতকাল সেখানে অস্ত্র, বিস্ফোরক দ্রব্য ও গ্রেনেড উদ্ধারের কার্যক্রম চালায় পুলিশ।
আফিফ কাদরী আজিমপুরে আইনশৃঙ্খলা রক্ষাকারী বাহিনীর অভিযানে নিহত জঙ্গি তানভীর কাদরীর যমজ দুই ছেলের একজন। গ্রেপ্তার হওয়া স্ত্রী ও ছেলে জিজ্ঞাসাবাদে জানিয়েছিলেন, মুসাই আফিফকে কথিত হিজরতে নিয়ে গিয়েছিলেন। আফিফকে তাঁরা আদর নামে চিনতেন। লক্ষণ দেখে বোঝা গেছে, আদর শেষ মুহূর্ত পর্যন্ত প্রতিবাদ করেছে। তার হাতে যে পিস্তল ছিল, সেটি দিয়েও সে আত্মহত্যা করে থাকতে পারে বা পুলিশের প্রতিবাদের কারণেও ঘটনার সময় নিহত হয়ে থাকতে পারে। ময়নাতদন্ত শেষে বিষয়টি জানা যাবে।
আরও পড়ুন:সেই বাসায় মিলল তাজা ১৯টি গ্রেনেড
