
চাঁদপুরের শাহরাস্তি পৌরসভা নির্বাচনে গত দুই দিনে ৬০ জন সম্ভাব্য প্রার্থী মনোনয়নপত্র সংগ্রহ করেছেন। এঁদের মধ্যে মেয়র পদে ৭ জন, কাউন্সিলর পদে ৪৩ জন ও সংরক্ষিত কাউন্সিলর পদে ১০ জন প্রার্থী মনোনয়নপত্র সংগ্রহ করেছেন। উপজেলা নির্বাচন কার্যালয় সূত্রে এ তথ্য জানা গেছে।মেয়র পদে মনোনয়নপত্র সংগ্রহকারীরা হলেন উপজেলা আওয়ামী লীগের সাবেক সাধারণ সম্পাদক মোশারফ হোসেন পাটওয়ারী, উপজেলা উন্নয়ন সমন্বয় কমিটির আহ্বায়ক ও জেলা আওয়ামী লীগের সদস্য আবদুল লতিফ, উপজেলা আওয়ামী লীগের নেতা আবদুল্লাহ আল মামুন, আওয়ামী লীগের নেতা নিয়ামুল করিম পিন্টু, উপজেলা আওয়ামী লীগের সদস্য মাহবুব আলম চৌধুরী, উপজেলা বিএনপির যুগ্ম আহ্বায়ক ও বর্তমান মেয়র মোস্তফা কামাল এবং পৌর বিএনপির সহসভাপতি ফারুক হোসেন মিয়াজী। এ ড়া ১২টি ওয়ার্ডে সাধারণ কাউন্সিলর পদে ৪৩ জন ও সংরক্ষিত কাউন্সিলর পদে ১০ জন প্রার্থী মনোনয়নপত্র সংগ্রহ করেছেন।
