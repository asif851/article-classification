
শেরপুর সদর উপজেলায় জমি নিয়ে বিরোধের জের ধরে শ্যালক ও তাঁর সহযোগীদের বিরুদ্ধে ভগ্নিপতিকে হত্যার অভিযোগ পাওয়া গেছে। গতকাল বৃহস্পতিবার পশ্চিম দড়িপাড়া গ্রামে এ ঘটনা ঘটে।নিহত ব্যক্তির নাম মো. আবদুল হাই (৫৫)। তাঁর শ্যালকের নাম আশরাফ আলী। তাঁদের বাড়ি পশ্চিম দড়িপাড়া গ্রামে। ঘটনার পর আশরাফ আলী ও তাঁর সহযোগীরা গা-ঢাকা দিয়েছেন।থানা-পুলিশ সূত্রে জানা যায়, উত্তরাধিকার সূত্রে পাওনা জমি নিয়ে দীর্ঘদিন ধরে আবদুল হাইয়ের সঙ্গে আশরাফ আলীর বিরোধ চলছিল। এর জের ধরে গতকাল সকাল আটটার দিকে আশরাফ আলী ও তাঁর সহযোগীরা বিরোধপূর্ণ জমি দখল করতে যান। এ সময় আবদুল হাই ও তাঁর ছেলের সঙ্গে আশরাফ আলীর বাগ্বিতণ্ডা শুরু হয়। একপর্যায়ে আশরাফ আলী ও তাঁর সহযোগীদের ধারালো অস্ত্রের আঘাতে আবদুল হাই ঘটনাস্থলেই নিহত হন। পরে পুলিশ গিয়ে লাশ উদ্ধার করে।সদর থানার ওসি নজরুল ইসলাম বলেন, মামলার হবে।
 
