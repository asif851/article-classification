
দলীয় শৃঙ্খলাভঙ্গের দায়ে ফরিদপুর চরভদ্রাসন উপজেলার চর হরিরামপুর ইউনিয়ন বিএনপির সভাপতি মো. জুলহাস শিকদারকে বহিষ্কার করা হয়েছে। গত বুধবার বিকেলে উপজেলা বিএনপি কার্যালয়ে এক সভায় এ তথ্য জানান উপজেলা বিএনপির সাধারণ সম্পাদক মো. কুদ্দুস আলী। তিনি বলেন, দলীয় সিদ্ধান্ত অনুযায়ী ৮ সেপ্টেম্বর জুলহাস শিকদারকে প্রাথমিক সদস্যপদসহ দলীয় সব পদ থেকে বহিষ্কার করা হয়েছে। তবে জুলহাস বলেন, তিনি নিজেই দল থেকে বেরিয়ে এসেছেন।
