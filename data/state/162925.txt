
মাদারীপুরে একটি ইটভাটার সাজানো ইট মাথার ওপর পড়ে কিশোরের মৃত্যু হয়েছে। আজ শুক্রবার দুপুরে সদর উপজেলার পাঁচখোলা এলাকায় এ ঘটনা ঘটে।মৃত ওই কিশোরের নাম পারভেজ সরদার (১৫)। সে পাইকগাছার আবদুল আলীর ছেলে। ইটভাটায় সে শ্রমিকের কাজ করত।মাদারীপুর সদর মডেল থানার ভারপ্রাপ্ত কর্মকরর্তা (ওসি) মো. কামরুল ইসলাম প্রথম আলোকে বলেন, দুপুরে পাঁচখোলা এলাকার আবদুর রশিদ গৌড়ার ইটভাটায় কাজ করছিল পারভেজ। এ সময় আকস্মিকভাবে ইটভাটায় সাজানো কিছু ইট তাঁর মাথার ওপর পড়ে যায়। গুরুতর আহত অবস্থায় উদ্ধার করে মাদারীপুর সদর হাসপাতালে নেওয়া হলে কর্তব্যরত চিকিৎসক তাঁকে মৃত ঘোষণা করেন।
