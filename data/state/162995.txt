
কুমিরা থেকে সন্দ্বীপ  যাওয়ার পথে গত বৃহস্পতিবার সকাল সাড়ে ১০টায় ট্রলার দুর্ঘটনায় যাত্রী নিখোঁজের ঘটনায় ঘাট ইজারাদারসহ পাঁচজনকে আসামি করে সন্দ্বীপ থানায় একটি মামলা দায়ের করা হয়েছে।
গত শুক্রবার সন্ধ্যায় এ মামলাটি দায়ের করেন নিখোঁজ জাহেদ চৌধুরীর ভাই আলমগীর চৌধুরী।
সন্দ্বীপ থানার ভারপ্রাপ্ত কর্মকর্তা গিয়াস উদ্দীন বলেন, গত শুক্রবার সন্ধ্যায় নিখোঁজ জাহেদের ভাই বাদী হয়ে ঘাট ইজারাদার এম এ কাশেম, ঘাট ব্যবস্থাপক ও ট্রলারের সারেংসহ পাঁচজনকে আসামি করে একটি মামলা দায়ের করেন। তিনি আরও বলেন, নিখোঁজ ছয়জনের মধ্যে চারজনকে বিভিন্নভাবে উদ্ধার করা হলেও শামছুল আলম ও জাহেদ চৌধুরী এখনো নিখোঁজ রয়েছেন। নিখোঁজ যাত্রীর সংখ্যা আরও বেশি হতে পারে।
