
রাজধানীর সায়েদাবাদ এলাকা থেকে জাল পাসপোর্ট, ভিসা, বিমানের টিকিট তৈরির সরঞ্জামসহ তিন প্রতারককে গ্রেপ্তারের তথ্য জানিয়েছে র‍্যাব।
আজ সোমবার সকালে র‍্যাপিড অ্যাকশন ব্যাটালিয়নের (র‍্যাব) পক্ষ থেকে গণমাধ্যমে পাঠানো মোবাইল ফোনের খুদে বার্তায় এই তথ্য জানানো হয়।
খুদে বার্তায় বলা হয়, র‍্যাব-১০ ওই তিন ব্যক্তিকে গ্রেপ্তার করে। তারা প্রতারক। তাদের কাছ থেকে বিপুল পরিমাণ জাল পাসপোর্ট, ভিসা ও বিমানের টিকিট উদ্ধার করা হয়েছে।
ঘটনার বিষয়ে বিস্তারিত তথ্য জানায়নি র‍্যাব। গ্রেপ্তার হওয়া ব্যক্তিদের নাম-পরিচয়ও জানানো হয়নি।
বিস্তারিত তথ্য জানাতে আজ সাংবাদিকদের ব্রিফ করবে র‍্যাব।
