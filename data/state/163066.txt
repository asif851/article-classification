
সাতক্ষীরার সদর উপজেলায় ভারতে পাচারকালে গতকাল সোমবার ৮৩টি চামড়া উদ্ধার করেছে বর্ডার গার্ড বাংলাদেশের (বিজিবি) সদস্যরা। এর মধ্যে ২৮টি গরুর ও ৫৫টি ছাগলের চামড়া রয়েছে।বিজিবির ৩৮ ব্যাটালিয়নের আওতাধীন তলুইগাছা বিওপির নায়েক সুবেদার আবদুর রব জানান, সদর উপজেলার তলুইগাছা সীমান্ত দিয়ে চামড়ার বড় একটি চালান ভারতে পাচার করা হচ্ছে—এমন খবর পান তাঁরা। পরে দুপুর ১২টার দিকে বিজিবির সদস্যরা সেখানে অভিযান চালান। এরপর তলুইগাছা সীমান্তের ভবানীপুর পাকা সড়কের ওপর থেকে ওই ৮৩টি চামড়া উদ্ধার করা হয়। উদ্ধার করা এসব চামড়ার আনুমানিক দাম ১ লাখ ৫৫ হাজার টাকা।
