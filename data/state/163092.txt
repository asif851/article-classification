
বঙ্গবন্ধু শেখ মুজিবুর রহমানকে নিয়ে কটূক্তি, মানহানিকর বক্তব্য প্রদান ও ইতিহাস বিকৃত করার অভিযোগে বিএনপির সিনিয়র ভাইস চেয়ারম্যান তারেক রহমানের বিরুদ্ধে রাজশাহীতে আজ বুধবার মামলা হয়েছে।
রাজশাহী বিশ্ববিদ্যালয় শাখা ছাত্রলীগের সভাপতি মিজানুর রহমান রাজশাহী মুখ্য মহানগর হাকিম (ক অঞ্চল) আদালতে মামলাটি করেন।
আদালতে করা অভিযোগে বলা হয়, তারেক রহমান বাংলাদেশের স্থপতি বঙ্গবন্ধু শেখ মুজিবুর রহমানের নামে পূর্বপরিকল্পিত ও উদ্দেশ্যপ্রণোদিতভাবে কুরুচিপূর্ণ ও ইতিহাস বিকৃত করে বক্তব্য রেখেছেন।বিচারক জয়ন্তী রাণী দাস আগামী ১২ ফেব্রুয়ারি তারেক রহমানকে সশরীরে আদালতে হাজির হতে সমন জারি করেন।
১৬ ডিসেম্বর পূর্ব লন্ডনে একটি অনুষ্ঠানে যুক্তরাজ্য বিএনপি আয়োজিত বিজয় দিবসের আলোচনা সভায় বঙ্গবন্ধু শেখ মুজিবুর রহমানকে নিয়ে ‘আপত্তিকর’ কথা বলেন তারেক রহমান।
আরও জানতে পড়ুনবঙ্গবন্ধুকে ‘রাজাকার’ বললেন তারেক>
