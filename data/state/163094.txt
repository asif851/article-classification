
খুলনা অঞ্চলে বিষমুক্ত শাকসবজি ও ফলমূল উৎপাদনে আমাদের সম্মিলিতভাবে চেষ্টা চালিয়ে যেতে হবে। সততার সঙ্গে পণ্যের গুণগত মান রক্ষা করা আমাদের সবার দায়িত্ব। বিশ্ব মান দিবস-১৫ উপলক্ষে গতকাল বুধবার দুপুরে বাংলাদেশ স্ট্যান্ডার্ডস অ্যান্ড টেস্টিং ইনস্টিটিউশন (বিএসটিআই) খুলনার খালিশপুর আঞ্চলিক কার্যালয়ের সম্মেলন কক্ষে আয়োজিত এক আলোচনা সভায় বিভাগীয় কমিশনার আবদুস সামাদ এসব কথা বলেন। এ বছর দিবসটির প্রতিপাদ্য বিষয় ‘বিশ্বব্যাপী সর্বজনীন ভাষা-মান’। 
