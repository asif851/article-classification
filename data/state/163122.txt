
কুষ্টিয়ার দৌলতপুরের ভেড়ামারা গ্রামে অনুষ্ঠিত রওশন সাধুর দিব্যধামে দুই দিনব্যাপী সাধুসঙ্গ গতকাল রোববার বিকেলে শেষ হয়। দিব্যধামের ২৮তম সাধুসঙ্গে ‘সত্য সু-পথ চিনতে আর অজানাকে জানতে’ দেশের বিভিন্ন প্রান্ত থেকে সাধু, গুরু ও লালনভক্ত ব্যক্তিরা যোগ দেন। সেখানে ফকির লালন সাঁইয়ের বিভিন্ন জ্ঞানসমৃদ্ধ বাণী পরিবেশন করেন সাধুরা। ফকির নহির শাহ গান পরিবেশনসহ সাঁইজির বাণী বিশ্লেষণ করে শোনান। গত বৃহস্পতিবার সন্ধ্যায় এ সাধুসঙ্গ শুরু হয়। 
