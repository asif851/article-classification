
লক্ষ্মীপুরের কমলনগর উপজেলার করইতলা-রহিমগঞ্জ সড়কের চরপাগলা এলাকায় মোটরসাইকেলের ধাক্কায় বাইসাইকেল আরোহী এক ব্যক্তি নিহত হয়েছেন। নিহত ব্যক্তির নাম মো. ইউছুফ (১৬)। তিনি স্থানীয় ইটভাটার শ্রমিক ছিলেন। আজ মঙ্গলবার রাত সাড়ে আটটার দিকে এ দুর্ঘটনা ঘটে।
ইউছুফ তোরাবগঞ্জ ইউনিয়নের চরপাগলা এলাকার আমির হোসেনের ছেলে।তোরাবগঞ্জ ইউনিয়ন পরিষদের (ইউপি) চেয়ারম্যান ফয়সল আহম্মেদ জানান, ইউসুফ বাইসাইকেল চালিয়ে বাড়ি থেকে করইতলা বাজারে যাচ্ছিলেন। পথে বিপরীত দিক থেকে আসা দ্রুতগামী একটি মোটরসাইকেলের ধাক্কায় তিনি ঘটনাস্থলেই নিহত হন।
