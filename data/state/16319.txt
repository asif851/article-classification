
যৌতুকের দাবিতে স্ত্রী নির্যাতনের মামলায় চট্টগ্রামে রাজীব বড়ুয়া নামের এক ব্যক্তিকে তিন বছর সশ্রম কারাদণ্ড দিয়েছেন আদালত। একই সঙ্গে আসামিকে ৩০ হাজার টাকা অর্থদণ্ড দেওয়া হয়েছে।গতকাল চট্টগ্রাম নারী ও শিশু নির্যাতন দমন ট্রাইব্যুনাল-২-এর বিচারক মো. জাকির হোসেন এ রায় দেন। রাজীব বড়ুয়া চট্টগ্রাম রাউজানের ১০ নম্বর পূর্ব গুজরার মহেন্দ্রলাল বড়ুয়ার ছেলে। মামলায় রাষ্ট্রপক্ষের কৌঁসুলি এম এ নাসের চৌধুরী জানান, নির্যাতনকারী স্বামী রাজীব বড়ুয়া পলাতক রয়েছেন।
