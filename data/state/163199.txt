
বিএনপির স্থায়ী কমিটির বৈঠক শেষ হয়েছে। তবে বৈঠকের আলোচ্য বিষয় নিয়ে দলের স্থায়ী কমিটির কোনো নেতা সাংবাদিকদের সঙ্গে কথা বলেননি। তাদের মুঠোফোনও বন্ধ পাওয়া গেছে।
আজ বৃহস্পতিবার রাত সাড়ে আটটার দিকে বিএনপি চেয়ারপারসনের গুলশান কার্যালয়ে এ বৈঠক শুরু হয়। বৈঠক শেষ হয় রাত সাড়ে ১১টার দিকে। বিরোধীদলীয় নেতা খালেদা জিয়া বৈঠকে সভাপতিত্ব করেন।
দলের পরবর্তী কর্মসূচি ও সার্বিক রাজনৈতিক পরিস্থিতি নিয়ে বৈঠকে আলোচনা হয়েছে বলে সূত্রে জানা গেছে। তবে বৈঠকের আলোচ্য বিষয় পরে জানানো হতে পারে বলে বৈঠকের একটি সূত্র জানিয়েছে।
