
ফরমালিন নিয়ন্ত্রণ আইন গত ৫ এপ্রিল থেকে কার্যকর করা হয়েছে। গত রোববার বাণিজ্য মন্ত্রণালয় এ সংক্রান্ত গেজেট প্রকাশ করেছে। আইনে উল্লেখ করা হয়েছে, ‘কোন ব্যক্তি লাইসেন্স ব্যাতীত ফরমালিন আমদানি, উৎপাদন, পরিবহন, মজুদ, বিক্রয়, ব্যবহার করিতে বা দখলে রাখিতে পারিবেন না।’ আইনে আরও উল্লেখ করা হয়, ‘কোন ব্যক্তি যদি লাইসেন্স ব্যাতীত ফরমালিন আমদানি, উৎপাদন, বা মজুদ করেন, তাহা হইলে উক্ত ব্যক্তির উক্ত কার্য হইবে একটি অপরাধ, এবং তজ্জন্য তিনি অনধিক যাবজ্জীবন কারাদণ্ডে এবং ইহার অতিরিক্ত অনধিক ২০ (বিশ) লক্ষ টাকা অর্থদণ্ডে, তবে ৫ (পাঁচ) লক্ষ টাকার নিম্নে নহে, দণ্ডিত হইবেন।’ 
