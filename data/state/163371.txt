
জামালপুরের সরিষাবাড়ী উপজেলায় ট্রাক ও নছিমনের মুখোমুখি সংঘর্ষে নছিমনের যাত্রী গরু ব্যবসায়ী আবদুস সালাম ঘটনাস্থলেই নিহত হয়েছেন। দুর্ঘটনায় নছিমনের চালকসহ তিনজন গুরুতর আহত হয়েছেন। পোগলদিঘা ইউনিয়নের গেন্দারপাড়া আমতলা এলাকায় গত সোমবার রাত ১০টায় এ দুর্ঘটনা ঘটে।সরিষাবাড়ী থানার ভারপ্রাপ্ত কর্মকর্তা (ওসি) মো. বিল্লাল উদ্দিন বলেন, নিহত ব্যবসায়ীর লাশ তাঁর পরিবারের লোকজন নিয়ে গেছেন। থানায় কোনো মামলা হয়নি।
