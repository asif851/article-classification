
গাজীপুরের কাশিমপুরের ঢাকা কেন্দ্রীয় কারাগার-২-এর খুনের মামলার কয়েদি আলমগীর ব্যাপারী (৫৬) গতকাল শনিবার সকালে মারা গেছেন। তিনি ফরিদপুরের নগরকান্দা উপজেলার গজগাঁও এলাকার আবদুল হাকিম ব্যাপারীর ছেলে। কারা সূত্র জানায়, আলমগীর হঠাৎ বুকে ব্যথা অনুভব করলে তাঁকে কারা হাসপাতালে পাঠানো হয়। সেখানে অবস্থার অবনতি হলে পাঠানো হয় গাজীপুর শহীদ তাজউদ্দীন আহমদ মেডিকেল কলেজ হাসপাতালে। সেখানে সকাল আটটার দিকে কর্তব্যরত চিকিৎসক তাঁকে মৃত ঘোষণা করেন। আলমগীরকে গত বছরের ১৬ অক্টোবর মুন্সিগঞ্জে একটি হত্যা মামলায় কাশিমপুর কারাগারে আনা হয়। তিনি ওই মামলায় ৩০ বছরের সাজাপ্রাপ্ত কয়েদি ছিলেন।
