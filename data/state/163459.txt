
এবারের এসএসসি পরীক্ষায় নীলফামারীর সৈয়দপুর উপজেলার ২৯টি মাধ্যমিক বিদ্যালয়ের মধ্যে ১৩টি থেকে জিপিএ-৫ পেয়েছে ৩৮৬ জন পরীক্ষার্থী। এদের মধ্যে বিজ্ঞান বিভাগে ৩৬৩ জন, ব্যবসায় শিক্ষায় ২২ জন এবং মানবিকে একজন পরীক্ষার্থী জিপিএ-৫ পেয়েছে।উপজেলার ১৩টি শিক্ষাপ্রতিষ্ঠানের মধ্যে সর্বোচ্চ জিপিএ-৫ পেয়েছে সৈয়দপুর ক্যান্টনমেন্ট পাবলিক স্কুল অ্যান্ড কলেজ থেকে। এ প্রতিষ্ঠানটি থেকে দুই বিভাগের ১৭৫ জন পরীক্ষার্থীর মধ্যে জিপিএ-৫ পেয়েছে ১১২ জন। সৈয়দপুর সরকারি কারিগরি মহাবিদ্যালয়ের বিজ্ঞান বিভাগের ১১৭ জনের মধ্যে জিপিএ-৫ পেয়েছে ১০১ জন পরীক্ষার্থী। জিপিএ-৫ প্রাপ্তির দিকে থেকে উপজেলায় এ শিক্ষাপ্রতিষ্ঠানটি দ্বিতীয় অবস্থানে রয়েছে। তিন বিভাগের ৮৭ জন জিপিএ-৫ পেয়ে তৃতীয় অবস্থানে রয়েছে লায়ন্স স্কুল অ্যান্ড কলেজ। এ প্রতিষ্ঠান থেকে ২৫০ জন পরীক্ষার্থী পরীক্ষায় অংশ নেয়।সানফ্লাওয়ার স্কুল অ্যান্ড কলেজ থেকে দুই বিভাগে জিপিএ-৫ পেয়েছে ৩০ জন। তাদের মধ্যে বিজ্ঞানে ২৬ জন ও ব্যবসায় শিক্ষায় দুজন। এ প্রতিষ্ঠানটির তিন বিভাগে পরীক্ষার্থীর সংখ্যা ছিল ১৩১ জন।আল-ফারুক একাডেমি থেকে জিপিএ-৫ পেয়েছে ২৪ জন। এর মধ্যে বিজ্ঞানে ২২ জন ও ব্যবসায় শিক্ষায় ২ জন। মোট পরীক্ষার্থী ছিল ১৭২ জন।লক্ষণপুর স্কুল অ্যান্ড কলেজ থেকে বিজ্ঞান বিভাগে জিপিএ-৫ পেয়েছে ১১ জন। প্রতিষ্ঠানটির দুই বিভাগে মোট পরীক্ষার্থী ছিল ২০১ জন।এ ছাড়া সৈয়দপুর আদর্শ বালিকা বিদ্যালয় ও কলেজ থেকে বিজ্ঞানে পাঁচজন ও ব্যবসায় শিক্ষায় দুজন, সৈয়দপুর পাইলট বালিকা বিদ্যালয় ও কলেজ থেকে বিজ্ঞানে চারজন ও ব্যবসায় শিক্ষায় একজন, সৈয়দপুর পাইলট উচ্চবিদ্যালয় থেকেবিজ্ঞানে দুজন এবং চওড়া উচ্চবিদ্যালয়, বঙ্গবন্ধু উচ্চবিদ্যালয়, তুলশীরাম বালিকা উচ্চবিদ্যালয়, বাঙ্গালীপুর উচ্চবিদ্যালয়, কয়া-গোলাহাট স্কুল অ্যান্ড কলেজ ও খালিশা উচ্চবিদ্যালয় ও কলেজ থেকে একজন করে শিক্ষার্থী জিপিএ-৫ পেয়েছে।
