
গাজীপুর সিটি করপোরেশনের কোনাবাড়ীতে বিদ্যুৎস্পৃষ্ট হয়ে এক নারীর (৩২) মৃত্যু হয়েছে। জয়দেবপুর থানাধীন কোনাবাড়ী পুলিশ ক্যাম্পের ইনচার্জ মো. মোবারক হোসেন বলেন, রোববার রাত ১০টার দিকে কোনাবাড়ী এলাকায় ঢাকা-টাঙ্গাইল মহাসড়কের পাশ দিয়ে ওই নারী হেঁটে যাচ্ছিলেন। একপর্যায়ে বিকট শব্দে ট্রান্সফরমার থেকে বিদ্যুতের তার ছিঁড়ে মাটিতে পড়ে। এ সময় বিদ্যুৎস্পৃষ্ট হয়ে ঘটনাস্থলেই মারা যান ওই নারী। লাশ গাজীপুর শহীদ তাজউদ্দীন আহমদ মেডিকেল কলেজ হাসপাতালের মর্গে পাঠানো হয়েছে। নিহত ব্যক্তির পরিচয় জানা যায়নি।
