
নারায়ণগঞ্জের সুগন্ধা বেকারি নামে একটি প্রতিষ্ঠানকে ৫০ হাজার টাকা জরিমানা করেছেন ভ্রাম্যমাণ আদালত। গতকাল রোববার শহরের গলাচিপা রেললাইন এলাকায় অবস্থিত ওই প্রতিষ্ঠানটির বেকারিতে অভিযান চালিয়ে পচা ও পোকা বেগুন দিয়ে বেগুনি তৈরি ও অস্বাস্থ্যকর পরিবেশে লাচ্ছা সেমাই তৈরি হচ্ছে দেখতে পান ভ্রাম্যমাণ আদালত। পরে ওই প্রতিষ্ঠানের মালিককে ওই জরিমানা করেন জেলা প্রশাসনের নির্বাহী ম্যাজিস্ট্রেট হোসনে আরা বেগম। এ ছাড়া শহরের বিবি রোডে সুগন্ধার ‘সুগন্ধা প্লাস’ নামে একটি রেস্তোরাঁ রয়েছে। শহরের বিভিন্ন স্পটে রয়েছে এ প্রতিষ্ঠানের আরও চারটি বিক্রয় প্রতিষ্ঠান। ওই সব বিক্রয় প্রতিষ্ঠানে সুগন্ধার বেকারি আইটেম বিক্রি করা হয়। হোসনে আরা বেগম ঘটনার সত্যতা নিশ্চিত করেছেন। নারায়ণগঞ্জ প্রতিনিধি|
