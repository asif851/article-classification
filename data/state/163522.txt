
রাজধানীর কেরানীগঞ্জে বুড়িগঙ্গা নদী থেকে এক ব্যক্তির লাশের টুকরো উদ্ধার করা হয়েছে। গতকাল শুক্রবার রাতে নদীতে ভাসমান একটি বস্তা থেকে লাশের টুকরোগুলো পাওয়া যায়।
কেরানীগঞ্জ মডেল থানার উপপরিদর্শক মনসুর আলী বলেন, সন্ধ্যা সাতটার দিকে খোলামোড়া গাজিরঘাট এলাকায় নদীতে একটি বস্তা ভাসতে দেখে পুলিশকে খবর দেওয়া হয়। পরে পুলিশ গিয়ে বস্তাটি উদ্ধার করে। বস্তা খুলে এর ভেতর পলিথিনে মোড়ানো অবস্থায় এক ব্যক্তির দুই পা ও দুই হাত পাওয়া যায়।
মনসুর আলী জানান, লাশের টুকরোগুলো স্যার সলিমুল্লাহ মেডিকেল কলেজ হাসপাতালের মর্গে পাঠানো হয়েছে।
 
