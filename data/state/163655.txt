
চট্টগ্রামে ৩২ হাজার ইয়াবা বড়িসহ দুজনকে গ্রেপ্তার করেছে র্যা ব। গত বৃহস্পতিবার রাতে নগরের পাঁচলাইশ শুলকবহর এলাকায় অভিযান চালিয়ে তাঁদের গ্রেপ্তার করা হয়।এই দুজন হলেন কক্সবাজার রামুর সৈয়দ আকবর (৪০) ও লোহাগাড়ার নুরুল আবছার (৩০)। র্যা ব-৭ চট্টগ্রামের সহকারী পরিচালক শাহেদা সুলতানা জানান, গোপন সংবাদের ভিত্তিতে পাঁচলাইশ শুলকবহর লালপুকুরপাড় এলাকায় একটি বাসায় অভিযান চালিয়ে চার হাজার ইয়াবা বড়িসহ দুজনকে গ্রেপ্তার করা হয়। পরে তাঁদের স্বীকারোক্তি অনুযায়ী একই এলাকার আরেকটি বাসায় অভিযান চালিয়ে উদ্ধার করা হয় আরও ২৮ হাজার ইয়াবা বড়ি।
