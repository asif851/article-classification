
৫১ হাজার টাকার জাল নোটসহ রাঙামাটিতে মোতালেব ও কাউছার নামের দুই ব্যক্তিকে গতকাল রোববার আটক করা হয়েছে। ইসলামী ব্যাংক রাঙামাটি শাখা থেকে ওই দুজনকে আটক করা হয়। পুলিশ জানায়, মোতালেব ও কাউছার প্রায় দুই লাখ টাকা ইসলামী ব্যাংক রাঙামাটি শাখায় জমা দেয়। এ সময় কর্তৃক্ষের সন্দেহ হলে কর্মকর্তা-কর্মচারীরা কয়েকবার পরীক্ষা করার পর বেশ কিছু জাল টাকা শনাক্ত হয়। বিষয়টি থানায় জানানো হলে পুলিশ এসে তাদের আটক করে। কোতোয়ালি থানার ভারপ্রাপ্ত কর্মকর্তা (ওসি) আবদুর রশীদ ঘটনার সত্যতা নিশ্চিত করেছেন। 
