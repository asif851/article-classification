
নারায়ণগঞ্জ হাইস্কুল অ্যান্ড কলেজে হয়ে গেল দিনব্যাপী পিঠা মেলা ও বসন্তবরণ উৎসব। একই সঙ্গে বিদ্যালয়ের তিনতলা ভবনের ভিত্তিপ্রস্তরও স্থাপন করা হয়। গতকাল রোববার সকালে প্রধান অতিথি হিসেবে পিঠা মেলার উদ্বোধন করেন নারায়ণগঞ্জ-৫ (শহর-বন্দর) আসনের সাংসদ সেলিম ওসমান। বিশেষ অতিথি হিসেবে ছিলেন জেলা প্রশাসক আনিছুর রহমান মিঞা। বিদ্যালয় পরিচালনা কমিটির সভাপতি কাশেম জামালের সভাপতিত্বে এ সময় বক্তব্য দেন বিকেএমইএর সাবেক সিনিয়র সহসভাপতি মোহাম্মদ হাতেম, বিদ্যালয় পরিচালনা কমিটির সদস্য সাংবাদিক আবদুস সালাম প্রমুখ। 
