
দেড় ঘণ্টা বন্ধ থাকার পর ঢাকা-চট্টগ্রাম, চট্টগ্রাম-সিলেট, নোয়াখালী-ঢাকা, নোয়াখালী-সিলেট রুটে সব ধরনের ট্রেন চলাচল আবার শুরু হয়েছে।
আজ রোববার সকাল নয়টার দিকে ব্রাহ্মণবাড়িয়ার কসবা উপজেলার ব্রাহ্মণগ্রাম এলাকায় নোয়াখালী থেকে ঢাকাগামী উপকূল এক্সপ্রেস ট্রেনের ইঞ্জিন বিকল হয়ে পড়ে। এরপর এসব রুটে ট্রেন চলাচল বন্ধ হয়ে যায়। সকাল সাড়ে ১০টার দিকে আবার চলাচল শুরু হয়।
কসবা রেলস্টেশন মাস্টার লুৎফুর রহমান মোল্লা জানান, সকালে ইমামবাড়ি স্টেশনে ঢাকা থেকে ছেড়ে আসা সোনার বাংলা এক্সপ্রেস ও কসবা স্টেশনে চট্টগ্রাম থেকে ছেড়ে আসা সুবর্ণ এক্সপ্রেস আটকা পড়ে। পরে সকাল সাড়ে ১০টার দিকে আখাউড়া জংশন থেকে বিকল্প একটি ইঞ্জিন এসে ট্রেনটি উদ্ধার করে। এরপর থেকে ওই চার রুটে ট্রেন চলাচল স্বাভাবিক হয়েছে।
আরও পড়ুন... 
চার রুটে ট্রেন চলাচল বন্ধসিলেটের সঙ্গে ট্রেন চলাচল স্বাভাবিক
