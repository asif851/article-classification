
সিরাজগঞ্জের শাহজাদপুর উপজেলার বাঘাবাড়ী মিল্ক ভিটার কারখানায় ছাঁটাই করা শ্রমিক-কর্মচারীদের অবস্থান ধর্মঘট গতকাল শুক্রবার তৃতীয় দিনের মতো অব্যাহত রয়েছে। ফলে মিল্ক ভিটায় দুধ সংগ্রহ ও ঢাকায় দুধ সরবরাহ বন্ধ রয়েছে।গত বুধবার বিকেল থেকে শ্রমিকেরা অনির্দিষ্টকালের এই অবস্থান ধর্মঘট শুরু করেছেন।বিকেলে ঘটনাস্থলে গিয়ে দেখা গেছে, আন্দোলনকারী শ্রমিকেরা প্রধান ফটকের সামনে অবস্থান ধর্মঘট অব্যাহত রেখেছেন। উপস্থিত শ্রমিকদের মধ্যে রবিউল ইসলাম বলেন, ‘আমাদের দাবি মেনে না নেওয়া পর্যন্ত এই অবস্থান ধর্মঘট অব্যাহত থাকবে।’বাঘাবাড়ী মিল্ক ভিটা কারখানার ব্যবস্থাপক ইদ্রিস আলী জানান, মিল্ক ভিটার প্রধান ফটকের সামনে শ্রমিকদের ধর্মঘট শুরু হওয়ায় তরল দুধ ঢাকায় পাঠানো সম্ভব হচ্ছে না।
