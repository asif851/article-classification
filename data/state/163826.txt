
সকাল নয়টা থেকে বিকেল পাঁচটা পর্যন্ত বঙ্গবন্ধু সাফারি পার্কে দর্শনার্থীদের বিচরণ থাকে৷ দেশের বিভিন্ন প্রান্ত থেকে তাঁরা আসেন৷ ঠিক চিড়িয়াখানার মতো আবদ্ধ নয়, অরণ্যের আবহে ভয়ংকর আর অদ্ভুত সুন্দর সব প্রাণীর ঘুরে বেড়ানো দেখার জন্যই সবার কৌতূহল৷ কিন্তু সন্ধ্যা গড়াতেই সাফারি পার্কের পরিবেশ অন্য রকম হতে শুরু করে৷ সূর্য ডুবলে তা পরিণত হয় বিভিন্ন অপরাধমূলক তৎপরতার অভয়ারণ্যে৷ তবে দিনেও দর্শনার্থীরা শিকার হন নানা হয়রানির৷ সম্প্রতি সেখানে গিয়ে এই চিত্র পাওয়া গেছে৷ সাফারি পার্কের অবস্থান রাজধানীর অদূরে গাজীপুর থেকে তিন কিলোমিটার দূরে বাঘের বাজার এলাকায়৷ সন্ধ্যা গড়ানোর পর সাফারি পার্কের ভেতরে দেখা গেল মোটরসাইকেলে একদল তরুণের ভিড়৷ প্রধান ফটক দিয়ে ঢুকলেন আরেক দল তরুণ৷ অনুসন্ধানে জানা গেল, এঁরা সবাই স্থানীয় প্রভাবশালী৷ তাঁদের মধ্যে বেশির ভাগই সরকারি দলের স্থানীয় নেতা-কর্মী৷ মূলত মাদকের ব্যবসা আর মাদক সেবনের জন্য তাঁরা পার্কের ভেতরে আসেন৷ পার্কের বাইরের একজন ফলবিক্রেতা জানালেন, সন্ধ্যার পর এঁরাই হয়ে যান সাফারি পার্কের রাজা৷ ‘যেখানে মানুষ থাকবে খাঁচায় আর প্রাণীরা থাকবে উন্মুক্ত চত্বরে’—সাফারি পার্কের এই মূলমন্ত্র অবশ্য কিছুটা হলেও চোখে পড়বে ময়ূরের খাঁচা আর বাঘ-িসংহবেষ্টনীতে গেলে৷ বিশেষ বাসে চড়ে ভেতরে প্রবেশ করতেই ১৪টি বেঙ্গল টাইগার বাসের কাছে চলে আসবে৷ সিংহবেষ্টনীতেও একই ধরনের ভয় আর উত্তেজনার অনুভূতি মিলবে৷তবে কুমিরের খাঁচার সামনে গেলে প্রাণীটির জন্য বেদনাই জাগবে৷ বিশাল নদী আর সমুদ্র যার বসতি, তাকে এখানে রাখা হয়েছে ছোট্ট একটি কামরাসদৃশ জলাশয়ে৷ সেই জলাশয়ের মধ্যেই দর্শনার্থীদের ছুড়ে ফেলা শতাধিক খালি বোতল কুমিরের বিশ্রামের স্থানটি দখল করে আছে৷ কুমিরের আয়েশি নড়াচড়ায় ব্যাঘাত ঘটাতে কিছুক্ষণ পরপর দর্শনার্থীদের ঢিল ছুড়তে দেখা গেল৷ পার্কের মনোরম পরিবেশকে আরও বিষিয়ে তুলেছে নানা অনিয়ম৷ প্রধান ফটক ঘেঁষে বন কেটে গাড়ি পার্কিংয়ের অবৈধ ব্যবসা ফেঁদে বসেছেন স্থানীয় ওই প্রভাবশালীরা৷ প্রতি যানবাহনে ৫০ থেকে ২০০ টাকা করে আদায় করা হয়৷শ্রীপুর থানা এবং স্থানীয় বিভিন্ন সূত্রে জানা গেল, পার্কের ভেতরে ধর্ষণ, ছিনতাই, মাদক ব্যবসা, মাদক সেবন থেকে শুরু করে বিভিন্ন অপরাধমূলক ঘটনা ঘটে৷ এসব কাজের সঙ্গে জড়িত ব্যক্তিদের বড় অংশই গাজীপুর ও শ্রীপুর আওয়ামী লীগের নেতা-কর্মী৷ এই চক্রের ২০ জনের বিরুদ্ধে বন বিভাগ থেকে শতাধিক মামলা করা হয়েছে৷ আইনশৃঙ্খলা পরিস্থিতির অবনতির কথা জানিয়ে র্যাব-১-এর
