
কুমিল্লা বিশ্ববিদ্যালয়ে ২০১৩-১৪ শিক্ষাবর্ষে প্রথম বর্ষে প্রথম সেমিস্টারে স্নাতক (সম্মান) শ্রেণীতে অপেক্ষমাণ তালিকা থেকে শূন্য আসনে শিক্ষার্থী ভর্তি করা হবে।
বিশ্ববিদ্যালয় সূত্রে জানা যায়, ২২ এপ্রিল সকাল ১০টা থেকে দুপুর ১২টা পর্যন্ত মুক্তিযোদ্ধা কোটায় (যাঁরা আগে উত্তীর্ণ হয়ে সাক্ষাত্কারে অংশ নিতে পারেননি)  ‘এ’ ও ‘সি’ ইউনিটে সাক্ষাত্কার নেওয়া হবে। ২৯ এপ্রিল সকাল ১০টা থেকে বেলা একটা পর্যন্ত ‘বি’ ইউনিটে অপেক্ষমাণ তালিকার মেধাক্রম ২৪১ থেকে ৩২০ পর্যন্ত এবং ‘সি’ ইউনিটে ৯৭ থেকে ১০৬ পর্যন্ত ভর্তি হতে ইচ্ছুক শিক্ষার্থীদের সাক্ষাত্কার নেওয়া হবে। মনোনীত শিক্ষার্থীদের আগামী ৬ মের মধ্যে ভর্তি হতে হবে। ভর্তি-সংক্রান্ত যাবতীয় তথ্যাবলি বিশ্ববিদ্যালয়ের নিজস্ব ওয়েবসাইটে পাওয়া যাবে। বিশ্ববিদ্যালয়ের রেজিস্ট্রার ও ভর্তি পরীক্ষা কমিটির সদস্যসচিব মজিবুর রহমান মজুমদার আজ শুক্রবার রাতে প্রথম আলোকে বিষয়টি নিশ্চিত করেন।
