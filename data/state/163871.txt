
প্রধানমন্ত্রী শেখ হাসিনা দেশবাসীর কল্যাণে ধ্বংসের পথ ছেড়ে শান্তির রাজনীতিতে ফিরতে বিরোধীদলীয় নেতা খালেদা জিয়ার প্রতি আহ্বান জানিয়েছেন। আজ মঙ্গলবার রাজধানীতে প্রধানমন্ত্রীর কার্যালয়ে চেক বিতরণ এক অনুষ্ঠানে তিনি এ আহ্বান জানান।হেফাজতে ইসলামের ৫ মে কর্মসূচিকে কেন্দ্র করে রাজধানীর বায়তুল মোকাররম ও পার্শ্ববর্তী এলাকায় বিভিন্ন দোকান ও ক্ষুদ্র প্রতিষ্ঠান পুড়িয়ে দেওয়া হয়। এর মধ্যে ৩৩৩ জন ক্ষুদ্র ব্যবসায়ীকে ক্ষতিপূরণ হিসেবে চেক প্রদান করেন প্রধানমন্ত্রী। পরে তাঁর প্রেস সচিব আবুল কালাম আজাদ সাংবাদিকদের এ কথা জানান।প্রধানমন্ত্রী বলেন, বিরোধী দলের মদদে জামায়াত-শিবির ও হেফাজতে ইসলাম ভাঙচুর ও অগ্নিসংযোগ করে যেভাবে জানমালের ক্ষতি করেছে, এর নিন্দা জানানোর ভাষা তাঁর নেই।
এ সময় কৃষিমন্ত্রী মতিয়া চৌধুরী, ডাক ও টেলিযোগাযোগমন্ত্রী সাহারা খাতুন, খাদ্যমন্ত্রী আবদুর রাজ্জাক প্রমুখ উপস্থিত ছিলেন। ইউএনবি।
 
 
 
 
