
‘কাউন্সিলর পদে নির্বাচন করলে কথাও বলা যায় না, মানুষের জন্য কাজও করা যায় না। একমাত্র মেয়রই নগরের সত্যিকারের উন্নয়ন করতে পারেন। আমি গরিব, তাই গরিবের দুঃখ আমিই বুঝব। অন্যরা বুঝবে না।’ দৃঢ প্রত্যয় নিয়ে কথাগুলো বলছিলেন গাজীপুর সিটি করপোরেশন নির্বাচনের মেয়র পদে একমাত্র নারী প্রার্থী রিনা সুলতানা ওরফে লাভলী (৩৬)।সিটি করপোরেশন নির্বাচনে জাহাঙ্গীর আলম (আওয়ামী লীগ প্রার্থীর পক্ষে প্রচারণা চালাচ্ছেন) ছাড়া যে ছয়জন মেয়র পদে নির্বাচন করছেন তাঁদের মধ্যে রিনা একজন। প্রতিদ্বন্দ্বিতা করছেন প্রজাপতি প্রতীক নিয়ে।রিনার বাড়ি সদর উপজেলার নাওজোড় এলাকায়। ১৯৯১ সালে তিনি এইচএসসি পাস করেছেন। এরপর আর পড়াশোনা করতে পারেননি। বর্তমানে স্বামী শেখ মোয়াজ্জেম হোসেন ও ছেলে শেখ মুজিবকে নিয়ে তাঁর সংসার। সংসারের পাশাপাশি ছোট একটি মুদির দোকানও চালান তিনি।নির্বাচনে জয়ী হবেন কি না, জানতে চাইলে রিনা বলেন, ‘অন্য প্রার্থীদের তুলনায় হয়তো তাল মিলিয়ে দৌড়াতে পারব না। কিন্তু চেষ্টা করতে তো বাধা নেই।’
