
সিলেট সিটি করপোরেশনের ২৫ নম্বর ওয়ার্ডের দক্ষিণ সুরমার দাউদপুর-মুছারগাঁও এলাকায় ‘দাউদপুর সমাজ কল্যাণ সমিতি’ নামে একটি নতুন সামাজিক সংগঠনের আত্মপ্রকাশ হয়েছে। গত শনিবার রাতে এলাকাবাসীর উদ্যোগে এক সভার মাধ্যমে সমিতির কমিটি সর্বসম্মতিক্রমে গঠন করা হয়। এতে সাংবাদিক কবির আহমদকে সভাপতি ও সাফওয়ান নূর চৌধুরীকে সাধারণ সম্পাদক করে ১৮ সদস্যবিশিষ্ট কমিটি গঠন করা হয়। নবগঠিত কমিটির সভাপতি বলেন, এলাকার সামাজিক সমস্যার সমাধানে সংগঠনটি ভূমিকা রাখতে সচেষ্ট থাকবে। 
