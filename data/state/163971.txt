
গতকাল দুপুর সাড়ে ১২টার দিকে মহাখালীর সাততলা বস্তি-সংলগ্ন বিএমআরসি ভবনের সামনে গাড়িচাপায় সূচনা নামে সাড়ে পাঁচ বছরের একটি শিশুর মৃত্যু হয়েছে। বনানী থানার উপপরিদর্শক বিশ্বজিৎ সূত্রধর বলেন, ওই ভবনে গাড়ি ঢোকার সময় শিশুটি দৌড় দিলে গাড়ির সঙ্গে ধাক্কা খেয়ে পেছনের চাকার তলায় পিষ্ট হয়ে নিহত হয়। শিশুটির বাবার নাম সজীব মিয়া। পরিবারের সঙ্গে শিশুটি মহাখালীর সাততলা বস্তিতে থাকত। পরে বিকেলে বিনা ময়নাতদন্তে শিশুটির লাশ বুঝে নিয়েছেন তার পরিবারের সদস্যরা।রাজধানী প্রতিবেদক
