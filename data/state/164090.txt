
সিলেটের মদনমোহন কলেজকে সরকারীকরণের ঘোষণা বাস্তবায়নসহ স্নাতক (সম্মান) বিভাগে বিজ্ঞান শাখা চালুর দাবিতে জাতীয় বিশ্ববিদ্যালয়ের উপাচার্যের কাছে স্মারকলিপি দিয়েছে সমাজতান্ত্রিক ছাত্র ফ্রন্ট কলেজ শাখা। গতকাল বৃহস্পতিবার মদনমোহন কলেজের অধ্যক্ষ আবুল ফতেহ ফাত্তাহের মাধ্যমে স্মারকলিপি দেওয়া হয়। পরে কলেজ ক্যাম্পাসে সমাজতান্ত্রিক ছাত্র ফ্রন্ট কলেজ শাখার সাধারণ সম্পাদক রুবেল মিয়ার সভাপতিত্বে ছাত্র সমাবেশ হয়। পলাশ কান্ত দাশের সঞ্চালনায় সমাবেশে সংগঠনের নগর শাখার সাধারণ সম্পাদক রুবাইয়াৎ আহমেদ, কলেজ শাখার সদস্য সজিবুর রহমান বক্তব্য দেন। 
