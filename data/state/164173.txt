
নওগাঁর মহাদেবপুরে গত বুধবার আদিবাসীদের ঐতিহ্যবাহী কারাম উৎসব হয়েছে। এ উপলক্ষে উপজেলার ধনজইল উচ্চবিদ্যালয় মাঠে চেরাগপুর আদিবাসী সাংস্কৃতিক একাডেমি আলোচনা সভার আয়োজন করে। এতে প্রধান অতিথি ছিলেন মহাদেবপুর উপজেলা নির্বাহী কর্মকর্তা আমিনুর রহমান। সভায় সভাপতিত্ব করেন বড় মহেশপুর আদিবাসী বেসরকারি প্রাথমিক বিদ্যালয়ের প্রধান শিক্ষক হীরালাল পাহান। অনুষ্ঠানে আদিবাসীদের মোট ২৫টি দল নৃত্য ও সংগীত পরিবেশন করে। এদের মধ্যে দিনাজপুরের হিলি দল প্রথম, নওগাঁর বদলগাছীর গোবরচাপা দল দ্বিতীয় এবং বনগ্রাম দল তৃতীয় স্থান অধিকার করে। 
