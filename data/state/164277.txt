
পুরান ঢাকার দরজি দোকানের কর্মী বিশ্বজিৎ দাস হত্যা মামলায় পাঁচ আসামির পক্ষে যুক্তিতর্ক শুনানি শেষ হয়েছে। আজ সোমবার বাকি আসামিদের পক্ষে শুনানির দিন ধার্য করেছেন আদালত।গতকাল রোববার ঢাকার দ্রুত বিচার ট্রাইব্যুনাল-৪-এর বিচারক এ বি এম নিজামুল হক এই তারিখ ধার্য করেন।গত ২৭ নভেম্বর রাষ্ট্রপক্ষে যুক্তিতর্ক উপস্থাপন শেষ হয়। গতকাল পর্যন্ত আসামি রাশেদুজ্জামান, কাইয়ুম, কিবরিয়া, এমদাদ ও সাইফুল ইসলামের পক্ষে যুক্তিতর্ক শেষ হয়েছে । আজ বাকি আসামিদের পক্ষে যুক্তিতর্ক শুনানির দিন ধার্য করেন আদালত।এই মামলায় কারাগারে আটক আট আসামিকে আদালতে হাজির করা হয়েছিল।গত বছর ৯ ডিসেম্বর বিরোধী দলের অবরোধ কর্মসূচি চলার সময় বাহাদুর শাহ পার্কের কাছে ছাত্রলীগের নেতা-কর্মীরা বিশ্বজিৎকে প্রকাশ্যে কুপিয়ে ও পিটিয়ে হত্যা করেন।গত ৫ মার্চ জগন্নাথ বিশ্ববিদ্যালয় শাখা ছাত্রলীগের ২১ কর্মীর বিরুদ্ধে অভিযোগপত্র দেয় ডিবি পুলিশ। এখনো ১৩ জন পলাতক রয়েছেন।
