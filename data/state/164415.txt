
মৌলভীবাজারে জেলা বিএনপির কর্মিসভায় দুই পক্ষের মধ্যে সংঘর্ষ ও পাল্টাপাল্টি ধাওয়ার ঘটনা ঘটেছে।এ ঘটনায় উভয় পক্ষের অন্তত ১০ জন আহত হয়েছেন।
আজ সোমবার বিকেল চারটার দিকে জেলা শহরের রুমেল কমিউনিটি সেন্টারের সামনে জেলা বিএনপির সভাপতি এম নাছের রহমান ও সাধারণ সম্পাদক বেগম খালেদা রব্বানির অনুসারীদের মধ্যে এই সংঘর্ষ ও পাল্টাপাল্টি ধাওয়ার ঘটনা ঘটে।এ ঘটনার পর খালেদা রব্বানির অনুসারীরা শহরের হাসপাতাল এলাকায় সন্ধ্যা সাড়ে ছয়টা পর্যন্ত ঢাকা-সিলেট মহাসড়ক অবরোধ করে রাখেন।
ঘটনাস্থল থেকে মৌলভীবাজার প্রতিনিধি জানান, আজ বেলা তিনটায় শহরের রুমেল কমিউনিটি সেন্টারে জেলা বিএনপির কর্মিসভা শুরু হয়।এই সভায় বিএনপির কেন্দ্রীয় যুগ্ম মহাসচিব মো. শাহজাহান ও সহসাংগঠনিক সম্পাদক শাখাওয়াত হোসেন জীবনের উপস্থিত থাকার কথা।এর আগেই পূর্ববিরোধের জের ধরে জেলা বিএনপির সভাপতি ও সাধারণ সম্পাদকের অনুসারীদের মধ্যে পাল্টাপাল্টি ধাওয়া ও সংঘর্ষের ঘটনা ঘটে।এতে দুই পক্ষের অন্তত ১০ জন কর্মী আহত হন।এ ঘটনার পর সাধারণ সম্পাদক খালেদা রব্বানির অনুসারীরা ঢাকা-সিলেট মহাসড়কে এবং সভাপতিপক্ষের অনুসারীরা রুমেল কমিউনিটি সেন্টারে অবস্থান নেয়।নিয়েছেন।সন্ধ্যা সাড়ে ছয়টার দিকে খালেদা রব্বানির অনুসারীরা অবরোধ তুলে নিলে ঢাকা-সিলেট মহাসড়কে যান চলাচল শুরু হয়।ঘটনাস্থলে পুলিশ সতর্ক অবস্থানে আছে।
বিরোধের কারণে দীর্ঘদিন থেকেই ওই দুই পক্ষ আলাদা কর্মসূচি পালন করে আসছে।
