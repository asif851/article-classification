
শিল্পাচার্য জয়নুল আবেদিনের জন্মশতবার্ষিকীতে কিশোর চারুকলা উৎসব গতকাল শুক্রবার বিকেলে ফুলকি মিলনায়তনে শুরু হয়েছে। চার দিনব্যাপী এই উৎসবে শিশু-কিশোরদের চারুকলাবিষয়ক প্রশিক্ষণও দেওয়া হচ্ছে।গতকাল শুক্রবার বিকেলে এই উৎসবের উদ্বোধন করেন শিল্পী অধ্যাপক আবুল মনসুর। তিনি শিশু-কিশোরদের কাছে শিল্পাচার্য জয়নুল আবেদিনের জীবন ও কর্মের বিভিন্ন দিক তুলে ধরেন। এ ছাড়া স্বাগত বক্তব্য দেন ফুলকির সচিব কবি সাংবাদিক আবুল মোমেন। পরে শিল্পী নাজলি লায়লা মনসুর কর্মশালা পরিচালনা করেন।এর আগে শিশু-কিশোরদের সম্মেলক গানের মধ্য দিয়ে অনুষ্ঠান শুরু হয়।
