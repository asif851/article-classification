
বিমান বাংলাদেশ এয়ারলাইনস প্রতিবছরের মতো এবারও অভ্যন্তরীণ কয়েকটি রুটে ভ্রমণে পয়লা বৈশাখ উপলক্ষে বিশেষ ছাড় দিয়েছে। এই ছাড় চলবে ৩০ এপ্রিল পর্যন্ত।
আজ রোববার বিমানের জনসংযোগ বিভাগের সহকারী ব্যবস্থাপক তাছমিন আকতারের সই করা এক সংবাদ বিজ্ঞপ্তিতে এ তথ্য জানানো হয়েছে।
ছাড়কৃত মূল্যে নতুন ভাড়া ঢাকা-সৈয়দপুর ২ হাজার ৭০০ টাকা, সৈয়দপুর-ঢাকা ২ হাজার ৭০০ টাকা, ঢাকা-বরিশাল ২ হাজার ৭০০ টাকা, বরিশাল-ঢাকা ২ হাজার ৭০০ টাকা, ঢাকা-সিলেট ২ হাজার ৩০০ টাকা, সিলেট-ঢাকা ২ হাজার ৩০০ টাকা, ঢাকা-চট্টগ্রাম ২ হাজার ৮০০ টাকা এবং চট্টগ্রাম-ঢাকা ২ হাজার ৮০০ টাকা।
এ ছাড়া ঢাকা-সিলেট এবং সিলেট-ঢাকা বিজনেস ক্লাসের ভাড়া পাঁচ হাজার টাকা। ঢাকা-চট্টগ্রাম ও চট্টগ্রাম-ঢাকা বিজনেস ক্লাসে সাড়ে পাঁচ হাজার টাকা নির্ধারণ করা হয়েছে। তবে ১টা থেকে ভোর ৬টার মধ্যবর্তী ফ্লাইটগুলোতে ঢাকা-সিলেট রুটে দুই হাজার টাকা নির্ধারণ করা হয়েছে।ছাড়ের বিষয়ে বিমানের ওয়েবসাইটে (www.biman-airlines.com) জানা যাবে।
