
বিএনপির চেয়ারপারসন খালেদা জিয়া বলেছেন, সরকারকে বিএনপির সঙ্গেই আলোচনায় বসতে হবে। বিএনপি বাংলাদেশের সর্ববৃহৎ ও সবচেয়ে জনপ্রিয় দল। অবিলম্বে নির্দলীয় সরকারের অধীনে জাতীয় সংসদ নির্বাচনের দাবি জানিয়ে তিনি বলেন, আওয়ামী লীগের অধীনে কোনো সুষ্ঠু নির্বাচন হতে পারে না।আজ শনিবার জামালপুর জিলা স্কুল মাঠে বিএনপির নেতৃত্বাধীন ২০-দলীয় জোট আয়োজিত সমাবেশে খালেদা জিয়া এসব কথা বলেন। তিনি বলেন, ‘বিএনপি ছাড়া আর কোন দল আছে। চোর-ছ্যাচড়, যদু-মধু টাইপের দলের সঙ্গে আলোচনা করলে হবে না। এদের নিয়ে নির্বাচন করে লাভ হবে না।’খালেদা জিয়া বলেন, সরকার বিএনপিকে ভয় পায়। তাই বিএনপি ও জোটকে ভাঙতে চায়, নির্বাচনের বাইরে রাখতে চায়। বিএনপি ও জোট ভাঙার ষড়যন্ত্রের দিকে ইঙ্গিত করে তিনি বলেন, ‘এজেন্সিকে (গোয়েন্দা সংস্থা) বলব আপনারা অবৈধ কাজ বন্ধ করুন। কাজের আওতার বাইরে গিয়ে কিছু করবেন না। বন্ধ না করলে একদিন আপনাদেরও বিচারের আওতায় আনা হবে।’খালেদা জিয়া জোটের শরিকদের প্রতি ইঙ্গিত করে বলেন, বিএনপি জোটের সঙ্গে থাকলে লাভবান হবেন। তিনি দাবি করেন, নির্বাচনে না গিয়ে বিএনপি সঠিক কাজ করেছে। যারা একদলীয় নির্বাচন করে অবৈধভাবে ক্ষমতায় আছে তাদের দুর্নীতির তথ্য বের হলে নির্বাচন করার মাশুল (খেসারত) তাদেরই দিতে হবে।
আওয়ামী লীগ সরকার মানুষখেকো ড্রাকুলা
আওয়ামী লীগ সরকারকে খুনি, সন্ত্রাসী ও ছিনতাইকারীর দল বলে উল্লেখ করে বিএনপির চেয়ারপারসন বলেন, ‘এদের হাতে রক্ত ও এরা মানুষখেকো ড্রাকুলা। এরা রাজাকারদের দল, রাজাকারদের আশ্রয়দাতা ও এরা দালাল। এ কে খন্দকার বইয়ে সত্য কথা লেখায় এখন সেও রাজাকার।’ তিনি আওয়ামী লীগকে ‘ছ্যাচড়া দল’ বলে আখ্যায়িত করে বলেন, ‘এরা স্থানীয় সরকারের নির্বাচনেও চুরি করে, কারচুপি করে। বিশ্ব দেখেছে এদের অধীনে কোনো সুষ্ঠু নির্বাচন হতে পারে না। তাই শেখ হাসিনাকে বিদায় করতে আন্দোলন করতে হবে।’
ঈদের পর আন্দোলনযদু–মধু দিয়ে সরকার চলতে পারে না: খালেদা৫ জানুয়ারির নির্বাচনের পর খালেদা জিয়ার এটি পঞ্চম জেলা সফল। জেলা বিএনপির সভাপতি ফরিদুল কবির তালুকদারের সভাপতিত্বে অনুষ্ঠিত সমাবেশে খালেদা জিয়ার জনসভায় হাজারো মানুষ উপস্থিত হয়েছিলেন। খালেদা জিয়া প্রায় এক ঘণ্টার বক্তব্যে দলীয় নেতা-কর্মীদের সরকারের বিরুদ্ধে আন্দোলনে নামার আহ্বান জানান। তিনি বলেন, ‘ঈদের পর আন্দোলন হবে। আগেও আন্দোলন হয়েছে। এবার ঢাকাতেও হবে। ঢাকা মহানগর কমিটির আহ্বায়ক মির্জা আব্বাসও সে কথা বলেছেন।’
বিচার বিভাগ স্বাধীন কিন্তু বিচারকেরা না
সাবেক এই প্রধানমন্ত্রী বলেন, সরকার বিচারপতিদের অভিশংসনের ক্ষমতা সংসদের কাছে নিয়েছে। এখন বিচার বিভাগ স্বাধীন কিন্তু বিচারকেরা স্বাধীন না। তাঁরা এখন মামলার সাক্ষ্য-প্রমাণ না দেখে সরকারের নির্দেশে মামলার রায় দেবে। তিনি বলেন, এতে সাধারণ মানুষওÿক্ষতিগ্রস্ত হবে। আওয়ামী লীগ মানুষের সম্পদ দখল করে নেবে। কিন্তু কেউ বিচার পাবে না। কারণ, বিচারকেরা ওদের বিরুদ্ধে সঠিক রায় দিতে পারবে না।
দেশের সব প্রতিষ্ঠান এখন হাসিনার পকেটেখালেদা জিয়া অভিযোগ করেন, দেশের সব প্রতিষ্ঠান এখন শেখ হাসিনার পকেটে। দুর্নীতি দমন কমিশন, সরকারি কর্মকমিশন, গণমাধ্যম, বিচার বিভাগ সবই তার পকেটে। তিনি সম্প্রচার নীতিমালার সমালোচনা করে বলেন, ‘টক শোতে যাঁরা ভালো কথা বলেন, নীতিমালার ভয় দেখিয়ে তাঁদের আর আসতে দেওয়া হয় না, কারণ তাঁরা তো সরকারকে তেল দিবে না। সরকার তাদেরই আসতে দেয়, যারা তাদের তেল দেয়।’
অর্থমন্ত্রীকে খালেদার ধন্যবাদখালেদা জিয়া অর্থমন্ত্রীকে ধন্যবাদ দিয়ে বলেন, ‘তিনি (অর্থমন্ত্রী) সত্য কথা বলেছেন। অর্থমন্ত্রী বলেছেন, “আমরা ব্যর্থ হয়েছি।” আমরা মানে সরকার। তাই এখন এই ব্যর্থ সরকারের বিদায় নেওয়া উচিত। আওয়ামী লীগের সাথে মিথ্যা বলে বিএনপি পারবে না। তাই এদের বিরুদ্ধে আন্দোলন করতে হবে।’
বিএনপির চেয়ারপারসন বলেন, ‘বিএনপির সঙ্গে জঙ্গিদের সম্পর্ক নেই। আওয়ামী লীগ ইসলামকে জঙ্গি বলে, আমি বলি ইসলাম শান্তির ধর্ম। আওয়ামী লীগ জঙ্গি ও রাজাকারদের দল।’
জনসভায় আরও বক্তব্য দেন এলডিপির সভাপতি অলি আহমদ, জামায়াতে ইসলামীর নায়েবে আমির মুজিবুর রহমান, খেলাফত মজলিসের সভাপতি মো. ইসহাক, ইসলামী ঐক্যজোটের সভাপতি আবদুল লতিফ নেজামী, বিএনপির ভারপ্রাপ্ত মহাসচিব মির্জা ফখরুল ইসলাম আলমগীর, স্থায়ী কমিটির সদস্য নজরুল ইসলাম খান, মির্জা আব্বাস, আবদুল মঈন খানসহ ২০-দলীয় জোটের কেন্দ্রীয় ও স্থানীয় নেতারা।
বেলা তিনটায় জনসভা শুরু হওয়ার কথা থাকলেও দুপুরের মধ্যে জনসভাস্থল জোটের নেতা-কর্মীদের উপস্থিতিতে পরিপূর্ণ হয়ে যায়। এরপর মাঠের সামনের সড়কে দাঁড়িয়ে মানুষ খালেদা জিয়ার বক্তব্য শোনেন। খালেদা জিয়ার আগমন উপলক্ষে শহরের প্রতিটি প্রবেশপথে তোরণ নির্মাণ করা হয়। শহরের পাশে খালেদা জিয়া, জিয়াউর রহমান ও তারেক রহমানের ছবি-সংবলিত পোস্টার, ব্যানার টাঙানো হয়। অবশ্য ব্যানারে স্থানীয় বিভিন্ন পর্যায়ের নেতাদের ছবিও ছিল। দুপুর ১২টায় খালেদা জিয়া টাঙ্গাইলের যমুনা রিসোর্ট থেকে জামালপুরের উদ্দেশে রওনা হন। পথে কালিহাতী, ঘাটাইল, ধনবাড়ী, মধুপুরসহ বিভিন্ন স্থানে হাজারো নেতা-কর্মী সড়কের দুই পাশে দাঁড়িয়ে খালেদা জিয়াকে স্বাগত জানান।
খালেদা জিয়া গতকাল শুক্রবার বিকেল সাড়ে চারটার দিকে গুলশানে তাঁর বাসভবন থেকে জনসভায় যোগদানের উদ্দেশে রওনা হন। শুক্রবার তিনি যমুনা রিসোর্টে রাতযাপন করেন। জনসভায় বক্তব্য দিয়ে রাতেই খালেদা জিয়া ঢাকায় নিজ বাসায় পৌঁছান।
