
চট্টগ্রাম বিশ্ববিদ্যালয়ে কর্মজীবন শেষে সদ্য অবসরে যাওয়া শিক্ষকদের বিদায় এবং চলতি বছর বিশ্ববিদ্যালয়ে যোগদান করা ও ইউজিসি সম্মাননাপ্রাপ্ত শিক্ষকদের সংবর্ধনা অনুষ্ঠান ৭ ডিসেম্বর সকালে অনুষ্ঠিত হবে।বিশ্ববিদ্যালয় শিক্ষক সমিতির উদ্যোগে আয়োজিত এ অনুষ্ঠানে বিশ্ববিদ্যালয়ের উপাচার্য আনোয়ারুল আজিম আরিফ, সহ-উপাচার্য ইফতেখার উদ্দিন চৌধুরী, ইমেরিটাস অধ্যাপক আলমগীর মোহাম্মদ সিরাজুদ্দীনসহ বিশ্ববিদ্যালয়ের শিক্ষকেরা বক্তব্য দেবেন। অনুষ্ঠান উপকমিটির আহ্বায়ক মোহাম্মদ নাসিম হাসান স্বাক্ষরিত এক সংবাদ বিজ্ঞপ্তিতে এ কথা জানানো হয়।এদিকে বিশ্ববিদ্যালয়ের ভর্তি পরীক্ষায় আই ইউনিটে (ইঞ্জিনিয়ারিং অনুষদ) উত্তীর্ণ ভর্তি-ইচ্ছুকদের সাক্ষাৎকার আজ বৃহস্পতিবারের পরিবর্তে ১৫ ডিসেম্বর সকালে অনুষ্ঠিত হবে। এক সংবাদ বিজ্ঞপ্তিতে এ কথা বলা হয়।
