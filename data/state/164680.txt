
রাঙামাটির বাঘাইছড়ি উপজেলা ও কক্সবাজারের মহেশখালীতে বিদ্যুৎ সপ্তাহ উপলক্ষে শোভাযাত্রা এবং আলোচনা সভার আয়োজন করা হয়। এতে বক্তারা গ্রাহকদের আরও উন্নত সেবা দেওয়ার প্রতিশ্রুতি দেন।বাঘাইছড়ি: বাঘাইছড়ির মারিশ্যা বিদ্যুৎ সরবরাহ কেন্দ্রের উদ্যোগে চৌমুহনী এলাকা থেকে ৭ ডিসেম্বর সকালে শোভাযাত্রা বের করা হয়। এটি বিভিন্ন সড়ক প্রদক্ষিণ করে। এরপর চৌমুহনী মোড়ে আলোচনা সভা অনুষ্ঠিত হয়। সভায় বক্তব্য দেন বাঘাইছড়ি আবাসিক প্রকৌশলী মো. আহসান উল্লাহ, বাঘাইছড়ি ছাত্রলীগের সভাপতি সুজিত চক্রবর্তী প্রমুখ। মহেশখালী: মহেশখালীতে ৮ ডিসেম্বর সকাল ১০টায় পল্লী বিদ্যুতের মহেশখালী আঞ্চলিক কার্যালয়ের সামনে থেকে শোভাযাত্রা বের করা হয়। এরপর আঞ্চলিক কার্যালয় মিলনায়তনে আলোচনা সভা অনুষ্ঠিত হয়। প্রধান অতিথি ছিলেন উপজেলা নির্বাহী কর্মকর্তা মোহাম্মদ আবুল কালাম। বিশেষ অতিথি ছিলেন সহকারী কমিশনার (ভূমি) মো.নোমান হোসেন। সভাপতিত্ব করেন মহেশখালী পল্লী বিদ্যুতের উপমহাব্যবস্থাপক (ডিজিএম) আবুল বাশার সামশুদ্দিন আহমেদ। বক্তব্য দেন কক্সবাজার পল্লী বিদ্যুৎ সমিতির পরিচালক মো.মিজানুর রহমান, সহকারী মহাব্যবস্থাপক দেবব্রত ভৌমিক, প্রকৌশলী গোপাল চক্রবর্তী প্রমুখ।
