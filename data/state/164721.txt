
জেলা প্রশাসনের উদ্যোগে গত সোমবার কুড়িগ্রাম কালেক্টরেট হলরুমে এনজিও ওয়েব পোর্টালের উদ্বোধন করা হয়েছে। পোর্টালটি উদ্বোধন করেন জেলা প্রশাসক এ বি এম আজাদ। এ পোর্টালে কুড়িগ্রামে কর্মরত সব বেসরকারি সংস্থার (এনজিও) কার্যক্রম সম্পর্কে প্রয়োজনীয় তথ্য থাকবে। উদ্বোধনী সভায় আলোচনা করেন ইমতিয়াজ হোসেন, আবু হোরায়রা, আকতার হোসেন, মোস্তাফিজার রহমান, হারুন উর রশীদ, শফিকুল ইসলাম, হারুন অর রশীদ, মানিক চৌধুরী প্রমুখ।
