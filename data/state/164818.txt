
হাসানুল হক ইনুকে সভাপতি এবং শিরীন আখতারকে সাধারণ সম্পাদক করে জাতীয় সমাজতান্ত্রিক দলের (জাসদ) তিন বছর মেয়াদি নতুন পূর্ণাঙ্গ কমিটি গঠন করা হয়েছে। দুদিনব্যাপী জাসদের জাতীয় কমিটির সভার পর আজ শনিবার সংবাদ বিজ্ঞপ্তিতে ১০৯ সদস্যের এই কমিটি গঠনের কথা জানানো হয়। 
নতুন কমিটির কার্যকরী সভাপতি হয়েছেন রবিউল আলম। এ ছাড়া মীর হোসাইন আখতার, ইকবাল হোসেন খান, সাংসদ রেজাউল করিম তানসেন, আবদুল হাই তালুকদার, হাবিবুর রহমান শওকত, শাহ জিকরুল আহমেদ, সাংসদ লুত্ফা তাহের, কাজী রিয়াজ, আফরোজা হক, শফি উদ্দিন মোল্লা, শহীদুল ইসলাম ও ইন্দুনন্দন দত্ত কমিটির সহসভাপতি নির্বাচিত হয়েছেন। এ ছাড়া সাংসদ নাজমুল হক প্রধান, আফজাল হোসেন খান, লোকমান আহমেদ, নুরুল আখতার, আনোয়ারুল ইসলাম, নাদের চৌধুরী, সাখাওয়াত হোসেন, ওবায়দুর রহমান, শওকত রায়হান, নাইমুল আহসান, রোকনুজ্জামান ও সাদিক হোসেন যুগ্ম সাধারণ সম্পাদক নির্বাচিত হয়েছেন। আবদুল হাই মাহবুব, খালিদ হোসেন, আবদুল আলীম, মো. নুরন্নবী, মীর্জা মো. আনোয়ারুল হক, ইশরাজুর রহমান, গোলাম মারুফ, জাহাঙ্গীর আলম, জসিমউদ্দিন, করিম সিকদার, মঞ্জুর আহমেদ ও মাহবুবা আখতার সাংগঠনিক সম্পাদক হয়েছেন। এ ছাড়া আইয়ূব আলী খান কোষাধ্যক্ষ, আবদুল্লাহিল কাইয়ূম দপ্তর, সাজ্জাদ হোসেন ও মনির হোসেন সহ-দপ্তর, জিয়াউল হক প্রচার ও প্রকাশনা বিষয়ক সম্পাদক, জুলফিকার মান্নান তথ্য ও গবেষণা সম্পাদক, ও মোহর আলী চৌধুরী জনসংযোগ সম্পাদক হয়েছেন। জাসদের সাবেক সাধারণ সম্পাদক শরীফ নুরুল আম্বিয়া, সাংসদ মইনউদ্দিন খান বাদল, অধ্যাপক ড. আনোয়ার হোসেন, মজিবুল হক, মুশতাক হোসেন ও আবুল কালাম আজাদকে কমিটির সদস্য পদে রাখা হয়েছে। অবশ্য শরীফ নুরুল আম্বিয়া ও সাংসদ মইনউদ্দিন খানের নেতৃত্বে জাসদের আলাদা একটি কমিটি হয়েছে। কয়েক দফায় আলোচনা হলেও জাসদের দুই অংশের এই মুহূর্তে ঐক্যের আর সম্ভাবনা নেই বলে জানিয়েছেন জাসদ নেতারা।
