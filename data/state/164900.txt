
গাজীপুরের কালিয়াকৈর উপজেলায় ট্রেনে কাটা পড়ে এক নারীর মৃত্যু হয়েছে। তাঁর পরিচয় পাওয়া যায়নি। বয়স আনুমানিক ৩০ বছর। রেলওয়ে পুলিশ (জিআরপি) সূত্রে জানা গেছে, রাজশাহী-জয়দেবপুর রেললাইনের কালিয়াকৈরের মৌচাক এলাকায় গতকাল সোমবার দুপুর একটার দিকে ওই নারী রেললাইন পার হচ্ছিলেন। এ সময় জয়দেবপুরগামী সিল্ক সিটি ট্রেনের নিচে তিনি কাটা পড়ে ঘটনাস্থলেই মারা যান। তাঁর পরনে কালো ও লাল রঙের কাপড় ছিল। গাজীপুর প্রতিনিধি
