
হুমায়ূন আহমেদের এইসব দিনরাত্রি নাটকে ‘টুনি’ চরিত্রে অভিনয় করা নায়ার সুলতানাকে হত্যার অভিযোগ এনে করা মামলায় দুই জনের চার সপ্তাহের আগাম জামিন মঞ্জুর করেছেন হাইকোর্ট। তাঁরা হলেন নায়ারের শ্বশুর আমিন আলী ও শাশুড়ি ইয়াসমিন আমিন।গতকাল বৃহস্পতিবার বিচারপতি সৈয়দ এ বি মাহমুদুল হক ও বিচারপতি মো. আকরাম হোসেন চৌধুরীর সমন্বয়ে গঠিত হাইকোর্ট বেঞ্চ তাঁদের জামিন আবেদনের শুনানি নিয়ে এ আদেশ দেন।ডেপুটি অ্যাটর্নি জেনারেল মো. বশিরউল্লাহ বলেন, আদালত দুজনের চার সপ্তাহের আগাম জামিন মঞ্জুর করে আবেদন নিষ্পত্তি করে দিয়েছেন।গতকাল আমিন আলী ও ইয়াসমিন আমিন হাইকোর্টে হাজির হয়ে জামিনের আবেদন জানান। ২২ নভেম্বর তাঁরা জামিনের আবেদন করেন। তাঁদের পক্ষে শুনানি করেন মো. মজিবুর রহমান। রাষ্ট্রপক্ষে ছিলেন ডেপুটি অ্যাটর্নি জেনারেল মো. বশিরউল্লাহ। শুনানিতে আবেদনকারীদের আইনজীবী বলেন, তাঁদের বিরুদ্ধে এজাহারে সুনির্দিষ্ট কোনো অভিযোগ নেই। নায়ারের স্বামী মামলার এক নম্বর আসামি। তিনিও নিম্ন আদালত থেকে জামিনে মুক্তি পেয়েছেন। তাঁরা জামিন পেতে পারেন।গত ১৬ অক্টোবর নায়ারের ঝুলন্ত লাশ উদ্ধার করে পুলিশ।
