
মুন্সিগঞ্জে জঙ্গিবাদের বিরুদ্ধে মানববন্ধন হয়েছে। গতকাল সকাল সাড়ে নয়টায় জেলার টঙ্গিবাড়ী উপজেলার বালিগাঁও বাজারের হাট বালিগাঁও মসজিদের খতিব ওয়ালিউল্লাহ নেসারীর উদ্যোগে মসজিদের সামনে এ মানববন্ধন করা হয়। এতে হাট বালিগাঁও মসজিদের খতিব ছাড়াও টঙ্গিবাড়ী উপজেলা পরিষদের চেয়ারম্যান কাজী ওয়াহিদ, উপজেলার বিভিন্ন মসজিদের খতিবসহ সাধারণ মানুষ অংশ নেন। এ সময় তাঁরা ধর্মের নামে জঙ্গি কর্মকাণ্ডের তীব্র নিন্দা জানান।
