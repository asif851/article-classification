
গাজীপুরে অনুমতিপত্র (লাইসেন্স) ছাড়া যাত্রীবাহী বাস চালানোর অপরাধে মো. হেলাল উদ্দিন (৪০) নামের এক চালকের বিরুদ্ধে এক মাসের কারাদণ্ডাদেশ দিয়েছেন ভ্রাম্যমাণ আদালত। হেলালের বাড়ি গাজীপুর সিটি করপোরেশনের জয়দেবপুর থানার নলজানী এলাকায়। গত বৃহস্পতিবার বেলা ১১টা থেকে সন্ধ্যা পর্যন্ত এ আদালত পরিচালনা করেন বিআরটিএর নির্বাহী হাকিম মোসা. জহুরা খাতুন। এ ছাড়া ২২টি যাত্রীবাহী বাসের চালকের বিরুদ্ধে জরিমানাসহ বিভিন্ন ব্যবস্থা নেওয়া হয়।
