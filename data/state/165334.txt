
টাঙ্গাইলের সখীপুরে থান কাপড়ের একটি দোকান আগুনে পুড়ে গেছে। গত শনিবার রাত ১২টার দিকে সখীপুর বাজারের কোরবান প্লাজায় ‘নিউ মডেল বস্ত্রালয়’ আগুনে পুড়ে যায়। পরে দমকল বাহিনী এসে আগুন নেভায়। পুড়ে যাওয়া দোকানের মালিক ইমরান মিয়া জানান, শনিবার সন্ধ্যায় বিদ্যুৎ চলে যাওয়ায় তিনি দোকান বন্ধ করে বাসায় চলে যান। রাত সোয়া ১২টার দিকে খবর পেয়ে দোকানে এলে ততক্ষণে দোকান পুড়ে যায়। সখীপুর ফায়ার সার্ভিস ও সিভিল ডিফেন্স কার্যালয়ের স্টেশন কর্মকর্তা সোহেল রানা জানান, বিদ্যুতের শর্টসার্কিট থেকে আগুনের সূত্রপাত বলে ধারণা করা হচ্ছে। 
