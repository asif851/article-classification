
রাজধানীর মিরপুরে এক কলেজছাত্রী আত্মহত্যা করেছেন বলে অভিযোগ পাওয়া গেছে। আজ রোববার দুপুরে মিরপুরের রূপনগরের শিয়ালবাড়ি এলাকায় এ ঘটনা ঘটে। নিহত কলেজছাত্রীর নাম ঝুনু রানি পাল (২২)।
রূপনগর থানার উপপরিদর্শক (এসআই) আলমগীর কবির বলেন, শিয়ালবাড়ি এলাকায় পরিবারের সঙ্গে থাকতেন ঝুনু রানি পাল। তিনি স্নাতক শ্রেণির শিক্ষার্থী ছিলেন। তাঁর বাবার নাম নিখিল চন্দ্র পাল। আজ দুপুরে নিজের কক্ষে ফ্যানের সঙ্গে ওড়না বেঁধে গলায় ফাঁস দেন তিনি। পরে পরিবারের লোকজন খবর দিলে পুলিশ তাঁর লাশ উদ্ধার করে।
ময়নাতদন্তের জন্য নিহত ছাত্রীর লাশ ঢাকা মেডিকেল কলেজ হাসপাতালের মর্গে পাঠানো হয়েছে। কী কারণে ঝুনু আত্মহত্যা করেছেন, সে ব্যাপারে তাঁর পরিবারের লোকজন কিছু বলতে পারেননি।
উপপরিদর্শক (এসআই) আলমগীর কবির বলেন, এ ঘটনায় থানায় একটি অপমৃত্যুর মামলা করা হয়েছে।
