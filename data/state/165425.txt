
প্রধানমন্ত্রীর কার্যালয়ের নতুন মুখ্য সচিব করা হয়েছে জাতীয় রাজস্ব বোর্ডের চেয়ারম্যান নজিবুর রহমানকে। এ ছাড়া তিন মন্ত্রণালয়ে নতুন ভারপ্রাপ্ত সচিব নিয়োগ করা হয়েছে। আজ রোববার জনপ্রশাসন মন্ত্রণালয় এ–সংক্রান্ত পৃথক প্রজ্ঞাপন জারি করেছে।
কামাল আবদুল নাসের চৌধুরীর স্থলাভিষিক্ত হচ্ছেন নজিবুর রহমান । চুক্তিতে থাকা কামাল আবদুল নাসের চৌধুরীর মেয়াদ আজ শেষ হচ্ছে।
মুখ্য সচিবের পদটি মন্ত্রিপরিষদ সচিবের সমপর্যায়ের।
এ ছাড়া ভারপ্রাপ্ত তথ্যসচিব করা হয়েছে একই মন্ত্রণালয়ের অতিরিক্ত সচিব নাসির উদ্দিন আহমেদকে। আর ভারপ্রাপ্ত খাদ্যসচিব করা হয়েছে অর্থ বিভাগের অতিরিক্ত সচিব শাহাবুদ্দিন আহমেদকে। এবং পরিবেশ ও বন মন্ত্রণালয়ের অতিরিক্ত সচিব আব্দুল্লাহ আল মোহসীনকে একই মন্ত্রণালয়ের ভারপ্রাপ্ত সচিব করা হয়েছে।
