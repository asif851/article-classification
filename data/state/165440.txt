
 
বন্যার পানিতে ডুবে যাওয়া আমন ধানের খেত দেখতে গিয়ে জয়পুরহাটে মারা গেছেন এক কৃষক। তিনি ক্ষেতলাল উপজেলার মামুদপুর ইউনিয়নের মিনিগাড়ি গ্রামের আমছের আলী (৫৭)।
আমছের আলীর পরিবারের বরাত দিয়ে মামুদপুর ইউনিয়ন পরিষদের চেয়ারম্যান মশিউর রহমান জানান, আমছের আলী গতকাল রোববার দুপুরের দিকে বন্যায় ডুবে থাকা ধানখেত দেখতে বাড়ি থেকে বের হয়ে যান। বিকেল গড়িয়ে গেলেও তিনি বাড়ি ফিরে না আসায় পরিবারের লোকজন তাঁকে খুঁজতে থাকে। সন্ধ্যার কিছু আগে বাড়ির অদূরে বামনারচেক মাঠের পানিতে আমছের আলীর লাশ পাওয়া যায়। আজ তাঁকে পারিবারিক কবরস্থানে দাফন করা হয়েছে।
