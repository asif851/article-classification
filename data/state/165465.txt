
দরিদ্র মেধাবী শিক্ষার্থীদের সহায়তায় এগিয়ে এসেছে সোশ্যাল ডেভেলপমেন্ট সেন্টার (এসডিসি)। কারিগরি শিক্ষা গ্রহণ করে এসব শিক্ষার্থী যাতে দ্রুত কর্মজীবনে প্রবেশ করতে পারে, সে জন্য প্রথম আলো ট্রাস্টের সঙ্গে কাজ করবে প্রতিষ্ঠানটি। প্রথম আলো ট্রাস্টের আওতায় পাঁচজন শিক্ষার্থীর চার বছরের লেখাপড়ার খরচ বহন করবে এসডিসি। এ উপলক্ষে গতকাল মঙ্গলবার প্রথম আলো কার্যালয়ে দুই প্রতিষ্ঠানের মধ্যে চুক্তি সই হয়। এ সময় উপস্থিত ছিলেন (বাঁ থেকে) এসডিসির কোষাধ্যক্ষ আলমগীর ভূঁঞা, সভাপতি জেবুন্নেসা লিলি, প্রথম আলোর সহযোগী সম্পাদক আব্দুল কাইয়ুম, এসডিসির নির্বাহী সচিব নূরুল ইসলাম, প্রথম আলো সম্পাদক মতিউর রহমান এবং এসডিসির সদস্য মোহাম্মদ আবদুল লতিফ। ছবি: প্রথম আলো
