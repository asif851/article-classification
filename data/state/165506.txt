
কক্সবাজারের টেকনাফে গত শুক্রবার দিবাগত রাতে পুলিশের কাছ থেকে পালিয়ে গেছেন স্বরাষ্ট্র মন্ত্রণালয়ের তালিকাভুক্ত ইয়াবা ব্যবসায়ী ও অর্ধডজন মামলার পলাতক আসামি শামশুল আলম ওরফে বার্মাইয়্যা শামশু। তাঁকে পালিয়ে যেতে সহযোগিতার অভিযোগে চারজনকে আটক করেছে পুলিশ।
পুলিশ সূত্র জানায়, শুক্রবার দিবাগত রাত দুইটার দিকে পুলিশ উপজেলার হ্নীলা ইউনিয়নের পূর্ব সিকদারপাড়ার বাড়িতে অভিযান চালিয়ে শামশুকে আটক করে। 
