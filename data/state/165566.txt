
রাজধানীর মতিঝিল এলাকায় হোটেল ঘরোয়ায় অভিযান চালিয়ে আগ্নেয়াস্ত্রসহ দুজনকে গ্রেপ্তার করেছে ঢাকা মহানগর গোয়েন্দা পুলিশ (ডিবি)। গত সোমবার সন্ধ্যা সোয়া ছয়টার দিকে এ অভিযান চালানো হয় বলে ডিবি জানায়। গ্রেপ্তার ব্যক্তিরা হলেন কবির খান ও সাজ্জাদুল ইসলাম। তাঁরা অস্ত্র ব্যবসায়ী বলে জানিয়েছেন ডিবি কর্মকর্তারা। ঢাকা মহানগর পুলিশের এক সংবাদ বিজ্ঞপ্তিতে বলা হয়, গ্রেপ্তার ব্যক্তিদের কাছ থেকে একটি বিদেশি পিস্তল উদ্ধার করা হয়। তাঁরা অবৈধভাবে অস্ত্র-গুলির ব্যবসা করেন বলে প্রাথমিক জিজ্ঞাসাবাদে স্বীকার করেছেন। 
