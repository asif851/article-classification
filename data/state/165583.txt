
ভিকটিম সাপোর্ট
সিলেটের নারী ও শিশুদের পেশাগত সেবা দেওয়ার লক্ষ্যে মহানগর পুলিশের কোতোয়ালি থানার অধীনে স্থাপন করা হয়েছে ভিকটিম সাপোর্ট সেন্টার। গতকাল রোববার এ সেন্টারের উদ্বোধন করা হয়েছে। সেন্টারটির উদ্বোধন উপলক্ষে সকাল সাড়ে নয়টায় নগরের একটি রেস্তোরাঁর মিলনায়তনে এক কর্মশালা হয়। প্রধান অতিথির বক্তব্য দেন অতিরিক্ত আইজি মো. মোখলেসুর রহমান। পিআরপি এবং ইউএনডিপি যৌথভাবে এর আয়োজন করে। এতে সভাপতিত্ব করেন মহানগর পুলিশের কমিশনার নিবাস চন্দ্র মাঝি। l সিলেট প্রতিনিধি
 
সংবর্ধনা
ময়মনসিংহের নান্দাইল উপজেলায় গত শনিবার ১১৪ জন কৃতী শিক্ষার্থীকে সংবর্ধনা দেওয়া হয়েছে। দেশের বিভিন্ন বিশ্ববিদ্যালয়ে অধ্যয়নরত নান্দাইলের ছাত্রছাত্রীদের নিয়ে গঠিত ‘ঊষা’ নামের একটি সংগঠন স্থানীয় জিয়া হল মিলনায়তনে এ সংবর্ধনা দেয়। এতে সভাপতিত্ব করেন আমিনুল ইসলাম। প্রধান অতিথি ছিলেন ইউএনও মোহামঞ্চদ আবদুল হামিদ মিয়া। একই অনুষ্ঠানে নান্দাইল পাইলট বালিকা উচ্চবিদ্যালয়ের প্রধান শিক্ষক আবদুল খালেককে বিশেষ সমঞ্চাননা দেওয়া হয়। l নান্দাইল (ময়মনসিংহ) প্রতিনিধি
 
নৌকাবাইচ
নরসিংদীর রায়পুরায় মেঘনা নদীতে গতকাল রোববার বিকেলে মুঠোফোন সেবাদানকারী প্রতিষ্ঠান রবির পৃষ্ঠপোষকতায় জেলা ক্রীড়া সংস্থার উদ্যোগে নৌকাবাইচের আয়োজন করা হয়। প্রতিযোগিতায় চ্যাম্পিয়ন হয় রায়পুরার শ্রীনগরের আবদুল্লার চর গ্রামের আবুল মাঝির দল। এতে শ্রম ও কর্মসংস্থানমন্ত্রী রাজিউদ্দিন আহমেদ প্রধান অতিথি হিসেবে উপস্থিত থেকে বিজয়ীদের মাঝে পুরস্কার বিতরণ করেন। l নরসিংদী প্রতিনিধি
