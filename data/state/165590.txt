
নাগরিক ঐক্যের আহ্বায়াক মাহমুদুর রহমান মান্নাকে ঢাকা মেডিকেল কলেজ হাসপাতালে নেওয়া হয়েছে। আজ মঙ্গলবার রাত পৌনে ১১টায় দিকে গোয়েন্দা পুলিশের একটি দল তাঁকে হাসপাতালে নিয়ে যায়।ঢাকা মেডিকেল কলেজ হাসপাতালের কর্তব্যরত একজন চিকিৎসক জানিয়েছেন, তাঁর হৃদরোগের সমস্যা আছে কি না, পরীক্ষা করা হচ্ছে।মাহমুদুর রহমান মান্নার ছেলে নিলয় মান্না মোবাইল ফোনে প্রথম আলোকে বলেন, তাঁর বাবাকে হাসপাতালে নিয়ে যাওয়ার কথা তাঁরা শুনেছেন । তাঁরা হাসপাতালে যাচ্ছেন বলেও জানান তিনি।পুলিশের ভাষ্যমতে, গত ২৪ ফেব্রুয়ারি রাতে ধানমন্ডির স্টার কাবারের সামনে থেকে মান্নাকে আটক করে র‍্যাব। তবে পরিবারের দাবি, বনানী“র একটি বাসা থেকে আটক করা হয় মান্নাকে। এরপর থেকে পুলিশ হেফাজতে আছেন তিনি।
মাহমুদুর রহমান মান্না ‘আটক’
খোকা-মান্নার বিরুদ্ধে রাষ্ট্রদ্রোহ মামলা
মাহমুদুর রহমান মান্না সিএমএম আদালতে
