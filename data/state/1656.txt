
বিশিষ্ট চিকিৎসক ও বঙ্গবন্ধু শেখ মুজিব মেডিকেল বিশ্ববিদ্যালয়ের মেডিসিন অনুষদের ডিন অধ্যাপক এ বি এম আবদুল্লাহকে ‘ইউজিসি অ্যাওয়ার্ড ২০১৩’-এর জন্য মনোনীত করেছে বাংলাদেশ বিশ্ববিদ্যালয় মঞ্জুরি কমিশন (ইউজিসি)। ২৯ মার্চ রাজধানীর ওসমানী স্মৃতি মিলনায়তনে রাষ্ট্রপতি মো. আবদুল হামিদ আনুষ্ঠানিকভাবে এই পুরস্কার দেবেন।মৌলিক ও উদ্ভাবনীমূলক গবেষণা কাজের স্বীকৃতি হিসেবে ইউজিসি অ্যাওয়ার্ড দেওয়া হয়। ১৯৮০ সাল থেকে এ অ্যাওয়ার্ড চালু করে ইউজিসি। ইউরোপের অন্যতম প্রকাশনা প্রতিষ্ঠান ‘এলসেভিয়ার’ থেকে অধ্যাপক আবদুল্লাহর লেখা শর্ট কেসেস ইন ক্লিনিক্যাল মেডিসিন বইয়ের জন্য তিনি এই পুরস্কার পাচ্ছেন। চিকিৎসাবিজ্ঞানের বই ও সাময়িকী প্রকাশের জন্য এলসেভিয়ারের সুখ্যাতি আছে।অধ্যাপক আবদুল্লাহর একাধিক বই ইউরোপ, এশিয়া ও লাতিন আমেরিকায় মেডিকেল স্কুল ও কলেজে পড়ানো হয়। দুটি বই স্প্যানিশ ভাষায় অনূদিত হয়েছে। বিজ্ঞপ্তি।
