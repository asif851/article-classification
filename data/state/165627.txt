
ঢাকা-টাঙ্গাইল মহাসড়কে মির্জাপুর উপজেলার আছিমতলা এলাকায় সড়ক দুর্ঘটনায় দুজন নিহত হয়েছেন। গতকাল বুধবার দিবাগত রাত দেড়টার দিকে এ দুর্ঘটনা ঘটে।
নিহত ব্যক্তিদের মধ্যে একজনের পরিচয় পাওয়া গেছে। তাঁর নাম গোপাল। বাড়ি সিরাজগঞ্জে।
মির্জাপুরের গোড়াই হাইওয়ে থানার উপপরিদর্শক (এসআই) বাবলু শেখ জানান, গতকাল রাত দেড়টার দিকে উত্তরাঞ্চলগামী যাত্রীবাহী একটি বাসকে একটি ট্রাক ধাক্কা দেয়। এতে বাসের ভেতর ট্রাকের লোহার অ্যাঙ্গেল ঢুকে যায়। এই অ্যাঙ্গেল সিটে বসে থাকা দুই যাত্রীর শরীরে ঢুকে গেলে তাঁরা নিহত হন। নিহত ব্যক্তিদের মধ্যে একজনের পরিচয় জানা গেছে। তাঁর নাম গোপাল। বাড়ি সিরাজগঞ্জে।
তাঁদের মরদেহ আইনি প্রক্রিয়া শেষে পরিবারের সদস্যদের কাছে হস্তান্তর করা হবে বলেও জানান উপপরিদর্শক।
