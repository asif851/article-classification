
ফেনীর পরশুরাম উপজেলা সদরের গুথুমা সড়কে গতকাল রোববার দুপুরে এক সড়ক দুর্ঘটনায় একজন মোটরসাইকেল চালক নিহত এবং একজন আহত হয়েছেন।পুলিশ ও প্রত্যক্ষদর্শী সূত্র জানায়, গতকাল দুপুরে গুথুমা সড়কে একটি বালুভর্তি দ্রুতগামী পিকআপের চাপায় মো. আজিম (৩৫) নামে একজন মোটরসাইকেল চালক ঘটনাস্থলেই নিহত হয়েছেন। তিনি গুথুমা সড়কের একজন ব্যবসায়ী ও উত্তর কোলাপাড়া গ্রামের লাতু মিয়ার ছেলে।এ সময় গোপাল দাস (২৭) নামে অপর এক মোটরসাইকেল আরোহী মারাত্মকভাবে আহত হন। তাঁকে উপজেলা স্বাস্থ্যকমপ্লেক্সে ভর্তি করা হয়েছে।বালুভর্তি পিকআপটি উপজেলার সুবার বাজার থেকে গুথুমার দিকে এবং মো. আজিম ও তাঁর সহযোগী মোটরসাইকেলে করে উপজেলা সদরের দিকে যাচ্ছিলেন।
