
‘গণিত শেখো স্বপ্ন দেখো’ স্লোগান সামনে রেখে ময়মনসিংহে শুরু হয়েছে আঞ্চলিক পর্যায়ের গণিত উৎসব। আজ শুক্রবার সকাল সাড়ে নয়টায় কৃষি বিশ্ববিদ্যালয় হাই স্কুল মাঠে গণিত উৎসব শুরু হয়। স্কুলের প্রধান শিক্ষক সৈয়দ রায়হান উদ্দিন গণিত উৎসবের উদ্বোধন করেন।ডাচ-বাংলা ব্যাংক-প্রথম আলোর যৌথ উদ্যোগে আয়োজিত এটি ১৩তম গণিত উৎসব। ময়মনসিংহে গণিত উৎসবের উদ্বোধনী অনুষ্ঠানে উপস্থিত ছিলেন বাংলাদেশ কৃষি বিশ্ববিদ্যালয়ের অধ্যাপক জহিরুল হক খন্দকার, ডাচ-বাংলা ব্যাংকের ময়মনসিংহ শাখার উপব্যবস্থাপক নুরে আলম খানসহ ভেন্যু প্রতিষ্ঠান ও ময়মনসিংহের বিভিন্ন শিক্ষাপ্রতিষ্ঠানের শিক্ষকেরা। ময়মনসিংহের এ আঞ্চলিক অনুষ্ঠানে ময়মনসিংহ, জামালপুর, শেরপুর, নেত্রোকোনা ও কিশোরগঞ্জ জেলার শিক্ষার্থীরা অংশ নিচ্ছে। প্রাথমিক, নিম্ন মাধ্যমিক, মাধ্যমিক ও উচ্চ মাধ্যমিক এ চারটি বিভাগে এক হাজারের বেশি শিক্ষার্থী গণিত উৎসবে যোগ দিয়েছে। উদ্বোধনী বক্তব্যে সৈয়দ রায়হান উদ্দিন বলেন, ডাচ-বাংলা ব্যাংক-প্রথম আলো আয়োজিত এই গণিত প্রতিযোগিতা বাংলাদেশেরÿখুদে গণিতবিদদের সারা বিশ্বে সম্মানের সঙ্গে পরিচয় করিয়ে দিচ্ছে। 
শিক্ষার্থীদের মেধা বিকাশ ও বাংলাদেশকে আন্তর্জাতিক পর্যায়ে পরিচয় করিয়ে দিতে গণিত উৎসবের ভূমিকা অনেক দায়িত্বশীল ভূমিকা রেখে চলছে বলে মন্তব্য করেন জহিরুল হক খন্দকার ও নুরে আলম খান।
