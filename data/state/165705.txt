
বরিশালে মো. কাজল শরীফ নামে এক ঠিকাদারকে কুপিয়ে জখম করেছে সন্ত্রাসীরা। গত শনিবার রাত সোয়া ১০টার দিকে শহরের চৌমাথা নবগ্রাম রোড এলাকার কেরানি বাড়ির পুলে এ হামলার ঘটনা ঘটে। বরিশাল সিটি করপোরেশনের ২৩ নম্বর ওয়ার্ডের কাউন্সিলর রেজভী চৌধুরীর ছেলে প্রান্ত চৌধুরীর নেতৃত্বে এ হামলা চালানো হয় বলে অভিযোগ। গুরুতর অবস্থায় কাজলকে বরিশালের শের-ই-বাংলা মেডিকেল কলেজ হাসপাতালে ভর্তি করা হয়েছে।
