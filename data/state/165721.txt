
বাংলাদেশের আকাশে আজ রোববার পবিত্র মহররম মাসের চাঁদ দেখা গেছে। ফলে আগামীকাল সোমবার থেকে মহররম মাস গণনা শুরু হবে। এর পরিপ্রেক্ষিতে আগামী ১০ মহররম বা ১২ অক্টোবর বুধবার সারা দেশে পবিত্র আশুরা পালিত হবে। 
আজ সন্ধ্যায় ইসলামিক ফাউন্ডেশন বায়তুল মোকাররম সভাকক্ষে জাতীয় চাঁদ দেখা কমিটির সভায় এ সিদ্ধান্ত হয়। ইসলামিক ফাউন্ডেশনের এক সংবাদ বিজ্ঞপ্তিতে এসব কথা জানানো হয়। সভায় সভাপতিত্ব করেন ধর্মবিষয়ক মন্ত্রণালয়ের যুগ্ম সচিব মো. হাফিজ উদ্দিন।
