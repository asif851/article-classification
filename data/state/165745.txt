
কক্সবাজার-টেকনাফ সড়কের হোয়াইক্যংয়ে গতকাল শুক্রবার ৯৯৬ গ্রাম ওজনের ছয়টি সোনার বারসহ এক ব্যক্তিকে আটক করেছে বিজিবি। আটক মো. মুফিজুর রহমানকে (৩৭) পুলিশে সোপর্দ করা হয়েছে।বিজিবি সূত্র জানায়, গতকাল বেলা ১১টার দিকে হোয়াইক্যংয়ে বিজিবির তল্লাশিচৌকিতে টেকনাফ থেকে চট্টগ্রামগামী বাসে তল্লাশি চালানো হয়। এ সময় যাত্রী মো. মুফিজুর রহমানের বেল্টের মধ্যে স্কচটেপে মোড়ানো অবস্থায় ছয়টি সোনার বার উদ্ধার করা হয়। উদ্ধার করা সোনার বারের দাম প্রায় ৩৪ লাখ ২০ হাজার টাকা।
