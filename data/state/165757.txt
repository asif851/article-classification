
সাংবাদিক দম্পতি সাগর-রুনি হত্যা মামলার তদন্ত প্রতিবেদন দাখিল করার জন্য ৭ জুন দিন ধার্য করেছেন আদালত। আসামি পলাশ রুদ্র পাল হাজির না হওয়ায় তাঁর জামিন বাতিল করেছেন আদালত।গতকাল বুধবার এ মামলার তদন্ত প্রতিবেদন দাখিল করার দিন ধার্য ছিল। গতকাল র‍্যাব তদন্ত প্রতিবেদন দাখিল না করায় ঢাকা মহানগর হাকিম শাহরিয়ার মাহমুদ আদনান এ তারিখ ধার্য করেন।২০১২ সালের ১১ ফেব্রুয়ারি মাছরাঙা টেলিভিশনের বার্তা সম্পাদক গোলাম মোস্তফা সারোয়ার ওরফে সাগর সারোয়ার ও এটিএন বাংলার সিনিয়র রিপোর্টার মেহেরুন নাহার রুনা ওরফে মেহেরুন রুনি দম্পতি রাজধানীর পশ্চিম রাজাবাজারের নিজ বাসায় খুন হন। পরে রুনির ভাই নওশের আলম রোমান শেরেবাংলা নগর থানায় একটি হত্যা মামলা দায়ের করেন।
