
ময়মনসিংহ-৫ আসনের সাংসদ সালাউদ্দিন আহমেদ মুক্তির সম্পদের অনুসন্ধান করবে দুর্নীতি দমন কমিশন (দুদক)। দুদকের প্রাথমিক প্রতিবেদনে এই সাংসদের আড়াই থেকে তিন কোটি টাকার জ্ঞাত আয়বহির্ভূত সম্পদের খোঁজ পাওয়ার পর আজ রোববার এ সিদ্ধান্ত নেওয়া হয়। 
সাংসদ সালাউদ্দিন তাঁর দুই মেয়ের বাল্যবিবাহ দিয়েছেন বলে অভিযোগ ওঠে। ওই বিয়ের অনুষ্ঠানে তিনি পাঁচ কোটি টাকা ব্যয় করেছেন, এমন অভিযোগের পরিপ্রেক্ষিতে দুদক অনুসন্ধান চালায়। প্রাথমিক অনুসন্ধানে তাঁর আয়বহির্ভূত আড়াই থেকে তিন কোটি টাকার সম্পদের সন্ধান পাওয়া যায়। এই তদন্তের পর আজ সাংসদ এবং তাঁর ওপর নির্ভরশীল সদস্যদের সম্পদ বিবরণী দাখিলের নির্দেশনা জারির অনুমোদন দিয়েছে দুদক।
