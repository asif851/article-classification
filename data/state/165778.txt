
ইসলামী বিশ্ববিদ্যালয়ের ২০১৫-১৬ শিক্ষাবর্ষের স্নাতক (সম্মান) শ্রেণির প্রথম বর্ষের বিশেষ কোটায় ভর্তির আবেদন আগামী মঙ্গলবার থেকে শুরু হবে। চলবে ৩০ নভেম্বর পর্যন্ত। আবেদনকারীদের ভর্তি পরীক্ষায় ন্যূনতম পাস নম্বর (লিখিত পরীক্ষায় ৮০ নম্বরের মধ্যে ৩২ নম্বর) থাকতে হবে। আবেদন ফরম যথাযথভাবে পূরণ করে ৩০ নভেম্বরের মধ্যে অফিস চলাকালে সংশ্লিষ্ট কোটার জন্য গঠিত উপকমিটির সদস্যসচিবের কার্যালয়ে জমা দিতে হবে। গতকাল শনিবার বিশ্ববিদ্যালয়ের রেজিস্ট্রার কার্যালয় সূত্রে এ তথ্য জানা গেছে। 
