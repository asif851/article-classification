
রাজশাহী বিশ্ববিদ্যালয়ে ২০১৪-২০১৫ শিক্ষাবর্ষে প্রথম বর্ষ স্নাতক শ্রেণিতে ভর্তির আবেদন প্রক্রিয়া শুরু হবে আগামী ২৫ আগস্ট। চলবে ১৪ সেপ্টেম্বর পর্যন্ত। আগামী ১৯ থেকে ২৫ অক্টোবর পর্যন্ত ভর্তি পরীক্ষা অনুষ্ঠিত হবে। গতকাল শনিবার দুপুরে বিশ্ববিদ্যালয়ের জনসংযোগ দপ্তরের এক সংবাদ বিজ্ঞপ্তিতে এ তথ্য জানানো হয়। সংবাদ বিজ্ঞপ্তিতে আরও জানানো হয়, ২০০৯ থেকে ২০১২ সাল পর্যন্ত এসএসসি/সমমান এবং ২০১৩ ও ২০১৪ সালের এইচএসসি/সমমান, আলিম ও অন্যান্য সমমান পরীক্ষায় উত্তীর্ণরা ভর্তি পরীক্ষার জন্য আবেদন করতে পারবেন। ভর্তির আবেদন ও পরীক্ষা সম্পর্কে বিস্তারিত তথ্য বিশ্ববিদ্যালয়ের ওয়েবসাইট www.ru.ac.bd ও পত্রিকায় বিজ্ঞপ্তির মাধ্যমে প্রকাশ করা হবে।
