
গাজীপুর সিটি করপোরেশনের ভোগড়া বাসন সড়ক এলাকায় আলমো টেক্সটাইল নামের পোশাক কারখানায় আগুনের ঘটনা ঘটেছে।
গতকাল সোমবার রাত সোয়া ১১টার দিকে কারখানাটিতে আগুন লাগে। দিবাগত রাত একটার দিকে আগুন নিয়ন্ত্রণে আসে।
গাজীপুর ফায়ার সার্ভিসের উপসহকারী পরিচালক মো. আক্তারুজ্জামান বলেন, খবর পেয়ে ফায়ার সার্ভিসের ১১টি ইউনিট আগুন নেভানোর কাজে যোগ দেয়। প্রায় দুই ঘণ্টার চেষ্টায় রাত একটার দিকে আগুন নিয়ন্ত্রণে আসে।
ফায়ার সার্ভিস জানায়, কারখানার ষষ্ঠ তলায় আগুনের সূত্রপাত হয়। পরে তা ছড়িয়ে পড়ে।
আগুন লাগার কারণ ও ক্ষয়ক্ষতির পরিমাণ তাৎক্ষণিকভাবে জানা যায়নি।
