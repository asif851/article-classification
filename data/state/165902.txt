
জয়পুরহাটের দুটি শিক্ষাপ্রতিষ্ঠানে দীর্ঘদিন পর শহীদ মিনার নির্মাণ করে ভাষাশহীদদের প্রতি শ্রদ্ধা জানানো হলো। ওই দুটি শিক্ষাপ্রতিষ্ঠান হলো জেলা পৌর সদরের খঞ্জনপুর উচ্চবিদ্যালয় ও শহীদ জিয়া কলেজ। ভাষা আন্দোলনের ৬৩ বছর পর জয়পুরহাট পৌর এলাকার খঞ্জনপুর উচ্চবিদ্যালয় এবং শহীদ জিয়া কলেজে ৩০ বছর পর শহীদ মিনার নির্মাণ করা হলো। জয়পুরহাট-১ আসনের সাংসদ ও শহীদ জিয়া কলেজ ব্যবস্থাপনা কমিটির সভাপতি সামছুল আলম শিক্ষক, শিক্ষার্থী ও গণ্যমান্য ব্যক্তিদের নিয়ে ভাষাশহীদদের প্রতি শ্রদ্ধা জানান। জয়পুরহাট প্রতিনিধি|
