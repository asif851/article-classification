
কুমিল্লা বিশ্ববিদ্যালয়ের উপাচার্য মো. আলী আশরাফের দপ্তরে শিক্ষক সমিতির দেওয়া তালা কাল রোববারের মধ্যে খুলে দেওয়ার দাবি জানিয়েছেন বিশ্ববিদ্যালয়ের ছাত্র-শিক্ষক, কর্মকর্তা ও কর্মচারীরা। অন্যথায় তাঁরা নিজেরাই তালা ভেঙে বিশ্ববিদ্যালয়ের স্বাভাবিক পরিবেশ ফিরিয়ে আনবেন। একই সঙ্গে শিক্ষক সমিতির কর্মসূচিরও তীব্র নিন্দা জানানো হয়েছে। গতকাল শুক্রবার বঙ্গবন্ধু শেখ মুজিবুর রহমানের ৯৮তম জন্মদিন ও শিশু দিবস উদ্যাপন অনুষ্ঠানে বক্তারা ওই দাবি জানান। বিশ্ববিদ্যালয়ের রেজিস্ট্রার মজিবুর রহমান মজুমদার স্বাক্ষরিত এক সংবাদ বিজ্ঞপ্তিতে ওই তথ্য জানানো হয়।
