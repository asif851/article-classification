
দেশের বিভিন্ন নদ-নদীর পানি ৪৯ পয়েন্টে কমেছে, বেড়েছে ৩৭ পয়েন্টে। নদ-নদীর পরিস্থিতি সম্পর্কে বন্যা পূর্বাভাস ও সতর্কীকরণ কেন্দ্রের এক সংবাদ বিজ্ঞপ্তিতে আজ বুধবার এ কথা জানানো হয়েছে।
দেশের বিভিন্ন নদ-নদীর ৯০টি পানি সমতল স্টেশনের পর্যবেক্ষণ অনুযায়ী ৪৯টি পয়েন্টের পানি হ্রাস পেয়েছে, বৃদ্ধি পেয়েছে ৩৭টি পয়েন্টে। আর চারটি পয়েন্টের পানি অপরিবর্তিত রয়েছে।
বুধবার সকাল নয়টা থেকে গত ২৪ ঘণ্টায় ৯০টি সমতল স্টেশনের পর্যবেক্ষণ অনুযায়ী ২৬টি পয়েন্টের পানি বিপৎসীমার ওপর দিয়ে প্রবাহিত হচ্ছে।  ব্রহ্মপুত্র-যমুনা ও পদ্মা নদীর পানি হ্রাস পাচ্ছে, অপর দিকে কুশিয়ারা নদীর পানি বৃদ্ধি পাচ্ছে। গঙ্গা ও সুরমা নদীর পানি স্থিতিশীল আছে।
ব্রহ্মপুত্র-যমুনা ও পদ্মা নদীর পানি কমা আগামী ৭২ ঘণ্টায় অব্যাহত থাকতে পারে।
আগামী ২৪ ঘণ্টায় পদ্মা নদীর পানি স্থিতিশীল থাকবে। অপর দিকে সুরমা ও কুশিয়ারা নদীর পানি আগামী ২৪ ঘণ্টায় হ্রাস পেতে পারে।
