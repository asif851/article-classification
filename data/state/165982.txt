
একাত্তরের ঘাতক দালাল নির্মূল কমিটির চট্টগ্রাম জেলা কমিটি গতকাল বুধবার নগরের জামালখানে প্রেসক্লাবের সামনে হরতালবিরোধী সমাবেশ ও মিছিল করেছে। জামায়াতের ডাকা হরতাল প্রত্যাখ্যান করে এ সমাবেশের আয়োজন করা হয়। একাত্তরের ঘাতক দালাল নির্মূল কমিটির জেলা আহ্বায়ক সীমান্ত তালুকদারের সভাপতিত্বে সমাবেশে অন্যান্যের মধ্যে বক্তব্য দেন শওকত বাঙ্গালী, আবুল হাসান মো. বেলাল, আবু সাদাত সায়েম ও মাহবুবুল আলম। সমাবেশে বক্তারা বলেন, মুজাহিদের রায়ের মধ্য দিয়ে মুক্তিযুদ্ধের পক্ষের জনগণ সম্মানিত বোধ করছে। বাঙালির প্রত্যাশিত রায় হয়েছে। পরে একটি বিক্ষোভ মিছিল নগরের জামালখান, চেরাগি পাহাড় ও আন্দরকিল্লা হয়ে প্রেসক্লাবে এসে শেষ হয়।
