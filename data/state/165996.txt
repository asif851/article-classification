
বাংলাদেশ থেকে প্রথমবারের মতো কার্ডিনাল নিয়োগকে এ দেশের ঐতিহ্যবাহী সাম্প্রদায়িক সম্প্রীতির স্বীকৃতি বলে মন্তব্য করেছেন রাষ্ট্রপতি আবদুল হামিদ। নবনিযুক্ত কার্ডিনাল প্যাট্রিক ডি রোজারিও গতকাল রাষ্ট্রপতির সঙ্গে সৌজন্য সাক্ষাৎ করতে গেলে তিনি এ কথা বলেন।বৈঠক শেষে রাষ্ট্রপতির প্রেস সচিব জয়নাল আবেদিন এ ব্যাপারে সাংবাদিকদের ব্রিফ করেন।গত ৯ অক্টোবর ঢাকার আর্চবিশপ প্যাট্রিক ডি রোজারিও বাংলাদেশ থেকে প্রথমবারের মতো কার্ডিনাল পদে নিয়োগ পান। তাঁকে অভিনন্দন জানিয়ে রাষ্ট্রপতি বলেন, এটি বাংলাদেশের জন্য একটি বড় অর্জন। কার্ডিনাল এ দেশের সাম্প্রদায়িক সম্প্রীতির ঐতিহ্য বজায় রাখতে ভূমিকা রাখবেন বলে আশা প্রকাশ করেন রাষ্ট্রপতি।প্যাট্রিক ডি রোজারিও বলেন, উন্নয়নের ক্ষেত্রে বাংলাদেশের সাফল্যের প্রশংসা করেছে ভ্যাটিকান সিটি।
