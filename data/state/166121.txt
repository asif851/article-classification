
গাজীপুরের কালিয়াকৈর পৌরসভার ৭ নম্বর ওয়ার্ডের কার্যালয় নির্মাণের কাজে বাধা দেওয়ার অভিযোগ পাওয়া গেছে। এখানকার বাসিন্দাদের বিভিন্ন কাজের জন্য কালিয়াকৈর পৌর কার্যালয়ে যেতে হয়। এতে দুর্ভোগ পোহাতে হয়। এ অবস্থায় ৯ নম্বর ওয়ার্ডে একটি কার্যালয় নির্মাণ করা হয়েছে। ৭ নম্বর ওয়ার্ডের বাসিন্দাদের সুবিধার্থে ৫ জুলাই থেকে উপজেলার চন্দ্রা পল্লী বিদ্যুৎ এলাকায় একটি কার্যালয় নির্মাণের কাজ শুরু হয়। কিন্তু ওই জমিটি বন বিভাগের দাবি করে কাজে বাধা সৃষ্টি করা হয় এবং নির্মাণকাজ বন্ধের নোটিশ দেওয়া হয়। অথচ কাজ শুরুর আগে বন বিভাগের চন্দ্রা রেঞ্চ অফিস থেকে অনুমতি নেওয়া হয়েছিল।
