
প্রথম আলো বন্ধুসভার কেরানীগঞ্জ শাখার উদ্যোগে গতকাল রোববার মেডিকেল ক্যাম্প অনুষ্ঠিত হয়েছে। এতে গরিব রোগীদের বিনা মূল্যে চিকিৎসাসেবা ও ওষুধ দেওয়া হয়।সকাল ১০টা থেকে বেলা ২টা পর্যন্ত দক্ষিণ কেরানীগঞ্জের হাসনাবাদ এলাকার কামুচাঁন শাহ্ কমিউনিটি সেন্টারে চিকিৎসাসেবা দেন রাজধানীর স্কয়ার হাসপাতালের চিকিৎসকেরা। বিনা মূল্যে ওষুধ দিয়ে সহায়তা করে কেরানীগঞ্জের এ লতিফ চ্যারিটেবল ফাউন্ডেশন।দোলেশ্বর থেকে চিকিৎসা নিতে আসা নাজমুন্নাহার বেগম (৩৮) বলেন, ‘চার দিন ধরে আমি সর্দি-কাশিতে ভুগছি। খবর পেয়ে প্রথম আলোর মেডিকেল ক্যাম্পে চিকিৎসা নিতে এসেছি। তারা আমাকে চিকিৎসা ও ওষুধ দিয়ে সাহায্য করেছে।’ মেডিকেল ক্যাম্পে চিকিৎসাসেবা দেন স্কয়ার হাসপাতালের চিকিৎসক ফারজানা রহমান দিনা, ফাতেমা জোহরা, ফারহানা মোবিন, তাইয়েব ইবনে জাহাঙ্গীর, জহর দত্ত, মোস্তাকিম ফারুকী, আসিফ নওয়াজ। এ সময় এ লতিফ চ্যারিটেবল ফাউন্ডেশনের প্রকল্প পরিচালক আবু বক্কর সিদ্দিক, ফাউন্ডেশনের কর্মকর্তা মো. সালাম, আবদুর রাজ্জাক, প্রথম আলো বন্ধুসভা জাতীয় পর্ষদের সভাপতি সাইদুজ্জামান রওশন প্রমুখ উপস্থিত ছিলেন।
