
ভ্রাম্যমাণ আদালত গতকাল রোববার বগুড়ার শেরপুরে তিন মাদকসেবীকে ছয় মাসের বিনাশ্রম কারাদণ্ড এবং পাঁচ চাঁদাবাজকে দুই হাজার টাকা করে জরিমানা অনাদায়ে সাত দিন করে বিনাশ্রম কারাদণ্ড দিয়েছেন। উপজেলার সহকারী কমিশনার (ভূমি) ফিরুজুল ইসলাম ওই আদালত পরিচালনা করেন। সাজাপ্রাপ্ত মাদকসেবীরা হলেন মো. রানা, মো. ওয়াসিম ও মো. মানিক এবং চাঁদাবাজরা হলেন শাহজাহান আলী, মো. টিটু, লিটন হোসেন, মো. মিঠু ও মো. আতাউর রহমান। শেরপুর থানার ওসি আলী আহমেদ হাশমী বলেন, গতকাল পৃথক অভিযানে তাঁদের আটক করা হয়। 
