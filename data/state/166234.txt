
দেশব্যাপী উপজেলা পরিষদের নির্বাচনে ব্যাপকভাবে ভোট জালিয়াতি ও কেন্দ্র দখলের অভিযোগ ওঠার মুখে নির্বাচন কমিশনার (ইসি) বিগ্রেডিয়ার জেনারেল (অব.) মো. জাবেদ আলী বলেছেন, নির্বাচনে কোনো কারচুপি, ব্যালট বাক্স ছিনতাই, কেন্দ্র দখলের অভিযোগ পেলে আইনানুযায়ী প্রতিকারের ব্যবস্থা নেওয়া হবে। তিনি আরও বলেন, এ ব্যাপারে সংশ্লিষ্টদের নির্দেশ দেওয়া হয়েছে।’গতকাল বৃহস্পতিবার দুপুরে নারায়ণগঞ্জ জেলা প্রশাসকের কার্যালয়ে চতুর্থ দফার আসন্ন উপজেলা পরিষদের নির্বাচন উপলক্ষে এক মতবিনিময় সভায় প্রধান অতিথির বক্তব্যে জাবেদ আলী এসব কথা বলেন। এ সময় বিগত নির্বাচনে ‘বিচ্ছিন্ন কিছু অনিয়ম’ হওয়ার কথা স্বীকার করেন তিনি।
