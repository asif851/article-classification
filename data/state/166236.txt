
দিনাজপুর শিল্পকলা একাডেমী প্রাঙ্গণে গতকাল বৃহস্পতিবার বিকেলে উদীচীর দুই দিনব্যাপী জেলা সম্মেলন উদ্বোধন করা হয়েছে। অনুষ্ঠানে জাতীয় সংসদের হুইপ ও দিনাজপুর সদর আসনের সাংসদ ইকবালুর রহিম প্রধান অতিথি ছিলেন।সন্ধ্যায় শিল্পকলা একাডেমী মিলনায়তনে আলোচনা সভায় ইকবালুর রহিম বলেন, উদীচীর সংস্কৃতির সংগ্রাম বিশ্বের মানুষের কাছে বাংলা ও বাঙালিকে বিশেষ মর্যাদার আসনে প্রতিষ্ঠিত করেছে।অনুষ্ঠানে সভাপতিত্ব করেন আসাদুল্লাহ্ সরকার।অনুষ্ঠানে জেলার চারজন ব্যক্তিকে সম্মাননা জানানো হয়। তাঁরা হলেন মির্জা আনোয়ারুল ইসলাম (সংস্কৃতি, সমাজসেবা ও রাজনীতি), কাজী বোরহান (নাট্যচর্চা ও বিকাশ), আবুল কালাম আজাদ (শিক্ষা ও রাজনীতি) ও উস্তাদ সাইমুদ আলী খান (শাস্ত্রীয় সংগীতচর্চা ও প্রসার)।
