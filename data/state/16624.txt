
খুলনার কয়রা উপজেলা নির্বাহী কর্মকর্তা (ইউএনও) মো. বদিউজ্জামানের বিরুদ্ধে আদালতে মামলা হয়েছে। গতকাল বৃহস্পতিবার খুলনা জজ আদালতে মামলাটি করেন কয়রার বাগালি ইউনিয়ন পরিষদের (ইউপি) চেয়ারম্যান আ. সাত্তার পাড়।স্বাক্ষর জালিয়াতির মাধ্যমে ভিজিডি কার্ড পরিবর্তনে সহযোগিতার অভিযোগে তিনি মামলাটি করেন।আদালত মামলাটি আমলে নিয়ে দুর্নীতি দমন কমিশন (দুদক), খুলনা জেলা ও বিভাগীয় সমন্বিত কার্যালয়কে স্বল্প সময়ের মধ্যে তদন্ত প্রতিবেদন দাখিলের নির্দেশ দিয়েছেন। মামলায় কয়রা উপজেলা সহকারী পল্লী উন্নয়ন কর্মকর্তা জুলফিকার আলী, ওই ইউপির ৩ নম্বর ওয়ার্ডের সদস্য আলাউদ্দীন সানা, ৪ নম্বর ওয়ার্ডের সদস্য আশরাফুজ্জামান ও ৫ নম্বর ওয়ার্ডের সদস্য গোলাম মোস্তফাকে আসামি করা হয়েছে।এ বিষয়ে কয়রার ইউএনও মো. বদিউজ্জামান বলেন, চলতি বছরের ফেব্রুয়ারির মাঝামাঝি সময়ে ওই চেয়ারম্যান ব্যাপারটি নিয়ে অভিযোগ করেছিলেন। অভিযোগটি তদন্তাধীন আছে।
 
