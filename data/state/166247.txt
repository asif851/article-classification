
কুমিল্লার দেবীদ্বার উপজেলার বাকসার গ্রাম থেকে গতকাল বুধবার দুপুরে কাজী শাখাওয়াত হোসেন (৩০) নামের এক সাজাপ্রাপ্ত আসামিকে গ্রেপ্তার করেছে পুলিশ। ২০০৮ সালের ২১ মার্চ তিতাস থানায় দায়েরকৃত গরু চুরির একটি মামলায় আদালত তাঁকে এক বছরের সশ্রম কারাদণ্ড ও দুই হাজার টাকা জরিমানা করেন। পলাতক ওই আসামি দেবীদ্বারের নিজ বাড়িতে অবস্থান করছিলেন। দুপুরে তাঁকে গ্রেপ্তার করে কুমিল্লার একটি আদালতে হাজির করা হয়। আদালত তাঁর জামিন নামঞ্জুর করে কুমিল্লা কেন্দ্রীয় কারাগারে পাঠান। 
