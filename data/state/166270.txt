
অর্থ আত্মসাতের ঘটনায় আদালত থেকে সাজাপ্রাপ্ত জয়পুরহাটের পাঁচবিবি উপজেলার মোস্তাফাবীয়া ফাজিল মাদ্রাসার অধ্যক্ষ নূর মোহামঞ্চদ এখনো স্বপদে বহাল আছেন। শুধু তা-ই নয়, তিনি নিয়মিত বেতন-ভাতা তোলাসহ মাদ্রাসার কার্যক্রমও পরিচালনা করছেন।মাদ্রাসার সভাপতি গত সোমবার সন্ধ্যায় জয়পুরহাট প্রেসক্লাবে সংবাদ সমেঞ্চলনে এ অভিযোগ করেন।মামলা ও মাদ্রাসা সূত্রে জানা যায়, অধ্যক্ষ নূর মোহামঞ্চদ ১৯৯০ ও ’৯১ সালে মাদ্রাসায় তিনজন ভুয়া শিক্ষক নিয়োগ দেখিয়ে তাঁদের বেতন-ভাতা বাবদ ৪৯ হাজার ৭৪৫ টাকা আত্মসাৎ করেন। এ ঘটনায় জয়পুরহাটের দুদক কর্মকর্তা এস এম মোস্তাফিজুর রহমান পাঁচবিবি থানায় দুটি পৃথক মামলা করেন। অভিযোগ প্রমাণিত হওয়ায় ২০০৮ সালে জয়পুরহাটের মুখ্য বিচারিক হাকিম নূর মোহামঞ্চদকে দুই বছর সশ্রম কারাদণ্ড এবং আত্মসাৎ করা টাকা জরিমানা করেন। পরে নূর মোহামঞ্চদ রায়ের বিরুদ্ধে জেলা ও দায়রা জজ আদালতে আপিল করেন। বর্তমানে মামলা দুটি বিচারাধীন।জেলা ও দায়রা জজ আদালতের সরকারি কৌঁসুলি (পিপি) নৃপেন্দ্রনাথ মণ্ডল জানান, চাকরিরত অবস্থায় কোনো সরকারি কর্মকর্তা, কর্মচারী বা শিক্ষকের ফৌজদারি মামলায় জেল-জরিমানা হলে তিনি বরখাস্ত হবেন। তবে আপিলে তিনি নির্দোষ প্রমাণিত হলে পরে আবার চাকরি ফেরত পাবেন।নূর মোহামঞ্চদ বলেন, তিনি ষড়যন্ত্রের শিকার। তিনি বর্তমান পদে থেকে মাদ্রাসা পরিচালনা করে যাচ্ছেন বলে স্বীকার করেন।
