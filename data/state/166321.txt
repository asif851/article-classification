
জয়পুরহাটের আক্কেলপুরে কিশোরী ফুটবল টুর্নামেন্টের চূড়ান্ত খেলা গতকাল শনিবার পৌর সদরের সোনামুখী উচ্চবিদ্যালয় মাঠে অনুষ্ঠিত হয়েছে। খেলায় শাপলা একাদশকে ৩-২ গোলে হারিয়ে গোলাপ একাদশ চ্যম্পিয়ন হয়। নারী নির্যাতন বন্ধে সচেতনতা বাড়াতে বেসরকারি সংস্থা মানুষের জন্য ফাউন্ডেশনের সহযোগিতায় স্থানীয় বেসরকারি সংস্থা পল্লীশ্রী এ খেলার আয়োজনে করে। এ সময় উপজেলা পরিষদের ভাইস চেয়ারম্যান এস এম রাশেদুল আলম, নারী ভাইস চেয়ারম্যান আছিয়া খানম প্রমুখ উপস্থিত ছিলেন। 
