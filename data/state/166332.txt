
কথামালা, স্মৃতিচারণা, র্যা ফেল ড্র ও জমজমাট সাংস্কৃতিক অনুষ্ঠানের মধ্য দিয়ে গতকাল শুক্রবার চট্টগ্রাম বিশ্ববিদ্যালয়ের গণিত বিভাগের তৃতীয় পুনর্মিলনী বিশ্ববিদ্যালয়ের সমাজবিজ্ঞান অনুষদ মিলনায়তনে অনুষ্ঠিত হয়েছে। এবার অনুষ্ঠানের স্লোগান ছিল ‘এসো মিলি প্রাণের উচ্ছ্বাসে’।সকাল ১০টার দিকে উপাচার্য ইফতেখার উদ্দিন চৌধুরী অনুষ্ঠানের উদ্বোধন করেন। তিনি বলেন, চট্টগ্রাম বিশ্ববিদ্যালয়ের ঐতিহ্যবাহী ও গৌরবদীপ্ত বিভাগ হচ্ছে গণিত বিভাগ। ৪৮ বছর ধরে বিভাগটি আলোকিত মানবসম্পদ তৈরি করে চলেছে। গণিত বিভাগের সভাপতি ও অনুষ্ঠান উদ্যাপন কমিটির সভাপতি অধ্যাপক মোহাম্মদ আশরাফুল ইসলামের সভাপতিত্বে অনুষ্ঠানে বিশেষ অতিথি হিসেবে উপস্থিত ছিলেন বিশ্ববিদ্যালয়ের প্রাক্তন উপাচার্য মো. ফজলী হোসেন ও বিজ্ঞান অনুষদের ডিন অধ্যাপক মো. আবদুল করিম।
