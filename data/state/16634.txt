
রংপুরে চেম্বার অব কমার্স অ্যান্ড ইন্ডাস্ট্রিজের দ্বিবার্ষিক নির্বাচন রোববার রাতে চেম্বার ভবনে সম্পন্ন হয়েছে। এতে আবুল কাশেম সভাপতি, মোস্তফা আহমেদ জ্যেষ্ঠ সহসভাপতি ও মোজাম্মেল হক সহসভাপতি নির্বাচিত হয়েছেন।এ ছাড়া ১৫ জন পরিচালক ও একজন প্রতিনিধি পরিচালক নির্বাচিত করা হয়েছে। নির্বাচিত পরিচালকেরা হলেন হাবিবুর রহমান, আজিজুল ইসলাম, পার্থ বোস, এনামুল হক, মোয়াজ্জেম হোসেন, আকবর আলী, রবিউল ইসলাম, আমজাদ হোসেন চৌধুরী, আশরাফুল আলম-আল আমিন, সত্যজিত কুমার ঘোষ, গোলাম জাকারিয়া, মামুনুর রশিদ, অজয় প্রসাদ, জাভেদ হাসান ও রামকৃষ্ণ সোমানী। আর প্রতিনিধি পরিচালক হলেন মসিউর রহমান রাঙ্গা। ৫ জুলাই সাধারণ ও অ্যাসোসিয়েট সদস্যদের নির্বাচন হয়। ওই নির্বাচনে সাধারণে ৫৫৬ জন ও অ্যাসোসিয়েটে ২৮০ জন ভোটার ছিলেন। সেখান থেকে ভোটের মাধ্যমে সাধারণে ১২ জন ও অ্যাসোসিয়েটে ছয়জন সদস্য নির্বাচিত হন।
