
বাণিজ্য মন্ত্রণালয়ের অধীন প্রধান আমদানি রপ্তানি কার্যালয় (সিসিআইই) ঢাকার নিয়ন্ত্রক মো. শহিদুল হককে সাময়িক বরখাস্ত করা হয়েছে। তাঁর বিরুদ্ধে তদন্ত শুরু করতে রাষ্ট্রপতি অনুমতি দিয়েছেন।আজ মঙ্গলবার দুপুরে বাণিজ্যসচিব হেদায়েতুল্লাহ আল মামুন প্রথম আলোকে এ কথা জানান।গত ৯ অক্টোবর প্রথম আলোতে ‘গুনে গুনে ঘুষ খান তিনি’ শীর্ষক সংবাদ প্রকাশের পর গত ১১ অক্টোবর তাঁকে ওই পদ থেকে প্রত্যাহার করে বাণিজ্য মন্ত্রণালয়ে সংযুক্ত করা হয়। তাঁর বিরুদ্ধে ঘুষ নেওয়ার বিষয়ে তদন্ত চলছে।গত ১৯ অক্টোবর শহিদুলের বিরুদ্ধে তদন্ত শুরু করতে রাষ্ট্রপতির অনুমতি পেয়ে মন্ত্রণালয় থেকে চিঠি দেওয়া হয়।অারও পড়ুন :-গুনে গুনে ঘুষ খান তিনি
