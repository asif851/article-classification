
বিএনপির যুগ্ম মহাসচিব ও রাজশাহী মহানগর বিএনপির সভাপতি মিজানুর রহমান মিনুকে রাজশাহী মেডিকেল কলেজ হাসপাতালে ভর্তি করা হয়েছে। তাঁকে নিবিড় পরিচর্যাকেন্দ্রে (আইসিইউ) রাখা হয়েছে। আজ বুধবার দুপুর ১২টার দিকে তাঁকে সেখানে নেওয়া হয়।
রাজশাহী মেডিকেল কলেজ হাসপাতালের পরিচালক এ এফ এম রফিকুল ইসলাম প্রথম আলোকে বলেন, দাঁতের চিকিৎসার জন্য সকালে মিনুকে রাজশাহী কেন্দ্রীয় কারাগার থেকে সদর হাসপাতালে আনা হয়। চিকিৎসা চলাকালে অসুস্থ হয়ে পড়লে তাঁকে হাসপাতালে নেওয়া হয়।
