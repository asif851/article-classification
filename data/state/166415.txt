
রাষ্ট্রীয় ক্ষমতায় যেতে চাইলে সাবেক প্রধানমন্ত্রী খালেদা জিয়াকে হিংসাত্মক কর্মসূচি পরিহারের আহ্বান জানিয়েছে মহাবিশ্ব মুসলিম উম্মাহ ঐক্য পরিষদ নামের একটি সংগঠন। গতকাল মঙ্গলবার চট্টগ্রাম প্রেসক্লাবে এক সংবাদ সম্মেলনে এ আহ্বান জানান সংগঠনের চেয়ারম্যান সৈয়্যদানা হায়দার আলী চৌধুরী।সংবাদ সম্মেলনে খালেদা জিয়াকে উদ্দেশ করে হায়দার আলী চৌধুরী বলেন, ‘আপনি আন্দোলন-সংগ্রাম করে রাষ্ট্রীয় ক্ষমতায় যেতে চান। তবে পরিস্থিতি এখন আপনার নিয়ন্ত্রণের বাইরে চলে গেছে। এ কারণে দেশের জনগণের ভোগান্তি বেড়ে চরম আকার ধারণ করেছে। এ পরিস্থিতিতে মানবক্ষতিকর কর্মসূচি পরিহার করে রুহানি শক্তির শামিয়ানার নিচে শরিক হোন।’সংবাদ সম্মেলনে উপস্থিত ছিলেন মোহাম্মদ আতাহার, এ বি এম সিদ্দিকুর রহমান, আল্লামা রুমি সোসাইটির মহাসচিব এস এম সিরাজউদ্দৌলা প্রমুখ।
