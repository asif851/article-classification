
বিশ্ববিদ্যালয়ে গবেষণাভিত্তিক শিক্ষা কর্মকাণ্ড বৃদ্ধির ওপর গুরুত্বারোপ করেছেন রাষ্ট্রপতি মো. আবদুল হামিদ। গতকাল বৃহস্পতিবার নর্থ সাউথ বিশ্ববিদ্যালয়ের পাঁচ সদস্যের একটি প্রতিনিধিদল বঙ্গভবনে রাষ্ট্রপতির সঙ্গে সৌজন্য সাক্ষাৎ করতে গেলে তিনি এ বিষয়ে গুরুত্বারোপ করেন। খবর বাসসের।
রাষ্ট্রপতির প্রেস সচিব জয়নাল আবেদীন জানান, নর্থ সাউথ বিশ্ববিদ্যালয়ের ট্রাস্টি বোর্ডের চেয়ারম্যান এম এ কাশেম প্রতিনিধিদলটির নেতৃত্বে ছিলেন। তাঁরা বিশ্ববিদ্যালয়ের কর্মকাণ্ড সম্পর্কে রাষ্ট্রপতিকে অবহিত করেন। যুক্তরাষ্ট্রের তিনটি বিশ্ববিদ্যালয়ের সঙ্গে শিক্ষা কর্মকাণ্ড বিনিময়ের উদ্যোগ নেওয়া হয়েছে। এ ছাড়া বৈঠকে নর্থ সাউথ বিশ্ববিদ্যালয়ের ১৯তম সমাবর্তন অনুষ্ঠানে রাষ্ট্রপতিকে আমন্ত্রণ জানানো হয়।
এ সময় রাষ্ট্রপতি আবদুল হামিদ শিক্ষার্থীদের দেশের সংস্কৃতি, ইতিহাস ও ঐতিহ্য, বিশেষ করে মুক্তিযুদ্ধের চেতনায় গড়ে তোলার আহ্বান জানান।
 
