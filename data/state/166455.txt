
শিক্ষার্থীদের মধ্যে দুর্নীতিবিরোধী চেতনা সৃষ্টির লক্ষ্যে গতকাল রোববার টিআইবির উদ্যোগে দুর্নীতিবিরোধী শপথ পাঠ করেছে জামালপুর জিলা স্কুলের শিক্ষার্থীরা। টিআইবির আয়োজনে সকালে জামালপুর জিলা স্কুলের প্রভাতী ও দিবা শাখার দেড় সহস্রাধিক শিক্ষার্থীকে দুর্নীতিবিরোধী শপথ পড়ানো হয়। দুর্নীতিবিরোধী শপথ পড়ায় স্কুলের শিক্ষার্থী তানভীর ইসলাম। এ সময় বক্তব্য দেন জিলা স্কুলের প্রধান শিক্ষক নাছিমা আক্তার, সচেতন নাগরিক কমিটির সদস্য সুকুমার চৌধুরী, এ কে এম আশরাফুজ্জামান, চ্যানেল নাইনের জেলা প্রতিনিধি শুভ্র মেহেদী, ইয়েস সদস্য সাগিরুল ইসলাম, মেহেদী হাসান প্রমুখ। 
