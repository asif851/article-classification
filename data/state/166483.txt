
কক্সবাজারের টেকনাফ উপজেলার তিন নম্বর স্লুইস গেট এলাকা থেকে এক লাখ ইয়াবাবড়ি উদ্ধার করেছে বর্ডার গার্ড বাংলাদেশ (বিজিবি)। গতকাল শনিবার দিবাগত রাত সাড়ে ১১টার দিকে নাফ নদী সংলগ্ন ওই এলাকা থেকে সেগুলো উদ্ধার করা হয়। তবে কাউকে আটক করা যায়নি।
টেকনাফ ২ বিজিবির অধিনায়ক লেফটেন্যান্ট কর্নেল আবু জার আল জাহিদ মুঠোফোনে পাঠানো খুদে বার্তায় জানান, মিয়ানমার থেকে ইয়াবার চালান বাংলাদেশে আনার খবর পেয়ে তাঁরা ওই এলাকায় অবস্থান নেন। রাতে সেখানে দুজনকে সন্দেহজনকভাবে হাঁটাচলা করতে দেখা যায়। এরপর সংকেত দেওয়া হয়। এ সময় তাঁরা ব্যাগ ফেলে চলে যায়। ইয়াবাগুলো ব্যাটালিয়ন সদরে জমা রাখা হয়েছে।
