
রাজধানীর বিভিন্ন এলাকা থেকে নিষিদ্ধ জঙ্গি সংগঠন জামাআতুল মুজাহিদীন বাংলাদেশের (জেএমবি) নারী বিভাগের উপদেষ্টাসহ চারজনকে আটক করেছে র‍্যাপিড অ্যাকশন ব্যাটালিয়ন (র‍্যাব)।
আজ মঙ্গলবার র‍্যাবের পক্ষ থেকে পাঠানো মুঠোফোনের খুদে বার্তায় এ তথ্য জানানো হয়।
র‍্যাব জানায়, আটক জেএমবির নারীদের কাছ থেকে বিপুল পরিমাণ জিহাদি বই, তথ্যচিত্র (ডকুমেন্টারি), অডিও ও ভিডিও উদ্ধার করা হয়েছে।
এ নিয়ে পরে মিরপুরের পাইকপাড়ায় ব্রিফিং করবে র‍্যাব-৪।
