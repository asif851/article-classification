
কিশোরগঞ্জ সদর উপজেলার জিনারাই উচ্চবিদ্যালয়ের চার শতাধিক শিক্ষার্থী দুর্নীতি না করার শপথ নিয়েছে। গতকাল বুধবার বিদ্যালয়ে আয়োজিত ‘দুর্নীতিবিরোধী শপথ পাঠ ও কুইজ প্রতিযোগিতা-২০১৬’ শীর্ষক এক অনুষ্ঠানে তারা ওই শপথ নেয়।ট্রান্সপারেন্সি ইন্টারন্যাশনাল বাংলাদেশ-এর অনুপ্রেরণায় গঠিত সচেতন নাগরিক কমিটি (সনাক) কিশোরগঞ্জের যুব অঙ্গ-সংগঠন ইয়েস ফ্রেন্ডসের উদ্যোগে গতকাল জিনারাই উচ্চবিদ্যালয়ে এই অনুষ্ঠান হয়। অনুষ্ঠানের শুরুতেই দুর্নীতিকে ‘না’ বলার মাধ্যমে বিদ্যালয়ের শিক্ষার্থীদের দুর্নীতিবিরোধী শপথ পাঠ করান বিদ্যালয়ের প্রধান শিক্ষক মো. আবদুর রশিদ।
