
ঢাকার শাহজালাল আন্তর্জাতিক বিমানবন্দর থেকে বাংলাদেশে উত্তর কোরিয়া দূতাবাসের ইকনোমিক অফিসার সন ইয়ামকে (৫০) আটক করেছে ঢাকা কাস্টমস এয়ারপোর্ট আর্মড পুলিশ ব্যাটলিয়নের যৌথ দল। এ সময় তাঁর কাছ থেকে ১৭০টি সোনার বারসহ মোট ওজন ২৭ কেজি সোনা উদ্ধার করা হয়। গতকাল বৃহস্পতিবার রাত সাড়ে ১১টার দিকে তাঁকে আটক করা হয়।কোরীয় কূটনীতিককে ছাড়িয়ে নিয়ে গেছে দূতাবাসঢাকা কাস্টম হাউজের যুগ্ম কমিশনার কাজী মুহাম্মদ জিয়া উদ্দিনের তথ্যমতে, উদ্ধার করা সোনার মূল্য সাড়ে ১৩ কোটি টাকা। গতকাল রাত ১১ টার দিকে সন ইয়াম সিঙ্গাপুর এয়ারলাইনসে করে ঢাকায় আসেন। গোপন সূত্রের তথ্যের ভিত্তিতে তাঁকে অনুসরণ করা হয়। বিমানবন্দরের বোর্ডিং ব্রিজ এলাকা থেকে অনুসরণ করে গ্রিন চ্যানেলে গিয়ে তাঁকে আটক করা হয়। তিনি তাঁরহ্যান্ড ব্যাগে এসব সোনা রেখেছিলেন। এ ঘটনার বিষয়ে বিস্তারিত পররাষ্ট্র মন্ত্রণালয়কে জানানো হয়েছে। তারাই কূটনৈতিকভাবে আলোচনা করে এ ব্যাপারে ব্যবস্থা নেবে।আর্মড পুলিশের সহকারি পুলিশ সুপার তানজিনা আকতারের ভাষ্য, ২৭ কেজির মধ্যে ১৯ কেজি সোনার বার। ১৭০ টি সোনার বারের প্রত্যেকটির ওজন ১০০ গ্রাম। বাকি আট কেজি বিভিন্ন ধরনের গয়না।
