
কুমিল্লার হাউজিং স্টেট এলাকার একটি বাড়ির সেপটিক ট্যাংক থেকে মা ও চার বছর বয়সী ছেলের লাশ উদ্ধার করেছে পুলিশ। আজ রোববার সন্ধ্যা সাড়ে সাতটার দিকে পুলিশ লাশ উদ্ধার করে। তাদের পরিচয় জানা যায়নি।
কোতোয়ালি মডেল থানার পরিদর্শক (তদন্ত) তদন্ত মো. সালাউদ্দিন প্রথম আলোকে বলেন, কুমিল্লার হাউজিং স্টেট এলাকার সেপটিক ট্যাংক থেকে মা ও ছেলের লাশ উদ্ধার করেছে পুলিশ। এ ঘটনায় ওই হাউজিং স্টেটের এক নিরাপত্তাকর্মীকে আটক করা হয়েছে।
জেলা পুলিশ সুপার শাহ আবিদ হোসেন ঘটনাস্থল পরিদর্শনে গিয়েছেন।
