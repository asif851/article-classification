
নয় মামলায় জামিন পেয়েছেন খালেদা জিয়া। আজ বুধবার ঢাকার মহানগর দায়রা জজ আদালতে আত্মসমর্পণ করে খালেদা জিয়া তাঁর বিরুদ্ধে করা নয়টি মামলায় জামিনের আবেদন করেন। আদালত তা মঞ্জুর করেন।খালেদা জিয়ার আইনজীবী মেজবাহ উদ্দিন প্রথম আলোকে বলেন, রাষ্ট্রদ্রোহের মামলার অপরাধ আমলে নিয়েছেন আদালত। একই সঙ্গে আদালত তাঁকে জামিন দিয়েছেন। নাশকতার অভিযোগে দারুস সালাম থানায় করা আরও আটটি মামলার অভিযোগপত্র আমলে নিয়েছেন আদালত। এসব মামলায়ও তাঁকে জামিন দিয়েছেন।খালেদা জিয়ার এই আইনজীবী জানান, খালেদা জিয়া এরপর বড় পুকুরিয়া কয়লাখনি দুর্নীতি মামলায় হাজিরা দেবেন। পরে পুরান ঢাকার রেবুতি ম্যানসনে অবস্থিত ঢাকার ৯ নম্বর বিশেষ জজ আদালতে নাইকো দুর্নীতি মামলায় হাজিরা দেবেন। দারুস সালাম থানার করা আরও একটি নাশকতার মামলায় ঢাকার মুখ্য মহানগর হাকিম আদালতে হাজির হবেন তিনি। 
আজ বুধবার দুপুর ১২টার দিকে ১২টি মামলায় হাজিরা দিতে আদালতে পৌঁছান বিএনপির চেয়ারপারসন খালেদা জিয়া।
আরও পড়ুন:
১২ মামলায় হাজিরা দিতে আদালতে খালেদা জিয়া
