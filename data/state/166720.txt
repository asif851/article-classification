
ক্ষমতাসীন সরকারের তিন বছর পূর্তিতে আগামীকাল বৃহস্পতিবার সন্ধ্যা সাড়ে সাতটায় জাতির উদ্দেশে ভাষণ দেবেন প্রধানমন্ত্রী শেখ হাসিনা। আজ বুধবার প্রধানমন্ত্রীর প্রেস সচিব ইহসানুল করিম প্রথম আলোকে এ তথ্য নিশ্চিত করেছেন।
প্রেস সচিব বলেছেন, জাতীয় বিভিন্ন গুরুত্বপূর্ণ বিষয় জাতির সামনে তুলে ধরে বক্তব্য দেবেন প্রধানমন্ত্রী।
প্রধানমন্ত্রীর কার্যালয়ের একটি সূত্র প্রথম আলোকে জানিয়েছে, প্রধানমন্ত্রীর বক্তব্য সন্ধ্যা সাড়ে সাতটায় বাংলাদেশ টেলিভিশন (বিটিভি) ও বাংলাদেশ বেতারে একযোগে সম্প্রচার করা হবে।
২০১৪ সালে ৫ জানুয়ারির নির্বাচনের পর আওয়ামী লীগ নেতৃত্বাধীন সরকার ক্ষমতায় আসীন হয়।
