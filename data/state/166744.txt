
মানবতাবিরোধী অপরাধের অন্যান্য মামলার রায়ের মতো এবারও একাত্তরে চট্টগ্রামের আলবদর বাহিনীর প্রধান ও জামায়াত নেতা মীর কাসেম আলীর ফাঁসির আদেশ বিষয়ে নিশ্চুপ বিএনপি।
আজ রোববার বিএনপির কেন্দ্রীয় কার্যালয়ে এক ব্রিফিংয়ের পর দলের যুগ্ম মহাসচিব রুহুল কবির রিজভীকে এ ব্যাপারে সাংবাদিকেরা প্রশ্ন করলে তিনি কোনো মন্তব্য করেননি।
৫ নভেম্বর বিএনপির স্থায়ী কমিটির বৈঠকদলের করণীয় নির্ধারণে ৫ নভেম্বর স্থায়ী কমিটির বৈঠক ডেকেছেন বিএনপির চেয়ারপারসন খালেদা জিয়া। ওই দিন চেয়ারপারসনের গুলশান কার্যালয়ে রাত আটটায় বৈঠকটি অনুষ্ঠিত হবে।
আজ দুপুরে নয়াপল্টনে দলের কেন্দ্রীয় কার্যালয়ে এক ব্রিফিংয়ে বিএনপির যুগ্ম মহাসচিব রুহুল কবির রিজভী সাংবাদিকদের এ কথা জানান।
বিদ্যুৎ বিপর্যয় কারসাজিব্রিফিংয়ে গতকালের বিদ্যুৎ বিপর্যয় প্রসঙ্গে রিজভী দাবি করেন, নাটোরে অনুষ্ঠিত খালেদা জিয়ার সমাবেশ যেন টেলিভিশন চ্যানেলগুলো সরাসরি সম্প্রচার করতে না পারে, এ উদ্দেশ্যে সরকার কারসাজির মাধ্যমে বিদ্যুৎ বিপর্যয় ঘটিয়েছে।
