
বিএনপির চেয়ারপারসন খালেদা জিয়ার সঙ্গে বৈঠক করেছেন ঢাকা সফররত ইউরোপীয় পার্লামেন্টের প্রতিনিধিদল। গতকাল সোমবার সন্ধ্যায় গুলশানে বিএনপির চেয়ারপারসনের কার্যালয়ে প্রায় এক ঘণ্টা এ বৈঠক হয়।বৈঠকে উপস্থিত বিএনপির একজন নেতা জানান, ৫ জানুয়ারির নির্বাচন, বাংলাদেশের বর্তমান রাজনৈতিক ও মানবাধিকার পরিস্থিতি এবং পোশাকশিল্পের পরিবেশ নিয়ে আলোচনা হয়েছে। তবে, এ সম্পর্কে কোনো পক্ষই সাংবাদিকদের কিছু বলেনি। বৈঠকে ইউরোপীয় পার্লামেন্টের চার সদস্যের প্রতিনিধিদলের নেতৃত্ব দেন জ্যঁ ল্যামবার্ট। ইউরোপীয় ইউনিয়নের বাংলাদেশের মিশনপ্রধান উইলিয়াম আনাও বৈঠকে উপস্থিত ছিলেন।এ ছাড়া সাবেক কূটনীতিক রিয়াজ রহমান, শমসের মবিন চৌধুরী ও সাবেক সচিব সাবিহ উদ্দিন আহমেদ বৈঠকে উপস্থিত ছিলেন।
 
