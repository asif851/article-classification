
বিরোধীদলীয় নেতা রওশন এরশাদ পবিত্র ঈদুল ফিতর উপলক্ষে দেশবাসীকে শুভেচ্ছা ও অভিনন্দন জানিয়েছেন।আজ রোববার সংবাদমাধ্যমে পাঠানো এক বিবৃতিতে বিরোধীদলীয় নেতা বলেন, দীর্ঘ এক মাস সিয়াম সাধনার পর পবিত্র ঈদ ধনী-গরিব ভেদাভেদ ভুলে মানুষকে এক কাতারে শামিল করে। পাশাপাশি হিংসা-বিদ্বেষ, অহংকারসহ সব অন্যায় আর পাপাচার মুছে দিয়ে নতুন করে সুখী জীবনযাপন শুরু করার তাগিদ এনে দেয়।বাণীতে রওশন এরশাদ আরও বলেন, ঈদের আনন্দ উদযাপনের পাশাপাশি মানবজাতির মধ্যে দীর্ঘস্থায়ী সৌহার্দ্য, সম্প্রীতি ও ভ্রাতৃত্বের বোধ, সামাজিক সম্প্রীতি, সাম্য-চেতনা ও মহামিলনের বার্তা নিয়ে আসবে বিশ্বজনের দ্বারপ্রান্তে।
