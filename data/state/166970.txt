
নওগাঁয় আলোকচিত্র প্রদর্শনী থেকে আয় হওয়া টাকা দিয়ে চাল কিনে তা দরিদ্রদের মাঝে বিতরণ করা হয়েছে। আলোকচিত্রী অপূর্ব সাহা গতকাল মঙ্গলবার দুপুরে শহরের নওজোয়ান মাঠে এই চাল বিতরণ করেন। এ সময় মাসুদুর রহমান, মো. রিয়েল, মানিক সাহা, মাহফুজ হোসেন, গোলাম মোস্তফা, শফিক ছোটন উপস্থিত ছিলেন। ২০০ জন দুস্থকে পাঁচ কেজি করে মোট এক মেট্রিক টন চাল দেওয়া হয়। দরিদ্রদের সহায়তা করার জন্য গত ১৩ থেকে ২১ ফেব্রুয়ারি পর্যন্ত নওগাঁ শহরের গীতাঞ্জলি শপিং কমপ্লেক্সে অপূর্ব সাহার একক আলোকচিত্র প্রদর্শনী হয়।
