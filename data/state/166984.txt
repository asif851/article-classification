
আগামীকাল বৃহস্পতিবার থেকে শুরু হতে যাচ্ছে বিমান বাংলাদেশ এয়ারলাইনসের হজ ফ্লাইট। এদিন সকাল ৮টা ৫ মিনিটে ৪১৯ জন হজযাত্রী নিয়ে জেদ্দার উদ্দেশে প্রথম হজ ফ্লাইট ঢাকা ছেড়ে যাবে।বাংলাদেশ বিমানের মহাব্যবস্থাপক (জনসংযোগ) খান মোশাররফ হোসেনের সই করা এক বিজ্ঞপ্তিতে এই তথ্য জানানো হয়েছে।এ বছর বিমান বাংলাদেশ এয়ারলাইনস হজ ফ্লাইট ও নিয়মিত ফ্লাইটে মোট ৫১ হাজার হজযাত্রী পরিবহন করবে। এ জন্য ঢাকা-জেদ্দা-ঢাকা গন্তব্যে বাংলাদেশ বিমানের বোয়িং ৭৭৭ উড়োজাহাজ প্রস্তুত রেখেছে কর্তৃপক্ষ।এবার বাংলাদেশ থেকে ১ লাখ ১ হাজার ৭৫৮ জন হজ করতে সৌদি আরব যাবেন। বাকি হজযাত্রীদের পরিবহন করবে সৌদি এয়ারলাইনস। প্রত্যেক হজযাত্রী ইকোনমি ক্লাসে ৪৬ কেজি মালামাল ও বিজনেস ক্লাসে ৫৬ কেজি মালামাল নিতে পারবেন। এ ছাড়া প্রত্যেকে হাতব্যাগে সাত কেজি মালামাল সঙ্গে নিতে পারবেন।দুই মাসব্যাপী হজযাত্রী পরিবহনে বিমান মোট ২৮১টি ফ্লাইট পরিচালনা করবে। এর মধ্যে ২২০টি নিরবচ্ছিন্ন হজ ফ্লাইট ও ৬১টি নিয়মিত ফ্লাইট।
