
বরিশালে বিসিএস ২৬ ক্যাডার সমন্বয় কমিটি ছয় দফা দাবিতে প্রতিবাদ সমাবেশ করেছে। গতকাল বৃহস্পতিবার সকালে বরিশাল শের-ই-বাংলা মেডিকেল কলেজ মিলনায়তনে এ সমাবেশ হয়।সমাবেশে বক্তারা বলেন, পেশাভিত্তিক প্রশাসন গড়ে তোলা, উপজেলা নির্বাহী কর্মকর্তা কর্তৃক বেতন-ভাতায় স্বাক্ষর বাতিল, বেতন স্কেলে সিলেকশন গ্রেড ও টাইম স্কেল পুনর্বহাল, আন্ত-ক্যাডার বৈষম্য নিরসন, নিজস্ব ক্যাডার ও ফাংশনাল সার্ভিসে পদোন্নতির সমান সুযোগ দিতে হবে। অন্যথায় দেশজুড়ে কঠোর আন্দোলন শুরু হবে।ইসতিয়াক আহম্মেদের সভাপতিত্বে সমাবেশে নূরুল হক, জিয়াউল হক, অধ্যক্ষ ভাস্কর সাহা, অধ্যক্ষ স ম ইমানুল হাকিম, নিজাম উদ্দিন ফারুক প্রমুখ বক্তৃতা করেন।
