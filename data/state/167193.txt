
আয়োডিন ছাড়া লবণ বাজারজাত করার অপরাধে চারটি লবণ প্রক্রিয়াজাতকরণ কারখানাকে ২০ হাজার টাকা জরিমানা করেছেন ভ্রাম্যমাণ আদালত। গতকাল চট্টগ্রাম নগরের মাঝিরঘাট এলাকায় পুলিশের সহযোগিতায় এ অভিযান চালানো হয়। জেলা প্রশাসনের নির্বাহী ম্যাজিস্ট্রেট শারমিন আখতার আদালতের নেতৃত্ব দেন। এ সময় চট্টগ্রাম বিসিকের মান নিয়ন্ত্রণ কর্মকর্তা রমেশ চন্দ্র সানা উপস্থিত ছিলেন। কারখানাগুলো হলো মাঝিরঘাটের সি সাইড সল্ট ক্রাশিং ইন্ডাস্ট্রি, পপুলার সল্ট ক্রাশিং ইন্ডাস্ট্রি, জননী সল্ট ক্রাশিং ইন্ডাস্ট্রি ও সুমন সল্ট ক্রাশিং ইন্ডাস্ট্রি। নিজস্ব প্রতিবেদক, চট্টগ্রাম|
