
হবিগঞ্জ সদরে গত রোববার সুমন মিয়া (২৪) নামের সিএনজিচালিত অটোরিকশার এক চালক খুন হয়েছেন। একই দিন কুমিল্লার দাউদকান্দি উপজেলায় চাচার ইটের আঘাতে আহত কলেজছাত্র আল-আমিনের (১৭) মৃত্যু হয়েছে।হবিগঞ্জ সদর থানার পুলিশ জানায়, রোববার রাত সাড়ে ১০টার দিকে চার যাত্রী শহর থেকে সদর উপজেলার কাটিয়াদি বাজারে যাওয়ার জন্য অটোরিকশা ভাড়া নেন। রাত ১১টার দিকে অটোরিকশাটি ধুলিয়াখাল-মীরপুর সড়কের মশাজান সেতুর কাছে পৌঁছালে যাত্রীরা চালক সুমনকে ছুরিকাঘাত করে খুন করেন। সুমন সদর উপজেলার সুলতানসি গ্রামের মর্তুজ আলীর ছেলে।দাউদকান্দি থানা পুলিশ জানায়, গত ২০ সেপ্টেম্বর পুকুরের যৌথ ঘাট মেরামতকে কেন্দ্র করে উপজেলার মালাখালা গ্রামের কৃষক জয়নাল আবেদীন তালুকদারের সঙ্গে তাঁর ভাই নূর উদ্দিনের বাগিবতণ্ডা হয়। একপর্যায়ে নূর উদ্দিন একটি ইট দিয়ে জয়নালের ছেলে আল-আমিনের মাথা থেঁতলে দেন। পরে আল-আমিনকে ঢাকা মেডিকেল কলেজ হাসপাতালে ভর্তি করা হয়। সেখানে রোববার রাতে সে মারা যায়।
 
