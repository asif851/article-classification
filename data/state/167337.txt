
‘চেতনা জাগ্রত রাখতে চাই শরীর-মন ভালো রাখা’—এ আহ্বানে গতকাল শনিবার দুপুরে সিলেট নগরের হাউজিং এস্টেট এলাকায় ‘সাইকেল রেস’ করেছে ‘কিং কোবরা ক্লাব’ নামের একটি সংগঠন। গতকাল দুপুর ১২টায় নগরে সাইকেল রেস করে তারা শরীর সুস্থ আর মন ভালো রাখার বিষয়টি প্রচার করে। প্রতিযোগিতায় সৌরভ প্রথম, শাহী দ্বিতীয়, পাপেল তৃতীয়, যৌথভাবে চতুর্থ পুরস্কার পান সাব্বির ও ফারহান। পুরস্কার বিতরণ অনুষ্ঠানে প্রধান অতিথি হিসেবে উপস্থিত ছিলেন সিলেট জেলা পরিষদের নির্বাহী কর্মকর্তা মতিউর রহমান। সংগঠনের সভাপতি ওমর মাহবুবের সভাপত্বিতে অনুষ্ঠানে বিশিষ্ট ব্যবসায়ী ছয়েফ আহমদ, পুষ্টি ফুডসের পরিচালক সোহাদ রব চৌধুরী প্রমুখ বক্তব্য দেন।
