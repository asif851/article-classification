
চট্টগ্রামে এক কিশোরী গণধর্ষণের শিকার হয়েছে বলে অভিযোগ পাওয়া গেছে। এ ঘটনায় আজ রোববার ভোরে নগরের এনায়েত বাজার থেকে দুজনকে গ্রেপ্তার করেছে পুলিশ।
গ্রেপ্তার ব্যক্তিরা  হলেন মো. বাহার (৪৫) ও মো. রাসেল (২০)।
কোতোয়ালি অঞ্চলের সহকারী কমিশনার (এসি) আবদুর রউফ জানান, গত শুক্রবার বিকেলে এনায়েত বাজার তুলাতলী বস্তি থেকে কিশোরীটি (১৫) নিখোঁজ হয়। পরে গতকাল শনিবার বিকেলে কিশোরীটি বাসায় ফেরে। সে গণধর্ষণের শিকার হয়েছে বলে তার ভাইকে জানায়।
আজ ভোরে পুলিশ এনায়েত বাজার থেকে বাহার ও রাসেলকে গ্রেপ্তার করে। এ ঘটনায় একটি মামলা হয়েছে।
