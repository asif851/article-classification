
‘নিত্য বাজুক বজ্রবীণা, মানুষ জাগুক জয়ে’ স্লোগান সামনে রেখে বাংলাদেশ উদীচী শিল্পীগোষ্ঠী শেরপুর জেলা সংসদের দ্বিবার্ষিক সম্মেলন অনুষ্ঠিত হয়েছে। গত শুক্রবার সন্ধ্যায় জেলা শিল্পকলা একাডেমী মিলনায়তনে সম্মেলনের উদ্বোধন করেন শিক্ষাবিদ ও মুক্তিযুদ্ধের সংগঠক মুহম্মদ মুহসীন আলী। এ উপলক্ষে শেরপুর জেলা সংসদের সভাপতি তপন সারোয়ারের সভাপতিত্বে অনুষ্ঠিত আলোচনা সভায় বক্তব্য দেন উদীচী কেন্দ্রীয় সংসদের সহ-সাধারণ সম্পাদক বেলায়েত হোসেন, ঢাকা বিভাগের দায়িত্বপ্রাপ্ত কেন্দ্রীয় সদস্য মুক্তিযোদ্ধা আলী ইমাম ও আবদুস সালাম, কলেজশিক্ষক শিবশংকর কারুয়া, আবুল কালাম আজাদ, দেবাশীষ দাস প্রমুখ। সম্মেলনে তপন সারোয়ারকে সভাপতি ও এস এম আবু হান্নানকে সম্পাদক করে ৩৫ সদস্যের শেরপুর জেলা সংসদ গঠিত হয়। শেরপুর প্রতিনিধি
