
নওগাঁয় মানবাধিকার-বিষয়ক সংগঠন ব্রতীর উদ্যোগে ‘আদিবাসীদের প্রতি বৈষম্য নিরসন’-বিষয়ক সংলাপ হয়েছে। ব্রতীর সেতুবন্ধন প্রকল্পের আওতায় গতকাল বুধবার জেলা প্রশাসকের সভাকক্ষে এ সংলাপ হয়। সংলাপ সঞ্চালনা করেন ব্রতীর নির্বাহী প্রধান শারমীন মুরশিদ। এতে প্রধান অতিথির বক্তব্য দেন জেলা প্রশাসক আমিনুর রহমান, নওগাঁ সরকারি কলেজের সাবেক অধ্যক্ষ শরিফুল ইসলাম খান, ব্রতীর সেতুবন্ধন প্রকল্পের উপদেষ্টা আনোয়ার হোসেন, জেলা যুব উন্নয়ন অধিদপ্তরের উপপরিচালক শেখ আবুল কালাম আজাদ প্রমুখ। 
