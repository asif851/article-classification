
ফরিদপুরের আলফাডাঙ্গা উপজেলায় সরকারি নিষেধাজ্ঞা অমান্য করে ইলিশ মাছ শিকার করায় তিন জেলেকে ১৫ দিন করে বিনাশ্রম কারাদণ্ড দিয়েছেন ভ্রাম্যমাণ আদালত। গতকাল মঙ্গলবার সকালে আদালত পরিচালনা করেন নির্বাহী হাকিম ও উপজেলা নির্বাহী কর্মকর্তা (ইউএনও) মোহাম্মদ আবুল খায়ের। দণ্ডাদেশপ্রাপ্ত জেলেরা হলেন আ. মান্নান মোল্লা, চান মিয়া ও সাহেব শেখ। তাঁরা উপজেলার পাচুড়িয়া গ্রামের বাসিন্দা। নির্বাহী হাকিম এ ঘটনার সত্যতা নিশ্চিত করেছেন। 
