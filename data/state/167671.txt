
বাণিজ্যমন্ত্রী তোফায়েল আহমেদ বলেছেন, ‘নারায়ণগঞ্জে যে দুর্ঘটনা ঘটেছে, এর জন্য আমরা সবার কাছে দুঃখিত। প্রধানমন্ত্রী ঘোষণা দিয়েছেন, এই ঘটনার সঙ্গে যে-ই জড়িত থাকুক, তাকে আইনের আওতায় আনা হবে। নারায়ণগঞ্জের সাত খুনের ঘটনার সঙ্গে জড়িতদের কিছুদিনের মধ্যেই গ্রেপ্তার করা হবে। এ ছাড়া আসল ঘটনাও উদঘাটিত হবে।’গাজীপুরের কালিয়াকৈর উপজেলার সিনাবহ এলাকায় আজ শনিবার দুপুরে যমুনা ইলেকট্রনিকস অ্যান্ড অটোমোবাইল লিমিটেডের বাণিজ্যিক উৎপাদনের উদ্বোধনী অনুষ্ঠানে বাণিজ্যমন্ত্রী এসব কথা বলেন।বাণিজ্যমন্ত্রী আরও বলেন, ‘বিরোধী দলের কিছু কিছু নেতা বলেছেন, ‘তাঁরা চোরাগোপ্তা হামলার পথ বেছে নেবেন। এগুলো অন্যদের উৎসাহিত করে।’অনুষ্ঠানে বিশেষ অতিথির বক্তব্যে তথ্যমন্ত্রী হাসানুল হক ইনু বলেন, আগামী পাঁচ বছরে দেশের চেহারা পাল্টে দেওয়া হবে। এ বছরের মধ্যেই পদ্মা সেতুর কাজ শুরু হবে। এর ফলে সংশ্লিষ্ট এলাকার মানুষের মধ্যে যোগাযোগের সেতুবন্ধন সৃষ্টি হবে এবং এ সরকারের আমলেই দ্বিতীয় পদ্মা সেতু তৈরির কাজ শুরু করা হবে।
