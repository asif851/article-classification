
জাতীয় সংসদের বিরোধীদলীয় নেতা রওশন এরশাদ বাংলাদেশ আওয়ামী লীগের ২০তম সম্মেলনের সাফল্য কামনা করে দলটির নেতা-কর্মীদের শুভেচ্ছা জানিয়েছেন।সুইজারল্যান্ডের জেনেভায় অনুষ্ঠেয় আইপিইউয়ের ১৩৫তম অ্যাসেম্বলিতে অংশ নিতে সুইজারল্যান্ড যাওয়ার আগে আজ শনিবার সকাল ১০টায় বিমানবন্দরে তিনি এ কথা বলেন।বিরোধীদলীয় নেতার তথ্য ও জনসংযোগ কর্মকর্তা মো. মামুন হাসান এক বিজ্ঞপ্তিতে এ কথা জানিয়েছেন।আজ সকাল থেকে সোহরাওয়ার্দী উদ্যানে শুরু হয়েছে আওয়ামী লীগের সম্মেলন। সেখানে বিভিন্ন রাজনৈতিক দলের নেতাদের আমন্ত্রণ জানানো হয়েছে। উপস্থিত রয়েছেন অনেকে।
