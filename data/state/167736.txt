
খাগড়াছড়ির দীঘিনালার ছাদকছড়া এলাকায় সন্ত্রাসীদের বিরুদ্ধে পরিচালিত সেনাবাহিনীর অভিযানে অস্ত্র উদ্ধারের ঘটনায় থানায় মামলা হয়েছে।দীঘিনালা থানার উপপরিদর্শক (এসআই) মো. আবদুস ছালাম সোমবার রাতে বড়চোখা চাকমা (৪৫) ওরফে সুইটির বাবার বিরুদ্ধে অস্ত্র আইনে মামলা করেন।গত সোমবার ভোরে পরিচালিত অভিযানের সময় সেনাসদস্যদের সঙ্গে সন্ত্রাসীদের প্রায় ঘণ্টাব্যাপী বন্দুকযুদ্ধ হয়। পরে সন্ত্রাসীরা পালিয়ে যাওয়ার সময় অস্ত্রসহ বড়চোখা চাকমাকে আটক করা হয়।মামলার তদন্ত কর্মকর্তা দীঘিনালা থানার উপপরিদর্শক (এসআই) মো. এহতেশাম জানান, বড়চোখা চাকমাকে অস্ত্র আইনে করা মামলায় গ্রেপ্তার দেখিয়ে আদালতে হাজির করে পাঁচ দিনের রিমান্ডের আবেদন করা হয়। বুধবার রিমান্ড শুনানির দিন ধার্য করেছেন আদালত।
