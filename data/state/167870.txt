
কক্সবাজারের চকরিয়া উপজেলার বদরখালী ইউনিয়নের চিলখালী গ্রামের একটি মৎস্য খামারে গত বৃহস্পতিবার রাতে হানা দিয়ে মাছ ও মালামাল লুট করে নিয়ে গেছে ডাকাতেরা। এ সময় ডাকাতের গুলি ও ছুরিকাঘাতে খামারের তিন কর্মচারী আহত হন।আহত ব্যক্তিরা হলেন মহেশখালী উপজেলার শাপলাপুর ইউনিয়নের মৌলভীর কাটা গ্রামের আবুল কালাম, আবদুল করিম ও শাকের আলী। আবুল কালাম ও আবদুল করিমকে গতকাল শুক্রবার সকালে আশঙ্কাজনক অবস্থায় চট্টগ্রাম মেডিকেল কলেজ হাসপাতালে পাঠানো হয়।আহত শাকের আলী বলেন, বৃহস্পতিবার রাত ১২টার দিকে একদল ডাকাত গুলি ছুঁড়তে ছুঁড়তে খামারে হানা দেয়। এ সময় একজন কর্মচারী গুলিবিদ্ধ হন। এক পর্যায়ে ডাকাতেরা ছুরি দিয়ে এলোপাতাড়ি কোপাতে শুরু করে। এতে তাঁরা আহত হন।
