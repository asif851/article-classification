
অনিয়মের অভিযোগে বাংলাদেশ সড়ক পরিবহন কর্তৃপক্ষের (বিআরটিএ) অধীনে অস্থায়ী ভিত্তিতে কর্মরত দুজন সিল মেকানিকের নিয়োগ বাতিল করা হয়েছে। নির্দেশ দিয়েছেন । আজ বুধবার দুপুরে রাজধানীর মিরপুরে বিআরটিএ কার্যালয় পরিদর্শনে গিয়ে সড়ক পরিবহন ও সেতুমন্ত্রী ওবায়দুল কাদের এ আদেশ দেন।
অভিযুক্ত দুই সিল মেকানিক হলেন মো. শাহিন ও মো. সুলতান মাহমুদ। সড়ক পরিবহন ও সেতু মন্ত্রণালয়ের জ্যেষ্ঠ তথ্য কর্মকর্তা মো. আবু নাছের স্বাক্ষরিত এক সংবাদ বিজ্ঞপ্তিতে এ তথ্য জানানো হয়েছে।
বিআরটিএ কার্যালয় পরিদর্শনের সময় সেতুমন্ত্রীর কাছে সেবাগ্রহীতারা মো. শাহিন ও মো. সুলতান মাহমুদের বিরুদ্ধে অনিয়মের অভিযোগ করেন। পরে অভিযোগের সত্যতা পাওয়ায় মন্ত্রী ওই দুজনের নিয়োগ বাতিলের জন্য বিআরটিএ চেয়ারম্যানকে নির্দেশ দেন।
