
সীতাকুণ্ডের মাদামবিবিরহাট এলাকায় কনফিডেন্স সিমেন্ট কারখানার সামনে ঢাকা-চট্টগ্রাম মহাসড়কে ঢাকামুখী একটি কাভার্ড ভ্যানের ধাক্কায় হারুন উদ্দীন চৌধুরী ওরফে সুমন চৌধুরী (৩৫) নামে এক মোটরসাইকেল আরোহী নিহত হয়েছেন।গত মঙ্গলবার রাত সাড়ে ১১টার দিকে এ ঘটনা ঘটে। পুলিশ কাভার্ড ভ্যানটিকে জব্দ করলেও চালক পালিয়ে যান। নিহত হারুন সীতাকুণ্ডের ভাটিয়ারী ইউনিয়নের কেশবপুর গ্রামের চৌধুরীবাড়ির মৃত কামাল চৌধুরীর ছেলে। এ ঘটনায় আহত হয়েছেন ওই এলাকার শেখ আহমঞ্চদের ছেলে মো. এমরান (২০)।বারআউলিয়া হাইওয়ে থানার সহকারী উপপরিদর্শক মোস্তফা কামাল প্রথম আলোকে বলেন, দুর্ঘটনার পর চালক কাভার্ড ভ্যানটিকে মহাসড়কের ওপর রেখে পালিয়ে যান।
