
হরতালে সব বিপণিবিতান ও দোকান খোলা রাখছেন চট্টগ্রামের ব্যবসায়ীরা। ক্রেতারা যাতে নিরাপদে কেনাকাটা করতে পারেন, সে জন্য পর্যাপ্ত নিরাপত্তা দাবি করেছেন ব্যবসায়ীরা।গতকাল বৃহস্পতিবার ভারপ্রাপ্ত চট্টগ্রাম মহানগর পুলিশ কমিশনারের সঙ্গে মতবিনিময় সভায় এসব দাবি জানান চিটাগাং মেট্রোপলিটন শপ ওনার্স অ্যাসোসিয়েশনের নেতারা। নগর পুলিশের সম্মেলনকক্ষে এ মতবিনিময় সভা অনুষ্ঠিত হয়।সভায় ব্যবসায়ী নেতারা বলেন, পেট্রলবোমার আতঙ্কের মধ্যেও দোকান ও মার্কেট খোলা রাখা হচ্ছে।মহানগর পুলিশের ভারপ্রাপ্ত কমিশনার শহীদুর রহমান প্রতিটি মার্কেটে র্যা ব, বিজিবি টহলসহ নিরাপত্তা বাড়ানোর আশ্বাস দেন।সভায় উপস্থিত ছিলেন উপপুলিশ কমিশনার (সদর) ফারুক আহমেদ, কামরুল আমিন (দক্ষিণ), সঞ্জয় কুমার কুণ্ডু (পশ্চিম), ব্যাবসায়ী নেতা আবুল কাশেম, মরতুজা হোসাইন, মোহাম্মদ আবুল কাশেম, বেলায়েত হোসেন প্রমুখ।
