
উত্তরাঞ্চলের বগুড়া ও সিরাজগঞ্জের বিভিন্ন জায়গায় গতকাল শুক্রবার সন্ধ্যায় মৃদু ভূমিকম্প হয়েছে। আবহাওয়া অফিস সূত্রে জানা গেছে, ভূমিকম্পের মাত্রা ছিল ৪ দশমিক ১। সন্ধ্যা সাতটা ১০ মিনিট ৪৫ সেকেন্ডে ভূমিকম্প রেকর্ড করে অধিদপ্তর। ঢাকা থেকে ১৫৬ কিলোমিটার উত্তর-পশ্চিমে ভূকম্পনের কেন্দ্রস্থল ছিল।সন্ধ্যা সাতটা ১১ মিনিটে সিরাজগঞ্জ শহর ভূকম্পনে কেঁপে ওঠে। এ সময় আতঙ্কিত মানুষ রাস্তায় বেরিয়ে আসে। ভূকম্পন প্রায় সাত সেকেন্ড স্থায়ী হয়। ক্ষয়ক্ষতির খবর পাওয়া যায়নি।ভূকম্পন হয়েছে বগুড়ার শেরপুর ও দুপচাঁচিয়ায়। কম্পনে আতঙ্কিত লোকজন দ্রুত বাড়ি থেকে নিরাপদে রাস্তায় নেমে আসে। এই কম্পনেও ক্ষয়ক্ষতির সংবাদ জানা যায়নি।[সহায়তা করেছেন সিরাজগঞ্জ, বগুড়ার শেরপুর ও দুপচাঁচিয়া প্রতিনিধি]
