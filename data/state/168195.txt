
পিরোজপুর বন্ধুসভার সাবেক সভাপতি রফিকুল ইসলাম (৬৩) ঢাকার একটি হাসপাতালে গত বুধবার রাতে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, এক ছেলে ও এক মেয়ে রেখে গেছেন। গতকাল বৃহস্পতিবার বাদ আসর পিরোজপুর সরকারি সোহরাওয়ার্দী কলেজ মাঠে জানাজা শেষে পৌর কবরস্থানে তাঁকে দাফন করার কথা ছিল। তাঁর মৃত্যুতে জেলা বন্ধুসভার আহ্বায়ক কাজী মো. জাহাঙ্গীর আলম গভীর শোক প্রকাশ করেছেন। 
