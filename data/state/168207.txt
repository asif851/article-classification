
টাঙ্গাইলের সখীপুর পৌরসভার ৫ নম্বর ওয়ার্ডের কাঁচাবাজারে গতকাল বুধবার অগ্নিকাণ্ডে পাঁচটি দোকান পুড়ে গেছে। সখীপুর ফায়ার সার্ভিসের একটি দল এক ঘণ্টা চেষ্টা করে আগুন নিয়ন্ত্রণে আনে। বিদ্যুতের শর্টসার্কিট থেকে আগুনের সূত্রপাত হয় বলে সখীপুর থানার ভারপ্রাপ্ত কর্মকর্তা (ওসি) বজলুর রশীদ জানান। পুড়ে যাওয়া ওই পাঁচটি দোকানঘরের মালিক সখীপুর পৌরসভার মেয়র আবু হানিফ আজাদ। 
