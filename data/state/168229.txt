
পদ্মার পানি আকস্মিক বেড়ে যাওয়ায় ও তীব্র স্রোতের কারণে মুন্সিগঞ্জের লৌহজংয়ে নতুন ফেরিঘাট এলাকায় তীব্র ভাঙন দেখা দিয়েছে। গতকাল মঙ্গলবার রাত আটটায় মাওয়ার নতুন রো রো ফেরিঘাট এলাকায় বিলীন হয়ে গেছে ৪০-৫০ ফুট এলাকাসহ সংযোগ সড়ক।এ সময় রো রো ফেরিঘাটের পন্টুনের একটি র্যাম ছিঁড়ে গিয়ে নদীতে পড়ে। বন্ধ হয়ে যায় রো রো ঘাটের ফেরি সার্ভিস।স্থানীয় সূত্র জানায়, ভাঙনে রো রো ঘাটের সঙ্গে সংযোগ সড়কের উভয় পাশের আবদুস সালাম, দুলাল, অন্তর, হারুন, সিকদার ও ফারুকের চায়ের ও খাবার হোটেলসহ ছয়টি দোকানঘর পদ্মায় বিলীন হয়ে যায়।ঘাট মেরামতের দায়িত্বে থাকা কর্মকর্তা বিআইডব্লিউটিএর উপসহকারী প্রকৌশলী তারিকুল ইসলাম জানান, পদ্মায় পানি বেড়ে যাওয়ায় হঠাৎ করে স্রোতে ৩ নম্বর রো রো পন্টুনের ৪০-৫০ ফুট এলাকা পদ্মায় দেবে যায়।
