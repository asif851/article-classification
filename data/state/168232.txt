
পটুয়াখালীর বাউফলে জাতীয় ক্রীড়া পরিষদের তত্ত্বাবধানে পরিচালিত তৃণমূল পর্যায়ে চায়নিজ মার্শাল আর্ট ‘উশু’ খেলোয়াড় বাছাই ও পাঁচ দিনব্যাপী প্রশিক্ষণ কর্মসূচির সমাপনী ও সনদ বিতরণ অনুষ্ঠিত হয়েছে। গত মঙ্গলবার সন্ধ্যায় উপজেলা পরিষদ মিলনায়তনে অনুষ্ঠিত ওই অনুষ্ঠানে প্রধান অতিথি হিসেবে উপস্থিত ছিলেন বাংলাদেশ উশু অ্যাসোসিয়েশনের সহসভাপতি, জেলা আওয়ামী লীগের সাংগঠনিক সম্পাদক ও বাউফল পৌরসভার মেয়র জিয়াউল হক। এতে সভাপতিত্ব করেন বাংলাদেশ উশু অ্যাসোসিয়েশনের যুগ্ম সম্পাদক দুলাল হোসেন। 
