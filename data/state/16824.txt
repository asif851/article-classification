
রাজধানীর অধিকাংশ পার্ক রক্ষণাবেক্ষণের অভাবে সৌন্দর্য হারাচ্ছে। নষ্ট হচ্ছে পরিবেশ। ইট-পাথরের এই শহরে এই পার্কগুলোই হতে পারত স্বস্তির জায়গা। কিন্তু তা হয়নি। পার্কগুলো হকার, মাদকসেবী ও ভাসমান মানুষের অভয়ারণ্যে পরিণত হয়েছে। ব্যস্ততম এলাকা গুলিস্তানসংলগ্ন ওসমানী উদ্যানটির দক্ষিণে সুরম্য নগর ভবন ও পুলিশ সদর দপ্তর এবং উত্তরে বাংলাদেশ সচিবালয় থাকা সত্ত্বেও পার্কটি গুরুত্ব পাচ্ছে না। যে যেভাবে পারছে নষ্ট করছে পার্কের পরিবেশ। গতকাল মঙ্গলবার পার্কটির বেহাল দশা ক্যামেরাবন্দী করেছেন আবদুস সালাম পার্ক ব্যবহারের সময়সূচি ও নিয়মসংবলিত সাইনবোর্ড লাগানো থাকলেও তা কোনো কাজে আসছে না।
পার্কের বেষ্টনীর ভাঙা অংশ দিয়ে যাতায়াত করে হকার ও ভাসমান লোকজন।
পার্কের ভেতরে পুরোনো জিনিসপত্রের বাজার বসে।
মুক্তিযুদ্ধ–বিষয়ক ভাস্কর্যগুলোর সৌন্দর্য ঢাকা পড়েছে ভাসমান লোকজনের অস্থায়ী ঘরের আড়ালে।
পার্কের বিভিন্ন অংশ খেলার মাঠ হিসেবে ব্যবহৃত হয়।
পার্কে ধূমপান নিষিদ্ধ হলেও বেশির ভাগ লোকজনই নিয়ম মানছেন না।
 পার্কে প্রকাশ্যে বসে মাদকাসক্তদের আড্ডা।
পার্কেই বসবাস ভাসমান লোকজনের।
