
পুলিশের উপপরিদর্শক (এসআই) পদে লিখিত পরীক্ষার সময়সূচি পরিবর্তন করা হয়েছে। পুলিশ সদর দপ্তরের এক বিজ্ঞপ্তিতে এ তথ্য জানানো হয়।
আজ বুধবার দুপুরে পুলিশ জনসংযোগ কর্মকর্তা এ কে এম কামরুল আহছানের পাঠানো এই বিজ্ঞপ্তিতে জানানো হয়, বাংলাদেশ পুলিশের ২০১৬ সালের বহিরাগত ক্যাডেট এসআই (নিরস্ত্র) পদে নিয়োগের লিখিত পরীক্ষা আগামী ২, ৩ ও ৪ ফেব্রুয়ারি নির্ধারিত ছিল। অনিবার্য কারণে ওই পরীক্ষার সময়সূচি পরিবর্তন করা হয়েছে। সংশোধিত সময়সূচি অনুযায়ী ইংরেজি, বাংলা রচনা ও কম্পোজিশন ২ ফেব্রুয়ারি সকাল ১০টার পরিবর্তে একই দিন বেলা দুইটায় অনুষ্ঠিত হবে। এ ছাড়া মনস্তত্ত্ব পরীক্ষা ৩ ফেব্রুয়ারি সকাল ১০টায়, ৪ ফেব্রুয়ারি সাধারণ জ্ঞান ও পাটিগণিত পরীক্ষা সকাল ১০টার পরিবর্তে একই দিন বেলা দুইটায় অনুষ্ঠিত হবে। পরীক্ষার অন্য শর্তাবলি অপরিবর্তিত থাকবে।
