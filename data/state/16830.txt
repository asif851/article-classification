
কুষ্টিয়ার ইসলামী বিশ্ববিদ্যালয়ে গতকাল বুধবার ২০১৬-১৭ শিক্ষাবর্ষের স্নাতক (সম্মান) প্রথম বর্ষের শিক্ষার্থীদের অভিষেক অনুষ্ঠিত হয়েছে। সকাল ১০টা থেকে বিশ্ববিদ্যালয়ের বীরশ্রেষ্ঠ হামিদুর রহমান মিলনায়তনে আলোচনা সভা ও মনোজ্ঞ সাংস্কৃতিক অনুষ্ঠান হয়। সেখানে প্রধান অতিথি ছিলেন বাংলাদেশ বিশ্ববিদ্যালয় মঞ্জুরি কমিশনের চেয়ারম্যান আবদুল মান্নান। উপাচার্য মো. হারুন-উর-রশিদ আসকারীর সভাপতিত্বে অনুষ্ঠানে স্বাগত বক্তব্য দেন ছাত্র উপদেষ্টা মহা. আনোয়ারুল হক। 
