
চাঁপাইনবাবগঞ্জের শিবগঞ্জ উপজেলার শাহাবাজপুর ইউনিয়নের তিন পুকুরিয়া এলাকায় গতকাল শুক্রবার সন্ধ্যায় আবুল কালাম আজাদ ওরফে ইদু (৪০) নামে আওয়ামী লীগের এক কর্মীকে কুপিয়ে হত্যা করেছে দুর্বৃত্তরা। আবুল কালাম আজাদ একই উপজেলার শাহবাজপুর ইউনিয়নের পারদিলালপুর গ্রামের আবদুস সালামের ছেলে।সহকারী পুলিশ সুপার (সদর সার্কেল) মতিউর রহমান সিদ্দিকী জানান, সন্ধ্যা পৌনে ছয়টার দিকে তিন পুকুরিয়া এলাকায় দুর্বৃত্তরা ধারালো অস্ত্র দিয়ে আঘাত করলে ঘটনাস্থলেই মারা যান আবুল কালাম আজাদ। ঘটনার সঙ্গে জড়িত সন্দেহে মতিউর রহমান, মিজানুর রহমান, ইদিলসহ আরও একজনকে আটক করা হয়েছে। ঘটনাস্থল থেকে মরদেহ উদ্ধার করে থানায় নিয়ে যাওয়া হয়েছে।আবুল কালাম আজাদের ছোট ভাই মো. রোকন ও স্থানীয় ব্যক্তিরা জানান, ধোবরা বাজার থেকে কৌশলে ডেকে নিয়ে গিয়ে দুর্বৃত্তরা তাঁকে হত্যা করে। তিনি স্থানীয় আওয়ামী লীগের কর্মী। ২০১৩ সালের ২৮ ফেব্রুয়ারি জামায়াতের নায়েবে আমির দেলাওয়ার হোসাইন সাঈদীর ফাঁসির রায়ের দিন সন্ত্রাসীরা সোনামসজিদ-শিবগঞ্জ মহাসড়কের পাশে ধোবরা বাজারে অবস্থিত আবুল কালাম আজাদের মা মেডিসিন কর্নার নামে ফার্মেসি ভাঙচুর, অগ্নিসংযোগ ও লুটপাট করে।
