
আরশী নগরের আয়োজনে আজ শনিবার বেলা তিনটায় লালমনিরহাট শেখ কামাল স্টেডিয়াম মাঠে প্রাণ আপ স্বাধীনতা কনসার্ট হবে। গান গাইবেন এস আই টুটুল, মাসুম ও সিথি। এর আয়োজক আরশী নগরের প্রতিষ্ঠাতা ও নির্বাহী পরিচালক বাদশা আলম। এতে লোকসংগীত পরিবেশন করবেন নওশীন আলম, রেহেনা খাতুন, শরিফা খাতুন, সুজন চক্রবর্তী, সুজন দেবনাথ, লিপি খাতুন, পাখি খাতুন প্রমুখ। প্রধান অতিথি হিসেবে জাতীয় সংসদের সংরক্ষিত মহিলা আসনের সাংসদ সফুরা বেগম, বিশেষ অতিথি হিসেবে জেলা পরিষদ প্রশাসক মো. মতিয়ার রহমান, পুলিশ সুপার টি এম মোজাহিদুল ইসলাম উপস্থিত থাকবেন। সভাপতিত্ব করবেন জেলা প্রশাসক মো. হাবিবুর রহমান। 
