
হরতাল-অবরোধে পেট্রলবোমার হামলা চালিয়ে মানুষ হত্যার প্রতিবাদে গতকাল বৃহস্পতিবার নোয়াখালী বিজ্ঞান ও প্রযুক্তি বিশ্ববিদ্যালয়ের কর্মকর্তা-কর্মচারীরা মানববন্ধন করেছেন। বাংলাদেশ পেশাজীবী সমন্বয় পরিষদ ঘোষিত কর্মসূচির সঙ্গে একাত্মতা প্রকাশ করে এ কর্মসূচি পালন করা হয়। দুপুর পৌনে ১২টার দিকে বিশ্ববিদ্যালয়ের বিভিন্ন বিভাগের কর্মকর্তা-কর্মচারীরা ১৫ মিনিটের জন্য কর্মবিরতি পালন করেন। তাঁরা নিজ দপ্তর ছেড়ে বিশ্ববিদ্যালয়ের কেন্দ্রীয় শহীদ মিনার চত্বরে জড়ো হয়ে মানববন্ধন করেন।এ সময় উপাচার্য (ভারপ্রাপ্ত) অধ্যাপক মো. আবুল হোসেন, রেজিস্ট্রার অধ্যাপক মো. মমিনুল হক, অফিসার্স অ্যাসোসিয়েশনের সভাপতি তারেক মো. রাশেদ উদ্দিন, সাধারণ সম্পাদক সাখাওয়াত হোসেন প্রমুখ উপস্থিত ছিলেন। 
