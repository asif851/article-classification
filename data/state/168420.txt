
পটুয়াখালীর বাউফল উপজেলার কনকদিয়া ইউনিয়নের হোগলা গ্রামে গতকাল রোববার দিনব্যাপী প্রস্তাবিত ‘হোগলা হাজী আলাউদ্দিন মেমোরিয়াল হাসপাতাল’ মাঠে ফ্রি স্বাস্থ্যমেলার আয়োজন করা হয়েছে। এ সময় এক হাজার মানুষকে বিনা মূল্যে চিকিৎসাসেবা দেওয়া হয়। হাজী আলাউদ্দিন মেমোরিয়াল ট্রাস্টের উদ্যোগে ওই ট্রাস্টের প্রতিষ্ঠাতা ও চেয়ারম্যান সৈয়দ মো. রুমান এর আয়োজন করেন। স্বাস্থ্যমেলার উদ্বোধন করেন নাট্যব্যক্তিত্ব ও অভিনেতা মীর সাব্বির ও হায়দার আলী। চিকিৎসক ছিলেন এম শরীফুল ইসলাম, বাহাউদ্দিন আল মামুন, মো. কামাল হোসেন, মো. সাইফুল ইসলাম, গোলাম মাহমুদ রায়হান, তাসনুভা মাহিন, মশিউর রহমান ও আপেল মাহমুদ। বাউফল (পটুয়াখালী) প্রতিনিধি|
