
ফরিদপুর শহরের পশরায় অবস্থিত আলহাজ এম এ হাই স্কুলের শিক্ষার্থীদের শিক্ষার মানোন্নয়নের লক্ষ্যে গতকাল রোববার সকালে অভিভাবক সমাবেশ অনুষ্ঠিত হয়। এডিবি ও ওয়ার্ল্ড ভিশনের সহযোগিতায় অনুষ্ঠানটির আয়োজন করা হয়। দিনব্যাপী এ সমাবেশে বিদ্যালয়ের প্রধান শিক্ষক জিন্নাত আলী খানের সভাপতিত্বে প্রধান অতিথি হিসেবে উপস্থিত ছিলেন সদর উপজেলা মাধ্যমিক শিক্ষা কর্মকর্তা মাহাবুবা আক্তার। এতে অন্যান্যের মধ্যে বক্তব্য দেন স্থানীয় গেরদা ইউনিয়ন পরিষদের চেয়ারম্যান জাহিদুর রহমান জাহিদ, ওয়ার্ল্ড ভিশনের প্রকল্প ব্যবস্থাপক নেলসন সরেন, এডিবির ব্যবস্থাপক রাখাল সুবাস গোমেজ, বিদ্যালয় পরিচালনা কমিটির সদস্য দিলীপ কুমার বিশ্বাস, অভিভাবক প্রতিনিধি রায়হান মণ্ডলসহ জেলার বিভিন্ন বিদ্যালয়ের প্রধান শিক্ষকেরা। সমাবেশে অন্তত দুই শতাধিক অভিভাবক নেন।
