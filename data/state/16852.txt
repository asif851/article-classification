
ব্রাহ্মণবাড়িয়ার নবীনগরে বিদ্যুৎস্পৃষ্ট হয়ে ইকরাম হোসেন (১৪) নামে এক কিশোরের মৃত্যু হয়েছে। গতকাল সোমবার নবীনগর পূর্ব ইউনিয়নের বগডহর গ্রামে এ ঘটনা ঘটে। ইকরাম বগডহর দক্ষিণপাড়ার মুজিবুর রহমানের ছেলে। প্রত্যক্ষদর্শী সূত্রে জানা গেছে, গতকাল সকালে বাড়ির পাশে গাছের ডাল কাটতে গিয়ে বিদ্যুতের তারে জড়িয়ে গুরুতর আহত হন ইকরাম। পরে ইকরামকে উদ্ধার করে নবীনগর উপজেলা স্বাস্থ্য কমপ্লেক্সে নেওয়া হলে কর্তব্যরত চিকিৎসক তাকে মৃত ঘোষণা করেন।
