
ঢাকার হজরত শাহজালাল আন্তর্জাতিক বিমানবন্দরে দুটি সোনার বারসহ এক ব্যক্তিকে আটক করেছে শুল্ক গোয়েন্দা বিভাগ। গতকাল সোমবার দিবাগত রাতে উদ্ধার হওয়া দুই কেজি ওজনের ওই সোনার বারের মূল্য প্রায় এক কোটি টাকা।আটক ব্যক্তির নাম মো. রনি (৩৭)। তাঁর বাড়ি মুন্সিগঞ্জ জেলার সিরাজদিখান উপজেলায়।শুল্ক গোয়েন্দা বিভাগ জানিয়েছে, গতকাল দিবাগত রাত সোয়া ১২টার দিকে মালয়েশিয়ার কুয়ালালামপুর থেকে ঢাকায় আসেন রনি। তাঁর সঙ্গে দুটি সোনার বার ছিল। বার দুটি অন্য একজনকে দেওয়ার চেষ্টাকালে বিমানবন্দরের ট্রানজিট লাউঞ্জে তাঁকে আটক করেন শুল্ক গোয়েন্দারা।শুল্ক গোয়েন্দা অধিদপ্তরের মহাপরিচালক মঈনুল খান বলেন, উদ্ধার হওয়া সোনার বারের মূল্য প্রায় এক কোটি টাকা। এ ব্যাপারে মামলা করার প্রস্তুতি চলছে।
