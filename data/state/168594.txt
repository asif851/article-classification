
সুন্দরবনের কাতলার খালে গতকাল মঙ্গলবার বিকেলে কোস্টগার্ড ও বনদস্যু নয়ন বাহিনীর মধ্যে বন্দুকযুদ্ধ হয়েছে। ঘটনাস্থল থেকে  জিমিঞ্চ চার জেলেসহ একটি ট্রলার উদ্ধার করেছে কোস্টগার্ড।  
মংলা কোস্টগার্ড পশ্চিম অঞ্চলের অপারেশন কর্মকর্তা লে. কমান্ডার মহিউদ্দিন জানান, পূর্ব সুন্দরবনের শরণখোলা রেঞ্জের সুপতি স্টেশনসংলগ্ন কাতলার খালে দস্যু নয়ন বাহিনী মুক্তিপণ আদায়ের জন্য বনের বিভিন্ন খালে জেলেদের জিমিঞ্চ করে রেখেছে—এমন খবর পেয়ে  বিকেল পাঁচটায় সেখানে অভিযান চালায় কোস্টগার্ড। কোস্টগার্ডের সদস্যরা কাতলার খালে ঢুকলে বনদস্যুরা গুলি করে। কোস্টগার্ড সদস্যরাও পাল্টা গুলি চালান। টিকতে না পেরে দস্যুরা বনের গহিনে পালিয়ে যায়। ঘটনাস্থল থেকে একটি ট্রলারসহ অপহূত চার জেলেকে উদ্ধার করেন কোস্টগার্ডের সদস্যরা।
উদ্ধার হওয়া জেলেরা হলেন মানিক, ইউনুছ, সাহেব আলী ও ইয়াছিন। তাঁদের বাড়ি বরগুনার পাথরঘাটা উপজেলার কাঁঠালতলী গ্রামে। তাঁদের সুপতি কোস্টগার্ড স্টেশনে নিয়ে আসা হয় এবং প্রাথমিক চিকিৎসা শেষে বাড়ি পাঠানোর ব্যবস্থা করা হয়।
 
