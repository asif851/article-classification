
গাজীপুরের বোর্ডবাজার এলাকায় মিষ্টি তৈরির কারখানায় গতকাল বৃহস্পতিবার বিকেলে অভিযান চালিয়েছেন ভ্রাম্যমাণ আদালত। অভিযানে বোর্ডবাজার এলাকার কাশেম সুইটমিট কারখানাকে এক লাখ টাকা জরিমানা করা হয়। এ সময় ৯৫ মণ ভেজাল মিষ্টি, ২০ মণ চিনির সিরা, ৬০ কেজি দই, দুই মণ ময়দা, দুই মণ রসমালাই ধ্বংস করা হয়েছে। গাজীপুরের নির্বাহী হাকিম রেবেকা সুলতানা এ আদালত পরিচালনা করেন। রেবেকা সুলতানা জানান, খাবারের দোকানে ভেজালবিরোধী এই অভিযান অব্যাহত থাকবে। গাজীপুর প্রতিনিধি
