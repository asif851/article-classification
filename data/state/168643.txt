
সাম্প্রদায়িক বিভেদ সৃষ্টি করার অভিযোগে বিএনপির চেয়ারপারসন খালেদা জিয়ার বিরুদ্ধে মামলা করা হয়েছে। আজ মঙ্গলবার ঢাকার মুখ্য মহানগর হাকিম আদালতে জননেত্রী পরিষদের সভাপতি এ বি সিদ্দিকী এই মামলা করেন। মহানগর হাকিম মোস্তাফিজুর রহমান বাদীর জবানবন্দি নেন।জবানবন্দি শেষে সংশ্লিষ্ট কর্তৃপক্ষের অনুমোদন গ্রহণ এবং ঘটনার বিষয়ে তদন্ত করে আগামী ১৯ নভেম্বরের মধ্যে প্রতিবেদন দাখিলের জন্য শাহবাগ থানার পুলিশকে নির্দেশ দিয়েছেন আদালত।আওয়ামী লীগ ধর্মহীনতায় বিশ্বাস করে: খালেদা১৪ অক্টোবর রাজধানীর ইঞ্জিনিয়ার্স ইনস্টিটিউশন মিলনায়তনে হিন্দু সম্প্রদায়ের বিশিষ্ট ব্যক্তিদের সঙ্গে শুভবিজয়া-পরবর্তী শুভেচ্ছা বিনিময় অনুষ্ঠানে খালেদা জিয়া বলেন, আওয়ামী লীগ ধর্মনিরপেক্ষতার কথা বলে। কিন্তু তারা বিশ্বাস করে ধর্মহীনতায়। আর বিএনপি জনগণের দল, সব দেশ ও ধর্মের সঙ্গে সম্প্রীতি বজায় রাখে।
শুভেচ্ছা বিনিময় শেষে খালেদা জিয়ার দেওয়া সংক্ষিপ্ত বক্তব্যের পুরোটাই ছিল ধর্মকেন্দ্রিক। খালেদা জিয়ার বক্তব্যের সূত্র ধরে মামলায় সাম্প্রদায়িক বিভেদ সৃষ্টির অভিযোগ আনা হয়।

