
ব্রাহ্মণবাড়িয়ার বাঞ্ছারামপুর উপজেলায় রূপসদী বৃন্দাবন উচ্চবিদ্যালয়ের শতবর্ষ পূর্তি অনুষ্ঠিত হয়েছে গতকাল শনিবার। এতে প্রধান অতিথি হিসেবে বক্তব্য দেন সড়ক পরিবহন ও সেতুমন্ত্রী ওবায়দুল কাদের। বিদ্যালয়ের প্রাক্তন শিক্ষার্থী এ কে এম ডি আহসান আলীর সভাপতিত্বে এ সময় স্থানীয় সাংসদ এ বি তাজুল ইসলাম, সড়ক পরিবহন ও সেতু মন্ত্রণালয়ের অতিরিক্ত সচিব জুনাইদ আহসান শিবিব, বাঞ্ছারামপুর উপজেলা পরিষদের চেয়ারম্যান মো. নুরুল ইসলাম প্রমুখ উপস্থিত ছিলেন। অনুষ্ঠানে ওবায়দুল কাদের বলেন, পৌর নির্বাচন সুষ্ঠু না হলে আন্দোলনে নামার কথা বললেও আদতে আন্দোলনের মুরোদ নেই বিএনপির। 
