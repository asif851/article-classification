
ভোলা সদর উপজেলার ভেলুমিয়া, ভেদুরিয়া ও পশ্চিম-ইলিশা ইউনিয়নের ৬৫ জন নারী কৃষককে বিনা মূল্যে সার ও সার প্রয়োগযন্ত্র দেওয়া হয়েছে। ভোলার স্থানীয় বেসরকারি সংস্থা গ্রামীণ জন উন্নয়ন সংস্থা (জেজিইউএস) গতকাল বৃহস্পতিবার উপজেলার ভেলুমিয়া বাজার এলাকায় পল্লী কর্ম-সহায়ক ফাউন্ডেশনের (পিকেএসএফ) সহায়তায় প্রত্যেককে ৫০ কেজি করে সার দেয়। এর মধ্যে ২০ কেজি গুটিইউরিয়া, ২০ কেজি কেঁচোসার ও ১০ কেজি ড্যাপ রয়েছে। সার ছাড়াও গুটিসার প্রয়োগের ১০টি যন্ত্র ১০ জনকে দেওয়া হয়েছে। এ সময় উপস্থিত ছিলেন সংস্থার কারিগরি (কৃষি) কর্মকর্তা আনিসুর রহমান, জনসংযোগ কর্মকর্তা হারুন অর রশিদ, এলাকা সমন্বয়কারী জাহিদুর রহমান, ভেলুমিয়া শাখা ব্যবস্থাপক আবুল কালাম প্রমুখ। 
