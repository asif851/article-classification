
ছাত্রলীগের দিনাজপুরের ফুলবাড়ী উপজেলা শাখার দ্বিবার্ষিক সমেঞ্চলন গত রোববার অনুষ্ঠিত হয়েছে। উপজেলার সুজাপুর উচ্চবিদ্যালয় মাঠে অনুষ্ঠিত এ সমেঞ্চলনে প্রধান অতিথি ছিলেন স্থানীয় সাংসদ ও ভূমি প্রতিমন্ত্রী মোস্তাফিজুর রহমান। কমিটি ঘোষণা না করেই সম্মেলন শেষ করা হয়েছে।বেলা সোয়া ১১টায় সম্মেলন শুরু হয়। এতে সভাপতিত্ব করেন ছাত্রলীগের উপজেলা শাখার আহ্বায়ক মাসুদুর রহমান। উপস্থিত ছিলেন আওয়ামী লীগের উপজেলা সভাপতি হায়দার আলী শাহ্, সাধারণ সম্পাদক মুশফিকুর রহমান, যুগ্ম সাধারণ সম্পাদক মাসুদুর রহমান, শাহ মো. আবদুল কুদ্দুস, ছাত্রলীগের দিনাজপুর জেলা শাখার আহ্বায়ক পারভেজ আহমেঞ্চদ চৌধুরী প্রমুখ। সমেঞ্চলনে কমিটি ঘোষণা করা হয়নি।ভূমি প্রতিমন্ত্রী মোস্তাফিজুর রহমান বলেন, বিএনপি-জামায়াত তত্ত্বাবধায়ক সরকারের দাবিতে সারা দেশে জ্বালাও-পোড়াও করছে। ওই দাবি তুলে কোনো লাভ নেই। বিরোধী দল আন্দোলন করে আওয়ামী লীগকে দমাতে পারেনি। ছাত্রলীগের কমিটি গঠন প্রসঙ্গে তিনি বলেন, আওয়ামী লীগ, যুবলীগসহ সব সংগঠনের নেতাদের সঙ্গে আলোচনা করে শিগগির কমিটি ঘোষণা করা হবে।সম্মেলনের প্রথম পর্ব শেষ হওয়ার পর দুপুরের দিকে ছাত্রলীগের জেলা শাখার আহ্বায়ক পারভেজ আহমেঞ্চদ ফুলবাড়ী উপজেলা শাখা ও সরকারি কলেজ শাখার আহ্বায়ক কমিটি বিলুপ্ত ঘোষণা করেন।
 
