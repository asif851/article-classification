
 
যশোর বিজ্ঞান ও প্রযুক্তি বিশ্ববিদ্যালয়ের (যবিপ্রবি) ২০১৭-২০১৮ শিক্ষাবর্ষের স্নাতক প্রথম বর্ষে ভর্তি পরীক্ষার ইউনিট ভিত্তিক সময় পরিবর্তন করা হয়েছে।
জাতীয় বিশ্ববিদ্যালয়ের অধিভুক্ত কলেজে আগামী ৯ নভেম্বর বিভিন্ন বিষয়ের পরীক্ষা থাকায় যবিপ্রবির ভর্তি পরীক্ষার ইউনিট ভিত্তিক সময় পুনঃ নির্ধারণ করা হয়েছে বলে বিশ্ববিদ্যালয়ের জনসংযোগ কর্মকর্তা আবদুর রশিদ স্বাক্ষরিত সংবাদ বিজ্ঞপ্তিতে জানানো হয়েছে।
বিশ্ববিদ্যালয়ের উপাচার্য অধ্যাপক মো. আনোয়ার হোসেনের সভাপতিত্বে কেন্দ্রীয় ভর্তি কমিটির সভার সিদ্ধান্ত অনুযায়ী পূর্ব ঘোষিত ৯ ও ১০ নভেম্বর বিশ্ববিদ্যালয়ের প্রথম বর্ষের ভর্তি পরীক্ষা অনুষ্ঠিত হবে। তবে ওই দুই দিনের মধ্যে শুধুমাত্র ইউনিট ভিত্তিক সময় পরিবর্তন হবে। পুনঃ নির্ধারিত সময়সূচি অনুযায়ী ৯ নভেম্বর সকাল সাড়ে ৯টায় থেকে বেলা ১১টা পর্যন্ত ‘ই’ ইউনিট, দুপুর সাড়ে ১২টা থেকে বেলা ২টা পর্যন্ত ‘ডি’ ইউনিট এবং বিকেল সাড়ে ৩টা থেকে বিকেল ৫টা পর্যন্ত ‘এফ’ ইউনিটের ভর্তি পরীক্ষা অনুষ্ঠিত হবে। আর ১০ নভেম্বর শুক্রবার সকাল সাড়ে ৮টা থেকে সকাল ১০টা পর্যন্ত ‘এ’ ইউনিট, বেলা সাড়ে ১১টা থেকে বেলা ১টা পর্যন্ত ‘সি’ ইউনিট এবং বিকেল সাড়ে ৩টা থেকে বিকেল ৫টা পর্যন্ত ‘বি’ ইউনিটের পরীক্ষা অনুষ্ঠিত হবে।
পরীক্ষার্থীরা ভর্তি সংক্রান্ত তথ্য অর্থাৎ কেন্দ্র, আসন এবং সময় যথাসময়ে মুঠোফোনের খুদে বার্তার (এসএমএস) মাধ্যমে পাবেন।
