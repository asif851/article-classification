
দেশের বিনোদন ও সংস্কৃতিক্ষেত্রের অন্যতম প্রধান ও আকর্ষণীয় আয়োজন মেরিল-প্রথম আলো পুরস্কার-২০১৫ এ ‘আজীবন সম্মাননা পুরস্কার’ পেলেন গুণী শিল্পী সারাহ্ বেগম কবরী। 
আজ শুক্রবার শেরেবাংলা নগরের বঙ্গবন্ধু আন্তর্জাতিক সম্মেলন কেন্দ্রের হল অব ফেমে আয়োজিত জমকালো এই অনুষ্ঠানে তাঁর হাতে চেক ও ক্রেস্ট তুলে দেওয়া হয়। এ সময় মঞ্চে ছিলেন নাট্যব্যক্তিত্ব হাসান ইমাম, স্কয়ারের ব্যবস্থাপনা পরিচালক অঞ্জন চৌধুরী ও প্রথম আলোর সম্পাদক মতিউর রহমান। এর আগে আজ বিকেলে এবারের পুরস্কার বিতরণীর ১৮তম অনুষ্ঠান শুরু হয়। দেশের সংস্কৃতিক্ষেত্রের নবীন ও খ্যাতিমান তারকাদের মিলনমেলায় পরিণত হয় অনুষ্ঠানস্থল।

