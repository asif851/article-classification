
মুন্সিগঞ্জের শ্রীনগরে গতকাল বৃহস্পতিবার সকালে জিয়াসমিন (২৪) নামে এক গৃহবধূর লাশ উদ্ধার করেছে পুলিশ। উপজেলার কামারগাঁও এলাকা থেকে পুলিশ লাশটি উদ্ধার করে। পুলিশ ও স্থানীয় ব্যক্তিরা জানান, জিয়াসমিন তাঁর স্বামী আল-আমিনের সঙ্গে ঝগড়া করে গত বুধবার রাতে গলায় ওড়না দিয়ে ফাঁস দেয়। শ্রীনগর থানার ভারপ্রাপ্ত কর্মকর্তা (ওসি) মুহাম্মদ মুজিবুর রহমান জানান, এ ব্যাপারে থানায় অপমৃত্যুর মামলা হয়েছে। ময়নাতদন্তের জন্য লাশ মুন্সিগঞ্জ জেনারেল হাসপাতাল মর্গে পাঠানো হয়েছে।
