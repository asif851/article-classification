
নির্বাহী ম্যাজিস্ট্রেট রাজিয়া সুলতানার নেতৃত্বে এপিবিএনের ভ্রাম্যমাণ আদালত গতকাল মগবাজারের শহীদ সাংবাদিক সেলিনা পারভীন সড়কের আগোরা শপিং মল, মগবাজার চৌরাস্তায় থ্রি স্টার রেস্তোরাঁ ও নিউ বেইলি রোডে সুইস বেকারিতে পৃথক অভিযান চালান। ভ্রাম্যমাণ আদালত বিএসটিআইয়ের অনুমোদন ছাড়াই পণ্য বিক্রি করার দায়ে আগোরাকে ১ লাখ টাকা, পচা খাবার বিক্রি করার দায়ে থ্রি স্টার রেস্তোরাঁকে ৪০ হাজার টাকা এবং নোংরা পরিবেশে খাদ্যপণ্য তৈরি ও বাজারজাত করার দায়ে সুইস বেকারিকে ১ লাখ টাকা জরিমানা করেন। এপিবিএন ৫-এর সহকারী পুলিশ সুপার (অভিযান) সাইদুর রহমান বলেন, ভ্রাম্যমাণ আদালত জরিমানার ২ লাখ ৪০ হাজার টাকা আদায় করেছেন। 
