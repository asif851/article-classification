
চট্টগ্রাম প্রেসক্লাবের বার্ষিক ক্রীড়া প্রতিযোগিতার সব কটি ইভেন্ট গত শুক্রবার সম্পন্ন হয়েছে। শেষ দিন সদস্যা, সদস্য সহধর্মিণী ও সন্তানদের উন্মুক্ত দাবা প্রতিযোগিতা অনুষ্ঠিত হয়। এতে শুরুতে স্বাগত বক্তব্য দেন ক্লাবের সাধারণ সম্পাদক মহসিন চৌধুরী। আলোচনায় অংশ নেন ক্লাব সভাপতি আলী আব্বাস ও সাবেক সভাপতি আবু সুফিয়ান। এ সময় উপস্থিত ছিলেন জ্যেষ্ঠ সহসভাপতি রাশেদ রউফ, ক্রীড়া সম্পাদক নজরুল ইসলাম, সমাজসেবা ও আপ্যায়ন সম্পাদক মো. আইয়ুব আলী, প্রচার ও প্রকাশনা সম্পাদক আলমগীর সবুজ, ব্যবস্থাপনা কমিটির সদস্য মনজুর কাদের প্রমুখ।খেলা পরিচালনা করেন ক্রীড়া উপকমিটির সদস্য দেবাশীষ বড়ুয়া, তমাল চৌধুরী, রাজেশ চক্রবর্তী, চট্টগ্রাম জেলা মহিলা ক্রীড়া সংস্থার সাধারণ সম্পাদক রেজিয়া বেগম ও ক্রীড়া সংস্থার সদস্য অজন্তা বড়ুয়া। এ ছাড়া সন্তানদের দাবা ইভেন্ট পরিচালনা করেন সিজেকেএস দাবা কমিটির সদস্য দাবাড়ু কামরুল ইসলাম। বিজ্ঞপ্তি।
