
বাংলাদেশ জাতীয় হিন্দু মহাজোটের জেলা শাখা হিন্দু সম্প্রদায়ের বড় ধর্মীয় উৎসব দুর্গাপূজায় সরকারি ছুটি তিন দিন করার দাবি জানিয়েছে। সিলেটের জেলা প্রশাসকের মাধ্যমে তারা প্রধানমন্ত্রীর কাছে এ নিয়ে স্মারকলিপি দিয়েছেন। সিলেটের অতিরিক্ত জেলা প্রশাসক শহিদুল ইসলাম চৌধুরী গতকাল রোববার স্মারকলিপি গ্রহণ করেন। হিন্দু মহাজোটের জেলা সভাপতি মিলন ভট্টাচার্য ও সাধারণ সম্পাদক অতীন্দ্র দেব, মহানগর শাখার সাধারণ সম্পাদক গংগেশ চন্দ্র দাশ, যুব মহাজোট সভাপতি রঞ্জু দেবনাথ, সাধারণ সম্পাদক দিপংকর পাল ও ছাত্র মহাজোটের নেতারা উপস্থিত ছিলেন।
