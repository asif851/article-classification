
রাজধানীর সূত্রাপুরে গতকাল শনিবার দুপুরে বিদ্যুৎস্পৃষ্ট হয়ে আল আমিন (১৮) নামের একজন মারা গেছেন। এ ছাড়া সকালে কমলাপুর রেলওয়ে স্টেশন থেকে এক অজ্ঞাতনামা পুরুষের (৫৫) লাশ উদ্ধার করা হয়।ঢাকা মেডিকেল কলেজ হাসপাতাল সূত্র জানায়, আল আমিন সূত্রাপুর ফরাশগঞ্জে একটি পোশাক কারখানায় চাকরি করতেন। গতকাল দুপুর সাড়ে ১২টার দিকে ওই কারখানার একটি মেশিনের মোটরে ত্রুটি দেখা দেয়। আল আমিন তা মেরামত করছিলেন। তখন বিদ্যুৎস্পৃষ্ট হয়ে গুরুতর আহত হন তিনি। তাঁকে উদ্ধার করে ঢাকা মেডিকেল কলেজ হাসপাতালে নেওয়া হলে চিকিৎসক মৃত ঘোষণা করেন।
