
আন্তর্জাতিক মাতৃভাষা দিবস উপলক্ষে নেত্রকোনার পূর্বধলা উপজেলায় উপজেলা পরিষদের উদ্যোগে থানা চত্বরে ব্যাডমিন্টন প্রতিযোগিতা শুরু হয়েছে। স্থানীয় সাংসদ ওয়ারেসাত হোসেন বেলাল গত শুক্রবার সন্ধ্যা সাতটার দিকে প্রতিযোগিতার উদ্বোধন করেন। এ সময় অন্যদের মধ্যে উপজেলা পরিষদের চেয়ারম্যান জাহিদুল ইসলাম, উপজেলা নির্বাহী কর্মকর্তা (ইউএনও) মোহাম্মদ হেলাল উদ্দিন, উপজেলা সহকারী কমিশনার (ভূমি) মো. রকিবুর রহমানসহ প্রশাসনের কর্মকর্তা ও এলাকার গণ্যমান্য ব্যক্তিরা উপস্থিত ছিলেন। 
