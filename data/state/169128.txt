
ময়মনসিংহের গৌরীপুর উপজেলায় ট্রলিচাপায় এক ব্যক্তির মৃত্যু হয়েছে। আজ শনিবার বেলা ১১টার দিকে পৌর শহরের মধ্যবাজার এলাকায় এ দুর্ঘটনা ঘটে। 
নিহত আবদুল লতিফ (৪৫) উপজেলার বোকাইনগর ইউনিয়নের বাসিন্দা ছিলেন।
পুলিশ সূত্রে জানা যায়, আবদুল লতিফ মোটরসাইকেল চালিয়ে যাচ্ছিলেন। পথে বেলা ১১টার দিকে ইটভাটার একটি ট্রলি তাঁকে পেছন দিক থেকে চাপা দেয়। আহত অবস্থায় উপজেলা স্বাস্থ্য কমপ্লেক্সে নেওয়ার পথে আবদুল লতিফের মৃত্যু হয়।
গৌরীপুর থানার ভারপ্রাপ্ত কর্মকর্তা (ওসি) দেলোয়ার আহমদ ঘটনার সত্যতা নিশ্চিত করেছেন। তিনি বলেন, ট্রলি ও এর চালককে এখনো আটক করা সম্ভব হয়নি।
