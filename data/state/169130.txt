
দুর্নীতি দমন কমিশন (দুদক) গতকাল রোববার দুটি মামলার অনুমোদন দিয়েছে। এর মধ্যে একটি জাসাসের সাবেক সভাপতি রেজাবুদ্দৌলা চৌধুরীর বিরুদ্ধে। দুদকের উপপরিচালক (জনসংযোগ) প্রণব কুমার ভট্টাচার্য্য এ দুই মামলার অনুমোদন দেওয়ার কথা জানিয়েছেন।রেজাবুদ্দৌলা চৌধুরীর বিরুদ্ধে ১ কোটি ২৩ লাখ ১৭ হাজার ৮০ টাকার জ্ঞাত আয়-বহির্ভূত সম্পদ অর্জনের অভিযোগে ওই মামলার অনুমোদন দেওয়া হয়।এ ছাড়া প্রতারণা ও জালিয়াতির মাধ্যমে আড়াই কোটি টাকা আত্মসাতের অভিযোগে ক্রসওয়ার্ল্ড পাওয়ার লিমিটেডের সিনিয়র এক্সিকিউটিভসহ পাঁচজনের বিরুদ্ধে অপর মামলাটির অনুমোদন দেয় দুদক।
