
চট্টগ্রামের মিরসরাইয়ের খইয়াছড়া ইউনিয়নের বড়তাকিয়া এলাকায় গত মঙ্গলবার থেকে শুরু হয় ৪০০ বছরের পুরোনো ‘নয় দুয়ার মসজিদ’টি ভাঙার কাজ। তবে মসজিদটির ঐতিহ্য সম্পর্কে জানতে বোধোদয় হয়েছে স্থানীয় কর্তৃপক্ষের। গতকাল বৃহস্পতিবার স্থানীয় ইউনিয়ন পরিষদের চেয়ারম্যানের নির্দেশে এ মসজিদটি ভাঙার কাজ আপাতত স্থগিত করা হয়েছে।মিরসরাইয়ের ইতিহাস লেখক আহমঞ্চদ মমতাজ জানান, ১৬১০ সালে মোগল আমলে মসজিদটি নির্মিত হয়েছিল। প্রাচীন এ নিদর্শনটি ভবিষ্যৎ প্রজন্মের জন্য রক্ষা না করে পুনর্নির্মাণের নামে হঠাৎ ভাঙা শুরু করে কর্তৃপক্ষ। তিনি আরও বলেন, সম্পূর্ণ ঐতিহ্য বজায় রেখে মসজিদটি না ভেঙে সংস্কার করা সম্ভব।সরেজমিনে গতকাল বৃহস্পতিবার দেখা গেছে, মসজিদটির বেশ কিছু অংশ ভেঙে ফেলা হয়েছে।মসজিদ পরিচালনা কমিটির সদস্য ও মসজিদের মোতোয়ালি কাজী ইমাম উদ্দিন জানান, ভবনটি জরাজীর্ণ হয়ে ভেতরে বৃষ্টির পানি পড়ে। মুসল্লিরা নামাজ আদায় করতে এসে দুর্ভোগে পড়েন। তাই পুরোনোটি ভেঙে নতুন মসজিদ নির্মাণের সিদ্ধান্ত হয়েছিল।উপজেলা নির্বাহী কর্মকর্তা মুহামঞ্চদ আশরাফ হোসেন বলেন, ‘মোগল আমলের একটি নিদর্শন এভাবে ধ্বংস করার সিদ্ধান্ত খুবই দুঃখজনক। আমি বিষয়টি জানতাম না।’ মসজিদটি রক্ষায় তিনি সব ধরনের চেষ্টা করবেন বলে জানান।খইয়াছড়া ইউপি চেয়ারম্যান জাহেদ ইকবাল চৌধুরী জানান, ‘মসজিদটি সম্পর্কে জানার পর সংশ্লিষ্ট কমিটিকে ভাঙার কাজ বন্ধের নির্দেশ দিয়েছি। পরে সবার সঙ্গে আলোচনা করে এ ব্যাপারে সিদ্ধান্ত নেওয়া হবে।’
