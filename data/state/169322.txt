
সৌদিতে খেপসা খুব জনপ্রিয়। উচ্চারণের জন্য কেউ কেউ খেবসা, খেপছাও বলেন। কারও বাসায় দাওয়াত থাকলে খেপসা থাকবেই। এটি মূলত ইয়েমেনি খাবার। আরব দেশগুলোতে সবাই এটি পছন্দ করে। খেপসা হচ্ছে বাসমতী চাল ও বিশেষভাবে তৈরি মাংসের মিশ্রণ। চিকেন, বিফ, মাটন, এমনকি মাছ দিয়েও খেপসা তৈরি করা হয়।আরও সহজ করে বললে বলা যায়, হালকা মসলায় কম তেলে রান্না করা বিরিয়ানি। সৌদিপ্রবাসী হাফিজুর রহমান জানালেন খেপসা নামকরণ, যেমন সঙ্গে মুরগি থাকলে খেপসা দুজাজ আর ভেড়া বা দুম্বা থাকলে খেপসা লাহাম বলে।
