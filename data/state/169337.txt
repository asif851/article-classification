
চট্টগ্রামের ফটিকছড়িতে শাহ সুফি সৈয়দ আহমদ উল্লাহ মাইজভান্ডারীর ১০৯তম ওরস গতকাল শুক্রবার শেষ হয়েছে। মাইজভান্ডার দরবার শরিফের এই ওরসে লাখো ভক্ত অংশ নেন। রাতে মোনাজাত পরিচালনা করেন সৈয়দ এমদাদুল হক মাইজভান্ডারী।দেশে শান্তি, মুসলিম উম্মাহর কল্যাণ, নিপীড়িত মানুষের মুক্তি এবং সংঘাত-হানাহানি থেকে রক্ষা পেতে মোনাজাতে আল্লাহর রহমত কামনা করা হয়।ওরস উপলক্ষে গত বুধবার থেকে মাইজভান্ডার দরবার শরিফের চার কিলোমিটার এলাকাজুড়ে বসে লোকজ মেলা।ফটিকছড়ি থানার ভারপ্রাপ্ত কর্মকর্তা (ওসি) মো. মফিজ উদ্দিন প্রথম আলোকে বলেন, ওরসে নিরাপত্তার জন্য পুলিশের পাশাপাশি র‍্যাবও কাজ করেছে। এ ছাড়া দরবারের দুই হাজার স্বেচ্ছাসেবক শৃঙ্খলা রক্ষায় কাজে পুলিশকে সহযোগিতা করেছেন।
