
আন্তর্জাতিক অভিবাসী দিবস আজ ১৮ ডিসেম্বর বৃহস্পতিবার। এ বছর দিনটির প্রতিপাদ্য: নিরাপদ অভিবাসন, দিনবদলের লক্ষ্য অর্জন। দিবসটি উপলক্ষে আলোচনা, শোভাযাত্রাসহ তিন দিনের নানা কর্মসূচি নিয়েছে প্রবাসী কল্যাণ ও বৈদেশিক কর্মসংস্থান মন্ত্রণালয়। দেশের সব জেলা, উপজেলাসহ বাংলাদেশ দূতাবাসগুলোতেও নানা কর্মসূচি নেওয়া হয়েছে। এ উপলক্ষে রাষ্ট্রপতি মো. আবদুল হামিদ ও প্রধানমন্ত্রী শেখ হাসিনা বাণী দিয়েছেন।দিনটি উপলক্ষে গতকাল সকালে মন্ত্রণালয়ে সংবাদ সম্মেলন করেন প্রবাসী কল্যাণ ও বৈদেশিক কর্মসংস্থানমন্ত্রী খন্দকার মোশাররফ হোসেন। তিনি বলেন, বর্তমানে ৯০ লাখ বাংলাদেশি নাগরিক বিদেশে কাজ করছেন।
