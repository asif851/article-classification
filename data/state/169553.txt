
গোপালগঞ্জে গরু চোর সন্দেহে গণপিটুনিতে আবদুস সালাম (৪০) নামের এক ব্যক্তি নিহত হয়েছেন। এ সময় আহত হয়েছেন সিরাজ শেখ (৩০) নামের এক ব্যক্তি।
গত সোমবার দিবাগত রাতে গোপালগঞ্জ সদর উপজেলার হরিদাসপুর গ্রামে এ ঘটনা ঘটেছে। নিহত আবদুস সালামের বাড়ি খুলনার রূপসা উপজেলায়। স্থানীয় ব্যক্তিরা বলেন, ছয় থেকে সাতজন চোর রাত দেড়টার দিকে রাঙ্গা মোল্লার বাড়িতে চুরি করতে আসে। এ সময় বাড়ির লোকজন চিৎকার করলে আশপাশের লোকজন এসে আবদুস সালাম ও সিরাজকে ধরে ফেলেন। আটক দুজনকে গণপিটুনি দিলে ঘটনাস্থলেই আবদুস সালাম মারা যান। 
