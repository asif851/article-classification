
সবুজ ঘাসের ওপর মুখোমুখি বসে আছে গাড়িটির দোমড়ানো-মোচড়ানো আসনগুলো। তারেক মাসুদ, মিশুক মুনীরসহপাঁচজনের শেষ কয়েকটি মুহূর্তের স্মারক। এসব আসনকে হঠাৎ মানুষ বলে ভ্রম হয়।যা ছিল ধ্বংসস্তূপ, তা থেকেই তৈরি হচ্ছে স্মৃতিভাস্কর্য। বন্ধুত্ব ও বড় অকালে বন্ধু হারানোর বেদনা মিলেমিশে হয়ে উঠছেইস্পাত আর ফাইবার কাচের এই স্মৃতিনির্মাণ। গোড়ার কাজটি চলছে ঢাকা শহরে নিভৃত এক চত্বরে।২০১১ সালের ১৩ আগস্ট ভোরে কাগজের ফুল চলচ্চিত্রের দৃশ্য ধারণের স্থান নির্বাচন করতে মানিকগঞ্জে গিয়েছিলেনচলচ্চিত্রকার তারেক মাসুদ, চিত্রগ্রাহক মিশুক মুনীরসহ নয়জন। ফেরার পথে মানিকগঞ্জের ঘিওর উপজেলার জোকায় তাঁদেরমাইক্রোবাসটিকে ধাক্কা দিয়ে পিষে ফেলে উল্টো দিক থেকে আসা একটি বাস। সেখানেই মারা যান পাঁচজন। তারেক,মিশুক, মাটির ঘর নির্মাণকর্মী জামাল হোসেন, গাড়িচালক মুস্তাফিজুর রহমান ও কর্মী মোতাহার হোসেন ওরফে ওয়াসিম।আহত হন তারেকের স্ত্রী ও চলচ্চিত্রকার ক্যাথরিন মাসুদ, শিল্পী ঢালী আল মামুন ও তাঁর স্ত্রী শিল্পী দিলারা বেগম জলি।একমাত্র অক্ষত থাকেন কাগজের ফুল-এর সহকারী পরিচালক মনিস রফিক।ঢাকা মেট্রো চ-১৩-০৩০২ নম্বরের সেই গাড়ি থেকে স্মৃতিভাস্কর্যটি নির্মাণ করছেন ঢালী আল মামুন। মৃত্যুর সঙ্গে অনেক দিনটানা লড়াই করে ফিরে এসেছেন। দুর্ঘটনার দুই বছর পার হওয়ার পর একদিন পরিত্যক্ত গাড়িটির ভেতরে তিনি ও তাঁর স্ত্রীপ্রথম ঢোকেন। রক্তের ধূসর ছোপ আর পড়ে থাকা আরও কিছু চিহ্ন বড় জীবন্ত হয়ে ধাক্কা দিয়েছিল সেদিন। বিষাদে আচ্ছন্নগলায় শিল্পী বলেন, সব কাজ নিয়েই পরামর্শ করতেন এ দুই বন্ধুর সঙ্গে—‘এখনো মাঝরাতে ঘুম ভেঙে যায়। ওদের জিজ্ঞেসকরি, ঠিক হচ্ছে তো কাজটা?’‘তারেক মাসুদ ও মিশুক মুনীর স্মৃতিভাস্কর্য’টি স্থাপিত হবে ঢাকা বিশ্ববিদ্যালয়ের শামসুন নাহার হলসংলগ্ন সড়কদ্বীপে। এটাপরিকল্পিত হয়েছে একই সঙ্গে একধরনের স্মৃতিচিহ্ন, স্মৃতিস্তম্ভ ও জাদুঘর হিসেবে। চলচ্চিত্র নিয়ে বসবাস করতেন যাঁরা,চলচ্চিত্র নির্মাণ প্রক্রিয়াতেই যাঁদের মৃত্যু, তাঁদের স্মৃতিভাস্কর্যেও তাই চলচ্চিত্র থাকবে—সেটাই স্বাভাবিক। তারেক মাসুদ তাঁরচারপাশের জীবন দিয়ে ইতিহাসকে ধারণ করতেন। প্রামাণ্যচিত্র ও কাহিনিচিত্রের একধরনের মিশেল ছিল তাঁর ছবিতে। সেইপ্রতিফলন থাকবে এখানেও।তারেক মাসুদ মেমোরিয়াল ট্রাস্টের নেতৃত্বে নির্মীয়মাণ এই স্মৃতিভাস্কর্যের উদ্বোধন হবে ২৬ আগস্ট, জানালেন ক্যাথরিনমাসুদ।স্থাপনাটির তিনটি অংশ থাকবে। প্রথম অংশে থাকবে দুর্ঘটনার স্মারক গাড়িটির মূল কাঠামো। সেটির কম ক্ষতিগ্রস্ত পাশটিতেঝুলে থেকে পাঁচটি হাতের অবয়ব হারিয়ে যাওয়া জীবনগুলোর কথা বলবে। ভাস্কর্যের দ্বিতীয় অংশ গড়বে গাড়ির ভেতর থেকেবের করে আনা আসনগুলো। সেগুলো স্থাপিত হবে মাটির কয়েক ফুট ওপরে, যেন বা ভাসমান। তৃতীয় অংশে গাড়ির বিভিন্নযন্ত্রাংশ মনে করিয়ে দেবে ছিন্নভিন্ন জীবনের কথা। আর এভাবেই দুর্ঘটনার প্রামাণ্য তথ্যগুলো একটি কাহিনি হয়ে যাবে।গাড়িটি বসানো হবে কালো স্ফটিক পাথরের ভিতের ওপর। কালোর বিপরীতে গাড়ি আর আসনগুলো হবে সাদা রঙের।ফুটে উঠবে শোক ও শ্রদ্ধা প্রকাশে ভাস্কর্যের আন্তর্জাতিক ভাষা। সড়কদ্বীপের ল্যান্ডস্কেপ করেছেন স্থপতি সালাউদ্দিনআহমেদ। তিনি বললেন, এমন মানুষদের এভাবে চলে যাওয়া জাতির জন্য যে বিশাল ক্ষতি, সে হারানোর বোধটি তৈরিকরাও স্মৃতি ভাস্কর্যের একটি উদ্দেশ্য।ছোট ছোট ধাপ পেরিয়ে প্রবেশ করতে হবে ভাস্কর্যের মূল চত্বরে। চলন-প্রতিবন্ধীদের জন্য থাকবে র্যাম্প।ভাস্কর্যের তিনটি অংশে শিল্পী বসিয়ে দেবেন তিনটি ময়না পাখি। কালো স্ফটিকের ভিতে খচিত থাকবে মাটির ময়নাচলচ্চিত্রে ব্যবহৃত তারেকের গান ‘পাখিটা বন্দী আছে দেহের খাঁচায়’। খচিত থাকবে পথিক নবীর গাওয়া মিশুকের প্রিয়গানটিও—‘মানুষ আমি, আমার কেন পাখির মতো মন?’
