
বিদ্যুতের দাম বাড়ছে। সাধারণ ভোক্তাদের ক্ষেত্রে গড়ে ৫ শতাংশের মতো বাড়বে। তবে পাইকারি ক্ষেত্রে দাম বাড়বে না।
দরিদ্র গ্রাহকদের (লাইফ লাইন) ক্ষেত্রে দাম বাড়বে। তবে এত দিন তাদের যে ন্যূনতম বিল (মিনিমাম চার্জ) দিতে হতো, সেটা আর থাকবে না। মিনিমাম চার্জ তুলে দেওয়ার ফলে ৩০ লাখ দরিদ্র গ্রাহক উপকৃত হবে। আর সাত লাখ লাইফ লাইন গ্রাহকদের ক্ষেত্রে বিদ্যুতের দাম কিছুটা বাড়বে।
পাইকারি ক্ষেত্রে দাম না বাড়ার কারণ, সরকার সেখানে ভর্তুকি দেবে। তাতে বছরে ৩৬০০ কোটি টাকা ভর্তুকি দিতে হবে। বিদ্যুতের উৎপাদন ব্যয়কে পাইকারি দাম হিসেবে ধরা হয়।
এনার্জি রেগুলেটরি কমিশন আজ বৃহস্পতিবার এ ঘোষণা দিতে যাচ্ছে।
