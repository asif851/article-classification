
কুমিল্লার দাউদকান্দি উপজেলায় আজ শুক্রবার সকালে ঢাকা-চট্টগ্রাম মহাসড়কে ১০ কিলোমিটার দীর্ঘ যানজট সৃষ্টি হয়েছে। উপজেলার হাসানপুর থেকে হরিপুর পর্যন্ত মহাসড়কে এই যানজট ছড়িয়ে পড়েছে বলে পুলিশ ও প্রত্যক্ষদর্শীদের ভাষ্য।
দাউদকান্দি হাইওয়ে পুলিশের উপপরিদর্শক (এসআই) রফিকুল ইসলাম বলেন, মহাসড়কে যানবাহনের অতিরিক্ত চাপ থেকে ভোর পাঁচটার দিকে যানজটের সূত্রপাত হয়। পরিস্থিতি স্বাভাবিক করার চেষ্টা চলছে।
