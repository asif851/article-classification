
দেশে এখন প্রতিবন্ধীর সংখ্যা ১৫ লাখ ১০ হাজার। তাদের অধিকাংশকে ইতিমধ্যে জাতীয় পরিচয়পত্র দেওয়া হয়েছে। পর্যায়ক্রমে তাদের স্মার্টকার্ডও দেওয়া হবে।আজ বৃহস্পতিবার সচিবালয়ে সংবাদ সম্মেলনে এ তথ্য জানিয়েছেন সমাজকল্যাণ প্রতিমন্ত্রী নুরুজ্জামান আহমেদ ও সচিব জিল্লার রহমান।৩ ডিসেম্বর আন্তর্জাতিক প্রতিবন্ধী দিবস ও জাতীয় প্রতিবন্ধী দিবস উপলক্ষে এ সংবাদ সম্মেলনের আয়োজন করা হয়। এখানে প্রতিমন্ত্রী প্রতিবন্ধীদের উন্নয়নে নানা পদক্ষেপের কথা তুলে ধরেন। তিনি বলেন, এ বছর সাড়ে সাত লাখ অসচ্ছল প্রতিবন্ধী ব্যক্তিকে মাথাপিছু ৬০০ টাকা হারে ভাতা দেওয়া হবে। এ জন্য এ খাতে বরাদ্দ করা হয়েছে ৫৪০ কোটি টাকা।সচিব বলেন, দিবসটি উপলক্ষে ৩ ডিসেম্বর ওসমানী স্মৃতি মিলনায়তনে আয়োজিত অনুষ্ঠানে প্রধান অতিথি থাকবেন প্রধানমন্ত্রী শেখ হাসিনা। এ ছাড়া ওই দিন থেকে রাজধানীর পল্লবীতে সাত দিনব্যাপী প্রতিবন্ধী উন্নয়ন মেলা অনুষ্ঠিত হবে। এ ছাড়া আলোচনা, সেমিনার ও সিম্পোজিয়াম হবে।
