
মুগ ডাল উৎপাদনে দেশের শীর্ষে পটুয়াখালী জেলা। বিশ্ববাজারে এ জেলার মুগ ডালের বাজার সৃষ্টিসহ কৃষকদের এই ডাল চাষে উদ্বুদ্ধ করতে পটুয়াখালীতে গতকাল রোববার দিনব্যাপী আয়োজন করা হয় ‘মুগ ডাল মেলা’।ইউএসএআইডি অ্যাগ্রিকালচার ভ্যালু চেইনস প্রকল্পের সার্বিক সহযোগিতায় পটুয়াখালী জেলা ক্রীড়া সংস্থার ব্যায়ামাগারে মুগ ডাল মেলা যৌথভাবে আয়োজন করে বাংলাদেশ ইনস্টিটিউট অব আইসিটি ইন ডেভেলপমেন্ট (বিআইআইডি), ক্ষুদ্র ও মাঝারি ব্যবসায়ীদের সংগঠন এসএমই ক্লাব, পটুয়াখালী শিল্প ও বণিক সমিতি এবং কৃষি সম্প্রসারণ সহায়তা কার্যক্রম প্রকল্প।সকাল ১০টায় মেলা উদ্বোধন করেন পটুয়াখালীর জেলা প্রশাসক এ কে এম শামিমুল হক সিদ্দিকী। অন্যান্যের মধ্যে বক্তব্য দেন বিআইআইডির প্রধান নির্বাহী কর্মকর্তা শহীদ উদ্দিন সরকার, কৃষি সম্প্রসারণ সহায়তা প্রকল্পের দলনেতা বিদ্যুৎ হালদার, উপদলনেতা ফাহাদ আল জর্জি, পটুয়াখালীর শিল্প ও বণিক সমিতির সভাপতি মহিউদ্দিন আহমেদ, এসএমই ক্লাবের সদস্য কবির শিকদার, আবদুর রাজ্জাক প্রমুখ।অনুষ্ঠান শেষে অতিথিরা মেলায় বিভিন্ন প্রতিষ্ঠানের স্টল ঘুরে দেখেন।
 
