
নরসিংদীতে ট্রেনে কাটা পড়ে বিকাশ কৃষ্ণ দাস (৩৫) নামের একজন মারা গেছেন। আজ শুক্রবার দুপুর সোয়া ১২টায় নরসিংদী রেলওয়ে স্টেশনের পূর্বদিকে আরশিনগর এলাকায় এ ঘটনা ঘটে। নিহত বিকাশ সদর উপজেলার হাজিপুর এলাকার গোপাল কৃষ্ণ দাসের ছেলে।
এ প্রসঙ্গে নরসিংদী রেলওয়ে পুলিশ ফাঁড়ির (জিআরপি) উপপরিদর্শক আনোয়ারুল ইসলাম বলেন, ‘বিকাশ পেশায় একজন কাঠমিস্ত্রি। তিনি মালগাড়ির নিচে কাটা পড়েছেন। তবে তিনি আত্মহত্যা করেছেন, না-কি ট্রেনের ধাক্কা খেয়ে মারা গেছেন তা নিশ্চিত হওয়া যায়নি। পরিবারের লোকজনও এ ব্যাপারে কিছু বলতে পারছে না।’তিনি জানান, বিকাশের ময়নাতদন্তের জন্য নরসিংদী সদর হাসপাতাল মর্গে পাঠানো হয়েছে। এ ঘটনায় একটি অপমৃত্যুর মামলা হয়েছে।
