
রাষ্ট্রপতি হিসেবে এক বছর পূর্তিতে সাংবাদিকদের কাছে পেয়ে না-বলা কথা খুলে বললেন আবদুল হামিদ। বললেন, তৃণমূল থেকে উঠে আসা রাজনীতিকদের জন্য বঙ্গভবনের নিয়ন্ত্রিত জীবন সব সময় ‘আরামদায়ক’ নয়। সংসদে মনের খোরাক মিটত, কিন্তু বঙ্গভবনে সেটা নেই।বঙ্গভবনে গত বুধবার রাতে সাংবাদিকদের সঙ্গে ওই আলাপচারিতায় উঠে আসে সেখানে রাষ্ট্রপতির নানা অভিজ্ঞতার কথা। বার্তা সংস্থা বাসস আজ শনিবার সেই আলাপচারিতা প্রকাশ করেছে।খাঁচার পাখি বনের পরিবেশ পায় নারাষ্ট্রপতি আবদুল হামিদ বলেন, ‘আমি একটা দায়িত্ব নিয়ে এখানে এসেছি। সংসদে মনের খোরাক পেতাম, বঙ্গভবনে পাই না। আসলে তৃণমূলে রাজনীতি করা মানুষের জন্য এ জায়গাটা সব সময় আরামদায়ক হওয়ার কথা নয়। খাঁচার পাখিরে যতই ভালো খাবার দেওয়া হোক, সে তো আর বনের পরিবেশ পায় না।’মনে হলো কারও বাসায় যাব, সেটাও সমস্যাআবদুল হামিদ বলেন, ‘ইচ্ছা করলেই অনেক কিছু করতে পারি না। আর ইচ্ছা করলেও তো সমস্যা। ধরেন, মনে হলো কারও বাসায় যাব। আধা ঘণ্টার মধ্যে গাড়ি রেডি। কিন্তু রাস্তা বন্ধ হবে। যে বাসায় যাব, সেখানকার রান্নাঘর থেকে শুরু করে সবকিছু চেক হবে। এটা আমার জন্য বিব্রতকর। তাই ইচ্ছা হলেও চেপে রাখতে হয়। নিতান্তই বিশেষ প্রয়োজন বা সরকারি কোনো অনুষ্ঠান ছাড়া বের হই না। বাইরে যদিও যাই, দশটা মানুষের সঙ্গে কথা বলতে পারি না। ওখানেও নিরাপত্তাকর্মীরা থাকেন।’পারসোনাল-প্রাইভেট লাইফ নেইরাষ্ট্রপতি বলেন, ‘আসলে এখানে পারসোনাল, প্রাইভেট লাইফ নেই। বিদেশে গেলেও একই অবস্থা। রাষ্ট্রপতি হওয়ার পর প্রথম যেবার বিদেশ গেলাম, ভাবলাম কিছুটা হলেও ফ্রি। কিন্তু সেখানেও একা থাকতে দেবে না। নিরাপত্তাকর্মীরা সঙ্গে থাকেন। আই এম নট অ্যাট অল এ ফ্রি ম্যান।’
বঙ্গভবনে আড্ডা মিস করেন রাষ্ট্রপতি
আবদুল হামিদ বঙ্গভবনে তাঁর জীবন সম্পর্কে বলেন, ‘যখন কোর্টে প্র্যাকটিস করতাম, চেম্বারে মানুষ আসত, কথা বলতাম। যদি কখনো না আসত, তবে যেখানে আড্ডা হতো, সেখানে চলে যেতাম। সংসদেও আড্ডা দিতাম। এমপিরা আসতেন, সাংবাদিকেরা আসতেন। বঙ্গভবনে সে সুযোগ নেই।’ এর সঙ্গে তিনি যোগ করলেন, ‘যারা ফ্রিলি মানুষের সঙ্গে মেশে না, তাদের কথা আলাদা। এর আগে বঙ্গভবনে বেশির ভাগই ছিলেন বিচারপতি-শিক্ষক। স্বভাবত তাঁরা বেশি মানুষের সঙ্গে মেশেন না।’
এলাকায় গেলেও নিরাপত্তার বেড়াজালআবদুল হামিদ জানালেন, ‘স্পিকার থাকার সময় মাঝেমধ্যে পাঁচ-সাত দিন এলাকায় গিয়ে থাকতাম। এখন সে অবস্থা নেই।
