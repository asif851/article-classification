
লালমনিরহাট মুক্ত দিবস উপলক্ষে গত মঙ্গলবার শহরে বিজয় কনসার্টের আয়োজন করা হয়। পরে জেলার বিশিষ্ট ১১ জন মুক্তিযোদ্ধাকে সম্মাননা দেওয়া হয়েছে।আরশি নগর বাংলাদেশ নামের একটি সেবামূলক সংগঠন অনুষ্ঠানের আয়োজন করে। সহযোগিতায় ছিল প্রাণ-আরএফএল গ্রুপ। বিকেল চারটায় লালমনিরহাট শহরের শেখ কামাল স্টেডিয়ামে অনুষ্ঠান শুরু হয়। চলে রাত সাড়ে আটটা পর্যন্ত।অনুষ্ঠানে প্রধান অতিথি ছিলেন জেলা প্রশাসক আবুল ফয়েজ মো. আলাউদ্দিন খান। বিশেষ অতিথি ছিলেন পুলিশ সুপার এস এম রশিদুল হক, মুক্তিযোদ্ধা আজিজুল হক (বীর প্রতীক) ও স্বর্ণামতি নন্দিনী সাহিত্য ও পাঠচক্রের সাধারণ সম্পাদক ফেরদৌসী বেগম। অনুষ্ঠানের প্রথম পর্বে গান পরিবেশন করেন ঢাকার সংগীতশিল্পী রিংকু, আর্নিকা ও ছন্দা এবং স্থানীয় শিল্পী নওশীন আলম, শরিফা আক্তার, সিরাজুম মুনিরা, বাশি রানী ও বাদশা আলম।দ্বিতীয় পর্বে মুক্তিযুদ্ধে বিশেষ অবদান রাখায় জেলার ১১ জন মুক্তিযোদ্ধাকে সম্মাননা দেওয়া হয়। এ ছাড়া আরেক মুক্তিযোদ্ধাকে মরণোত্তর সম্মাননা জানানো হয়। এই ১২ জন হলেন আজিজুল হক, মেজবাহ উদ্দিন আহমেদ, জয়দেব চন্দ্র রায়, ইলিয়াস হোসেন, সিরাজুল হক, আতোয়ার হোসেন, আবু বক্কর সিদ্দিক, মাহতাব উদ্দিন, রশিদুজ্জামান আহমেদ, ফজলুল হক, সালাউজ্জামান ফারুক ও আবদুল করিম (প্রয়াত)। আবদুল করিমের ক্রেস্ট গ্রহণ করেন তাঁর সহধর্মিণী।
