
সদ্য প্রয়াত দেশের বরেণ্য চিত্রশিল্পী কাইয়ুম চৌধুরীর কুলখানি উপলক্ষে মিলাদ ও দোয়া মাহফিল হবে আজ শুক্রবার। শিল্পীর পরিবারের পক্ষ থেকে জানানো হয়েছে, আজিমপুরের ছাপরা মসজিদের দক্ষিণ পাশে সাফির আইডিয়াল স্কুল মাঠে বাদ মাগরিব এই মিলাদ ও দোয়া মাহফিলের আয়োজন করা হয়েছে। এতে শিল্পীর আত্মীয়, বন্ধু, সুহৃদ ও অনুরাগীদের উপস্থিত হওয়ার অনুরোধ করা হয়েছে।শিল্পী কাইয়ুম চৌধুরী গত ৩০ নভেম্বর রাজধানীর আর্মি স্টেডিয়ামে বেঙ্গল ফাউন্ডেশন আয়োজিত উচ্চাঙ্গসংগীত উৎসবের চতুর্থ দিনের অনুষ্ঠানে বিশেষ অতিথির বক্তব্য দিতে গিয়ে হৃদ্যন্ত্রের ক্রিয়া বন্ধ হয়ে আকস্মিক মৃত্যুবরণ করেন।
