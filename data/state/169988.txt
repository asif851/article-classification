
পিটুলিগাছ আইসক্রিমের কাঠি বানানোর জন্য অত্যন্ত উপযোগী। ভূমি ক্ষয়ের হাত থেকে রক্ষা করতে এই গাছ লাগানো হয়। গরমের মৌসুমে আইসক্রিমের কদর বেড়ে যাওয়ায় এই কাঠির চাহিদাও একই সঙ্গে বেড়ে যায়। দেশের গ্রামগঞ্জে আইসক্রিমের কারখানাগুলোর চাহিদা মেটাতে গড়ে উঠেছে কাঠি তৈরির ছোট ছোট কারখানা। কাঠি তৈরির জন্য প্রথমে নির্দিষ্ট আকারে পিটুলিগাছের কাঠ কাটা হয়। পরে কাটার যন্ত্র দিয়ে কেটে কাঠি বের করা হয়। এরপর আর্দ্রতা দূর করতে কড়া রোদে শুকানো হয় এসব কাঠি। তারপর ২৮০টি কাঠি একসঙ্গে করে বান্ডিল করা হয়। এরপর চলে যায় আইসক্রিমের কারখানায়। প্রতি বস্তা আইসক্রিমের কাঠি ২ হাজার ৩০০ থেকে ২ হাজার ৮০০ টাকায় বিক্রি হয়। খুলনার খালিশপুরে এ রকম একটি ছোট কারখানা থেকে কাঠি তৈরির প্রতিটি ধাপের ছবিগুলো তুলেছেন সাদ্দাম হোসেন




