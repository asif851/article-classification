
বেতনের টাকা তুলে না দেওয়ায় সরকারি কর্মচারী এক স্বামী তাঁর স্বাস্থ্য সহকারী স্ত্রীকে (৪৫) পিটিয়ে মাথা ফাটিয়ে দিয়েছেন বলে অভিযোগ পাওয়া গেছে৷ ওই স্বাস্থ্য সহকারীকে গত শনিবার দিবাগত রাতে মাগুরা সদর হাসপাতালে ভর্তি করা হয়েছে৷হাসপাতালে চিকিৎসাধীন ওই নারী অভিযোগ করেন, তাঁর স্বামী ফরিদপুর জেলা হিসাবরক্ষণ কার্যালয়ে চাকরি করেন৷ তিনি পরিবার পরিকল্পনা বিভাগের স্বাস্থ্য সহকারী হিসেবে চাকরি করছেন৷ তাঁর স্বামী বাড়ি তৈরির জন্য শনিবার তাঁর বাবার বাড়ি থেকে পাঁচ লাখ টাকা এনে দিতে বলেন৷ তিনি রাজি না হওয়ায় ওই দিন রাত ১২টার দিকে রড দিয়ে পিটিয়ে তাঁর মাথা ফাটিয়ে দেন৷ পরে প্রতিবেশীরা তাঁকে উদ্ধার করে সদর হাসপাতালে ভর্তি করেন৷ওই নারীর স্বামী দাবি করেন, পরকীয়ায় বাধা দেওয়ায় তাঁর স্ত্রী নির্যাতনের নাটক সাজিয়েছেন৷
