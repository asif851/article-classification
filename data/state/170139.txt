
রংপুরের কাউনিয়া উপজেলার বরুয়াহাট মাধ্যমিক বিদ্যালয় মাঠে বাল্যবিবাহ ও যৌন হয়রানি প্রতিরোধে সচেতনতামূলক সভা হয়েছে। উপজেলা প্রশাসনের আয়োজনে গতকাল সোমবার দুপুরে অনুষ্ঠিত এ সভায় শিক্ষক, অভিভাবক, এলাকার লোকজন ও মাধ্যমিক পর্যায়ের স্কুল ও মাদ্রাসার অন্তত দুই হাজার শিক্ষার্থী অংশ নেয়। শিক্ষার্থীরা লাল কার্ড দেখিয়ে বাল্যবিবাহকে সমস্বরে ‘না’ বলে। ভারপ্রাপ্ত ইউএনও নাজমুন নাহার সভাপতিত্ব করেন।
