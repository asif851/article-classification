
চট্টগ্রামে বাঁশখালী উপজেলার পৌর এলাকার ভাদালিয়া গ্রামে ঘুমন্ত এক মা অগ্নিদগ্ধ হয়ে গতকাল সোমবার দিবাগত রাত তিনটার দিকে মারা গেছেন। বৈদ্যুতিক শর্টসার্কিট থেকে এই আগুন লেগেছে বলে পুলিশ জানিয়েছে। অগ্নিদগ্ধ হয়েছে মেয়েও। তার নাম জানা যায়নি।ওই নারীর নাম হামিদা বেগম (২৮)। তাঁর স্বামীর নাম আবু তৈয়ব। তিনি দেশের বাইরে থাকেন। আগুনে হামিদা বেগমের মেয়েও গুরুতর আহত হয়েছে। তাকে চট্টগ্রাম মেডিকেল কলেজ হাসপাতালে নিয়ে যাওয়া হচ্ছে।বাঁশখালী থানার ভারপ্রাপ্ত কর্মকর্তা (ওসি) আলমগীর হোসেনের ভাষ্য, ‘বৈদ্যুতিক শর্টসার্কিট থেকে বাড়িতে আগুন লেগেছে। মা ও মেয়ে ঘুমন্ত থাকার সময় আগুন লাগে।’
 
