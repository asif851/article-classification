
তিন দফা দাবিতে গতকাল প্রশাসনিক ভবন ঘেরাও করেন বাংলাদেশ কৃষি বিশ্ববিদ্যালয়ের পশুপালন অনুষদের শিক্ষার্থীরা। পাঠ্য হালনাগাদ, প্রাণিসম্পদ অধিদপ্তরের সাংগঠনিক কাঠামো সংস্কার ও বিশ্ববিদ্যালয়ের বিধিমালা অনুযায়ী অনুষদের ক্রম নির্ধারণ বাস্তবায়নের লক্ষ্যে তাঁরা এ কর্মসূচি পালন করেন। বুধবার বিশ্ববিদ্যালয়ের শিক্ষা পরিষদের সভায় পশুপালন অনুষদের পাঠ্যক্রম হালনাগাদ করা হয়নি। ফলে তা বাস্তবায়ন না হওয়ায় ওই দিন রাতেই পশুপালন অনুষদের ডিন অফিসের সামনে বিক্ষোভ করেন শিক্ষার্থীরা।
