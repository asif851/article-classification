
রানা প্লাজার ধস—বাংলাদেশের ইতিহাসের ভয়াবহতম ঘটনা। পাঁচ বছর আগে ধসে পড়েছিল রানা প্লাজা। এই মর্মান্তিক ঘটনায় মোট ১ হাজার ১৩৮ জনের মৃত্যু হয়। আহত ও পঙ্গু হয়ে যান প্রায় দুই হাজার মানুষ। সব মিলিয়ে ১০৩ জনের লাশ এখনো শনাক্ত হয়নি। বেওয়ারিশ হিসেবে তাঁদের জায়গা হয়েছে রাজধানীর জুরাইন কবরস্থানে। আজ মঙ্গলবার ছিল সেই ট্র্যাজেডির পাঁচ বছর পূর্তি। দিন উপলক্ষে বিভিন্ন সংগঠনের পক্ষ থেকে নেওয়া হয় বিভিন্ন কর্মসূচি। প্রতিবছর এই দিনে সাভারের সেই ঘটনাস্থলে সাধারণ মানুষ ছাড়াও জড়ো হন নিহত ব্যক্তিদের স্বজনেরা ও আহত ব্যক্তিরা। তাঁরা আসেন, শ্রদ্ধা নিবেদন করেন, কান্নায় ভেঙে পড়েন। ছবিগুলো মঙ্গলবারের।








