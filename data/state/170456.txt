
২০–দলীয় জোটের শীর্ষ নেতাদের সঙ্গে বৈঠক করবে বিএনপি। আগামী শনিবার সন্ধ্যা সাতটায় বিএনপির চেয়ারপারসনের গুলশান কার্যালয়ে 
এ বৈঠক অনুষ্ঠিত হবে।
আজ বৃহস্পতিবার দুপুরে জোটের শরিক বাংলাদেশ ন্যাপের মহাসচিব গোলাম মোস্তফা ভূঁইয়া প্রথম আলোকে এ তথ্য জানান।
বৈঠকে খালেদা জিয়ার মুক্তির দাবিতে আন্দোলন নিয়ে নতুন কৌশল ঠিক করা হতে পারে বলে জানা গেছে।
এদিকে আগামী শনিবার দলের নেতৃবৃন্দের সঙ্গে যৌথসভা ডেকেছে বিএনপি। ওই দিন সকাল ১০টার দিকে নয়াপল্টনে দলের কেন্দ্রীয় কার্যালয়ে যৌথসভা হবে।
বিএনপির সহদপ্তর সম্পাদক তাইফুল ইসলাম প্রথম আলোকে এ তথ্য জানিয়েছেন।
যৌথসভায় দলের ৭৮ সাংগঠনিক জেলায় সফর ও ২৬ মার্চ উপলক্ষে বিএনপির কর্মসূচি চূড়ান্ত করা হবে বলে দলীয় সূত্রে জানা গেছে।
