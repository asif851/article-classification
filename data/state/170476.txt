
রাজধানীর পূর্ব তেজকুনিপাড়ায় জঙ্গি আস্তানা সন্দেহে একটি বাড়ি ঘিরে অভিযান চালাচ্ছে র‍্যাব। সেখানে গোলাগুলি চলছে। বিজয় সরণি থেকে মহাখালীর দিকে যাওয়ার পথে তেজকুনি পাড়ার একটি বাসায় রাত থেকে এ অভিযান শুরু হয়। র‍্যাবের গণমাধ্যম শাখা থেকে এ তথ্য জানানো হয়েছে।
র‍্যাব সূত্র জানিয়েছে, পূর্ব তেজকুনি পাড়ার ছাপড়া মসজিদ এলাকার একটি বাসায় সন্দেহজনক জঙ্গিদের বাসাটির অবস্থান। ছয় তলা ভবনটির পাঁচ তলায় জঙ্গিদের আস্তানাটি রয়েছে।
র‍্যাবের গণমাধ্যম শাখার পরিচালক মুফতি মাহমুদ খান বলেন, গোলাগুলি হয়েছে। এখানে ক্যাজুয়ালিটি (মারা যাওয়ার ঘটনা) হয়েছে। জঙ্গিরা র‍্যাবকে লক্ষ্য করে গ্রেনেড ছুড়েছে। তবে ওই আস্তানায় কতজন জঙ্গি আছে তা এখনই বলা যাচ্ছে না।
