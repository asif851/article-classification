
ভারতীয় পররাষ্ট্রসচিব সুজাতা সিং আজ বৃহস্পতিবার সকাল আটটা ৪৫ মিনিটে ঢাকা ত্যাগ করেছেন। ঢাকা আন্তর্জাতিক শাহজালাল বিমানবন্দরে তাঁকে বিদায় জানান বাংলাদেশের পররাষ্ট্রসচিব মো. শহীদুল হক ও ঢাকায় নিযুক্ত ভারতের হাইকমিশনার পঙ্কজ সরন।
গতকাল বুধবার সাড়ে ২১ ঘণ্টার সফরে ঢাকায় এসেছিলেন তিনি। ঢাকায় পৌঁছার পর তিনি পররাষ্ট্রমন্ত্রী এ এইচ মাহমুদ আলীর সঙ্গে সৌজন্য সাক্ষাত্ করেন। এরপর সুজাতা সিং প্রধানমন্ত্রী শেখ হাসিনা, প্রধান বিরোধী দল বিএনপির চেয়ারপারসন খালেদা জিয়া ও জাতীয় পার্টির চেয়ারম্যান এইচ এম এরশাদের সঙ্গে বৈঠক করেন। এসব বৈঠকে তিনি বাংলাদেশের গণতন্ত্র, নির্বাচন, নিরাপত্তা ও স্থিতিশীলতা নিয়ে ভারতের অবস্থান তুলে ধরেন।
সন্ধ্যায় তিনি পররাষ্ট্রসচিব মো. শহীদুল হকের সঙ্গে বৈঠক করেন। এ ছাড়া তিনি জ্যেষ্ঠ সাংবাদিকদের সঙ্গেও মতবিনিময় করেন। তিনি বলেন, ভারত মনে করে, বাংলাদেশের গণতান্ত্রিক প্রক্রিয়া অব্যাহত রাখতে নির্বাচন হওয়া জরুরি। এই নির্বাচনে সর্বোচ্চসংখ্যক দলের অংশ গ্রহণ থাকা উচিত।
নির্বাচনে সর্বোচ্চসংখ্যক দলের অংশগ্রহণ বাঞ্ছনীয়
