
রাজধানীর অদূরে কেরানীগঞ্জের জিঞ্জিরা-চর কালীগঞ্জ এলাকায় গড়ে উঠেছে জিনস প্যান্ট তৈরির ছোট-বড় অনেক কারখানা ও ব্যবসাপ্রতিষ্ঠান। ঈদে এসব জিনস প্যান্টের চাহিদা বেশি হওয়ার কারণে পাইকারদের চলছে নানা ব্যস্ততা।কেরানীগঞ্জের জিঞ্জিরা এলাকায় জিনস প্যান্ট রঙের একটি কারখানায় এক শ্রমিক রং মেশানোর কাজ করছেন। 
জিঞ্জিরা এলাকায় জিনস প্যান্ট তৈরির কারখানাগুলোতে চলছে ওয়াশিংয়ের কাজ। 
ওয়াশিং প্ল্যান্টে বিভিন্ন ধরনের প্যান্ট রং করার কাজে ব্যস্ত সময় কাটাচ্ছেন প্ল্যান্টের শ্রমিকেরা। রং ভেজা প্যান্ট চিপে নিচ্ছেন শ্রমিকেরা। ছবিটি জিঞ্জিরা এলাকা থেকে তোলা। 
রঙের কাজ শেষে প্রক্রিয়াজাত প্যান্ট নিয়ে যাচ্ছেন এক শ্রমিক। ছবিটি চর কালীগঞ্জ থেকে তোলা। 
সেলাই, বোতাম লাগানোসহ নানা কাজ করছেন শ্রমিকেরা। ছবিটি চর কালীগঞ্জ থেকে তোলা। 
ঈদের বাজারের চাহিদা পূরণে হিমশিম খাচ্ছেন কেরানীগঞ্জের চর কালীগঞ্জ এলাকার পাইকারি ব্যবসায়ীরা। রাজধানীর বিভিন্ন বিপণিকেন্দ্রের দোকানিরা ক্রেতা হিসেবে ভিড় জমাচ্ছেন এখানকার দোকানগুলোতে। ছবিটি চর কালীগঞ্জ থেকে তোলা। 
 বাজার থেকে তৈরি প্যান্ট বুড়িগঙ্গা নদী পার হয়ে ঢুকছে ঢাকার বাজারে। ছবিটি চর কালীগঞ্জের ঘাট এলাকা থেকে তোলা। 
পরিবহন শ্রমিক ও কুলিরাও ব্যস্ত সময় কাটাচ্ছেন। ছবিটি চর কালীগঞ্জ থেকে তোলা। 
তৈরি জিনস প্যান্ট চলে যাচ্ছে দেশের বিভিন্ন অঞ্চলে। ছবিটি চর কালীগঞ্জ থেকে তোলা।
