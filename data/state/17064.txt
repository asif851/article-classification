
এবার সুডোকুর বিশ্ব চ্যাম্পিয়নশিপে লড়বে বাংলাদেশ৷ ১৫ থেকে ১৯ অক্টোবর ভারতের বেঙ্গালুরুতে অনুষ্ঠিত হতে যাচ্ছে ১২তম ওয়ার্ল্ড সুডোকু চ্যাম্পিয়নশিপ। এই চ্যাম্পিয়নশিপের জন্য চার সদস্যের বাংলাদেশ দল নির্বাচন করতে আয়োজন করা হচ্ছে বাংলাদেশ সুডোকু চ্যাম্পিয়নশিপের৷
প্রতিযোগিতা হবে দুই ধাপে৷ প্রথম পর্বটি হবে অনলাইনে। ২৫ ও ২৬ সেপ্টেম্বর অনূর্ধ্ব-৩৫ বছর বয়সী যেকোনো বাংলাদেশি এতে অংশ নিতে পারবেন। এই দুই দিনের মধ্যে প্রতিযোগীকে তাঁর সুবিধাজনক সময়ে দেড় ঘণ্টার পরীক্ষায় অংশ নিতে হবে৷
এখন নিবন্ধন চলছে। নিবন্ধন করা যাচ্ছে  www.prothom-alo. com/sudoku —এই ওয়েবসাইটে৷ এখানে প্রতিযোগিতার নিয়ম, নমুনা প্রশ্নসহ বিস্তারিত তথ্য পাওয়া যাবে।
অনলাইন প্রতিযোগিতা থেকে সেরাদের নিয়ে হবে বাংলাদেশ সুডোকু চ্যাম্পিয়নশিপের চূড়ান্ত পর্ব৷ সেখান থেকে সেরা চারজন ওয়ার্ল্ড সুডোকু চ্যাম্পিয়নশিপে বাংলাদেশের প্রতিনিধিত্ব করবেন৷
প্রথম আলো ও ড্যাফোডিল ইন্টারন্যাশনাল বিশ্ববিদ্যালয়ের সিআইএস বিভাগ বাংলাদেশ সুডোকু চ্যাম্পিয়নশিপের আয়োজন করেছে।
 
