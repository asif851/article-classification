
স্বাস্থ্যমন্ত্রী মোহাম্মদ নাসিম বলেছেন, ২০২১ সালের মধ্যে বাংলাদেশ মধ্যম আয়ের দেশে এবং পর্যায়ক্রমে উন্নত দেশে পরিণত হবে। মানুষের মাথাপিছু আয় বেড়েছে, প্রবৃদ্ধির হারও বেড়েছে। ফলে বিশ্ববাসী বাংলাদেশকে নিম্ন মধ্যম আয়ের দেশ হিসেবে স্বীকৃতি দিয়েছে। গতকাল শনিবার দুপুরে সিরাজগঞ্জ জেলা প্রশাসক কার্যালয়ের শহীদ শামসুদ্দিন সম্মেলনকক্ষে আইনশৃঙ্খলা কমিটির সভা ও ইফতার মাহফিলে প্রধান অতিথির বক্তব্যে মন্ত্রী এসব কথা বলেন। এতে সভাপতিত্ব করেন জেলা প্রশাসক মো. বিল্লাল হোসেন। সিরাজগঞ্জ প্রতিনিধি
