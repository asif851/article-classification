
নেত্রকোনায় বাস উল্টে অন্তত ২০ জন যাত্রী আহত হয়েছেন। ঘটনাটি ঘটেছে গতকাল বুধবার সদর উপজেলার নেত্রকোনা-মোহনগঞ্জ সড়কের ঠাকুরাকোনা এলাকায়। প্রত্যক্ষদর্শী, পুলিশ ও হাসপাতাল সূত্র জানায়, মোহনগঞ্জ থেকে নেত্রকোনার উদ্দেশে ছেড়ে আসা একটি যাত্রীবাহী বাস গতকাল বুধবার দুপুরে সদর উপজেলার ঠাকুরাকোনা এলাকায় নিয়ন্ত্রণ হারিয়ে রাস্তার পাশে উল্টে যায়। এতে বাসের কমপক্ষে ২০ জন যাত্রী আহত হন। পরে তাঁদের উদ্ধার করে নেত্রকোনা সদর হাসপাতালে নেওয়া হয়। 
