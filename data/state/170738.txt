
জাতীয় বিশ্ববিদ্যালয়ের অধীনে ২০১৩-২০১৪ শিক্ষাবর্ষের প্রথম বর্ষ (সম্মান) ভর্তি পরীক্ষা আজ শুক্রবার। বেলা ১১টায় দেশের ১৬৭টি কেন্দ্রে এই পরীক্ষা হবে।
এ বছর কলা ও সামাজিক বিজ্ঞান, ব্যবসায় শিক্ষা এবং বিজ্ঞান শাখায় চার লাখ ২৬ হাজার শিক্ষার্থী ভর্তির জন্য আবেদন করেছেন। পরীক্ষাকেন্দ্রে মুঠোফান নিয়ে ঢোকা সম্পূর্ণ নিষেধ। গতকাল বৃহস্পতিবার জাতীয় বিশ্ববিদ্যালয়ের জনসংযোগ, তথ্য ও পরামর্শ দপ্তরের পরিচালক (ভারপ্রাপ্ত) মো. ফয়জুল করিম স্বাক্ষরিত এক সংবাদ বিজ্ঞপ্তিতে এই তথ্য জানানো হয়েছে।
