
চট্টগ্রাম নগরের খুলশীতে টেম্পো উল্টে চালক নিহত হয়েছেন। গত সোমবার দিবাগত রাত সাড়ে ১২টার দিকে এ ঘটনা ঘটে।নিহত চালকের নাম আবদুল বাতেন চৌধুরী (৫০)। তিনি কুমিল্লার মুরাদনগর এলাকার বাসিন্দা। চট্টগ্রাম নগরের বাকলিয়া এলাকায় তিনি বসবাস করতেন। চট্টগ্রাম মেডিকেল কলেজ হাসপাতালের পুলিশ ফাঁড়ি সূত্রে জানা গেছে, রাতে গুরুতর আহত অবস্থায় বাতেনকে হাসপাতালে আনা হয়। চিকিৎসক তাঁকে দেখে মৃত ঘোষণা করেন। ফাঁড়ির উপপরিদর্শক (এসআই) জহিরুল ইসলাম বলেন, নিয়ন্ত্রণ হারিয়ে টেম্পোটি উল্টে যায়।
 
