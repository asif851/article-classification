
নরসিংদীর মনোহরদীতে মো. শাকিল মিয়া (২৭) নামের একজনকে ছয় মাসের কারাদণ্ড দিয়েছেন ভ্রাম্যমাণ আদালত। জানা গেছে, শাকিল মিয়া উপজেলার গোতাশিয়া এলাকায় প্রকাশ্যে গাঁজা সেবন করেন—গ্রাম পুলিশের এ অভিযোগের পরিপ্রেক্ষিতে গতকাল বিকেল তিনটার দিকে তাঁকে আটক করা হয়। পরে তাঁর শরীর তল্লাশি করে ১০০ গ্রাম গাঁজা পাওয়া হয়। এ ঘটনায় ভ্রাম্যমাণ আদালত বসিয়ে মাদকদ্রব্য নিয়ন্ত্রণ আইনে শাকিলকে ছয় মাসের কারাদণ্ড দেওয়া হয়। সহকারী কমিশনার (ভূমি) মুহাম্মদ শামীম কিবরিয়া ভ্রাম্যমাণ আদালত পরিচালনা করেন। 
