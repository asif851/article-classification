
গোপালগঞ্জের কোটালীপাড়ায় গতকাল রোববার নকল ধানবীজ বিক্রির দায়ে বিপুল বিশ্বাস (৪৫) নামের এক ব্যবসায়ীকে এক মাসের বিনাশ্রম কারাদণ্ড দিয়েছেন ভ্রাম্যমাণ আদালত। একই সঙ্গে তাঁকে ৪০ হাজার টাকা জরিমানা, অনাদায়ে আরও এক মাসের কারাদণ্ড দেওয়া হয়। তাঁর দোকান থেকে ৫ মেট্রিক টন নকল ধানবীজ জব্দ করা হয়। নির্বাহী হাকিম ও উপজেলা নির্বাহী কর্মকর্তা মো. জিলাল হোসেন এ অভিযান পরিচালনা করেন। জিলাল হোসেন বলেন, কোটালীপাড়ার পীরার বাড়ি বাজারের ওই ব্যবসায়ী দীর্ঘদিন চাল তৈরির ধান প্যাকেটজাত করে ধানবীজ হিসেবে বিক্রি করছিলেন। ফরিদপুর অফিস
