
খুলনার সাবেক জেলা জজ ও বর্তমানে বরিশালের দ্রুত বিচার ট্রাইব্যুনালের বিচারক (জেলা জজ) এ কে এম ইশতিয়াক হুসাইনকে বাধ্যতামূলক অবসরে পাঠিয়েছে সরকার।
আজ আইন মন্ত্রণালয়ের এক সংবাদ বিজ্ঞপ্তিতে এ কথা জানানো হয়েছে।
বিজ্ঞপ্তিতে বলা হয়, ইশতিয়াক হুসাইনের বিরুদ্ধে ১৯৮৫ সালের সরকারি কর্মচারী (শৃঙ্খলা ও আপিল) বিধিমালা অনুযায়ী অসদাচরণের অভিযোগে সুপ্রিম কোর্টের সঙ্গে পরামর্শ করে এবং রাষ্ট্রপতির অনুমোদনে এ শাস্তি দেওয়া হয়েছে। 
