
জশাহী বিশ্ববিদ্যালয়ে উপাচার্য নিয়োগের পরদিন পদত্যাগপত্র দিলেন ভারপ্রাপ্ত রেজিস্ট্রার অধ্যাপক মু. এন্তাজুল হক। মেয়াদ শেষ হওয়ার পাঁচ মাস আগেই আজ সোমবার সকালে নতুন উপাচার্য অধ্যাপক আবদুস সোবহানের কাছে ব্যক্তিগত কারণ দেখিয়ে পদত্যাগপত্র জমা দেন তিনি। এ ব্যাপারে জানতে চাইলে মু. এন্তাজুল হক প্রথম আলোকে বলেন, ‘কোনো কারণ নেই। ব্যক্তিগত কারণে পদত্যাগপত্র জমা দিয়েছি।’বিশ্ববিদ্যালয়ের রেজিস্ট্রার দপ্তরের সচিব সহকারী রেজিস্ট্রার মো. মখলেছুর রহমান জানান, সকালে ভারপ্রাপ্ত রেজিস্ট্রার মু. এন্তাজুল হক উপাচার্য আবদুস সোবহানের কাছে পদত্যাগ পত্র জমা দেন। তাতে ব্যক্তিগত কারণ দেখিয়ে পদ থেকে অব্যাহতি চাওয়া হয়। উপাচার্য পদত্যাগপত্র গ্রহণ করেছেন। তবে কোনো সিদ্ধান্ত এখনো জানাননি।২০১৩ সালের ৭ সেপ্টেম্বর সাবেক উপাচার্য অধ্যাপক মুহম্মদ মিজানউদ্দিনের দায়িত্বে থাকাকালে সিন্ডিকেটের মাধ্যমে অধ্যাপক এন্তাজুল হককে ভারপ্রাপ্ত রেজিস্ট্রার হিসেবে চার বছরের জন্য নিয়োগ দেওয়া হয়। সেই হিসেবে এখনো তাঁর মেয়াদকাল পাঁচ মাস রয়েছে।
