
ফেনীর ফুলগাজী উপজেলা আওয়ামী লীগের সভাপতি ও উপজেলা পরিষদের চেয়ারম্যান একরামুল হক হত্যার ঘটনায় স্বীকারোক্তিমূলক জবানবন্দি দিয়েছেন দুই যুবলীগ কর্মী৷ এঁরা হলেন আজমীর হোসেন রায়হান ও মো. কাওছার৷পুলিশ জানায়, আজমীর হোসেনকে গত সোমবার রাতে শহরের একাডেমি এলাকা থেকে গ্রেপ্তার করা হয়৷ তিনি এই মামলার অন্যতম সন্দেহভাজন যুবলীগ কর্মী ‘রুটি’ সোহেলের সহযোগী৷ গতকাল মঙ্গলবার বিকেলে আজমীর হোসেন ও আগে থেকে গ্রেপ্তার মো. কাওছাকে ফেনীর জ্যেষ্ঠ বিচারিক হাকিম মোহাম্মদ খাইরুল আমীনের আদালতে হাজির করা হয়৷ এরপর বিচারক ১৬৪ ধারায় তাঁদের জবানবন্দি গ্রহণ করেন৷এ ছাড়া এই মামলায় ছাত্রলীগ কর্মী ছায়েদুল করিম পবনকে দুই দফায় সাত দিন রিমান্ড শেষে গতকাল আদালতের মাধ্যমে কারাগারে পাঠানো হয়েছে৷মামলার তদন্ত কর্মকর্তা ও ফেনী মডেল থানার পরিদর্শক (তদন্ত) আবুল কালাম আজাদ জানান, একরাম হত্যার ঘটনায় এ পর্যন্ত মোট ২৭ জনকে গ্রেপ্তার করা হয়েছে।
