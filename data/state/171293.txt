
আওয়ামী লীগের সভাপতিমণ্ডলীর সদস্য নূহ-উল-আলম লেনিন পিএইচডি ডিগ্রি লাভ করেছেন। তাঁর গবেষণা অভিসন্দর্ভের শিরোনাম ‘বাঙালি সমাজ ও বাংলা সাহিত্যে সাম্প্রদায়িকতা ও মৌলবাদ: মূল প্রবণতা, পুনঃপাঠ ও পুনর্মূল্যায়ন’।জাহাঙ্গীরনগর বিশ্ববিদ্যালয়ের নাটক ও নাট্যতত্ত্ব বিভাগের অধীনে অধ্যাপক আফসার আহমেদের তত্ত্বাবধানে লেনিন তাঁর গবেষণা সম্পন্ন করেন। এর বহিঃস্থ পরীক্ষক ছিলেন জাতীয় অধ্যাপক মুস্তাফা নূর উল ইসলাম এবং ঢাকা বিশ্ববিদ্যালয়ের ইংরেজিবিভাগের অধ্যাপক সৈয়দ মনজুরুল ইসলাম।নূহ-উল-আলম লেনিন ১৯৪৭ সালের ১৭ এপ্রিল মুন্সিগঞ্জের রাণীগাঁও গ্রামে জন্মগ্রহণ করেন। দুই কন্যাসন্তানের জনক লেনিনের স্ত্রী অধ্যাপিকা কাজী রোকেয়া সুলতানা একজন সাবেক ছাত্রনেতা, মুক্তিযোদ্ধা ও নারীনেত্রী। বিজ্ঞপ্তি।
