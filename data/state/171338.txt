
গাজীপুরের টঙ্গীতে গতকাল দুপুরে এক তরুণ ছুরিকাঘাতে ভিক্ষুককে হত্যা করেছেন। ওই তরুণের নাম বিল্লাল হোসেন (৩০)। নিহত ব্যক্তির (৬৫) পরিচয় পাওয়া যায়নি। তিনি টঙ্গী ও এর আশপাশের এলাকায় ভিক্ষা করতেন। পুলিশ ও স্থানীয় সূত্রে জানা গেছে, দুপুর সাড়ে ১২টার দিকে টঙ্গীর স্টেশন রোড এলাকার ফুটওভারব্রিজে বিল্লাল হোসেন ওই ভিক্ষুকের বুকে ও পিঠে ছুরিকাঘাত করেন। এতে ঘটনাস্থলেই তাঁর মৃত্যু হয়। পরে হাইওয়ে পুলিশ ছোরাসহ বিল্লালকে ধরে টঙ্গী থানায় সোপর্দ করে। টঙ্গী থানার উপপরিদর্শক বেলাল হোসেন বলেন, বিল্লাল মাদকাসক্ত ও মানসিক ভারসাম্যহীন। ঘটনাটি খতিয়ে দেখা হচ্ছে।
