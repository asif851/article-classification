
পঞ্চগড় থেকে কুড়িগ্রামে পৌঁছাতে পৌঁছাতে মধ্যরাত হয়ে গেল। পরদিন ২৯ মার্চ সকাল নয়টা। কুড়িগ্রাম সরকারি বালক উচ্চবিদ্যালয়ের মাঠে উপস্থিত হয়েই আমাদের চক্ষু চড়কগাছ! ইতিমধ্যেই শত শত খুদে শিক্ষার্থীতে ভরে গেছে স্কুলমাঠ। ঘড়ির কাঁটা ঠিক সাড়ে নয়টা ছুঁতেই জাতীয় পতাকা উত্তোলন আর জাতীয় সংগীত গাওয়ার মধ্য দিয়ে শুরু হলো কুড়িগ্রাম অঞ্চলের ভাষা প্রতিযোগের। তারপর শুরু হলো মূল প্রতিযোগ। ৪০ মিনিটের বিশেষ পরীক্ষার জন্য পরীক্ষাকেন্দ্রে চলে যায় শিক্ষার্থীরা। পরীক্ষা শেষে শুরু হয় প্রশ্নোত্তর-পর্ব। শিক্ষার্থীরা প্রশ্ন করে আর উত্তর দেন মঞ্চে বসে থাকা অতিথিরা। জাহাঙ্গীরনগর বিশ্ববিদ্যালয়ের বাংলা বিভাগের অধ্যাপক দানিয়ুল হক, জগন্নাথ বিশ্ববিদ্যালয়ের বাংলা বিভাগের শিক্ষক রাহেল রাজীব, বেগম রোকেয়া বিশ্ববিদ্যালয়ের
