
টাঙ্গাইলের কালীহাতি উপজেলায় বঙ্গবন্ধু সেতুর সংযোগ সড়কে দুটি ট্রাকের সংঘর্ষে তিনজন নিহত হয়েছেন। আজ বুধবার ভোর সাড়ে চারটার দিকে এ দুর্ঘটনা ঘটে। বঙ্গবন্ধু সেতুর পূর্ব থানার ভারপ্রাপ্ত কর্মকর্তা (ওসি) মো, আখেরুজ্জামান এ তথ্যের সত্যতা নিশ্চিত করেছেন। নিহত ব্যক্তিদের নাম-পরিচয় জানাতে পারেনি পুলিশ।পুলিশ জানায়, সেতুর সংযোগ সড়কের সল্লা নামক স্থানে উত্তরবঙ্গগামী সুতাবোঝাই একটি ট্রাক বিকল হয়ে রাস্তার পাশে দাঁড়িয়ে ছিল। ভোর সাড়ে চারটার দিকে উত্তবঙ্গগামী রডবোঝাই অপর একটি ট্রাক পেছন দিক থেকে এসে সুতাবোঝাই ট্রাকটিকে প্রচণ্ড জোরে ধাক্কা দেয়। এতে দুটি ট্রাকই ছিটকে সড়কের পাশের গাছে আটকে যায়। এতে ঘটনাস্থলে তিনজন নিহত হন। প্রাথমিকভাবে নিহত ব্যক্তিদের নাম-পরিচয় জানা যায়নি।
