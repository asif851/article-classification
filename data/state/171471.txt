
পণ্ডিত বিজন কুমার চৌধুরীর প্রথম মৃত্যুবার্ষিকী উপলক্ষে স্মরণানুষ্ঠানের আয়োজন করেছে ‘পণ্ডিত বিজন কুমার স্মৃতি পরিষদ’। ১৯ সেপ্টেম্বর ফুলকির এ কে খান স্মৃতি মিলনায়তনে সন্ধ্যা ছয়টায় এ অনুষ্ঠান শুরু হবে। এতে থাকছে আলোচনা সভা ও শাস্ত্রীয় সংগীত। অনুষ্ঠান উদ্বোধন করবেন কবি ও সাংবাদিক অরুণ দাশগুপ্ত। সভাপতিত্ব করবেন বাংলাদেশ বেতারের তবলাশিল্পী কিরণময় চৌধুরী। প্রধান অতিথি থাকবেন কবি ও সাংবাদিক আবুল মোমেন। অনুষ্ঠানে মূল আলোচক হিসেবে থাকবেন বাঁশিবাদক উস্তাদ আজিজুল ইসলাম।
প্রয়াত শিল্পী বিজন কুমার চৌধুরীর স্মৃতিচারণার পাশাপাশি অনুষ্ঠানে প্রামাণ্য চিত্র সাথ সঙ্গত প্রদর্শিত হবে। এ ছাড়া থাকছে তবলা লহড়া ও শাস্ত্রীয় সংগীত। বিজ্ঞপ্তি।
