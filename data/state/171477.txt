
স্বাধীন বাংলা বেতারকেন্দ্রের শিল্পী সরদার আলাউদ্দিন আহমেদ স্মরণে সারগাম ললিতকলা একাডেমির উদ্যোগে গতকাল শনিবার আদাবরের সুইট বার্ড স্কুলে ‘আমাদের মুক্তিযুদ্ধ’ শীর্ষক শিশু-কিশোরদের চিত্রাঙ্কন প্রতিযোগিতা অনুষ্ঠিত হয়। এতে পাঁচটি বিভাগে মোট ১৫ জনকে পুরস্কৃত করা হয়। অনুষ্ঠানে একাডেমির শিশু-কিশোর সমবেত কণ্ঠে ‘ও আমার দেশের মাটি’, ‘বাংলার মুখ আমি দেখিয়াছি’, ‘মোদের গরব মোদের আশা’, ‘জন্ম আমার ধন্য হলো মাগো’, ‘এক সাগর রক্তের বিনিময়ে’ প্রভৃতি গান পরিবেশন করে। গতকাল ১ নভেম্বর ছিল শিল্পী সরদার আলাউদ্দিনের ৪২তম মৃত্যুবার্ষিকী। বিজ্ঞপ্তি
