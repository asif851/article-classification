
কিশোরগঞ্জের পাকুন্দিয়ায় মুনিয়ারীকান্দা এলাকায় পঞ্চম শ্রেণির এক শিক্ষার্থী ধর্ষণের শিকার হয়েছে। এ ঘটনায় জড়িত পুলিশ একজনকে গ্রেপ্তার করেছে।
পুলিশ সূত্রে জানা যায়, পঞ্চম শ্রেণির ওই ছাত্রী গত রোববার বেলা ১১টায় এক বান্ধবীর সঙ্গে দেখা করতে যায়। ওই দিনই ওই ছাত্রীর বান্ধবীর বাড়িতে বেড়াতে আসেন ঠাকুরগাঁও জেলার এক তরুণ (১৯)। ওই তরুণ ওই ছাত্রীকে নেশাজাতীয় পানীয় খাইয়ে সন্ধ্যা সাড়ে ছয়টার দিকে এক ব্যক্তির ঘরে নিয়ে যান। সেখানে তিনিসহ চারজন ওই ছাত্রীকে ধর্ষণ করেন। এতে ওই ছাত্রী অজ্ঞান হয়ে গেলে তাঁরা তাকে ফেলে রেখে চলে যান। রাত সাড়ে আটটার দিকে স্থানীয় লোকজন তাকে সেখান থেকে উদ্ধার করে কিশোরগঞ্জ সদর হাসপাতালে পাঠান। এ ঘটনায় গতকাল সোমবার ওই ছাত্রীর বাবা বাদী হয়ে চারজনের বিরুদ্ধে পাকুন্দিয়া থানায় ধর্ষণের অভিযোগে মামলা দায়ের করেন।
পাকুন্দিয়া থানার ওসি হাসান আল মামুন বলেন, ধর্ষণের অভিযোগে হওয়া মামলার এক আসামিকে গ্রেপ্তার করেছে পুলিশ।
 
