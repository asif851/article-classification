
ক্লাস ও পরীক্ষার ফাঁকে গত ডিসেম্বর মাসজুড়েই নগরের প্রিমিয়ার বিশ্ববিদ্যালয়ের আইন বিভাগ জমজমাট ছিল নানা আয়োজনে। বিভাগের ডিবেট ক্লাব অব ল সংগঠনের আয়োজনে ছিল বিতর্ক ও উপস্থিত বক্তৃতা প্রতিযোগিতাসহ মানবাধিকার দিবসের দেয়ালিকা প্রদর্শনী। এ ছাড়া ৫ থেকে ১১ জানুয়ারি পর্যন্ত বিশ্ববিদ্যালয়ের আইন বিভাগে অনুষ্ঠিত হয় ‘শ্রমিক অধিকার ও শ্রম আইনের প্রয়োগ’ শিরোনামের আরও একটি দেয়ালিকা প্রদর্শনী।দেয়ালিকা প্রদর্শনী: বিশ্ববিদ্যালয়ের আইন বিভাগের ২০তম ব্যাচের শিক্ষর্থীদের আয়োজনে করে সপ্তাহব্যাপী দেয়ালিকা প্রদর্শনীর। ৫ জানুয়ারি বিকেলে এ আয়োজনের উদ্বোধন করেন বিশ্ববিদ্যালয়ের উপাচার্য অনুপম সেন। আইন বিভাগের সভাপতি তানজিনা আলম চৌধুরীর সভাপতিত্বে অনুষ্ঠানে বিশেষ অতিথি ছিলেন খাগড়াছড়ি পার্বত্য ভূমি বিরোধ নিষ্পত্তি কমিশনের সচিব মো. মাহাবুবুর রহমান। বক্তব্য দেন বিশ্ববিদ্যালয়ের প্রক্টর আহমেদ রাজিব চৌধুরী ও প্রদর্শনীর সমন্বয়ক হিল্লোল সাহা। প্রদর্শনীতে শিক্ষার্থীদের তৈরি ১৫টি দেয়ালিকা স্থান পায়। এ ছাড়া শ্রম আইনের প্রয়োগ বিষয়ে দুটি প্রামাণ্যচিত্র প্রদর্শিত হয়। এসব প্রদর্শনীতে উঠে আসে বাংলাদেশে শ্রম আইনের প্রয়োগ এবং শ্রমিক অধিকারের বাস্তব চিত্র।বিতর্ক প্রতিযোগিতা: ৩০ ডিসেম্বর অনুষ্ঠিত হয় বিশ্ববিদ্যালয়ের আইন বিভাগের মানবাধিকার বিতর্ক প্রতিযোগিতার সমাপনী পর্বের আয়োজন। বিশ্ব মানবাধিকার দিবস উপলক্ষেÿ মাসব্যাপী এ বিতর্ক প্রতিযোগিতার আয়োজন করে বিশ্ববিদ্যালয়ের আইন বিভাগের বিতর্ক সংগঠন ডিবেট ক্লাব অব ল। এই আয়োজনে সহযোগিতা করে বিশ্ববিদ্যালয়ের কেন্দ্রীয় বিতর্ক সংগঠন প্রিমিয়ার ইউনিভার্সিটি ডিবেটিং সোসাইটি।এ প্রতিযোগিতায় বিতর্ক ছাড়াও ছিল মানবাধিকারবিষয়ক উপস্থিত বক্তৃতা ও দেয়ালিকা প্রদর্শনী। মানবাধিকার বিতর্ক প্রতিযোগিতায় বিশ্ববিদ্যালয়ের আটটি সেমিস্টারের ১৬টি বিতর্ক দল অংশগ্রহণ করে।সমাপনী পর্বের আসরের শুরুতে অনুষ্ঠিত আলোচনা সভা। মানবাধিকার বিতর্কে চ্যাম্পিয়ন হিসেবে পুরস্কার গ্রহণ করে ছায়াসংসদের বিরোধী দল ‘ডেমোক্রেসি’ ও রানার্সআপের পুরস্কার নেয় সরকারি দল ‘গুড গভর্নেন্স’। এ প্রতিযোগিতায় শ্রেষ্ঠ বিতার্কিকের পুরস্কার ওঠে শ্রাবত্মী দাশগুপ্তার হাতে। মানবাধিকারবিষয়ক উপস্থিত বক্তৃতা প্রতিযোগিতায় চ্যাম্পিয়ন রোজ বড়ুয়া ও রানারআপ হন সুমাইয়া শারমিন।
