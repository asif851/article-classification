
রাজধানীর দারুস সালাম থানার পুলিশের সহকারী উপপরিদর্শক (এএসআই) ইব্রাহিম মোল্লা হত্যা মামলার আসামি মাসুদুর রহমানকে সাত দিনের রিমান্ডে নেওয়া হয়েছে। ঢাকার মহানগর হাকিম জাকির হোসেন টিপু আজ শনিবার এ রিমান্ড মঞ্জুর করেন।
মাসুদুর রহমানকে আদালতে হাজির করে ১০ দিনের রিমান্ড চেয়ে আবেদন করে পুলিশ। শুনানি শেষে আদালত এ আদেশ দেন।
দায়িত্ব পালনরত অবস্থায় গত বৃহস্পতিবার দুর্বৃত্তরা ছুরিকাঘাতে মিরপুরের দারুস সালাম থানার এএসআই ইব্রাহিম মোল্লাকে হত্যা করে।
আরও পড়ুন:স্বাধীনতাবিরোধী চক্র হত্যায় জড়িত: পুলিশ
