
নড়াইল জেলা আওয়ামী লীগের ত্রিবার্ষিক সম্মেলন গতকাল রোববার অনুষ্ঠিত হয়েছে।সম্মেলনে প্রধান অতিথির বক্তব্যে আওয়ামী লীগের যুগ্ম সাধারণ সম্পাদক মাহাবুব উল আলম হানিফ খালেদা জিয়ার অশুভ কর্মকাণ্ড প্রতিহত করতে বাংলার ঘরে ঘরে দুর্গ গড়ে তোলার আহ্বান জানান।সরকারি ভিক্টোরিয়া কলেজের সুলতান মঞ্চ চত্বরে সম্মেলন উদ্বোধন করেন আওয়ামী লীগের সভাপতিমণ্ডলীর সদস্য কাজী জাফরুল্লাহ। বক্তৃতা করেন সাংসদ মোজাম্মেল হোসেন, বেগম মন্নুজান সুফিয়ান, কবিরুল হক প্রমুখ।১০ বছর পর এ সম্মেলন উপলক্ষে তৃণমূল নেতা-কর্মীদের ঢল নেমেছিল। ঢাকঢোল পিটিয়ে তাঁরা সম্মেলনস্থলে জড়ো হন।সম্মেলনের দ্বিতীয় পর্বে কেন্দ্রীয় নেতারা নড়াইল সার্কিট হাউসে স্থানীয় নেতাদের সঙ্গে বৈঠক করেন। এরপর সুবাস বোসকে জেলা আওয়ামী লীগের সভাপতি ও নিজাম উদ্দীন খানকে সাধারণ সম্পাদক হিসেবে ঘোষণা দেওয়া হয়।
