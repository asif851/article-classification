
বিএনপির নেতৃত্বাধীন ২০-দলীয় জোটের ডাকা সকাল-সন্ধ্যা হরতালে আজ সাতক্ষীরায় জনজীবনে তেমন কোনো প্রভাব পড়েনি। হরতালের সমর্থনে সকাল থেকে ২০-দলীয় জোটের কোনো নেতা-কর্মীকে কোথাও মিছিল, মিটিং ও সমাবেশ করতে দেখা যায়নি।
হরতালে সাতক্ষীরা থেকে দূরপাল্লার কোনো গাড়ি চলেনি। তবে বেলা বাড়ার সঙ্গে সঙ্গে অভ্যন্তরীণ সড়কে গাড়ি চলাচল শুরু হয়েছে। হরতালে দোকানপাট, অফিস-আদালত ও ব্যাংক-বিমা খোলা রয়েছে। স্বাভাবিক রয়েছে ভোমরা বন্দরে আমদানি-রপ্তানি কর্যক্রম।সাতক্ষীরা পুলিশ সুপার দপ্তরের তথ্য কর্মকর্তা উপপরিদর্শক (এসআই) কামাল হোসেনের ভাষ্য, হরতালে নাশকতা এড়াতে পুলিশ জেলার বিভিন্ন জায়গায় অভিযান চালিয়ে গতকাল রোববার রাতে জামায়াত-শিবির ও বিএনপির আটজন কর্মীকে আটক করেছে। তিনি জানান, হরতালে জেলার কোথাও কোনো অপ্রীতিকর ঘটনার খবর পাওয়া যায়নি।
