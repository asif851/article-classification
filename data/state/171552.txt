
পূর্ব ঘোষিত সময়সূচি অনুযায়ী আজ শুক্রবার সকাল নয়টায় এসএসসি ও সমমানের পরীক্ষা শুরু হয়েছে। এসএসসির বিষয় বাণিজ্যিক ভূগোল। সকাল থেকেই পরীক্ষার কেন্দ্রগুলোতে পরীক্ষার্থীরা তাদের অভিভাবকসহ নির্বিঘ্নে আসছে। পরীক্ষা কেন্দ্রের আশপাশে রয়েছে নিরাপত্তা ব্যবস্থা।পল্লবী জোনের সহকারী কমিশনার কামাল হোসেন জানান, পরীক্ষার আগে, পরীক্ষা চলাকালে ও পরীক্ষা পরবর্তী নিরাপত্তা ব্যবস্থা তাঁরা দিচ্ছেন। কেন্দ্রগুলোতে প্রশ্ন আনা ও পরীক্ষার পর উত্তরপত্র নির্দিষ্ট স্থানে পৌছে দেওয়ারও ব্যবস্থা করা হয়েছে। আইনশৃঙ্খলা রক্ষাকারী ভ্রাম্যমাণ দলও কেন্দ্র ও আশপাশের এলাকাগুলোতে টহল দেবে।
