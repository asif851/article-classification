
মালয়েশিয়ায় পাথরের স্লাবের নিচে চাপা পড়ে এক বাংলাদেশি শ্রমিক নিহত হয়েছেন। তাঁর নাম সুহাইমি।
মালয়েশিয়ার দ্য স্টার পত্রিকার অনলাইন সংস্করণের খবরে বলা হয়েছে, আজ সোমবার একটি ভবনের ওপর থেকে পড়া তিন টন ওজনের স্লাবের নিচে চাপা পড়েন সুহাইমি। দেশটির পেনাং প্রদেশের জর্জ টাউনের জালান সুলতান আহমেদ শাহ এলাকায় এ দুর্ঘটনায় ঘটে। খবরে সুহাইমির বয়স ৩০ বলা হলেও তিনি কোন প্রতিষ্ঠানে কাজ করতেন বা বাংলাদেশের কোথায় তার বাড়ি তার বিস্তারিত কিছু বলা হয়নি।
