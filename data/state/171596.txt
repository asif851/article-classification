
কুমিল্লা ভিক্টোরিয়া সরকারি কলেজের ছাত্র সংসদের সাবেক সাধারণ সম্পাদক (জিএস) সানাউল্লাহ মজুমদারকে (৪৫) গ্রেপ্তার করেছে র্যাব। বৃহস্পতিবার রাতে দাউদকান্দির মেঘনা-গোমতী সেতু এলাকা থেকে তাঁকে গ্রেপ্তার করা হয়। সানাউল্লাহর বাড়ি চৌদ্দগ্রাম উপজেলার কালিকসার গ্রামে। তিনি আবাসন ও বহুমুখী সমবায় সমিতি ব্যবসার সঙ্গে জড়িত। তাঁর বিরুদ্ধে অন্তত আটটি মামলা রয়েছে। একটি মামলায় রয়েছে গ্রেপ্তারি পরোয়ানা। তাঁকে চৌদ্দগ্রাম থানায় হস্তান্তর করা হয়েছে। সানাউল্লাহ ১৯৯৮ সালে ভিক্টোরিয়া কলেজে ছাত্রদল ও শিবিরের যৌথ প্যানেল থেকে জিএস হন। তিনি ছিলেন কলেজ শাখা শিবিরের সভাপতিও।
