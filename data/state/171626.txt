
কক্সবাজার সদর উপজেলা থেকে পাঁচটি এলজিসহ দুই যুবককে গ্রেপ্তার করা হয়েছে। গতকাল রোববার ভোরে র্যা বের একটি টহল দল সদর উপজেলার ঈদগাঁও এলাকা থেকে তাঁদের গ্রেপ্তার করে। তাঁরা হলেন স্থানীয় ঈদগাহ ইউনিয়নের সিকদারপাড়ার জুনায়েদ হোসেন ওরফে জিকু (২৫) ও আবদুল্লা কায়েস (৩০)। র্যা ব বলছে, দুই যুবকের বিরুদ্ধে সন্ত্রাসী কর্মকাণ্ডে জড়িত থাকার অভিযোগে মামলা রয়েছে।র্যা ব জানায়, গ্রেপ্তারের সময় জুনায়েদের কাছে একটি এলজি ও একটি তাজা কার্তুজ পাওয়া যায়। দুজনকে জিজ্ঞাসাবাদের পর কায়েসের বাড়ির পাশের একটি মুরগির খামার থেকে আরও চারটি এলজি ও ১৩টি তাজা কার্তুজ উদ্ধার করা হয়। দুপুরে দুজনকে কক্সবাজার সদর মডেল থানায় হস্তান্তর করা হয়েছে। এ ব্যাপারে র্যা ব-৭ কক্সবাজার ক্যাম্পের নায়েব সুবেদার (বিজিবি) মো. সোলাইমান বাদী হয়ে থানায় অস্ত্র আইনে একটি মামলা করেন।কক্সবাজার সদর মডেল থানার ভারপ্রাপ্ত কর্মকর্তা (ওসি) মো. আসলাম হোসেন বলেন, র্যা ব যে দুই যুবককে গ্রেপ্তার করেছে তাঁরা পুলিশের তালিকাভুক্ত সন্ত্রাসী। জুনায়েদের বিরুদ্ধে চারটি এবং কায়েসের বিরুদ্ধে অস্ত্র আইনে একটি মামলা রয়েছে।ডাকাত সন্দেহে গ্রেপ্তার ২: কক্সবাজার সদর উপজেলার ছনখোলা এলাকা থেকে গতকাল ভোরে পুলিশ ডাকাত সন্দেহে দুই ব্যক্তিকে গ্রেপ্তার করেছে। তাঁরা হলেন রেজাউল করিম ও বাহার উদ্দিন।কক্সবাজার সদর মডেল থানার ওসি মো. আসলাম হোসেন বলেন, ভোররাত তিনটার দিকে ডাকাতির প্রস্তুতিকালে পুলিশ রেজাউল ও বাহারকে গ্রেপ্তার করে।
