
বিতর্কিত কর্মকাণ্ডের অভিযোগে র‌্যাপিড অ্যাকশন ব্যাটালিয়ন (র‌্যাব)-৩-এর ১৮ কর্মকর্তা ও সদস্যকে প্রত্যাহার করে র‌্যাব সদর দপ্তরে সংযুক্ত করা হয়েছে। আজ সোমবার তাঁদের প্রত্যাহার করা হয়।
র‌্যাব সদর দপ্তরের পরিচালক (লিগ্যাল অ্যান্ড মিডিয়া উইং) উইং কমান্ডার এ টি এম হাবিবুর রহমান বার্তা সংস্থা ইউএনবিকে জানান, বাহিনীর ‘অভ্যন্তরীণ প্রয়োজনে’  তাঁদের সদর দপ্তরে সংযুক্ত করা হয়েছে।
সাধারণত নিজেদের প্রয়োজনে অথবা বিভিন্ন বিতর্কিত কর্মকাণ্ডের অভিযোগে ব্যাটালিয়ন থেকে র‌্যাব কর্মকর্তা এবং সদস্যদের সদর দপ্তরে সংযুক্ত করা হয়।
