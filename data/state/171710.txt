
জেল হত্যা দিবস উপলক্ষে আগামী ৩ নভেম্বর রাজধানীর সোহরাওয়ার্দী উদ্যানে সমাবেশ করবে ঢাকা মহানগর আওয়ামী লীগ। এই সমাবেশে প্রধানমন্ত্রী ও আওয়ামী লীগের সভানেত্রী শেখ হাসিনা প্রধান অতিথি হিসেবে উপস্থিত থাকবেন। গতকাল বৃহস্পতিবার রাজধানীর বঙ্গবন্ধু অ্যাভিনিউয়ে দলীয় কার্যালয়ে বর্ধিত সভায় এ কর্মসূচি ঘোষণা করেন মহানগর আওয়ামী লীগের সাধারণ সম্পাদক ও ত্রাণমন্ত্রী মোফাজ্জল হোসেন চৌধুরী মায়া। ওই সমাবেশ সফল করতে ১ নভেম্বর বর্ধিত সভা করবে মহানগর আওয়ামী লীগ।
