
চাঁপাইনবাবগঞ্জে পেয়ারা, মাছসহ কাঁচামাল ভর্তি একটি ট্রাক থেকে গত বুধবার দিবাগত রাত একটার দিকে ৩১৭ বোতল ফেনসিডিল উদ্ধার করা হয়েছে। এ সময় ট্রাকের চালক ও তাঁর সহকারীকে আটক করেছে জেলা গোয়েন্দা পুলিশের একটি দল। আটক চালক গোমস্তাপুর উপজেলার মকরপুরের তাইজুদ্দিনের ছেলে আবদুল হালিম (২৭) ও তাঁর সহকারী খয়রাবাদ এলাকার বিশারত আলীর ছেলে আসাদুজ্জামান (২৬)। গোয়েন্দা পুলিশের ওসি হামিদুর রশিদ জানান, শহরের ফায়ার সার্ভিসের মোড়ে গোমস্তাপুর উপজেলার রহনপুর থেকে আসা ঢাকাগামী ওই ট্রাকে তল্লাশি চালানো হয়।
