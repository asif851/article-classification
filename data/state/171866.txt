
বাংলাদেশ প্রেস কাউন্সিলের উদ্যোগে গতকাল রোববার নারায়ণগঞ্জের সোনারগাঁয়ে বাংলাদেশ লোক ও কারুশিল্প ফাউন্ডেশনের সেমিনার হলে সাংবাদিকতার নীতিনৈতিকতা ও আচরণবিধি-সম্পর্কিত মতবিনিময় সভা অনুষ্ঠিত হয়েছে।সোনারগাঁ প্রেসক্লাবের আহ্বায়ক মাসুদ শায়ানের সভাপতিত্বে অনুষ্ঠানে প্রধান অতিথি ছিলেন প্রেস কাউন্সিলের চেয়ারম্যান বিচারপতি মোহাম্মদ মমতাজ উদ্দিন আহমেদ। বিশেষ অতিথি ছিলেন প্রেস কাউন্সিলের সচিব শ্যামল চন্দ্র কর্মকার। অনুষ্ঠানে সোনারগাঁয়ে কর্মরত বিভিন্ন সংবাদমাধ্যমের কর্মীরা বক্তব্য দেন।বিচারপতি মোহাম্মদ মমতাজ উদ্দিন আহমেদ বলেন, দুস্থ ও অসহায় সাংবাদিকদের জন্য ইতিমধ্যে প্রেস কাউন্সিল একটি কল্যাণ তহবিল গঠন করেছে। এ তহবিলের মাধ্যমে অসহায় সাংবাদিকদের পাশে দাঁড়ানো হবে। তিনি বলেন, দুঃখজনক ব্যাপার হলো, দেশের একজন শ্রমিক বেতন বা কোনো প্রকার অত্যাচার ও নিপীড়নের শিকার হলে যে আইনে বিচার পান একজন সাংবাদিকের ক্ষেত্রে ঠিক একই আইন প্রযোজ্য।
