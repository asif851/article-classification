
মাদ্রাসা শিক্ষা বোর্ডের অধীনে আলিম পরীক্ষায় এ বছর  ৯১ দশমিক ৪৬ শতাংশ পরীক্ষার্থী পাস করেছেন। গত বছর পাসের এ হার ছিল ৯১ দশমিক ৭৭ শতাংশ।
এই বোর্ডের অধীনে মোট ৮৮ হাজার ৮১৪ জন পরীক্ষার্থীর মধ্যে পরীক্ষায় উপস্থিত ছিলেন ৮৭ হাজার ৪৭৪ জন। এর মধ্যে পাস করেছেন ৮০ হাজার দুজন। উত্তীর্ণদের মধ্যে ৫০ হাজার ৫৩৫জন ছাত্র এবং ছাত্রী ৩৯ হাজার ৯৩৯ জন। 
মোট উত্তীর্ণের ৬ দশমিক ৮৭ শতাংশ অর্থাৎ ছয় হাজার নয়জন জিপিএ-৫ পেয়েছেন। এর মধ্যে ছাত্র ৪ হাজার ২১২ জন এবং ছাত্রী এক হাজার ৭৯৭ জন। 
মাদ্রাসা বোর্ডে সেরা ফলাফলের দিক থেকে প্রথম হয়েছে ঝালকাঠীর সদরের ঝালকাঠি এন এস কামিল মাদ্রাসা। এই মাদ্রাসার ১৬৫জন পরীক্ষার্থীর মধ্যে জিপিএ-৫ পেয়েছে ১২১ জন। দ্বিতীয় ঢাকার ডেমরার দারুন্নাজাত সিদ্দিকিয়া কামিল মাদ্রাসা এবং তৃতীয় হয়েছে তামিরুল মিল্লাত কামিল মাদ্রাসার টঙ্গী শাখা। এরপরে রয়েছে রংপুর সদরের ধাপ সাতগড়া বাইতুল মুকাররাম কামিল মাদ্রসা, ঢাকার যাত্রাবাড়ির তামিরুল মিল্লাত কামিল মাদ্রাসা, পিরোজপুর নেসারাবাদের শর্ষিনা দারুস্সুন্নাত কামিল মাদ্রাসা, ঢাকার ডেমরার তামিরুল মিল্লাত মাদ্রাসা মহিলা শাখা, নরসিংদী সদরের জামেয়া-ই-কাশেমিয়া কামিল মাদ্রাসা, পাবনা সদরের পাবনা ইসলামিয়া আলিম মাদ্রাসা, কুমিল্লার নাঙ্গলকোটের মকরা ডি এস এন ফাজিল মাদরাসা, চট্টগ্রামের পাঁচলাইশ এলাকার জামেয়া আহমাদিয়া সুন্নিয়া কামিল মাদ্রাসা, লক্ষীপুর সদরের তুমচর এসই ফাজিল মাদ্রাসা, খুলনা সদরের দারুল কুরআন সিদ্দিকিয়া কামিল মাদ্রাসা, ঢাকার তেজগাঁও এর মদিনাতুল উলুম মডেল ইন্সটিটিউট মহিলা কামিল মাদ্রাসা, খুলনা সদরের খান এ সবুর মহিলা ফাজিল মাদ্রাসা, ঢাকার মোহাম্মদপুরের কাদেরিয়া তাইয়্যেবিয়া কামিল মাদ্রাসা, রাজবাড়ি সদরের ভান্ডারিয়া এস আই ফাজিল মাদ্রাসা, চট্টগ্রাম ডাবলমোরিং এর বাইতুস সারাফ আইডিয়াল কামিল মাদ্রাসা, ফেনীর সদরের আল জামিয়াতুল ফালিহিয়া কামিল মাদ্রাসা, চট্টগ্রামের চান্দগাঁও এলাকার মাজিদিয়া ইসলামিয়া আলিম মাদ্রাসা এবং বগুড়া সদরের ঠনঠনিয়া এন এ এন ফাজিল মাদ্রাসা।
