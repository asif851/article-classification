
ঢাকা বিশ্ববিদ্যালয়ের ক-ইউনিটের (বিজ্ঞান অনুষদ) স্নাতক-পূর্ব ভর্তি পরীক্ষার ফল প্রকাশ করা হয়েছে। আজ শুক্রবার দুপুর ১২টার দিকে এই ফল প্রকাশ করা হয়। এতে ২১ দশমিক ৫০ শতাংশ পরীক্ষার্থী পাস করেছেন।বিশ্ববিদ্যালয়ের ওয়েবসাইট admission.eis.du.ac.bd ও মোবাইল ফোনের মাধ্যমে ফল জানা যাচ্ছে। মোবাইল ফোনে ফল পেতে যেকোনো মোবাইল অপারেটরের ম্যাসেজ অপশনে গিয়ে DU space KA space Roll Number লিখে ১৬৩২১ নম্বরে পাঠালে ফিরতি এসএমএসে ফল পাওয়া যাবে।এ বছর ক- ইউনিটের ভর্তি পরীক্ষায় অংশ নিতে ৮০ হাজার ৪৫২ জন আবেদন করেন। এর মধ্যে গত ১২ সেপ্টেম্বরের ভর্তি পরীক্ষায় ৭৮ হাজার ২৯৩ জন পরীক্ষার্থী অংশ নেন। পাস করেছেন ১৬ হাজার ৮৪০ জন । বিভিন্ন ত্রুটি থাকায় বাতিল হয়েছে ২৯৮ জন পরীক্ষার্থীর উত্তরপত্র।
