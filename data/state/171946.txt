
ঢাকার হজরত শাহজালাল আন্তর্জাতিক বিমানবন্দরের ডাকঘরের বৈদেশিক শাখা থেকে অনুমোদনহীন সোয়া কোটি টাকার বিদেশি ওষুধ জব্দ করেছে শুল্ক কর্তৃপক্ষ। ঢাকা কাস্টম হাউসের সহকারী কমিশনার (এসি) শহিদুজ্জামান সরকার প্রথম আলোকে বলেন, গোপন সূত্রে খবর পেয়ে গত বুধবার রাতে ডাকঘরের বৈদেশিক শাখায় অভিযান চালানো হয়। স্ক্যানের সময় সাতটি বড় বক্সের ভেতর ওষুধগুলো পাওয়া যায়। ওসি বলেন, জব্দ হওয়া ওষুধের বেশির ভাগ ক্যানসার, কিডনি, চর্ম ও অ্যালার্জির চিকিৎসায় ব্যবহার করা হয়। তুরস্ক থেকে ওষুধের চালানটি কয়েক দিন আগে এসেছে।
