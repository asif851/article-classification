
মেট্রোরেলের মূল কাজ ২০১৫ সালের শেষ দিকে শুরু হবে বলে জানিয়েছেন যোগাযোগমন্ত্রী ওবায়দুল কাদের।গতকাল রোববার ঢাকা পরিবহন সমন্বয় কর্তৃপক্ষের (ডিটিসিএ) কর্মকর্তা-কর্মচারীদের সঙ্গে মতবিনিময় শেষে সাংবাদিকদের এ কথা বলেন মন্ত্রী।ওবায়দুল কাদের বলেন, পদ্মা সেতু ও মেট্রোরেলের মতো গুরুত্বপূর্ণ প্রকল্পগুলোতে দুর্নীতির কোনো প্রশ্ন যেন না আসে, সে ব্যাপারে তিনি সজাগ ও সচেষ্ট রয়েছেন।মন্ত্রী জানান, ২০ দশমিক ১ কিলোমিটার দীর্ঘ মেট্রোরেলের জন্য উত্তরা থেকে বাংলাদেশ ব্যাংক পর্যন্ত ১৬টি স্টেশন হবে। উত্তরা থেকে বাংলাদেশ ব্যাংক পর্যন্ত পুরো পথ পাড়ি দিতে সময় লাগবে ৩৭ মিনিট।মেট্রোরেলের অর্থায়নের বিষয়ে ওবায়দুল কাদের বলেন, প্রকল্পের ব্যয় নির্ধারণ করা হয়েছে ২১ হাজার ৯৮৫ কোটি টাকা। এর মধ্যে প্রকল্প সাহায্য পাওয়া যাবে প্রায় সাড়ে ১৬ হাজার কোটি টাকা।মতবিনিময় সভায় ডিটিসিএর নির্বাহী পরিচালক মোফাজ্জল হোসেনসহ ঊর্ধ্বতন কর্মকর্তারা উপস্থিত ছিলেন। বিজ্ঞপ্তি।
