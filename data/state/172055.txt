
জাতীয় বিশ্ববিদ্যালয়ের অধীন ২০১৩ সালের মাস্টার্স শেষ পর্ব পরীক্ষার ফল গতকাল রোববার প্রকাশিত হয়েছে। এতে ৩০টি বিষয়ে সারা দেশে ১৩১টি কলেজের ১ লাখ ৯৬ হাজার ৫৭২ জন পরীক্ষার্থী পরীক্ষা দিয়ে উত্তীর্ণ হয়েছেন ১ লাখ ৮৩ হাজার ৬৮০ জন। পাসের হার ৯৩ দশমিক ৪৪ শতাংশ। বিশ্ববিদ্যালয়ের সংবাদ বিজ্ঞপ্তিতে বলা হয়, উত্তীর্ণ শিক্ষার্থীদের মধ্যে প্রথম শ্রেণি পেয়েছেন ৩৭ হাজার ৭৫০ জন, দ্বিতীয় শ্রেণি ১ লাখ ৪২ হাজার ৬৭৮ জন ও তৃতীয় শ্রেণি পেয়েছেন ৩ হাজার ২৫২ জন। প্রকাশিত ফল বিশ্ববিদ্যালয়ের ওয়েবসাইট www. nu. edu. bd এবং www. nubd. info থেকে পাওয়া যাবে। মুঠোফোন থেকে খুদে বার্তায়ও ফল জানা যাবে। 
