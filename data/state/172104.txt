
একুশে পদকে ভূষিত হওয়ায় সাহিত্যিক ও অর্থনীতিবিদ সনৎ কুমার সাহাকে গতকাল সোমবার বিকেলে রাজশাহীর বিভিন্ন সাংস্কৃতিক সংগঠন ফুল দিয়ে শুভেচ্ছা ও অভিনন্দন জানিয়েছে। সনৎ কুমার সাহা রাজশাহী বিশ্ববিদ্যালয়ের অর্থনীতি বিভাগের শিক্ষক ছিলেন। তিনি এবার শিক্ষায় একুশে পদক পেয়েছেন। গতকাল বিকেলে রাজশাহী বিশ্ববিদ্যালয়ের শিক্ষকদের আবাসিক এলাকা বিহাসের বাসায় রাজশাহীর বিশিষ্ট লেখক, কবি, সাহিত্যিক ও সাংস্কৃতিক ব্যক্তিরা সনৎ কুমার সাহাকে অভিনন্দ জানান। এ সময় প্রখ্যাত কথাসাহিত্যিক হাসান আজিজুল হক, কবি জুলফিকার মতিন প্রমুখ উপস্থিত ছিলেন। 
