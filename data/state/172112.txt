
অপরিচ্ছন্ন পরিবেশে, পোড়া তেলে ইফতার, খাবার তৈরিসহ বিভিন্ন অপরাধে নগরের কয়েকটি স্থানে আট প্রতিষ্ঠানকে ১ লাখ ৬০ হাজার টাকা জরিমানা করেছে জাতীয় ভোক্তা অধিকার সংরক্ষণ অধিদপ্তর।গতকাল বুধবার নগরের ওয়াসা, জিইসি মোড় ও লালখান বাজার এলাকায় এই অভিযান চালানো হয়।অধিদপ্তরের চট্টগ্রাম বিভাগীয় কার্যালয়ের উপপরিচালক জুবায়ের আহমদ অভিযানে নেতৃত্ব দেন। অভিযানে সহায়তা করেন অধিদপ্তরের চট্টগ্রাম বিভাগীয় কার্যালয়ের সহকারী পরিচালক বিকাশ চন্দ্র দাস। অভিযানে নোংরা ও অপরিচ্ছন্ন পরিবেশে খাবার তৈরি এবং দইয়ের মূল্য বেশি রাখার দায়ে জিইসি মোড়ের ওয়েল ফুডকে ৪০ হাজার টাকা জরিমানা করা হয়। এই প্রতিষ্ঠানটি অপরিচ্ছন্ন নালার পাশে খাবার তৈরি করছিল।
