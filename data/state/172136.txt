
মুন্সিগঞ্জ সদর উপজেলায় ককটেল তৈরির সময় বিস্ফোরণে আহত জুয়েল গতকাল শনিবার সকালে রাজধানীর সিটি হাসপাতালে মারা গেছেন।গত বৃহস্পতিবার সন্ধ্যায় খাসকান্দি গ্রামে ককটেল তৈরির সময় বিস্ফোরণে জুয়েল, কাউসার হোসেন কাদের, কাইয়ুম ও সিরাজ গুরুতর আহত হন। রাতেই তাঁদের মধ্যে তিনজনকে ঢাকা মেডিকেল কলেজ হাসপাতালে ভর্তি করা হয়। কাউসার ও কাইয়ুম ঢাকা মেডিকেল হাসপাতালে পুলিশের হেফাজতে চিকিৎসাধীন আছেন। সিরাজ ওই রাতেই ঢাকা মেডিকেলে চিকিৎসা নিয়ে অন্যত্র চলে যান।
