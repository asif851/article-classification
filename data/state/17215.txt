
বন্যায় ক্ষতিগ্রস্ত হাওর এলাকা স্বচক্ষে দেখতে আজ বৃহস্পতিবার নেত্রকোনায় যাচ্ছেন প্রধানমন্ত্রী শেখ হাসিনা। প্রধানমন্ত্রীর প্রেস সচিব ইহসানুল করিম গতকাল রাতে বলেন, ‘প্রধানমন্ত্রী আগামীকাল দেশের উত্তর-পূর্বাঞ্চলীয় নেত্রকোনা জেলায় আকস্মিক বন্যায় ক্ষতিগ্রস্ত হাওর এলাকা পরিদর্শনে যাবেন।’প্রধানমন্ত্রী সকালে হেলিকপ্টারযোগে নেত্রকোনার খালিয়াজুরি ডিগ্রি কলেজ মাঠে পৌঁছাবেন। সেখানে তিনি বন্যায় ক্ষতিগ্রস্ত কৃষক ও অন্যান্য দুস্থ মানুষের মধ্যে ত্রাণসামগ্রী বিতরণ করবেন।
