
মাগুরা সরকারি হোসেন শহীদ সোহরাওয়ার্দী কলেজ মাঠে কলেজ রোভার স্কাউটের পঞ্চম বার্ষিক মহা তাঁবুবাস শেষ হয়েছে। গত সোমবার সন্ধ্যায় ক্যাম্প ফায়ার ও সাংস্কৃতিক অনুষ্ঠানের মাধ্যমে তিন দিনের এ কর্মসূচি শেষ হয়। অনুষ্ঠানে কলেজের উপাধ্যক্ষ অধ্যাপক আমির হোসেন, জেলা রোভার স্কাউটের সম্পাদক শরিফ উদ্দিন, কলেজের স্কাউটের দায়িত্বপ্রাপ্ত শিক্ষক মাহবুবর রহমান প্রমুখ উপস্থিত ছিলেন। তিন দিনের এ তাঁবুবাসে স্কাউট সদস্যরা সামাজিক কার্যক্রম, দুর্নীতিমুক্ত সমাজ গড়া ও নিজেকে চরিত্রবান হিসেবে গড়ে তোলার লক্ষ্যে নানা শিক্ষামূলক কর্মসূচিতে অংশ নেন। শনিবার এ মহা তাঁবু জলসা শুরু হয়। এর সার্বিক তত্ত্বাবধানে ছিলেন কলেজের জ্যেষ্ঠ রোভার মেট জাহিদুল ইসলাম ও টুটুল আহমেদ এবং গার্লস ইন সিনিয়র রোভার মেট আশা খাতুন। 
