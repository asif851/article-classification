
নেচে-গেয়ে ঢাকা বিশ্ববিদ্যালয়ের চারুকলার বকুলতলায় বসন্তকে বরণ করে নেওয়া হচ্ছে। আজ মঙ্গলবার সকালে গিটারে বসন্তবাহার রাগ বাজানোর মধ্য দিয়ে শুরু হয় বসন্ত উৎসব। বাংলা ১৪১০ সাল থেকে জাতীয় বসন্ত উদ্‌যাপন পরিষদ এ আয়োজন করে চলেছে। বিভিন্ন সাংস্কৃতিক সংগঠন এতে অংশ নেয়। ছিল কবিতা আবৃতি, একক ও দলীয় সংগীত। ছিল ধ্রুপদি, মণিপুরীসহ নানা ধরনের নৃত্য। ইটপাথরের নগরে উৎসবে মিশে যেতে চারুকলা প্রাঙ্গণে ছুটে আসে নগরবাসী। অনেকেই একে অপরকে রাখি পরিয়ে দেন, গালে আবির মাখিয়ে দেন।








