
অতিরিক্ত পররাষ্ট্রসচিব মসউদ মান্নানকে সরকার সম্প্রতি উজবেকিস্তানে বাংলাদেশের রাষ্ট্রদূতের পদে নিয়োগ দিয়েছে।পেশাদার এই কূটনীতিক এর আগে মরক্কো ও জার্মানিতে বাংলাদেশের রাষ্ট্রদূত হিসেবে দায়িত্ব পালন করেছেন। বিসিএস (পররাষ্ট্র ক্যাডার) ’৮৪ ব্যাচের এ কর্মকর্তা কূটনীতিক হিসেবে নিউইয়র্কে বাংলাদেশের স্থায়ী মিশন, যুক্তরাজ্য, চীন ও ওমানের বাংলাদেশ দূতাবাসে বিভিন্ন পদে দায়িত্ব পালন করেছেন।ঢাকা বিশ্ববিদ্যালয় থেকে অর্থনীতিতে স্নাতকোত্তর ডিগ্রিধারী মসউদ মান্নান যুক্তরাষ্ট্রের ফ্লেচার স্কুল অব ল অ্যান্ড ডিপ্লোমেসি থেকে স্নাতকোত্তর ডিগ্রি অর্জন করেন। ব্যক্তিগত জীবনে তিনি বিবাহিত ও এক ছেলের বাবা। বিজ্ঞপ্তি।
