
ঢাকার কামরাঙ্গীরচরের পূর্ব রসুলপুরের বিভিন্ন গলিতে জলাবদ্ধতা সৃষ্টি হয়েছে। বুড়িগঙ্গা নদীর সঙ্গে সংযুক্ত খালগুলো দখল ও ভরাট করে ফেলায় বৃষ্টির পানি নামতে পারছে না। পয়োনিষ্কাশনের নোংরা পানিও বৃষ্টির পানির সঙ্গে মিলেছে। ফলে এলাকার মানুষ পানিবন্দী হয়ে পড়েছে। ছবিগুলো গত শুক্রবার দুপুরে তোলা।
পূর্ব রসুলপুরের ৮ নম্বর সড়কের এই সেতুটি খালের ওপর নির্মাণ করা হয়েছিল। কিন্তু খালটির অস্তিত্ব এখন বিলীন হয়ে গেছে।
একসময় বুড়িগঙ্গার সঙ্গে সংযুক্ত ছিল এই খালটি। এখন সেই খালে পানি নেই—যত দূর চোখ যায় শুধু আবর্জনা।
বৃষ্টির পানি খালে নামছে না। এ জন্য সড়ক ও গলিতে সৃষ্টি হয়েছে জলাবদ্ধতা।
নোংরা পানির জন্য ঘর থেকে বের হতে পারছেন না পূর্ব রসুলপুরের অনেকে।
ঘরের মধ্যে ঢুকে পড়েছে নোংরা পানি।
জলাবদ্ধতার কারণে দৈনন্দিন কাজ করাও অসম্ভব হয়ে পড়েছে নাগরিকদের।
