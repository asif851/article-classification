
জাপানের নাগরিক হোসে কুনিও হত্যার দ্রুত বিচারের জন্য সরকারের প্রতি আহ্বান জানিয়েছে যুক্তরাষ্ট্র।
আজ শনিবার হোসের মৃত্যুতে শোক জানিয়ে ঢাকায় নিযুক্ত মার্কিন রাষ্ট্রদূত মার্শা বার্নিকাট এ আহ্বান জানান।প্রথম আলোর প্রশ্নের জবাবে ই-মেইলে মার্কিন রাষ্ট্রদূত মার্শা বার্নিকাট বলেন, ‘রংপুরে জাপানের নাগরিক কুনিও হোসির মৃত্যুতে আমি গভীরভাবে শোকাহত। আমি তাঁর পরিবার, বন্ধু ও জাপানের প্রতি সমবেদনা জানাচ্ছি। আমি এ অপরাধের প্রতিটি বিষয় তদন্তের মাধ্যমে দোষীদের দ্রুত বিচারের কাঠগড়ায় আনতে বাংলাদেশ সরকারের প্রতি অনুরোধ জানাচ্ছি।’
