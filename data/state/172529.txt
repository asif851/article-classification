
২০১৬ সালে বাংলাদেশে ৫৭৮ জন নতুন করে এইচআইভি/এইডসে সংক্রমিত হয়েছে বলে শনাক্ত হয়েছে। আর এ বছর এইডসে মারা গেছে ১৪১ জন।
আজ বৃহস্পতিবার দুপুরে ওসমানী স্মৃতি মিলনায়তনে বিশ্ব এইডস দিবস উপলক্ষে আয়োজিত এক অনুষ্ঠানে স্বাস্থ্যমন্ত্রী মো. নাসিম এ তথ্য জানান। দিবসটি উপলক্ষে স্বাস্থ্য মন্ত্রণালয়, জাতিসংঘ জনসংখ্যা তহবিল (ইউএনএফপিএ), জাতিসংঘের এইডস-বিষয়ক সংস্থা ইউএন এইডস এবং সরকারের জাতীয় এইডস/এসটিডি প্রোগ্রাম যৌথভাবে এ অনুষ্ঠানের আয়োজন করে।
