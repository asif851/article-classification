
কক্সবাজারের মহেশখালী থেকে মানব পাচার মামলার আসামি আবু বক্করকে গ্রেপ্তার করা হয়েছে। গতকাল শনিবার বিকেলে পৌর এলাকার গোরকঘাটা বাজার এলাকায় অভিযান চালিয়ে তাঁকে গ্রেপ্তার করে পুলিশ। মহেশখালী থানার পরিদর্শক (তদন্ত) মোহাম্মদ দিদারুল ফেরদাউস জানান, উপজেলার শাপলাপুর ইউনিয়নের জাগিরাঘোনার বাসিন্দা আবু বক্কর অবৈধভাবে সমুদ্রপথে মানব পাচার করে আসছিলেন। তাঁর বিরুদ্ধে থানায় ছয় মাস আগে মানব পাচার আইনে মামলা করা হয়। 
