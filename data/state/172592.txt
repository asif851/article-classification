
 
ঠাকুরগাঁওয়ের পীরগঞ্জ উপজেলার কোশামণ্ডলপাড়া গ্রামে বিয়ের অনুষ্ঠানের বাসি খাবার খেয়ে অসুস্থ হয়েছেন ৪৮ জন। তাঁরা পীরগঞ্জ ও বোঁচাগঞ্জ উপজেলা স্বাস্থ্য কমপ্লেক্সে ভর্তি হয়েছেন।
গ্রামের হরিলাল চন্দ্রের ছেলে প্রকৃত চন্দ্রের বিবাহোত্তর অনুষ্ঠান ছিল গতকাল সোমবার রাতে। আজ মঙ্গলবার সকালে রাতের মাছ, মাংস ও ভাত প্রতিবেশী ও আত্মীয়দের পরিবেশন করা হয়। সেই খাবার খেয়ে ৪৮ জন অসুস্থ হয়ে পড়েন।
বাসি খাবার খেয়ে অসুস্থ প্রকাশ চন্দ্র রায় প্রথম আলো ডটকমকে বলেন, ‘সকালের ভাত-মাছ খাইয়া মোর বমি শুরু হলে। তারপর আর কহিবার পারুনি।’
ঠাকুরগাঁও সিভিল সার্জন মো. আফজাল হোসেন তরফদার বলেন, রোগীদের চিকিত্সা দেওয়া হয়েছে।
উপজেলা স্বাস্থ্য পরিবার পরিকল্পনা কর্মকর্তা এম এ মজিদ বলেন, যথাসময়ে চিকিত্সা দেওয়া হয়েছে। রোগীরা আশঙ্কামুক্ত।
