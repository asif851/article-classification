
চট্টগ্রাম বন্দরের নিউমুরিং কনটেইনার টার্মিনালে (এনসিটি) অপারেটর নিয়োগের দরপত্রের কার্যক্রম আবার শুরু করেছে বন্দর কর্তৃপক্ষ। গতকাল বৃহস্পতিবার চেম্বার জজ আদালত হাইকোর্টের অন্তর্বর্তীকালীন আদেশ স্থগিতাদেশ দেওয়ার পর এই কার্যক্রম শুরু করে কর্তৃপক্ষ।এনসিটির চারটি জেটিতে দুজন অপারেটর নিয়োগের জন্য দুটি দরপত্র আহ্বান করেছিল বন্দর কর্তৃপক্ষ। দরপত্র আহ্বানের পর কঠিন শর্তের কারণে প্রতিযোগিতা সীমিত হয়ে পড়বে বলে বন্দর থেকে চিঠিতে জানানো হয়। এরপর বিষয়টি নিয়ে একটি প্রতিষ্ঠান হাইকোর্টে রিট করে। হাইকোর্ট গত রোববার এক আদেশে ওই টার্মিনালে অপারেটর নিয়োগের জন্য আহ্বান করা দুটি দরপত্রের প্রক্রিয়া আগামী তিন মাসের জন্য স্থগিতাদেশ দেন।
