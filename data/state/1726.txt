
জেলা পরিষদ নির্বাচনে আচরণবিধি লঙ্ঘনের দায়ে কিশোরগঞ্জ জেলা পরিষদ নির্বাচনে অংশ নেওয়া ছয়জন সদস্য পদপ্রার্থীকে ৩০ হাজার টাকা জরিমানা করেছেন ভ্রাম্যমাণ আদালত। গতকাল বৃহস্পতিবার কিশোরগঞ্জের অতিরিক্ত জেলা প্রশাসক (সার্বিক) ও নির্বাহী হাকিম তরফদার মো. আক্তার জামীল আদালত পরিচালনা করেন। দণ্ডপ্রাপ্ত ব্যক্তিরা হলেন কিশোরগঞ্জ ২ নম্বর ওয়ার্ডের মো. আবু নাঈম, ৪ নম্বর ওয়ার্ডের মো. মফিজউদ্দিন ও তারেক মিনহাজ, ৫ নম্বর ওয়ার্ডের মোহাম্মদ সোহাগ, মো. নুরুল ইসলাম ও ওমর ফারুক। দেয়াল, বাড়ি, দোকান ও ব্যবসাপ্রতিষ্ঠানে পোস্টার লাগানোর দায়ে আদালত তাঁদের প্রত্যেককে পাঁচ হাজার টাকা করে জরিমানা করেন। 
