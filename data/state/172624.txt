
দেশে প্রথমবারের চালু হলো আমেরিকার বিখ্যাত পিৎজা চেইন সাবারো। আজ শনিবার রাজধানীর গুলশানে সাবারোর প্রথম আউটলেটের উদ্বোধন করা হয়। ইতালিয়ান রেসিপিতে যুক্তরাষ্ট্রের নিউইয়র্কে চালু হওয়া এ পিৎজা চেইন থেকে পিৎজাপ্রেমীরা আমেরিকান বৈচিত্র্যময় পিৎজার স্বাদ নিতে পারবেন।
রাজধানীর গুলশান ২ নম্বরের ১৫৫/এ গুলশান অ্যাভিনিউতে এ আউটলেট চালু করা হয়েছে। খান বাহাদুর গ্রুপের অঙ্গপ্রতিষ্ঠান কেবি ফুডস লিমিটেড বাংলাদেশে এ আউটলেট পরিচালনা করবে।
আউটলেট উদ্বোধন ও বাংলাদেশে পিৎজা ব্র্যান্ডের যাত্রা উপলক্ষে সাবারো এলএলসি আমেরিকার অরেলিন অরফানিডস, ফিলিপ জোরে, নরেশ ওরলিকা উপস্থিত ছিলেন। আরও উপস্থিত ছিলেন বাংলাদেশে সাবারো পিৎজার পরিবেশক প্রতিষ্ঠান খান বাহাদুর গ্রুপের চেয়ারম্যান মাহমুদুল ইসলাম চৌধুরী, ব্যবস্থাপনা পরিচালক মাঈন উদ্দিন আহমেদ, চিফ অপারেটিং অফিসার (সিওও) গোলাম মাসুম প্রমুখ।
