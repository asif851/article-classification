
বরিশালে শিক্ষা বোর্ডের আওতায় ২০১৬ সালের জুনিয়র স্কুল সার্টিফিকেট (জেএসসি) পরীক্ষায় জিপিএ-৫ পাওয়া শিক্ষার্থীদের মধ্যে ৯৭২ জন মেধাক্রম অনুসারে (ট্যালেন্টপুল) এবং ১ হাজার ৯৪১ জন সাধারণ কোটায় বৃত্তি পেয়েছে। গত মঙ্গলবার রাতে বরিশাল মাধ্যমিক ও উচ্চমাধ্যমিক শিক্ষা বোর্ড কর্তৃপক্ষ এই ফলাফল প্রকাশ করে।শিক্ষা বোর্ডের সচিব বিপ্লব কুমার ভট্টাচার্য স্বাক্ষরিত ফলাফল অনুযায়ী, এবার জেএসসিতে বিভাগের ছয় জেলায় মেধাক্রম অনুসারে বৃত্তি লাভ করেছে ৯৭২ জন শিক্ষার্থী। এর মধ্যে বরিশালে সর্বোচ্চ ৩৭৮ জন, পটুয়াখালী জেলায় ১৪২ জন, বরগুনায় ৮৭ জন, পিরোজপুরে ১০৩ জন, ভোলায় ১৫৩ জন এবং ঝালকাঠি জেলায় ১০৯ জন শিক্ষার্থী রয়েছে।অন্যদিকে সাধারণ কোটায় বিভাগের ছয় জেলায় ১ হাজার ৯৪১ জন শিক্ষার্থী বৃত্তি লাভ করেছে। এর মধ্যে রয়েছে বরিশাল জেলার ১০ উপজেলায় ৬৪৬ জন, বরগুনার ৬ উপজেলায় ২১৫ জন, পটুয়াখালীর ৮ উপজেলায় ৩৪৫ জন, পিরোজপুরের ৭ উপজেলায় ২৫৩ জন, ভোলার ৭ উপজেলায় ৩০৩ জন ও ঝালকাঠির চার উপজেলায় ১৫১ জন।বরিশাল শিক্ষা বোর্ডের সচিব বিপ্লব কুমার ভট্টাচার্য বলেন, বৃত্তিপ্রাপ্তরা দুই বছর বৃত্তির সুবিধা পাবে।
