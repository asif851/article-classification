
বরগুনার আমতলী বকুলনেছা মহিলা কলেজে গতকাল রোববার দুপুর ১২টায় অধ্যক্ষের অপসারণের দাবিতে অধ্যক্ষের কক্ষ, অফিস কক্ষ, শিক্ষক মিলনায়তনে তালা ঝুলিয়ে দেন শিক্ষকেরা।
অধ্যক্ষের বিরুদ্ধে দুর্নীতি, অর্থ ও সম্পদ আত্মসাৎ, চেক জালিয়াতি ও প্রতারণার অভিযোগে শিক্ষকেরা এ কর্মসূচি পালন করেন।
কলেজের বাংলা বিভাগের সহকারী অধ্যাপক মজিবর রহমান জানান, গতকাল ২০-২২ জন শিক্ষক কলেজে গিয়ে ওই সব কক্ষে তালা ঝুলিয়ে দেন বলে জানান তিনি।
অধ্যক্ষের অপসারণ না হওয়া পর্যন্ত পাঠদানসহ কলেজের সব কার্যক্রম বন্ধ থাকবে বলে শিক্ষকেরা জানিয়েছেন।
অধ্যক্ষ ফোরকান মিয়া বলেন, ১ তালা ঝোলানোর বিষয়টি তাঁর জানা নেই। তাঁর বিরুদ্ধে শিক্ষকদের অভিযোগেরও কোনো সত্যতা নেই।
