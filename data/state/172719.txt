
মানিকগঞ্জ শহরে ৩০০ গরিব শীতার্ত মানুষের মধ্যে কম্বল বিতরণ করেছে শাহ্জালাল ইসলামী ব্যাংক। গতকাল সোমবার বিকেলে শহরে ব্যাংকটির জেলা শাখা কার্যালয়ে এই কম্বল বিতরণ করা হয়। এ সময় ব্যাংকের জেলা শাখা কার্যালয়ের ব্যবস্থাপক আবদুল কাদের, মানিকগঞ্জ পৌরসভার মেয়র রমজান আলী, মানিকগঞ্জ বাজার বণিক সমিতির সাধারণ সম্পাদক আবদুস সালাম, মানিকগঞ্জ পল্লী বিদ্যুৎ সমিতির পরিচালক জহিরুল ইসলাম, মুক্তিযোদ্ধা মো. আসাদুজ্জামান প্রমুখ উপস্থিত ছিলেন। 
