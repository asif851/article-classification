
লালমনিরহাটের প্রবীণ রাজনীতিবিদ ও তিনবার নির্বাচিত সাংসদ আবুল হোসেনের স্মরণসভা গত শুক্রবার সন্ধ্যায় ঢাকার নায়েম মিলনায়তনে অনুষ্ঠিত হয়েছে। লালমনিরহাট জেলা সমিতির আয়োজনে এ স্মরণসভায় প্রধান অতিথি ছিলেন ডেপুটি স্পিকার ফজলে রাব্বী মিয়া। সহযোদ্ধা রাজনীতিবিদ আবুল হোসেনের স্মৃতিচারণা করে বক্তব্য দেন তিনি। অনুষ্ঠানে বিশেষ অতিথি ছিলেন সাংসদ টিপু মুনশি ও আবু সালেহ মো. সাঈদ দুলাল। সভাপতিত্ব করেন লালমনিরহাট জেলা সমিতির সভাপতি মো. শফিউল আলম। অনুষ্ঠান পরিচালনা করেন সমিতির সাধারণ সম্পাদক মো. আহসান কামাল চৌধুরী। সাংসদ আবুল হোসেন গত ১৬ ডিসেম্বর ৮১ বছর বয়সে মারা যান। বিজ্ঞপ্তি
