
নারায়ণগঞ্জ আইনজীবী সমিতির সদস্য চন্দন সরকারসহ চাঞ্চল্যকর সাত খুনের ঘটনায় সম্পৃক্ত আসামিদের গ্রেপ্তার ও দৃষ্টান্তমূলক শাস্তির দাবিতে নোয়াখালী আইনজীবী সমিতি প্রতীকী অনশন করেছে। গতকাল বৃহস্পতিবার সকাল থেকে দুপুর পর্যন্ত জেলা আইনজীবী সমিতি ভবনের সামনে এ কর্মসূচি পালন করা হয়। এতে সভাপতিত্ব করেন আইনজীবী সমিতির সাবেক সভাপতি বি ইউ এম কামরুল ইসলাম। অন্যান্যের মধ্যে বক্তৃতা করেন সাবেক সাধারণ সম্পাদক মো. আবদুর রহমান, মোল্লা হাবিবুর রাছুল মামুন, মো. ইসমাইল মাহমুদ, তাজুল ইসলাম, আবদুল মন্নান, এ বি এম আবদুল করিম, বর্তমান সাধারণ সম্পাদক তাফসির আহম্মদ, সদস্য মো. জসিম উদ্দিন বেলায়েত প্রমুখ।
