
আগামী ১১ ডিসেম্বর পটিয়ায় বিনা মূল্যে হৃদরোগ ক্যাম্প অনুষ্ঠিত হবে। পটিয়া আদর্শ উচ্চবিদ্যালয় মাঠে এই ক্যাম্প পরিচালনা করবেন হৃদরোগ বিশেষজ্ঞ কাইসার নসরুল্লাহ খান ও জহির উদ্দিন মাহমুদ ইলিয়াছ। তাঁদের সঙ্গে থাকবেন একদল বিশেষজ্ঞ চিকিৎসক দল। ক্যাম্পের পর বিকেলে হৃদরোগের কারণ ও প্রতিকারবিষয়ক বৈজ্ঞানিক সেমিনারও অনুষ্ঠিত হবে।হৃদরোগ ক্যাম্প উপলক্ষে ১৫ নভেম্বর পৌরসভা মিলনায়তনে প্রস্তুতি সভা অনুষ্ঠিত হয়। সভায় সভাপতিত্ব করেন হৃদরোগ বিশেষজ্ঞ এ কে এম নাসির উদ্দিন। সভায় সিদ্ধান্ত হয়, বিনা মূল্যে চিকিৎসাসেবা গ্রহণ করতে ইচ্ছুক হৃদরোগীদের ৫ ডিসেম্বরের মধ্যে পটিয়া ডাকবাংলো এলাকায় অবস্থিত চিকিৎসক এ কে এম নাসির উদ্দিনের চেম্বারে এসে নাম নিবন্ধন করতে হবে। নিবন্ধনের সময় রোগীদের সম্প্রতি করা ইসিজি, বুকের এক্স-রেসহ পরীক্ষা-নিরীক্ষার কাগজপত্র ও ব্যবস্থাপত্র সঙ্গে আনতে হবে। 
