
যশোর শহরের মুড়ুলী মোড় এলাকার দুটি বেকারির মালিককে ২৭ হাজার টাকা জরিমানা করেছে জেলা প্রশাসন। নির্বাহী হাকিম আরিফুর রহমান ও আবদুল্লা আল মাহফুজ গতকাল শনিবার বিকেলে সেখানে ভ্রাম্যমাণ আদালত পরিচালনা করেন। তাঁরা নিউ মাসুম বেকারি ও তাজ ফুডসে অস্বাস্থ্যকর পরিবেশে বিভিন্ন খাদ্যদ্রব্য তৈরি ও তাতে ক্ষতিকর রং মেশানোর প্রমাণ পান। এ ছাড়া ১১ মার্চ এসব খাদ্যদ্রব্য উৎপাদন করা হলেও প্যাকেটের মোড়কে লেখা হয় ২১ মার্চ। এ ঘটনায় নিউ মাসুম বেকারির স্বত্বাধিকারী বারেক মিয়ার কাছ থেকে ২৫ হাজার ও তাজ ফুডসের স্বত্বাধিকারী আনোয়ার হোসেনের কাছ থেকে ২ হাজার টাকা জরিমানা আদায় করা হয়।
 
