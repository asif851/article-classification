
শ্রীশ্রী ঠাকুর অনুকূল চন্দ্রের ১২৯তম জন্মদিন উদ্‌যাপন করেছে সৎ সঙ্গ বাংলাদেশ ঢাকা শাখা। গতকাল শুক্রবার বাংলাবাজারের কে এল জুবিলী স্কুল ও কলেজে এই অনুষ্ঠানের আয়োজন করা হয়।সকালে শোভাযাত্রা করা হয়। এ ছাড়া বিনা মূল্যে চিকিৎসাসেবার ব্যবস্থা করা হয়। সন্ধ্যায় ‘যুগ সমস্যা সমাধানে পরম প্রেমময় শ্রীশ্রী ঠাকুর অনুকূল চন্দ্রের দিব্য জীবন ও বাণী’ শীর্ষক সাধারণ সভা অনুষ্ঠিত হয়। সভায় স্বাস্থ্যমন্ত্রী মোহাম্মদ নাসিম, আওয়ামী লীগের ত্রাণ ও সমাজকল্যাণ–বিষয়ক সম্পাদক সুজিত রায় নন্দী ও ভারতীয় হাইকমিশনের ফাস্ট সেক্রেটারি (রাজনৈতিক) রাজেশ ইউকাই বক্তব্য দেন।
