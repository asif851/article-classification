
নাটোরের সিংড়ায় ডাকাতির প্রস্তুতির সময় ছয় ডাকাতকে গ্রেপ্তার করেছে সিংড়া থানার পুলিশ। গত বুধবার রাত ১২টার দিকে পৌর শহরের পৌরসভা পূর্ব মাঠ ও নিংগইন এলাকা থেকে তাদের আটক করা হয়। এ সময় ডাকাতির কাজে ব্যবহৃত একটি ট্রাক, দেশি অস্ত্র ও রশি উদ্ধার করা হয়। সিংড়া থানার ওসি নাসির উদ্দিন মণ্ডল জানান, আটক ডাকাতেরা হলো সিংড়ার জিল্লুর রহমান, হাসিঘাটি গ্রামের সামাদ, ছতর গ্রামের আজম উদ্দিন, পাবনার রামচন্দ্রপুর গ্রামের শফিকুল ইসলাম, ফরিদপুরের মঙ্গল গ্রামের শাহ আলম, শাজাহানপুরের আবদুস সালাম।
