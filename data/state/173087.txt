
রাজধানীর ওয়ারী এলাকায় আজ সোমবার নির্মাণাধীন ভবন থেকে পড়ে মো. নান্টু (২৫) নামের এক নির্মাণ শ্রমিক মারা গেছেন। পুলিশ লাশ উদ্ধার করে ময়নাতদন্তের জন্য ঢাকা মেডিকেল কলেজের মর্গে পাঠিয়েছে।ওয়ারী থানার পুলিশ জানায়, আজ বেলা সাড়ে ১১টার দিকে ওয়ারীর ৮ নম্বর হেয়ার স্ট্রিট এলাকায় একটি নির্মাণাধীন ভবনের দশম তলায় কাজ করছিলেন নান্টু। হঠাৎ পা পিছলে তিনি ওপর থেকে নিচে পড়ে গুরুতর আহত হন। তাঁকে উদ্ধার করে ঢাকা মেডিকেল কলেজ হাসপাতালে নেওয়া হয়। সেখানে বেলা একটার দিকে চিকিৎসাধীন অবস্থায় তিনি মারা যান।ওয়ারী থানার ভারপ্রাপ্ত কর্মকর্তা (ওসি) জিহাদ হোসাইন ঘটনার সত্যতা নিশ্চিত করেছেন।
