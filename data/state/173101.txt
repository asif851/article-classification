
চোখ কালো কাপড়ে বাঁধা। শব্দ শুনে ব্যাটিং করতে হয়েছে মাশরাফি বিন মুর্তজা ও মুশফিকুর রহিমকে। শনিবার রাজধানীর ধানমন্ডির সুলতানা কামাল মহিলা কমপ্লেক্সে এমন অভিজ্ঞতাই হলো এই দুই ক্রিকেট তারকার। দৃষ্টিপ্রতিবন্ধী শিশুদের উৎসাহ দিতেই তাঁরা হাজির হয়েছিলেন কমপ্লেক্সের মাঠে। যুক্তরাষ্ট্রের ক্যাম্প অ্যাবিলিটি ইউএসএ ও বাংলাদেশের স্বেচ্ছাসেবী সংগঠন হিরোজ ফর অল দৃষ্টিপ্রতিবন্ধী শিশুদের এই সুযোগ করে দেয়। বাংলাদেশের ওয়ানডে অধিনায়ক মাশরাফি বিন মুর্তজা ও জাতীয় দলের উইকেটকিপার ব্যাটসম্যান মুশফিকুর রহিমকে কাছে পেয়ে শিশুরাও আনন্দে আত্মহারা।

 
