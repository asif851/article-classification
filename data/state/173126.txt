
চলতি বছরের উচ্চ মাধ্যমিক সার্টিফিকেট (এইচএসসি) ও সমমানের পরীক্ষায় গড় পাসের হার ৬৯ দশমিক ৬০ শতাংশ। সারা দেশে জিপিএ-৫ পেয়েছে ৪২ হাজার ৮৯৪ জন। গতবারের চেয়ে এবার গড় পাসের হার ও জিপিএ-৫ উভয়ই কমেছে। 
আজ রোববার সকাল ১০টার দিকে গণভবনে প্রধানমন্ত্রী শেখ হাসিনার কাছে ২০১৫ সালের এইচএসসি ও সমমানের পরীক্ষার ফলাফলের অনুলিপি তুলে দেন শিক্ষামন্ত্রী নুরুল ইসলাম নাহিদ। বেলা একটায় শিক্ষা মন্ত্রণালয়ে সংবাদ সম্মেলনে ফলাফলের বিস্তারিত জানাবেন শিক্ষামন্ত্রী। সারা দেশের শিক্ষা-প্রতিষ্ঠানগুলোতে ফল প্রকাশ করা হবে বেলা দুইটায়। আগের মতো শিক্ষা বোর্ডগুলোর ওয়েবসাইট ও মুঠোফোনেও ফলাফল জানা যাবে। ফলাফল অনুযায়ী, এ বছর আটটি সাধারণ শিক্ষা বোর্ড, মাদ্রাসা ও কারিগরি শিক্ষা বোর্ডের অধীনে এইচএসসি ও সমমানের পরীক্ষায় ১০ লাখ ৬১ হাজার ৬১৪ জন শিক্ষার্থী অংশ নেন। এর মধ্যে পাস করেছেন ৭ লাখ ৩৮ হাজার ৮৭২ জন। গড় পাসের হার ৬৯ দশমিক ৬০ শতাংশ। গতবার সারা দেশে গড় পাসের হার ছিল ৭৮ দশমিক ৩৩ শতাংশ। এবার সারা দেশে জিপিএ-৫ পেয়েছে ৪২ হাজার ৮৯৪ জন। গতবার জিপিএ-৫ পেয়েছিল ৭০ হাজার ৬০২ জন।
যেভাবে জানা যাবে এইচএসসির ফলঅন্যদিকে এবার আটটি সাধারণ শিক্ষা বোর্ডের অধীনে এইচএসসি ও সমমানের পরীক্ষায় গড় পাসের হার ৬৫ দশমিক ৮৪ শতাংশ। গতবার এই হার ছিল ৭৫ দশমিক ৭৪ শতাংশ। এবার জিপিএ-৫ পেয়েছে ৩৪ হাজার ৭২১ জন। গতবার জিপিএ-৫ পেয়েছিল ৫৭ হাজার ৭৮৯ জন।শিক্ষা মন্ত্রণালয়ের পূর্বঘোষণা অনুযায়ী এবার সেরা শিক্ষাপ্রতিষ্ঠান নির্বাচন করা হচ্ছে না। গত ১ এপ্রিল শুরু হয়ে ১১ জুন এইচএসসি ও সমমানের লিখিত পরীক্ষা শেষ হয়। বিভিন্ন বোর্ডে পাসের হার: চট্টগ্রাম ৬৩.৪৯, সিলেট ৭৪.৫৭, যশোর ৪৬.৪৫, রাজশাহী ৭৭.৫৪, কুমিল্লা ৫৯.৮০, বরিশাল ৭০.০৬, দিনাজপুর ৭০.৪৩, মাদ্রাসা ৯০.১৯ এবং কারিগরি ৮৫.৫৮ শতাংশ
