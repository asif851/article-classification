
ফারাজ আইয়াজ হোসেনের কুলখানি আগামীকাল রোববার অনুষ্ঠিত হবে। কুলখানি উপলক্ষে আয়োজিত মিলাদ মাহফিলে আগামীকাল বাদ আসর (বিকেল ৫টা) বাড়ি: এনই (জে)-৪, সড়ক: ৮৩, গুলশান ২, ঢাকা ১২১২-তে স্বজন, বন্ধু ও শুভানুধ্যায়ীদের উপস্থিতি কামনা করা হয়েছে।১ জুলাই গুলশানের আর্টিজান বেকারিতে বর্বর সন্ত্রাসী হামলায় ফারাজ মৃত্যুবরণ করেন। তিনি যুক্তরাষ্ট্রের আটলান্টার ইমোরি ইউনিভার্সিটির ছাত্র ছিলেন। ফারাজ ট্রান্সকম গ্রুপের চেয়ারম্যান ও প্রধান নির্বাহী লতিফুর রহমান ও শাহনাজ রহমানের দৌহিত্র এবং সিমিন হোসেন ও ওয়াকার হোসেনের ছেলে। পরিবারের পক্ষ থেকে ফারাজ আইয়াজ হোসেনের কুলখানিতে অংশ নিতে আত্মীয়স্বজন, বন্ধুবান্ধব ও শুভানুধ্যায়ীদের অনুরোধ করা হয়েছে।
