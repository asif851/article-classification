
বিভিন্ন গণমাধ্যমে ছাঁটাইয়ের প্রতিবাদে এবং অষ্টম ওয়েজ বোর্ডের অসংগতি দূর করার দাবিতে সাংবাদিক শ্রমিক কর্মচারী ঐক্য পরিষদ আজ শনিবার তিন ঘণ্টা কর্মবিরতি পালন করবে। বেলা ১১টা থেকে দুইটা পর্যন্ত এ কর্মসূচি পালন করা হবে। একই সঙ্গে ১১টায় জাতীয় প্রেসক্লাবের সামনে অনুষ্ঠিত হবে বিক্ষোভ-সমাবেশ।কর্মবিরতি সফল করা এবং বিক্ষোভ সমাবেশে অংশ নেওয়ার অনুরোধ জানিয়েছে সাংবাদিকদের সব ইউনিয়ন নেতাদের সমন্বয়ে গঠিত সাংবাদিক-শ্রমিক-কর্মচারী ঐক্য পরিষদ। বিজ্ঞপ্তি।
 
