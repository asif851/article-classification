
‘তামাকের কারণে মানুষের মধ্যে বিভিন্ন রোগের সৃষ্টি হয়। বাংলাদেশে তামাকজনিত রোগে প্রতিবছর প্রায় ১২ লাখ মানুষ মৃত্যুবরণ করছে। যেখানে তামাকের বিস্তার বেশি, সেখানেই সচেতনতা সৃষ্টির লক্ষ্যে অধিক গুরুত্ব দিয়ে কাজ করতে হবে।’ গতকাল সকালে সিলেটের জেলা প্রশাসকের সম্মেলনকক্ষে ‘ধূমপান ও তামাকজাত দ্রব্য আইন বাস্তবায়ন’ বিষয়ক কর্মশালায় স্বাস্থ্য ও পরিবারকল্যাণ মন্ত্রণালয়ের অতিরিক্ত সচিব রোকসানা কাদের এ কথা বলেন। 
