
জাতীয়তাবাদী স্বেচ্ছাসেবক দলের সভাপতি শফিউল বারী বাবুকে আটক করেছে গোয়েন্দা পুলিশ (ডিবি )। আজ মঙ্গলবার দুপুর পৌনে ১২টার দিকে জাতীয় প্রেসক্লাব থেকে সচিবালয় বরাবর ফটকের সামনে থেকে তাঁকে আটক করা হয়। এ সময় প্রেসক্লাবের সামনে বিএনপির চেয়ারপারসন খালেদা জিয়ার মুক্তির দাবিতে মানববন্ধন কর্মসূচি চলছিল।
প্রত্যক্ষদর্শীরা জানান, মানববন্ধন শেষ হওয়ার কিছুক্ষণ আগে তিনি প্রেসক্লাব ত্যাগ করার সময় ডিবি তাঁকে আটক করে।
ঢাকার মহানগর পুলিশের জনসংযোগ ও গণমাধ্যম বিভাগের উপকমিশনার মাসুদুর রহমান প্রথম আলোকে বলেন, শফিউল বারীকে প্রেসক্লাব থেকে আটক করে মিন্টো রোডে ডিবি কার্যালয়ে নিয়ে আসা হয়েছে।
