
দিনাজপুরের চিরিরবন্দর উপজেলা বিএনপির সাংগঠনিক সম্পাদক নুরে আলম সিদ্দিকীকে র‍্যাব-১৩-এর একটি দল গ্রেপ্তার করেছে। আজ বৃহস্পতিবার রাত আটটার দিকে দিনাজপুর-রংপুর মহাসড়কের সদর উপজেলার রামডুবি মোড় থেকে উপজেলার নশরতপুর ইউনিয়নের সাবেক চেয়ারম্যান নুরে আলমকে গ্রেপ্তার করা হয়।
র‍্যাব-১৩-এর দিনাজপুর ক্যাম্পের কমান্ডার মেজর তালুকদার নাজমুছ সাকিব প্রথম আলোকে জানান, নুরে আলমের বিরুদ্ধে নাশকতাসহ ১১টি মামলার গ্রেপ্তারি পরোয়ানা রয়েছে। নুরে আলমকে পুলিশের কাছে সোপর্দের প্রক্রিয়া চলছে।
