
সারা দেশের অনেক জায়গায় আজ মঙ্গলবার বৃষ্টি হতে পারে। কোথাও কোথাও ভারী বৃষ্টির হওয়ার সম্ভাবনা রয়েছে।আবহাওয়া অধিদপ্তর থেকে জানানো হয়, বৃষ্টির সঙ্গে অস্থায়ী দমকা অথবা ঝোড়ো হাওয়া হতে পারে। সারা দেশে দিন ও রাতের তাপমাত্রা সামান্য কমতে পারে।গতকাল সোমবার দেশের তাপমাত্রা সর্বোচ্চ ছিল রাজশাহীতে ৩৬ দশমিক ৭ সেলসিয়াস। সর্বনিম্ন তাপমাত্রা ছিল রাঙামাটিতে ২৪ দশমিক ৩ সেলসিয়াস।ঢাকায় আজ সূর্যাস্ত ছয়টা ৪০ মিনিটে। কাল সূর্যোদয় পাঁচটা ১২ মিনিটে।
