
বাগেরহাটের রামপাল উপজেলার গিলাতলা গ্রামে গতকাল শুক্রবার দুপুরে জোহরা বিনতে জুলফিকার নামে তিন বছর বয়সী এক শিশু পানিতে ডুবে মারা গেছে। জোহরা রামপাল উপজেলা জামায়াতের আমির জুলফিকার আলীর মেয়ে। গতকাল দুপুর সাড়ে ১২টার দিকেও জোহরা ঘরে খেলা করছিল। সবার অগোচরে সে ঘর থেকে বেরিয়ে যায়। পরে পুকুর থেকে তাকে অচেতন অবস্থায় উদ্ধার করে হাসপাতালে ভর্তি করা হয়। সেখানে চিকিৎসাধীন অবস্থায় দুপুরে তার মৃত্যু হয়।  বাগেরহাট প্রতিনিধি
