
সুইডেনের নেটওয়ার্ক সেবাদাতা প্রতিষ্ঠান এরিকসন বাংলাদেশের জন্য ‘ইন্টারনেট অব থিংস’ নামের একটি পোর্টাল চালু করেছে।গতকাল বৃহস্পতিবার চট্টগ্রামের আগ্রাবাদ হোটেলে এই পোর্টালের উদ্বোধন করেন ডাক ও টেলিযোগাযোগ প্রতিমন্ত্রী তারানা হালিম।বিভিন্ন ইলেকট্রনিকস যন্ত্রে ইন্টারনেটের মাধ্যমে যোগাযোগ স্থাপনের ধারণা হলো ‘ইন্টারনেট অব থিংস’। এর মাধ্যমে বিভিন্ন প্রযুক্তিপণ্য (মুঠোফোন, কম্পিউটার, ঘড়ি ইত্যাদি) একই নেটওয়ার্কের সঙ্গে সংযুক্ত করা যাবে। ইন্টারনেটের মাধ্যমে নিয়ন্ত্রণ করা যাবে গৃহস্থালি থেকে শুরু করে অফিস বা কারখানায় ব্যবহৃত যন্ত্র।অনুষ্ঠানে উপস্থিত ছিলেন ডাক, টেলিযোগাযোগ এবং তথ্য ও যোগাযোগ প্রযুক্তি মন্ত্রণালয়-সম্পর্কিত সংসদীয় স্থায়ী কমিটির সভাপতি ইমরান আহমেদ, বাংলাদেশে নিযুক্ত সুইডেনের রাষ্ট্রদূত জোহান ফ্রিসেল, মোবাইল টেলিকম অপারেটরস অব বাংলাদেশের (অ্যামটব) মহাসচিব টি আই এম নুরুল কবীর, এরিকসন বাংলাদেশ লিমিটেডের ব্যবস্থাপনা পরিচালক রাজেন্দ্র পাংরেকর প্রমুখ।
