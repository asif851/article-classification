
চট্টগ্রামের বাঁশখালীতে কয়লাভিত্তিক বিদ্যুৎ প্রকল্প বাতিলের দাবিতে করা ‘গণ্ডামারা ইউনিয়ন বাঁচাও আন্দোলন কমিটি’র উদ্যোগে নয় দফা দাবি জানানো হয়েছে। আজ বুধবার বিকেলে গণ্ডামারা হাজিরপাড়া সরকারি প্রাথমিক বিদ্যালয় মাঠে এ দাবি জানান কমিটির প্রধান পৃষ্ঠপোষক সাবেক সাংসদ মাহমুদুল ইসলাম চৌধুরী।
মাহমুদুল ইসলাম চৌধুরী আগামী সোমবারের মধ্যে গ্রেপ্তার আসামিদের মুক্তি; প্রত্যেক নিহত ব্যক্তির পরিবারকে ১৫ লাখ টাকা ও আহত ব্যক্তিদের এক লাখ টাকা করে ক্ষতিপূরণ প্রদান; ঘটনার কারণ সুষ্ঠুভাবে তদন্ত; দোষী ব্যক্তিদের শাস্তিসহ নয় দফা দাবি জানান।
