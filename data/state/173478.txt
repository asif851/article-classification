
রানা প্লাজা ধসের ঘটনায় আহত ব্যক্তিদের ১২ জনের শরীরে কৃত্রিম হাত ও পা সংযোজন করেছে ব্র্যাক। গতকাল শনিবার রাজধানীর মোহাম্মদপুরের ব্র্যাকের ব্রাঞ্চ ও লিম্ব সেন্টারে (বিএলবিসি) এই ১২ জনকে এক লাখ করে টাকা দিয়ে বিদায় জানানো হয়।এ উপলক্ষে আয়োজিত অনুষ্ঠানে জানানো হয়, যুক্তরাজ্য থেকে আনা কৃত্রিম হাত ও পা তাঁদের শরীরে সংযোজন করা হয়েছে। তাঁরা এখন প্রাথমিক কাজ করতে পারবেন।আহত ব্যক্তিদের একজন সাদ্দাম হোসেন প্রথম আলোকে বলেন, এখন হাতের তিনটি আঙুল নাড়াতে পারেন। কলার খোসা ছাড়িয়ে খেতে পারেন। দুর্ঘটনায় তাঁর ডান হাত, ডান পা, মাথা ও বাঁ কান ক্ষতিগ্রস্ত হয়।অনুষ্ঠানে ব্র্যাকের স্বাস্থ্য জনসংখ্যা ও পুষ্টি বিভাগের কর্মসূচি প্রধান তাপস রায় বলেন, কৃত্রিম হাত ও পায়ের কারণে শরীরে পার্শ্বপ্রতিক্রিয়া হবে না।১২ জনের হাতে সনদ ও এক লাখ টাকার চেক তুলে দেন ব্র্যাকের ভাইস চেয়ারপারসন আহমেদ মোশতাক রাজা চৌধুরী, পঙ্গু হাসপাতালের পরিচালক আবদুল আউয়াল রিজভী, প্রধানমন্ত্রীর কার্যালয়ের স্বাস্থ্য পরিচালক জুলফিকার আলী।
