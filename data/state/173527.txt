
গাজীপুরের কালিয়াকৈরে ট্রাকের ধাক্কায় অসীম অধিকারী (৩৫) নামে এক মোটরসাইকেল আরোহী নিহত হয়েছেন। গতকাল বৃহস্পতিবার বিকেলে ঢাকা-টাঙ্গাইল মহাসড়কের উপজেলার মৌচাকের তেলিরচালায় মর্মান্তিক এ দুর্ঘটনা ঘটে। নিহত অসীম কালিয়াকৈরের চন্দ্রা পলোয়ানপাড়া এলাকার অসিত অধিকারীর ছেলে। কোনাবাড়ী হাইওয়ে থানার ভারপ্রাপ্ত কর্মকর্তা মো. দাউদ জানান, নিহতের লাশ উদ্ধারের পর আবেদনের পরিপ্রেক্ষিতে পরিবারের কাছে হস্তান্তর করা হয়েছে। 
