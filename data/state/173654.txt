
চাঁদপুর শহরের মধ্য ইচলী এলাকায় ডাকাতিয়া নদীর পাড়ে কোস্টগার্ড চাঁদপুর স্টেশন উদ্বোধন করা হয়েছে। মঙ্গলবার দুপুরে স্টেশনের অনুষ্ঠানিক উদ্বোধন করেন স্বরাষ্ট্র প্রতিমন্ত্রী আসাদুজ্জামান খান কামাল। এ সময় প্রতিমন্ত্রী বলেন, উদ্বোধনকৃত স্টেশনটি চট্টগ্রাম-ঢাকা নৌপথের চাঁদপুর অংশের নিরাপত্তা নিশ্চিতকরণ ও মেঘনা নদীতে জাটকা নিধন বন্ধের বিষয়ে জোরালো ও কার্যকর ভূমিকা রাখতে সক্ষম হবে। অনুষ্ঠানে অন্যদের মধ্যে উপস্থিত ছিলেন চাঁদপুর-৩ আসনের সাংসদ দীপু মনি, কোস্টগার্ডের মহাপরিচালক রিয়ার অ্যাডমিরাল এম মকবুল হোসেন, চাঁদপুরের জেলা প্রশাসক ইসমাইল হোসেন, পুলিশ সুপার আমির জাফরসহ সামরিক ও বেসামরিক বাহিনীর কর্মকর্তারা।
