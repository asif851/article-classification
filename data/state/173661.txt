
রাজধানীর হজরত শাহজালাল আন্তর্জাতিক বিমানবন্দরে এক যাত্রীর কাছ থেকে দেড় লাখ সৌদি রিয়াল (প্রায় ৩০ লাখ টাকা) আটক করেছে কাস্টমসের কর্মকর্তারা। আজ শুক্রবার রাতে মুজিব নামের ওই ব্যক্তির কাছ থেকে রিয়ালগুলো আটক করা হয়।
মুজিবকে আটক করে জিজ্ঞাসাবাদ করা হচ্ছে।কাস্টমসের সহকারী কমিশনার বিকাশ দেব রায় জানান, টিআর ২৬৫৭ ফ্লাইটে বাংলাদেশ থেকে সিঙ্গাপুর যাচ্ছিলেন ওই যাত্রী। তিনি বিস্কুটের প্যাকেটে ভরে ওই অর্থগুলো পাচার করছিলেন। পরে বিমানবন্দরের কর্মকর্তারা তল্লাশি চালিয়ে সেগুলো উদ্ধার করেন।
