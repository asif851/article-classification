
রাজধানীর ব্যস্ত রাজপথে হরদম ছুটে চলা যানবাহনের মাঝ দিয়ে পারাপার বেশ ঝুঁকিপূর্ণ। এরপরও পথচারী অনেকে সচেতন নন। অন্যতম ব্যস্ত এলাকা ফার্মগেটে কাছাকাছি দুটি পদচারী সেতু থাকা সত্ত্বেও রাস্তা পারাপারে সেই ঝুঁকিই নিয়ে ফেলেন পথচারীরা। ছবিগুলো বুধবার (১৯ আগষ্ট ২০১৫) তোলা।ফার্মগেট খামারবাড়ি মোড়ে মোবাইল ফোনে কথা বলতে বলতে রাস্তা পার হচ্ছেন এক পথচারী। কাছেই পদচারী সেতু। কে মাড়ায় তা? দিব্যি হেঁটে যাচ্ছেন তাঁরা। হাত উঁচিয়েই ভোঁ দৌড়।কর্তব্যরত ট্রাফিক যেন নিরুপায়।হুড়মুড় করে এগিয়ে মাঝপথে আটকে যেতে হয় এভাবে।বড়দের কারণে রাস্তা পারের ঝুঁকি থেকে শিশুরাও বাদ নেই।  উল্টো রাস্তায় এক মোটরসাইকেল আরোহী শিশুকে নিয়ে বাড়ি ফিরছেন।   
