
ফতেপুর মেহেরনেগা উচ্চবিদ্যালয়ে বার্ষিক পুরস্কার বিতরণী সভা গত ২৪ মে বিকেল তিনটায় অনুষ্ঠিত হয়। অনুষ্ঠানে প্রাক্তন প্রধান শিক্ষককে বিদায় ও কৃতী শিক্ষার্থীদের সংবর্ধনা জানানো হয়। এতে সভাপতিত্ব করেন বিদ্যালয় পরিচালনা কমিটির সভাপতি আবদুল্লাহ হারুন। সঞ্চালনা করেন এ কে এম মঈন উদ্দীন। এতে প্রধান অতিথি ছিলেন, পানি সম্পদমন্ত্রী আনিসুল ইসলাম মাহমুদ।বিশেষ অতিথি ছিলেন চট্টগ্রাম বিশ্ববিদ্যালয়ের উপ-উপাচার্য ইফতেখার উদ্দিন চৌধুরী, উপজেলা নির্বাহী কর্মকর্তা (ইউএনও) ইসরাত জাহান ও প্রাক্তন প্রধান শিক্ষক আসাদুল হক। এতে বক্তব্য দেন কপিল উদ্দীন, নঈম উল ইসলাম, আবু তাহের, রাশেদুল হক ও নাজিম উদ্দীন। অনুষ্ঠান শেষে প্রধান অতিথি এসএসসিতে ভালো ফলাফলকারী কৃতী শিক্ষার্থীদের হাতে ক্রেস্ট ও বার্ষিক ক্রীড়া প্রতিযোগিতায় বিজয়ী শিক্ষার্থীদের হাতে পুরস্কার তুলে দেন। বিজ্ঞপ্তি।
