
রাজধানীর কড়াইল বস্তিতে ১৫ মার্চ রাত পৌনে তিনটার দিকে আগুন লাগে। গা ঘেঁষে গড়ে ওঠা একের পর এক একতলা ও দোতলা টিনের ছাপরাঘরে আগুন ধরে যায়। রাতে বাতাস থাকার কারণে আগুন দ্রুত ছড়িয়ে পড়ে। পুড়ে যায় সহস্রাধিক ঘর। একদিকে নেই সম্বল, অন্যদিকে বৃষ্টি। তাই অসহায় এই মানুষগুলো এখন পলিথিন টানিয়ে তার নিচে রাত কাটাচ্ছেন। চুলা জ্বলছে না বেশির ভাগেরই ঘরে। দীর্ঘ লাইনে দাঁড়িয়ে অনেকে খাবার সংগ্রহ করছেন। অনেকে নতুন করে ঘরের চালা বাঁধছেন, কেউ কেউ করছেন মেরামত। ছবিগুলো ২০ মার্চ দুপুরে তুলেছেন সাইফুল ইসলাম। 

 
