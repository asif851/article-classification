
কমরেড অমল সেনের জন্মশতবার্ষিকী আজ ১৯ জুলাই। তিনি ১৯১৪ সালে নড়াইল জেলার আফরা গ্রামে জন্মগ্রহণ করেছিলেন। তিনি ২০০৩ সালে ৮৯ বছর বয়সে শেষনিঃশ্বাস ত্যাগ করেন।এ উপলক্ষে ইঞ্জিনিয়ার্স ইনস্টিটিউশন সেমিনারকক্ষে আলোচনা সভার আয়োজন করা হয়েছে। গতকাল শুক্রবার বাংলাদেশ ওয়ার্কার্স পার্টির সংবাদ বিজ্ঞপ্তিতে এ তথ্য জানানো হয়।অমল সেন ছিলেন তেভাগা আন্দোলনের পুরোধা, মুক্তিযুদ্ধের সংগঠক এবং ওয়ার্কার্স পার্টির অন্যতম প্রতিষ্ঠাতা সভাপতি। তিনি এ দেশের কৃষক-মজদুর শ্রমজীবী মানুষের জন্য লড়াই করে গেছেন। অনুষ্ঠানে ‘জনগণের বিকল্প শক্তি গড়ে তোলার সংগ্রাম ও কমরেড অমল সেন’ শিরোনামে প্রবন্ধ উপস্থাপন করবেন ওয়ার্কার্স পার্টির সভাপতি রাশেদ খান মেনন।
