

অ্যাটর্নি জেনারেল মাহবুবে আলম বলেছেন, অন্য বিচারপতিরা প্রধান বিচারপতির সঙ্গে না বসলে তো বিচারকাজ চলবে না। তাই অ্যাটর্নি জেনারেল মনে করেন, তাঁর (প্রধান বিচারপতি) আবার ফিরে এসে দায়িত্ব নেওয়াটা ‘সুদূরপরাহত’।
প্রধান বিচারপতির বিরুদ্ধে আনা ১১টি অভিযোগের পরিপ্রেক্ষিতে এক সম্মেলনে অ্যাটর্নি জেনারেল এ কথা বলেছেন।
মাহবুবে আলম বলেন, সহকর্মীরাই যদি প্রধান বিচারপতির সঙ্গে না বসতে চান, তাহলে সম্পূর্ণ অচল অবস্থার সৃষ্টি হবে এবং এই অচল অবস্থায় দেশ চলতে পারে না। কাজেই অন্য বিচারপতিরা প্রধান বিচারপতির সঙ্গে না বসলে তো বিচারকাজ চলবে না। বাস্তব অবস্থা বিচার করলে তাঁর আবার ফিরে এসে বসা সুদূরপরাহত বলে তাঁর মনে হয়।
