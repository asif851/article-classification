
দিনাজপুরের ফুলবাড়ীতে প্রবীণ অধিকার বিষয়ে গান, নৃত্য, নাটিকাসহ সাংস্কৃতিক প্রতিযোগিতা হয়েছে। গত বৃহস্পতিবার সুজাপুর মডেল উচ্চবিদ্যালয় মাঠে প্রতিযোগিতার উদ্বোধন করেন প্রধান অতিথি ইউএনও এহেতেশাম রেজা। বহুব্রীহি ও উপজেলা প্রবীণ অধিকার সুরক্ষায় ওয়ার্কিং গ্রুপের উদ্যোগে হেল্পএইজ ইন্টারন্যাশনাল বাংলাদেশ ও ইউরোপিয়ান ইউনিয়নের অর্থায়নে প্রবীণ অধিকার সুরক্ষায় সাংস্কৃতিক প্রচার অভিযান প্রকল্পের আওতায় আটটি সাংস্কৃতিক দল ওই প্রতিযোগিতায় অংশ নেয়। পৌরসভার মেয়র মর্তুজা সরকার বিজয়ীদের মাঝে সম্মাননা ক্রেস্ট ও প্রাইজ মানি তুলে দেন। 
