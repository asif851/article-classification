
সিটিব্যাংক এনএর সহযোগী সংগঠন সিটি ফাউন্ডেশনের অর্থায়নে আন্ডারপ্রিভিলাইজড চিলড্রেনস এডুকেশনাল প্রোগ্রামের (ইউসেপ) কয়েকটি প্রশিক্ষণকেন্দ্রে চলতি বছর ৩০০ সুবিধাবঞ্চিত নারীকে কারিগরি প্রশিক্ষণ দেওয়া হবে।
সিটি-ইউসেপ টেকনিক্যাল প্রোগ্রামের আওতায় ঢাকার মিরপুর ও যাত্রাবাড়ী এবং গাজীপুর ও চট্টগ্রামে ইউসেপের প্রশিক্ষণকেন্দ্রগুলোতে এই কর্মসূচি চলবে। এ জন্য সিটি ফাউন্ডেশন ব্যয় করবে ৮০ হাজার ডলার।
সিটি ফাউন্ডেশন ও ইউসেপের যৌথ আয়োজনে গতকাল মঙ্গলবার এক অনুষ্ঠানে এই প্রকল্পের অধীনে ২০১৫ সালে প্রশিক্ষণ নেওয়া ১২০ জন নারীকে সংবর্ধনা দেওয়া হয়।
অনুষ্ঠানে উপস্থিত ছিলেন সিটিব্যাংক এনএ বাংলাদেশের ব্যবস্থাপনা পরিচালক রাশেদ মাকসুদ, ইউসেপ বাংলাদেশের প্রধান নির্বাহী কর্মকর্তা জাকী হাসান ও ন্যাশনাল স্কিল ডেভেলপমেন্ট কাউন্সিলের (এনএসডিসি) প্রধান নির্বাহী কর্মকর্তা এ বি এম খোরশেদ আলম। বিজ্ঞপ্তি।
