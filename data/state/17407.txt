
সাতক্ষীরা-১ (সাতক্ষীরা সদর) আসনের নির্বাচনে চারটি কেন্দ্রে একজনও ভোট দিতে যাননি।অন্য ১৫টি কেন্দ্রের ৩৮ হাজার ১৮৬ জন ভোটারের মধ্যে ভোট দিয়েছেন মাত্র ২৫০ জন। এ ছাড়া অপর ১৪টি কেন্দ্রের প্রতিটিতে ভোট পড়েছে ২০০টির নিচে।জেলা রিটার্নিং কর্মকর্তার দপ্তর সূত্র জানায়, দশম জাতীয় সংসদ নির্বাচনে সাতক্ষীরা-১ আসনে ১৩১টি কেন্দ্রে মোট ভোট পড়েছে ৫২ হাজার ২২টি। এর মধ্যে বাতিল হয়েছে এক হাজার ৭১টি। শতকরা ১৬ দশমিক ৫৬ ভাগ ভোট পড়েছে।এ আসনে বিজয়ী আওয়ামী লীগের প্রার্থী মীর মোস্তাক আহমেঞ্চদ পেয়েছেন ৩২ হাজার ৮৫৯ ভোট। তাঁর নিকটতম প্রতিদ্বন্দ্বী স্বতন্ত্র প্রার্থী সাইফুল করিম পেয়েছেন ১৫ হাজার ৭৮৯ ভোট।
