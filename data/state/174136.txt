
রংপুর নগরের শান্তিবাগ ও লাগবাগ পূর্বপাড়া এলাকায় রংপুর সিটি করপোরেশনের ভ্রাম্যমাণ আদালত অভিযান চালিয়ে হোল্ডিং ট্যাক্স ও ট্রেড লাইসেন্স না থাকায় শিহাব চৌধুরী ও মামুন নামের দুটি আবাসিক ছাত্রাবাস সিলগালা করেছে। সিটি করপোরেশনের নির্বাহী ম্যাজিস্ট্রেট রাশেদুল ইসলামের নেতৃত্বে গতকাল সোমবার এ অভিযান পরিচালিত হয়। এ প্রসঙ্গে সিটি মেয়র সরফুদ্দীন আহম্মেদ বলেন, রংপুর সিটি করপোরেশনের আওতাধীন ছাত্রাবাসগুলো ট্রেড লাইসেন্স না করলে এ অভিযান অব্যাহত থাকবে। 
