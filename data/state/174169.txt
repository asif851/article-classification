
বিদ্যুৎ​ উন্নয়ন বোর্ডের (পিডিবি) মালিকানাধীন চট্টগ্রামের শিকলবাহা ৬০ মেগাওয়াট ক্ষমতার বিদ্যুৎকেন্দ্রটি অগ্নিকাণ্ডের কারণে বন্ধ হয়ে গেছে।আজ রোববার বিকেল চারটার দিকে বিদ্যুৎকেন্দ্রটির কারেন্ট ট্রান্সফরমারে কারিগরি ত্রুটির কারণে আগুন ধরে যায়। ১৫ মি​নিটের মধ্যে বিদ্যুৎ​কেন্দ্রের দুটি ট্রান্সফরমারের মধ্যে একটি পুরোপুরি পুড়ে গেছে। ফায়ার সার্ভিসের সদস্যরা ঘটনাস্থলে পৌঁছে আগুন নেভানোর কাজ করছে।পিডিবির জনসংযোগ শাখা থেকে এ খবর নিশ্চিত করা হয়েছে।এই বিদ্যুৎ​ কেন্দ্রটি অনেক পুরোনো। ৬০ মেগাওয়াট ক্ষমতার হলেও এই কেন্দ্রে এখন ৪০ মেগাওয়াট বিদ্যুৎ​ উৎ​পাদিত হয়।
