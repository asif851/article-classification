
বগুড়ায় ৪৩ হাজার প্রতিবন্ধীর একটি বড় অংশ শিক্ষার সুযোগ থেকে বঞ্চিত হচ্ছে। অনেক প্রতিবন্ধী শিশু শিক্ষার সুযোগ পেয়েও কিছুদিন পর বিদ্যালয় থেকে ঝরে পড়ছে। এসব প্রতিবন্ধী শিশুর সম-অধিকার ও সমসুযোগ নিশ্চিত করা দরকার। কারণ প্রতিবন্ধী শিশুদের সম-অধিকার নিশ্চিত ছাড়া সমাজের সার্বিক উন্নয়ন সম্ভব নয়।‘গ্লোবাল অ্যাকশন সপ্তাহ’ উপলক্ষে গতকাল রোববার বগুড়ায় অনুষ্ঠিত সংবাদ সমেঞ্চলনে এসব তথ্য তুলে ধরা হয়। সংবাদ সমেঞ্চলন থেকে প্রতিবন্ধী শিশুদের শিক্ষার অধিকার নিশ্চিত করতে বেসরকারি সংস্থা টিএমএসএসের পক্ষ থেকে ১৫ দফা সুপারিশও তুলে ধরা হয়। সুপারিশমালার মধ্যে সব বিদ্যালয়ে প্রতিবন্ধীদের চাহিদানুযায়ী আসন ও সুযোগ-সুবিধা বৃদ্ধি, ভর্তির ক্ষেত্রে প্রতিবন্ধীদের অগ্রাধিকার উল্লেখযোগ্য।মানসম্পন্ন শিক্ষার পক্ষে সচেতনতা বাড়াতে এবং সবার জন্য শিক্ষা নিশ্চিত করতে বিশ্বজুড়ে শিক্ষা অভিযানের অংশ হিসেবে বিশ্বের ১৮০টি দেশের মতো বাংলাদেশেও ৪ মে ‘গ্লোবাল অ্যাকশন সপ্তাহ’ পালিত হয়। গণসাক্ষরতা অভিযানের অংশ হিসেবে বগুড়ায় ‘গ্লোবাল ক্যাম্পাইন ফর এডুকেশন’ কর্মসূচি বাস্তবায়ন করছে টিএমএসএস।
