
বঙ্গবন্ধু শেখ মুজিবুর রহমানকে অবৈধ প্রধানমন্ত্রী বলার প্রতিবাদে ময়মনসিংহে অবস্থিত বাংলাদেশ কৃষি বিশ্ববিদ্যালয়ে গতকাল শুক্রবার বিক্ষোভ ও তারেক রহমানের কুশপুত্তলিকা দাহ করেছে ছাত্রলীগ। বিকেল পাঁচটার দিকে জব্বার মোড়ে ছাত্রলীগের দলীয় কার্যালয় থেকে মিছিল শুরু হয়ে ছাত্র-শিক্ষক কেন্দ্রের (টিএসসি) সামনে সংক্ষিপ্ত সমাবেশের মাধ্যমে তা শেষ হয়। ছাত্রলীগের সাধারণ সম্পাদক সাইফুল ইসলামের সঞ্চালনায় বক্তব্য দেন সভাপতি মুর্শেদুজ্জামান খান, সহসভাপতি বিজয় কুমার প্রমুখ। 
