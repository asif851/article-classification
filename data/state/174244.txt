
টাঙ্গাইলের সখীপুর আবাসিক মহিলা কলেজে প্রতিভা অন্বেষণ উৎসব হয়েছে। গত বুধবার সকাল থেকে শুরু হয়ে গতকাল বৃহস্পতিবার বিকেল চারটায় উৎসবের শেষ হয়। কলেজের সমাজবিজ্ঞান বিভাগের সহকারী অধ্যাপক ও প্রতিভা অন্বেষণ উৎসব পরিচালনা কমিটির সদস্য বাবুল আকতার বলেন, ‘কলেজে নতুন ভর্তি হওয়া শিক্ষার্থীদের কার কোন বিষয়ে মেধা রয়েছে, তা আমাদের জানা নেই। এ অনুষ্ঠানের মাধ্যমে বিভিন্ন ক্ষেত্রে মেধাবী শিক্ষার্থীদের খুঁজে বের করা হয়।’ 
