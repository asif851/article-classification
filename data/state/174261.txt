
গাজীপুরের কালীগঞ্জ উপজেলা থেকে ফাহিমা আক্তার (১৮) নামের এক গৃহবধূর লাশ উদ্ধার করেছে পুলিশ। তাঁর শ্বশুরবাড়ির দাবি, পারিবারিক কলহের জের ধরে কীটনাশক পান করে ফাহিমা আত্মহত্যা করেছেন।ফাহিমা উপজেলার তুমলিয়া ইউনিয়নের বাড়িয়াখালী গ্রামের ফারুকের মেয়ে।কালীগঞ্জ থানার ভারপ্রাপ্ত কর্মকর্তা (ওসি) নাজমুল ইসলাম ভূঁইয়া জানান, দুজনের পছন্দে প্রায় নয় মাস আগে প্রতিবেশী ইয়াসিন মিয়া ও ফাহিমার বিয়ে হয়। পরে দুই পক্ষ বিষয়টি মেনে নেয়। গত সোমবার সন্ধ্যা সাড়ে সাতটায় পারিবারিক কলহের কারণে ফাহিমা অভিমান করে ঘরে রাখা কীটনাশক পান করেন। ফাহিমার স্বামী ও বাবা রাত ১০টায় কালীগঞ্জ স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাঁকে মৃত ঘোষণা করেন।পরে পুলিশ লাশ উদ্ধার করে ময়নাতদন্তের জন্য গাজীপুর সদর হাসপাতাল মর্গে পাঠায়।
