
চট্টগ্রামের ডবলমুরিং থানাধীন পাঠানটুলী এলাকা থেকে গত বুধবার গভীর রাতে ৫০০টি ইয়াবা বড়িসহ দুই ব্যক্তিকে গ্রেপ্তার করেছে পুলিশ। গ্রেপ্তার হওয়া ব্যক্তিদের নাম নুরুল কবির ও কবির আহম্মেদ। তাঁদের বাড়ি কক্সবাজার জেলার টেকনাফে। নগর গোয়েন্দা পুলিশের অতিরিক্ত উপকমিশনার হাছান চৌধুরী জানান, গোপন সংবাদের ভিত্তিতে বুধবার রাত দেড়টার দিকে ইয়াবাসহ ওই দুজনকে আটক করা হয়। এ ব্যাপারে থানায় মামলা করা হয়েছে। নিজস্ব প্রতিবেদক, চট্টগ্রাম|
