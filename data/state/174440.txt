
নওগাঁ সদর উপজেলা স্বেচ্ছাসেবক লীগের এক নেতা ও তাঁর ভাইকে কুপিয়ে হত্যা করেছে দুর্বৃত্তরা। গতকাল রোববার দিবাগত রাত ১২টার দিকে সদর উপজেলার দুর্গাপুরে এ ঘটনা ঘটে।নিহত ব্যক্তিরা হলেন সদর উপজেলা স্বেচ্ছাসেবক লীগের সহসভাপতি ওহিদুর রহমান (৩৮) ও তাঁর ভাই শাহিন (৩৪)। তাঁদের বাড়ি সদর উপজেলার চকপ্রাচী গ্রামে।সদর উপজেলা মডেল থানার পরিদর্শক (তদন্ত) সমীর সূত্র ধর বলেন, শহর থেকে বাড়িতে ফেরার পথে দুই ভাইকে দুর্বৃত্তরা ধারালো অস্ত্র দিয়ে কুপিয়ে জখম করে পালিয়ে যায়। দুই ভাই ঘটনাস্থলেই নিহত হন।
