
চট্টগ্রামের মিরসরাই উপজেলায় চিনকিআস্তানা গ্রামে আজ বৃহস্পতিবার সকালে ঢাকাগামী মহানগর প্রভাতী ট্রেনের পাঁচটি বগি লাইনচ্যুত হয়েছে। এতে কোনো হতাহতের ঘটনা ঘটেনি। সকাল সোয়া নয়টার দিকে এ ঘটনা ঘটে।রেলওয়ে পূর্বাঞ্চলের মহাব্যবস্থাপক মো. মোজাম্মেল হক প্রথম আলোকে বলেন, রেললাইনের লুপ লাইনে ঢোকার সময় ট্রেনের পাঁচটি বগি কাত হয়ে পড়ে যায়। বগিগুলো কেন লাইনচ্যুত হলো, তা জানা যায়নি। মো. মোজাম্মেল হক বলেন, ডাবল লাইন থাকায় ট্রেন চলাচলে কোনো সমস্যা হবে না।
