
‘একতরফা’ দশম জাতীয় সংসদ নির্বাচনে দিনাজপুরের পার্বতীপুর উপজেলার বিভিন্ন ভোটকেন্দ্রে হামলা, ভাঙচুর ও অগ্নিসংযোগ এবং সরকারি কাজে বাধা দেওয়ার অভিযোগে বিএনপি ও জামায়াতের নেতা-কর্মীদের বিরুদ্ধে ১৮টি মামলা করা হয়েছে। প্রায় এক সপ্তাহ ধরে করা এসব মামলায় ছয় হাজার ব্যক্তিকে আসামি করা হয়েছে।মামলায় মাত্র ২১ জনের নাম উল্লেখ করে বাকিদের অজ্ঞাতনামা আসামি দেখানো হয়। এসব মামলায় এ পর্যন্ত চারজনকে গ্রেপ্তার করেছে পুলিশ।
