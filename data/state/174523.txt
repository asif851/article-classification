
সরকার আন্তর্জাতিক উদরাময় গবেষণা কেন্দ্র বাংলাদেশকে (আইসিডিডিআরবি) সত্যিকারের আন্তর্জাতিক প্রতিষ্ঠান হিসেবে দেখতে চায় বলে জানিয়েছেন স্বাস্থ্যসচিব সৈয়দ মনজুরুল ইসলাম।
স্বাস্থ্যসচিব মনে করেন, আইসিডিডিআরবিতে আন্তর্জাতিক পরিবেশ বজায় রাখতে সবার সচেষ্ট থাকা উচিত। আজ রোববার আইসিডিডিআরবির সাসাকাওয়া মিলনায়তনে ‘আইসিডিডিআরবি জোন: আ স্টার ইন দ্য সাউথ’ শীর্ষক বইয়ের মোড়ক উন্মোচন অনুষ্ঠানে তিনি এ কথা বলেন।
বইটি লিখেছেন আইসিডিডিআরবির উপপ্রধান পরিচালক অধ্যাপক আব্বাস ভুঁইয়া। অনুষ্ঠানে প্রধান অতিথি ছিলেন প্রধানমন্ত্রীর রাজনৈতিক উপদেষ্টা এইচ টি ইমাম।
