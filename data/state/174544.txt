
বিএনপি চেয়ারপারসন খালেদা জিয়ার গুলশান কার্যালয়ের পাশে আজ মঙ্গলবার রাতে পরপর দুটি ককটেলের বিস্ফোরণ ঘটছে।
গুলশান থানার পরিদর্শক (অভিযান) আমিনুল ইসলাম প্রথম আলোকে বলেন, গুলশান ২ নম্বরের ৮৬ নম্বর সড়কের মাথায় রাত সাড়ে সাড়ে নয়টার দিকে দুটি ককটেলের বিস্ফোরণ ঘটে। এটি খালেদা জিয়ার কার্যালয় থেকে ৩০০-৪০০ গজ দূরে। বিস্ফোরণের এ ঘটনায় কাউকে আটক বা গ্রেপ্তার করা যায়নি।
থানা সূত্রে জানা গেছে, ঘটনার পর পুলিশ ও র‍্যাবের কর্মকর্তারা ঘটনাস্থল পরিদর্শন করেছেন। বিস্ফোরণের ঘটনায় জড়িতদের খোঁজে বেড় করতে সেখানকার ক্লোজড সার্কিট ক্যামেরার ভিডিও ফুটেজ সংগ্রহ করা হবে।
 
