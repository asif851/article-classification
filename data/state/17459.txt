
রাজধানীর আজিমপুরে গতকাল শনিবার দুপুরে ককটেল বিস্ফোরণে ইমন হোসেন (১১) নামের এক শিশু আহত হয়েছে। তাকে ঢাকা মেডিকেল কলেজ হাসপাতালে চিকিৎসা দেওয়া হয়েছে। ইমন আজিমপুরের স্থানীয় একটি স্কুলের পঞ্চম শ্রেণির ছাত্র।ঢাকা মেডিকেল কলেজ হাসপাতাল সূত্র জানায়, ইমন পরিবারের সঙ্গে আজিমপুর কবরস্থানের বিপরীত পাশে শাহ সাহেব বাড়ির এক বাসায় থাকে। গতকাল দুপুর ১২টার দিকে নাইম ও তানজীল নামের দুই বন্ধুসহ সে ঘুরতে বের হয়। তারা আজিমপুর মধ্যকলোনি এলাকায় যায়। তখন তাদের একজন গাছের নিচে টেপ দিয়ে প্যাঁচানো একটি বস্তু দেখতে পায়। ইটের টুকরো মনে করে একজন তা ড্রেনে ছুড়ে মারলে তা বিকট শব্দে বিস্ফোরিত হয়।
