
আন্তর্জাতিক অপরাধ ট্রাইব্যুনালের রাষ্ট্রপক্ষের কৌঁসুলি রানা দাশগুপ্তের সঙ্গে মোজাফফরাবাদ বধ্যভূমি সংরক্ষণ পরিষদ ও মুক্তিযুদ্ধের চেতনাবাহী সংগঠন সমন্বয়ের সদস্যদের মতবিনিময় সভা সম্প্রতি দেওয়ানজী পুকুর পাড়স্থ বাসভবনে অনুষ্ঠিত হয়।সভায় রানা দাশগুপ্ত বলেন, বধ্যভূমিগুলো পাকিস্তানি হানাদার বাহিনীর নারকীয় তাণ্ডব ও পৈশাচিক গণহত্যার সাক্ষ্য বহন করছে। সারা দেশের বধ্যভূমিগুলো শনাক্ত করে সংরক্ষণ করতে হবে। তুলে ধরতে হবে নতুন প্রজন্মের কাছে, নজরে আনতে হবে বিশ্বসভার।এ সময় অন্যান্যের মধ্যে বক্তব্য দেন বধ্যভূমি সংরক্ষণ পরিষদের সাধারণ সম্পাদক বিপ্লব সেন, মুক্তিযোদ্ধা অর্ধেন্দু বিকাশ নন্দী, প্রদীপ কর, প্রকাশ ঘোষ প্রমুখ। বিজ্ঞপ্তি
