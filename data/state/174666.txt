
দেশের সব শিক্ষাপ্রতিষ্ঠানে আজ মঙ্গলবার থেকে আগামী বৃহস্পতিবার পর্যন্ত ধর্মঘট ডেকেছে জাতীয়তাবাদী ছাত্রদল। গতকাল সোমবার সংগঠনের কেন্দ্রীয় সভাপতি রাজিব আহসান ও সাধারণ সম্পাদক আকরামুল হাসান এক বিবৃতিতে এ ধর্মঘট ডাকেন।এক বিজ্ঞপ্তিতে বলা হয়, আইনশৃঙ্খলা রক্ষাকারী বাহিনীর হাতে জাতীয়তাবাদী ছাত্রদলের নেতা-কর্মী হত্যা-গুম, গ্রেপ্তার ও নির্যাতনের প্রতিবাদে, শিক্ষাপ্রতিষ্ঠানগুলোতে সহাবস্থান এবং অবিলম্বে ‘অবৈধ’ জাতীয় সংসদ ভেঙে দিয়ে নির্দলীয় ও নিরপেক্ষ সরকারের অধীনে জাতীয় সংসদ নির্বাচনের দাবিতে এ কর্মসূচি ঘোষণা করা হয়েছে।
