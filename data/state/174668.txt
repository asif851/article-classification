
আগামী ৩ এপ্রিল অনুষ্ঠেয় জাতীয় বিশ্ববিদ্যালয়ের অধীন ২০১৩-১৪ শিক্ষাবর্ষের নিয়মিত ও প্রাইভেট (নতুন সিলেবাস) এমএ, এমএসএস, এমবিএ, এমএসসি ও এমমিউজ শেষ পর্বের (আইসিটিসহ) পরীক্ষা স্থগিত করা হয়েছে। গতকাল রোববার বিশ্ববিদ্যালয়ের সংবাদ বিজ্ঞপ্তিতে বলা হয়, অনিবার্য কারণে এসব পরীক্ষা স্থগিত করা হয়েছে। কিছুদিনের মধ্যে এসব পরীক্ষার নতুন সময়সূচি বিজ্ঞপ্তি আকারে প্রকাশ করা হবে। তবে জাতীয় বিশ্ববিদ্যালয়ের একাধিক সূত্র বলেছে, মূলত দুর্নীতির মামলায় বিশ্ববিদ্যালয়ের ভারপ্রাপ্ত পরীক্ষা নিয়ন্ত্রক মো. বদরুজ্জামান গ্রেপ্তার হওয়ার কারণে এই পরীক্ষাগুলো স্থগিত করা হয়েছে। 
