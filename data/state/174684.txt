
মুক্তিযুদ্ধের সঠিক ইতিহাস নিয়ে তথ্যচিত্র নির্মাণ, পূর্ণদৈর্ঘ্য চলচ্চিত্র নির্মাণ, তরুণদের পাহাড় নিয়ে উৎসাহিত করাসহ বিভিন্ন কাজ করেছেন সজল খালেদ। তাঁর জীবনের গল্প লেখার মধ্য দিয়ে তাঁকে বাঁচিয়ে রাখতে হবে৷ঢাকা রিপোর্টার্স ইউনিটির কনফারেন্স লাউঞ্জে গতকাল বুধবার এক স্মরণসভায় বক্তারা এ আহ্বান জানান৷ গত বছরের ২০ মে এভারেস্ট জয় করে নামার সময় হারিয়ে যান সজল খালেদ৷ স্মরণসভার আয়োজন করে মাউন্টেনিয়ারিং অ্যাসোসিয়েশন অব বাংলাদেশ।বাংলা মাউন্টেনিয়ারিং অ্যান্ড েট্রকিং ক্লাবের প্রতিষ্ঠাতা ইনাম আল হকের সঞ্চালনায় স্মরণসভায় বক্তব্য রাখেন, এভারেস্টজয়ী পর্বতোরোহী নিশাত মজুমদার, এম এ মুহিতসহ তাঁর বন্ধুবান্ধব ও গুণগ্রাহীরা৷এভারেস্ট অভিযানের আগে মুহম্মদ জাফর ইকবালের একটি কিশোর কাহিনি অবলম্বনে কাজলের দিনরাত্রি নামের একটি পূর্ণদৈর্ঘ্য চলচ্চিত্রও নির্মাণ করেন সজল খালেদ। এ ছাড়া পর্বতের নেশায় অদম্য প্রাণ শিরোনামে একটি বইও অনুবাদ করেন তিনি৷
