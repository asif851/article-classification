
বগুড়ার ধুনট উপজেলায় গত মঙ্গলবার রাতে পুলিশ অভিযান চালিয়ে যাবজ্জীবন কারাদণ্ডসহ বিভিন্ন মেয়াদে সাজাপ্রাপ্ত পলাতক তিন আসামিকে গ্রেপ্তার করেছে।
পুলিশ ও স্থানীয় সূত্রে জানা যায়, উপজেলার ভান্ডারবাড়ি ইউনিয়নের শিমুলবাড়ি গ্রামের অফ্ফার মণ্ডলের ছেলে দুখু মিয়ার (২৭) বিরুদ্ধে ১৯৯৮ সালে নারী ও শিশু নির্যাতন দমন আইনে আদালতে মামলা দায়ের করা হয়। ওই মামলায় ২০০৪ সালে আদালত থেকে দুখু মিয়ার বিরুদ্ধে যাবজ্জীবন সাজার আদেশ প্রদান করা হয়েছে। এ ছাড়া গোসাইবাড়ি ইউনিয়নের নাটাবাড়ি গ্রামের মিঠু মিয়ার (২০) বিরুদ্ধে ২০১৫ সালে যৌতুক নিরোধ আইনে আদালতে মামলা দায়ের হয়। ওই মামলায় ২০১৬ সালের ৭ নভেম্বর মিঠু মিয়ার ৪ বছরের কারাদণ্ডের আদেশ দেন আদালত।
এ ছাড়া এলাঙ্গী ইউনিয়নের রাঙামাটি দিদারপাড়া গ্রামের নুরুল ইসলামের ছেলে লালন মণ্ডলের (৪৫) বিরুদ্ধে ২০০৯ সালে জুয়া আইনে মামলা দায়ের করা হয়।
 
