
এবারের বাংলা একাডেমি সাহিত্য পুরস্কার পাচ্ছেন ১১ জন সাহিত্যিক। আজ বৃহস্পতিবার বাংলা একাডেমি মিলনায়তনে এক সংবাদ সম্মেলনে পুরস্কারপ্রাপ্ত ব্যক্তিদের নাম ঘোষণা করেন প্রতিষ্ঠানটির মহাপরিচালক শামসুজ্জামান খান।
পুরস্কারপ্রাপ্ত ব্যক্তিরা হলেন কবিতায় আলতাফ হোসেন, কথাসাহিত্যে শাহীন আকতার, প্রবন্ধে যৌথভাবে আবুল মোমেন ও ড. আতিউর রহমান, গবেষণায় মনিরুজ্জামান, অনুবাদে আব্দুস সেলিম, মুক্তিযুদ্ধভিত্তিক সাহিত্যে তাজুল মোহম্মদ, আত্মজীবনী, স্মৃতিকথা ও ভ্রমণকাহিনি ক্যাটাগরিতে ফারুক চৌধুরী, নাটকে মাসুম রেজা, বিজ্ঞান, প্রযুক্তি ও পরিবেশে শরীফ খান এবং শিশুসাহিত্যে সুজন বড়ুয়া।
প্রতি বিভাগে পুরস্কারের মূল্যমান এক লাখ টাকা। অমর একুশে গ্রন্থমেলার উদ্বোধনী অনুষ্ঠানে প্রধানমন্ত্রী শেখ হাসিনা পুরস্কারপ্রাপ্তদের হাতে পুরস্কারের টাকা ও সম্মাননা ক্রেস্ট তুলে দেবেন। ইউএনবি
