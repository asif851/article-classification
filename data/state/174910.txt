
একাত্তরের মানবতাবিরোধী অপরাধে জামায়াতের সহকারী সেক্রেটারি জেনারেল আবদুল কাদের মোল্লার ফাঁসি কার্যকর হওয়ায় উল্লাস ও আনন্দ মিছিল করছে শাহবাগের গণজাগরণ মঞ্চ।
পুরো এলাকায় এখন আনন্দ বিরাজ করছে। মিছিলের স্লোগান, ‘এই মাত্র খবর এল কাদের মোল্লার ফাঁসি হলো। জয় বাংলা। আমার সোনার বাংলায়, রাজাকারের ঠাঁই নাই।’
কাদের মোল্লার ফাঁসি কার্যকরের প্রতিক্রিয়ায় গণজাগরণ মঞ্চের মুখপাত্র ইমরান এইচ সরকার বলেছেন, ‘শুধু কাদের মোল্লা নয়, আরও যারা মুক্তিযুদ্ধের বিরোধিতা করেছে তাদেরও চূড়ান্ত রায় কার্যকর করতে হবে। মুক্তিযুদ্ধের বিরোধিতাকারীরা যেন ভবিষ্যতে বাংলাদেশের মাটিতে ঔদ্ধত্য প্রকাশ ও জাতীয় পতাকা নিয়ে ঘুরবে তা আমরা দেখতে চাই না।’ তিনি বলেন, ‘শাহবাগে গণজাগরণ মঞ্চে যাঁরা এসেছিলেন, প্রয়োজনে তাঁরা সবাই জীবন দিতে এসেছেন।’
শেষ খবর পাওয়া পর্যন্ত শাহবাগে জনসমাগম বাড়ছে।

