
বাংলাদেশের আকাশে গতকাল রোববার সন্ধ্যায় পবিত্র মহররম মাসের চাঁদ দেখা গেছে। সে হিসাবে আজ সোমবার ১৪৩৮ হিজরি সনের মহররম মাস শুরু হচ্ছে এবং আগামী ১০ মহররম অর্থাৎ ১২ অক্টোবর পবিত্র আশুরা পালিত হবে। গতকাল সন্ধ্যায় ইসলামিক ফাউন্ডেশনের বায়তুল মোকাররম কার্যালয়ে জাতীয় চাঁদ দেখা কমিটির সভায় এ সিদ্ধান্ত হয়। ধর্মবিষয়ক মন্ত্রণালয়ের যুগ্ম সচিব মো. হাফিজ উদ্দিন এ সভায় সভাপতিত্ব করেন।
 
