
পবিত্র রমজান মাসের জন্য সরকারি ও আধা সরকারি অফিসের নতুন সময়সূচি ঘোষণা করা হয়েছে। রমজান মাসে অফিস শুরু হবে সকাল নয়টায়; শেষ হবে বেলা সাড়ে তিনটায়। এর মধ্যে জোহরের নামাজের জন্য বিরতি থাকবে বেলা সোয়া একটা থেকে দেড়টা পর্যন্ত। আগামী ১১ জুলাই রমজান মাস শুরু হবে।
আজ সোমবার মন্ত্রিসভার বৈঠকে এই নতুন অফিস সময়সূচি ঠিক করা হয়। মন্ত্রিপরিষদের সচিব মোহম্মদ মোশাররাফ হোসাইন ভূইঞা সাংবাদিকদের এসব কথা জানান।
