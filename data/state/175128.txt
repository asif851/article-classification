
রাজধানীর সায়েন্স ল্যাবরেটরির সামনের সড়কে গতকাল সোমবার দুপুরে একটি মাইক্রোবাসে আগ্নিকাণ্ডের ঘটনা ঘটেছে। তবে এতে কেউ হতাহত হয়নি।ফায়ার সার্ভিসের নিয়ন্ত্রণকক্ষের কর্মকর্তা নাজমা আক্তার প্রথম আলোকে বলেন, বেলা একটার দিকে সায়েন্স ল্যাবরেটরির সামনেরসড়কে থাকা মাইক্রোবাসটিতে আগুন ধরে যায়। এতে আশপাশে আতঙ্ক ছড়িয়ে পড়ে। পরে খবর পেয়ে কাঁটাবন থেকে একটিইউনিট গিয়ে বেলা দেড়টার দিকে আগুন নিভিয়ে ফেলে। ধারণা করা হচ্ছে, যান্ত্রিক ত্রুটির কারণে এ ঘটনা ঘটে। এ ঘটনায় কেউ হতাহত হয়নি। প্রায় দুই লাখ টাকার ক্ষতি হয়েছে।
