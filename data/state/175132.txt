
রাজধানীর কারওয়ান বাজারে বেসরকারি নর্দান বিশ্ববিদ্যালয়ে গতকাল শুক্রবার বহিরাগতদের হামলায় শিক্ষার্থীসহ অন্তত ১৫ জন আহত হয়েছেন। প্রত্যক্ষদর্শীরা জানিয়েছেন, ভবন নির্মাতাপ্রতিষ্ঠান এস্টেট ডেভেলপমেন্ট বাংলাদেশের (ইডিবি) পক্ষের লোকজন ১৪ ও ১৬ তলা দখল করে ব্যানার টাঙাতে গেলে নর্দান বিশ্ববিদ্যালয়ের শিক্ষার্থীরা বাধা দেন। প্রায় তিন ঘণ্টা ধরে হামলা ও সংঘর্ষ চলে।তেজগাঁও থানার ওসি মাজহারুল ইসলাম বলেন, ভবনের দুটি তলার মালিকানা নিয়ে বিশ্ববিদ্যালয় কর্তৃপক্ষের সঙ্গে আবাসন নির্মাতাপ্রতিষ্ঠানের বিরোধের জেরে এ হামলা হয়ে থাকতে পারে।
