
বন্যায় ক্ষতিগ্রস্ত হাওর এলাকার মানুষকে বিনা মূল্যে চিকিৎসাসেবা দেওয়া হবে বলে জানিয়েছেন স্বাস্থ্যমন্ত্রী মোহাম্মদ নাসিম। তিনি বলেন, এ জন্য হাওরপারে ফ্রি মেডিকেল ক্যাম্প খোলা হবে। ফসলহারা মানুষের বিনা মূল্যে চিকিৎসা, ওষুধের ব্যবস্থা করবে সরকার।সুনামগঞ্জের দক্ষিণ সুনামগঞ্জ উপজেলার পাগলা উচ্চবিদ্যালয় মাঠে গতকাল বুধবার কৃষকদের মধ্যে ত্রাণ বিতরণকালে মোহাম্মদ নাসিম এ কথা বলেন। পরে দুপুরে সেখানে একটি মেডিকেল ক্যাম্পের উদ্বোধন করেন তিনি। মোহাম্মদ নাসিম বলেন, ‘আমরা খালেদা জিয়ার মতো ঢাকায় বসে বক্তৃতা-বিবৃতি দিই না। হাওরে মানুষের এই দুঃখ-দুর্দশায় তাঁদের পাশে এসে দাঁড়িয়েছি।’হাওর এলাকায় সিপিবি ও বাসদের প্রতিনিধি দলসুনামগঞ্জের ক্ষতিগ্রস্ত হাওর এলাকা পরিদর্শন করেছেন বাংলাদেশের কমিউনিস্ট পার্টি (সিপিবি) ও বাংলাদেশের সমাজতান্ত্রিক দলের (বাসদ) প্রতিনিধিরা। গতকাল শনির হাওর ও হালির হাওর পরিদর্শন করে ক্ষতিগ্রস্ত মানুষদের সঙ্গে কথা বলেন তাঁরা।
