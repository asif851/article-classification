
কক্সবাজারের চকরিয়া পৌর শহরের সোসাইটি এলাকায় আকতার হোসেনের কীটনাশকের দোকানে গত বৃহস্পতিবার রাতে অভিযান পরিচালনা করেন ভ্রাম্যমাণ আদালত। এ সময় বিপুল পরিমাণ ভেজাল কীটনাশক জব্দ করা হয়। ভ্রাম্যমাণ আদালতের নির্বাহী ম্যাজিস্ট্রেট ও চকরিয়া উপজেলা সহকারী কমিশনার (ভূমি) মো. মাঈন উদ্দিন বলেন, ভেজাল কীটনাশক জব্দ করার পর অপরাধ স্বীকার করায় দোকানিকে ৩০ হাজার টাকা জরিমানা করা হয়েছে।
