
দুর্যোগ ব্যবস্থাপনা ও ত্রাণসচিব মেছবাহ উল আলমকে প্রাথমিক ও গণশিক্ষাসচিব হিসেবে বদলি করা হয়েছে। তাঁর স্থলাভিষিক্ত করা হয়েছে স্থানীয় সরকার বিভাগের অতিরিক্ত সচিব মো. শাহ কামালকে। তাঁকে পদোন্নতি দিয়ে ভারপ্রাপ্ত সচিব করা হয়েছে। জনপ্রশাসন মন্ত্রণালয় গতকাল সোমবার এ বিষয়ে প্রজ্ঞাপন জারি করেছে। প্রাথমিক ও গণশিক্ষাসচিব কাজী আখতার হোসেন ১৪ মার্চ অবসরোত্তর ছুটিতে যাওয়ায় পদটি শূন্য হয়। জনপ্রশাসন মন্ত্রণালয়ের অপর আদেশে জীবন বীমা করপোরেশনের ব্যবস্থাপনা পরিচালক পরিক্ষিৎ দত্ত চৌধুরীকে ভারপ্রাপ্ত সচিব হিসেবে পদোন্নতি দিয়ে বেসরকারীকরণ কমিশনের ভারপ্রাপ্ত সদস্য নিয়োগ দেওয়া হয়েছে। 
