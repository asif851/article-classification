
বাসাবাড়িতে ওয়াসার পানির সরবরাহ কম বা আদৌ না থাকায় ওয়াসার পাম্প হাউস ও মসজিদ-মন্দিরের মতো ধর্মীয় স্থানে ভিড় করছেন রাজধানীর বহু মানুষ৷ গভীর রাতেও পানির জন্য ছোটাছুটি চলছে৷ সরবরাহ করা পানিতে দুর্গন্ধ নাগরিকদের ভোগান্তির আরেকটি কারণ৷ ঢাকা ওয়াসা বলছে, গরম বেড়ে যাওয়া এবং কয়েকটি পাম্প বিকল হয়ে পড়ায় পানির ‘কিছুটা সংকট’ চলছে৷ আর পানিতে দুর্গন্ধ হচ্ছে শীতলক্ষ্যা নদীর পানিতে শেওলার সৃষ্টি হওয়া এবং কয়েকটি এলাকায় স্থানীয়ভাবে পাইপলাইন ফেটে ময়লা পানি ঢুকে পড়ায়৷ বৃহস্পতিবার সন্ধ্যায় বাসাবো বৌদ্ধমন্দিরে গিয়ে দেখা যায়, নিজস্ব গভীর নলকূপের পানি সংগ্রহের স্থানটিতে অনেক মানুষের ভিড়৷ সেখানে টাঙানো সাইনবোর্ডে লেখা রয়েছে, সকাল সাতটা, দুপুর একটা এবং রাত আটটায় পানি নেওয়া যাবে৷ প্রতি বেলায় এক ঘণ্টা করে৷ তবে কর্তব্যরত একজন ভিক্ষু জানান, এখন মানুষের ভিড়ে সময়সূচি রক্ষা করা যাচ্ছে না৷ রাত ১১টায়ও ভিড় হয়৷ কেউ কেউ রিকশা-ভ্যানে করেও বেশি করে পানি নিয়ে যান৷ দুটি কল থেকে পাইপের সাহায্যে সবার পাত্রে পানি ভরে দেওয়া হয়৷বৌদ্ধমন্দিরের কল থেকে পানি সংগ্রহ করতে এসেছিলেন আহম্মদবাগের গৃহিণী আনোয়ারা বেগম৷ তিনি জানালেন, বাসার কলে মাঝেমধ্যে পানিই আসছে না৷ এলেও দুর্গন্ধে ভরা৷ পানি নিতে এসে রিকশাভাড়া বাবদ চলে যাচ্ছে অনেক টাকা৷ ওয়াসাকে মাসিক বিলও দিতে হবে৷ আনোয়ারার মতো হাজার খানেক মানুষ প্রতিদিন বৌদ্ধমন্দির থেকে পানি সংগ্রহ করছেন৷ বাসাবো, কদমতলা ছাড়াও নন্দীপাড়া এমনকি ত্রিমোহনী এলাকার মানুষও আসছেন৷ সবুজবাগের রাজারবাগ বরদেশ্বরী কালীমন্দিরের কল থেকেও পানি সংগ্রহ করছেন চারপাশের অনেক মানুষ৷রাজধানীর এই পূর্বাঞ্চলে বিভিন্ন স্থানে ওয়াসার পানি পান করে ঘরে ঘরে ডায়রিয়া হচ্ছে বলেও অভিযোগ করেছেন অনেক ভুক্তভোগী৷ বৌদ্ধমন্দির থেকে
