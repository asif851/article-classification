
পটিয়া সমাজ কল্যাণ উন্নয়ন পরিষদের তৃতীয় বর্ষপূতি অনুষ্ঠান ১৬ নভেম্বর পৌরসভার বৈলতলী সড়কে সংগঠনের কার্যালয়-সংলগ্ন মাঠে অনুষ্ঠিত হয়। এ উপলক্ষে আয়োজিত আলোচনা সভায় সভাপতিত্ব করেন সংগঠনের সভাপতি মোহাম্মদ শাহ আলম।প্রধান অতিথি ছিলেন পটিয়া পৌরসভার মেয়র হারুনুর রশিদ। বিশেষ অতিথি ছিলেন প্রথম আলোর পটিয়া প্রতিনিধি আবদুর রাজ্জাক, পটিয়ার বাহুলী জালাল-মাবিয়া ট্রাস্টের চেয়ারম্যান কামাল উদ্দিন বেলাল, উপজেলা ছাত্রলীগের সাবেক সভাপতি মোহাম্মদ শাহ আলম ও যুবনেতা দেবশ্রীচক্রবর্তী। বক্তব্য দেন সাধারণ সম্পাদক কাদের আলী, সংগঠনের সাংগঠনিক সম্পাদক মোহাম্মদ কাইয়ুম প্রমুখ।প্রধান অতিথি বলেন, সঠিক নেতৃত্বের মাধ্যমে যুবসমাজই পারে দেশ ও সমাজকে এগিয়ে নিতে। এলাকার যেকোনো বিপথগামী ছেলেমেয়েদের সঠিক পথে নিয়ে যাওয়ার জন্য সামাজিক সংগঠনের সদস্যদের দায়িত্ব পালন করতে হবে। বর্ষপূর্তি উপলক্ষে অতিথিসহ সংগঠনের সদস্যরা কেক কাটেন। এ ছাড়া ছিল সাংস্কৃতিক অনুষ্ঠান। —পটিয়া প্রতিনিধি
