
রাজবাড়ীর বালিয়াকান্দি উপজেলায় নানাবাড়ি বেড়াতে এসে ইজিবাইকচাপায় এক শিশু নিহত হয়েছে। আজ মঙ্গলবার উপজেলার জামালপুর ইউনিয়নের নটাপাড়া গ্রামে এ দুর্ঘটনা ঘটে।
নিহত শিশুটির নাম শামীম (১০)। সে ফরিদপুর জেলার মধুখালী উপজেলার নওপাড়া গ্রামের আসাদুজ্জামানের ছেলে।
প্রত্যক্ষদর্শী ও এলাকাবাসী জানান, শামীম উপজেলার জামালপুর ইউনিয়নের নটাপাড়া গ্রামের নানা আজিমদ্দিনের বাড়িতে বেড়াতে আসে। আজ সকালে সে রাস্তার পাশে দাঁড়িয়ে ছিল। এ সময় দ্রুতগতির একটি ইজিবাইক তাকে চাপা দেয়। পরে ফরিদপুর মেডিকেল কলেজ হাসপাতালে চিকিৎসাধীন অবস্থায় তার মৃত্যু হয়।বালিয়াকান্দি থানার ভারপ্রাপ্ত কর্মকর্তা (ওসি) হাসিনা বেগম বলেন, ইজিবাইক ও এর চালককে আটকের চেষ্টা চলছে।
