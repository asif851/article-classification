
রাজধানীর মগবাজারে রেলক্রসিং এলাকায় গতকাল বৃহস্পতিবার ভোরে রাজু (১৯) নামের এক তরুণ খুন হয়েছেন। পুলিশ বলছে, রাজু মাদকসেবী। নাজমুল নামের আরেক মাদকসেবীর ছুরিকাঘাতে তিনি খুন হয়েছেন। রমনা থানার ওসি মশিউর রহমান বলেন, রাজু ও নাজমুল প্রায় সমবয়সী। তাঁরা ভাঙারি কুড়ান এবং মগবাজার রেলক্রসিং এলাকায় থাকেন। ভোরে ভাঙারি কুড়াতে গিয়ে তাঁদের মধ্যে ঝগড়ার একপর্যায়ে নাজমুল ছুরি দিয়ে রাজুকে আঘাত করেন। এতে ঘটনাস্থলেই রাজু মারা যান। খবর পেয়ে পুলিশ লাশ উদ্ধার করে ময়নাতদন্তের জন্য ঢাকা মেডিকেল কলেজ হাসপাতালের মর্গে পাঠায়। নাজমুলকে গ্রেপ্তার করা হয়েছে। নিজস্ব প্রতিবেদক|
