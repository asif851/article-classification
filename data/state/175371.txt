
কিশোরগঞ্জের শোলাকিয়ায় হামলার ঘটনায় আজ রোববার মামলা হয়েছে। বিকেলে পাকুন্দিয়া থানার পরিদর্শক মো. শামসুদ্দিন বাদী হয়ে কিশোরগঞ্জ সদর মডেল থানায় মামলাটি করেন। সন্ত্রাসবিরোধী আইনে করা মামলায় আটক দুজনের নাম উল্লেখসহ অজ্ঞাত আরও কয়েকজনকে আসামি করা হয়েছে।
নাম উল্লেখ করা আসামিরা হলেন মো. শরিফুল ইসলাম ওরফে সফিউল ইসলাম ওরফে সাইফুল ইসলাম ও জাহিদুল হক ওরফে তামিম।
মামলাটি তদন্ত করছেন কিশোরগঞ্জ সদর মডেল থানার ভারপ্রাপ্ত কর্মকর্তা (ওসি-তদন্ত) মো. মোরশেদ জামান।
ঈদের দিন বৃহস্পতিবার সকাল সাড়ে নয়টার দিকে শোলাকিয়ায় দেশের সবচেয়ে বড় ঈদ জামাতের মাঠের কাছে বিস্ফোরণ ও গুলির ঘটনা ঘটে। এতে দুই পুলিশসহ চারজন নিহত হয়। এ ঘটনায় দুজনকে আটক করা হয়।
আরও পড়তে ক্লিক করুনশোলাকিয়া মাঠের কাছে বিস্ফোরণে দুই পুলিশসহ নিহত ৪
