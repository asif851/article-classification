

মানবতাবিরোধী অপরাধী বিএনপির স্থায়ী কমিটির সদস্য সালাউদ্দিন কাদের চৌধুরী ও জামায়াতে ইসলামী সেক্রেটারি জেনারেল আলী আহসান মোহাম্মদ মুজাহিদের ফাঁসির রায় কার্যকর করা সময়ের ব্যাপারে বলে উল্লেখ করেছেন অ্যাটর্নি জেনারেল মাহবুবে আলম। 
এই দুই অপরাধীর রায় পুনর্বিবেচনার আবেদন আপিল বিভাগ আজ খারিজ করে দেওয়ার পর সংবাদ সম্মেলনে রাষ্ট্রের প্রধান আইন কর্মকর্তা এ কথা বলেন। মাহবুবে আলম বলেন, যেহেতু আবেদন খারিজ হয়ে গেছে তাই সংক্ষিপ্ত আবেদন খুব শিগগিরই পাওয়া যাবে। এরপর দুই আসামিকে রায় জানানো হবে। তাঁরা রাষ্ট্রপতির কাছে প্রাণভিক্ষার আবেদন করতে পারবেন। তাঁরা তা না চাইলে বা রাষ্ট্রপতি ক্ষমা না করলে ফাঁসি কার্যকর করা হবে। এদিকে রায়ের প্রতিক্রিয়ায় আন্তর্জাতিক অপরাধ ট্রাইব্যুনালের প্রধান কৌশলী গোলাম আরিফ টিপু বলেছেন, তাঁরা সন্তুষ্ট। এর ফলে তাদের কষ্ট সার্থক হয়েছে।
