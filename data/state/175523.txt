
বিশিষ্ট সমাজকর্মী ও শিল্পপতি তসরিফা আহমেদ (৮৩) গতকাল বৃহস্পতিবার সকালে রাজধানীর একটি হাসপাতালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি ছয় ছেলে, দুই মেয়েসহ অনেক স্বজন ও গুণগ্রাহী রেখে গেছেন। গুলশান আজাদ মসজিদে বাদ মাগরিব জানাজা শেষে তাঁকে বনানী কবরস্থানে দাফন করা হয়েছে। আগামী রোববার আজাদ মসজিদে বাদ মাগরিব তাঁর কুলখানি অনুষ্ঠিত হবে। তিনি জায়ান্ট গ্রুপের একজন প্রতিষ্ঠাতা এবং নর্দান তসরিফা গ্রুপের চেয়ারপারসন ছিলেন। বিজ্ঞপ্তি।
