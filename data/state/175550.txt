
ব্যবসাজগতের নাড়িনক্ষত্র কি সবার জানা? কত্ত অজানা রয়ে গেছে এখনো। তাই বলে বসে থাকলে চলবে? অজানাকে জয় করে এগিয়ে যেতে হবে ভবিষ্যতের পথে। এই কথার প্রতিধ্বনি শোনা গেছে বিজ্ঞান ও প্রযুক্তি বিশ্ববিদ্যালয়, চট্টগ্রামে (ইউএসটিসি) অনুষ্ঠিত বিজনেস কুইজ প্রতিযোগিতায়।‘শ্রেষ্ঠত্ব অর্জনের জন্য দৌড়ের কোনো সীমারেখা নেই’ স্লোগানে ১৭ থেকে ২১ সেপ্টেম্বর পাঁচ দিনের এ কুইজ প্রতিযোগিতার আয়োজন করে ইউএসটিসির ব্যবসায় অনুষদের বিজনেস ক্লাব।প্রতিযোগিতায় ইউএসটিসি ব্যবসায় অনুষদের আটটি অর্ধবর্ষের ২৪টি দল অংশ নেয়। হাড্ডাহাড্ডি লড়াই শেষে অ্যাবলার্জ, ফ্ল্যাঞ্জ, ওয়ারিয়র ও গ্রিন ব্লিজার্ড নামের চারটি দল চূড়ান্তপর্বে প্রতিদ্বন্দ্বিতা করে। চূড়ান্তপর্বে তিন ধাপে অনুষ্ঠিত হয় প্রতিযোগিতা। এতে ফ্ল্যাঞ্জ চ্যাম্পিয়ন, ওয়ারিয়র প্রথম রানার আপ ও গ্রিন ব্লিজার্ড দ্বিতীয় রানার আপ হয়।
