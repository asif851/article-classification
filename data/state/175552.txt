
নীলফামারীর সৈয়দপুরে শুরু হয়েছে টি-টোয়েন্টি ক্রিকেট লীগ। সৈয়দপুর স্টেডিয়ামে গতকাল মঙ্গলবার সকালে লীগের উদ্বোধন করা হয়।প্রত্যক্ষদর্শীরা জানান, উপজেলা ক্রীড়া সংস্থা আয়োজিত এই ক্রিকেট লীগের উদ্বোধনী অনুষ্ঠানে প্রধান অতিথি ছিলেন উপজেলা নির্বাহী কর্মকর্তা (ইউএনও) শফিকুল ইসলাম। এতে সভাপতিত্ব করেন ক্রীড়া সংস্থার সহসভাপতি জাওয়াদুল হক সরকার। বক্তব্য দেন ক্রিকেট লীগের আহ্বায়ক এস এম শামস চুন, রফিকুল ইসলাম প্রমুখ।পরে অনির্বাণ সংঘ ও সৈয়দপুর স্পোর্টস একাডেমির মধ্যে উদ্বোধনী খেলা অনুষ্ঠিত হয়। এ ক্রিকেট লীগে উপজেলার ২৪টি ক্লাব অংশ নিয়েছে।
