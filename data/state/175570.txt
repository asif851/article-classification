
অবরোধের মধ্যেই রাজশাহী বিভাগের সব জেলায় আজ বুধবার সকাল ছয়টা থেকে ৪৮ ঘণ্টার হরতাল ডেকেছে ছাত্রশিবির। চাঁপাইনবাবগঞ্জে শিবির নেতা নিহত হওয়ার প্রতিবাদে তারা এ হরতাল ডেকেছে। এ ছাড়া বিএনপির চেয়ারপারসন খালেদা জিয়ার বিরুদ্ধে মামলা ও নেতা-কর্মীদের গ্রেপ্তারের প্রতিবাদে বগুড়া জেলায় পৃথকভাবে একই সময়ের জন্য হরতাল ডেকেছে ২০-দলীয় জোট। আজ সকাল ছয়টা থেকে টানা ৩৬ ঘণ্টার হরতাল ডেকেছে কুমিল্লা দক্ষিণ জেলা বিএনপি। এ ছাড়া সিরাজগঞ্জে ২০-দলীয় জোট আজ সকাল থেকে টানা ৩৬ ঘণ্টার হরতাল ডেকেছে। সিলেট বিভাগে কাল বৃহস্পতিবার সকাল-সন্ধ্যা হরতাল ডেকেছে বিএনপি। প্রথম আলো ডেস্ক
