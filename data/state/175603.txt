
ফেনী বিজ্ঞান ক্লাবের (ফেবিকা) আয়োজনে ও প্রথম আলো ফেনী বন্ধুসভার সহযোগিতায় গতকাল ফেনী সরকারি কলেজে গণিত উৎসব অনুষ্ঠিত হয়েছে। সকালে কলেজ মিলনায়তনে উৎসবের উদ্বোধন করেন কলেজের অধ্যক্ষ মো. আবুল কালাম আজাদ।উদ্বোধনী অনুষ্ঠানে সভাপতিত্ব করেন ফেবিকার বিজ্ঞানবিষয়ক সম্পাদক ও ফেনী সরকারি কলেজের গণিত বিভাগের প্রধান মো. আফতাব উদ্দিন। অনুষ্ঠানে বিশেষ অতিথি ছিলেন ফেনীর স্থানীয় সরকার বিভাগের উপপরিচালক মোহাম্মদ শফিউল আরিফ। অন্যদের মধ্যে বক্তব্য দেন প্রথম আলোর ফেনী প্রতিনিধি আবু তাহের, ফেবিকার সাধারণ সম্পাদক কাজী মো. ইস্রাফিল, নোয়াখালী সরকারি কলেজের গণিত বিভাগের সহকারী অধ্যাপক মো. জহির উদ্দিন, ফুলগাজী মহিলা কলেজের ভারপ্রাপ্ত অধ্যক্ষ আশীষ কুমার লধ, প্রথম আলো ফেনী বন্ধুসভার সভাপতি হারুণ অর রশিদ। এ ছাড়া ফেনী সরকারি কলেজের গণিত বিভাগের প্রভাষক লিটনচন্দ্র পাল ও উদ্ভিদবিদ্যা বিভাগের প্রভাষক আহমেদ আলী এবং বন্ধুসভার সদস্যরা বিভিন্ন বিষয়ে সার্বিক সহযোগিতা করেন।
