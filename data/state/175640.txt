
এক্সিম ব্যাংক কৃষি বিশ্ববিদ্যালয় বাংলাদেশের ১১ জন দরিদ্র মেধাবী শিক্ষার্থীকে বৃত্তি দিয়েছে এক্সিম ব্যাংক কর্তৃপক্ষ। গতকাল শনিবার বিশ্ববিদ্যালয় মিলনায়তনে এক অনুষ্ঠানের মাধ্যমে শিক্ষার্থীদের হাতে এ বৃত্তি তুলে দেওয়া হয়। বিশ্ববিদ্যালয়ের উপাচার্য অধ্যাপক আবদুল মান্নান আকন্দের সভাপতিত্বে অনুষ্ঠানে প্রধান অতিথি হিসেবে সদর আসনের সাংসদ আবদুল ওদুদ, সম্মানিত অতিথি হিসেবে চাঁপাইনবাবগঞ্জ-২ আসনের সাংসদ গোলাম মোস্তফা বিশ্বাস, বিশেষ অতিথি হিসেবে ব্যাংকের রাজশাহী অঞ্চলের প্রধান শেখ বশিরুল ইসলাম, এক্সিম ব্যাংক ফাউন্ডেশনের প্রধান আবুল কাসেম মোহাম্মদ সফিউল্লাহ বক্তব্য দেন। 
