
চট্টগ্রামে নয় হাজার ইয়াবা বড়িসহ চার ব্যক্তিকে আটক করেছে পুলিশ। গতকাল শনিবার শাহ আমানত সেতু এলাকা থেকে তাঁদের গ্রেপ্তার করা হয়। আটক ব্যক্তিরা টেকনাফ থেকে শুঁটকিবাহী একটি পিকআপ ট্রাকে করে নগরে ইয়াবা নিয়ে আসছিলেন বলে পুলিশ জানিয়েছে। আটক ব্যক্তিরা হচ্ছেন সৈয়দ নূর ওরফে কালা, মো. ইসহাক, আবদুস শুকুর ও মনজুরুল ইসলাম। বাকলিয়া থানার ওসি মো. মহসীন বলেন, আটক ব্যক্তিদের বিরুদ্ধে মাদক আইনে মামলা করা হয়েছে। 
