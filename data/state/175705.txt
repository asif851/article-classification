
 
হজের টাকা জমা দেওয়ার সময় বাড়ানো হয়েছে। হজ পালনে সৌদি আরব যেতে ইচ্ছুক ব্যক্তিরা আগামী ১০ জুন পর্যন্ত এ টাকা জমা দিতে পারবেন। আজ বৃহস্পতিবার ধর্ম মন্ত্রণালয়ে আয়োজিত এক সভায় এ সিদ্ধান্ত নেওয়া হয়। এর আগে আজ ৩০ মে ছিল হজের টাকা জমা দেওয়ার শেষ তারিখ।
মন্ত্রণালয় সূত্রে জানা গেছে, হজ এজেন্সিস অ্যাসোসিয়েশন অব বাংলাদেশ কয়েক দিন ধরে সময় বাড়ানোর দাবি করে আসছিল। তাদের দাবির পরিপ্রেক্ষিতে এ সভা হয়। সভায় হজের টাকা জমা দেওয়ার সময় ১১ দিন বাড়ানো হয়।
এর আগে গত ২১ মার্চ হজ প্যাকেজ ঘোষণা করা হয়। এ বছর হজে যাচ্ছেন এক লাখ ২৭ হাজার ১৯৮ জন। তাঁদের মধ্যে ১০ হাজার ব্যক্তি যাচ্ছেন সরকারি ব্যবস্থাপনায়।
