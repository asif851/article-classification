
নানা জাতের ডাল, পেষা গম আর মুরগি, গরু কিংবা ছাগলের মাংস দিয়ে তৈরি হালিমের কদর সারা বছর থাকলেও রোজায় তা অনেক গুণ বাড়ে। বর্তমানে এটি ইফতারে অত্যাবশ্যকীয় উপাদান। দিন দিনই বাড়ছে হালিমের জনপ্রিয়তা। আর সে কারণে ক্রেতাদের নজর কাড়তে রেস্তোরাঁগুলো সচেষ্ট হালিমের স্বাদে বৈচিত্র্য আনতে। চট্টগ্রামের ফ্লেভার্স এবং হান্ডির তৈরি হালিম নিয়ে আজকের আয়োজন।  ফ্লেভার্স: দ্বিতীয়বারের মতো এ বছরও ইফতারির পসরা বসিয়েছে মিষ্টি ও বেকারি পণ্যের দোকান ফ্লেভার্স। নগরের জিইসি মোড়, চেরাগী পাহাড়, খুলশী, চান্দগাঁও, কোতোয়ালি, হালিশহর, প্রবর্তক মোড় ও দেওয়ান বাজারে অবস্থিত ফ্লেভার্সের আটটি শাখায়ই রয়েছে প্রায় ৫১ পদের ইফতারির পসরা। এখানকার চিকেন ও মাটন হালিমের চাহিদা সবচেয়ে বেশি বলে জানালেন ফ্লেভার্সের ব্যবস্থাপনা পরিচালক আলাউদ্দিন আল হাশেম। সেরা রাঁধুনী দিয়ে গুণগত মান এবং স্বাদ ঠিক রেখে হালিম তৈরি করায় ক্রেতারা নিয়মিত এর দিকে বেশি ঝুঁকছেন বলে জানালেন তিনি। এখানে প্রতি কেজি মাটন ও চিকেন দুই পদের হালিমই বিক্রি হচ্ছে ৪২০ টাকায়। হালিমের পাশাপাশি ফ্লেভার্সের মিষ্টি পদগুলোর মধ্যে ব্রেড বাটার পুডিং নামের পদটি বেশ ভালো বলে জানালেন ইফতারি কিনতে আসা মির্জা মোহাম্মদ জসিম। প্রতি পিস ব্রেড বাটার পুডিংয়ের মূল্য ২০০ টাকা। তবে ফ্লেভার্সের জিইসি শাখায় রমজানের প্রথম দিনে ক্রেতারা লাইন দিয়েছেন গরম গরম হাজারি জিলাপি কেনার জন্য। প্রতি কেজি হাজারি জিলাপির দাম পড়বে ২৬০ টাকা। এ ছাড়া ফ্লেভার্সের ইফতারি আয়োজনে রয়েছে বিভিন্ন পদের কাবাব। এর মধ্যে টেংরি কাবাব প্রতি পিস ৫৫ টাকা, মুটি কাবাব প্রতি পিস ৩০ টাকা, ফিশ কাবাব প্রতি পিস ৩৫ টাকা, নার্গিস কাবাব প্রতি পিস ২৫ টাকা, জালি কাবাব প্রতি পিস ৩০ টাকা, শামি কাবাব প্রতি পিস ৩০ টাকা, বটি কাবাব (চিকেন ও বিফ) প্রতি পিস ৬০ টাকায় বিক্রি হচ্ছে। ঝাল পদের পাশাপাশি এখানকার ইফতারের মিষ্টি পদগুলোর চাহিদাও রয়েছে ক্রেতাদের কাছে। এখান থেকে মিষ্টি পদগুলোর মধ্যে ক্রেতারা বেিশ কিনছেন ফিরনি ও কাশ্মীরি শরবত। ফ্লেভার্সের ইফতার আয়োজনে রয়েছে তিন ধরনের বিশেষ ইফতার বক্সের সুবিধাও। নার্গিস কাবাব, চিকেন শর্মা ও চিকেন উইংসসহ ৬ পদের ইফতার বক্স-১–এর দাম পড়বে ১৭০ টাকা। স্পেশাল ড্রাম স্টিক, শামি কাবাব ও বটি কাবাবসহ সাত পদের ইফতার বক্স-২ কিনতে হবে ২৪০ টাকা দিয়ে। ৩১০ টাকায় মিলবে ইফতার বক্স-৩। এতে রয়েছে ইরানি কাবাব, চিকেন সমুচা ও পনির সমুচাসহ ৯ পদের ইফতার।  হান্ডি: চারপাশে ক্রেতার ভিড়। একের পর এক হালিম–ভর্তি বক্স ক্রেতাদের হাতে তুলে দিচ্ছেন বিক্রেতা। যেন দম ফেলার ফুরসতটুকুও নেই তাঁর। প্রথম রমজানে তাই ইফতার শুরু হওয়ার প্রায় বিশ মিনিট আগেই শেষ হালিম–ভর্তি পুরো ডেকচি। এমন চিত্র নগরের জিইসি এলাকার হান্ডি রেস্তোরাঁ ইফতার বাজারের। এখানে প্রতিদিনই হালিম কিনতে ঢল নামে ইফতার কিনতে আসা ক্রেতাদের। এ রেস্তোরাঁয় প্রতি কেজি মাটন ও চিকেন হালিম বিক্রি হচ্ছে ৪৫০ টাকায়। বিফ হালিম কিনতে ক্রেতাদের প্রতি কেজিতে গুনতে হবে ৪৩০ টাকা। হালিম ছাড়াও এ রেস্তোরাঁয় ইফতারি বাজারে পাওয়া যাচ্ছে মাটন নেহাির, মাটন ও িবফ চাপ, হায়দ্রাবাদি বিরিয়ানি, দই বড়া, জালি কাবাব, শিক কাবাব, তন্দুরি চিকেনসহ মোট চল্লিশ পদের খাবার। এর মধ্যে মাটন নেহাির ও হায়দ্রাবািদ বিরিয়ানি বেিশ কিনতে দেখা গেল ক্রেতাদের। প্রতি দুই পিস মাটন নেহাির মিলছে ৩০০ টাকা ও ফুল প্লেট হায়দ্রাবািদ বিরিয়ানি পাওয়া যাচ্ছে ৩৩০ টাকায়। হান্ডিতে রয়েছে সেট ইফতার মেন্যুর সুবিধাও। জালি কাবাব, মাটন হালিম, ফ্রায়েড চিকেনসহ ১৫ পদের সেট মেন্যু–এ কিনতে খরচ পড়বে ৪৫০ টাকা। ৫৫০ টাকায় পাওয়া যাবে হায়দ্রাবাদি বিরিয়ানি, মাটন হালিমসহ ১৪ পদের সেট মেন্যু-বি।
