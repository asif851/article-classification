
ব্রাহ্মণবাড়িয়া আশুগঞ্জ বিদ্যুৎকেন্দ্রের ব্যবস্থাপনা পরিচালকসহ (এমডি) চার প্রকৌশলীকে শারীরিকভাবে লাঞ্ছিত করার ঘটনায় অভিযুক্ত কর্মচারী (এমপ্লয়িজ) ইউনিয়নের পাঁচ শ্রমিক নেতাকে স্থায়ীভাবে বরখাস্ত করা হয়েছে।গত সোমবার বিকেলে বিদ্যুৎকেন্দ্রের ব্যবস্থাপক (মানবসম্পদ) এনামুল হক স্বাক্ষরিত এক আদেশে তাঁদের বরখাস্ত করা হয়। কেন্দ্রের এমডি নুরুল আলম গতকাল মঙ্গলবার প্রথম আলোকে এ তথ্যের সত্যতা নিশ্চিত করেন।বরখাস্ত হওয়া ব্যক্তিরা হলেন বিদ্যুৎকেন্দ্রের কর্মচারী ইউনিয়নের সভাপতি ও কেন্দ্রের মেকানিক মোজাম্মেল হক, সংগঠনটির সাংগঠনিক সম্পাদক নজরুল ইসলাম, ক্রেন অপারেটর ও সংগঠনের যুগ্ম সাধারণ সম্পাদক মহরম আলী, সাংগঠনিক সম্পাদক নজরুল ইসলাম, প্রচার সম্পাদক দিবাস বিশ্বাস ও সদস্য অমরেশ জোয়ার্দার।বিদ্যুৎকেন্দ্রের মানবসম্পদ বিভাগ সূত্রে জানা গেছে, কেন্দ্রটির এমডি নুরুল আলম গত বছর ২৩ নভেম্বর সকালে তাঁর নিজ দপ্তরে কেন্দ্রের প্রধান প্রকৌশলী অচিন্ত কুমার সরকার, তত্ত্বাবধায়ক প্রকৌশলী এ কে এম ইয়াকুব, নির্বাহী প্রকৌশলী আনোয়ার হোসেন এবং মো. রোকন মিয়ার সঙ্গে আলোচনা করছিলেন।ওই সময় মোজাম্মেল হক, নজরুল ইসলাম, মহরম আলীসহ কয়েকজন এমডির কক্ষে গিয়ে এমডিসহ চার প্রকৌশলীকে লাঞ্ছিত করেন।বিদ্যুৎকেন্দ্রের এমডি নুরুল আলম জানান, বিদ্যুৎকেন্দ্রের চাকরি আইন অনুয়ায়ী তাঁদের অপসারণ করা হয়েছে।
