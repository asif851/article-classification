
ইউনিয়ন পরিষদ (ইউপি) নির্বাচনে মুন্সিগঞ্জের সিরাজদিখান উপজেলার ১০ ইউনিয়নের ৯৪টি কেন্দ্রের মধ্যে ৪৭টি কেন্দ্র অধিক ঝুঁকিপূর্ণ হিসেবে চিহ্নিত করা হয়েছে। এর মধ্যে লতব্দী ইউনিয়নের সব কটি কেন্দ্র ঝুঁকিপূর্ণ হিসেবে চিহ্নিত করা হয়। আজ মঙ্গলবার প্রথম ধাপে সিরাজদিখানের ১০টি ইউপির নির্বাচন হবে।এ বিষয়ে জানতে চাইলে উপজেলা নির্বাচন কর্মকর্তা সৈয়দ আফজাল হোসেন গতকাল প্রথম আলোকে বলেন, নির্বাচনের সব প্রস্তুতি সম্পন্ন হয়েছে। উপজেলা নির্বাচন কার্যালয় থেকে ব্যালট বাক্সসহ প্রয়োজনীয় সরঞ্জাম কেন্দ্রে পাঠানো হয়েছে।নির্বাচন কার্যালয় সূত্রে জানা গেছে, উপজেলার ১০টি ইউপিতে চেয়ারম্যান পদে ৩৫ জন, সাধারণ সদস্যপদে ১৮৯ জন ও সংরক্ষিত মহিলা সদস্যপদে ৩৭ জন প্রতিদ্বন্দ্বিতা করছেন। ৯৪ কেন্দ্রে মোট ৩৭৩টি বুথ থাকবে।
