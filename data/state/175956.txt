
রাজধানীর চকবাজারে গতকাল বৃহস্পতিবার মুস্তাকিম হোসেন (৩৫) নামের এক ব্যক্তি ছিনতাইকারীদের কবলে পড়েন। ভোরে চকবাজারের রয়েল হোটেলের সামনে ছিনতাইকারীরা তাঁর ডান ঊরুতে ছুরিকাঘাত করে ২৭ হাজার টাকা ও একটি মুঠোফোন নিয়ে যায়। হাসপাতাল সূত্র জানায়, চকবাজারের ইমিটেশন ব্যবসায়ী মুস্তাকিম চাঁদপুরের কচুয়া থেকে বাসে সায়েদাবাদ নেমে রিকশায় করে লালবাগের রসুলবাগের বাসায় ফেরার পথে এ ঘটনার শিকার হন। রিকশাচালক তাঁকে হাসপাতালে নিয়ে যান। সেখানে তাঁকে চিকিৎসা দেওয়া হয়। চকবাজার থানার ওসি আজিজুল হক বলেন, ওই ব্যবসায়ী এ ঘটনায় মামলা না করে জিডি করেছেন। নিজস্ব প্রতিবেদক
