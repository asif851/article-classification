
বগুড়ার দুপচাঁচিয়ায় তালোড়া গাড়িবেলঘরিয়া গ্রামের এক মাংস বিক্রেতার বাড়ির গ্রিল কেটে ও ঘরের দরজা ভেঙে একটি মোটরসাইকেল ও বাইসাইকেল নিয়ে গেছে চোরেরা। গত শনিবার রাতে এ ঘটনা ঘটে। ভোররাতে সেকেন্দার আলী তাঁর ঘর থেকে বের হওয়ার পর দেখতে পান, বারান্দার গ্রিল কাটা এবং বসার ঘরের দরজা ভাঙা। বাইসাইকেল ও মোটরসাইকেল নেই। বিষয়টি তিনি দুপচাঁচিয়া থানার পুলিশকে জানিয়েছেন।  দুপচাঁচিয়া (বগুড়া) প্রতিনিধি
