
যুক্তরাজ্যে বাংলাদেশের নতুন হাইকমিশনার হিসেবে নিয়োগ পেয়েছেন ইসমাত জাহান। এ ছাড়া বেলজিয়াম ও শ্রীলঙ্কাও নতুন রাষ্ট্রদূত নিয়োগ করা হয়েছে।ইসমাত জাহান যুক্তরাজ্যের পরবর্তী হাইকমিশনার হিসেবে মো. আবদুল হান্নানের স্থলাভিষিক্ত হবেন। তিনি ১৯৮২ ব্যাচের পররাষ্ট্র ক্যাডারের কর্মকর্তা। বর্তমানে তিনি বেলজিয়ামে বাংলাদেশের রাষ্ট্রদূত হিসেবে কাজ করছেন। ইসমাত জাহান জাতিসংঘে বাংলাদেশের স্থায়ী প্রতিনিধি হিসেবেও কাজ করছেন। এ ছাড়া তিনি নেদারল্যান্ডসে বাংলাদেশের রাষ্ট্রদূত ছিলেন। ইসমাত ঢাকা বিশ্ববিদ্যালয় থেকে অর্থনীতিতে স্নাতকোত্তর করেছেন।এ ছাড়া আজ বেলজিয়াম ও শ্রীলঙ্কায় নতুন রাষ্ট্রদূত নিয়োগ দেওয়া হয়। রিয়াজ হামিদুল্লাহ পরবর্তী হাইকমিশনার হিসেবে শ্রীলঙ্কায় দায়িত্ব পালন করবেন। আর শাহাদাত হোসাইন বেলজিয়ামের রাষ্ট্রদূতের দায়িত্ব পালন করবেন।
