
রাঙামাটির কাপ্তাইয়ে গতকাল শনিবার চট্টগ্রাম নৌবাহিনী স্কুল ও কলেজের বনভোজনের বাস উল্টে ৩৩ জন ছাত্রী ও একজন শিক্ষিকা আহত হয়েছেন।আহত ব্যক্তিদের মধ্যে একজনকে চট্টগ্রামের সমিঞ্চলিত সামরিক হাসপাতাল, পাঁচজনকে চন্দ্রঘোনা খ্রিষ্টান মিশন হাসপাতাল ও ২৮ জনকে কাপ্তাই নৌবাহিনী হাসপাতালে ভর্তি করা হয়েছে।আহত চট্টগ্রাম সমিঞ্চলিত সামরিক হাসপাতালে ভর্তি প্রথম বর্ষের ছাত্রী ন্যান্সি এবং চন্দ্রঘোনা মিশন হাসপাতালে ভর্তি শিক্ষক বিচিত্রা সেন, ছাত্রী কামরুন্নাহার, তানিয়া, মুমু, উমেঞ্চ হালিমা ও লিজার নাম জানা গেছে।নৌবাহিনী স্কুল ও কলেজের শিক্ষক মো. ইকবাল জানান, তাঁদের প্রতিষ্ঠানের শিক্ষক ও ছাত্রছাত্রীদের বহনকারী ১২টি বাস বার্ষিক বনভোজনে চট্টগ্রাম থেকে কাপ্তাই আসছিল। সকাল সাড়ে ১০টা থেকে বেলা পৌনে ১১টার দিকে বাস কাপ্তাই ইউনিয়নের ব্যাঙছড়ি এলাকায় এসে পৌঁছালে ৪৮ জন ছাত্রী ও তিনজন শিক্ষক বহনকারী বাসটি ঢালু সড়কে নিয়ন্ত্রণ হারিয়ে উল্টে যায়। দুর্ঘটনাকবলিতবাসটি সড়কের মাঝখানে উল্টে যাওয়ায় কাপ্তাই-চট্টগ্রাম সড়কে প্রায় আড়াই ঘণ্টা যানবাহন চলাচল বন্ধ থাকে। খবর পেয়ে স্থানীয় সেনাবাহিনী, বিজিবি ও নৌবাহিনীর সদস্যরা দুর্ঘটনাস্থলে এসে উদ্ধার অভিযানে নামেন। একই সময় কাপ্তাই পানি বিদ্যুৎকেন্দ্রের ব্যবস্থাপক আবদুর রহমানের নেতৃত্বে শ্রমিকেরা কেন্দ্রের ক্রেন দিয়ে বাসটি সড়ক থেকে সরিয়ে নেন। একই সময় কাপ্তাই উপজেলা নির্বাহী কর্মকর্তা (ইউএনও) এস এম নজরুল ইসলাম দুর্ঘটনাস্থল পরিদর্শন করেন।কাপ্তাই থানার ভারপ্রাপ্ত কর্মকর্তা মো. বেলায়েত হোসেন ছাত্রছাত্রী ও শিক্ষকদের উদ্ধৃতি দিয়ে জানান, দুর্ঘটনার সময় বাসটি দ্রুতগতিতে চলছিল। ফলে ঢালু সড়কে চালক নিয়ন্ত্রণ হারিয়ে ফেলেন।
 
