
চট্টগ্রামের আনোয়ারায় পানিতে ডুবে এক শিশুর মৃত্যু হয়েছে। গতকাল উপজেলার বারখাইন ইউনিয়নের তৈলারদ্বীপ গ্রামে এ ঘটনা ঘটে। সূত্র জানায়, গতকাল শনিবার বেলা সাড়ে তিনটার সময় তৈলারদ্বীপ গ্রামের মো. ফারুকের ছেলে সাকিবুর রহমান (৬) পুকুরে ডুবে মারা যায়। খেলাধুলা করার সময় সাকিব পানিতে পড়ে যায়। পরে পুকুর থেকে তাকে তুলে আনোয়ারা স্বাস্থ্যকেন্দ্রে নিয়ে যাওয়া হলে কর্তব্যরত চিকিৎসক তাকে মৃত ঘোষণা করেন।আনোয়ারা স্বাস্থ্যকেন্দ্রের কর্তব্যরত চিকিৎসক ডা. সাগর বড়ুয়া বলেন, শিশুটি স্বাস্থ্যকেন্দ্রে আনার আগেই মারা গেছে। অতিরিক্ত পানি পেটে প্রবেশ করায় এমনটি হয়েছে।
