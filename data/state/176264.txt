
শুধু আইন করে পরিবেশ রক্ষা করা যাবে না৷ ব্যক্তির নিজস্ব উদ্যোগে পরিবেশ সংরক্ষণ করতে হবে৷ এ ক্ষেত্রে ব্যক্তির করণীয় বা দায়িত্ব সম্পর্কে সচেতন হতে হবে৷গতকাল শনিবার বিকেলে পরিবেশ দিবস-২০১৪ উপলক্ষে আয়োজিত মুক্ত আলোচনায় অংশগ্রহণকারীরা এ কথা বলেন৷ ‘পরিবেশ ও নিরাপদ জীবন: আমাদের ভাবনা’ শীর্ষক আলোচনায় অংশ নেয় পরিবেশবাদী বিভিন্ন সংগঠন৷ রাজধানীর বন ভবনের হৈমন্তী সম্মেলনকক্ষে পরিবেশ মন্ত্রণালয় ও নিরাপদ ডেভেলপমেন্ট ফাউন্ডেশন এই অনুষ্ঠানের আয়োজন করে৷অনুষ্ঠানের প্রধান অতিথি রাজধানী উন্নয়ন কর্তৃপক্ষের (রাজউক) চেয়ারম্যান জি এম জয়নাল আবেদিন ভূঁইয়া বলেন, পরিবেশগত দিক থেকে বাংলাদেশ পৃথিবীর সবচেয়ে ঝুঁকিপূর্ণ দেশ৷ নিজেদের বাঁচাতে হলে প্রয়োজন সম্মিলিত উদ্যোগ৷ অনুষ্ঠানে সভাপতিত্ব করেন দি স্ট্রাকচারাল ইঞ্জিনিয়ার্স লিমিটেডের ব্যবস্থাপনা পরিচালক মো. আবদুল আউয়াল৷অনুষ্ঠানে সমবায় অধিদপ্তরের মহাপরিচালক হুমায়ুন খালিদ, পরিবেশ অধিদপ্তরের যুগ্ম সচিব সুলতান আহমেদ, বাপার যুগ্ম সাধারণ সম্পাদক ইকবাল হাবিব প্রমুখ বক্তব্য দেন৷
