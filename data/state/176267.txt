
সিরাজগঞ্জের রায়গঞ্জ উপজেলার চান্দাইকোনা আদর্শ বণিক সমবায় সমিতির উপদেষ্টা ও রায়গঞ্জ পৌরসভার প্যানেল মেয়র (৯ নম্বর ওয়ার্ড কাউন্সিলর) সিরাজুল হক সরকারের মৃত্যুতে শোক ও স্মরণসভা অনুষ্ঠিত হয়। গতকাল বুধবার সকালে চান্দাইকোনায় সমিতির কার্যালয়ে আয়োজিত এ সভায় সভাপতিত্ব করেন সমিতির সভাপতি আবদুল হালিম খান। অন্যান্যের মধ্যে বক্তব্য দেন রায়গঞ্জ উপজেলা পরিষদের সাবেক ভাইস চেয়ারম্যান আমিনুল ইসলাম, সমিতির সহসভাপতি জাকির হোসেন, পরিচালক আবদুল হান্নান শেখ, মুরারী মহন্ত প্রমুখ। 
