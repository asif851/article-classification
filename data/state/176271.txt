
রাজধানীর শাহজাহানপুরের একটি বাসায় দুর্বৃত্তদের ধারালো অস্ত্রের আঘাতে তিনজন আহত হয়েছেন। আজ সোমবার ভোররাতে এই ঘটনা ঘটে।
আহত ব্যক্তিরা হলেন—নাহিদ (৩০), রোজি (২৭) ও পলি (২৫)। তাঁরা একই পরিবারের সদস্য। তাঁদের ঢাকা মেডিকেল কলেজ হাসপাতালে ভর্তি করা হয়েছে।
হাসপাতাল সূত্র জানায়, ওই তিনজনকে সকাল সোয়া সাতটার সময় হাসপাতালের জরুরি বিভাগে আনা হয়।
আহত তিনজন ও তাঁদের প্রতিবেশী পরিচয় দেওয়া সালাম নামের এক ব্যক্তির ভাষ্য, তিন-চারজন দুর্বৃত্ত গ্রিল কেটে ঘরে ঢোকে। দুর্বৃত্তদের দেখে ফেলায় তারা ধারালো অস্ত্র দিয়ে হামলা চালায়। পরে দুর্বৃত্তরা পালিয়ে যায়।
