
রাজধানীর যাত্রাবাড়ীতে একটি অ্যাম্বুলেন্সের ভেতর থেকে এক হাজার বোতল ফেনসিডিল জব্দ করেছে পুলিশের অপরাধ তদন্ত বিভাগ (সিআইডি)। অ্যাম্বুলেন্সের ভেতর অন্তঃসত্ত্বা হওয়ার ভান করে একজন নারী যাচ্ছিলেন।
ওই নারীসহ ঘটনাস্থল থেকে তিনজনকে আটক করা হয়েছে। আজ শুক্রবার সিআইডির পক্ষ থেকে পাঠানো মুঠোফোনের খুদেবার্তায় এ তথ্য জানানো হয়। পরে মালিবাগে সিআইডির সদর দপ্তরে সংবাদ সম্মেলনে এ ব্যাপারে বিস্তারিত জানানোর কথা।
