
বেতন বৃদ্ধিসহ ১১ দফা দাবিতে আজ রোববার সকাল থেকে রাজশাহী সিটি করপোরেশন কার্যালয়ের প্রধান ফটক বন্ধ করে আন্দোলন করছেন দৈনিক মজুরিভিত্তিক কর্মচারীরা। ফটকে ব্যানার টানিয়ে স্লোগান দিচ্ছেন তাঁরা।
প্রধান ফটক বন্ধ করে রাখায় পকেট গেট দিয়ে কর্মকর্তা-কর্মচারীরা ভেতরে ঢুকছেন। ভেতরে কোনো গাড়ি ঢুকতে পারছে না।
বিশৃঙ্খলা পরিস্থিতির আশঙ্কায় পুলিশ মোতায়েন করেছে কর্তৃপক্ষ। দুপুর সাড়ে ১২টা পর্যন্ত রাজশাহী সিটি করপোরেশনের মেয়র কার্যালয়ে যাননি।
