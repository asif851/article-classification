
‘নেশা নয়, স্বাস্থ্যই হোক জীবনের নতুন প্রত্যাশা’—এই প্রত্যয় নিয়ে আজ ২৬ জুন বাংলাদেশসহ সারা বিশ্বে পালিত হবে মাদকদ্রব্যের অপব্যবহার ও অবৈধ পাচারবিরোধী আন্তর্জাতিক দিবস।
দিবসটি উপলক্ষে পৃথক বাণী দিয়েছেন রাষ্ট্রপতি মো. আবদুল হামিদ ও প্রধানমন্ত্রী শেখ হাসিনা। রাষ্ট্রপতি তাঁর বাণীতে বলেন, ‘ভৌগোলিক অবস্থানগত কারণে মাদক ব্যবসায়ীরা বাংলাদেশকে ট্রানজিট রুট হিসেবে ব্যবহার করছে বলে অভিযোগ রয়েছে। তাদের বিরুদ্ধে আমাদের সর্বাত্মক প্রতিরোধ গড়ে তুলতে হবে।’
প্রধানমন্ত্রী তাঁর বাণীতে মাদক সমস্যা নিরসনে সরকারের পাশাপাশি বেসরকারি সংগঠন, শিক্ষক, মসজিদের ইমাম, পিতা-মাতা-অভিভাবকসহ সমাজের সব শ্রেণী-পেশার মানুষকে এগিয়ে আসার আহ্বান জানান।
দিবসটি উপলক্ষে মাদকদ্রব্য নিয়ন্ত্রণ অধিদপ্তর, প্রথম আলো ট্রাস্টসহ বিভিন্ন সংস্থা ও সংগঠন আলোচনা সভা, মাদকবিরোধী বিভিন্ন প্রচারণামূলক কর্মসূচি পালন করবে।
