
আগামী ২৫ নভেম্বর থেকে আর হাতে লেখা পাসপোর্ট ব্যবহারের সুযোগ থাকছে না। বাধ্যতামূলক করা হয়েছে মেশিন রিডেবল পাসপোর্ট (এমআরপি)।
বেসামরিক বিমান পরিবহন ও পর্যটনমন্ত্রী রাশেদ খান মেননের সভাপতিত্বে আজ বুধবার সচিবালয়ে অনুষ্ঠিত এক আন্তমন্ত্রণালয় বৈঠকে এ সিদ্ধান্তটা হয়েছে। খবর বাসসের।মন্ত্রণালয়ের সম্মেলন কক্ষে অনুষ্ঠিত এই বৈঠকে বলা হয়, আন্তর্জাতিক সিভিল অ্যাভিয়েশন অ্যাসোসিয়েশন অর্গানাইজেশন (আইসিএও)-এর নির্দেশনা অনুযায়ী এমআরপি ছাড়া বিদেশ যাওয়া যাবে না। পাশাপাশি বিদেশে অবস্থানরত বাংলাদেশি নাগরিকরাও দেশে আসতে সমস্যায় পড়বেন। এ কারণে দেশ-বিদেশে অবস্থানরত বাংলাদেশি নাগরিকদের এমআরপি নিতে বলা হয়েছে। আইসিএও-এর নির্দেশনা অনুসারে হাতে লেখা পাসপোর্টের মেয়াদ শেষ হবে আগামী ২৪ নভেম্বর।বৈঠকে প্রধানমন্ত্রীর কার্যালয়ের মুখ্যসচিব মো. আবুল কালাম আজাদ, বেসামরিক বিমান পরিবহন ও পর্যটন মন্ত্রণালয়ের সচিব খোরশেদ আলম চৌধুরী, পররাষ্ট্র মন্ত্রণালয় এবং পাসপোর্ট অধিদপ্তরের পদস্থ কর্মকর্তাগণ উপস্থিত ছিলেন।
