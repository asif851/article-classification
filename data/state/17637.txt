
দিনাজপুরের পার্বতীপুরে মন্ত্রী গোল্ডকাপ ফুটবল টুর্নামেন্ট খেলা শুরু হয়েছে। গতকাল বৃহস্পতিবার উপজেলার রামপুর ইউনিয়নের হুগলীপাড়া ঈদগাহ মাঠে মন্ত্রী গোল্ডকাপ ফুটবল টুর্নামেন্ট উদ্বোধন করেন অনুষ্ঠানের প্রধান অতিথি উপজেলা আওয়ামী লীগের সভাপতি হাফিজুল ইসলাম প্রামাণিক।হুগলীপাড়া ঈদগাহ মাঠে বিকেল পৌনে চারটায় অনুষ্ঠিত উদ্বোধনী খেলায় চুয়াডাঙ্গা আবাহনী দল ৩-০ গোলে দিনাজপুর মোহামেডান স্পোর্টিং ক্লাবকে পরাজিত করে। এ সময় উপস্থিত ছিলেন পার্বতীপুর পৌরসভার সাবেক চেয়ারম্যান এম এ ওহাব সরকার, উপজেলা আওয়ামী লীগের যুগ্ম সাধারণ সম্পাদক ও পার্বতীপুরের বিশিষ্ট ক্রীড়া সংগঠক আমজাদ হোসেন, পার্বতীপুর ট্রাক ও ট্যাংকলরি শ্রমিক ইউনিয়নের সভাপতি আবু সিদ্দিক, সাধারণ সম্পাদক ফজলুল হক ভূঁইয়া প্রমুখ।
