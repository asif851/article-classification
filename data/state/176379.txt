
ফেনীর দাগনভূঞায় মোটরসাইকেলের নিয়ন্ত্রণ হারিয়ে এক যুবক নিহত হয়েছেন। গতকাল মঙ্গলবার রাতে এ দুর্ঘটনা ঘটে।
নিহত যুবকের নাম নুরুল হক ওরফে ফকির (২৫)। তিনি দাগনভূঞা পৌরসভার পূর্ব রামানন্দপুর গ্রামের নুরুল আমিনের ছেলে।
পুলিশ ও স্থানীয় লোকজন জানায়, গতকাল সন্ধ্যায় ব্যক্তিগত কাজে নুরুল হক মোটরসাইকেলে করে উপজেলার পূর্ব চন্দ্রপুর ইউনিয়নের গজারিয়া বাজার যান। সেখান থেকে ফেরার পথে মোটরসাইকেলের নিয়ন্ত্রণ হারিয়ে সড়কের পাশে পড়ে যান। ঘটনাস্থলেই তিনি মারা যান। দাগনভূঞা থানার ভারপ্রাপ্ত কর্মকর্তা (ওসি) আবুল কালাম আজাদ মোটরসাইকেল দুর্ঘটনায় নুরুল হকের মৃত্যুর সত্যতা নিশ্চিত করেছেন।
