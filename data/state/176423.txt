
টাঙ্গাইলের সখীপুর উপজেলার তক্তারচালা বাজারে গতকাল রোববার দুপুরে পৃথক অভিযোগে তিন মোটরসাইকেলের চালককে জরিমানা করেছেন ভ্রাম্যমাণ আদালত। উপজেলা সহকারী কমিশনার (ভূমি) আরিফা সিদ্দিকা এ আদালত পরিচালনা করেন। জরিমানার দণ্ডপ্রাপ্ত তিনজন হলেন উপজেলার তক্তারচালা গ্রামের নুরুল ইসলাম, ফারুক খান ও বিপ্লব হাসান। তাঁরা হেলমেট না পরেই মোটরসাইকেল চালাচ্ছিলেন। পাশাপাশি তাঁদের ড্রাইভিং লাইসেন্স ও গাড়ির বিমা করা ছিল না। 
