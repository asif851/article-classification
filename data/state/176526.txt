
আগামী ৩ ফেব্রুয়ারি দেশব্যাপী ‘স্থানীয় সরকারের ক্ষমতায়ন দিবস’ পালন করবে বাংলাদেশের কমিউনিস্ট পার্টি (সিপিবি) ও বাংলাদেশের সমাজতান্ত্রিক দল (বাসদ)। গতকাল রোববার এক সংবাদ বিজ্ঞপ্তিতে এ তথ্য জানানো হয়। উপজেলা পরিষদসহ স্থানীয় সরকারকে শক্তিশালী ও স্বশাসিত করার দাবিতে এ দিবসটি পালিত হবে। সারা দেশে জেলা-উপজেলায় বিক্ষোভ সমাবেশ, মানববন্ধন, মিছিল প্রভৃতিসহ নানা কর্মসূচির মাধ্যমে দিবসটি পালিত হবে। দিবস উপলক্ষে ৩ ফেব্রুয়ারি বেলা সাড়ে তিনটার দিকে জাতীয় প্রেসক্লাবের সামনে সিপিবি ও বাসদের উদ্যোগে বিক্ষোভ সমাবেশ অনুষ্ঠিত হবে।
