
সৌদি আরবের জেদ্দার আল-জামিয়া জেলায় গতকাল শুক্রবার একটি পুরোনো ভবনে আগুন লেগে দুই বাংলাদেশি নিহত হয়েছেন। প্রাথমিকভাবে তাঁদের নাম-পরিচয় জানা যায়নি। এ ঘটনায় ইয়েমেনের পাঁচ নাগরিক আহত হয়েছেন।দেশটির সিভিল ডিফেন্সের বিবৃতির বরাত দিয়ে আজ শনিবার আরব নিউজ অনলাইনে প্রকাশিত প্রতিবেদনে এ তথ্য জানানো হয়।বিবৃতিতে জানানো হয়, ভবনের তৃতীয় তলায় আগুনের সূত্রপাত। পরে তা চতুর্থ তলায় ছড়িয়ে পড়ে। ভবনটি থেকে সবাইকে সরিয়ে নেওয়া হয়েছে।আগুনের কারণ জানাতে পারেনি কর্তৃপক্ষ।
