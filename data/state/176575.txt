
চট্টগ্রামে মো. বাদশা মাঝি (৩৫) নামের এক হাজতির মৃত্যু হয়েছে। গতকাল শুক্রবার দুপুরে চট্টগ্রাম মেডিকেল কলেজ (চমেক) হাসপাতালে চিকিৎসাধীন অবস্থায় তাঁর মৃত্যু হয়। তাঁর বিরুদ্ধে হত্যা, ডাকাতি ও অস্ত্রসহ পাঁচটি মামলা রয়েছে।চট্টগ্রাম কেন্দ্রীয় কারাগারের উপকারাধ্যক্ষ মো. মনির হোসেন প্রথম আলোকে বলেন, কক্সবাজার জেলা কারাগারের হাজতি বাদশা মাঝিকে উন্নত চিকিৎসার জন্য ৭ নভেম্বর চট্টগ্রাম কেন্দ্রীয় কারাগারে পাঠানো হয়। তাঁকে চমেক হাসপাতালে ভর্তি করা হয়। সেখানে চিকিৎসাধীন অবস্থায় গতকাল দুপুরে তাঁর মৃত্যু হয়। তিনি দীর্ঘদিন ধরে কিডনিসহ নানা রোগে ভুগছিলেন।
