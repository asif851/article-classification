
পবিত্র শবে বরাত উপলক্ষে ঢাকা মহানগর এলাকায় সব ধরনের বিস্ফোরকদ্রব্য, আতশবাজি, পটকাবাজি, অন্য ক্ষতিকর ও দূষণীয় দ্রব্য বহন ও ফোটানো নিষিদ্ধ করেছে ঢাকা মহানগর পুলিশ (ডিএমপি)। আগামীকাল মঙ্গলবার সন্ধ্যা ছয়টা থেকে পরবর্তী নির্দেশ না দেওয়া পর্যন্ত এই নিষেধাজ্ঞা কার্যকর থাকবে।
আজ সোমবার ডিএমপি কমিশনার মো. আছাদুজ্জামান মিয়া স্বাক্ষরিত এক সংবাদ বিজ্ঞপ্তিতে এই নিষেধাজ্ঞার কথা জানানো হয়। বিজ্ঞপ্তিতে বলা হয়, শবে বরাতের পবিত্রতা রক্ষা এবং রাতের অনুষ্ঠান সুষ্ঠু ও শান্তিপূর্ণভাবে পালন নিশ্চিত করতে শান্তিশৃঙ্খলা রক্ষার স্বার্থে এই পদক্ষেপ নেওয়া হয়েছে।
কাল ২ জুন মঙ্গলবার দিবাগত রাতে পবিত্র শবে বরাত।
