
বিশ্ব রক্তদান দিবস উপলক্ষে ইনডিপেনডেন্ট ইউনিভার্সিটি, বাংলাদেশের বসুন্ধরা ক্যাম্পাসে দুই দিনব্যাপী রক্তদান কর্মসূচি অনুষ্ঠিত হয়েছে। গত মঙ্গল ও বুধবার বিশ্ববিদ্যালয়ের ডিভিশন অব স্টুডেন্ট অ্যাফেয়ার্স ও কোয়ান্টাম ফাউন্ডেশন যৌথভাবে এই কর্মসূচি আয়োজন করে। এতে বিশ্ববিদ্যালয়ের শিক্ষক, শিক্ষার্থী ও কর্মকর্তারা রক্ত দেন। এই কর্মসূচি থেকে ২৫০ ব্যাগ রক্ত সংগৃহীত হয়। বিজ্ঞপ্তি।
