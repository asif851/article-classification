
রাজধানীর শেরেবাংলা কৃষি বিশ্ববিদ্যালয়ের ১০ শিক্ষার্থী জাপানের নাগাও ন্যাচারাল এনভায়রনমেন্ট ফাউন্ডেশনের (এনইএফ) প্রথম পর্যায়ের বৃত্তি পেয়েছেন। গত সোমবার প্রশাসনিক ভবনে এক অনুষ্ঠানে উপাচার্য কামাল উদ্দিন আহাম্মদ বৃত্তি পাওয়া শিক্ষার্থীদের সম্মাননাপত্র ও ছয় মাসের বৃত্তির অর্থ প্রদান করেন।বৃত্তি প্রদান অনুষ্ঠানে জানানো হয়, ২০১৯ সাল পর্যন্ত প্রতিবছর এ বিশ্ববিদ্যালয়ের ১০ জন শিক্ষার্থী এ বৃত্তি পাবেন। বৃত্তিপ্রাপ্তরা প্রত্যেকে মাসিক ২ হাজার ১৮৫ টাকা করে পাবেন। তাঁরা আগামী দিনগুলোতে প্রকৃতি সুরক্ষা ও জলবায়ু পরিবর্তনের বিরূপ পরিস্থিতি মোকাবিলায় ভূমিকা রাখবেন বলে আশা করেন বক্তারা। অনুষ্ঠানে সহ-উপাচার্য সেকেন্দার আলী, কৃষি অনুষদের ডিন রুহুল আমিন, প্রক্টর মিজানুর রহমান প্রমুখ উপস্থিত ছিলেন। রাজধানী প্রতিবেদক
