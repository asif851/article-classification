
খ্যাতিমান কবি, সাংবাদিক ও শিশুসাহিত্যিক হাবীবুর রহমান স্মরণে চলতি বছরের পুরস্কার ঘোষণা করা হয়েছে। গতকাল শুক্রবার হাবীবুর রহমান স্মৃতি পরিষদের এক বিজ্ঞপ্তিতে এই তথ্য জানানো হয়।এবার এই পুরস্কারে ভূষিত হচ্ছেন চারজন অগ্রজ ও দুজন তরুণ লেখক। তাঁরা হলেন: আখতার হুসেন (কথাসাহিত্য), সুজন বড়ুয়া (ছড়া), কাইজার চৌধুরী (মুক্তিযুদ্ধ), মোকারম হোসেন (প্রকৃতি বিজ্ঞান) এবং এবারের অমর একুশে বইমেলায় প্রকাশিত বই থেকে নির্বাচিত ছড়াগ্রন্থ মেঘ পাখি রোদ্দুর-এর জন্য আহমেদ সাব্বির ও কিশোর গল্প খেলা শুধু খেলা নয় গ্রন্থের জন্য রিফাত কামাল সাইফ। এ ছাড়া প্রথমবারের মতো আজীবন সম্মাননা পাচ্ছেন খ্যাতিমান শিশুসাহিত্যিক রফিকুল হক দাদুভাই।৯ এপ্রিল কেন্দ্রীয় গণগ্রন্থাগারের সেমিনারকক্ষে আনুষ্ঠানিকভাবে এই পুরস্কার দেওয়া হবে। বিজ্ঞপ্তি।
