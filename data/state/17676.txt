
‘সন্ত্রাসের জনপদ’ নারায়ণগঞ্জ-৫ আসনের উপনির্বাচনে শেষ পর্যন্ত পেশিশক্তির দাপটেরই জয় হয়েছে৷ খুন-গুম এবং বিতর্কিত একটি পরিবারের হুমকি-ধমকির কারণে সম্প্রতি এই েজলায় যে আতঙ্কজনক পরিস্থিতি তৈরি হয়েছে, তাতে শান্তিপ্রত্যাশী বেশির ভাগ সাধারণ ভোটারই কেন্দ্রে যাওয়ার সাহস পাননি৷ভোট গ্রহণের সময় কোথাও কোনো সন্ত্রাসী ঘটনা না ঘটলেও ওসমান পরিবারের লোকজনের দাপট আঁচ করেছেন সবাই৷ দিনভর ভোটার উপস্থিতি খুবই কম থাকার পরও বেলা শেষে বেড়ে যায় ভোট পড়ার হার৷ দুপুরের পর জাল েভাটের ছড়াছড়ির কারণেই ওসমান পরিবারের কাছে হেরে যান নাগরিক সমাজ-সমর্থিত স্বতন্ত্র প্রার্থী এস এম আকরাম৷নারায়ণগঞ্জের বিভিন্ন শ্রেিণ-পেশার মানুষের সঙ্গে কথা বলে এবং ভোটের দিন পর্যবেক্ষণের দায়িত্বে থাকা গণমাধ্যমকর্মীসহ অনেকের সঙ্গে কথা বলে এমনই তথ্য পাওয়া গেছে৷ ২২ জুন বন্দর উপজেলায় স্বতন্ত্র প্রার্থী এস এম আকরামের পথসভার মঞ্চ ও মাইক ভেঙে ফেলার ঘটনা জানতে চাইলে ওই দিন সেলিম ওসমান সাংবাদিকদের বলছিলেন, যে ব্যিক্ত একটি মঞ্চ রক্ষা করতে পারেন না, তিনি কেন নির্বাচন করছেন৷ অবশ্য তিনি এও দাবি করেছিলেন, তাঁর কোনো লোকজন এ ঘটনায় জড়িত নন৷সেলিম ওসমান ওই বক্তব্যেই বুঝিয়ে দিয়েছিলেন, নারায়ণগঞ্জে নির্বাচনে জেতার জন্য কেবল সততা বা জনপ্রিয়তাই যথেষ্ট নয়, এর সঙ্গে পেিশশক্তি-টাকার জোরও থাকতে হবে৷ গত বৃহস্পতিবার অনুষ্ঠিত নির্বাচনে তা স্পষ্ট হয়ে ওঠে৷ ভোট গ্রহণ শেষ হওয়ার আগে ওই দিন দুপুরের পর বেশ কয়েকটি কেন্দ্রে জাল ভোট দেওয়া হয়েছে৷ এস এম আকরামের সমর্থকেরা এ বিষয়ে অভিযোগ করেছেন ঠিকই, কিন্তু কেন্দ্রে জাল ভোটের বিরুদ্ধে আপত্তি বা প্রতিবাদ জানানোর সাহসও করেননি তাঁরা৷ এ ছাড়া সকালে মদন ইউনিয়নের একটি কেন্দ্র দখলের সুযোগ না দেওয়ায় একজন পুলিশ কর্মকর্তাকে সেলিম ওসমানের ভাই সরকাির দলের সাংসদ শামীম ওসমান হুমকি ও গালিগালাজ করেছেন, তা টেলিভিশনে প্রচার হওয়ার পর আকরামের সমর্থকসহ সাধারণ ভোটাররা আরও ভীত হয়ে যান৷এর আগে নারায়ণগঞ্জ সিটি করপোরেশন নির্বাচনে নানা ভয়ভীতি উপেক্ষো করেও ভোটাররা কেন্দ্রে গিয়ে সাংসদ শামীম ওসমানকে পরাজিত করে সেলিনা হায়াৎ আইভীকে নির্বাচিত করেছিলেন৷ তখন ভীতি কাটিয়ে ভোটারদের উদ্বুদ্ধ করতে এস এম আকরামসহ আওয়ামী লীগের একাংশ ও নাগরিক সমাজ যেভাবে কাজ করেছিল, এই উপনির্বাচনে এমন তৎপরতা ছিল অনেক কম৷এর কারণ হিসেবে নারায়ণগঞ্জ নাগরিক কমিটির সাধারণ সম্পাদক আবদুর রহমান বলেন, সিটি করপোরেশন নির্বাচনে মেয়র আইভীর পক্ষে কাজ করায় এবং পরিবহনে চাঁদাবাজি নিয়ে ওসমান পরিবারের বিরুদ্ধে নাগরিক আন্দোলন গড়ে তোলায় রফিউর রাব্বির মেধাবী ছেলে ত্বকীকে অপহরণ করে নৃশংসভাবে খুন করা হয়েছে। এ কারণে এবার সমাজের অনেকেই আগ্রহী থাকা সত্ত্বেও নিজের ও সন্তানের নিরাপত্তার কথা ভেবে সেভাবে প্রকাশ্যে প্রচারে নামেননি৷তা ছাড়া সম্প্রতি সাত খুন ও তারপর জাতীয় সংসদে প্রধানমন্ত্রীর ওসমান পরিবারের পাশে থাকার ঘোষণার কারণেও অনেকে আকরামের পক্ষে নামতে সাহস করেননি৷ এ প্রসঙ্গে স্থানীয় একাধিক ব্যবসায়ী প্রথম আলোকে বলেন, পানিতে বাস করে কুমিরের সঙ্গে লড়াই করতে যাওয়ার কোনো মানে হয় না৷সন্ত্রাস নির্মূল ত্বকী মঞ্চের আহ্বায়ক রফিউর রাব্বি বললেন, অপহরণ, গুম, খুন, বিশেষ করে ত্বকী হত্যাকাণ্ড ও সাত খুনের ঘটনায় যে আতঙ্ক তৈরি হয়েছে, তাতে নারায়ণগঞ্জের সাধারণ মানুষ নির্বাচন কমিশন ও আইনশৃঙ্খলা রক্ষাকারী বাহিনীর ওপর আস্থা রাখতে পারেননি৷ তাই তাঁরা ভোটকেন্দ্রে যাওয়ার সাহস পাননি৷
