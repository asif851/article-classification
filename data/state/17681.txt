
কক্সবাজারের টেকনাফ পৌরসভার নাইট্যংপাড়া থেকে গত শুক্রবার দিবাগত রাত একটার দিকে ৫০ হাজার ইয়াবা বড়িসহ এক ব্যক্তিকে গ্রেপ্তার করেছে পুলিশ। পুলিশ সূত্র জানায়, নাইট্যংপাড়ার বাসিন্দা রহমত উল্লাহর (৪২) বাড়িতে ইয়াবার একটি বড় চালান মজুত করা হয়েছে—এমন তথ্যের ভিত্তিতে পুলিশ ওই বাড়িতে অভিযান চালিয়ে তাঁকে আটক করে। পরে রহমতের স্বীকারোক্তির ভিত্তিতে ঘরের ভেতরে মাটি খুঁড়ে পলিথিনে মোড়ানো ৫০ হাজার ইয়াবা বড়ি উদ্ধার করা হয়। টেকনাফ মডেল থানার ভারপ্রাপ্ত কর্মকর্তা (ওসি) মো. আতাউর রহমান খন্দকার প্রথম আলোকে জানান, এ ঘটনায় রহমত উল্লাহসহ তিনজনকে আসামি করে মামলা করা হয়েছে। 
