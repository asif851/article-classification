
বাংলাদেশ কৃষি বিশ্ববিদ্যালয়ে স্নাতক প্রথম বর্ষের ক্লাস শুরু হবে আগামী ১১ জানুয়ারি। এ জন্য আগামী ৮ জানুয়ারি নবীনবরণের দিন নির্ধারণ করেছে বিশ্ববিদ্যালয় প্রশাসন। গতকাল বিশ্ববিদ্যালয়ের জনসংযোগ ও প্রকাশনা দপ্তর এ তথ্য জানায়। বিশ্ববিদ্যালয় সূত্রে জানা গেছে, আগামী ১ জানুয়ারি নবীনবরণ ও ৪ জানুয়ারি ক্লাস শুরু হওয়ার কথা ছিল। কিন্তু অনিবার্য কারণ দেখিয়ে দুটি তারিখই পরিবর্তন করে বিশ্ববিদ্যালয় প্রশাসন। ১১ জানুয়ারি সব অনুষদের প্রথম বর্ষের ক্লাস শুরু হবে। ৮ জানুয়ারি শিল্পাচার্য জয়নুল আবেদিন মিলনায়তনে নবীনবরণ অনুষ্ঠিত হবে।
