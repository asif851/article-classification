
কক্সবাজারের টেকনাফে নবম শ্রেণির এক ছাত্রীর বিয়ে আজ শুক্রবার।ওই ছাত্রীর সঙ্গে টেকনাফ পৌরসভার অলিয়াবাদ গ্রামের মারুফ খলিল ওরফে বাবুর বিয়ে ঠিক হয়েছে। ওই ছাত্রীর বাবা সংযুক্ত আরব আমিরাতপ্রবাসী।ওই ছাত্রীর কয়েকজন সহপাঠী বলেছে, এ বিয়েতে তাদের সহপাঠী রাজি নয়। কারণ সে আরও লেখাপড়া করতে চায়। সে বলেছে, যদি জোর করে তার বিয়ের আয়োজন করা হয়, তাহলে যেন সাংবাদিকের বিষয়টি জানানো হয়। বিয়ের গেট, প্যান্ডেল তৈরি করা হয়েছে।ছাত্রীর স্কুলের প্রধান শিক্ষক বলেন, ওই মেধাবী ছাত্রীর অল্প বয়সে বিয়ে হচ্ছে শুনে তিনি মর্মাহত। বিষয়টি নিয়ে তিনি স্কুল পরিচালনা কমিটির সঙ্গে কথা বলবেন।টেকনাফ উপজেলা নির্বাহী কর্মকর্তা মোহাম্মদ শফিউল আলম বলেন, বিয়েটি বন্ধ করার জন্য পুলিশ ও উপজেলা মহিলাবিষয়ক কর্মকর্তাকে বলা হয়েছে।
