
সিলেটের তিন গুণী ব্যক্তিকে সম্মাননা জানিয়েছে মানবসেবায় নিবেদিত সংগঠন ‘সিলেট বিবেক’। সম্মাননা পাওয়া ব্যক্তিরা হচ্ছেন ভাষাসংগ্রামী মনির উদ্দিন আহমদ, সমাজসেবী বীথিকা দত্ত ও সৌদামিনী শর্মা। সংগঠনের ষষ্ঠ প্রতিষ্ঠাবার্ষিকী উপলক্ষে গত শুক্রবার সন্ধ্যা ছয়টায় এ সম্মাননা দেওয়া হয়। তবে বিকেল থেকে রাত ১০টা পর্যন্ত পর্যায়ক্রমে রক্তদান কর্মসূচি, আলোচনা, মেধাবী শিক্ষার্থীদের বৃত্তি প্রদান ও সাংস্কৃতিক অনুষ্ঠান হয়েছে। অনুষ্ঠানে প্রধান অতিথির বক্তব্য দেন সিলেট সিটি করপোরেশনের সাবেক মেয়র বদরউদ্দিন আহমদ কামরান। বিশেষ অতিথির বক্তব্য দেন রামকৃষ্ণ মিশন ও আশ্রম সিলেটের অধ্যক্ষ স্বামী চন্দ্রনাথানন্দ মহারাজ এবং এমসি কলেজের অধ্যক্ষ নিতাই চন্দ্র চন্দ। অনুষ্ঠানে সংগঠনের সভাপতি জ্যোতির্ময় সিংহ মজুমদার সমাপনী বক্তব্য দেন। 
