
রাজধানীর শাহজালাল আন্তর্জাতিক বিমানবন্দর থেকে আজ সোমবার দুপুরে ৩০ কেজি অবৈধ বিদেশি ওষুধ জব্দ করেছেন শুল্ক গোয়েন্দা কর্মকর্তারা।
আজ সোমবার শুল্ক গোয়েন্দা থেকে পাঠানো মোবাইল ফোনের খুদেবার্তায় জানানো হয়, গত ৬ জুন তুর্কি এয়ারলাইনসের একটি বিমানে চারটি কার্টনে ওই ওষুধগুলো বিমানবন্দরে আসে। ওষুধগুলোর বেশির ভাগই ক্যানসার ও প্রজনন বিষয়ক। রাজ করপোরেশনের নামে আমদানি নীতি বহির্ভূতভাবে এসব ওষুধ চয়েস এক্সপ্রেস কুরিয়ারের মাধ্যমে এসেছে। ওষুধগুলো জনস্বাস্থ্যের জন্য ক্ষতিকর।
