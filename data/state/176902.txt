
লালমনিরহাট সদর উপজেলার মহেন্দ্রনগর উচ্চবিদ্যালয়ের ফটক থেকে বিতর্কিত এক ব্যক্তির নামফলক অপসারণের জন্য জেলা প্রশাসক বরাবর আবেদন করা হয়েছে। গত সোমবার এ আবেদন করেন বিদ্যালয়ের ব্যবস্থাপনা কমিটির চার সদস্যসহ সাত ব্যক্তি।আবেদনে বলা হয়, দেড় থেকে দুই মাস আগে বিদ্যালয়ের নামফলকের নিচে জলিল বসুনিয়ার নাম স্থায়ীভাবে স্থাপন করা হয়েছে। জলিল বসুনিয়া বিদ্যালয়ের ব্যবস্থাপনা কমিটির সভাপতি মোস্তাফিজুর রহমান বসুনিয়ার বাবা।আবেদনকারীদের অন্যতম মুক্তিযোদ্ধা সিরাজুল ইসলাম বলেন, ১৯৭১ সালে মহেন্দ্রনগর ইউনিয়ন পরিষদের চেয়ারম্যান ও খান সেনাদের দোসর পিস কমিটির ইউনিয়ন সভাপতি ছিলেন জলিল বসুনিয়া। প্রধান শিক্ষক রথীন্দ্রনাথ চক্রবর্তী বলেন, ব্যবস্থাপনা কমিটির সভাপতি কমিটিতে কোনো রকম আলোচনা ছাড়াই জলিল বসুনিয়ার নামফলকটি স্থাপন করেছেন।মোস্তাফিজুর রহমান বসুনিয়া দাবি করেন, তাঁর বাবা রাজাকার ছিলেন না। বরং তাঁর বিদ্যালয়টি প্রতিষ্ঠা করেছেন।
