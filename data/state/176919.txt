
জার্মানপ্রবাসী বাঙালি চলচ্চিত্র নির্মাতা অ্যাডাম দৌলা পরিচালিত পূর্ণদৈর্ঘ্য চলচ্চিত্র বৈষম্য–এর প্রিমিয়ার শো হতে যাচ্ছে চট্টগ্রামে। চট্টগ্রাম চলচ্চিত্র কেন্দ্রের আয়োজনে ১৮ এপ্রিল সন্ধ্যা সাতটায় নগরের থিয়েটার ইনস্টিটিউটের লেকচার থিয়েটার হলে এই চলচ্চিত্র প্রদর্শিত হবে।উল্লেখ্য, দক্ষিণ এশিয়া মুক্ত বাণিজ্য চুক্তির আওতায় বাংলাদেশ ও ভারতে বাণিজ্যিকভাবে চলচ্চিত্রটি মুক্তি পায় গত বছর। তবে চট্টগ্রামে এর আগে চলচ্চিত্রটি দেখানো হয়নি। প্রদর্শনী উপলক্ষে আয়োজিত অনুষ্ঠানে উপস্থিত থাকবেন পরিচালক অ্যাডাম দৌলা। প্রদর্শনীর উদ্বোধন করবেন চলচ্চিত্র কেন্দ্রের উপদেষ্টা এ কিউ এম সিরাজুল ইসলাম। বিজ্ঞপ্তি।
