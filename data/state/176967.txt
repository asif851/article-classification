
নর্দান বিশ্ববিদ্যালয় বাংলাদেশের নতুন শিক্ষার্থীদের ওরিয়েন্টেশন ও পুরস্কার বিতরণী অনুষ্ঠান গতকাল বুধবার অনুষ্ঠিত হয়েছে৷ এতে প্রধান অতিথির বক্তব্যে বিশ্ববিদ্যালয় ট্রাস্টের চেয়ারম্যান আবু ইউসুফ মো. আবদুল্লাহ বলেন, বিশ্বায়নের এই যুগে বিশ্বের অন্যান্য রাষ্ট্রের সঙ্গে প্রতিযোগিতা করে টিকে থাকতে হবে৷ এ জন্য শিক্ষার্থীদের ইংরেজি শিক্ষার ওপর গুরুত্ব দিতে হবে৷ কারণ, ইংরেজিতে দক্ষ না হলে বিশ্বে প্রতিযোগিতায় টিকে থাকা কঠিন হবে৷অনুষ্ঠানে নর্দান বিশ্ববিদ্যালয়ের উপাচার্য (ভারপ্রাপ্ত) এ ডব্লিউ এম আবদুল হক, সহ-উপাচার্য আনোয়ারুল করীম, কোষাধ্যক্ষ আনোয়ার হোসাইন, ইংরেজি অনুষদের উপদেষ্টা সদরউদ্দিন আহমেদ ও রেজিস্ট্রার লেফটেন্যান্ট কর্নেল (অব.) একতেদার আহমেদ সিদ্দিকীসহ বিভিন্ন অনুষদের ডিন, বিভাগীয় প্রধান ও কর্মকর্তা-কর্মচারীরা উপস্থিত ছিলেন৷ অনুষ্ঠান শেষে সহশিক্ষা কার্যক্রম প্রতিযোগিতায় বিজয়ীদের ক্রেস্ট ও পুরস্কার বিতরণ করা হয়৷ বিজ্ঞপ্তি৷
