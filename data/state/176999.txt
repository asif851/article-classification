
নোয়াখালীর সেনবাগে আওয়ামী লীগের পাঁচ নেতাকে দল থেকে বহিষ্কার করা হয়েছে।গতকাল মঙ্গলবার উপজেলা আওয়ামী লীগের সভাপতি জাফর আহমঞ্চদ চৌধুরী ও সাধারণ সম্পাদক আবু জাফর ওরফে টিপু স্বাক্ষরিত এক সংবাদ বিজ্ঞপ্তিতে এ তথ্য জানানো হয়।জাফর আহমঞ্চদ বলেন, উপজেলা পরিষদ নির্বাচনে তৃণমূলের মনোনীত প্রার্থীর বিরোধিতার পাশাপাশি তাঁকে পরাজিত করার ষড়যন্ত্রে লিপ্ত থাকার অভিযোগে এ সিদ্ধান্ত নেওয়া হয়েছে।বহিষ্কৃত নেতারা হলেন, কেশারপাড় ইউনিয়ন আওয়ামী লীগের সভাপতি আবু বকর ছিদ্দিক ও সাধারণ সম্পাদক বেলাল ভূঁইয়া। ডমুরুয়া ইউনিয়ন আওয়ামী লীগের সভাপতি আবুল হোসেন ওরফে খোকন ও সাধারণ সম্পাদক বাকের আহমেঞ্চদ এবং ছাতারপাইয়া ইউনিয়নের সাবেক সভাপতি নুরুল হক মজুমদার।প্রসঙ্গত, সেনবাগ উপজেলা পরিষদ নির্বাচনে চেয়ারম্যান পদে জেলা আওয়ামী লীগের শিল্প ও বাণিজ্য সম্পাদক জাহাঙ্গীর আলম মানিককে দলীয় সমর্থন দেওয়া হয়। পাশাপাশি উপজেলা কমিটির উপদেষ্টা গোলাম মোস্তফা ‘বিদ্রোহী’ প্রার্থী হিসেবে নির্বাচনে প্রতিদ্বন্দ্বিতা করছেন।
