
কুমিল্লার বরুড়া উপজেলার উত্তর ও পূর্বাঞ্চলে লতির (সবজি) ব্যাপক ফলন হয়। ওই লতি দেশের চাহিদা মিটিয়ে বিদেশেও রপ্তানি হয়। গতকাল রোববার দুপুরে জেলা প্রশাসকের কার্যালয়ের সম্মেলনকক্ষে বরুড়া উপজেলার নবনির্বাচিত আট চেয়ারম্যানের শপথ অনুষ্ঠান হয়। ওই অনুষ্ঠানে কুমিল্লার জেলা প্রশাসক (ডিসি) মো. হাসানুজ্জামান ভবানীপুর ইউনিয়ন পরিষদের চারবারের নির্বাচিত চেয়ারম্যান সৈয়দ রেজাউল হকের কাছে লতি পাঠানোর অনুরোধ করেন। চেয়ারম্যান শিগগিরই তাঁর জন্য লতি পাঠাবেন বলে জানান। 
