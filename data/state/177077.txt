
ঢাকা-রংপুর মহাসড়কের গাইবান্ধার গোবিন্দগঞ্জ উপজেলার কালিতলা সেতু এলাকায় গত শুক্রবার দিবাগত রাতে বাস ও ট্রাকের মুখোমুখি সংঘর্ষে ট্রাকচালক মকবুল হোসেন (৩৫) নিহত ও অন্তত ২২ জন বাসযাত্রী আহত হয়েছেন। মকবুল হোসেন পঞ্চগড় সদর উপজেলার ধাক্কামারা গ্রামের ইছা উদ্দিনের ছেলে। আহত ব্যক্তিদের বগুড়ার শহীদ জিয়াউর রহমান মেডিকেল কলেজ হাসপাতাল ও গোবিন্দগঞ্জ উপজেলা স্বাস্থ্য কমপ্লেক্সে ভর্তি করা হয়েছে। গাইবান্ধা প্রতিনিধি
