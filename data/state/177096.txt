
আন্তর্জাতিক নারী নির্যাতন প্রতিরোধ পক্ষ ও বেগম রোকেয়ার জন্মদিন উপলক্ষে গতকাল রোববার নীলফামারীতে মানববন্ধন হয়েছে। জেলা প্রশাসন ও জেলা মহিলাবিষয়ক অধিদপ্তর বেলা ১১টার দিকে শহরের চৌরঙ্গী মোড়ে ঘণ্টাব্যাপী এই মানববন্ধনের আয়োজন করে। এ সময় জেলা মহিলাবিষয়ক কর্মকর্তা নুরুন্নাহার শাহজাদীর সভাপতিত্বে অনুষ্ঠিত সমাবেশে বক্তব্য দেন জেলা মহিলা ক্রীড়া সংস্থার সাধারণ সম্পাদক শামিমা রহমান, বেসরকারি সংস্থা পল্লিশ্রীর প্রকল্প সমন্বয়কারী এ টি এম শামসুদ্দিন প্রমুখ। আয়োজকেরা জানান, নারী নির্যাতন প্রতিরোধে সচেতনতা বাড়াতে জেলায় বিভিন্ন কর্মসূচি পালন করা হবে। 
