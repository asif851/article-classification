
রাজধানীর ফার্মগেট এলাকার খামারবাড়ি–সংলগ্ন খেজুরবাগান মোড়ে একটি ভবনে আগুন লেগেছে। আজ শনিবার বিকেল চারটার দিকে এ ঘটনা ঘটে।
ফায়ার সার্ভিসরে নিয়ন্ত্রণকক্ষ থেকে জানায়, ওই ভবনের তৃতীয় ও চতুর্থ তলায় আগুন লাগে।
ফায়ার সার্ভিসের পরিদর্শক ভজন কুমার সরকার জানান, ফায়ার সার্ভিসের আটটি ইউনিট আধা ঘণ্টা চেষ্টা করে আগুন নিয়ন্ত্রণে নিয়েছে। প্রাথমিকভাবে আগুনের কারণ নিশ্চিত হওয়া যায়নি।
তবে এ ঘটনায় কেউ হতাহত হয়েছে কি না এবং ভবনটি আবাসিক না বাণিজ্যিক, এ ব্যাপারে জানাতে পারেননি ওই কর্মকর্তা।
