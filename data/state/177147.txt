
একাদশ শ্রেণির ভর্তির দ্বিতীয় মেধা তালিকা প্রকাশ করেছে ঢাকা মাধ্যমিক ও উচ্চমাধ্যমিক শিক্ষা বোর্ড। এতে প্রথম দফায় বাদ পড়া ৬২ হাজার ৮৫০ জন ভর্তি-ইচ্ছুক শিক্ষার্থীর মধ্যে মাত্র ১০ হাজার ৭২৬ জন ভর্তির জন্য মনোনীত হয়েছে। বা​কিরা এখনো কোনো কলেজের জন্য মনোনীত হয়নি। এ ছাড়া কলেজ পরিবর্তন (মাইগ্রেশন) হয়েছে ৬ হাজার ৯২১ জনের।
শিক্ষা বোর্ডের সিনিয়র সিস্টেম এনালিস্ট মঞ্জুরুল কবীর বিকেল সাড়ে ছয়টার দিকে প্রথম আলোকে এই তথ্য জানিয়ে বলেন, যারা দ্বিতীয় মেধা তালিকাতেও কোনো​ কলেজে ভর্তির জন্য মনোনীত হতে পারেনি, তাদের শূন্য আসন থাকা কলেজগুলোতে ভর্তির জন্য নতুন করে আবেদন করতে হবে। এ সংক্রান্ত নিয়মকানুন ওয়েবসাইটে দেওয়া হয়েছে। ওয়েবসাইটের ঠিকানা হলো www.xiclassadmission.gov.bd।
উল্লেখ এবার নতুন নিয়মে একাদশ শ্রেণির ভর্তি নিয়ে শুরু থেকেই গলদঘর্ম হতে হচ্ছে শিক্ষার্থী ও তাদের অভিভাবকদের। দ্বিতীয় মেধা তালিকা প্রকাশের পরও সেই সমস্যা কাটেনি।
