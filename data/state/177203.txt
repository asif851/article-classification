
জামালপুরের সরিষাবাড়ী পৌরসভায় তালুকদারবাড়ি রেলক্রসিংয়ের উত্তর পাশে গতকাল রোববার ট্রেনে কাটা পড়ে অজ্ঞাত পরিচয় (৪৮) এক ব্যক্তি মারা গেছেন। সরিষাবাড়ী রেলওয়ে পুলিশ ফাঁড়ির এসআই ইয়ার আলী বলেন, লাশ উদ্ধার করে জামালপুর জেনারেল হাসপাতালের মর্গে পাঠানো হয়েছে। সরিষাবাড়ী রেলওয়ে স্টেশন সূত্রে জানা যায়, বঙ্গবন্ধু সেতু পূর্ব রেলস্টেশন থেকে ছেড়ে আসা চট্টগ্রামগামী ৩৮ নম্বর মেইল ট্রেনটি গতকাল ভোরে শহরের তালুকদারবাড়ি রেলক্রসিংয়ের উত্তর পাশে এক ব্যক্তিকে চাপা দেয়। ঘটনাস্থলেই তাঁর মৃত্যু হয়। তাৎক্ষণিকভাবে তাঁর পরিচয় পাওয়া যায়নি। 
