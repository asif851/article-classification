
ইসলামী ব্যাংক বাংলাদেশ লিমিটেডের ৩১তম বার্ষিক সাধারণ সভা গতকাল শনিবার রাজধানীর বঙ্গবন্ধু আন্তর্জাতিক সম্মেলন কেন্দ্রে অনুষ্ঠিত হয়েছে৷ ব্যাংকের চেয়ারম্যান আবু নাসের মোহাম্মদ আবদুজ জাহের এতে সভাপতিত্ব করেন৷ সভায় শেয়ারহোল্ডারদের জন্য ২০১৩ সালে ১০ শতাংশ শেয়ার ও ৮ শতাংশ নগদসহ মোট ১৮ শতাংশ লভ্যাংশ অনুমোদন করা হয়৷ সভায় চারজন পরিচালকও নির্বাচন করা হয়৷ সভায় শেয়ারহোল্ডাররা ছাড়াও ব্যাংকের ভাইস চেয়ারম্যান ইউসিফ আবদুল্লাহ আল রাজী ও মুস্তাফা আনোয়ার, পরিচালক মো. ইস্কান্দার আলী খান, মো. আবুল হোসেন, আইডিবি প্রতিনিধি আরিফ সুলেমান, কুয়েত আওকাফ পাবলিক ফাউন্ডেশনের প্রতিনিধি মোহাম্মদ আবদুল্লাহ আল জালাহমা, ব্যবস্থাপনা পরিচালক মোহাম্মদ আবদুল মান্নান, শরিয়াহ সুপারভাইজরি কমিটির সদস্যসচিব আবু বকর রফিক প্রমুখ উপস্থিত ছিলেন৷ বিজ্ঞপ্তি৷
