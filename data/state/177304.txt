
গাজীপুরের কাশিমপুর কেন্দ্রীয় মহিলা কারাগারে ধারণক্ষমতার দ্বিগুণের বেশি বন্দী রয়েছে। ঢাকা কেন্দ্রীয় কারাগার থেকে ইতিমধ্যে ১৫০ জন নারী বন্দীকে ওই কারাগারে স্থানান্তর করা হয়েছে। কাশিমপুর কেন্দ্রীয় মহিলা কারাগারের ভারপ্রাপ্ত সুপার সুব্রত কুমার বালা জানান, ২০০৭ সালের ১৬ আগস্ট এ কারাগার চালু হয়। এখানে ২০০ নারী বন্দীর ধারণক্ষমতা রয়েছে। বর্তমানে এ কারাগারে পাঁচ শতাধিক বন্দী রয়েছে। এর মধ্যে ৫০টি শিশু রয়েছে।
