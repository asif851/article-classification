
নানা আয়োজনের মধ্য দিয়ে গতকাল বৃহস্পতিবার দিনাজপুরের ফুলবাড়ী উপজেলায় হানাদার মুক্ত দিবস পালন করা হয়েছে। সকাল ১০টায় ফুলবাড়ী শহরের বাসস্ট্যান্ড থেকে একটি শোভাযাত্রা বের হয়। শোভাযাত্রাটি পৌর শহর প্রদিক্ষণ করে সড়ক ও জনপথ বিভাগের ডাকবাংলোয় এসে শেষ হয়। সেখানে অনুষ্ঠিত হয় মুক্তিযোদ্ধাদের পুনর্মিলনী ও আলোচনা সভা। মুক্তিযোদ্ধা ও সাবেক মন্ত্রী মো. মনসুর আলী সরকারের সভাপতিত্বে অনুষ্ঠানে প্রধান অতিথি ছিলেন জেলা মুক্তিযোদ্ধা কমান্ডার মো. সিদ্দিক গজনবী। বিশেষ অতিথি ছিলেন ৭ নম্বর সেক্টরের যুদ্ধাহত মুক্তিযোদ্ধা এম এ গফুর, জেলা মুক্তিযোদ্ধা সংসদের সাবেক কমান্ডার মো. মকশেদ আলী মঙ্গলীয়া, দিনাজপুর থেকে প্রকাশিত দৈনিক উত্তর বাংলার সম্পাদক মো. মতিউর রহমান প্রমুখ। দিনাজপুর অফিস
