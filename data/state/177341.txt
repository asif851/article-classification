
চীনে ছয় দিনের রাষ্ট্রীয় সফর শেষে আজ বুধবার দুপুরে দেশে ফিরেছেন প্রধানমন্ত্রী শেখ হাসিনা। খবর বাসসের।প্রধানমন্ত্রী ও তাঁর সফরসঙ্গীদের বহনকারী বাংলাদেশ এয়ারলাইনসের একটি বিশেষ ফ্লাইট বেলা সোয়া দুইটার দিকে রাজধানীর হজরত শাহজালাল আন্তর্জাতিক বিমানবন্দরে অবতরণ করে। এ সময় সংসদ উপনেতা সাজেদা চৌধুরী ও উচ্চ পর্যায়ের বেসামরিক-সামরিক কর্মকর্তারা প্রধানমন্ত্রীকে স্বাগত জানাতে বিমানবন্দরে উপস্থিত ছিলেন।এর আগে প্রধানমন্ত্রী ও তাঁর সফরসঙ্গীরা চীনের স্থানীয় সময় বেলা ১১টার দিকে (বাংলাদেশ সময় সকাল নয়টা) ঢাকার উদ্দেশে বেইজিং আন্তর্জাতিক বিমানবন্দর ত্যাগ করেন। চীনের পররাষ্ট্রবিষয়ক উপমন্ত্রী লিউ ঝেনমিন ও বেইজিংয়ে নিযুক্ত বাংলাদেশের রাষ্ট্রদূত মুহাম্মদ আজিজুল হক বিমানবন্দরে প্রধানমন্ত্রীকে বিদায় জানান।
