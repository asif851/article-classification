
গাজীপুরের কালিয়াকৈর উপজেলায় এক যুবককে কুপিয়ে হত্যা করেছে দুর্বৃত্তরা। গতকাল শনিবার রাতে চন্দ্রা পল্লী বিদ্যুৎ এলাকায় এ ঘটনা ঘটে। নিহত যুবকের পরিচয় পাওয়া যায়নি। তাঁর বয়স আনুমানিক ৩৫ বছর।এলাকাবাসী ও পুলিশ সূত্রে জানা গেছে, পল্লী বিদ্যুৎ এলাকার ডিভাইন টেক্সটাইল কারখানার পেছনে একটি খোলা জায়গায় গতকাল সন্ধ্যার পর ওই যুবককে কুপিয়ে হত্যা করে দুর্বৃত্তরা লাশ ফেলে রেখে যায়। এলাকাবাসী লাশটি দেখে পুলিশে খবর দেন। রাত ১০টার দিকেপুলিশ গিয়ে লাশ উদ্ধার করে গাজীপুর সদর হাসপাতালের মর্গে পাঠায়।
