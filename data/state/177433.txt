
লালমনিরহাট সদর উপজেলার মোগলহাট ও কুলঘাট ইউনিয়নে বন্যার্ত মানুষের মাঝে গতকাল শনিবার চার লাখ টাকা বিতরণ করা হয়েছে। দি ফেডারেশন অব বাংলাদেশ চেম্বার অব কমার্স অ্যান্ড ইন্ডাস্ট্রি ও লালমনিরহাট চেম্বার অব কমার্স অ্যান্ড ইন্ডাস্ট্রির যৌথ উদ্যোগে এ সাহায্য দেওয়া হয়। বন্যার্ত দুই শ পরিবারের মাঝে দুই হাজার টাকা করে বিতরণ করা হয়। অনুষ্ঠানে প্রধান অতিথি ছিলেন জেলা পরিষদের প্রশাসক মতিয়ার রহমান। উপস্থিত ছিলেন লালমনিরহাট চেম্বারের চেম্বার সভাপতি শেখ আবদুল হামিদ, জ্যেষ্ঠ সহসভাপতি ফজলুল হক, খোরশেদ আলম, পরিচালক হালিম প্রমুখ। 
