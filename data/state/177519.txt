
কুমিল্লার জেলা প্রশাসক মো. হাসানুজ্জামান কল্লোল ভিডিও কনফারেন্সের মাধ্যমে গতকাল বুধবার মুরাদনগর, দাউদকান্দি ও বুড়িচং উপজেলার সাধারণ জনগণের সঙ্গে কথা বলেছেন। জেলা প্রশাসকের কার্যালয়ের সম্মেলনকক্ষ থেকে তিনি সংশ্লিষ্ট উপজেলার মানুষের নানা ধরনের আবেদন, অনুরোধ ও অভিযোগের কথা শুনেন। এ সময় জেলা প্রশাসনের ঊর্ধ্বতন কর্মকর্তারা উপস্থিত ছিলেন। প্রতি সপ্তাহে বুধবার দুপুর ১২টায় ওই কনফারেন্স হয়ে থাকে। 
