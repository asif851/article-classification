
ব্রাহ্মণবাড়িয়ার সদর উপজেলার সুলতানপুর ইউনিয়নের রাধিকা বাসস্ট্যান্ড এলাকায় আজ বুধবার সকালে ট্রাকের চাপায় শিশুসহ দুজন নিহত হয়েছে। সকাল সাড়ে ছয়টার দিকে কুমিল্লা-সিলেট মহাসড়কে এ দুর্ঘটনা ঘটে। ট্রাকচালককে আটক করা হয়েছে।  নিহত দুজন হলেন ইয়াসিন ভূঁইয়া (৪৮) ও সাইদুল ইসলাম (৮)।
প্রত্যক্ষদর্শী ও পুলিশের ভাষ্য, শিশু সাইদুল মহাসড়ক পার হচ্ছিল। এ সময় ট্রাকটি এসে পড়ে। শিশুটিকে বাঁচাতে গিয়ে ট্রাকের চালক নিয়ন্ত্রণ হারান। এতে সাইদুল ও মহাসড়কের পাশে থাকা মাছবিক্রেতা ইয়াসিন ট্রাকের চাপায় ঘটনাস্থলে নিহত হন।
সদর থানার-পুলিশের উপপরিদর্শক (এসআই) নাজমুল ইসলাম বলেন, ঘটনার পর ট্রাকসহ চালক কাজীমউদ্দিনকে (৪০) আটক করা হয়েছে। এ ঘটনায় মামলা হবে।
