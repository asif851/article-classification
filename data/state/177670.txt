
নরসিংদীর পলাশ উপজেলার ঘোড়াশাল পৌর এলাকায় প্রতিমা ভাঙচুর করেছে দুর্বৃত্তরা। গতকাল শুক্রবার ভোরে খাগৈর গ্রামের শ্রীশ্রী রক্ষাকালী মন্দিরে এ ঘটনা ঘটে। দুর্বৃত্তদের গ্রেপ্তারে অভিযান চলছে বলে জানিয়েছে পুলিশ।মন্দির পরিচালনা পর্ষদ সূত্র জানায়, আজ শনিবার থেকে মন্দিরে তিন দিনব্যাপী লক্ষ্মীপূজা শুরু হবে। এ উপলক্ষে কারিগরেরা ভোর সাড়ে চারটা পর্যন্ত প্রতিমার সাজসজ্জার কাজ করেন। তাঁরা পৌনে পাঁচটার দিকে ঘুমাতে যান। তাঁরা সকালে এসে দেখতে পান চারটি প্রতিমার মাথা ভাঙা।
