
দুর্বৃত্তদের হাতে নৃশংস হত্যাকাণ্ডের শিকার জাগৃতি প্রকাশনীর মালিক ফয়সল আরেফিন দীপনের রুহের মাগফিরাত কামনায় দোয়া মাহফিলের আয়োজন করেছে বিএনপি। আজ বৃহস্পতিবার বাদ জোহর রাজধানীর নয়াপল্টনে দলের কেন্দ্রীয় কার্যালয়ের নিচতলায় এ মাহফিল অনুষ্ঠিত হবে।গতকাল বুধবার বিএনপির কেন্দ্রীয় সহ দপ্তর সম্পাদক আসাদুল করিম এক বিজ্ঞপ্তিতে এ তথ্য জানান। তাতে বলা হয়, ফয়সল আরেফিন জিয়া স্মৃতি পাঠাগারের সহসভাপতি ছিলেন। দোয়া মাহফিলে বিএনপির কেন্দ্রীয় নেতারা উপস্থিত থাকবেন। এতে অঙ্গ ও সহযোগী সংগঠনের নেতা-কর্মীদের শরিক হওয়ার অনুরোধ জানানো হয়েছে।
