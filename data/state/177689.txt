
শেরপুর-জামালপুর সেতু থেকে একটি শিশুকে সাত দিন আগে উদ্ধার করা হয়। পথ হারিয়ে ফেলা শিশুটিকে সেতুর ওপর কাঁদতে দেখে স্থানীয় এক ঠিকাদার জামালপুর শহরের নয়াপাড়া পাঁচ রাস্তা মোড়ে তাঁর বাসায় নিয়ে যান।
শিশুটি জানিয়েছে, তার নাম লাইলি (১১)। বাড়ি নরসিংদী জেলায়। বাবার নাম কালাচান। তবে শিশুটি তার পুরো ঠিকানা বলতে পারছে না। শিশুটি জানায়, সে নরসিংদীতে একটি বাসায় গৃহপরিচারিকার কাজ করত। না জানিয়ে বিস্কুট খাওয়ার অপরাধে গৃহকর্ত্রী তাকে মারধর করেন। আরও মারধরের ভয়ে সে ওই বাড়ি থেকে পালিয়ে আসে। শিশুটির অভিভাবককে জামালপুর সদর থানায় যোগাযোগের জন্য অনুরোধ জানানো হয়েছে।
