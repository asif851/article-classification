
চট্টগ্রামের কালুরঘাটের বিসিক শিল্প নগর এলাকায় ‘মীর পেপার মিল’ নামের একটি কাগজের কলে লাগা আগুন নিয়ন্ত্রণে এসেছে। আজ শুক্রবার সকাল সাড়ে আটটার দিকে ওই কাগজ কলে আগুন লাগে।ঘটনাস্থল থেকে আগ্রাবাদ ফায়ার স্টেশনের জ্যেষ্ঠ স্টেশন কর্মকর্তা তৌফিকুল ইসলাম ভূঁইয়ার ভাষ্য, আগ্রাবাদ ও কালুরঘাট ফায়ার স্টেশনের ছয়টি ইউনিট প্রায় দেড় ঘণ্টা চেষ্টা চালিয়ে সকাল ১০টার দিকে আগুন নিয়ন্ত্রণে আনে। এ অগ্নিকাণ্ডের ঘটনায় কেউ হতাহত হয়নি। আগুন লাগার কারণ ও ক্ষয়ক্ষতির পরিমাণ নিরূপণের কাজ চলছে।
