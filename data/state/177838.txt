
বিতর্কিত ব্যবসায়ী মুসা বিন শমসেরের সম্পদ অনুসন্ধানের অংশ হিসেবে তাঁকে জিজ্ঞাসাবাদের জন্য তলব করেছে দুর্নীতি দমন কমিশন (দুদক)। এ জন্য তাঁকে ১৮ ডিসেম্বর রাজধানীর সেগুনবাগিচায় দুদকের প্রধান কার্যালয়ে হাজির হতে বলা হয়েছে।মুসা বিন শমসেরকে তলব করে গতকাল বৃহস্পতিবার নোটিশ পাঠিয়েছেন দুদকের উপপরিচালক মীর জয়নুল আবেদীন শিবলী। দুদকের উপপরিচালক (জনসংযোগ) প্রণব কুমার ভট্টাচার্য এ তথ্য জানিয়েছেন।গত ৩ নভেম্বর কমিশনের নিয়মিত বৈঠকে মুসা বিন শমসেরের সম্পদ অনুসন্ধানের সিদ্ধান্ত নিয়ে মীর জয়নুল আবেদীনকে অনুসন্ধান কর্মকর্তা নিয়োগ করা হয়।
