
বাংলাদেশের প্রধানমন্ত্রী শেখ হাসিনার সঙ্গে আজ শনিবার রাতের খাবার খাবেন ভারতের পশ্চিমবঙ্গের মুখ্যমন্ত্রী মমতা বন্দ্যোপাধ্যায়। এ উপলক্ষে সন্ধ্যা সাতটার দিকে তিনি রাষ্ট্রপতি ভবনে যাবেন।
প্রধানমন্ত্রী শেখ হাসিনা এবারের সফরে ভারতের রাষ্ট্রপতি প্রণব মুখার্জির অতিথি হিসেবে রাষ্ট্রপতি ভবনে আছেন।
দুপুরে নয়াদিল্লির হায়দরাবাদ হাউসে দুই দেশের প্রধানমন্ত্রীর শীর্ষ বৈঠক হয়। এই হায়দরাবাদ হাউসেই প্রধানমন্ত্রী শেখ হাসিনা পশ্চিমবঙ্গের মুখ্যমন্ত্রীকে আজ নৈশভোজের আমন্ত্রণ জানান। মুখ্যমন্ত্রী মমতা সেই আমন্ত্রণ গ্রহণ করেন।
