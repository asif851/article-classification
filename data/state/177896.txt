
আওয়ামী লীগের সভানেত্রী ও প্রধানমন্ত্রী শেখ হাসিনাকে ঈদুল ফিতরের শুভেচ্ছা কার্ড পাঠিয়েছেন বিএনপির চেয়ারপারসন খালেদা জিয়া। আজ সোমবার দুপুরে বিএনপির একটি প্রতিনিধিদল রাজধানীর ধানমন্ডিতে আওয়ামী লীগের সভানেত্রীর কার্যালয়ে শুভেচ্ছা কার্ড পৌঁছে দেয়।বিএনপির প্রতিনিধিদলের নেতৃত্বে থাকা দলটির সমাজকল্যাণ–বিষয়ক সম্পাদক আবুল খায়ের ভূঁইয়া প্রথম আলোকে বলেন, তাঁরা আজ দুপুরে বিএনপির চেয়ারপারসনের শুভেচ্ছা কার্ড আওয়ামী লীগের সভানেত্রীর কার্যালয়ে পৌঁছে দিয়েছেন।
