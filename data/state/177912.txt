
ছিনতাইয়ের অভিযোগে গতকাল শুক্রবার ভোররাতে চট্টগ্রাম নগরের ওয়াসা মোড় থেকে সাতজনকে গ্রেপ্তার করেছে পুলিশ।গ্রেপ্তার ব্যক্তিরা হলো রফিকুল ইসলাম, সাজ্জাদ হোসেন, প্রিন্স দাশ, সেলিম হোসেন, মো. সবুজ, নুরুন্নবী ও সাইফুদ্দীন রাজা।কোতোয়ালি থানার ভারপ্রাপ্ত কর্মকর্তা (ওসি) জসীম উদ্দিন প্রথম আলোকে বলেন, গ্রেপ্তার ব্যক্তিদের কাছ থেকে ছিনতাই হওয়া টাকা ও মুঠোফোন এবং ছিনতাই কাজে ব্যবহৃত ছুরি উদ্ধার করেছে পুলিশ।
