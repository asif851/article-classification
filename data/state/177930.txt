
দিনাজপুরের ফুলবাড়ী পৌর শহরের দুই মাদক ব্যবসায়ীকে এক বছর করে কারাদণ্ড দিয়েছেন ভ্রাম্যমাণ আদালত। গতকাল সোমবার উপজেলা নির্বাহী কর্মকর্তা মনিরুজ্জামান তাঁদের এই সাজা দেন। এঁরা হলেন গৌরীপাড়া গ্রামের সিরাজুল হক ও পূর্বগৌরীপাড়া গ্রামের মোহাম্মাদ আলী। একই সঙ্গে আদালত পৌর এলাকার উত্তর সুজাপুর গ্রামের ওয়াদুদকে মাদক সেবনের অপরাধে এক হাজার টাকা জরিমানা করেছেন। 
