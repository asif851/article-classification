
কুষ্টিয়া সদর উপজেলার পাটিকাবাড়ী ইউনিয়নে কয়েক শ অসহায় মানুষকে বিনা মূল্যে চিকিৎসাসেবা দেওয়া হয়েছে। গতকাল বুধবার সকাল থেকে বিকেল পর্যন্ত আটজন চিকিৎসক নারী, পুরুষ, শিশুসহ প্রায় ৭০০ রোগীকে দেখে ব্যবস্থাপত্র ও কিছু ওষুধ দেন। স্থানীয় পাটিকাবাড়ী সরকারি প্রাথমিক বিদ্যালয়ে ক্যাম্পে পাটিকাবাড়ী ইউনিয়নসহ আশপাশের কয়েক ইউনিয়নের গ্রাম থেকে আসা রোগীরা এই সেবা নেন। বিনা মূল্যে চিকিৎসাসেবার আয়োজন করেন পাটিকাবাড়ী ইউনিয়ন পরিষদের চেয়ারম্যান সফর আলী।  কুষ্টিয়া অফিস।
