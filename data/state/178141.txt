
রাজধানীর রামপুরা এলাকার একটি বাসায় দুর্বৃত্তদের হাতে খুন হয়েছেন আবু তাহের (৭৩) নামের এক ব্যক্তি।আজ সোমবার ভোর রাত তিনটা থেকে পাঁচটার মধ্যে এ ঘটনা ঘটে বলে জানায় পুলিশ।রামপুরা থানার উপপরিদর্শক (এসআই) মো. আমিনুল ইসলামের ভাষ্য, গ্রিল কেটে কয়েকজন দুর্বৃত্ত সাবেক কর কমিশনার আবু তাহেরের বাসায় প্রবেশ করে। একপর্যায়ে দুর্বৃত্তদের হাতে গুরুতরভাবে আহত হন তিনি। পরে তাঁকে ইউনাইটেড হাসপাতালে নেওয়া হয়। সেখানে তাঁকে মৃত ঘোষণা করেন কর্তব্যরত চিকিৎসক। বাসা থেকে বেশ কিছু মালামাল নিয়ে গেছে ওই দুর্বৃত্তরা।
