
রাজশাহীর পুঠিয়া পৌরসভায় আওয়ামী লীগের মেয়র প্রার্থী রবিউল ইসলামকে আচরণবিধি ভঙ্গের দায়ে ১০ হাজার টাকা জরিমানা করা হয়েছে। আজ রোববার রাত সাড়ে ১০টার দিকে নির্বাচন কমিশনের নির্ধারিত ​ম্যাজিস্ট্রেট লিয়াকত হোসেনের পরিচালনায় ভ্রাম্যমাণ আদালত এই জরিমানা করেন।
পুঠিয়া উপজেলা নির্বাচন কর্মকর্তা ও সহকারী রিটার্নিং কর্মকর্তা মঞ্জুরুল হাসান জরিমানার বিষয়টি নিশ্চিত করেন। তিনি জানান, দেয়ালে, গাড়িতে পোস্টার লাগানো ও শোডাউন করার দায়ে রবিউল ইসলামকে এই জরিমানা করা হয়।
