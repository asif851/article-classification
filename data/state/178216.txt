
চাঁপাইনবাবগঞ্জ পৌর এলাকার কালীগঞ্জ ফুলবাগান মহল্লার চার বছরের শিশু কবিতা হত্যা মামলার আসামি মো. জহিরকে (৩৫) গ্রেপ্তার করেছে সদর থানার পুলিশ। গতকাল বুধবার দুপুরে তাঁকে গ্রেপ্তার করা হয়।মামলার তদন্ত কর্মকর্তা সদর থানার পরিদর্শক (তদন্ত) সারোয়ার রহমান বলেন, গোপন সংবাদের ভিত্তিতে পৌর এলাকার বটতলা হাট থেকে জহিরকে গ্রেপ্তার করা হয়। ফুলবাগান মহল্লায় জহিরের বাড়ির দোতলার রান্নাঘরে কবিতাকে শ্বাসরোধে হত্যা করা হয়। হত্যাকাণ্ডের সঙ্গে জড়িত শিহাবের বড় ভাই জহির মুক্তিপণের দাবিতে কবিতাকে অপহরণ ও হত্যার ঘটনা শুরু থেকেই জানতেন এবং ঘটনায় তাঁর সহায়তা ছিল বলে জানান তিনি। শিহাব ও জহির কবিতার বাবার খালাতো ভাই।কবিতাকে গত ৩০ আগস্ট অপহরণ করে মুঠোফোনে পাঁচ লাখ টাকা মুক্তিপণ দাবি করেন আসামিরা।
