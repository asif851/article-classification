
ফেনীর দাগনভূঞার উত্তর আলীপুর স্কুল অ্যান্ড কলেজে গত সোমবার অভিভাবক সমাবেশ অনুষ্ঠিত হয়েছে। এতে বক্তারা শিক্ষার গুণগত মান বাড়ানোর ওপর গুরুত্বারোপ করেন।কলেজমাঠে আয়োজিত সমাবেশে প্রধান অতিথি ছিলেন কেন্দ্রীয় যুবলীগের সভাপতিমণ্ডলীর সদস্য আবুল বাশার। সভাপতিত্ব করেন কলেজ পরিচালনা পর্ষদের সভাপতি নুরুল হুদা। সহকারী শিক্ষক কাজী ফারহানা রশিদের সঞ্চালনায় অনুষ্ঠিত সমাবেশে বিশেষ অতিথি ছিলেন উপজেলা উপজেলা নির্বাহী কর্মকর্তা সাইফুল ইসলাম, দাগনভূঞা উপজেলা পরিষদের ভাইস চেয়ারম্যান জয়নাল আবেদিন, দাগনভূঞা থানার ভারপ্রাপ্ত কর্মকর্তা (ওসি) মো. আসলাম উদ্দিন, উপজেলা মাধ্যমিক শিক্ষা কর্মকর্তা দেওয়ান মোহাম্মদ জাহাঙ্গীর ও স্থানীয় মাতুভূঞা ইউনিয়ন পরিষদের (ইউপি) চেয়ারম্যান আবদুল্লা আল মামুন।
