
নওগাঁর মহাদেবপুরে গ্রামীণ নারী উদ্যোক্তাদের দক্ষতা বিকাশে তিন দিনব্যাপী প্রশিক্ষণ কর্মশালা শুরু হয়েছে। উপজেলা মহিলাবিষয়ক অধিদপ্তরের আয়োজনে গতকাল রোববার উপজেলা পরিষদের কেন্দ্রীয় পাঠাগারে এ কর্মশালার উদ্বোধন করা হয়। ৩০ জন নারী উদ্যোক্তা এতে অংশ নিচ্ছেন। উদ্বোধনী অনুষ্ঠানে উপজেলা মহিলাবিষয়ক কর্মকর্তা আমেনা খাতুনের সভাপতিত্বে বক্তব্য দেন বাংলাদেশ উইমেন চেম্বারের প্রতিনিধি পারভীন আকতার ও নারী নেত্রী হাসিনা বিশ্বাস। নারী উদ্যোক্তাদের বিভিন্ন বিষয়ে প্রশিক্ষণ দিচ্ছেন মহিলাবিষয়ক অধিদপ্তরের জ্যেষ্ঠ প্রশিক্ষক নজরুল ইসলাম ও তাছলিমা আনোয়ার।
