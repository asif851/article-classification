
বহুল আলোচিত জাপানি নাগরিক কুনিও হোশি হত্যা মামলার রায় ঘোষণা করা হবে আজ মঙ্গলবার। সকাল সাড়ে নয়টায় রংপুরের বিশেষ জজ আদালতের বিচারক নরেশ চন্দ্র সরকার এই রায় ঘোষণা করবেন।সরকার পক্ষে মামলা পরিচালনাকারী বিশেষ পিপি রথীশ চন্দ্র ভৌমিক বলেন, ৬০ কর্মদিবসে ৫৫ জন সাক্ষীর সাক্ষ্য গ্রহণ করা হয়েছে। সেই সঙ্গে আসামিদের পক্ষে একজন সাফাই সাক্ষীর সাক্ষ্যও গ্রহণ করা হয়। যুক্তিতর্ক শেষে আজ রায় হবে। তিনি বলেন, দেশকে অস্থিতিশীল করতে বিদেশি নাগরিককে পরিকল্পিতভাবে হত্যা করেছে আসামিরা। যা সাক্ষ্য গ্রহণের মধ্য দিয়ে প্রমাণিত হয়েছে।
