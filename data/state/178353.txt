
ব্রাহ্মণবাড়িয়ার আখাউড়া পৌর শহরের পার্শ্ববর্তী খালাজুরা বিলের পানিতে পড়ে যাওয়া বোনকে উদ্ধার করতে গিয়ে ডুবে এক শিশুর মৃত্যু হয়েছে। গতকাল সোমবার সকাল ১০টার দিকে এ দুর্ঘটনা ঘটে।
মারা যাওয়া শিশুর নাম সাকিব মিয়া (১২)। সে আখাউড়া পৌরসভার নারায়ণপুর গ্রামের মিন্টু মিয়ার ছেলে।
পরিবার সূত্র জানায়, সাকিবের বড় বোন বিউটি আক্তার (২৮) পরিবার নিয়ে পৌর শহরের খালাজুরা বিল এলাকায় থাকেন। গতকাল সকালে সাকিব নিজেদের ডিঙি নৌকায় করে বিউটিকে তাঁর বাড়ি নিয়ে যাচ্ছিল। একপর্যায়ে বিউটি নৌকা থেকে পানিতে পড়ে যান। তাঁকে উদ্ধার করতে সাকিব পানিতে ঝাঁপ দেয়। বিউটি সাঁতার কেটে তীরে উঠতে পারলেও সাকিব পানিতে তলিয়ে যায়।
