
সাতক্ষীরা জেলার বিভিন্ন স্থান থেকে ৪২ জনকে গ্রেপ্তার করেছে যৌথবাহিনী। নাশকতার পরিকল্পনার অভিযোগে তাঁদের গ্রেপ্তার করা হয়। গতকাল বুধবার রাত থেকে আজ বৃহস্পতিবার ভোর পর্যন্ত এই অভিযান চালানো হয়।
পুলিশের ভাষ্য, গ্রেপ্তার হওয়া ব্যক্তিদের মধ্যে ১২ জন জামায়াতের কর্মী। বাকি ৩০ জন নিয়মিত মামলার আসামি।
সাতক্ষীরা জেলা পুলিশের বিশেষ শাখার (এসবি) উপপরিদর্শক (এসআই) ইনামুল হক বলেন, সদর থানা থেকে ১২ জন, তালায় দুজন, কলারোয়ায় সাতজন, কালিগঞ্জে ছয়জন, শ্যামনগরে পাঁচজন, আশাশুনিতে তিনজন, দেবহাটায় তিনজন ও পাটকেলঘাটা থেকে চারজনকে গ্রেপ্তার করা হয়েছে।
