
নারায়ণগঞ্জে কাজ শেষে বাড়ি ফেরার পথে গত বুধবার রাতে পোশাক কারখানার এক শ্রমিক ধর্ষণের শিকার হয়েছেন। পরে আশপাশের লোকজন এগিয়ে এসে সজল মিয়া ও রমজান আলী নামের দুজনকে আটক করে পুলিশে সোপর্দ করেন।ফতুল্লা মডেল থানার সহকারী উপপরিদর্শক (এএসআই) কামরুল ইসলাম জানান, বুধবার রাত সাড়ে ১০টার দিকে পোশাকশ্রমিক ওই নারী কাজ শেষে ফতুল্লার বাড়িতে ফিরছিলেন। পথে সজল ও রমজান তাঁকে অস্ত্র দেখিয়ে শহরের কিল্লারপুল এলাকায় নিয়ে ধর্ষণ করেন। এ সময় ওই নারীর চিৎকারে আশপাশের লোকজন এগিয়ে এসে দুজনকে আটক করেন। পরে পিটুনি দিয়ে পুলিশে সোপর্দ করেন তাঁরা।গতকাল বৃহস্পতিবার নারায়ণগঞ্জ জেনারেল হাসপাতালে ওই নারীর ডাক্তারি পরীক্ষা সম্পন্ন করা হয়।
