
বিশ্ববিদ্যালয় মঞ্জুরী কমিশনের (ইউজিসি) নবনিযুক্ত চেয়ারম্যান আব্দুল মান্নানের সঙ্গে গত বৃহস্পতিবার সৌজন্য সাক্ষাতে মিলিত হয় সাদার্ন বিশ্ববিদ্যালয় কর্তৃপক্ষ। এ সময় ইউজিসির চেয়ারম্যানকে অভিনন্দন জানান সাদার্ন বিশ্ববিদ্যালয়ের প্রতিনিধিরা। সাদার্ন বিশ্ববিদ্যালয়ের প্রতিষ্ঠাতা সরওয়ার জাহানের নেতৃত্বে চার সদস্যের প্রতিনিধিদলে ছিলেন বিশ্ববিদ্যালয়ের সহ–উপাচার্য মো. শরীফুজ্জামান, সিভিল ইঞ্জিনিয়ারিং বিভাগের প্রধান আলী আশরাফ ও আইন বিভাগের উপদেষ্টা মো. মহিউদ্দিন খালেদ।সাক্ষাতে বিশ্ববিদ্যালয় প্রতিনিধিদলের সদস্যরা বলেন, বর্তমান চেয়ারম্যানের দক্ষতায় দেশের বিশ্ববিদ্যালয়গুলোয় উচ্চশিক্ষার প্রত্যাশিত উন্নয়ন এবং সমৃদ্ধি ঘটবে বলে তাঁদের দৃঢ় বিশ্বাস। বিজ্ঞপ্তি।
