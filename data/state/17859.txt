



হাইকোর্টের সামনের সড়ক দিয়ে আসা যাওয়া করেন
গাড়িবহর ঘুরিয়ে গুলিস্তানের ফুলবাড়িয়া হয়ে কাকরাইলের দিকে দেওয়া হয়
বিশেষ আদালত-৫-এ মামলায় আসামিপক্ষের যুক্তিতর্ক উপস্থাপন হয়। 
৩ কোটি ১৫ লাখ ৪৩ হাজার টাকা আত্মসাতের অভিযোগ।
মামলায় খালেদা জিয়াসহ চারজন আসামি।


বকশীবাজারে স্থাপিত বিশেষ জজ আদালত-৫ এ যাতায়াতের জন্য খালেদা জিয়া সাধারণত গুলশান থেকে হাইকোর্টের সামনের সড়ক দিয়ে আসা যাওয়া করেন। কিন্তু আজ সে পথটি পরিবর্তন করে দিয়েছে আইনশৃঙ্খল রক্ষাকারী বাহিনী।
আজ আদালত থেকে ফেরার পথে বিএনপি চেয়ারপারসনের গাড়িবহরটি গুলিস্তানের ফুলবাড়িয়া হয়ে কাকরাইলের দিকে ঘুরিয়ে দেওয়া হয়েছে।
বেলা আড়াইটার দিকে তাঁর গাড়িবহর বকশীবাজার থেকে চানখাঁরপুল হয়ে দ্রুতগতিতে বঙ্গবন্ধু অ্যাভিনিউ পর্যন্ত আসে। পরে পল্টনের জিরো পয়েন্টে পৌঁছালে বিএনপির নেতা কর্মীরা গাড়িবহর ঘিরে স্লোগান দিতে থাকে। পরে নেতা কর্মীসহ ধীরে ধীরে গাড়িবহরটি কাকরাইলের দিতে এগোতে দেখা যায়।
উল্লেখ্য, বিশেষ আদালত-৫-এ জিয়া চ্যারিটেবল ট্রাস্ট দুর্নীতির মামলায় তৃতীয় দিনের মতো যুক্তিতর্ক শুনানি হয়। খালেদা জিয়া বেলা ১১টা ২৫ মিনিটের দিকে আদালতে হাজির হন। সেখান থেকে বেরিয়ে তিনি গুলশানের দিকে ফিরছেন। ওই মামলায় ৩ কোটি ১৫ লাখ ৪৩ হাজার টাকা আত্মসাতের অভিযোগ রয়েছে। মামলায় খালেদা জিয়াসহ চারজন আসামি।
