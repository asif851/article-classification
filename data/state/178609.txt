
বিএনপির সিনিয়র ভাইস চেয়ারম্যান তারেক রহমানকে ঢাকায় এসে রাজনীতি করার আহ্বান জানিয়েছেন যোগাযোগমন্ত্রী ওবায়দুল কাদের। তিনি বলেন, ‘দেশে থেকে রাজনীতি করতে সাহস না থাকায় তিনি লন্ডন থেকে ঢিল ছোড়াছুড়ি করছেন। আমি তাঁর নাম উচ্চারণ করতে চাচ্ছি না। সাহস থাকলে লন্ডনে থেকে ষড়যন্ত্র কেন, দেশে এসে রাজনীতি করুন। দেখি কারা হারে আর কারা জেতে।’বঙ্গবন্ধু শেখ মুজিবুর রহমানের ৩৯তম শাহাদাত্ বার্ষিকী উপলক্ষে ঢাকা বিশ্ববিদ্যালয়ের ছাত্র-শিক্ষক কেন্দ্রে (টিএসসি) মিলনায়তনে আজ সোমবার এক আলোচনা সভায় যোগাযোগমন্ত্রী এসব কথা বলেন।বিএনপির উদ্দেশে ওবায়দুল কাদের বলেন, ‘ভুলের চোরাবালিতে বিএনপির রাজনীতি হারিয়ে গেছে। গত নির্বাচনে যে ভুল করেছে তার মাশুল তারা দিচ্ছে। আর এই ভুলের মাশুল দিতে তারা আরও নতুন নতুন ভুলের জন্ম দিচ্ছে। যত গর্জে তত বর্ষে না। তারা এখন তর্জন গর্জনসর্বস্ব দল।’
পদ্মা সেতু প্রসঙ্গে আওয়ামী লীগের সভাপতিমণ্ডলীর এই সদস্য বলেন, ‘দেশের এক শ্রেণির লোক ছিল যারা কখনোই চাইত না পদ্মা সেতু হোক। কিন্তু আমরা ইতিমধ্যেই পদ্মা সেতুর মূল কাজ শুরু করে দিয়েছি।’
আলোচনা সভায় ঢাকা বিশ্ববিদ্যালয় শাখা ছাত্রলীগের সভাপতি মেহেদী হাসানের সভাপতিত্বে ও সাধারণ সম্প­াদক ওমর শরীফের সঞ্চালনায় বিশেষ অতিথি হিসেবে বক্তব্য দেন প্রধানমন্ত্রীর বিশেষ সহকারী আবদুস সোবহান গোলাপ, ঢাকা বিশ্ববিদ্যালয়ের ব্যবসায় শিক্ষা অনুষদের ডিন শিবলী রুবাইয়াতুল ইসলাম, কেন্দ্রীয় সভাপতি এইচ এম বদিউজ্জমান প্রমুখ।
