
বাংলাদেশ ও ভারতের ভেতরে দুই দেশের ১৬২টি ছিটমহল বিনিময়ের দাবিতে পররাষ্ট্রমন্ত্রীর কাছে স্মারকলিপি দিয়েছেন ছিটমহলবাসী। তাঁরা গত রোববার পঞ্চগড় জেলা প্রশাসকের মাধ্যমে ওই স্মারকলিপি দেন।ছিটমহলের কয়েকজন বাসিন্দা জানান, ওই দিন বিকেলে বাংলাদেশ-ভারত ছিটমহল বিনিময় সমন্বয় কমিটির পঞ্চগড়-নীলফামারী জেলা কমিটির সভাপতি মো. মফিজার রহমান ও ৫৯ নম্বর পুঠিমারী ছিটমহলের সভাপতি মো. তসলিমউদ্দিনের নেতৃত্বে একটি প্রতিনিধিদল ছিটমহল বিনিময়ের দাবিতে জেলা প্রশাসকের কাছে ওই স্মারকলিপি দেয়।২০১১ সালের ৬ সেপ্টেম্বর প্রধানমন্ত্রী শেখ হাসিনা ও ভারতের সাবেক প্রধানমন্ত্রী মনমোহন সিং ছিটমহল বিনিময়ে প্রটোকল চুক্তির বিষয়ে দুই দেশের পরাষ্ট্রমন্ত্রী পর্যায়ে একটি চূড়ান্ত রূপরেখা প্রণয়নের দাবি জানান।
