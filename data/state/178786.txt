
চট্টগ্রামের সীতাকুণ্ডের ছলিমপুর ইউনিয়নের বিভিন্ন স্থানে অভিযান চালিয়ে জামায়াত-শিবিরের ১২ কর্মীকে গ্রেপ্তার করেছে পুলিশ। গত শুক্রবার রাতে এই অভিযান চালানো হয়।সীতাকুণ্ড থানার পরিদর্শক (তদন্ত) আমিনুল ইসলাম বলেন, বৃহস্পতিবার ছলিমপুর জলিল গেট এলাকায় গাড়িতে আগুন দেওয়ার পর ওই এলাকায় পর পর দুই রাতে দুই দফা অভিযান চালায় পুলিশ। শুক্রবার রাতে অভিযান চালিয়ে জামায়াত-শিবিরের ১২ কর্মীকে গ্রেপ্তার করা হয়। প্রথম দফায় গ্রেপ্তার করা হয় ১৩ জনকে।
