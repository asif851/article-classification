
চাঁদপুরের কচুয়া, ফরিদগঞ্জ ও হাজীগঞ্জ পৌরসভায় তিন মেয়র প্রার্থীর বিরুদ্ধে দায়ের করা আপিল খারিজ করে দিয়েছেন জেলা রিটার্নিং কর্মকর্তা। এই তিন প্রার্থী কচুয়ার নাজমুল আলম স্বপন, ফরিদগঞ্জের মঞ্জিল হোসেন ও হাজীগঞ্জের আব্দুল মান্নান খান বাচ্চু। আজ শনিবার সকাল ১০টা থেকে দুপুর ১২টা পর্যন্ত চাঁদপুর জেলা প্রশাসক কার্যালয়ে এই আপিল শুনানি করে তা খারিজ করেন জেলা রিটার্নিং কর্মকর্তা ও জেলা প্রশাসক মো.আব্দুস সবুর মন্ডল। ফলে এই প্রার্থীদের প্রার্থিতা বহাল রইল।
কচুয়া পৌরসভার আওয়ামী লীগ প্রার্থী নাজমুল আলম স্বপনের বিরুদ্ধে তথ্য গোপনের অভিযোগে এনে আপিল করেছিলেন মনোনয়ন বাতিল হয়ে যাওয়া আওয়ামী লীগের বিদ্রোহী প্রার্থী সাবেক ছাত্রলীগ সভাপতি আহসান হাবীব প্রাঞ্জল। ফরিদগঞ্জ পৌরসভার বর্তমান মেয়র বিএনপির বিদ্রোহী প্রার্থী মঞ্জিল হোসেনের বিরুদ্ধে তথ্য গোপনের অভিযোগ করে আপিল করেন আওয়ামী লীগ প্রার্থী মাহফুজুল হক। আর একই ধরনের অভিযোগে হাজীগঞ্জ পৌরসভার বর্তমান মেয়র বিএনপির সাবেক সভাপতি আব্দুল মান্নান খান বাচ্চুর বিরুদ্ধে আপিল করেন বিএনপির বিদ্রোহী প্রার্থী হেলাল উদ্দিন মজুমদার। সবগুলো অভিযোগ করা হয় গত বুধবার।
জেলা নির্বাচন কর্মকর্তা মো.আতাউর রহমান বলেন, জেলা রিটার্নিং কর্মকর্তা ও জেলা প্রশাসক মো.আব্দুস সবুর মন্ডল এসব অভিযোগ আমলে নিয়ে কাগজপত্র পর্যালোচনা করেন। এরপর তিনি তিনটি আপিলই খারিজ করে উপজেলা রিটার্নিং কর্মকর্তার আদেশ বহাল রাখেন। এ সময় পৌরসভার প্রার্থীরা ও তাঁদের আইনজীবীরা
