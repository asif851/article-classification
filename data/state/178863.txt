
রাজধানীর রামপুরা এলাকায় র‍্যাবের সঙ্গে ‘বন্দুকযুদ্ধে’ দুই ব্যক্তি নিহত হয়েছে। গতকাল মঙ্গলবার রাতে কথিত এই বন্দুকযুদ্ধ হয়।  র‍্যাবের ভাষ্য, একদল দুষ্কৃতকারীর সঙ্গে র‍্যাবের গুলিবিনিময় হয়। এতে দুই দুষ্কৃতকারী গুলিবিদ্ধ হয়। তাদের উদ্ধার করে ঢাকা মেডিকেল কলেজ হাসপাতালে পাঠানো হয়।
ঢাকা মেডিকেল কলেজ হাসপাতাল সূত্র জানায়, গতকাল গভীর রাতে গুলিবিদ্ধ অবস্থায় দুজনকে নিয়ে আসা হয়। পরীক্ষা শেষে তাদের মৃত ঘোষণা করেন চিকিৎসক।
নিহত দুজনের নাম-পরিচয় জানা যায়নি।  ঘটনাস্থল থেকে অস্ত্র ও গুলি উদ্ধার করা হয়েছে বলে র‍্যাবের ভাষ্য।
