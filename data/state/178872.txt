
রাজধানীর কামরাঙ্গীরচরে ছোট দুটি পোশাক কারখানায় গতকাল শুক্রবার দিবাগত রাত তিনটার দিকে আগুন লাগে। এতে ছয়জন দগ্ধ হয়েছে। আহত ব্যক্তিদের ঢাকা মেডিকেল কলেজ হাসপাতালে ভর্তি করা হয়েছে। ফায়ার সার্ভিসের নিয়ন্ত্রণকক্ষ সূত্রে জানা গেছে, কামরাঙ্গীরচর এলাকায় গতকাল রাতে দুটি ছোট পোশাক কারখানায় আগুন লাগে। ফায়ার সার্ভিসের কর্মীরা যাওয়ার আগেই স্থানীয় লোকজন আগুন নিভিয়ে ফেলে। এতে ছয়জন দগ্ধ হয়। আগুন লাগার কারণ জানা যায়নি।
