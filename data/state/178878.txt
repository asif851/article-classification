
সিরাজগঞ্জের উল্লাপাড়ার ঝিকিড়া মহল্লায় পুকুরে ডুবে আশিক হোসেন (১৩) নামের এক স্কুলছাত্র মারা গেছে। সে উপজেলার বেটুয়াকান্দি গ্রামের ছারোয়ার হোসেনের ছেলে এবং পূর্ণিমাগাঁতী উচ্চবিদ্যালয়ের সপ্তম শ্রেণীর ছাত্র। শিশুটির পরিবার সূত্রে জানা গেছে, আশিক প্রতিবেশী দুই শিশুকে নিয়ে গতকাল শনিবার দুপুরে ওই পুকুরে একটি ডিঙিনৌকায় বেড়ানোর সময় পানিতে ডুবে যায়। এ সময় অন্য দুই শিশু চিৎকার করলে স্থানীয় লোকজন এসে আশিককে উদ্ধার করেন। উপজেলা স্বাস্থ্য কমপ্লেক্সে নিয়ে যাওয়া হলে তাকে মৃত ঘোষণা করা হয়। নিজস্ব প্রতিবেদক, সিরাজগঞ্জ।
