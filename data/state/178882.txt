
পেট্রলবোমা মেরে মানুষ হত্যার বিরুদ্ধে প্রতিরোধ গড়ে তোলার আহ্বান জানিয়েছেন ওয়ার্কার্স পার্টির নেতারা। গতকাল মঙ্গলবার বিকেলে চট্টগ্রাম কেন্দ্রীয় শহীদ মিনারে অনুষ্ঠিত সমাবেশে এ আহ্বান জানানো হয়।২০-দলীয় জোটের ‘নাশকতা-সহিংসতার’ প্রতিবাদে এ সমাবেশের আয়োজন করা হয়। সমাবেশে সভাপতিত্ব করেন দলের জেলা সভাপতি আবু হানিফ।ওয়ার্কার্স পার্টির জেলা সম্পাদকমণ্ডলীর সদস্য শরীফ চৌহানের সঞ্চালনায় সমাবেশে অন্যান্যের মধ্যে বক্তব্য দেন দলের জেলা কমিটির সাধারণ সম্পাদক শামসুদ্দিন খালেদ সেলিম, সম্পাদকমণ্ডলীর সদস্য ইন্দ্র কুমার নাথ।
