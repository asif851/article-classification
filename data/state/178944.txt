
সালাউদ্দিন কাদের (সাকা) চৌধুরীর বিরুদ্ধে মানবতাবিরোধী অপরাধের মামলায় ফাঁসির আদেশ হওয়ায় সন্তোষ প্রকাশ করেছে তাঁর জন্মস্থান চট্টগ্রামের রাউজানবাসী।এদিকে রায় ঘোষণার পর রাউজানে আনন্দ মিছিল করেছেন আওয়ামী লীগের নেতা-কর্মীরা।
আনন্দ মিছিলে অংশ নেওয়া মুক্তিযোদ্ধা ইসমাইল শাহ বলেন, ‘এই রায়ে আমরা সন্তুষ্ট।মুক্তিযুদ্ধের সময় আমরা দেখেছি, তিনি (সাকা) কী রকম অত্যাচারী একজন মানুষ ছিলেন; মানুষকে কীভাবে নির্যাতন করেছেন।তাই তাঁর ফাঁসির রায়ে আমরা সন্তোষ প্রকাশ করছি।’
আজ মঙ্গলবার দুপুরে মানবতাবিরোধী অপরাধের মামলায় সাকা চৌধুরীকে ফাঁসির আদেশ দেন ট্রাইব্যুনাল।এই রায় ঘোষণার পর রাউজান সদর থেকে আনন্দ মিছিল বের করে আওয়ামী লীগ।এ ছাড়া ওই এলাকায় এই রায়ের প্রতিবাদে কোনো অপ্রীতিকর ঘটনা ঘটেনি।
