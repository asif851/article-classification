
২৬ মার্চকে আন্তর্জাতিক গণহত্যা দিবস ঘোষণার জন্য দাবি জানিয়েছে ‘আন্তর্জাতিক যুদ্ধাপরাধ গণবিচার আন্দোলন’ নামের একটি মঞ্চ।গতকাল মঙ্গলবার জাতীয় প্রেসক্লাবের সামনে এক গণ অবস্থান কর্মসূচিতে এ দাবি জানান সংগঠনের আহ্বায়ক নৌপরিবহনমন্ত্রী শাজাহান খান। তিনি বলেন, ২৫ মার্চ বিকেলে মানিক মিয়া অ্যাভিনিউতে একটি সমাবেশের মধ্য দিয়ে আনুষ্ঠানিকভাবে এ দাবি জানানো হবে।গণ অবস্থান কর্মসূচি থেকে নিজামী ও মীর কাসেমসহ মৃত্যুদণ্ডাদেশপ্রাপ্ত যুদ্ধাপরাধীদের রায় ২৬ মার্চের আগেই কার্যকর করার দাবি জানানো হয়।
