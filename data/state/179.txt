
পাটকল শ্রমিকদের জন্য মজুরি কমিশনের চতুর্থ কিস্তির বকেয়া পাওনাসহ ১১ দফা দাবিতে গতকাল বুধবার রাজশাহী পাটকলের শ্রমিকেরা রাজশাহী-নাটোর সড়ক অবরোধ করে রাখেন। গতকাল সকাল পৌনে নয়টার থেকে সোয়া ১০টা পর্যন্ত এই অবরোধ কর্মসূচি চলে। এ সময় পাটকলের সামনের রাস্তায় সমাবেশের দুই পাশে যানবাহনের দীর্ঘ সারি দাঁড়িয়ে যায়।
কর্মসূচি চলাকালে বক্তব্য দেন রাজশাহী পাটকল শ্রমিক ইউনিয়নের সভাপতি ইমদাদুল হক, সাধারণ সম্পাদক ইলিয়াস আলী ও যুগ্ম সাধারণ সম্পাদক আনিসুর রহমান। বক্তারা বলেন, তাঁদের দাবি বাস্তবায়ন না করা হলে আগামীকাল শুক্রবার সব শিল্পাঞ্চলে জনসভা অনুষ্ঠিত হবে। ২ মার্চ পাটকলের অভ্যন্তরে বিক্ষোভ মিছিল করা হবে। আগামী ৫ মার্চ ২৪ ঘণ্টা ধর্মঘট পালন করা হবে। তাঁদের ১১ দফার অন্যতম হচ্ছে মজুরি কমিশনের বকেয়া পাওনা চেকে নয়, আগের মতো স্লিপে প্রদান, দেশের বৃহত্তর স্বার্থে পাটকলের অদক্ষ ও অনভিজ্ঞ চেয়ারম্যান ও পরিচালকের অপসারণ, পাটশিল্পকে কৃষিভিত্তিক শিল্প ঘোষণা ও ম্যান্ডেটরি প্যাকেজিং অ্যাক্ট ২০১০ বাস্তবায়ন, শিক্ষাগত যোগ্যতার ভিত্তিতে শ্রমিকদের কর্মচারী হিসেবে সমন্বয় অথবা যোগদান করানো ইত্যাদি। �ি ���0��1�। তাড়াহুড়া করে নামতে গিয়ে কয়েক যাত্রী আহত হন। 
