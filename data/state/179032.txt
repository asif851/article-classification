
‘দেশের উন্নয়ন সমুন্নত রাখতে সাংবাদিক ও টিআইবির ভূমিকা একে অপরের পরিপূরক। দেশকে এগিয়ে নিতে সবাইকে একসঙ্গে কাজ করতে হবে। নতুন প্রজন্মের গায়ে দুর্নীতির আঁচড় লাগতে দেওয়া যাবে না।’
কক্সবাজারের চকরিয়া উপজেলায় কর্মরত সাংবাদিকদের সঙ্গে ট্রান্সপারেন্সি ইন্টারন্যাশনাল বাংলাদেশের (টিআইবি) মতবিনিময় সভায় বক্তারা এসব কথা বলেন। গত ২৮ নভেম্বর সংস্থাটির কার্যালয়ে এ সভা অনুষ্ঠিত হয়।
সচেতন নাগরিক কমিটির (সনাক) সভাপতি ফরিদ উদ্দিন চৌধুরীর সভাপতিত্বে সভায় প্রধান অতিথি ছিলেন উপজেলা সহকারী কমিশনার (ভূমি) মাহবুব উল করিম। সভা পরিচালনা করেন টিআইবির আঞ্চলিক ব্যবস্থাপক জসিম উদ্দিন।
সাংবাদিকদের মধ্যে বক্তব্য দেন মিজবাউল হক, এস এম হানিফ, এ এম ওমর আলী, রফিক আহমদ, মনজুর আলম, আবদুল মজিদ, আলী হোসেন, জিয়াউদ্দিন ফারুক, ছোটন কান্তি নাথ, রায়হান চৌধুরী, মোস্তফা কামাল প্রমুখ।
সভায় সাংবাদিকেরা দেশ থেকে দুর্নীতির মূলোৎপাটনে টিআইবিকে আরও দায়িত্বশীল হওয়ার পরামর্শ দেন। 
