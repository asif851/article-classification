
বিশ্ববিদ্যালয়ের শিক্ষকদের সামাজিক সংগঠন জাতীয় অধ্যয়ন কেন্দ্রের উদ্যোগে মাদকবিরোধী মানববন্ধন হয়েছে। লালমনিরহাটের পাটগ্রাম উপজেলার বুড়িমারী স্থলবন্দর বাজারে বুড়িমারী-লালমনিরহাট আঞ্চলিক সড়কে গত বুধবার সন্ধ্যায় এই মানববন্ধন হয়। এতে বক্তব্য দেন বুড়িমারী হাসরউদ্দিন উচ্চবিদ্যালয়ের প্রধান শিক্ষক রবিউল ইসলাম, বুড়িমারী স্থলবন্দর জাতীয় অধ্যয়ন কেন্দ্র শাখার সমন্বয়ক আক্তারুজ্জামান সওদাগর, ব্যবসায়ী রেজাউল করিম, আশিকুর রহমান, এ এস এম নেওয়াজ নিশাদ প্রমুখ। 
