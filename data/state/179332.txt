
সুনামগঞ্জে বাবাকে হত্যার দায়ে ছেলেকে যাবজ্জীবন কারাদণ্ড দিয়েছেন আদালত। সুনামগঞ্জের অতিরিক্ত জেলা ও দায়রা জজ কাজী আবদুল হান্নান গতকাল বুধবার এ রায় দেন।দণ্ডাদেশ পাওয়া ব্যক্তি হলেন ছাতক উপজেলার ছনুয়া গ্রামের আবদুল মুমিন। আদালত যাবজ্জীবন কারাদণ্ডের পাশাপাশি তাঁকে ৩০ হাজার টাকা জরিমানা, অনাদায়ে আরও এক বছরের কারাদণ্ডের আদেশ দিয়েছেন। আবদুল মুমিন পলাতক।রায়ের সংক্ষিপ্ত বিবরণে জানা গেছে, ১৯৯৬ সালের ১৮ আগস্ট পারিবারিক কলহের জের ধরে ছনুয়া গ্রামের ইছবর আলীকে দা দিয়ে এলোপাতাড়ি কুপিয়ে হত্যা করেন তাঁর ছেলে আবদুল মুমিন।
