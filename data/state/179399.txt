
আরাফাত রহমান কোকোর জানাজায় স্বত:স্ফূর্ত উপস্থিতির জন্য ঢাকাবাসী এবং ২০-দলীয় জোটের সকল পর্যায়ের নেতা-কর্মীর প্রতি কৃতজ্ঞতা প্রকাশ করেছে বিএনপি।
আজ মঙ্গলবার রাতে কিএনপির যুগ্ম মহাসচিব রুহুল কবির রিজভী এক বিবৃতিতে এ ধন্যবাদ জানান।বিবৃতিতে কোকোর অকাল মৃত্যুতে বিএনপি ঘোষিত দেশব্যাপী তিন দিনের শোক কর্মসূচি অত্যন্ত আন্তরিকতার সঙ্গে পালনের জন্য বিএনপি, এর অঙ্গ ও সহযোগী সংগঠন এবং ২০-দলীয় জোটের সকল পর্যায়ের নেতা-কর্মীসহ দেশবাসীকে দলের পক্ষ থেকে আন্তরিক ধন্যবাদ ও শুভেচ্ছা জানানো হয়েছে।আজ বাদ আসর বায়তুল মোকাররম জাতীয় মসজিদে আরাফাত রহমান কোকোর নামাজে জানাজায় লাখ লাখ শুভানুধ্যায়ীর সমাগমসহ সর্বসাধারণের যে ঢল নেমেছে তার জন্য সবার প্রতি কৃতজ্ঞতা জানানো হয়।
