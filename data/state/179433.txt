
প্রতিবেশী রাষ্ট্র ভারতের প্রজাতন্ত্র দিবসে ভারতজুড়ে ছুটি থাকায় আজ সোমবার বন্ধ রয়েছে আখাউড়া স্থলবন্দর দিয়ে আমদানি-রপ্তানি।
আখাউড়া স্থলবন্দর আমদানি-রপ্তানিকারক অ্যাসোসিয়েশনের যুগ্ম সাধারণ সম্পাদক রাজীব উদ্দিন ভূঁইয়া প্রথম আলোকে বলেন, আগেই ভারতীয় ব্যবসায়ীরা আজ পণ্য আমদানি-রপ্তানি না করার কথা জানিয়েছিলেন। এ কারণে বন্দরে পণ্যবোঝাই কোনো ট্রাক আটকে নেই।আখাউড়া স্থলবন্দরের শুল্ক কর্মকর্তা মো. লুৎফর রহমান জানান, ভারতে প্রজাতন্ত্র দিবসের ছুটির কারণে প্রায় শতভাগ রপ্তানিমুখী এই বন্দর দিয়ে আজ সকাল থেকে পণ্য আমদানি-রপ্তানি বন্ধ আছে। তবে যাত্রী পারাপার স্বাভাবিক আছে।আজ ভারতের ৬৬তম প্রজাতন্ত্র দিবস। ৬৫ বছর আগে ১৯৫০ সালের এই দিনে কার্যকর হয়েছিল ভারতের সংবিধান। দিনটিকে ভারতের কোনো কোনো রাজ্যে সাধারণতন্ত্র দিবসও বলা হয়।
