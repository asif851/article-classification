
বিএনপির চেয়ারপারসন খালেদা জিয়া প্রশ্ন তুলে বলেছেন, নারায়ণগঞ্জের হত্যাকাণ্ডে ‘জড়িত’ থাকার পরও র‍্যাবের অতিরিক্ত মহাপরিচালক কর্নেল জিয়াউল আহসানের চাকরি কীভাবে থাকে? তাঁর দাবি, নারায়ণগঞ্জে র‍্যাবের হাতে প্রকৃতপক্ষে সাতজন খুন হননি, খুন হয়েছেন ১১ জন। আর এই হত্যাকাণ্ডে কর্নেল জিয়া জড়িত।আজ শনিবার বিকেলে নারায়ণগঞ্জের সোনারগাঁ উপজেলার কাঁচপুর বালুর মাঠে বিএনপির নেতৃত্বাধীন ২০-দলীয় জোটের জনসভায় বক্তব্য দেওয়ার সময় খালেদা জিয়া এসব কথা বলেন।খালেদা জিয়া বলেন, ‘সবাই বলে নারায়ণগঞ্জে সাতজন খুন হয়েছেন। আসলে সাতজন নয়, ১১ জনকে হত্যা করা হয়েছে।’ এই হত্যাকাণ্ডে সরকার জড়িত বলে অভিযোগ করেন তিনি।
খালেদা জিয়া বলেন, ‘নারায়ণগঞ্জের হত্যাকাণ্ডে জড়িত কর্নেল জিয়াকে ধরা হচ্ছে না। কারণ, তাঁকে ধরলে সারা দেশে যত খুন, গুম হয়েছে, সব গোপন তথ্য বের হয়ে যাবে।’মিথ্যা বলে সরকারি কর্মকর্তাদের সরানোর চেষ্টা চলছে: খালেদা জিয়াখালেদা জিয়া আরও বলেন, ‘কর্নেল জিয়ার ক্ষমতায় থাকার যোগ্যতা নেই। অবিলম্বে তাঁকে ক্ষমতা থেকে সরাতে হবে। আমার সঙ্গে দেখা করার অভিযোগে যদি সরকারি কর্মকর্তাদের চাকরি যায়, তাহলে খুনি হয়েও জিয়া কেন চাকরিতে থাকবে?’ তাঁকে বরখাস্ত করে বিচারের দাবি জানান খালেদা জিয়া।
এ সময় জনপ্রশাসনকে দলীয়করণ করা হয়েছে বলে অভিযোগ করেন খালেদা জিয়া। তিনি বলেন, ‘মিথ্যা কথা বলে ভালো ভালো সরকারি কর্মকর্তাদের’ চাকরি থেকে সরানোর চেষ্টা চলছে।
গ্যাসের দাম বাড়লে সরকার পতনের আন্দোলনখালেদা জিয়া বলেন, বিদ্যুৎ, গ্যাস, জ্বালানি তেলের দাম বাড়ানো যাবে না। যেদিন থেকে দাম বাড়ানো হবে, তার পরদিন থেকে সরকার পতনের আন্দোলন শুরু হবে। গ্যাসের দুরবস্থার কথা উল্লেখ করে খালেদা জিয়া বলেন, রাজধানীর গুলশানের মতো জায়গায় মানুষ গ্যাস পায় না, বিদ্যুৎ পায় না। আবার সরকার নতুন করে গ্যাসের দাম বাড়ানোর পাঁয়তারা করছে। বলছে, গ্যাস, বিদুৎ, জ্বালানি তেলের দাম বাড়াবে। আন্তর্জাতিক বাজারে জ্বালানি তেলের দাম কমে গেছে। গ্যাস, বিদ্যুৎ, জ্বালানি তেলের দাম বাড়ানো যাবে না, বরং কমাতে হবে। যদি দাম বাড়ানো হয়, তাহলে ২০-দলীয় জোট ঘরে বসে থাকবে না। এ সময় তিনি জনগণের উদ্দেশে বলেন, ‘কর্মসূচি দিলে পালন করবেন?’ সবাই ইতিবাচক উত্তর দিলে তিনি বলেন, ‘শাবাশ, শাবাশ।’
সুন্দরবনের ঘটনা পরিকল্পিতসুন্দরবনে তেল ছড়িয়ে পড়ার ঘটনাকে সরকারের পরিকল্পনার অংশ বলে মন্তব্য করেন খালেদা জিয়া। তিনি বলেন, সুন্দরবনের ঘটনা পরিকল্পিত। সুন্দরবনকে ধ্বংস করা হয়েছে। তিনি বলেন, ‘এরা মানুষখেকো নয়। এরা বাংলাদেশখেকো।’আ. লীগ থাকলে গুম, খুন বেড়ে যায়খালেদা জিয়া বলেন, আওয়ামী লীগ ক্ষমতায় এলেই দেশে গুম, খুন, অত্যাচার বেড়ে যায়। তিনি বলেন, গুম হওয়া পরিবারের স্বজনেরা এখনো কাঁদছেন। গুম হওয়া ব্যক্তিরা কবে ফিরবেন, স্বজনেরা জানেন না। খালেদা জিয়া আরও বলেন, সাংবাদিক দম্পতি সাগর সরওয়ার ও মেহেরুন রুনির খুনিরা ধরা পড়েনি। আওয়ামী লীগ যতদিন ক্ষমতায় থাকবে, ততদিন খুনিরা ধরা পড়বে না বলে মন্তব্য করেন তিনি।
এই সরকার ভাগ–বাঁটোয়ারারবর্তমান সরকার জনগণের ভোটে নির্বাচিত হয়নি বলে মন্তব্য করেন খালেদা জিয়া। তিনি বলেন, এই সরকার ভাগ-বাঁটোয়ারার সরকার। বিএনপি নির্বাচনে যায়নি বলে জনগণও ভোটকেন্দ্রে যায়নি।
হাসিনা নিজেই শেষ হয়ে যাবেপ্রধানমন্ত্রী শেখ হাসিনাকে কেউ মারার চেষ্টা করেনি, বলে মন্তব্য করেন খালেদা জিয়া। তিনি বলেন, হাসিনা নিজেই শেষ হয়ে যাবে। সরকারের সামনে দুর্দিন।
