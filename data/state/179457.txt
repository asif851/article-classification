
ফরিদপুরে গাঁজা বিক্রির দায়ে ভ্রাম্যমাণ আদালত আনোয়ারা বেগম (৩০) নামের এক নারীকে ছয় মাসের কারাদণ্ড দিয়েছেন। গত রোববার রাতে জেলার নির্বাহী হাকিম ডেপুটি কালেক্টর নেজারত (এনডিসি) মনদীপ ঘরাই এ দণ্ডাদেশ দেন। আনোয়ারা শহরের রথখোলা মহল্লার বাসিন্দা। র‌্যাব-৮-এর জ্যেষ্ঠ সহকারী পুলিশ সুপার (এএসপি) আমিনুর রহমান জানান, আনোয়ারাকে পাঁচ কেজি গাঁজাসহ শরীয়তুল্লাহ বাজারসংলগ্ন শান্ত ভ্যারাইটিজ স্টোরের পেছন হতে গ্রেপ্তার করা হয়। 
