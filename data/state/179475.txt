
বেসরকারি শিক্ষক নিবন্ধন ও প্রত্যয়ন কর্তৃপক্ষের (এনটিআরসিএ) অধীনে দশম শিক্ষক নিবন্ধন পরীক্ষা আজ শুক্রবার ও আগামীকাল শনিবার অনুষ্ঠিত হবে। প্রথম দিনে স্কুল পর্যায়ের এবং শেষ দিনে কলেজ পর্যায়ের পরীক্ষা অনুষ্ঠিত হবে। চার ঘণ্টার এই পরীক্ষায় প্রথম এক ঘণ্টায় আবশ্যিক বিষয় এমসিকিউ পদ্ধতিতে এবং শেষের তিন ঘণ্টা ঐচ্ছিক বিষয়ের লিখিত পরীক্ষা অনুষ্ঠিত হবে। ইতিমধ্যে বৈধ প্রার্থীদের প্রবেশপত্র অনলাইনে পাঠানোসহ যাবতীয় প্রস্তুতি সম্পন্ন করা হয়েছে।
