
প্রমা আবৃত্তি সংগঠনের দুই যুগ পূর্তিতে ২৮, ২৯ ও ৩০ নভেম্বর চট্টগ্রাম জেলা শিল্পকলা একাডেমীতে আয়োজন করা হয়েছে তিন দিনব্যাপী অনুষ্ঠানমালা। অনুষ্ঠানে দেশের এবং দেশের বাইরের আবৃত্তিশিল্পীদের পরিবেশনা ছাড়াও থাকবে চট্টগ্রামের বিভিন্ন আবৃত্তি সংগঠনের পরিবেশনা। অনুষ্ঠানের উদ্বোধন করবেন সংস্কৃতিবিষয়ক মন্ত্রণালয়ের সচিব ড. রণজিৎ কুমার বিশ্বাস। প্রধান অতিথি হিসেবে উপস্থিত থাকবেন প্রিমিয়ার বিশ্ববিদ্যালয়ের উপার্চায ড. অনুপম সেন। তিন দিনব্যাপী অনুষ্ঠানমালার প্রথম দিন উদ্বোধনী অনুষ্ঠানের পাশাপাশি থাকবে দেশের ছয়টি বিভাগের ১২ জেলার আবৃত্তিশিল্পীদের পরিবেশনা, বর্ণাঢ্য শোভাযাত্রা, ঢোল বাদন, একক ও বৃন্দ আবৃত্তি। দ্বিতীয় দিন থাকবে কবিকণ্ঠে কবিতাপাঠ, আবৃত্তিআড্ডা ও সংগীত। তৃতীয় দিন থাকবে কলকাতা ও আগরতলা থেকে আগত শিল্পীদের পরিবেশনা। বিজ্ঞপ্তি।
