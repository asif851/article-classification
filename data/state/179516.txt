
গাইবান্ধা পাবলিক লাইব্রেরি মিলনায়তনে গতকাল বৃহস্পতিবার থেকে নাহিদ কটন টেবিল টেনিস লিগ শুরু হয়েছে।গতকাল উদ্বোধনী খেলায় গাইবান্ধা জিকেএসপি ক্লাব ৫-০ সেটে টেবিল টেনিস সংস্থাকে ও গোরস্থানপাড়া ক্রীড়া চক্র ৩-১ সেটে ঘাঘট ক্রীড়া চক্রকে এবং কিশলয় ক্রীড়া চক্র ৩-২ সেটে এপিআই ক্লাবকে হারিয়ে দ্বিতীয় রাউন্ডে উত্তীর্ণ হয়। জেলা প্রশাসক মো. এহছানে এলাহী খেলার উদ্বোধন করেন। জেলা ক্রীড়া সংস্থা আয়োজিত খেলায় জেলার ১৫টি ক্লাবসহ পুরুষ, বালক ও বালিকা বিভাগে শতাধিক খেলোয়াড় অংশ নিচ্ছে। এর আগে টেবিল টেনিস উপ-উপরিষদ সভাপতি মিজানুর রহমানের সভাপতিত্বে উদ্বোধনী অনুষ্ঠানে বক্তব্য দেন আবু হাসনাত প্রমুখ।
