
বিভিন্ন কর্মসূচির মধ্য দিয়ে প্রথম প্রহরে ৪৪তম স্বাধীনতা দিবস ও জাতীয় দিবস উদ্যাপিত হয়েছে। এ দিবস উপলক্ষে বিভিন্ন স্থানে রক্তদান কর্মসূচি, সাংস্কৃতিক অনুষ্ঠান, শিশুদের চিত্রাঙ্কন প্রতিযোগিতার আয়োজন করা হয়। আমাদের নিজস্ব প্রতিবেদক, আঞ্চলিক কার্যালয় ও প্রতিনিধিদের পাঠানো খবর:পাবনা: রাত ১২ টা এক মিনিটে পাবনা-৫ আসনের সাংসদ গোলাম ফারুক খোন্দকার মুক্তিযুদ্ধের সঞ্চৃতিস্তম্ভ দুর্জয় পাবনার পাদদেশে পুষ্পস্তবক অর্পণ করেন। এরপর জেলা পরিষদের প্রশাসক, জেলা প্রশাসক, পুলিশ সুপার, আওয়ামী লীগ, বিএনপি, পাবনা বিজ্ঞান ও প্রযুক্তি বিশ্ববিদ্যালয়, সরকারি এডওয়ার্ড কলেজ, পাবনা ড্রামা সার্কেল, পাবনা মেডিকেল কলেজ, প্রেসক্লাব ও রিপোর্টার্স ইউনিটিসহ বিভিন্ন সামাজিক সাংস্কৃতিক সংগঠন পুষ্পস্তবক অর্পণ করে। এ ছাড়া দিবসটি উদ্যাপন উপলক্ষে জেলা প্রশাসনের উদ্যোগে পাবনার শহীদ আমিন উদ্দিন স্টেডিয়ামে স্কুল-কলেজের শিক্ষার্থীদের কুচকাওয়াজের আয়োজন করা হয়।সিরাজগঞ্জ: রাত ১২টা এক মিনিটে মুক্তির সোপান শহীদ মিনারে তোপধ্বনির মাধ্যমে দিবসটি উদ্যাপন শুরু হয়। পরে জেলা প্রশাসক, স্থানীয় সংসদ সদস্য শহীদ মিনারে পুষ্পস্তবক অর্পণ করেন। পরে জেলা আওয়ামী লীগ, দুর্নীতি প্রতিরোধ কমিটিসহ বিভিন্ন রাজনৈতিক, সামাজিক ও সাংস্কৃতিক সংগঠনের পক্ষ থেকে পুষ্পস্তবক অর্পণ করা হয়। সকালে শহীদ শামসুদ্দীন স্টেডিয়ামে কুচকাওয়াজ ও প্রদর্শনী অনুষ্ঠিত হয়। এতে পুলিশ প্রশাসন, আনসার বাহিনীর সদস্য ও বিভিন্ন স্কুল-কলেজের শিক্ষার্থীরা অংশ নেয়।নীলফামারী: ৩১ বার তোপধ্বনির মাধ্যমে দিবসের কর্মসূচি শুরু হয়। স্থানীয় স্বাধীনতা সঞ্চৃতি অম্লান চত্বরে পুষ্পস্তবক অর্পণ করে বীর শহীদদের শ্রদ্ধা জানায় জেলা প্রশাসন, পুলিশ প্রশাসনসহ বিভিন্ন রাজনৈতিক ও সামাজিক সংগঠন। সকালে জেলা স্টেডিয়ামে কুচকাওয়াজ প্রদর্শন করেন বিভিন্ন শিক্ষাপ্রতিষ্ঠান, পুলিশ, আনসার সদস্যরা। মুক্তিযোদ্ধা সংবর্ধনা, ক্রীড়ানুষ্ঠান, শিশুদের চিত্রাঙ্কন প্রতিযোগিতা, আলোচনা সভা ও সাংস্কৃতিক অনুষ্ঠানের আয়োজন করা হয়। জেলা প্রশাসনের আয়োজনে এসব কর্মসূচিতে অংশ নেয় সরকারি-বেসরকারি বিভিন্ন প্রতিষ্ঠান ও সামাজিক সংগঠন।শেরপুর (বগুড়া): দিবসটি উপলক্ষে স্থানীয় মুক্তিযোদ্ধাদের সংবর্ধনা দেওয়া হয়েছে। উপজেলা প্রশাসনের আয়োজনে গতকাল বেলা সাড়ে ১১টায় স্থানীয় ডি জে হাইস্কুল খেলার মাঠে এই সংবর্ধনা অনুষ্ঠান হয়। সংবর্ধনা অনুষ্ঠানে উপস্থিত দেড় শতাধিক মুক্তিযোদ্ধাকে ফুল দিয়ে বরণ করা হয়। দুস্থ মুক্তিযোদ্ধা পরিবারের মধ্যে নতুন কাপড় বিতরণ করা হয়। উপজেলা নির্বাহী কর্মকর্তা (ইউএনও) এ কে এম সরোয়ার জাহানের সভাপতিত্বে আয়োজিত অনুষ্ঠানে বক্তব্য দেন উপজেলা চেয়ারম্যান মজিবর রহমান, মহিলা ভাইস চেয়ারম্যান আজমি আরা পারভিন প্রমুখ।পঞ্চগড়: দিবস উপলক্ষে পঞ্চগড় পৌরসভার পক্ষ থেকে পৌর চত্বরে আয়োজিত অনুষ্ঠানে শহীদ মুক্তিযোদ্ধা পরিবারের সদস্য, যুদ্ধাহত মুক্তিযোদ্ধা ও মুক্তিযোদ্ধাদের সংবর্ধনা দেওয়া হয়। অতিরিক্ত জেলা প্রশাসক (সার্বিক) আহমেদ কবীরের সভাপতিত্বে অনুষ্ঠানে প্রধান অতিথি ছিলেন পঞ্চগড়-১ আসনের সাংসদ নাজমুল হক প্রধান। বিশেষ অতিথি ছিলেন জেলা পরিষদ প্রশাসক আবু বকর ছিদ্দিক, অতিরিক্ত পুলিশ সুপার দীন মোহামঞ্চদ ও মুক্তিযোদ্ধা সংসদের জেলা কমান্ডার এস এম লিয়াকত আলী।আদমদীঘি (বগুড়া): নওগাঁয় রাত ১২টা এক মিনিটে শহরের মুক্তির মোড় কেন্দ্রীয় শহীদ সঞ্চৃতিস্তম্ভে পুষ্পস্তবক অর্পণের মধ্য দিয়ে দিবসের কর্মসূচি শুরু হয়। এ সময় নওগাঁ সদর আসনের সাংসদ ও মুক্তিযোদ্ধা আবদুল মালেক, জেলা প্রশাসক এনামুল হক, পুলিশ সুপার কাইয়ুমুজ্জামান খান পুষ্পস্তবক অর্পণ করেন। পরে বিভিন্ন রাজনৈতিক, সামাজিক, সাংস্কৃতিক ও স্বেচ্ছাসেবী সংগঠন একে একে ফুল দিয়ে শহীদদের শ্রদ্ধা জানায়।
