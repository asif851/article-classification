
বিদ্যুৎ ও গ্যাসের মূল্যবৃদ্ধির প্রতিবাদে চট্টগ্রামে মানববন্ধন করেছে জাতীয় পার্টি (জাপা)। এই কর্মসূচি থেকে দাম বৃদ্ধির সিদ্ধান্ত প্রত্যাহারের দাবি জানানো হয়। বিদ্যুৎ ও গ্যাসের দাম না কমানো হলে আন্দোলন গড়ে তোলারও হুমকি দেন নেতারা। গতকাল সোমবার বিকেলে চট্টগ্রাম প্রেসক্লাবের সামনে আয়োজিত এই মানববন্ধনে দলের কেন্দ্রীয় ও নগর কমিটির নেতারা উপস্থিত ছিলেন।মানববন্ধনে বক্তব্য দেন জাতীয় পার্টির নেতা সোলায়মান আলম শেঠ, আবদুল্লাহ মিয়া, শামসুল আলম, আবছার উদ্দিন, নাছির উদ্দিন ছিদ্দিকী, ছবির আহমেদ প্রমুখ।সোলায়মান আলম শেঠ বলেন, বিদ্যুৎ ও গ্যাসের মূল্যবৃদ্ধির কারণে জীবনযাত্রার ব্যয় বাড়বে। এতে মানুষের ভোগান্তি আরও বাড়বে। দাম না কমালে দুর্বার আন্দোলন গড়ে তোলা হবে।
