
বিরোধীদলীয় নেতা ও বিএনপির চেয়ারপারসন খালেদা জিয়া পবিত্র ওমরাহ পালন করেছেন। সৌদি স্থানীয় সময় বুধবার দিবাগত রাত দুইটার দিকে তাওয়াফ শুরু করেন খালেদা জিয়া। ওমরাহ শেষে তিনি পবিত্র মক্কায় ফজরের নামাজ আদায় করেন। খবর বাসসের।ওমরাহ শেষে খালেদা জিয়া দেশ, জাতি ও মুসলিম উম্মাহর সুখ, শান্তি, উন্নয়ন ও অগ্রগতি কামনা করে বিশেষ দোয়া ও মোনাজাত করেন। এ সময় সফরসঙ্গী হিসেবে ছিলেন খালেদা জিয়ার ছোট ভাই শামীম এস্কান্দর, তাঁর স্ত্রী ও দুই সন্তান, বিএনপি চেয়ারপারসনের উপদেষ্টা মোসাদ্দেক আলী, বিএনপির ভাইস চেয়ারম্যান শমসের মবিন চৌধুরী, বিএনপির অর্থবিষয়ক সম্পাদক আবদুস সালাম এবং বিরোধীদলীয় নেতার একান্ত সচিব এ এস এম সালেহ আহমেদ।খালেদা জিয়া পবিত্র ওমরাহ পালনের জন্য গত ২৭ জুলাই সন্ধ্যায় সৌদি আরবের উদ্দেশে ঢাকা ত্যাগ করেন। ৭ আগস্ট তাঁর দেশে ফেরার কথা।
