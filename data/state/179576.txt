
কারাবন্দী গাইবান্ধা জেলা বিএনপির সাধারণ সম্পাদক গাউসুল আজম মারা গেছেন। পুলিশ বলছে, অসুস্থ অবস্থায় হাসপাতালে নেওয়ার পরে তিনি মারা যান।
আজ শনিবার সকাল সাড়ে সাতটার পরে এ ঘটনা ঘটে।
গাইবান্ধা সদর থানার ভারপ্রাপ্ত কর্মকর্তা (ওসি) মেহেদী হাসানের ভাষ্য, প্রায় এক মাস আগে নাশকতার মামলায় বিএনপির নেতা গাউসুল আজমকে গ্রেপ্তার করা হয়। তিনি ভ্রাম্যমাণ আদালতের সাজাপ্রাপ্ত। গাইবান্ধা জেলা কারাগারে আজ সকাল সাড়ে সাতটার দিকে তিনি অসুস্থ হয়ে পড়েন। গাইবান্ধা সদর হাসপাতালে নেওয়ার পরে তিনি মারা যান।
কর্তব্যরত চিকিৎসকের বরাত দিয়ে ওসি মেহেদী হাসান বলেন, গাউসুল আজম হৃদ্‌রোগে আক্রান্ত হয়েছিলেন।
