
রংপুরে গতকাল সোমবার থেকে শুরু হয়েছে গভর্নর কাপ আন্তবাংলাদেশ ব্যাংক ফুটবল টুর্নামেন্ট প্রতিযোগিতা। বাংলাদেশ ব্যাংকের আয়োজনে গতকাল সকালে রংপুর স্টেডিয়ামে এ টুর্নামেন্টের উদ্বোধন করেন ব্যাংকের গভর্নর আতিউর রহমান। এ টুর্নামেন্টে ব্যাংকের নয়টি শাখার নয়টি ফুটবল দল অংশ নিচ্ছে। এগুলো হলো ঢাকা প্রধান শাখা, ঢাকা মতিঝিল শাখা, চট্টগ্রাম, খুলনা, সিলেট, রাজশাহী, বরিশাল, বগুড়া ও রংপুর। গতকাল প্রথম খেলায় রংপুর দল বরিশাল দলকে ৩-১ গোলে হারিয়েছে।
