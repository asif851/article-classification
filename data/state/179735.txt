
ঢাকার পল্টন এলাকায় দুটি বাসের মুখোমুখি সংঘর্ষ হয়েছে। এতে একজন নিহত হয়েছেন। আহত আটজন।আজ সোমবার ভোরে পল্টন মোড়ে এই দুর্ঘটনা ঘটে।নিহত ব্যক্তির নাম মিজান কাজী (৪০)। তিনি একটি বাসের চালক ছিলেন।আহত ব্যক্তিদের উদ্ধার করে ঢাকা মেডিকেল কলেজ হাসপাতালে নেওয়া হয়েছে।ঢাকা মেডিকেল কলেজ হাসপাতাল পুলিশ ক্যাম্পের উপপরিদর্শক (এসআই) বাচ্চু মিয়া প্রথম আলোকে জানান, ভোর পাঁচটার দিকে পল্টন মোড়ে সুপ্রভাত ও শতাব্দী পরিবহনের মধ্যে মুখোমুখি সংঘর্ষ হলে হতাহত হওয়ার এই ঘটনা ঘটে। দুর্ঘটনায় আহত হওয়ার পর বাসচালক মিজানকে ঢাকা মেডিকেল কলেজ হাসপাতালে আনা হয়। এখানেই তিনি মারা যান।
