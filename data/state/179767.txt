

১৯৭১ সালে মুক্তিযুদ্ধে মানবতাবিরোধী অপরাধের মামলায় জামায়াতে ইসলামীর সহকারী সেক্রেটারি জেনারেল এ টি এম আজহারুল ইসলামের বিরুদ্ধে রায় যেকোনো দিন ঘোষণা করবেন আন্তর্জাতিক অপরাধ ট্রাইব্যুনাল-১। আজ বৃহস্পতিবার বিচারপতি এম ইনায়েতুর রহিমের নেতৃত্বে তিন সদস্যের ট্রাইব্যুনালে এ মামলার কার্যক্রম শেষ হয়।
এ নিয়ে ট্রাইব্যুনাল-১-এ চারটি মামলা রায়ের অপেক্ষায় থাকল।আজ এ মামলার শেষ দিনে আসামিপক্ষের যুক্তি খণ্ডন করেন রাষ্ট্রপক্ষের কৌঁসুলি জেয়াদ আল মালুম ও তুরিন আফরোজ। তাঁরা আজহারুল ইসলামের সর্বোচ্চ শাস্তি দাবি করেছেন।
