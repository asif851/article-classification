
শিখনের মাধ্যমে অর্থনৈতিক ক্ষমতায়ন, জলবায়ু অভিযোজন ও নেতৃত্ব বিষয়ে রংপুরে গতকাল শিখন বিনিময় সমাবেশ হয়েছে। বেসরকারি সংস্থা সিডের আয়োজনে ও অক্সফামের সহায়তায় রংপুর টাউন হলে এ সমাবেশের আয়োজন করা হয়। নারীনেত্রী রেনু বালার সভাপতিত্বে সমাবেশে প্রধান অতিথি ছিলেন স্থানীয় সরকারের উপপরিচালক সুলতানা পারভীন। আলোচক ছিলেন অতিরিক্ত পুলিশ সুপার ফজলে এলাহী, সিডোর নির্বাহী পরিচালক সারথী রানী সাহা, প্রকল্প সমন্বয়ক মাবিয়া সরকার প্রমুখ। 
