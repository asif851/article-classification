
ফেনী সদর উপজেলায় গত সোমবার রাতে দুটি মাধ্যমিক বিদ্যালয়ের কার্যালয়ে চুরির ঘটনা ঘটেছে। বিদ্যালয় সূত্র জানায়, গত সোমবার গভীর রাতে ফেনী সদর উপজেলার কাজিরবাগ দোস্ত মোহাম্মদ উচ্চবিদ্যালয় ও ফেনী বিএড কলেজ ক্যাম্পাসে ফেনী ল্যাবরেটরি উচ্চবিদ্যালয়ের কার্যালয়ে চুরি হয়। এ সময় বিদ্যালয়ের কাগজপত্র তছনছ করা হয়। ফেনী ল্যাবরেটরি উচ্চবিদ্যালয়ের প্রধান শিক্ষক শহিদ উল্যাহ বলেন, চোর আলমারি ভেঙে ৩৫ হাজার টাকা নিয়ে গেছে। এ ঘটনায় তিনি ফেনী সদর মডেল থানায় মামলা করেছেন।
