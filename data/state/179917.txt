
চট্টগ্রাম নগরের মুরাদপুরে অবস্থিত বেসরকারি পলিটেকনিক ইনস্টিটিউট ন্যাশনাল ইনস্টিটিউট অব টেকনোলজির (এনআইটি) উদ্যোগে আগামীকাল শনিবার সকাল ১০টায় শিক্ষক প্রশিক্ষণ কর্মশালা ও বৃত্তিদান অনুষ্ঠানের আয়োজন করা হয়েছে।সরকারের স্টেপ (স্কিলস ট্রেনিং এনহেন্সমেন্ট প্রজেক্ট) প্রকল্পের আওতায় এসব কর্মসূচি পরিচালিত হচ্ছে। এতে টিকিউএম (টোটাল কোয়ালিটি ম্যানেজমেন্ট) পদ্ধতিতে শিক্ষকদের প্রশিক্ষণ দেওয়া হবে।এনআইটি মিলনায়তনে আয়োজিত এ অনুষ্ঠানে প্রধান অতিথি হিসেবে উপস্থিত থাকবেন স্টেপ প্রকল্পের পরিচালক ও শিক্ষা মন্ত্রণালয়ের যুগ্ম সচিব এম ডি ইমরান। বিশেষ অতিথি থাকবেন চট্টগ্রাম চেম্বার অব কমার্স অ্যান্ড ইন্ডাস্ট্রির পরিচালক মাহফুজুল হক শাহ। সভাপতিত্ব করবেন এনআইটির অধ্যক্ষ প্রিয়লাল দে।
