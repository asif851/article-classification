
ঝিনাইদহের শৈলকুপা উপজেলার শ্রীপুর গ্রামে গতকাল বৃহস্পতিবার সন্ধ্যায় পানিতে ডুবে দুই শিশুর মৃত্যু হয়েছে। তারা হলো শ্রীপুর গ্রামের কামাল হোসেনের ছেলে পলক (৬) ও কুষ্টিয়ার হরিনারায়ণপুর ইউনিয়নের মিরপুর গ্রামের জাকির হোসেনের ছেলে চয়ন (৬)। দুজনই পরস্পরের আত্মীয়। কামাল হোসেন বলেন, বিকেল চারটার দিকে দুই শিশু শ্রীপুর মসজিদের পাশে খেলা করছিল। এ সময় পা ফসকে গভীর খাদে পড়ে যায় পলক। তাকে তুলতে গিয়ে চয়নও পড়ে যায়। সন্ধ্যা ছয়টার দিকে গ্রামবাসী দুজনের মৃতদেহ উদ্ধার করে। 
