
বেসরকারি বিশ্ববিদ্যালয়ে শিক্ষার্থীরা বর্তমানে যে টিউশন ফি দেন তার মধ্যেই ভ্যাট অন্তর্ভুক্ত আছে। তাই শিক্ষার্থীদের টিউশন ফি বাড়ার কোনো সুযোগ নেই।
বেসরকারি বিশ্ববিদ্যালয়ে ভ্যাট আদায় বিষয়ে জাতীয় রাজস্ব বোর্ডের (এনবিআর) আজ বৃহস্পতিবার এক ব্যাখ্যায় এ কথা বলা হয়েছে। এনবিআরের জনসংযোগ কর্মকর্তা সৈয়দ এ মু’মেন এই ব্যাখ্যায় স্বাক্ষর করেন।
ব্যাখ্যায় বলা হয়েছে, নতুন করে শিক্ষার্থীদের কাছ থেকে আদায়ের উদ্দেশ্যে ভ্যাট আরোপ করা হয়নি। ভ্যাট বাবদ অর্থ পরিশোধ করার দায়িত্ব সম্পূর্ণ বেসরকারি বিশ্ববিদ্যালয় কর্তৃপক্ষের, কোনোক্রমেই শিক্ষার্থীদের নয়।
