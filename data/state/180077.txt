
সন্দ্বীপে মাস্টার কামাল উদ্দিন স্মৃতি বৃত্তি পরীক্ষা ২০১৪–এর ফলাফল ১৮ ফেব্রুয়ারি প্রকাশিত হয়। স্মৃতি সংসদের সভাপতি আবদুর রহমানের সভাপতিত্বে অনুষ্ঠিত সভায় প্রধান অতিথি ছিলেন পরীক্ষা নিয়ন্ত্রক নুরুল আকতার হোসেন। আরও উপস্থিত ছিলেন শফিকুল আলম, আবুল কালাম আজাদ, গোলাম মোস্তফা, হুমায়ুন কবির, রতন মনিক বসু প্রমুখ। গত ১৮ ডিসেম্বর সন্দ্বীপ উপজেলার তিনটি কেন্দ্রে চতুর্থ, সপ্তম ও নবম শ্রেণির ৯১৮ জন শিক্ষার্থী এই বৃত্তি পরীক্ষায় অংশ নেয়। ঘোষিত ফলাফল অনুযায়ী চতুর্থ শ্রেণিতে প্রথম স্থান অধিকার করে মুছাপুর দক্ষিণ পূর্ব সরকারি প্রাথমিক বিদ্যালয়ের শিক্ষার্থী সামিয়া হক, দ্বিতীয় হয় একই বিদ্যালয়ের মারজিয়া জাহান ও তৃতীয় স্থান লাভ করে হারামিয়া সরকারি প্রাথমিক বিদ্যালয়ের শিক্ষার্থী ইসরাত জাহান।সপ্তম শ্রেণিতে প্রথম হয় কালপানিয়া উচ্চবিদ্যালয়ের শিক্ষার্থী মো. আলী মাসুম, দ্বিতীয় হয় একই বিদ্যালয়ের মো. তানভীর হোসেন এবং তৃতীয় হয় সন্দ্বীপ আনন্দ পাঠশালার শিক্ষার্থী আমীর গালিব। নবম শ্রেণিতে প্রথম হয় মুছাপুর এবি উচ্চবিদ্যালয়ের শিক্ষার্থী অনুপম দাস, দ্বিতীয় হয় পূর্ব সন্দ্বীপ উচ্চবিদ্যালয়ের শিক্ষার্থী শেখ তাইমা বিনতে শরীফ এবং তৃতীয় হয় মুছাপুর এবি উচ্চবিদ্যালয়ের শিক্ষার্থী সাজেদা আকতার। বিজ্ঞপ্তি।
