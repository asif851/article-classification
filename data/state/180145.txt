
স্থানীয় সরকার ও নির্বাচিত প্রতিনিধি পর্যায়ে গণমানুষের সেবাপ্রাপ্তির লক্ষ্যে নেত্রকোনায় কর্মশালা হয়েছে। গতকাল রোববার সকাল সাড়ে ১০টার দিকে শহরের মোক্তারপাড়া এলাকায় জেলা প্রেসক্লাবে বাংলাদেশ নারী প্রগতি সংঘ নেত্রকোনা শাখা এই কর্মসূচির আয়োজন করে। শাখার ব্যবস্থাপক আলী আমজাদ খানের সভাপতিত্বে প্রধান অতিথি ছিলেন নেত্রকোনা পৌরসভার নবনির্বাচিত মেয়র নজরুল ইসলাম খান। 
