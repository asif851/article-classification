
ভারতীয় সীমান্তরক্ষী বাহিনীর (বিএসএফ) সদস্যের গুলিতে নিহত বাংলাদেশি যুবক মো. আসাদুজ্জামানের লাশ ফেরত দেওয়া হয়েছে। গত মঙ্গলবার বিজিবির সঙ্গে ব্যাটালিয়ন পরিচালক পর্যায়ে পতাকাবৈঠকের পর লাশ ফেরত দেয় বিএসএফ। এ ঘটনায় বিজিবির কাছে দুঃখ প্রকাশ করেছে তারা। বিজিবি ও বিএসএফের উপস্থিতিতে বাংলাদেশের আদিতমারী থানা-পুলিশ ভারতীয় পুলিশের কাছ থেকে মো. আসাদুজ্জামানের লাশ বুঝে নেয়। পরে নিহত এ যুবকের চাচা সিরাজুল ইসলামের কাছে লাশ হস্তান্তর করে পুলিশ।
