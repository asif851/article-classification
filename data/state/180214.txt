
শান্তিতে নোবেল বিজয়ী তিন নারী বাংলাদেশ সফরে এসেছেন। তাঁরা আজ শনিবার থেকে আগামী ১ মার্চ পর্যন্ত বাংলাদেশে থাকবেন। তাঁরা হলেন নর্দান আয়ারল্যান্ডের ম্যারিড ম্যাগুয়ের, ইরানের শিরিন এবাদি ও ইয়েমেনের তাওয়াক্কল কারমান।
নোবেলজয়ী এই তিন নারী মূলত কক্সবাজারে রোহিঙ্গা নারী ও শিশুদের অবস্থা সরেজমিনে পরিদর্শন করবেন। আজ রোববার তাঁদের কক্সবাজার যাওয়ার কথা রয়েছে। পরে কক্সবাজার ও ঢাকায় সংবাদ সম্মেলনের মাধ্যমে তারা তাঁদের সুপারিশ উপস্থাপন করবেন।
শান্তি, ন্যায়বিচার ও সমতার জন্য গঠিত সংগঠন ‘নোবেল বিজয়ী নারীদের উদ্যোগ’ এ সফরের আয়োজন করেছে। বাংলাদেশে পুরো কার্যক্রমে স্থানীয় সমন্বয়কের দায়িত্ব পালন করবে নারীপক্ষ। সম্প্রতি নারীপক্ষের এক বিজ্ঞপ্তিতে এ তথ্য জানানো হয়েছে।
এই তিন নারীসহ ১৪ সদস্যের একটি প্রতিনিধিদল রোহিঙ্গা শিবির পরিদর্শনের পাশাপাশি সংশ্লিষ্ট সরকারি ও বেসরকারি প্রতিনিধিদের সঙ্গে সাক্ষাৎ করবেন। বিজ্ঞপ্তি
