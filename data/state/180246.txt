
টানা বৃষ্টিতে রাঙামাটি-কাপ্তাই সড়কের বেশ কয়েকটি জায়গায় পাহাড় ধসে কিছু অংশ রাস্তার ওপর পড়েছে। এতে এই সড়কে যান চলাচল বন্ধ রয়েছে।
গতকাল বৃহস্পতিবার সন্ধ্যা থেকে টানা বৃষ্টি চলে। রাঙামাটি-কাপ্তাই সড়কের মোড়োগনা, বিলাইছড়ির পাড়া, গোয়াইল্যে পাহাড় ধসে মাটি রাস্তায় পড়েছে। মানিকছড়িমুখ এলাকায় বড় গাছ উপড়ে রাস্তায় পড়েছে। এসব জায়গায় আজ শুক্রবার বেলা সোয়া একটায় শেষ খবর পাওয়া পর্যন্ত যান চলাচল বন্ধ ছিল।
ওই সড়কে সিএনজিচালিত অটোরিকশা চালান সুভাষ চাকমা। তিনি বলেন, সকাল থেকে ওই রাস্তায় গাড়ি চলছে না।
রাঙামাটি এলজিইডির সহকারী প্রকৌশলী আতিয়ার রহমান বলেন, তাঁরা রাস্তা পরিষ্কার করার উদ্যোগ নিচ্ছেন। 
