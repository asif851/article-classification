
রাজধানী ঢাকাসহ দেশের বিভিন্ন স্থানে আজ শনিবার সন্ধ্যা থেকে বর্ডার গার্ড বাংলাদেশ (বিজিবি) মোতায়েন করা হয়েছে।
বিজিবির পক্ষ থেকে প্রথম আলোকে এ কথা জানানো হয়েছে। আইনশৃঙ্খলা পরিস্থিতি স্বাভাবিক রাখতে পুলিশের পাশাপাশি বিজিবিও টহল দেবে।
এদিকে কাল রোববার থেকে মঙ্গলবার সকাল ছয়টা পর্যন্ত ৪৮ ঘণ্টার হরতাল দিয়েছে জামায়াতে ইসলামী। মানবতাবিরোধী অপরাধের মামলায় দলের আমির মতিউর রহমান নিজামীর মৃত্যুদণ্ডের রায়ের প্রতিবাদেই এ হরতাল দিয়েছে জামায়াত। এ ছাড়াও কাল রোববার মানবতাবিরোধী অপরাধের মামলায় জামায়াতের কেন্দ্রীয় নির্বাহী পরিষদের সদস্য মীর কাসেম আলীর মামলার রায়ও ঘোষণা করা হবে। এর আগের দিন রাজধানী ঢাকাসহ দেশের বিভিন্ন স্থানে বিজিবি মোতায়েনের কথা জানানো হলো।
এর আগে নিজামীর মামলার রায়ের আগের দিন রাজধানী ঢাকাসহ দেশের বিভিন্ন স্থানে বিজিবি মোতায়েন করা হয়েছিল।
