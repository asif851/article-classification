
কক্সবাজারের টেকনাফের সেন্ট মার্টিনে গতকাল শনিবার সন্ধ্যায় ঝড়ে নয়টি বসতবাড়ি বিধ্বস্ত হয়েছে। ঝড়ে আহত হয়েছে অন্তত ৩০ জন।সেন্ট মার্টিন ইউনিয়ন পরিষদের ৯ নম্বর ওয়ার্ডের সদস্য আবদুর রব জানান, শনিবার সন্ধ্যা সাড়ে সাতটার দিকে ঝড় শুরু হয়। এ সময় ভারী বৃষ্টিপাত হচ্ছিল। ঝড়ের আঘাতে নয়টি বসতবাড়ি বিধ্বস্ত হয়। এ ছাড়া দুই শতাধিক গাছপালা ভেঙে গেছে। এ সময় ঘর ও গাছচাপায় অন্তত ৩০ জন আহত হয়। ইউএনও শাহ মোজাহিদ উদ্দিন জানান, ঝড়ে সেন্ট মার্টিনের ৯ নম্বর ওয়ার্ডে ব্যাপক ক্ষয়ক্ষতি হয়েছে।
