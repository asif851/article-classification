
কুমিল্লা ক্লাবের ১০০ বছর পূর্তি উপলক্ষে আজ শুক্রবার থেকে শুরু হচ্ছে নয় দিনব্যাপী শতবর্ষ ব্যাডমিন্টন প্রতিযোগিতা। সন্ধ্যা সাতটায় ক্লাবের জ্যেষ্ঠ সদস্য ও কুমিল্লা-৬ (আদর্শ সদর) আসনের সাংসদ আ ক ম বাহাউদ্দিন প্রতিযোগিতার উদ্বোধন করেন। প্রতিযোগিতায় ৭৪ জন পুরুষ ও ২৫ জন নারী অংশ নিচ্ছেন। এতে কুমিল্লা ক্লাব ছাড়াও চট্টগ্রাম, গুলশান ও উত্তরা ক্লাবের সদস্যরা অংশ নেবেন। গতকাল বৃহস্পতিবার বিকেলে ক্লাবের ক্যাফেটেরিয়ায় আয়োজিত এক সংবাদ সম্মেলনে ওই তথ্য জানানো হয়।
