
কুমিল্লা ক্লাবের উদ্যোগে গতকাল শুক্রবার ৮৫ জন কৃতী শিক্ষার্থীকে বৃত্তি দেওয়া হয়েছে। ক্লাব মিলনায়তনে বিকেল চারটায় ওই বৃত্তি দেওয়া হয়। ক্লাব সদস্যদের সন্তানদের মধ্যে যারা পঞ্চম, অষ্টম, বিশ্ববিদ্যালয় ও মেডিকেল কলেজে ভালো ফল করেছে, তাদের প্রত্যেককে নগদ টাকা ও ক্রেস্ট দেওয়া হয়। কুমিল্লা-৬ (আদর্শ সদর) আসনের সাংসদ আ ক ম বাহাউদ্দিন প্রধান অতিথি হিসেবে উপস্থিত থেকে ওই বৃত্তি দেন। এ সময় কুমিল্লা ক্লাবের সভাপতি ও কুমিল্লা জেলা প্রশাসক মো. হাসানুজ্জামান কল্লোল, জ্যেষ্ঠ সহসভাপতি হাসান ইমাম মজুমদার, সাধারণ সম্পাদক মো. আবদুল হান্নান ও কল্যাণ সম্পাদক মাহাবুব আলম উপস্থিত ছিলেন। 
