
পৃথক চার মামলায় বিএনপির স্থায়ী কমিটির সদস্য এম কে এ আনোয়ারের জামিন মঞ্জুর করেছেন আদালত।
আজ রোববার ঢাকার মুখ্য মহানগর হাকিম আদালতের তিন বিচারক জাকির হোসেন, এস এম মাসুদ জামান ও মাহবুবুর রহমান এ আদেশ দেন।
মুগদা থানার দুইটি এবং ওয়ারী ও বাড্ডা থানার একটি করে দুটি মামলায় এম কে আনোয়ারের জামিন আবেদন মঞ্জুর করা হয়। গত বছরের জানুয়ারি, ফেব্রুয়ারি ও মার্চ মাসে বাসে অগ্নিসংযোগ, ককটেল বিস্ফোরণের ঘটনায় এই মামলাগুলো দায়ের করা হয়।
মামলার নথি থেকে জানা গেছে, প্রত্যেকটি মামলায় পুলিশ আদালতে অভিযোগপত্র জমা দিয়েছেন। ওইসব মামলায় এম কে আনোয়ারকে অভিযুক্ত করা হয়েছে।
