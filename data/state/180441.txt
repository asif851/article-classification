
চুয়াডাঙ্গার আলমডাঙ্গা উপজেলায় যাত্রীবাহী বাসের ধাক্কায় শহিদুল ইসলাম (৫০) নামের এক মোটরসাইকেল আরোহী নিহত হয়েছেন। আজ শুক্রবার দুপুরে উপজেলার বন্ডবিল এলাকায় ওই দুর্ঘটনা ঘটে। নিহত ব্যক্তির বাড়ি উপজেলার পারদুর্গাপুর গ্রামে।
পুলিশ ও প্রত্যক্ষদর্শীরা জানায়, দুপুর সাড়ে ১২টার দিকে শহিদুল ইসলাম বন্ডবিল রেলগেটে অবস্থিত দোকান বন্ধ করে মোটরসাইকেলে আলমডাঙ্গা শহরে কলেজপাড়ার বাসায় ফিরছিলেন। এ সময় কুষ্টিয়া থেকে চুয়াডাঙ্গা অভিমুখী দ্রুতগামী একটি যাত্রীবাহী বাস শহিদুলের মোটরসাইকেলটিকে ধাক্কা দিলে ঘটনাস্থলেই তাঁর মৃত্যু হয়।  আলমডাঙ্গা থানার উপপরিদর্শক (এসআই) আবু জাহের ভুঁইয়া ঘটনার সত্যতা নিশ্চিত করেছেন।
