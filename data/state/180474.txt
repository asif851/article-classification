
মকবুল আহমেদজাতীয় গণমাধ্যম ইনস্টিটিউটের সাবেক মহাপরিচালক মকবুল আহমেদ (৭৩) গতকাল বুধবার বেলা আড়াইটায় হূদেরাগে আক্রান্ত হয়ে নগরের ন্যাশনাল হার্ট ফাউন্ডেশনে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। বাদ মাগরিব কল্যাণপুর জামে মসজিদে জানাজা শেষে শহীদ বুদ্ধিজীবী কবরস্থানে তাঁর মরদেহ দাফন করা হয়। তিনি তথ্য অধিদপ্তরেরও প্রধান তথ্য কর্মকর্তা (পিআইও) ছিলেন।মকবুল আহমেদের মৃত্যুতে রাষ্ট্রপতি আবদুল হামিদ গভীর শোক প্রকাশ করেছেন। এক শোকবার্তায় দেশের গণমাধ্যমের উন্নয়নে তাঁর অবদান স্মরণ করে তাঁর বিদেহী আত্মার শান্তি কামনা করেন এবং শোকাহত পরিবারের সদস্যদের প্রতি সমবেদনা জানান। বাসস।
তজমুল আলীপ্রথম আলো পত্রিকার সিলেটের এজেন্ট মো. সিকান্দার আলীর বাবা তজমুল আলী (৮৫) গত মঙ্গলবার ভোরে কমলগঞ্জের পতানুসার গ্রামে নিজ বাড়িতে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি ফুসফুসের ক্যানসারে ভুগছিলেন। ওই দিন বিকেলে জানাজা শেষে তাঁকে দাফন করা হয়। বিজ্ঞপ্তি।
অঞ্জলি লাহিড়ীপ্রবীণ সমাজকর্মী ও লেখক অঞ্জলি লাহিড়ী গতকাল বুধবার ভোরে ভারতের মেঘালয় রাজ্যের রাজধানী শিলংয়ের একটি হাসপাতালে শেষ নিঃশ্বাস ত্যাগ করেছেন। তাঁর মৃত্যুতে শোক প্রকাশ করে শোকসন্তপ্ত পরিবারের প্রতি সমবেদনা জানিয়েছে আইন ও সালিস কেন্দ্র (আসক)। বিজ্ঞপ্তি।
