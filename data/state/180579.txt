
উত্তরার কার্ডিও কেয়ার স্পেশালাইজড অ্যান্ড জেনারেল হাসপাতালে গতকাল সোমবার ১১ জন রোগী ভর্তি হয়েছে। এদের মধ্যে ছয়জনকেই নিবিড় পরিচর্যা কেন্দ্রে (আইসিইউ) পাঠিয়েছে হাসপাতাল কর্তৃপক্ষ। গতকাল র্যা বের ভ্রাম্যমাণ আদালত গিয়ে হাসপাতালের এ রকম অবস্থা দেখেন।র্যা ব কর্মকর্তারা জানিয়েছেন, ওই হাসপাতালটির নিবিড় পরিচর্যা কেন্দ্রে (আইসিইউ) চিকিৎসকদের পরামর্শ ছাড়াই অযৌক্তিকভাবে রোগীদের রেখে অতিরিক্ত টাকা আদায় করা হচ্ছিল। এ ছাড়া হাসপাতালটির রোগনির্ণয় কেন্দ্রের রাসায়নিকগুলো (রি-এজেন্ট) মেয়াদোত্তীর্ণ ছিল। হাসপাতালে পর্যাপ্ত জনবলও ছিল না। এসব অভিযোগে হাসপাতালটিকে সাত লাখ টাকা জরিমানা করা হয়েছে।ভ্রাম্যমাণ আদালত পরিচালনা করেন র্যা ব-১-এর নির্বাহী ম্যাজিস্ট্রেট ফিরোজ আহমেদ। তিনি প্রথম আলোকে বলেন, হাসপাতালে গিয়ে দেখা যায়, আইসিইউতে ছয়জন রোগীকে রাখা হয়েছে। তবে কোন চিকিৎসকের পরামর্শে তাঁদের আইসিইউতে নেওয়া হলো, এর কোনো বিবরণ তাঁদের চিকিৎসা-সংক্রান্ত কাগজপত্রে নেই। এমনকি কেন তাঁদের আইসিইউতে রাখা হয়েছে, তারও কোনো সন্তোষজনক জবাব দিতে পারেনি হাসপাতাল কর্তৃপক্ষ। রোগীর স্বজন ও হাসপাতালের লোকজনের সঙ্গে কথা বলে জানা গেছে, মূলত হাসপাতালের ব্যবস্থাপক ও অন্যান্য কর্মীই সিদ্ধান্ত দিয়ে রোগীদের আইসিইউতে পাঠিয়ে প্রচুর বাড়তি অর্থ আদায় করেন। হাসপাতালের নিবন্ধন খাতায় দেখা গেছে, গতকাল হাসপাতালে আসা ১১ জন রোগীর মধ্যে ছয়জনকেই আইসিইউতে পাঠানো হয়েছে। সাধারণত জটিল ও সংকটাপন্ন রোগীদের আইসিইউতে পাঠানোর কথা থাকলেও এই রোগীদের দেখে মনে হয়েছে, তাঁরা সে রকমঅসুস্থ নন। এঁদের মধ্যে একজনের মাথা ফেটেছে, তিনি প্রায় স্বাভাবিক রয়েছেন।
