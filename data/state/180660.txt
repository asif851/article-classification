
নওগাঁ শহরের আনন্দবাজার গীতাঞ্জলি শপিং কমপ্লেক্সের দ্বিতীয় তলায় আড্ডায় কফি গ্যালারিতে শুরু হয়েছে আলোকচিত্র প্রদর্শনী। গত শুক্রবার সকাল ১০টায় আনুষ্ঠানিকভাবে এই প্রদর্শনী উদ্বোধন করেন নওগাঁ পৌরসভার মেয়র মো. নজমুল হক। আড্ডায় কফির ব্যবস্থাপনা পরিচালক তসলিমা ফেরদৌস জানান, এলাকার দুস্থ ব্যক্তিদের সহায়তা দেওয়ার লক্ষ্যে স্থানীয় ব্যবসায়ী অপূর্ব সাহার তোলা আলোকচিত্র দিয়ে এই প্রদর্শনীর আয়োজন করা হয়েছে। প্রদর্শনী চলবে ২১ ফেব্রুয়ারি পর্যন্ত। প্রতিদিন সাধারণ মানুষের জন্য সকাল ১০টা থেকে রাত ৮টা পর্যন্ত খোলা থাকবে। অপূর্ব সাহা জানান, প্রদর্শনীতে ১৪০টি ছবি স্থান পেয়েছে। 
