
সম্প্রতি দেখা যাচ্ছে যে, প্রথম আলোর নাম ব্যবহার করে কেউ কেউ কয়েকটি ওয়েব পোর্টাল চালাচ্ছেন। অনেকে আবার প্রথম আলোর লোগো পর্যন্ত হুবহু ব্যবহার করছেন। ওই সব পোর্টালে বিভিন্ন আপত্তিকর খবর, ছবি ও ভিডিও প্রকাশ করা হচ্ছে।
প্রথম আলোর সম্পাদকীয় নীতিমালা অনুযায়ী এ ধরনের খবর, ভিডিও বা ছবি কখনোই প্রকাশ করা হয় না। প্রথম আলো কর্তৃপক্ষ পাঠকদের দ্ব্যর্থহীনভাবে জানাতে চায়, ওই সব ওয়েব পোর্টালের সঙ্গে প্রথম আলোর ন্যূনতম কোনো সম্পর্ক নেই। www.prothom-alo.com ছাড়া প্রথম আলোর কোনো ওয়েব পোর্টাল নেই।
প্রথম আলো কর্তৃপক্ষ শিগগিরই এসব ওয়েব পোর্টালের বিরুদ্ধে ব্যবস্থা নেওয়ার সিদ্ধান্ত নিয়েছে। এ ধরনের ওয়েবসাইট বিষয়ে পাঠকদের সতর্ক থাকার পরামর্শ দেওয়া হচ্ছে।
