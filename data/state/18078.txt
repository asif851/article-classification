
ব্রাহ্মণবাড়িয়ায় দুই মাদ্রাসাছাত্রের ওপর ‘হামলা’ করায় দেশের পত্র পত্রিকার চারজন বিক্রয়কর্মীকে পিটিয়ে আহত করেছেন স্থানীয় লোকজন। গতকাল বুধবার দুপুরে জেলা শহরের রেলগেট এলাকায় এ ঘটনা ঘটে। গুরুতর অবস্থায় তাঁদের জেলা সদর হাসপাতালে ভর্তি করা হয়েছে।প্রত্যক্ষদর্শী কয়েকজনের বিবরণ অনুযায়ী, দুজন মাদ্রাসাছাত্র ইজিবাইকে করে যাচ্ছিল। শহরের রেলগেট এলাকায় দেশের পত্র পত্রিকার চারজন বিক্রয়কর্মী তাদের ওপর হামলা চালান। ছাত্রদের রড দিয়ে পিটিয়ে গুরুতর আহত করেন। এ সময় রেলগেটসংলগ্ন জেলা পরিষদ মার্কেটের দোকান মালিকেরা তাঁদের বাধা দেন। তখন তাঁদের ওপরও হামলা চালান বিক্রয়কর্মীরা। এরপর দোকান মালিকেরা ও স্থানীয় জনতা ওই চার বিক্রয়কর্মীকে পিটুনি দেন। তাঁদের পরিচয় জানা যায়নি।১৬ নভেম্বর ব্রাহ্মণবাড়িয়ার জামিয়া ইউনুছিয়া মাদ্রাসার ছাত্ররা দেশের পত্র পত্রিকা বন্ধের দাবিতে শহরে বিক্ষোভ মিছিল করে।
