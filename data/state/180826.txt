
রবীন্দ্র স্মৃতিবিজড়িত শান্তিনিকেতনের বিশ্বভারতী বিশ্ববিদ্যালয় চত্বরে ‘বাংলাদেশ ভবনে’র জমি দেখতে গেলেন বাংলাদেশ হাইকমিশনের দুই কর্মকর্তা। গত শনিবার দিল্লিতে নিযুক্ত বাংলাদেশ হাইকমিশনের ডেপুটি হাইকমিশনার মাহাবুব হাসান সালেহ এবং কলকাতায় নিযুক্ত ডেপুটি হাইকমিশনার আবিদা ইসলাম শান্তিনিকেতন যান।ভবন নির্মাণের জন্য বিশ্বভারতী জায়গা দিয়েছে। ভবন নির্মাণের যাবতীয় খরচ বহন করছে বাংলাদেশ সরকার। এর আগে ১০ মার্চ শান্তিনিকেতনে বাংলাদেশের প্রধানমন্ত্রীর পররাষ্ট্রবিষয়ক উপদেষ্টা গওহর রিজভী এই জমি পরিদর্শন করেন। তিনি বিশ্বভারতী বিশ্ববিদ্যালয়ের উপাচার্য অধ্যাপক সুশান্ত দত্তগুপ্তের সঙ্গে বৈঠক করেন।২০১১ সালের সেপ্টেম্বরে ভারতের তৎকালীন প্রধানমন্ত্রী মনমোহন সিংয়ের বাংলাদেশ সফরের সময় শান্তিনিকেতনে ‘বাংলাদেশ ভবন’ নির্মাণের প্রস্তাব গৃহীত হয়। বাংলাদেশ ভবনে থাকবে বাংলাদেশের মুক্তিযুদ্ধের ইতিহাস। এ ছাড়া গ্রন্থাগার, মিলনায়তন, সেমিনার হল, বাংলাদেশ সম্পর্কে গবেষণার নানা তথ্য, চিত্রশালাসহ বাংলাদেশের ইতিহাস ও ঐতিহ্যের নানা স্মারক।
