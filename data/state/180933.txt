
সনাতন ধর্মাবলম্বীদের ধর্মীয় উৎসব দুর্গাপূজা উপলক্ষে নিরাপত্তাব্যবস্থা জোরদার করার অংশ হিসেবে গতকাল ময়মনসিংহ শহরের বিভিন্ন পূজামণ্ডপ পরিদর্শন করেছে র্যা ব-১৪-এর বিশেষ দল। ওই দলের নেতৃত্ব দেন র্যা ব-১৪-এর সিও লে কর্নেল মো. শরিফুল ইসলাম। দুপুরে শহরের দুর্গাবাড়ী মন্দিরের নিরাপত্তাব্যবস্থা পরিদর্শন শেষে শরিফুল ইসলাম বলেন, ‘৫ সেপ্টেম্বর থেকেই আমরা নিরাপত্তাব্যবস্থা জোরদার করেছি। র্যা বের নিয়মিত টহলের সঙ্গে রয়েছে বিশেষ টহল ও স্ট্রাইকিং ফোর্স।’ 
