
দুশ্চিন্তা ও বিষণ্নতা থেকে বিভিন্ন জটিল রোগ হয়। সমালোচিত হওয়ার ভয়ে অনেকে এসব সমস্যা চেপে রাখেন, যদিও চিকিৎসায় মনোরোগ দূর হয় বা নিয়ন্ত্রণে থাকে। ঢাকায় এক বৈজ্ঞানিক সেমিনারে মেডিসিন বিশেষজ্ঞরা এই মন্তব্য করেন।গত বুধবার হোটেল সোনারগাঁওয়ে ওই সেমিনারে প্রায় আড়াই শ মেডিসিন বিশেষজ্ঞ অংশ নেন। তাঁরা মনোরোগের ওপর পাঁচটি প্রবন্ধ উপস্থাপন করেন। সেমিনারে আলোচক ছিলেন মেডিসিন বিশেষজ্ঞ অধ্যাপক খান আবুল কালাম আজাদ, অধ্যাপক মো. রিদওয়ানুর রহমান, আহমেদুন কবির, রঞ্জিত সেন চৌধুরী ও মো. মতলেবুর রহমান।অনুষ্ঠানটির সার্বিক তত্ত্বাবধান ও পৃষ্ঠপোষকতায় ছিল দেশের অন্যতম শীর্ষস্থানীয় ওষুধ প্রস্তুতকারী প্রতিষ্ঠান এসকেএফ বাংলাদেশ লিমিটেড। সম্মেলনটির মাধ্যমে এসকেএফ আনুষ্ঠানিকভাবে বাজারে রিলাইফ নামের একটি ওষুধ এনেছে। এসকেএফের পক্ষে পরিচালক (বিপণন) মোহাম্মদ মুজাহিদুল ইসলাম রিলাইফের ওপর বিস্তারিত বৈজ্ঞানিক আলোচনা করেন। ওষুধটি যুক্তরাষ্ট্রের ফুড অ্যান্ড ড্রাগ অ্যাডমিনিস্ট্রেশন (এফডিএ) অনুমোদিত। চিকিৎসকদের পরামর্শ অনুযায়ী ব্যবহার করলে রোগীরা সুফল পাবেন বলে উল্লেখ করেন তিনি।সম্মেলনটির উদ্বোধন করেন বাংলাদেশ সোসাইটি অব মেডিসিনের সাধারণ সম্পাদক অধ্যাপক মো. টিটু মিয়াঁ। কৃতজ্ঞতা জ্ঞাপন করেন অধ্যাপক ফাইজুল ইসলাম চৌধুরী।
