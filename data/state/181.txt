
প্রধান বিচারপতিসহ চার বিচারপতির সই করা সালাউদ্দিন কাদের চৌধুরী ও আলী আহসান মোহাম্মদ মুজাহিদের ফাঁসির সাজা পুনর্বিবেচনার (রিভিউ) আবেদনের পূর্ণাঙ্গ রায়ের কপি আন্তর্জাতিক অপরাধ ট্রাইব্যুনাল থেকে ঢাকা কেন্দ্রীয় কারাগারে পাঠানো হয়েছে।আজ বৃহস্পতিবার রাত ৮টা ৩৫ মিনিটে আন্তর্জাতিক অপরাধ ট্রাইব্যুনালের ডেপুটি রেজিস্ট্রার আফতাবুজ্জামান একটি প্রাইভেট কারে করে প্রধান বিচারপতিসহ চার বিচারপতির সই করা সালাউদ্দিন কাদের চৌধুরী ও আলী আহসান মোহাম্মদ মুজাহিদের ফাঁসির সাজা পুনর্বিবেচনার (রিভিউ) আবেদনের পূর্ণাঙ্গ রায়ের কপি নিয়ে রওনা হন।এর আগে মানবতাবিরোধী অপরাধের দায়ে সাকা চৌধুরী ও আলী আহসান মোহাম্মাদ মুজাহিদের ফাঁসির সাজা পুনর্বিবেচনার (রিভিউ) আবেদনের পূর্ণাঙ্গ রায়ের কপিতে প্রধান বিচারপতিসহ রায় প্রদানকারী চার বিচারপতি আলাদাভাবে সই করেছেন। রিভিউ আবেদনের পূর্ণাঙ্গ রায়ের কপিতে আজ সইয়ের পরই তা প্রকাশ করা হয়। বিচারপতিদের সই করা সেই কপি সুপ্রিম কোর্টের আপিল বিভাগ থেকে আন্তর্জাতিক অপরাধ ট্রাইব্যুনালে পাঠানো হয়।সাকা চৌধুরী রিভিউয়ের পূর্ণাঙ্গ রায়ের ওই কপিটি আজ বৃহস্পতিবার বিকেল পাঁচটা ৫০ মিনিটের দিকে আপিল বিভাগের সংশ্লিষ্ট দপ্তরে জমা দেওয়া হয়। এরপর আলী আহসান মোহাম্মাদ মুজাহিদের পূর্ণাঙ্গ রায়ের কপিটি সন্ধ্যা ছয়টা ৩৫ মিনিটের দিকে আপিল বিভাগের সংশ্লিষ্ট দপ্তরে জমা দেওয়া হয়।
এদিকে বিএনপি নেতা সালাউদ্দিন কাদের চৌধুরী ও জামায়াত নেতা আলী আহসান মোহাম্মাদ মুজাহিদের ফাঁসির রায় কার্যকরের ব্যাপারটি সরকারের সিদ্ধান্তের ওপর নির্ভর করছে বলে জানিয়েছেন অ্যাটর্নি জেনারেল মাহবুবে আলম। আজ রাতে আন্তর্জাতিক অপরাধ ট্রাইব্যুনালে সাংবাদিকদের এক প্রশ্নের জবাবে মাহবুবে আলম এসব কথা বলেন।
আরও পড়ুন
ফাঁসির রায় কার্যকর সরকারের সিদ্ধান্তে: মাহবুবে আলম
সাকা-মুজাহিদের মৃত্যুদণ্ডের পূর্ণাঙ্গ রায়ে বিচারপতিদের সই
