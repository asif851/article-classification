
কিশোর-কিশোরীদের জন্য ওয়েবসাইট চালু করেছে পরিবার পরিকল্পনা অধিদপ্তর। এই ওয়েবসাইটে কিশোর-কিশোরীরা প্রজনন স্বাস্থ্য বিষয়ে তথ্য ও পরামর্শ পাবে। গতকাল বুধবার রাজধানীর একটি হোটেলে ওয়েবসাইটটি চালু করেন স্বাস্থ্য প্রতিমন্ত্রী জাহিদ মালেক।এ উপলক্ষে আয়োজিত অনুষ্ঠানে জাহিদ মালেক বলেন, ‘আমরা যদি কিশোর-কিশোরীদের স্বাস্থ্যসেবা ও শিক্ষা দিতে পারি, তাহলে দেশকে আমাদের কাঙ্ক্ষিত জায়গায় নিতে পারব।’জাতিসংঘ জনসংখ্যা তহবিলের প্রতিনিধি আর্জেন্টিনা মাতাভেল পিচ্চিন বলেন, দেশে প্রায় ৩ কোটি ৫০ লাখ কিশোর-কিশোরী। এদের স্বাস্থ্যসচেতন করতে পরিবার পরিকল্পনা অধিদপ্তরের পাশাপাশি স্বাস্থ্য অধিদপ্তর ও শিক্ষা মন্ত্রণালয়কে সমানভাবে এগিয়ে আসতে হবে। আলোচনায় অংশ নেন ইউএসএআইডির ভারপ্রাপ্ত ডেপুটি মিশন ডিরেক্টর অ্যালেক্সি টেলর গ্রানাডোস।স্বাগত বক্তব্যে পরিবার পরিকল্পনা অধিদপ্তরের পরিচালক (মাতৃ ও শিশু স্বাস্থ্যসেবা) মোহাম্মদ শরিফ বলেন, www.adolescent-mchdgfpbd.org ওয়েবসাইটে গিয়ে কিশোর-কিশোরীরা অনেক প্রশ্নের উত্তর পাবে, যেসব প্রশ্ন তারা অন্যকে করতে পারে না। একই সঙ্গে সেবাকেন্দ্রের ঠিকানাও তাতে আছে।
