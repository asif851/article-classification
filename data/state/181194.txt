
কক্সবাজার শহরের ৬০ জন পথশিশুর হাতে গত সোমবার শীতবস্ত্র (কম্বল) তুলে দেওয়া হয়েছে। জেলা প্রশাসনের উদ্যোগে পথশিশুদের এই কম্বল বিতরণ করা হয়। জেলা প্রশাসক মো. আলী হোসেন কম্বলগুলো বরাদ্দ দেন।
শীতবস্ত্র বিতরণের খবর পেয়ে ওই দিন বিকেলে শহরের কেন্দ্রীয় শহীদ মিনার চত্বরে জড়ো হয় পথশিশুরা। বিকেল পাঁচটায় শিশুদের মধ্যে কম্বলগুলো বিতরণ করেন অতিরিক্ত জেলা প্রশাসক ( শিক্ষা ও আইসিটি) সাইফুল ইসলাম মজুমদার।
