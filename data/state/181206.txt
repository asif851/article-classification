
দুর্নীতি, অসদাচরণ ও অদক্ষতার দায়ে আইন মন্ত্রণালয়ে সংযুক্ত কুমিল্লার নারী ও শিশু নির্যাতন দমন ট্রাইব্যুনালের সাবেক বিচারক (জেলা ও দায়রা জজ) এস এম আমিনুল ইসলামকে চাকরি থেকে বরখাস্ত করা হয়েছে। আজ বৃহস্পতিবার আইন মন্ত্রণালয়ের সংবাদ বিজ্ঞপ্তিতে এ কথা জানানো হয়। এতে বলা হয়, দুর্নীতি, অসদাচরণ ও অদক্ষতার অভিযোগে সুপ্রিম কোর্টের পরামর্শে এই বিচারকের বিরুদ্ধে বিভাগীয় মামলা করা হয়েছিল। তদন্তে অভিযোগ প্রমাণিত হয়। এ জন্য দোষী সাব্যস্ত করে তাঁকে চাকরি থেকে বরখাস্ত করা হয়।
