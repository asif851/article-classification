

মার্কিন পররাষ্ট্রমন্ত্রী জন কেরি গত সোমবার বাংলাদেশে এক দিনের সংক্ষিপ্ত সফরকালে রাজধানীর ধানমন্ডিতে ইএমকে সেন্টারে নাগরিক সমাজ, তরুণ ও গণমাধ্যমকর্মীদের সঙ্গে মতবিনিময় করেন। সেখানে দেওয়ার তাঁর বক্তব্য এখানে তুলে ধরা হলো:


মার্শা (বাংলাদেশে মার্কিন রাষ্ট্রদূত মার্শা বার্নিকাট), আপনাকে অনেক অনেক ধন্যবাদ। রাষ্ট্রদূত মার্শা বার্নিকাট বাংলাদেশে যে দারুণভাবে কাজ করছেন, আসুন, আমরা সবাই মিলে এর জন্য তাঁর প্রতি কৃতজ্ঞতা জানাই। তিনি সত্যিই অসাধারণ কাজ করছেন।আমি মার্শা, পাশাপাশি তাঁর সব সহকর্মীকে ধন্যবাদ জানাতে চাই। কেননা, আমরা জানি, এখানে যে কাজ হচ্ছে, তা পুরোটাই একটি টিমওয়ার্কের ফসল। এই দলের সবার সঙ্গে আমি একটু পরে সাক্ষাৎ করব। তাঁরা সবাই কঠোর পরিশ্রম করছেন। যুক্তরাষ্ট্রের সঙ্গে বাংলাদেশের সম্পর্ক নির্মাণের ক্ষেত্রে আমরা সবাই কঠোর পরিশ্রম করছি। আর আজকের এই বিকেলে এখানে আসতে পেরে আমি সবার প্রতি কৃতজ্ঞতা জানাই। সবাইকে অশেষ ধন্যবাদ।বাংলাদেশে এসে এডওয়ার্ড এম কেনেডি সেন্টারে পরিদর্শন করতে পারা আমার জন্য একটা দারুণ সুযোগ। আমি জানি, বাংলাদেশের ইতিহাসের একটি বিশেষ জায়গায় এবং সেই সঙ্গে এ দেশের মানুষের হৃদয়ে টেড কেনেডির একটি অবস্থান আছে। ১৯৭১ সালে বাংলাদেশের স্বাধীনতার পক্ষে তিনি সমর্থন দিয়েছিলেন। টেড কেনেডি ছিলেন দূরদৃষ্টিসম্পন্ন আর এ সমর্থনের বিষয়ে তাঁর অবস্থান ছিল স্পষ্ট। তাঁকে আমি অনেক বছর আগে থেকেই চিনতাম। আমার যখন ১৮ বছর বয়স, সে সময় তাঁর সঙ্গে আমার প্রথম সাক্ষাৎ হয়। তখন সবে আমি হাইস্কুল পাস করে বেরিয়েছি। ১৯৬২ সালে পুরো একটি গ্রীষ্ম আমি বিনা পয়সায় কাজ করি (হেসে) টেড কেনেডিকে মার্কিন সিনেটের সদস্য হিসেবে নির্বাচিত করতে সহায়তা করার জন্য। তিনি প্রেসিডেন্ট জন এফ কেনেডির শূন্য আসনে নির্বাচন করেছিলেন। টেডের ভাই মাত্র দুই বছর আগেই প্রেসিডেন্ট নির্বাচিত হয়েছিলেন।ওই নির্বাচনের প্রচারণা ছিল অসাধারণ। আমি সেখানে কাজ করে অনেক কিছু শিখেছিলাম। ওই শিক্ষা এর কয়েক বছর পরই সিনেট সদস্য হতে আমাকে সহায়তা করে। নির্বাচনে কাজ করার সময় আমি ভাবিইনি যে একসময় আমিও তাঁর জুনিয়র সিনেটর হব। সিনেটর টেড কেনেডির সহযোগী হব। আমরা ২৯ বছর একসঙ্গে কাজ করেছি। মাত্র কয়েক বছর আগে তিনি মারা গেছেন। তবে আমি ২৫ বছরেরও বেশি সময় ধরে তাঁর সঙ্গে কাজ করেছি। আজ তাঁর নামাঙ্কিত প্রতিষ্ঠানে এসে আমি সম্মানিত বোধ করছি।এখানে একটি বিষয় যোগ করতে চাই। তা হলো, আমার মনে হয় তাঁর ও আমার এই জুটি মার্কিন সিনেটে সবচেয়ে বেশি সময় ধরে থাকা জুনিয়র-সিনিয়র সিনেটরের জুটি। ভেবেছিলাম, সারাটি জীবন আমি এভাবেই থাকব। (হাসি) সিনেটর স্ট্রম থার্মন্ড ছিলেন ফ্রিৎজ হলিংয়ের সঙ্গে সবচেয়ে বয়সী ব্যক্তি। তিনি শত বছর বেঁচে ছিলেন। তাই আমিও বলতাম, শত বছর। বা, বেশ ভালো তো। আমারও এমন হবে। (হাসি)আমার ঢাকায় আসার অনেক কারণ ছিল। এখানে যে সংবর্ধনা পেয়েছি, তার জন্য অন্তরের অন্তস্তল থেকে কৃতজ্ঞতা জানাই। আমি বিশেষ করে বাংলাদেশের প্রধানমন্ত্রীর প্রতি আমার কৃতজ্ঞতা জানাই। তাঁর সঙ্গে খুবই ভালো আলোচনা হয়েছে। আমি বাংলাদেশের সংস্কৃতি নিয়ে বলতে চাই, এ সংস্কৃতি বিশ্বের সবচেয়ে উন্নত, বৈচিত্র্যপূর্ণ ও সুন্দরগুলোর একটি। এ দেশ সত্যিকার অর্থেই ‘সোনার বাংলা’।প্রধানমন্ত্রীর (শেখ হাসিনা) সঙ্গে আমার অত্যন্ত তাৎপর্যপূর্ণ ও বিশদ আলোচনা হয়েছে। পররাষ্ট্রমন্ত্রী আলী (এ এইচ মাহমুদ আলী) ও অন্য বাংলাদেশি কর্মকর্তাদের সঙ্গে আমার ভালো আলোচনা হয়েছে। আজকের এসব আলোচনায় আমরা স্বাধীনতার পর গত সাড়ে চার দশকে বাংলাদেশ কীভাবে আজকের অবস্থানে এল, তা নিয়ে আলোচনা করেছি। দুটি দেশ স্বাস্থ্য থেকে শুরু করে শিক্ষা এবং আঞ্চলিক থেকে বৈশ্বিক নিরাপত্তার মতো বিষয়ে কীভাবে একযোগে কাজ করতে পারে, আমাদের আলোচনায় সেসব বিষয়ও ছিল।আমি আপনাদের জানাতে চাই, বাংলাদেশের অগ্রগতিতে শরিক হতে পেরে যুক্তরাষ্ট্র যথেষ্ট গর্ববোধ করে। স্বাস্থ্য, খাদ্য নিরাপত্তা ও জলবায়ু পরিবর্তন মার্কিন প্রেসিডেন্ট বারাক ওবামার তিনটি প্রধান উন্নয়ন উদ্যোগের বিষয়। আমরা বাংলাদেশকে স্বাগত জানাই। কেননা, তারাও এসব উদ্যোগে অংশ নিয়েছে।কখনো কখনো কেউ কেউ আমাদের সম্পর্ক নিয়ে টানাপোড়েন অনুভব করেছেন। যেটা শুরু হয়েছিল ১৯৭১ সালে। তবে আমি গর্বিত যে সিনেটর টেড কেনেডিই বাংলাদেশের স্বাধীনতাযুদ্ধে সমর্থন জানানো একমাত্র মার্কিন নন। ১৯৭১ সালে আমি তরুণ ছিলাম। তখন কেবল ভিয়েতনাম যুদ্ধ থেকে ফিরেছি। আমরা সবাই বাংলাদেশের স্বাধীনতার সমর্থক ছিলাম। ম্যাসাচুসেটস বাংলাদেশের স্বাধীনতার আন্দোলনের পক্ষে ছিল। আমি এ জন্য গর্ব বোধ করি।সবাই জানি, এখন একটা ভিন্ন এবং বেশ কঠিন সময় পার করছি আমরা। জলবায়ু পরিবর্তনের কারণে বড় ধরনের ঝুঁকিতে থাকা দেশ বাংলাদেশ। এটি জনবহুল একটি দেশ। দেশের উপকূলীয় নিচু অঞ্চল ভয়াবহ ঝড়ের মুখে পড়ে। এসব বাংলাদেশকে ঝুঁকিতে থাকা দেশগুলোর শীর্ষে রেখেছে। ২০৫০ সালের মধ্যে বাংলাদেশের প্রায় দেড় কোটি মানুষ তাদের আবাস হারাতে পারে। আর এসবের কারণেই যুক্তরাষ্ট্র, প্রেসিডেন্ট ওবামা এবং আমি আমাদের স্থানীয় সহযোগীদের নিয়ে কঠোর পরিশ্রম করে যাচ্ছি। উপকূলীয় এলাকার সম্পদের ওপর নির্ভরশীল লাখ লাখ বাংলাদেশি মানুষের সহযোগিতায় জলবায়ু সহিষ্ণুতা সৃষ্টি, নবায়নযোগ্য জ্বালানির নানা প্রকল্পে সহায়তা, জরুরি আশ্রয়কেন্দ্র নির্মাণের মাধ্যমে আমরা এসব কাজ করে যাচ্ছি।আপনারা সবাই জানেন, জলবায়ু পরিবর্তন রোধের ক্ষেত্রে কোনো গোপন বিষয় নেই। এটা সুনির্দিষ্ট। এটা জ্বালানি নীতির বিষয়। আপনারা যদি জ্বালানি নীতি ঠিক করতে পারেন, তবে আপনি জলবায়ু পরিবর্তনে সৃষ্ট সমস্যার সমাধান করতে পারবেন। আজই প্রধানমন্ত্রী (শেখ হাসিনা) ও পররাষ্ট্রমন্ত্রীর (এ এইচ মাহমুদ আলী) সঙ্গে বৈঠকে মন্ট্রিল প্রটোকলের চ্যালেঞ্জ নিয়ে কথা বলেছি। হাইড্রোফ্লুরো কার্বনের থেকে নতুন প্রযুক্তি ব্যবহারের বিষয়ে আমরা কথা বলেছি। আর শুধু এ থেকেই আমরা পৃথিবীর উষ্ণতা বৃদ্ধি আধা ডিগ্রি সেলসিয়াস কমাতে পারি। কাজেই এ বিষয়ে করার অনেক কিছুই আছে। এই পরিবর্তনের জন্য যেসব দেশ লড়াই করছে, বাংলাদেশের তার শীর্ষে থাকা প্রয়োজন এবং আমরা তা চাই।আমি প্রতিশ্রুতি দিচ্ছি, যুক্তরাষ্ট্র ভবিষ্যতে এ বিষয়ে বাংলাদেশকে সর্বতোভাবে সহায়তা করবে; অতীতের বিভিন্ন চ্যালেঞ্জ মোকাবিলায় আমরা যেমনটা বাংলাদেশের পাশে থেকেছি। বাংলাদেশ স্বাধীন হওয়ার পর থেকে যুক্তরাষ্ট্র শিক্ষক প্রশিক্ষণ, যোগাযোগব্যবস্থার আধুনিকায়ন,
