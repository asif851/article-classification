
একাত্তরে মুক্তিযুদ্ধ চলাকালে ক্ষুদ্র জাতিসত্তার তিনজন নারীকে হত্যার অভিযোগ তদন্তে গতকাল বুধবার দুপুরে দিনাজপুরের নবাবগঞ্জে গেছে মানবতাবিরোধী অপরাধ তদন্ত সংস্থার একটি প্রতিনিধিদল।
তদন্ত সংস্থার অতিরিক্ত পরিচালক মো. নাজমুল হক প্রথম আলোকে বলেন, একাত্তরের ২৭ মে নবাবগঞ্জের মাহমুদপুর ইউনিয়নের চকনওদা আদিবাসী পাড়ায় রাজাকাররা হামলা চালিয়ে ফুলমণি, জয়মণি ও ফুলমণি হাসদা নামের তিন নারীকে হত্যা করে। 
