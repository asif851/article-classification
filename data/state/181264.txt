
বিএনপির সাংসদেরা আজ বুধবার সংসদ অধিবেশনে যোগ দিয়েছেন। মাগরিবের নামাজের বিরতির পর অধিবেশন বসলে সাবেক স্পিকার জমির উদ্দিন সরকার, বিরোধীদলীয় চিফ হুইপ জয়নুল আবদিন ফারুকসহ সাংসদেরা সংসদ যোগ দেন।
জাতীয় সংসদের চলতি অধিবেশন আগামী ৭ নভেম্বর বৃহস্পতিবার পর্যন্ত চলবে। তবে স্পিকার প্রয়োজনে এ সময়সীমা বাড়াতে বা কমাতে পারবেন।আজ বিকেলে সংসদ ভবনে অনুষ্ঠিত সংসদের কার্য-উপদেষ্টা কমিটির বৈঠকে এই সিদ্ধান্ত নেওয়া হয়। বৈঠক শেষে সংসদ সচিবালয়ের সংবাদ বিজ্ঞপ্তিতে এ তথ্য জানানো হয়।
এর আগে গতকাল রাতে বিএনপি চেয়ারপারসনের গুলশানের কার্যালয়ে ১৮-দলীয় জোটের সাংসদদের এক বৈঠকে সংসদে যোগ দেওয়ার ব্যাপারে ইতিবাচক আলোচনা হয়।
