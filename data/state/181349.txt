
শিক্ষা কার্যক্রম ব্যাহত হয় এমন কর্মসূচি না দিতে রাজনৈতিক দলগুলোর প্রতি আহ্বান জানিয়েছে বেসরকারি স্কুল-কলেজ শিক্ষকদের সংগঠন জাতীয় শিক্ষক-কর্মচারী ফ্রন্ট। গতকাল বৃহস্পতিবার এক সংবাদ বিজ্ঞপ্তিতে এ আহ্বান জানানো হয়।বিজ্ঞপ্তিতে বলা হয়, বর্তমান রাজনৈতিক কর্মসূচির কারণে ছাত্রছাত্রীদের লেখাপড়ায় ইতিমধ্যে গুরুতর ক্ষতি হয়েছে।সংগঠনটি সরকারি শিক্ষক-কর্মচারীদের মতো বেসরকারি শিক্ষক-কর্মচারীদের প্রস্তাবিত জাতীয় বেতন স্কেল একই সময় থেকে বাস্তবায়নের দাবি জানিয়েছে। গতকাল ই-মেইলে প্রধানমন্ত্রী শেখ হাসিনা বরাবর পাঠানো স্মারকলিপিতে এ দাবি জানানো হয়। স্মারকলিপিতে মোট ২১ দফা দাবি জানানো হয়। বিজ্ঞপ্তি।
