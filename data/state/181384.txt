
সাত বছরের মীনা নিজেকে অনেকটাই খাপ খাইয়ে নিয়েছে। বেশ চটপটে। মুখে সারাক্ষণ কথার খই ফুটছে। তবে বাবা-মায়ের প্রসঙ্গ আসতেই একেবারে চুপসে যায়। মাথা নিচু করে রইল অনেকক্ষণ। তারপর আস্তে আস্তে বলল, ‘আমার মা আমারে বুকে নিত, ঘুম পাড়াইয়া দিত, আদর করত। বাবাও অনেক আদর করত।’ততক্ষণে সেখানে নেমে এসেছে রাজ্যের নীরবতা। মিনু, তানজিনা, সোনিয়াসহ অনেকের মুখেই কোনো কথা নেই। রানা প্লাজা ধসে মীনার বাবা-মা মারা গেছেন। এখন পর্যন্ত বাবার খোঁজ মেলেনি। সোনিয়াসহ অন্যদেরও কারও বাবা মারা গেছেন, কারও বা মা। কয়েকজনের বাবা বা মা গুরুতর আহত। তাই সন্তানকে এতিমখানায় দিতে বাধ্য হয়েছেন।মীনা, সোনিয়ারা এখন আছে সাভারের নবীনগরের পাথালিয়া এলাকায় আঞ্জুমান মুফিদুল ইসলাম পরিচালিত আঞ্জুমান আজিজুল ইসলাম বালিকা হোম নামের এতিমখানায়। বিভিন্ন বয়সের ১৬ জন মেয়েশিশু এখানেই বেড়ে উঠছে। বৃদ্ধাশ্রম হওয়ার কথা থাকলেও রানা প্লাজায় আহত-নিহত শ্রমিকদের সন্তানদের কথা চিন্তা করেই সাভারের এই এতিমখানাটির জন্ম। এখানে ২০টি শিশুর থাকার ব্যবস্থা আছে। গত ফেব্রুয়ারি থেকে এখানে আহত-নিহত শ্রমিকদের শুধু মেয়েসন্তানদের রাখা হচ্ছে।এ ছাড়া, চট্টগ্রামের বেলপাড়া, দক্ষিণ পতেঙ্গায় ওল্ড রাজশাহী ক্যাডেট অ্যাসোসিয়েশন বা সংক্ষেপে অরকা হোমস নামক
