
সিলেট এমএজি ওসমানী আন্তর্জাতিক বিমানবন্দরে অবতরণ করা ফ্লাই দুবাইয়ের (এফজেট ৫৯৫) উড়োজাহাজের যাত্রী আসনের নিচ থেকে সাত কেজি সোনা জব্দ করা হয়েছে। আজ বুধবার বিমানবন্দর কাস্টমস ও শুল্ক গোয়েন্দারা এগুলো জব্দ করেন।
সিলেট শুল্ক গোয়েন্দা ও তদন্ত অধিদপ্তরের সহকারী রাজস্ব কর্মকর্তা দেবাশীষ দাশ প্রথম আলোকে এ তথ্য নিশ্চিত করেছেন। তিনি বলেন, গোপন সংবাদের ভিত্তিতে যাত্রী আসনের নিচ থেকে পরিত্যক্ত অবস্থায় ৬২টি সোনার বার জব্দ করা হয়। যার ওজন প্রায় সাত কেজি। এর বাজারমূল্য প্রায় ৩ কোটি ৩৫ লাখ টাকা। এ ব্যাপারে রাতে প্রেস ব্রিফিং করে বিস্তারিত জানানো হবে বলে তিনি জানান।
