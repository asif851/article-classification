
প্রধানমন্ত্রীর প্রেস সচিবের পদ থেকে প্রত্যাহার করে এ কে এম শামীম চৌধুরীকে জাতীয় গণমাধ্যম ইনস্টিটিউটের (এনআইএমসি) মহাপরিচালক করা হয়েছে। আজ সোমবার জনপ্রশাসন মন্ত্রণালয় এ সংক্রান্ত এক আদেশ জারি করে।
এতে বলা হয়, বিসিএস (তথ্য-সাধারন) ক্যাডারের এ কর্মকর্তাকে তাঁর বর্তমান প্রেষণ পদ থেকে প্রত্যাহার করে এনআইএমসিতে বদলি করে তাঁর চাকরি তথ্য মন্ত্রণালয়ে ন্যস্ত করা হয়েছে।এর আগে জনপ্রশাসন মন্ত্রণালয়ের আরেক আদেশে বাংলাদেশ সংবাদ সংস্থার (বাসস) সাবেক ব্যবস্থাপনা পরিচালক ও প্রধান সম্পাদক ইহসানুল করিমকে প্রধানমন্ত্রী শেখ হাসিনার প্রেস সচিব হিসেবে নিয়োগ দেওয়া হয়।
