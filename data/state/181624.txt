
বিশেষ বিধান রেখে বাল্যবিবাহ নিরোধ আইন প্রণয়নের ঘটনায় উদ্বেগ প্রকাশ করেছে জাতিসংঘ। গতকাল বৃহস্পতিবার জাতিসংঘের শিশুবিষয়ক জরুরি তহবিলের (ইউনিসেফ) বাংলাদেশ প্রতিনিধি এডুয়ার্ড বেগবেদার একটি ই-মেইল বার্তায় এ উদ্বেগ প্রকাশ করেন।বাল্যবিবাহ নিরোধ আইন চলতি সপ্তাহে জাতীয় সংসদে পাস হয়েছে। এতে বিশেষ ক্ষেত্রে ১৮-এর নিচে মেয়েদের এবং ২১-এর নিচে ছেলেদের বিয়ের বিশেষ বিধান রাখা হয়েছে।এডুয়ার্ড বেগবেদার বলেন, ‘বাল্য বয়সে একটি শিশুর বিয়ে হলে তার প্রভাব পড়ে জীবনভর। এটি শিশুর বেড়ে ওঠার সুযোগ-সুবিধাও সীমিত করে।’ইউনিসেফ একটি পরিসংখ্যানের মাধ্যমে দেখিয়েছে, ২০০৬ থেকে ২০১৩ সাল পর্যন্ত মোট দুই-তৃতীয়াংশ বাল্যবিবাহ কমেছে। কিন্তু বিশেষজ্ঞরা বলছেন, নতুন আইনে বিশেষ বিধান থাকায় এই অর্জন হুমকির মুখে পড়তে পারে।
 
