
সুনামগঞ্জের ধরমপাশা উপজেলায় বিদ্যুতের তার ছিঁড়ে একই পরিবারের চারজনের মৃত্যুর ঘটনায় মামলা হয়েছে। নিহত রঞ্জিত চন্দ্র সরকারের ভাই রিপন চন্দ্র গত সোমবার ঠিকাদার ও কর্মচারীদের আসামি করে মধ্যনগর থানায় মামলাটি করেন।এজাহার সূত্রে জানা যায়, এপ্রিলের প্রথম সপ্তাহে রামদিঘা গ্রামে বিদ্যুৎ-সংযোগ দেওয়া হয়। ২৬ এপ্রিল সকালে রঞ্জিত চন্দ্র উঠানে দাঁড়িয়ে ছিলেন। এ সময় বিদ্যুতের তার ছিঁড়ে পড়ে। তাঁকে বাঁচাতে স্ত্রী রিতা সরকার, বাবা জগদীশ ও বড় ভাই রাকেশের মেয়ে সোনালি এগিয়ে গেলে তাঁরাও বিদ্যুৎস্পৃষ্ট হয়ে মারা যান।
