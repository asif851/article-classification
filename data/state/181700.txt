
জাতীয় সংসদের সাবেক হুইপ দেওয়ান নুরুন্নবী (৬৫) গত বৃহস্পতিবার দুপুরে রাজধানীর একটি বেসরকারি হাসপাতালে ইন্তেকাল করেন (ইন্না লিল্লাহি ওয়া ইন্না ইলাইহি রাজিউন)। তিনি দুই মেয়ে ও আত্মীয়স্বজন রেখে গেছেন। বৃহস্পতিবার বাদ আসর সংসদ ভবনের দক্ষিণ প্লাজায় প্রথম জানাজা এবং গতকাল শুক্রবার বাদ জুমা নীলফামারীর সার্কিট হাউস ঈদগাহ মাঠে দ্বিতীয় জানাজা শেষে দেওয়ান নুরুন্নবীর মরদেহ সার্কিট হাউস কবরস্থানে দাফন করা হয়।দেওয়ান নুরুন্নবী একবার নীলফামারী সদর উপজেলার চেয়ারম্যান ও তিনবার নীলফামারী-২ সদর আসন থেকে সাংসদ নির্বাচিত হন।নীলফামারী প্রতিনিধি
