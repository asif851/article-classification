
মুক্তিযুদ্ধের প্রধান সেনাপতি জেনারেল এম এ জি ওসমানীর ৩১তম মৃত্যুবার্ষিকী আজ ১৬ ফেব্রুয়ারি। ১৯৮৪ সালের এই দিনে তিনি মারা যান। তাঁর মৃত্যুবার্ষিকী উপলক্ষে বিভিন্ন সংগঠন কর্মসূচি নিয়েছে।বঙ্গবীর ওসমানী স্মৃতি পরিষদ আজ বেলা তিনটায় ওসমানী মিলনায়তনে আলোচনা সভার আয়োজন করেছে। এতে বিভিন্ন রাজনৈতিক দলের নেতারা উপস্থিত থাকবেন। জাতীয় জনতা পার্টি তাদের কার্যালয়ে দলীয় পতাকা অর্ধনমিত রাখবে। সকাল আটটায় ওসমানীর প্রতিকৃতিতে ফুল দিয়ে শ্রদ্ধা জানাবে এবং সকাল নয়টায় স্মরণ ও স্মৃতিচারণা অনুষ্ঠান করবে। এ ছাড়া ২৮ ফেব্রুয়ারি বেলা ১১টায় জাতীয় প্রেসক্লাবের সামনে জমায়েত।বঙ্গবীর ওসমানী সমাজসেবা ও গবেষণা সংসদ সকাল আটটায় ওসমানীর প্রতিকৃতিতে ফুল দিয়ে শ্রদ্ধা জানাবে। বিজ্ঞপ্তি।
