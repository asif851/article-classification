
রাজশাহী বিশ্ববিদ্যালয়ে সাইকেল চুরির সময় এক কিশোরকে ধরে পিটিয়ে পুলিশে দিয়েছেন শিক্ষার্থীরা। গতকাল দুপুর ১২টার দিকে শহীদুল্লাহ কলাভবনে এ ঘটনা ঘটে। আটক জুয়েল (১৬) রাজশাহী নগরের ভদ্রা এলাকার আবদুর রাজ্জাকের ছেলে। প্রত্যক্ষদর্শী ব্যক্তিরা বলেন, শহীদুল্লাহ ভবনের ভেতরে সাইকেলের তালা খোলার চেষ্টা করছিল জুয়েল। কয়েকজন শিক্ষার্থী তা দেখতে পেয়ে হাতেনাতে তাকে ধরে ফেলেন। সে সাইকেল চুরি করতে আসার কথা স্বীকার করলে শিক্ষার্থীরা ক্ষিপ্ত হয়ে তাকে মারধর করেন। পরে পুলিশে দেওয়া হয়। 
