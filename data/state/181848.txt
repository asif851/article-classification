
বাংলাদেশের আকাশে গতকাল বুধবার ১৪৩৬ হিজরি সনের পবিত্র রমজান মাসের চাঁদ দেখা যায়নি। ফলে আজ বৃহস্পতিবার শাবান মাস ৩০ দিন পূর্ণ হবে এবং আগামীকাল শুক্রবার থেকে পবিত্র রমজান মাস গণনা শুরু হবে।অর্থাৎ আগামীকাল থেকে শুরু হবে পবিত্র মাহে রমজান। আজ বাদ এশা দেশের মসজিদে মসজিদে তারাবির নামাজ শুরু হবে এবং দিবাগত রাতে সেহরি খেয়ে রোজা রাখা শুরু করবেন ধর্মপ্রাণ মুসলমানরা। কাল হবে প্রথম রোজা।গতকাল সন্ধ্যায় ইসলামিক ফাউন্ডেশনের বায়তুল মোকাররম মসজিদের সভাকক্ষে জাতীয় চাঁদ দেখা কমিটির এক সভায় এই সিদ্ধান্ত হয় বলে ইসলামিক ফাউন্ডেশনের সংবাদ বিজ্ঞপ্তিতে বলা হয়েছে। এতে বলা হয়, ১৪ জুলাই দিবাগত রাতে সারা দেশে পবিত্র লাইলাতুল কদর উদ্যাপিত হবে।
