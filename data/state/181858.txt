
দুর্যোগ ব্যবস্থাপনা কমিটিগুলোর কর্মক্ষমতা ও পেশাগত দক্ষতা বৃদ্ধির লক্ষ্যে দুর্যোগ ব্যবস্থাপনা অধিদপ্তরের সার্বিক তত্ত্বাবধানে এবং ইউএনডিপি-ইআরএফের অর্থায়নে ‘জিও-এনজিও অংশীদারির মাধ্যমে স্থানীয় দুর্যোগ ব্যবস্থাপনা কার্যক্রম শক্তিশালীকরণ’ শীর্ষক পাইলট প্রকল্পের কাজ দেশের পাঁচটি দুর্যোগ-ঝুঁকিপূর্ণ জেলায় শুরু হয়েছে। ওই প্রকল্পের আওতায় গতকাল মঙ্গলবার দুর্যোগ ব্যবস্থা অধিদপ্তরের সভাকক্ষে সকাল ১০টায় ‘জিও-এনজিও সমন্বয় সভা ও সহায়িকা যাচাই কর্মশালা’ অনুষ্ঠিত হয়েছে। এতে প্রধান অতিথির বক্তব্য দেন দুর্যোগ ব্যবস্থাপনা অধিদপ্তরের (ডিডিএম) মহাপরিচালক মোহাম্মদ আবদুল ওয়াজেদ। বিশেষ অতিথি ছিলেন ডিডিএমের পরিচালক (প্রশিক্ষণ) দিলদার আহমেদ ও ইআরএফ-ইউএনডিপির প্রকল্প ব্যবস্থাপক সীতা গিরি। কর্মশালাটি পরিচালনা করেন বিডিপিসির পরিচালক মুহাম্মদ সাইদুর রহমান। বিজ্ঞপ্তি।
 
