

সারা দিন বিলে সাঁতার কেটে খাবার খেয়ে সন্ধ্যায় নীড়ে ফিরছে হাঁসগুলো। পাবনার ফরিদপুর উপজেলার হাদল ইউনিয়নের বাসিন্দা আমিরুল ইসলাম এক দিন বয়সী ৭০০ হাঁসের বাচ্চা কিনে পালন শুরু করেন বিলের পাশেই তাঁবু বানিয়ে। বিলের পাশে চাষ করায় হাঁসগুলো প্রাকৃতিক খাবার খেয়ে বড় হয়। এ কারণে খরচ কম এবং লাভও বেশি। পাঁচ থকে ছয় মাস পর হাঁসগুলো ডিম পাড়তে শুরু করেছে। এই হাঁস চাষেই হাসি ফুটেছে আমিরুলের মুখে।
