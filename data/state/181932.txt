
মাইজভান্ডার দরবার শরিফের অধ্যাত্ম শরাফতের প্রতিষ্ঠাতা সৈয়দ আহমদ উল্লাহ মাইজভান্ডারির ১০৯তম বার্ষিক ওরস ২৩ জানুয়ারি। এ উপলক্ষে সমন্বয় সভা ৭ জানুয়ারি ফটিকছড়ি উপজেলা নির্বাহী কর্মকর্তা মুহাম্মদ নজরুল ইসলামের সভাপতিত্বে অনুষ্ঠিত হয়। এতে প্রধান অতিথি ছিলেন দরবারের সাজ্জাদানশীন সৈয়দ এমদাদুল হক মাইজভান্ডারি। বক্তব্য দেন উপজেলা স্বাস্থ্য ও পরিবারকল্যাণ কর্মকর্তা দেবাশীষ দত্ত, ফটিকছড়ি থানার পুলিশ পরিদর্শক (তদন্ত) বিদ্যুৎ কুমার বড়ুয়া, পল্লী বিদ্যুৎ সমিতির উপমহাব্যবস্থাপক নুরুল আলম ভূঁইয়া, সহকারী শিক্ষা কর্মকর্তা বশির আহমদ, অধ্যাপক মেজবাহ উদ্দিন. মো. কামাল উদ্দিন, চিকিৎসক হেলাল উদ্দিন, দরবারের পক্ষে সৈয়দ এরফানুল হক মাইজভান্ডারি, সৈয়দ শামসুল কবির মাইজভান্ডারি, সৈয়দ শামসুল আরেফীন প্রমুখ। সভায় ওরসে ভক্তদের নিরাপত্তা, যানজট নিয়ন্ত্রণ, আলোকসজ্জা, স্যানিটেশন–ব্যবস্থা নিশ্চিত করা, বিদ্যুৎ সরবরাহ নিরবচ্ছিন্ন রাখাসহ নানা বিষয় নিয়ে আলোচনা হয়। এ ছাড়া ওরসের আইনশৃঙ্খলা রক্ষায় একজন ম্যাজিস্ট্রেট, পর্যাপ্ত পুলিশ, আনসার-ভিডিপি ও স্বেচ্ছাসেবক দল মোতায়েনের সিদ্ধান্ত নেওয়া হয়।—ফটিকছড়ি প্রতিনিধি
