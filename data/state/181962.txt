
জুনিয়র দাখিল সার্টিফিকেট (জেডিসি) পরীক্ষায় পাসের হার ৯১ দশমিক ১১ শতাংশ। আর জিপিএ-৫ পেয়েছে ১৯ হাজার ২১১ জন। গতবারের চেয়ে এ পরীক্ষায় পাসের হার ও জিপিএ-৫ দুটোই বেড়েছে।জেডিসি পরীক্ষায় গতবার পাসের হার ছিল ৯০ দশমিক ৮৭ শতাংশ। আর জিপিএ-৫ পেয়েছিল দুই হাজার ৭৮৪ জন।গতকাল রোববার জেএসসি পরীক্ষার সঙ্গে জেডিসি পরীক্ষার ফলও প্রকাশ করা হয়। জেডিসিতে এবার তিন লাখ ১৫ হাজার ৬২০ পরীক্ষার্থীর মধ্যে পরীক্ষায় অংশ নেয় তিন লাখ ১৩ হাজার ৬৮০ জন। পাস করেছে দুই লাখ ৮৫ হাজার ৭৯৬ জন। এর মধ্যে ছাত্র এক লাখ ৪৮ হাজার ৩৬২ জন এবং ছাত্রী এক লাখ ৬৫ হাজার ৩১৮ জন। ছাত্রদের মোট পাসের হার ৯১ দশমিক ৪৭ শতাংশ এবং ছাত্রীদের মধ্যে মোট পাসের হার ৯০ দশমিক ৭৯ শতাংশ।এবার বাংলাদেশ মাদ্রাসা শিক্ষা বোর্ডে ভালো ফলের দিক দিয়ে শীর্ষ অবস্থান করছে ঢাকার উত্তরায় অবস্থিত তানজিমুল উম্মাহ ক্যাডেট মাদ্রাসা।দ্বিতীয় স্থানে আছে ডেমরার দারুননাজাত সিদ্দিকীয়া কামিল মাদ্রাসা।তৃতীয় স্থানে আছে তামিরুল মিল্লাত কামিল মাদ্রাসা (টঙ্গী শাখা)।
