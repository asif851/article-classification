
রাজধানীর খিলগাঁওয়ে খিদমাহ হাসপাতালের কাছে পুলিশের সঙ্গে ‘বন্দুকযুদ্ধে’ এক যুবক নিহত হয়েছে। আজ মঙ্গলবার ভোর রাতে ওই যুবককে ঢাকা মেডিকেল কলেজ হাসপাতালে নিয়ে আসেন খিলগাঁও থানা-পুলিশের উপপরিদর্শক (এসআই) সৈকত। তাৎক্ষণিকভাবে পুলিশ ওই যুবকের নাম-পরিচয় জানাতে পারেনি।
যুবকের আনুমানিক বয়স ৩৫ বছর। তাঁর মাথায়, বুকে ও পাঁজরে গুলির চিহ্ন আছে। নিহতের লাশ ঢাকা মেডিকেল কলেজের মর্গে আছে। নিহত যুবকের কোনো স্বজন এখন পর্যন্ত সেখানে আসেননি।
