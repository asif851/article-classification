
ইচ্ছা করলে যেকোনো ব্যক্তি মাদক থেকে দূরে থাকতে পারেন। মাদক ত্যাগ করার জন্য প্রথমে নিজেকে মানসিকভাবে প্রস্তুত করতে হবে। মাদক গ্রহণকারীকেই মাদক ছাড়ার সিদ্ধান্ত নিতে হবে।রাজধানীর ধানমন্ডির ডব্লিউভিএ মিলনায়তনে গতকাল শনিবার প্রথম আলো ট্রাস্ট মাদকবিরোধী আন্দোলনের উদ্যোগে পরামর্শ সহায়তা-৪৪ অনুষ্ঠানে বিশেষজ্ঞরা এসব কথা বলেন। প্রথম আলো মাদকবিরোধী আন্দোলন কার্যক্রমের অংশ হিসেবে মাসে একবার এরকম পরামর্শ সভার আয়োজন করা হয়।ট্রাস্টের কর্মসূচি ব্যবস্থাপক ফেরদৌস ফয়সালের সঞ্চালনায় পরামর্শ সভায় বক্তারা বলেন, মাদকদ্রব্য রক্তের সঙ্গে মিশে মস্তিষ্কে পৌঁছে যায়। এ দ্রব্যই কিশোর ও তরুণ মনে এলোমেলো ঝড় তোলে। যেসব স্থানে গেলে মাদকের কথা মনে পড়ে, মাদকসেবীদের সেসব জায়গায় যাওয়া বন্ধ করতে হবে। মাদকাসক্ত ব্যক্তি যতক্ষণ পর্যন্ত নিজের ভেতর থেকে মাদক ছাড়ার তাগিদ অনুভব না করবেন, ততক্ষণ তিনি মাদক থেকে ফিরে আসতে পারবেন না।মাদকাসক্ত ব্যক্তি ও তাঁদের অভিভাবকদের সমস্যা শুনে পরামর্শ দেন জাতীয় মানসিক স্বাস্থ্য ইনস্টিটিউটের সহযোগী অধ্যাপক তাজুল ইসলাম, সহকারী অধ্যাপক আহমেদ হেলাল, অভ্রদাশ ভৌমিক, মেখলা সরকার, সিফাত ই সাঈদ ও আপনের চিকিৎ সা ব্যবস্থাপক মো. হাসিবুর রহমান। আগামী ৭ ডিসেম্বর বিকেল চারটায় একই স্থানে পরবর্তী পরামর্শ সভা অনুষ্ঠিত হবে।
 
