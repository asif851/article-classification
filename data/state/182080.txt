
বাংলাদেশ শিক্ষক সমিতি (কামরুজ্জামান) চট্টগ্রামের পটিয়া উপজেলা শাখার ত্রিবার্ষিক সম্মেলন ১৬ এপ্রিল অনুষ্ঠিত হয়। সম্মেলনে শিক্ষক আবদুল গণিকে সভাপতি ও অরুণ কুমার মিত্রকে সাধারণ সম্পাদক করে ৪১ সদস্যবিশিষ্ট উপজেলা কমিটি ঘোষণা করা হয়। পটিয়া আদর্শ উচ্চবিদ্যালয় প্রাঙ্গণে বেলা ১১টায় জাতীয় সংগীত পরিবেশনের মধ্য দিয়ে সম্মেলনের কার্যক্রম শুরু হয়। এ সময় পটিয়া পৌরসভার মেয়র হারুনুর রশিদ জাতীয় পতাকা এবং শিক্ষক সমিতির কেন্দ্রীয় সভাপতি অধ্যক্ষ এম এ আউয়াল ছিদ্দিকী সংগঠনের পতাকা উত্তোলন করেন। সম্মেলন উদ্বোধন শেষে উপজেলা শিক্ষক সমিতির সভাপতি মোহাম্মদ জাহাঙ্গীর আলমের সভাপতিত্বে আলোচনা সভা অনুষ্ঠিত হয়। এতে প্রধান অতিথি ছিলেন এম এ আউয়াল ছিদ্দিকী। সভা পরিচালনা করেন শিক্ষক নেতা শহীদুল ইসলাম ও দিদারুল ইসলাম। বক্তব্য দেন শিক্ষক সমিতির কেন্দ্রীয় কমিটির সাধারণ সম্পাদক বিলকিছ জামান, কেন্দ্রীয় কমিটির যুগ্ম সাধারণ সম্পাদক শাহে আলম প্রমুখ।
