
৯৬-র শেয়ার কেলেঙ্কারির প্রিমিয়াম সিকিউরিটিজের মামলার আসামিদের স্থায়ী জামিন ও মামলা পুনঃ শুনানির আবেদন মঞ্জুর করেছেন আদালত।
রাষ্ট্রপক্ষের আইনজীবী মোস্তাফিজুর রহমান জানান, আসামিদের আইনজীবীরা স্থায়ী জামিন আবেদন করলে, মামলা চলাকালে আইনজীবীদের জিম্মায় স্থায়ী জামিন মঞ্জুর করেছেন বিশেষ ট্রাইব্যুনাল। তবে স্থায়ী জামিনের অপব্যবহার হলে তা বাতিল করা হবে বলে সতর্ক করেছেন আদালত। আসামিদের পক্ষের আইনজীবীরা মামলার সাক্ষীদের পুনঃ জেরার আবেদন করলে আদালত সে আবেদনও মঞ্জুর করেছেন। অর্থাৎ, মামলাটি আবার পুনঃ শুনানি হবে।অস্থায়ী জামিন শেষ হওয়ায় আজ রোববার সকাল ১০টার দিকে আদালতে হাজির হন তাঁরা। শেয়ারবাজার কেলেঙ্কারির ঘটনায় প্রিমিয়াম সিকিউরিটিজের মামলার পুনরায় শুনানি শুরু হবে কি না, সে বিষয়ে আজ আদেশ দেওয়ার তারিখ ধার্য ছিল।এই মামলার আসামিরা হলেন দেশের শীর্ষ ব্যবসায়ী প্রতিষ্ঠান র‍্যাংগস গ্রুপের চেয়ারম্যান এ রউফ চৌধুরী, এইচআরসি গ্রুপ ও ওয়ান ব্যাংকের চেয়ারম্যান সাঈদ হোসেন চৌধুরী এবং ব্যবসায়ী মসিউর রহমান ও অনু জায়গিরদার। ’৯৬ সালের শেয়ার কেলেঙ্কারির ঘটনায় প্রিমিয়াম সিকিউরিটিজ ও প্রতিষ্ঠানটির চার মালিকের বিরুদ্ধে দায়ের হওয়া মামলায় তাঁরা আসামি।শেয়ার কেলেঙ্কারির ঘটনার পর সরকার গঠিত তদন্ত কমিটির সুপারিশে পুঁজিবাজার নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশন (বিএসইসি) এ মামলা করে।আরও পড়ুন: 
’৯৬-র শেয়ার কেলেঙ্কারির চার আসামি আদালতে
