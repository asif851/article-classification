
চট্টগ্রামের সাতকানিয়ার এওচিয়া ইউনিয়নের মিয়ারছড়া পাহাড়ি এলাকার একটি খামার থেকে গত রোববার রাতে একনলা বন্দুকসহ আবু তাহের ওরফে আদাইয়া নামের এক ডাকাতকে গ্রেপ্তার করেছে পুলিশ। তাঁর বিরুদ্ধে ডাকাতি, হত্যাচেষ্টা ও ছিনতাইয়ের অভিযোগে সাতকানিয়া থানায় ১৫টি মামলা আছে। সাতকানিয়া থানার ভারপ্রাপ্ত কর্মকর্তা (ওসি) মো. ফরিদ উদ্দিন খন্দকার জানান, ডাকাত আদাইয়া এ পর্যন্ত পাঁচবার গ্রেপ্তার হয়েছে। কারাগার থেকে ছাড়া পেয়ে আবারও বিভিন্ন অপরাধে জড়িয়ে পড়েছে।
