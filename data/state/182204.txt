
মেহেরপুর সদর উপজেলার বারাদী বাজারের ব্যবসায়ী শাহীনুর রহমান গত মঙ্গলবার রাত ১০টার দিকে মোটরসাইকেলে করে বাড়ি ফিরছিলেন। পথে দুই ছিনতাইকারী তাঁর মোটরসাইকেল ছিনিয়ে পালায়। ওই সময় বারাদী নূরপুর মোড়ে টহল দিচ্ছিল পুলিশ। ছিনতাইকারীরা পুলিশকে লক্ষ্য করে দুটি বোমা নিক্ষেপ করলে উল্টো তারা আহত হয়ে রাস্তায় পড়ে যায়। পুলিশ একটি তাজা বোমাসহ দুজনকে গ্রেপ্তার করে এবং মেহেরপুর জেনারেল হাসপাতালে ভর্তি করায়। ওই দুজন হলেন গাংনী উপজেলার আড়পাড়ার রিন্টু শেখ (২৫) ও সদর উপজেলার টুঙ্গী গ্রামের সোহাগ আলী (২২)। 
