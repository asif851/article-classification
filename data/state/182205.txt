
গাজীপুর সিটি করপোরেশনের তারগাছ এলাকায় গতকাল সোমবার অটোরিকশা তৈরির গ্যারেজে অগ্নিকাণ্ডের ঘটনা ঘটেছে। জয়দেবপুর ফায়ার সার্ভিসের স্টেশন কর্মকর্তা হাসিবুর রহমান বলেন, দুপুর পৌনে ১২টার দিকে তারগাছ এলাকায় ঢাকা-ময়মনসিংহ মহাসড়কের পাশে আল-মদিনা অটোরিকশা তৈরির গ্যারেজে ওই আগুন ধরে। খবর পেয়ে জয়দেবপুর ফায়ার সার্ভিসের দুটি ও টঙ্গী ফায়ার সার্ভিসের তিনটি ইউনিট ঘটনাস্থলে গিয়ে প্রায় এক ঘণ্টা চেষ্টা চালিয়ে আগুন নিয়ন্ত্রণে আনে। আগুনের কারণ জানা যায়নি। 
