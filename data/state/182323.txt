
রাজধানীতে ব্যাচেলরদের বাসা ভাড়া না দেওয়ার বিষয়ে কোনো নির্দেশনা দেয়নি পুলিশ। শুধু ভাড়াটেদের বিষয়ে বিস্তারিত তথ্য সংগ্রহ করে থানায় জমা দেওয়ার বিষয়ে বাড়িওয়ালাদের প্রতি নির্দেশনা রয়েছে।আজ শনিবার ঢাকা মেট্রোপলিটন পুলিশের (ডিএমপি) উপকমিশনার (ডিসি) মাসুদুর রহমান রাজধানীর মিন্টো রোডে তাঁর কার্যালয়ে সাংবাদিকদের এসব কথা বলেন।মাসুদুর রহমান বলেন, ব্যাচেলরদের বাড়ি ভাড়া না দেওয়া বা বাড়িছাড়া করার কোনো নির্দেশনা দেওয়া হয়নি। বলা হয়েছে, শুধু পূর্ণাঙ্গ তথ্যগুলো যেন সংশ্লিষ্ট থানায় দেওয়া হয়। এর মধ্যে জাতীয় পরিচয়পত্র, অপ্রাপ্তবয়স্ক ব্যক্তিদের ক্ষেত্রে ছবি, বয়স, স্থায়ী ঠিকানাসহ বিস্তারিত তথ্য দিতে বলা হয়েছে।মাসুদুর রহমান বলেন, জনগণকে স্বস্তি দেওয়ার জন্য এই তথ্যগুলো দিতে বলা হয়েছে। এ নিয়ে আতঙ্কিত হওয়ার সুযোগ নেই। যারা শান্তিপ্রিয় তারা তথ্য দিচ্ছে। সমস্যা মোকাবিলায় নাগরিক সহায়তার অংশ হিসেবেই এই নির্দেশনা দেওয়া হয়েছে।
আরও পড়ুন: 
ব্যাচেলরদের বাসা পেতে নতুন ভোগান্তি 
