
নতুন রেললাইন নির্মাণ, পুরাতন রেললাইন সংস্কার, সিগনাল বাতিল আধুনিকায়ন, স্টেশনগুলো সংস্কার, বিদেশ থেকে ওয়াগন, ইঞ্জিন আমদানিসহ যাত্রীসেবার মান উন্নয়নে ২৯টি প্রকল্প বাস্তবায়নে কাজ চলছে। গতকাল মঙ্গলবার ভৈরব-টঙ্গী ডাবল রেললাইনের কাজ পরিদর্শন শেষে ভৈরব স্টেশনে রেলমন্ত্রী মুজিবুল হক সাংবাদিকদের এসব কথা বলেন।মুজিবুল হক জানান, দুই হাজার কোটি টাকা ব্যয়ে ভৈরব-টঙ্গী ৬৪ কিলোমিটার রেললাইনের কাজ আগামী ডিসেম্বরে শেষ হওয়ার কথা রয়েছে। এ সময় অন্যদের মধ্যে উপস্থিত ছিলেন রেলওয়ের ডিজিএম তোফাজ্জল হোসেন, ভৈরব উপজেলা আওয়ামী লীগ সভাপতি সায়দুল্লাহ মিয়া প্রমুখ।
