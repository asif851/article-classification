
প্রধানমন্ত্রী ও আওয়ামী লীগ সভানেত্রী শেখ হাসিনা আজ সোমবার বিকেলে সংবাদ সম্মেলন করবেন । বিকেল চারটার দিকে গণভবনে এই সংবাদ সম্মেলন অনুষ্ঠিত হওয়ার কথা রয়েছে।
প্রধানমন্ত্রীর প্রেস সচিব ইহসানুল করিম প্রথম আলোকে এ কথা জানিয়েছেন।
জাতিসংঘের কৃষি উন্নয়ন তহবিলের (আইএফএডি) গভর্নিং কাউন্সিলের সভায় অংশগ্রহণ এবং ভ্যাটিকান সফর শেষে গতকাল শনিবার রাতে দেশে ফিরেছেন প্রধানমন্ত্রী। এই বিদেশ সফর নিয়েই মূলত সংবাদ সম্মেলন করবেন তিনি।
এর আগে বিদেশ সফর থেকে এসে প্রধানমন্ত্রীর করা প্রতিটি সংবাদ সম্মেলনে সাম্প্রতিক রাজনীতি, রাজনৈতিক পরিবেশ, নির্বাচন গুরুত্ব পেয়েছে।
