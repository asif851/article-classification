
সব্যসাচী লেখক সৈয়দ শামসুল হকের প্রথম জানাজা অনুষ্ঠিত হয়েছে।আজ বুধবার সকাল সোয়া ১০টার দিকে রাজধানীর তেজগাঁওয়ে চ্যানেল আই প্রাঙ্গণে সৈয়দ হকের প্রথম জানাজা অনুষ্ঠিত হয়।কবির জানাজায় চ্যানেল আই পরিবারের সদস্যসহ সামাজিক ও সাংস্কৃতিক অঙ্গনের অনেক মানুষ অংশ নেন।চ্যানেল আই প্রাঙ্গণ থেকে সৈয়দ হকের মরদেহ নেওয়া হয় বাংলা একাডেমিতে।বেলা ১১টা থেকে ১টা পর্যন্ত কেন্দ্রীয় শহীদ মিনারে সৈয়দ হককে জানানো হবে নাগরিক শ্রদ্ধা।ঢাকা বিশ্ববিদ্যালয় জামে মসজিদে জানাজার পর সৈয়দ হককে হেলিকপ্টারে করে নিয়ে যাওয়া হবে জন্মস্থান কুড়িগ্রামে। সেখানে সরকারি কলেজ মাঠের পাশে কবির নির্ধারণ করে দেওয়া স্থানেই তাঁকে দাফন করা হবে।গতকাল মঙ্গলবার বিকেলে রাজধানীর ইউনাইটেড হাসপাতালে শেষনিশ্বাস ত্যাগ করেন সৈয়দ শামসুল হক। তিনি ফুসফুসের ক্যানসারে ভুগছিলেন।আরও পড়ুন:মৃত্যুকে তিনি অগ্রাহ্য করেছিলেন
