
চট্টগ্রাম শাহ আমানত বিমানবন্দরে আজ সোমবার সকাল সাড়ে ১০টার দিকে ১২৮টি স্বর্ণের বারসহ এক যাত্রীকে আটক করেছেন শুল্ক কর্মকর্তারা।
আটক যাত্রীর নাম খায়রুল বাশার। তিনি আজ সকালে বাংলাদেশ বিমানের একটি ফ্লাইটে করে দুবাই থেকে চট্টগ্রাম আসেন।
ঘটনার সত্যতা নিশ্চিত করে বিমানবন্দরে নিয়োজিত কাস্টমস হাউসের সহকারী কমিশনার মশিউর রহমান মণ্ডল প্রথম আলো ডটকমকে জানান, খায়রুল বাশারের সঙ্গে থাকা মালামাল তল্লাশি করে এ স্বর্ণের বারগুলো উদ্ধার করা হয়। বারগুলোর ওজন ১৪ দশমিক ৯৩ কেজি। এগুলোর আনুমানিক মূল্য পাঁচ কোটি টাকা।
মশিউর রহমান মণ্ডল জানান, আটক খায়রুল বাশার শুল্ক বিভাগের হেফাজতে রয়েছেন। তাঁর বিরুদ্ধে মামলা প্রক্রিয়াধীন।
এর আগে গত ২ নভেম্বর শাহ আমানত বিমানবন্দরে ২৫টি স্বর্ণের বার আটক করা হয়।
