
নারায়ণগঞ্জের সিদ্ধিরগঞ্জের তিনটি কেন্দ্রে ভোটারদের উপস্থিতি কম লক্ষ করা গেছে।
আজ বৃহস্পতিবার বেলা ১১টা থেকে দুপুর সাড়ে ১২টা পর্যন্ত কেন্দ্র তিনটি ঘুরে প্রিসাইডিং কর্মকর্তাদের সঙ্গে কথা বলে এই চিত্র পাওয়া যায়।
কেন্দ্র তিনটি হলো সিদ্ধিরগঞ্জের ৩ নম্বর ওয়ার্ডের বদরুন্নেছা আইডিয়াল স্কুল, রসুলবাগের আলী আকবর মডেল হাইস্কুল ও ৪ নম্বর ওয়ার্ডের শিমরাইল সরকারি প্রাথমিক বিদ্যালয়।
বদরুন্নেছা আইডিয়াল স্কুল কেন্দ্রের প্রিসাইডিং কর্মকর্তার মুজিবুর রহমান বলেন, এই কেন্দ্রে ভোটারের উপস্থিতি কম। বেলা একটা নাগাদ ১ হাজার ৩০০ ভোট পড়েছে।
আলী আকবর মডেল হাইস্কুল কেন্দ্রের প্রিসাইডিং কর্মকর্তা এম এ জলিল বলেন, তাঁর কেন্দ্রেও ভোটারদের উপস্থিতি কম। বেলা পৌনে ১১টা নাগাদ ৯০৯টি ভোট পড়েছে।
শিমরাইল সরকারি প্রাথমিক বিদ্যালয় কেন্দ্রেও ভোটারদের উপস্থিতি কম দেখা গেছে। বেলা সাড়ে ১১টা পর্যন্ত এই কেন্দ্রে ৯৯৬টি ভোট পড়েছে।
ভোটারদের উপস্থিতি কম থাকলেও ৩ নম্বর ওয়ার্ডের কাউন্সিল প্রার্থী শাহজালাল বাদল, আলমগীর হোসেন ও তোফায়েল আহমেদকে ভোটকেন্দ্রে ঘুরতে দেখা গেছে।
