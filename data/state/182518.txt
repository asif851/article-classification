
পটুয়াখালীর কলাপাড়া উপজেলায় পায়রা কয়লাভিত্তিক তাপবিদ্যুৎকেন্দ্র ও গভীর সমুদ্রবন্দর প্রকল্পে অলিম্পিক সিমেন্ট লিমিটেডের অ্যাংকর সিমেন্ট ব্যবহার করা হবে।
আজ সোমবার দুপুরে গুলশানে একটি হোটেলে এ বিষয়ে সমঝোতা চুক্তি সই করে দেশীয় নির্মাতা প্রতিষ্ঠান ন্যাশনাল ডেভেলপমেন্ট ইঞ্জিনিয়ার্স লিমিটেড (এনডিই) ও অলিম্পিক সিমেন্ট লিমিটেড।
অলিম্পিক সিমেন্ট লিমিটেডের উপব্যবস্থাপনা পরিচালক আনিকা রহমান ও এনডিইর পক্ষে প্রতিষ্ঠানটির পরিচালক রায়হান মুস্তাফিজ চুক্তিতে সই করেন।
চুক্তি অনুযায়ী এনডিইর সব প্রকল্পের নির্মাণকাজে অ্যাংকর সিমেন্ট ব্যবহার করা হবে। অনুষ্ঠানে অলিম্পিক সিমেন্ট, এনডিই ও অ্যাংকর সিমেন্টের ঊর্ধ্বতন কর্মকর্তারা উপস্থিত ছিলেন।
