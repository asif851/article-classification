
নির্বাচন কমিশন আগামী মে মাসের শেষ সপ্তাহ থেকে ভোটার তালিকা হালনাগাদ করার কাজ শুরু করতে পারে। এ বিষয়ে নির্বাচন কমিশন সচিবালয় থেকে প্রস্তাব করে নথি উত্থাপন করা হয়েছে।কমিশন সচিবালয়ের সূত্র গতকাল বৃহস্পতিবার জানায়, মোট কত পর্বে ভোটার তালিকা হালনাগাদ হবে, তা ২৮ এপ্রিল কমিশনের বৈঠকে চূড়ান্ত করা হবে। সর্বশেষ গত বছরের মার্চ থেকে ডিসেম্বর পর্যন্ত ভোটার তালিকা হালনাগাদ করা হয়।ফেমবোসা লোগোর ডিজাইনার পুরস্কৃত: ফোরাম অব ইলেকশন ম্যানেজমেন্ট বডিস অব সাউথ এশিয়ার (ফেমবোসা) লোগোর ডিজাইনার তৌফিক এলাহীকে পুরস্কৃত করেছে নির্বাচন কমিশন। গত বুধবার কমিশনের সম্মেলনকক্ষে প্রধান নির্বাচন কমিশনার কাজী রকিবউদ্দীন আহমদ ও মূল্যায়ন কমিটির সদস্য শিল্পী কাইয়ুম চৌধুরীর উপস্থিতিতে তৌফিক এলাহীকে তিন লাখ টাকার সম্মাননা চেক দেওয়া হয়।
