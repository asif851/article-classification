
রাজধানীর মগবাজার ওয়্যারলেস রেলগেট এলাকায় ট্রেনের ধাক্কায় বাংলাদেশ প্রকৌশল বিশ্ববিদ্যালয়ের (বুয়েট) এক ছাত্র নিহত হয়েছেন।আজ বুধবার সকাল সাড়ে ১০টার দিকে এই দুর্ঘটনা ঘটে। দুপুর সাড়ে ১২টার দিকে ওই ছাত্রকে ঢাকা মেডিকেল কলেজ হাসপাতালে নেওয়া হলে কর্তব্যরত চিকিৎসা কর্মকর্তা তাঁকে মৃত ঘোষণা করেন।হাসপাতাল সূত্র জানায়, নিহত ছাত্রের নাম তানভীর গওহর (২৩)। তিনি বুয়েটের পুরকৌশল বিভাগের তৃতীয় বর্ষের ছাত্র ছিলেন। তাঁর বাবার নাম মোহাম্মদ আলী গওহর। তাঁদের বাড়ি কুমিল্লা।
