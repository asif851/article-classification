
জাতীয় বিশ্ববিদ্যালয়ের অধীন ২০১২-১৩ শিক্ষাবর্ষে ডিগ্রি (পাস) কোর্সে মনোনীত শিক্ষার্থীদের ভর্তির সময় ১০ জুন পর্যন্ত বাড়ানো হয়েছে। আগের সিদ্ধান্ত অনুযায়ী শেষ সময় ছিল গত ২২ মে। বিশ্ববিদ্যালয়ের এক সংবাদ বিজ্ঞপ্তিতে বলা হয়, এ ছাড়া যেসব শিক্ষার্থী মনোনীত হতে পারেননি, তাঁরা ১৮ থেকে ২৪ জুনের মধ্যে রিলিজ স্লিপের মাধ্যমে ভর্তির জন্য ওয়েবসাইটে আবেদন করতে পারবেন। রিলিজ স্লিপের মাধ্যমে মনোনীত শিক্ষার্থীদের তালিকা প্রকাশ করা হবে ৩০ জুন এবং তাঁদের ভর্তির শেষ সময় আগামী ১০ জুলাই।
