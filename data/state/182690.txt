
নগরের বিভিন্ন সংগঠন ও প্রতিষ্ঠান নানা কর্মসূচির মধ্য দিয়ে আন্তর্জাতিক মাতৃভাষা দিবস উদ্যাপন করেছে। একুশের প্রথম প্রহরে কেন্দ্রীয় শহীদ মিনারে ফুল দিয়ে ভাষাশহীদদের স্মৃতির প্রতি শ্রদ্ধা জানানো হয়। এ উপলক্ষে আলোচনা সভা ও সাংস্কৃতিক অনুষ্ঠানেরও আয়োজন করা হয়।পোর্ট সিটি বিশ্ববিদ্যালয়: আন্তর্জাতিক মাতৃভাষা দিবসে ভাষাশহীদদের বিনম্র শ্রদ্ধা আর ভালোবাসায় স্মরণ করল পোর্ট সিটি ইন্টারন্যাশনাল বিশ্ববিদ্যালয়। উপাচার্য অধ্যাপক মো. নূরল আনোয়ারের নেতৃত্বে চট্টগ্রাম শহীদ মিনারে পুষ্পস্তবক অর্পণ করা হয়। এ সময় উপস্থিত ছিলেন ফ্যাকাল্টি অব সায়েন্স অ্যান্ড ইঞ্জিনিয়ারিংয়ের ডিন, রেজিস্ট্রার, পরীক্ষা নিয়ন্ত্রক, প্রক্টর, বিভিন্ন বিভাগের চেয়ারম্যানসহ শিক্ষক ও কর্মকর্তা-কর্মচারীরা।রিহ্যাব: আন্তর্জাতিক মাতৃভাষা দিবস উপলক্ষে মহান ভাষাশহীদদের প্রতি রিহ্যাব চট্টগ্রাম জোনাল স্ট্যান্ডিং কমিটির চেয়ারম্যান এস এম আবু সুফিয়ানের নেতৃত্বে চট্টগ্রাম কেন্দ্রীয় শহীদ মিনারে ফুল দিয়ে শ্রদ্ধা নিবেদন করা হয়। এ সময় উপস্থিত ছিলেন চট্টগ্রাম রিহ্যাব জোনাল স্ট্যান্ডিং কমিটির ফার্স্ট ভাইস চেয়ারম্যান ইফতেখার হোসেন, ভাইস চেয়ারম্যান মুহাম্মদ আবদুল কাদের জিলানী, উপদেষ্টা আবদুল কৈয়ূম চৌধুরী, সদস্য এ কে এম এমতাজুল ইসলাম, দিদারুল হক চৌধুরী, মো. কামাল উদ্দিন, মিজানুর রহমান, এ এস এম আবদুল গাফফার মিয়াজী, মহিউদ্দিন খসরু, রিহ্যাব সদস্য মো. নাসির উদ্দিন প্রমুখ।রোটারি ও রাউজান ক্লাব: আন্তর্জাতিক মাতৃভাষা দিবস উপলক্ষে রোটারি ক্লাব অব চিটাগাং নর্থ ও রাউজান ক্লাবের যৌথ উদ্যোগে নগরের আতুরার ডিপো এলাকার তাহের মেমোরিয়াল স্কুল অ্যান্ড কলেজ মিলনায়তনে পথশিশুদের চিত্রাঙ্কন প্রতিযোগিতা অনুষ্ঠিত হয়। এতে সভাপতিত্ব করেন রোটারি ক্লাব অব চিটাগাং নর্থের সভাপতি মো. নাঈম উদ্দিন। উপস্থিত ছিলেন সুলতান মাহমুদ, কাজী জসিম উদ্দিন, আবদুল খালেক, মো. আলী আজগর, মো. রোবায়েত শাফী, শহীদুল ইসলাম, মো. মঈন উদ্দিন, মোহাম্মদ ওমর ফারুক, মোহাম্মদ রিয়াজুল হাসান, মো. জাহেদুল আলম, মো. আশরাফ উদ্দিন, আলী মাহবুব মোহাম্মদ হোসেন প্রমুখ। পরে প্রতিযোগিতায় বিজয়ীদের মধ্যে পুরস্কার বিতরণ করা হয়। বিজ্ঞপ্তি।খাগড়াছড়ি সরকারি কলেজ: খাগড়াছড়ি সরকারি কলেজে মহান একুশে ফেব্রুয়ারি ও আন্তর্জাতিক মাতৃভাষা দিবস পালিত হয়েছে। দিবসটি উপলক্ষে শহীদ মিনারে পুষ্পস্তবক অর্পণ করা হয়। ্এরপর কলেজ মিলনায়তনে অনুষ্ঠিত হয় আলোচনা সভা। সভায় সভাপতিত্ব করেন শহীদ ও আন্তর্জাতিক মাতৃভাষা দিবস উদ্যাপন কমিটির আহ্বায়ক ও বাংলা বিভাগের সহযোগী অধ্যাপক এ কে এম ইলিয়াছ। প্রধান অতিথি ছিলেন কলেজের অধ্যক্ষ অধ্যাপক মো. আব্দুস সবুর খান। বক্তব্য দেন জাহেদ হাসান, মোহাম্মদ শাহ আলমগীর, কামাল হোসেন মজুমদার, খালেদ হোসেন, আবুল বাশার, এম রাশেদুল হক প্রমুখ। সভায় প্রধান অতিথি বলেন, একুশের চেতনাই হলো জাতীয় ঐক্যের ভিত্তি। একুশের চেতনা ও বাংলা ভাষার শুদ্ধচর্চার মাধ্যমে জাতীয় ঐক্য প্রতিষ্ঠা সম্ভব। এ ক্ষেত্রে তিনি তরুণসমাজকে এগিয়ে আসার আহ্বান জানান।কক্সবাজার বন্ধুসভা: কক্সবাজারে প্রথম আলো বন্ধুসভার উদ্যোগে আন্তর্জাতিক মাতৃভাষা দিবস পালিত হয়েছে। ২১ ফেব্রুয়ারি সকাল সাতটায় প্রধান সড়কে প্রভাতফেরির মাধ্যমে শহরের কেন্দ্রীয় শহীদ মিনারে পুষ্পস্তবক অর্পণ করেন বন্ধুরা। দুপুরে প্রথম আলো কার্যালয়ে অনুষ্ঠিত হয় আলোচনা সভা।বন্ধুসভা জেলা কমিটির সভাপতি মোহাম্মদ মহিউদ্দিনের সভাপতিত্বে সভায় বক্তব্য দেন বন্ধুসভার প্রধান উপদেষ্টা আব্দুল কুদ্দুস, জেলা শিল্পকলা একাডেমীর সাধারণ সম্পাদক বিশ্বজিৎ পাল, ঝিনুকমালা খেলাঘর আসরের সভাপতি দীপক শর্মা, জেলা বন্ধুসভার সাধারণ সম্পাদক কাজী মিজানুর রহমান, বন্ধুসভা কক্সবাজার সরকারি কলেজ শাখার সভাপতি ইব্রাহিম খলিল, ইনজামামুল হক প্রমুখ।বেগম রোকেয়া ন্মৃতি পাঠাগার: আন্তর্জাতিক মাতৃভাষা দিবস উপলক্ষে আয়োজিত কুইজ প্রতিযোগিতার বিজয়ীদের মধ্যে পুরস্কার বিতরণ করেছে রাউজানের বেগম রোকেয়া স্মৃতি পাঠাগার। গত শুক্রবার সকালে উপজেলার সদরের একটি বিদ্যালয়ে এই পুরস্কার বিতরণ করা হয়।এই প্রতিযোগিতায় উপজেলার চারটি বিদ্যালয়ের প্রায় এক হাজার শিক্ষার্থী অংশ নেয়। বিদ্যালয়গুলো হলো রাউজান সুরেশ বিদ্যানিকেতন, বিনাজুরি উচ্চবিদ্যালয়, সুলতানপুর উচ্চবিদ্যালয় ও মোহাম্মদপুর উচ্চবিদ্যালয়। প্রতিযোগিতায় বিজয়ী হয়েছে ২৪ শিক্ষার্থী।গত শুক্রবার অনুষ্ঠিত পুরস্কার বিতরণী অনুষ্ঠানে উপস্থিত ছিলেন সন্দ্বীপ সরকারি কলেজের প্রভাষক রাজীব চক্রবর্তী, সিডিএ পাবলিক স্কুল অ্যান্ড কলেজের প্রভাষক মাহবুবুল আলম, রাউজান কলেজের প্রভাষক তছলিম উদ্দিন, ব্যাংক কর্মকর্তা রিপন চৌধুরী প্রমুখ। পাঠাগারের পরিচালনা কমিটির সভাপতি এহসান উল্লাহর সভাপতিত্বে অনুষ্ঠান পরিচালনা করেন মঈনুল ইসলাম।ইয়ুথ ভয়েস অব বাংলাদেশ: ইয়ুথ ভয়েস অব বাংলাদেশ চট্টগ্রাম মহানগর শাখার উদ্যোগে মহান আন্তর্জাতিক মাতৃভাষা দিবসে কেন্দ্রীয় শহীদ মিনারে পুষ্পস্তবক অর্পণ করা হয়। এ ছাড়া সংগঠনের চেয়ারম্যান তারেক আকবর খন্দকারের নেতৃত্বে ডিসি পাহাড় এলাকায় পথশিশুদের মধ্যে বই বিতরণ করা হয়। ওই কর্মসূচিতে উপস্থিত ছিলেন রফিকুল ইসলাম, মাহবুবুল আলম, কায়সার আহমেদ, আসিফুল ইসলাম, মোহাম্মদ সায়েম আলী চৌধুরী প্রমুখ।মীরেরখীল উচ্চবিদ্যালয়: পশ্চিম সরফভাটা মীরেরখীল উচ্চবিদ্যালয়ে মহান ২১ ফেব্রুয়ারি ও আন্তর্জাতিক মাতৃভাষা দিবস উদ্যাপন করা হয়েছে। এ উপলক্ষে আয়োজিত আলোচনা সভায় সভাপতিত্ব করেন বিদ্যালয়ের প্রতিষ্ঠাতা সদস্য আবদুল মোতালেব। প্রধান অতিথি ছিলেন মহানগর যুবলীগের আহবায়ক কমিটির সদস্য আবু বকর চৌধুরী। বিশেষ অতিথি ছিলেন রাঙ্গুনিয়া উপজেলা আওয়ামী লীগের সদস্য মো. ইউনুচ, বিদ্যালয়ের পরিচালনা পরিষদের সদস্য মো. আলী ও মো. আইয়ুব। বক্তব্য দেন বিদ্যালয়ের সহকারী প্রধান শিক্ষক মো. আবদুল কুদ্দুস, শিক্ষক মো. হারুন, ইব্রাহীম সিকদার প্রমুখ।
