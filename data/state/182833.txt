
কুষ্টিয়া সদর উপজেলার কবুরহাট এলাকায় বোমা বিস্ফোরণে স্কুলছাত্র নিহত হওয়ার ঘটনায় গতকাল শুক্রবার রাতে মামলা হয়েছে।
গতকাল রাত ১০টার দিকে কুষ্টিয়া মডেল থানার উপপরিদর্শক (এসআই) তারেক ফয়সাল ইবনে আজিজ বাদী হয়ে অজ্ঞাত চারজনকে আসামি করে বিস্ফোরকদ্রব্য নিয়ন্ত্রণ আইনে মামলাটি করেন। কুষ্টিয়া মডেল থানার ভারপ্রাপ্ত কর্মকর্তা (ওসি) শাহাবুদ্দিন চৌধুরী মামলার বিষয়টি নিশ্চিত করেছেন। তবে এ ঘটনায় এখন পর্যন্ত কাউকে পুলিশ আটক করতে পারেনি বলে তিনি জানান।
গতকাল সকালে কুষ্টিয়ার কবুরহাট এলাকায় কুড়িয়ে পাওয়া বোমার বিস্ফোরণে কবুরহাট মাধ্যমিক বিদ্যালয়ের নবম শ্রেণির ছাত্র নাঈম ইসলাম (১৫) নিহত হয়েছে। বিস্ফোরণে গুরুতর আহত হয়েছে আরেক স্কুলছাত্রসহ দুজন।
আরও পড়তে ক্লিক করুন....কুড়িয়ে পাওয়া বোমা বিস্ফোরণে স্কুলছাত্র নিহত, আহত ২
