
দিনাজপুর সীমান্তে বর্ডার গার্ড বাংলাদেশ (বিজিবি) ও ভারতীয় সীমান্তরক্ষী বাহিনীর (বিএসএফ) মধ্যে গতকাল বুধবার পতাকা বৈঠক হয়েছে। গতকাল বিকেল চারটার দিকে জেলার চিরিরবন্দর উপজেলার পুন্টি ইউনিয়নের স্বরস্বতীপুর সীমান্তের ৩০৭ মেইন পিলারের ১ নম্বর সাব পিলারের কাছে ওই বৈঠক হয়।ওই পতাকা বৈঠকে বিজিবির পক্ষে নেতৃত্ব দেন ২৯ ব্যাটলিয়নের অধিনায়ক লেফটেন্যান্ট কর্নেল মো. কোরবান আলী। বিএসএফের পক্ষে নেতৃত্ব দেন ২৮ বিএসএফের কমান্ডেন্ট এস কে মিশ্রা।এ ব্যাপারে জানতে চাইলে কোরবান আলী প্রথম আলোকে বলেন, ভারতের ২৮ বিএসএফের নতুন কমান্ডেট হিসেবে যোগদান করেছেন এস কে মিশ্রা। মূলত মিশ্রার আমন্ত্রণে ওই বৈঠক হয়েছে। ওই বৈঠকে বিজিবি ও বিএসএফের মধ্যে মিষ্টি ও উপহার বিনিময় হয়।
