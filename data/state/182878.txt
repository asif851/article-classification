
ঠাকুরগাঁওয়ের হরিপুর উপজেলার বশালগাঁও সীমান্তে ভারতীয় সীমান্তরক্ষী বাহিনীর (বিএসএফ) গুলিতে হেমন্ত কুমার (৩০) নামের এক বাংলাদেশি গরু ব্যবসায়ী নিহত হয়েছেন। তিনি উপজেলার হরিপুর ইউনিয়নের খোলড়া গ্রামের জিতেন চন্দ্র বর্মণের ছেলে।বর্ডার গার্ড বাংলাদেশ (বিজিবি) ও নিহত ব্যক্তির পরিবার সূত্রে জানা যায়, গতকাল মঙ্গলবার ভোর চারটার দিকে বশালগাঁও সীমান্তের ৩৫১ মূল পিলারের দুই ও তিন নম্বর সাব-পিলারের মাঝামাঝি এলাকা দিয়ে একদল ব্যবসায়ী গরু নিয়ে ফিরছিলেন। তখন বিএসএফের সদস্যরা তাঁদের লক্ষ্য করে গুলি ছোড়েন। এতে গুলিবিদ্ধ হয়ে মারা যান হেমন্ত কুমার।বিজিবি জানায়, গতকাল ব পতাকা বৈঠক হয়েছে। লাশ আজ বুধবার সন্ধ্যায় ফেরত দেওয়ার সিদ্ধান্ত হয়।’সাত ভারতীয় আটক: বিরামপুর (দিনাজপুর) প্রতিনিধি জানান, দিনাজপুরের হিলি সীমান্ত দিয়ে বাংলাদেশে অনুপ্রবেশের দায়ে নারী-শিশুসহ সাত ভারতীয় নাগরিককে আটক করেছে বিজিবি। গতকাল বেলা সাড়ে ১১টায় হিলি পৌর শহরের চুড়িপট্টী এলাকায় তাঁদের আটক করা হয়। তাঁদের ফিরিয়ে নিতে বিএসএফকে চিঠি দিয়েছে বিজিবি।
