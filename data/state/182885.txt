
মাগুরা শহরের পাশে নবগঙ্গা নদীতে ডুবে নুসরাত জাহান অশ্রু (১৭) নামে এক কলেজছাত্রী মারা গেছে। সে মাগুরা শহরের নতুন বাজার এলাকার বাবর আলীর মেয়ে ও মাগুরা সরকারি মহিলা কলেজের একাদশ শ্রেণীর ছাত্রী। এ ঘটনায় রাত আটটা পর্যন্ত অশ্রুর চাচাতো বোন মাগুরা সরকারি বালিকা উচ্চবিদ্যালয়ের দশম শ্রেণির ছাত্রী মৌমিতা মুমু নিখোঁজ রয়েছে।অশ্রুর ফুফু জরিনা খাতুন জানান, অশ্রু ও তার দুই চাচাতো বোন মৌমিতা মুমু ও মিমকে নিয়ে তিনি বিকেলে নিজনান্দুয়ালী গ্রামে বোনের বাড়িতে যান। সেখান থেকে নবগঙ্গা নদীতে ঘুরতে একটি ডিঙ্গি নৌকায় ওঠেন। নৌকাটি তাঁরা নিজেরাই চালাচ্ছিলেন। কিছুদূর যাওয়ার পর নৌকাটি ডুবে যায়। এ সময় জরিনা খাতুন সাঁতরে নদীর পাড়ে উঠে এলেও অন্য তিনজন পানিতে ডুবে যায়।
