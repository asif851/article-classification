
আন্তর্জাতিক ‘মা’ দিবসকে সামনে রেখে বাংলাদেশের গর্ভবতী ও প্রসূতি মায়েদের সুষম পুষ্টি নিশ্চিতে আবুল খায়ের গ্রুপ বাজারে নিয়ে এসেছে সম্পূরক পুষ্টি ‘প্রোফম’। গতকাল শনিবার নগরের স্পেকট্রা কনভেনশন সেন্টারে এক সংবাদ সম্মেলনে পণ্যটির বাজারজাতকরণের ঘোষণা দেওয়া হয়। সংবাদ সম্মেলনে উপস্থিত ছিলেন আবুল খায়ের গ্রুপের ব্র্যান্ড পরিচালক নওশাদ করিম চৌধুরী, পুষ্টি বিশেষজ্ঞ তামান্না চৌধুরী ও আবুল খায়ের কনজ্যুমার গুডস বিভাগের (ব্রান্ড অ্যান্ড রিসার্চ) পরামর্শক তাসনিম এ করিম। আবুল খায়ের গ্রুপের এক সংবাদ বিজ্ঞপ্তিতে বলা হয়, গর্ভবতী মায়েদের চিন্তায় থাকে তাঁর অনাগত সন্তানের দৈহিক ও মানসিক বিকাশ। এ সুরক্ষা নিশ্চিতে মায়েদের নিজের প্রতি যত্নবান হতে হয়। সংবাদ সম্মেলনে তামান্না চৌধুরী গর্ভবতী ও প্রসূতি মায়েদের খাবার ও যত্ন সম্পর্কে বলেন। প্রোফম মায়ের দেহের ভিটামিন ঘাটতি মিটিয়ে ক্যালরি ও মিনারেলের জোগান দেয় বলে উল্লেখ করেন তিনি। বিজ্ঞপ্তি।
