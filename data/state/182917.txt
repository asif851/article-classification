
সুন্দরবন দিবস উপলক্ষে খুলনায় তিন দিনব্যাপী নানা অনুষ্ঠানের আয়োজন করা হয়েছে। আজ শুক্রবার সকাল ১০টায় নগরের উমেশ চন্দ্র পাবলিক লাইব্রেরি মিলনায়তনে স্কুলপর্যায়ের শিশুদের জন্য ‘সুন্দরবন সংরক্ষণে আমার ভাবনা’ শীর্ষক চিত্রাঙ্কন ও বক্তৃতা প্রতিযোগিতার মধ্য দিয়ে অনুষ্ঠান শুরু হবে। ১৪ ফেব্রুয়ারি সুন্দরবন দিবসে স্কুলভিত্তিক শোভাযাত্রা, সাংস্কৃতিক অনুষ্ঠান ও আলোচনা সভার আয়োজন করা হয়েছে জাতিসংঘ শিশুপার্কে। ওই শোভাযাত্রায় শিক্ষার্থী, সুন্দরবনপ্রেমী, জনপ্রতিনিধি, সাংবাদিকসহ বিভিন্ন শ্রেণি ও পেশার মানুষ অংশ নেবেন। প্রতিবছর ১৩ ফেব্রুয়ারি সারা দেশে একযোগে পালন করা হয় সুন্দরবন দিবস। 
