
সুপ্রিম কোর্ট জামে মসজিদের খতিব ও বেসরকারি টেলিভিশন চ্যানেলের ধর্মীয় অনুষ্ঠানের উপস্থাপক শাইখ নুরুল ইসলাম ফারুকীর হত্যাকারীকে ধরতে সরকারকে ২৪ ঘণ্টার সময় বেঁধে (আলটিমেটাম) দিয়েছে ইসলামী ছাত্র সেনা।আজ বৃহস্পতিবার দুপুরে চট্টগ্রামে এক সংবাদ সম্মেলনে ইসলামী ছাত্র সেনার কেন্দ্রীয় সাধারণ সম্পাদক জামালউদ্দিন রব্বানি এ ঘোষণা দেন। ২৪ ঘণ্টার মধ্যে খুনিদের গ্রেপ্তার করা না হলে পরবর্তী কর্মসূচি ঘোষণা করা হবে বলে জানানো হয়।বেলা তিনটার দিকে শাইখ নুরুল ইসলাম ফারুকীর হত্যাকাণ্ডের ঘটনায় আরেকটি সংবাদ সম্মেলন হওয়ার কথা।সকালে শাইখ নুরুল ইসলাম ফারুকীকে হত্যার প্রতিবাদে চট্টগ্রাম শহরে সড়ক অবরোধ ও বিক্ষোভ হয়েছে। মুরাদপুর মোড় এলাকায় মাদ্রাসার শিক্ষার্থী ও তাঁর অনুসারীরা এ কর্মসূচি পালন করেন। সকাল সাড়ে ১০টা পর্যন্ত দুই ঘণ্টাব্যাপী তাঁরা ওই এলাকায় অবস্থান করেন। এ সময় অর্ধশতাধিক টায়ারে আগুন ও সড়কে প্রতিবন্ধক ফেলে যান চলাচল বন্ধ করে দেওয়া হয়।রাজধানীর পূর্ব রাজাবাজারে নিজ বাসায় গতকাল বুধবার রাতে সুপ্রিম কোর্ট জামে মসজিদের খতিব এবং বেসরকারি টেলিভিশন চ্যানেলের ধর্মীয় অনুষ্ঠানের উপস্থাপক শাইখ নুরুল ইসলাম ফারুকী খুন হন। দুর্বৃত্তরা বাসায় ঢুকে হাত-পা বেঁধে তাঁকে গলা কেটে খুন করে।ফারুকী বাংলাদেশ ইসলামী ফ্রন্টের (মতিন) সভাপতিমণ্ডলীর সদস্য ও আহলে সুন্নাতের নেতা ছিলেন। এ ছাড়া তিনি ইসলামিক মিডিয়া নামে একটি প্রতিষ্ঠানের চেয়ারম্যান ছিলেন।
এই হত্যার প্রতিবাদে রাত নয়টা থেকে ১২টা পর্যন্ত ফারুকীর ভাড়া বাসার সামনের সড়ক অবরোধ করে বিক্ষোভ করেন মোহাম্মদপুরের তৈয়বিয়া কাদেরিয়া কামিল মাদ্রাসার কয়েক শ শিক্ষার্থী। তাঁরা এই হত্যাকাণ্ডের জন্য জামায়াত-শিবিরকে দায়ী করে স্লোগান দেন।ফারুকী হত্যার প্রতিবাদে চট্টগ্রামে বিক্ষোভফারুকী হত্যায় মামলা, গ্রেপ্তার নেই
