
মোস্তাফিজুর রহমান এনসিসি ব্যাংকের অন্যতম উদ্যোক্তা ও সাবেক ভাইস চেয়ারম্যান মোস্তাফিজুর রহমান গতকাল রোববার বিকেলে রাজধানীর একটি হাসপাতালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তাঁর প্রথম জানাজা আজ সোমবার সকাল আটটায় উত্তরা ৭ নম্বর সেক্টর জামে মসজিদে অনুষ্ঠিত হবে। ফেনীর ফুলগাজী উপজেলার জগতপুরে বাদ আসর দ্বিতীয় জানাজা শেষে তাঁকে পারিবারিক কবরস্থানে দাফন করা হবে। বিজ্ঞপ্তি।
আবদুর রউফফেনীর পরশুরামের বাউরখুমা গ্রামের বাসিন্দা আবদুর রউফ (৪৮) গত শনিবার সকালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, তিন ছেলে, এক মেয়েসহ অনেক গুণগ্রাহী রেখে গেছেন। একই দিন বিকেলে জানাজা শেষে গ্রামের পারিবারিক কবরস্থানে তাঁর মরদেহ দাফন করা হয়। তিনি ফেনী জেলা ইমাম সমিতির সভাপতি ছিলেন। ফেনী অফিস
