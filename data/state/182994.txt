
আগামীকাল বৃহস্পতিবার জামায়াতে ইসলামীর ডাকা হরতালের আওতামুক্ত থাকবে চাঁপাইনবাবগঞ্জ জেলা। দলের ভারপ্রাপ্ত সেক্রেটারি জেনারেল শফিকুর রহমান গতকাল মঙ্গলবার সন্ধ্যায় এক বিবৃতিতে এ কথা জানান।
বৃহস্পতিবার চাঁপাইনবাবগঞ্জের শিবগঞ্জ উপজেলার তর্ত্তিপুরে হিন্দু সম্প্রদায়ের গঙ্গাস্নান। বিবৃতিতে বলা হয়, জেলার হিন্দু সম্প্রদায়ের অনুরোধের পরিপ্রেক্ষিতে তাঁদের ধর্মীয় অনুষ্ঠান পালনের স্বার্থে চাঁপাইনবাবগঞ্জ হরতালের আওতামুক্ত থাকবে।
চট্টগ্রামে ১০ ট্রাক অস্ত্র আটক ও চোরাচালান মামলায় জামায়াতের আমির মতিউর রহমান নিজামীর মৃত্যুদণ্ডাদেশের রায়ের পর দলটি বৃহস্পতিবার সারা দেশে সকাল-সন্ধ্যা হরতাল ডেকেছে।
