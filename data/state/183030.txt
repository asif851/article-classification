
নিউইয়র্কে জাতিসংঘের সাধারণ পরিষদের অধিবেশনে যোগদান শেষে প্রধানমন্ত্রী শেখ হাসিনার দেশে ফেরা পিছিয়েছে। তিনি ২৫ নয়, ২৯ সেপ্টেম্বর দেশের পথে যাত্রা করবেন। ৩০ সেপ্টেম্বর প্রধানমন্ত্রীর দেশে ফেরার কথা রয়েছে।প্রধানমন্ত্রীর মুখ্য সচিব আবুল কালাম আজাদ জানিয়েছেন, যুক্তরাষ্ট্র থেকে ২৯ সেপ্টেম্বর প্রধানমন্ত্রী শেখ হাসিনার দেশের পথে যাত্রা করবেন। তবে প্রধানমন্ত্রীর দেশে ফেরা পেছানোর কারণ তিনি জানাননি।প্রধানমন্ত্রী শেখ হাসিনার জন্মদিন ২৮ সেপ্টেম্বর। জানা গেছে, প্রধানমন্ত্রী তার জন্মদিন ছেলে সজীব ওয়াজেদ জয়ের সঙ্গে পালন করবেন। প্রধানমন্ত্রী শেখ হাসিনার তথ্য ও যোগাযোগ প্রযুক্তিবিষয়ক উপদেষ্টা জয় স্ত্রী-সন্তান নিয়ে ভার্জিনিয়ায় বসবাস করেন। মা-কে নিয়ে জন্মদিন পালনের জন্য তিনি অনুরোধ জানালে, প্রধানমন্ত্রী শেখ হাসিনা যাত্রা বিলম্বের সিদ্ধান্ত নেন। প্রধানমন্ত্রী শেখ হাসিনা এখন ওয়াশিংটনে অবস্থান করছেন।জাতিসংঘ সাধারণ পরিষদের সভার আগে কানাডায় গ্লোবাল ফান্ড সম্মেলনে অংশ নিতে গত ১৪ সেপ্টেম্বর ঢাকা ছেড়েছিলেন প্রধানমন্ত্রী। পরে সেখান থেকে যুক্তরাষ্ট্রে আসেন তিনি। ১২ দিনের সফর শেষে ২৬ সেপ্টেম্বর দেশে ফেরার কথা ছিল তার।জাতিসংঘের সাধারণ পরিষদের অধিবেশন শেষে ২২ সেপ্টেম্বর সড়ক পথে ভার্জিনিয়ার পৌঁছান প্রধানমন্ত্রী। ২৫ সেপ্টেম্বর ওয়াশিংটন ডিসি থেকে এমিরেটস এয়ারলাইনসের ফ্লাইটে দেশের উদ্দেশে যাত্রা করার কথা ছিল। পরিবর্তিত সূচি অনুযায়ী প্রধানমন্ত্রী ২৯ সেপ্টেম্বর ঢাকার উদ্দেশ্যে যাত্রা করবেন তিনি।
