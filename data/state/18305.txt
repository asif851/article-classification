
কক্সবাজারের টেকনাফ উপজেলার হোয়াইক্যং ইউনিয়নের দৈংগ্যাকাটা কমিউনিটি ক্লিনিকের উদ্যোগে মা সমাবেশ ১২ এপ্রিল অনুষ্ঠিত হয়। এতে সভাপতিত্ব করেন ক্লিনিকের সভাপতি আবুল হাসেম। প্রধান অতিথি ছিলেন উপজেলা স্বাস্থ্য ও পরিবার পরিকল্পনা কর্মকর্তা বখতিয়ার আলম। বিশেষ অতিথি ছিলেন হোয়াইক্যং ইউনিয়ন পরিষদের চেয়ারম্যান নূর আহমদ আনোয়ারী। বক্তব্য দেন বেসরকারি উন্নয়ন সংস্থা পিএইচডির উখিয়া-টেকনাফের সমন্বয়কারী শিলানন্দ বড়ুয়া, চিকিৎসক মুজিবুল হক, রিয়াজুল হাসান, ইউনিয়ন পরিষদের সদস্য দিল মোহাম্মদ, রিদুয়ানুল আজিজ, এস এম হাশেম প্রমুখ। সমাবেশে আড়াই শতাধিক নারী অংশ নেন।এতে গর্ভবতী নারী ও ডায়াবেটিস রোগীদের বিনা মূল্যে চিকিৎসাসেবা দেওয়া হয়। 
