
ঢাকা মহানগর পুলিশের (ডিএমপি) ১৩ জন সহকারী কমিশনারকে (এসি) বদলি বা পদায়ন করা হয়েছে। আজ সোমবার ডিএমপি কমিশনার মো. আছাদুজ্জামান মিয়া স্বাক্ষরিত এক অফিস আদেশে এ বদলি বা পদায়ন করা হয়।
ডিএমপির ওয়েব পোর্টাল ডিএমপি নিউজে এ কথা জানানো হয়েছে। এতে বলা হয়, কানিজ ফাতেমাকে ট্রাফিক-অ্যাডমিন অ্যান্ড রিসার্চে, প্রশাসন-উত্তরা বিভাগের শিকদার মো. হাসান ইমামকে গোয়েন্দা বিভাগ পূর্বে, ইমতিয়াজ মাহবুবকে প্রশাসন-উত্তরা বিভাগে, আহসানুজ্জামানকে গোয়েন্দা বিভাগ দক্ষিণে, মো. খায়রুল আমিনকে পেট্রল-মোহাম্মদপুরে, মো. সামসুজ্জামানকে ডিএমপির তথ্য ও জনসংযোগ বিভাগে, সাদিয়া আফরিনকে উইমেন সাপোর্ট অ্যান্ড ইনভেস্টিগেশন বিভাগে, মো. শিবলী নোমানকে ওয়ার্কশপ বিভাগে, মো. হান্নানুল ইসলামকে, জুলফিকার আলীকে প্রোটেকশন বিভাগে, ওয়ার্কশপ বিভাগের এসি মো. আবদুল্লাহ-আল-মামুনকে অ্যাডমিন-ওয়ার্কশপে, ইশতিয়াক আহমেদকে সাইবার সিকিউরিটি অ্যান্ড ক্রাইম এবং এসি (পেট্রল-মোহাম্মদপুর) বিপ্লব কুমার রায়কে প্রোটেকশন বিভাগে সহকারী কমিশনার হিসেবে বদলি করা হয়েছে।
