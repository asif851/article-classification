
‘দেশপ্রেমের শপথ নিন, দুর্নীতিকে বিদায় দিন’ স্লোগান সামনে রেখে গত বৃহস্পতিবার চাঁদপুরের মতলব উত্তর উপজেলায় এক দুর্নীতিবিরোধী সভা অনুষ্ঠিত হয়েছে। উপজেলা দুর্নীতি প্রতিরোধ কমিটির উদ্যোগে পাঁচআনি উচ্চবিদ্যালয় মিলনায়তনে আয়োজিত সভায় প্রধান অতিথি ছিলেন উপজেলা পরিষদের চেয়ারম্যান মঞ্জুর আহম্মেদ। এ ছাড়া বক্তৃতা করেন উপজেলা নির্বাহী কর্মকর্তা (ইউএনও) মোহাম্মদ মফিজুল ইসলাম, থানার ভারপ্রাপ্ত কর্মকর্তা (ওসি) আলমগীর হোসেন মজুমদার, উপজেলা মুক্তিযোদ্ধা কমান্ডার মোজাম্মেল হক, উপজেলা প্রাথমিক শিক্ষক সমিতির সভাপতি আহম্মেদ আল কামাল প্রমুখ।
