
পাঁচ বছরের একটি শিশুকে ধর্ষণের দায়ে খোকন দাশ নামের এক ব্যক্তিকে যাবজ্জীবন সশ্রম কারাদণ্ড দিয়েছেন চট্টগ্রামের একটি আদালত। একই সঙ্গে তাঁকে ৫০ হাজার টাকা জরিমানাও করা হয়েছে। গতকাল সোমবার নারী ও শিশু নির্যাতন দমন ট্রাইব্যুনাল-১ এর বিচারক মো. রেজাউল করিম এ রায় দেন। আসামি খোকনের বাড়ি সাতকানিয়ার পুরানগড় ফকিরখিল এলাকায়। ২০১২ সালের ৩১ অক্টোবর দুপুরে প্রতিবেশী শিশুটিকে ধর্ষণ করেন খোকন। এ ঘটনায় শিশুটির বাবা থানায় মামলা করেন। আসামি পলাতক রয়েছেন।
