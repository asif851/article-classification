
পবিত্র রমজান উপলক্ষে জাতীয় বিশ্ববিদ্যালয়ের অধীনে ২০১১ সালের তৃতীয় বর্ষ অনার্স পরীক্ষার সময়সূচি পরিবর্তন করা হয়েছে। ১১ জুলাই থেকে সকাল নয়টার বদলে সাড়ে নয়টায় পরীক্ষা শুরু হবে।
জাতীয় বিশ্ববিদ্যালয়ের জনসংযোগ ও প্রকাশনা দপ্তরের ভারপ্রাপ্ত পরিচালক মো. ফয়জুল করিম জানান, ৩ জুলাই ওই পরীক্ষা শুরু হয়েছে। আগে নয়টায় পরীক্ষা শুরু হতো। রমজান মাস উপলক্ষে সাড়ে নয়টা থেকে পরীক্ষা হবে। পরীক্ষার অন্যান্য তারিখ ও শর্ত অপরিবর্তিত থাকবে।
 
