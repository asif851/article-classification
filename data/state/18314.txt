
আইন না মেনে জাহাজ চালানোর অভিযোগে ১০টি লাইটার জাহাজের মাস্টারকে সাড়ে চার লাখ টাকা জরিমানা করেছেন ভ্রাম্যমাণ আদালত। গতকাল মঙ্গলবার কর্ণফুলী নদীর বন্দর চ্যানেলে অভিযান চালিয়ে এ জরিমানা করা হয়। জাহাজগুলো হলো এমভি পশ্চিম নারিসা, আল আসোয়াদ, ফুলতলা-১, ডোরা, সাজ্জাদুল হক-২, মিলন সুমন, চাঁদতারা, শাহরাস্তি-২, শাহরাস্তি-৩ ও ব্লু ভিউ। আদালত পরিচালনা করেন নির্বাহী ম্যাজিস্ট্রেট মুহাম্মদ আবুল হাশেম। 
