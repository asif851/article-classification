
সমাজের উচ্চবিত্তের মধ্যে ৫০ শতাংশ প্রসব হচ্ছে অস্ত্রোপচারের মাধ্যমে। এর অর্ধেকের বেশি অপ্রয়োজনীয় অস্ত্রোপচার। বেসরকারি হাসপাতাল ও ক্লিনিকে প্রসবের ৮০ শতাংশ হয় অস্ত্রোপচারে। আর্থিক কারণে এই হার এত বেশি।
আজ রোববার বিকেলে স্বাস্থ্য অধিদপ্তরের এমআইএস মিলনায়তনে অপ্রয়োজনীয় অস্ত্রোপচার প্রতিরোধে করণীয় বিষয়ক আলোচনা সভায় এই তথ্য দেওয়া হয়। সেভ দ্য চিলড্রেন ও আন্তর্জাতিক উদরাময় গবেষণা কেন্দ্র, বাংলাদেশ (আইসিডিডিআরবি) যৌথভাবে এই সভার আয়োজন করে। সভায় জনস্বাস্থ্য বিশেষজ্ঞ, স্ত্রী ও প্রসূতি রোগ বিশেষজ্ঞ, নারী অধিকার কর্মী, গবেষক, দাতা সংস্থার প্রতিনিধিরা অংশ নেন।
বিশেষজ্ঞরা বলেন, অস্ত্রোপচার একটি জীবন রক্ষাকারী চিকিৎসা। প্রসবে জটিলতা দেখা দিলে মা বা নবজাতকের অথবা উভয়ের প্রাণ রক্ষায় অস্ত্রোপচার করতে হয়। একটি জনগোষ্ঠীতে ১০ থেকে ১৫ শতাংশ প্রসবে অস্ত্রোপচার প্রয়োজন হয়।
সর্বশেষ বাংলাদেশ জনমিতি ও স্বাস্থ্য জরিপ অনুয়ায়ী দেশে ২৩ শতাংশ প্রসব হচ্ছে অস্ত্রোপচার। এর একটি বড় অংশ অপ্রয়োজনীয়। বাণিজ্যিক কারণে এই অপ্রয়োজনীয় অস্ত্রোপচার হচ্ছে।আরও পড়ুন :অস্ত্রোপচারে প্রসব বাড়ছে
 
