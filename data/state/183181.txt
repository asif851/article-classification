
সাদার্ন বিশ্ববিদ্যালয়ের ১৫তম প্রতিষ্ঠাবার্ষিকী উপল‌ক্ষেÿ সপ্তাহব্যাপী নানা কর্মসূচি পালন করছে বিশ্ববিদ্যালয় কর্তৃপক্ষ। কর্মসূচির ধারাবাহিকতায় গত বৃহস্পতিবার ছিল আলোচনা সভা, কেক কাটা, সাদার্ন ট্যালেন্ট অ্যাওয়ার্ড প্রতিযোগিতা, তারুণ্য উৎসব ও সাংস্কৃতিক অনুষ্ঠান।
বিশ্ববিদ্যালয় মিলনায়তনে কেক কেটে অনুষ্ঠান উদ্বোধন করেন প্রধান অতিথি সাদার্ন ট্রাস্টি বোর্ডের প্রতিষ্ঠাতা সদস্য আবদুস সালাম। উপস্থিত ছিলেন উপাচার্য মো. নুরুল মোস্তফা, উদ্যোক্তা ও প্রতিষ্ঠাতা সরওয়ার জাহান, সহ–উপাচার্য এম আলী আশরাফ, দৈনিক আজাদীর সহযোগী সম্পাদক রাশেদ রউফ, সাবেক উপাচার্য এ জে এম নুরুদ্দীন চৌধুরী, সায়েন্স ও ইঞ্জিনিয়ারিং অনুষদের ডিন শরীফুজ্জামান, রেজিস্ট্রার মনতাজুল ইসলাম চৌধুরী, ব্যবসা প্রশাসন বিভাগের ডিন আ ন ম আবদুল মোক্তাদীর, ব্যবসায় প্রশাসন বিভাগের প্রধান ইসরাত জাহান প্রমুখ।
প্রধান অতিথির বক্তব্যে আবুদুস সালাম বলেন, ‘শিক্ষার্থীরাই আমাদের এগিয়ে চলার প্রেরণা। শিক্ষার্থীদের জ্ঞান অর্জনের জন্য স্থায়ী ক্যাম্পাসসহ যাবতীয় সুযোগ-সুবিধা প্রদানে বিশ্ববিদ্যালয় বদ্ধপরিকর।’ বিজ্ঞপ্তি। 
