
বাংলাদেশে দুই বিদেশি নাগরিক হত্যার সঙ্গে বিএনপি-জামায়াতের সংশ্লিষ্টতা থাকতে পারে বলে প্রধানমন্ত্রীর দেওয়া বক্তব্যকে অনভিপ্রেত ও দুঃখজনক বলে মন্তব্য করেছে বিএনপি।আজ রোববার দুপুরে নয়াপল্টনের কেন্দ্রীয় কার্যালয়ে অনুষ্ঠিত সংবাদ সম্মেলনে প্রধানমন্ত্রী শেখ হাসিনার বক্তব্যের প্রতিক্রিয়ায় বিএনপির মুখপাত্র আসাদুজ্জামান রিপন এ কথা বলেন।প্রধানমন্ত্রী যুক্তরাষ্ট্র সফর সম্পর্কে জানাতে আজ রোববার বেলা সাড়ে ১১টায় গণভবনে সংবাদ সম্মেলন করেন। সেখানে এক প্রশ্নের জবাবে দুই বিদেশি নাগরিক হত্যা সম্পর্কে বলেন, এই হত্যার সঙ্গে বিএনপি-জামায়াতের হাত থাকতে পারে। তাদের এক নেতার বক্তব্যের কথাও তুলে ধরেন তিনি।সংবাদ সম্মেলনে রংপুরে জাপানি নাগরিক হত্যার পর বিএনপির দুই নেতাকে সাদা পোশাকে র‍্যাবের ধরে নিয়ে যাওয়াকে দেশের জন্য আশঙ্কার বলেও মন্তব্য করেন বিএনপির মুখপাত্র।
