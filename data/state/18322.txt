
লালমনিরহাটের পাটগ্রাম উপজেলার দহগ্রাম আঙ্গরপোতার ছিটমহলের তিনবিঘা করিডর ও দহগ্রাম ইউনিয়ন পরিষদ পরিদর্শন করেছেন মন্ত্রিপরিষদের সচিব মোশাররাফ হোসাইন ভূইয়া। গতকাল শুক্রবার দুপুরে তিনি হাতীবান্ধা উপজেলার তিস্তা ব্যারাজের হোটেল ‘অবসর’ থেকে সড়কপথে তিনবিঘা করিডর যান। এ সময় পাটগ্রাম উপজেলানির্বাহী কর্মকর্তা (ইউএনও) রফিকুল হক, লালমনিরহাট-১৫ বিজিবি ব্যাটালিয়নের উপ-অধিনায়ক (ভারপ্রাপ্ত)মেজর নাঈম হোসেন ও ভারতের পক্ষে ভারতীয় সীমান্তরক্ষী বাহিনীর কোচবিহার-২২ ব্যাটালিয়নের অধিনায়ক কর্নেল অজয় লুথারা তাঁকে স্বাগত জানান। 
