
জাতীয় সংসদের শীতকালীন অধিবেশন শুরু হচ্ছে ২০ জানুয়ারি। আজ সোমবার রাষ্ট্রপতি মো. আবদুল হামিদ সংবিধানের ৭২(১) অনুচ্ছেদের প্রদত্ত ক্ষমতাবলে এ অধিবেশনের আহ্বান করেন। 
সংসদ সচিবালয়ের জনসংযোগ বিভাগ থেকে পাঠানো বিজ্ঞপ্তিতে এ কথা জানানো হয়েছে। ওই দিন বিকেল সাড়ে চারটায় সংসদের বৈঠক শুরু হবে।প্রসঙ্গত এটি দশম জাতীয় সংসদের নবম এবং ২০১৬ সালের প্রথম অধিবেশন। অধিবেশনে শুরুর দিন রাষ্ট্রপতি আবদুল হামিদ সংসদে ভাষণ দেবেন। এই অধিবেশনে রাষ্ট্রপতির ভাষণের ওপর আলোচনা অনুষ্ঠিত হবে। অধিবেশন কত দিন চলবে, তা সংসদের কার্য উপদেষ্টা কমিটির বৈঠকে নির্ধারিত হবে।
