
বিএনপির মুখপাত্র আসাদুজ্জামান রিপন বলেছেন, সংলাপের আহ্বান বিএনপির দুর্বলতা নয়। এত নির্যাতন চালানোর পরও বিএনপি যে সংলাপের প্রস্তাব দিয়েছে এটা সরকারের জন্য সৌভাগ্য। আজ বিকেলে নয়াপল্টনে এক সংবাদ সম্মেলনে এ কথা বলেন রিপন।প্রধানমন্ত্রীর বক্তব্যের প্রতিক্রিয়া জানাতে এ সংবাদ সম্মেলনের আয়োজন করে বিএনপি।রিপন বলেন, যুদ্ধাপরাধের বিচার নিয়ে বিএনপির অবস্থান অত্যন্ত স্পষ্ট। বিএনপি মানবতাবিরোধী অপরাধের সুষ্ঠু ও আন্তর্জাতিক মানের বিচার চায়।এখন যে বিচার চলছে বিএনপি তা সমর্থন করে কিনা এমন প্রসঙ্গে সরাসরি কোনো উত্তর না দিয়ে তিনি বলেন, বিএনপি বিচার চায়, এ বিচার নিয়ে আন্তর্জাতিক বিভিন্ন মহলের নানা পর্যবেক্ষণ রয়েছে। এ পর্যবেক্ষণগুলো ‘মিট’ করা সরকারের দায়িত্ব।এর আগে প্রধানমন্ত্রী শেখ হাসিনা খালেদা জিয়াকে উদ্দেশ্য বলেছিলেন, ‘যে মানুষ পুড়িয়ে মারে। তার সঙ্গে বসার ইচ্ছা নাই। তারপরেও রাজনীতির স্বার্থে, দেশের স্বার্থে বসে কথা বলছি। উনি যদি বলেন খুনিদের, যুদ্ধাপরাধীদের বিচার হওয়া উচিত। বর্তমান যে বিচার হচ্ছে তা ঠিক। এটা সমর্থন করি। এই কথাটা ওনার মুখে আসলেই তখন বসার যোগ্যতা অর্জন করবেন।’
আইএস নিয়ে নিয়ে প্রধানমন্ত্রীর বক্তব্য প্রসঙ্গে রিপন বলেন, এ তথ্য সমগ্র জাতিকে উৎকণ্ঠিত করেছে। তিনি আসন্ন হুমকি মোকাবিলায় সবাইকে নিয়ে একসঙ্গে কাজ করার আহ্বান জানান। তিনি বলেন, দেশ ও জনগণকে বাঁচাতে হলে সর্বদলীয় বৈঠক, জাতীয় ঐক্য ও জাতীয় সংলাপ হতে হবে।আরও পড়ুন:
খুনির সঙ্গে সংলাপে বসার ইচ্ছা নেই: শেখ হাসিনা
