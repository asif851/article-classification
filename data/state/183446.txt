
মাদক দ্রব্য নিয়ন্ত্রণের এক মামলায় ৫৫০ গ্রাম হেরোইনের পরিবর্তে ৪৮ গ্রাম দেখিয়ে জামিন নেওয়ার ঘটনায় সিআইডিকে তদন্ত করার নির্দেশ দিয়েছেন হাইকোর্ট। পাশাপাশি ওই আসামির জামিন বাতিল করেছেন আদালত।বিচারপতি শেখ আবদুল আউয়াল ও বিচারপতি মো. খসরুজ্জামানের সমন্বয়ে গঠিত হাইকোর্ট বেঞ্চ আজ বৃহস্পতিবার এই আদেশ দেন।জামিন নেওয়া ওই আসামির নাম হচ্ছে আশরাফুল ইসলাম ওরফে বাবু। ওই আদালতে নিয়োজিত সহকারী অ্যাটর্নি জেনারেল মোহাম্মদ আলী জিন্নাহ আদালতের এই বিষয়টি নিশ্চিত করেছেন।
