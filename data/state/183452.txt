
কক্সবাজারের চকরিয়ার পূর্ব বড় ভেওলা ইউনিয়নের ঈদমনি এলাকার একটি বাড়িতে তল্লাশি চালিয়ে খাটের নিচ থেকে ৩২টি কার্তুজ উদ্ধার করেছে পুলিশ। তবে এ ঘটনায় কাউকে আটক করা হয়নি। গতকাল বৃহস্পতিবার দুপুর ১২টার দিকে এ অভিযান চালানো হয়। পুলিশ জানায়, গোপন তথ্যের ভিত্তিতে ঈদমনি এলাকার আবদুল হামিদের বাড়িতে অভিযান চালানো হয়। পুলিশ যাওয়ার পর বাড়ির লোকজন পালিয়ে যায়। চকরিয়া থানার ওসি মো. জহিরুল ইসলাম খান বলেন, বাড়ির মালিক আবদুল হামিদকে আসামি করে অস্ত্র আইনে মামলা করা হয়েছে। 
