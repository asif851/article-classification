
পুলিশের ওপর হামলা ও ভাঙচুরের মামলায় পলাতক আসামি চট্টগ্রাম মহানগর জামায়াতের নায়েবে আমির আহসান উল্লাহর বাসার মালামাল জব্দ করেছে পুলিশ। গতকাল বৃহস্পতিবার বাকলিয়ার রসুলবাগ এলাকার বাসা থেকে মালামাল জব্দ করা হয়।বাকলিয়া থানার ওসি মোহাম্মদ মহসিন জানান, ষোলশহর ২ নম্বর গেট এলাকায় ২০১২ সালের ৯ নভেম্বর পুলিশের ওপর হামলা ও ভাঙচুরের মামলায় আহসান উল্লাহর বিরুদ্ধে চট্টগ্রাম মহানগর হাকিম নুরে আলম ভুঁইয়া গ্রেপ্তারি ও ক্রোকি পরোয়ানা জারি করেন। গত ৩০ জানুয়ারি আদালতের আদেশের অনুলিপি পুলিশ পেয়েছে।ওসি জানান, আহসান উল্লাহ পলাতক রয়েছেন। তাঁর বাসার টিভি, ফ্রিজসহ ব্যবহার্য মালামাল জব্দ করে থানা হেফাজতে রাখা হয়েছে।
