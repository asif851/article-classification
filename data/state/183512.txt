
গাজীপুর সদর উপজেলার শিবরামপুর এলাকায় গতকাল রোববার দুপুরে ককটেল ফাটিয়ে একটি পোশাক কারখানার শ্রমিকদের বেতনের ১৪ লাখ টাকা ছিনতাই করা হয়েছে।প্রত্যক্ষদর্শী ও পুলিশের ভাষ্যমতে, শিবরামপুর ওয়াপদা এলাকার সানগড় টেক্স লিমিটেড নামের পোশাক কারখানার সহকারী মহাব্যবস্থাপক (এজিএম) মহিউদ্দিন ও এনায়েত হোসেন, স্টোর অফিসার মিজানুর ও আলমগীর হোসেন গতকাল সকালে জিরানী এলাকার একটি ব্যাংক থেকে ১৪ লাখ টাকা উত্তোলন করেন। একটি ইজিবাইকে করে দুপুর সোয়া ১২টার দিকে কারখানার পাশে এলে ওত পেতে থাকা দুটি মোটরসাইকেলে করে ছয় যুবক তাঁদের গতিরোধ করেন। পরে দুটি ককটেল বিস্ফোরণ ঘটিয়ে ও অস্ত্র দেখিয়ে ১৪ লাখ টাকার ব্যাগটি ছিনিয়ে নেন।জয়দেবপুর থানার চক্রবর্তী পুলিশ ক্যাম্পের উপপরিদর্শক (এসআই) আনোয়ার হোসেন প্রথম আলোকে বলেন, ধারণা করা হচ্ছে ঘটনাটি পূর্বপরিকল্পিত।
