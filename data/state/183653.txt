
মুক্তিযুদ্ধকালীন প্রবাসী বাংলাদেশ সরকারের উপদেষ্টা এবং বাংলাদেশের কমিউনিস্ট পার্টির (সিপিবি) প্রতিষ্ঠাতা মণি সিংহের ২৪তম মৃত্যুবার্ষিকী আজ ৩১ ডিসেম্বর। এ উপলক্ষে আজ থেকে নেত্রকোনার দুর্গাপুরের টঙ্ক শহীদ স্মৃতিস্তম্ভ প্রাঙ্গণে সাত দিনব্যাপী ‘কমরেড মণি সিংহ মেলা’র আয়োজন করা হয়েছে। মণি সিংহের প্রতিকৃতিতে পুষ্পার্ঘ৵ অর্পণের মধ্য দিয়ে মেলার উদ্বোধন, তাঁর স্মরণে বিভিন্ন আঙ্গিকের স্মরণসভা ও আলোচনা সভা অনুষ্ঠিত হবে। সমাপনী দিনে সাংস্কৃতিক আয়োজনের মাধ্যমে তাঁর সংগ্রামী জীবন ও কর্ম সবার সামনে তুলে ধরা হবে। বিজ্ঞপ্তি।
