
প্রধানমন্ত্রী ও আওয়ামী লীগ সভানেত্রী শেখ হাসিনাকে আবারও ফোন করেছেন জাতিসংঘের মহাসচিব বান কি মুন। আজ মঙ্গলবার সন্ধ্যায় বান কি মুনের সঙ্গে শেখ হাসিনার ফোনালাপ হয় বলে জানিয়েছেন প্রধানমন্ত্রীর প্রেস সচিব আবুল কালাম আজাদ।
আবুল কালাম আজাদ বলেন, ‘এবারের ফোনালাপে জাতিসংঘের শান্তি মিশনে আরও এক ব্যাটালিয়ন সেনা, হেলিকপ্টার ও প্রয়োজনীয় সরঞ্জামাদি পাঠানোর অনুরোধ করেছেন বান কি মুন।’এর আগে ১১ ডিসেম্বর প্রধানমন্ত্রীকে জোহানেসবার্গ থেকে ফোন করেন বান কি মুন। ওই সময় বাংলাদেশে সফররত জাতিসংঘের সহকারী মহাসচিব অস্কার ফার্নান্দেজ তারানকোকে সহযোগিতার জন্য ধন্যবাদ জানান এবং আগামী জাতীয় সংসদ নির্বাচন সুষ্ঠু হবে বলে আশা প্রকাশ করেন বান কি মুন। তারও আগে ২৩ সেপ্টেম্বর প্রধানমন্ত্রী এবং বিরোধীদলীয় নেতার সঙ্গেও ফোনালাপ করেন জাতিসংঘ মহাসচিব।
