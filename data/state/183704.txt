
‘সত্যিকারের মানুষ হতে হলে শিক্ষাকে ধারণ করতে হবে মননে, বিশ্বাসে। লেখাপড়ার পাশাপাশি নৈতিকতাবোধ ও প্রজ্ঞায় শাণিত করতে হবে জীবন। মনুষ্যত্ববোধের সমন্বয় ঘটাতে হবে জীবনের প্রতিটি কর্মে, চিন্তা ও চেতনায়। তাহলেই কেবল অন্যদের কাছে নিজেকে স্মরণীয় করে রাখা সম্ভব।’ ৮ নভেম্বর অনুষ্ঠিত বাংলাদেশ ব্যাংক কলোনি উচ্চবিদ্যালয়ের অবসরপ্রাপ্ত শিক্ষকদের বিদায় অনুষ্ঠানে এ কথা বলেন বাংলাদেশ ব্যাংক চট্টগ্রামের নির্বাহী পরিচালক ও বিদ্যালয় পরিচালনা পর্ষদের সভাপতি মো. মিজানুর রহমান জোদ্দার।অনুষ্ঠানে সভাপতিত্ব করেন বিদ্যালয়ের প্রধান শিক্ষক নাসির উদ্দিন। বিশেষ অতিথি ছিলেন বিদ্যালয় পরিচালনা পর্ষদের সদস্য মোহাম্মদ নুরুল আলম, জোহরা ফেন্সী মাহমুদা ও মোহাম্মদ আবুল কালাম। সহকারী শিক্ষক রাজীব ভট্টাচার্যে্যর সঞ্চালনায় অনুষ্ঠানে বক্তব্য দেন বিদ্যালয়ের অবসরপ্রাপ্ত সহকারী প্রধান শিক্ষক জেবুন নেছা, প্রাথমিক শাখার ইনচার্জ গোফরান উদ্দিন ও সহকারী শিক্ষক খালেদা খানম, সহকারী প্রধান শিক্ষক বেচারাম দাশ, শিক্ষক হারুন অর রশীদ পাটোয়ারী, মনোয়ারা সুলতানা, প্রাক্তন ছাত্র-ছাত্রী পরিষদ সভাপতি খোরশদ আলম প্রমুখ। বিজ্ঞপ্তি।
