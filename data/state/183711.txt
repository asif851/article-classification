
ব্লগার অভিজিৎ রায় হত্যা মামলায় গ্রেপ্তার করা মান্না ইয়াহিয়া ওরফে মান্নান রাহীকে পাঁচ দিনের রিমান্ডে নেওয়ার আদেশ দিয়েছেন আদালত। গতকাল মঙ্গলবার ঢাকার মহানগর হাকিম শামছুল আরেফিন এ আদেশ দেন।মামলার তদন্তকারী কর্মকর্তা মো. ফজলুর রহমান গতকাল মান্না ইয়াহিয়াকে আদালতে হাজির করে জিজ্ঞাসাবাদের জন্য ১০ দিনের রিমান্ডে নেওয়ার আবেদন করেন। আদালত শুনানি শেষে পাঁচ দিনের রিমান্ড মঞ্জুর করেন।
