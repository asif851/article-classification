
ফরিদপুরে অনুষ্ঠিত বঙ্গবন্ধু গোল্ডকাপ প্রাথমিক বিদ্যালয় ফুটবল টুর্নামেন্টের গতকাল সোমবার জেলা পর্যায়ের ফাইনাল খেলায় ফরিদপুরের বোয়ালমারীর ময়না সরকারি প্রাথমিক বিদ্যালয় টাইব্রেকারে গোপালগঞ্জের টুিঙ্গপাড়া বর্ণি সরকারি প্রাথমিক বিদ্যালয়কে হারিয়ে চ্যাম্পিয়ন হয়েছে। এ ছাড়া বঙ্গমাতা বেগম ফজিলাতুন্নেসা মুজিব গোল্ডকাপ প্রাথমিক বিদ্যালয় ফুটবল টুর্নামেন্টের জেলা পর্যায়ের খেলায় সদরপুর পশ্চিম চর নাসিরপুর সরকারি প্রাথমিক বিদ্যালয় মাদারীপুরের শিবচর কাবেলাপুর সরকারি প্রাথমিক বিদ্যালয়কে হারিয়ে চ্যাম্পিয়ন হয়েছে। পরে ফরিদপুরের জেলা প্রশাসক সরদার সরাফত আলী ও সদর উপজেলা পরিষদের চেয়ারম্যান খন্দকার মোহতেশাম হোসেন বিজয়ী দলের মধ্যে ট্রফি বিতরণ করেন। 
