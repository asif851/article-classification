
নোয়াখালীতে শুরু হয়েছে ‘ইউনিয়ন পরিষদ আইন, ২০০৯’ শীর্ষক দুই দিনব্যাপী প্রশিক্ষণ কর্মশালা। বেসরকারি সংগঠন মানুষের জন্য ফাউন্ডেশনের সহায়তায় গান্ধী আশ্রম ট্রাস্ট এ প্রশিক্ষণ কর্মশালার আয়োজন করেছে। গতকাল নোয়াখালী পল্লী উন্নয়ন একাডেমির প্রশিক্ষণ কক্ষে কর্মশালার উদ্বোধন করেন গান্ধী আশ্রম ট্রাস্টের ট্রাস্টি কাজী মানছুরুল হক খসরু। এর আগে কর্মশালার শুরুতে এর উদ্দেশ্য ও লক্ষ্য তুলে ধরে স্বাগত বক্তব্য দেন ট্রাস্টের পরিচালক রাহা নব কুমার।
