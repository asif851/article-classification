
রাজধানীতে পৃথক দুটি ঘটনায় নির্মাণাধীন ভবন থেকে পড়ে দুজন নিহত হয়েছেন। আহত হন তিনজন। আজ শুক্রবার সকালে রাজধানীর ওয়ারী ও ডেমরা এলাকায় এসব দুর্ঘটনা ঘটে।ওয়ারীতে একটি ১৪ তলা ভবনের তৃতীয় তলায় কাজ করার সময় ক্রেনের ধাক্কায় মো. সেলিম ইউসুফ ও জাহেদ নামের তিন শ্রমিক আহত হন। সহকর্মীরা তাঁদের ঢাকা মেডিকেল কলেজ হাসপাতালে নিয়ে যান। বেলা ১১টার দিকে সেলিমকে মৃত ঘোষণা করেন চিকিৎসক।
অপর ঘটনায় ডেমরার মাতুয়াইল নিউ টাউন এলাকায় নির্মাণাধীন আটতলা ভবনে কাজ করার সময় মাচা ভেঙে নিচে পড়ে বজলুর রহমান ও বেনজীর আহমেদ নামের দুই শ্রমিক গুরুতর আহত হন। সকাল ১০টার দিকে ঢাকা মেডিকেল কলেজ হাসপাতালে আনা হলে চিকিৎসকেরা বজলুরকে মৃত ঘোষণা করেন।
ঢাকা মেডিকেল কলেজ হাসপাতাল পুলিশ ফাঁড়ির সহকারী উপপরিদর্শক (এএসআই) বাবুল মিয়া এ তথ্যের সত্যতা নিশ্চিত করেন।
