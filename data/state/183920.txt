
বাংলাদেশের একমাত্র ব্যাংক হিসেবে এবারও বিশ্বসেরা এক হাজার ব্যাংকের তালিকায় স্থান পেয়েছে ইসলামী ব্যাংক। তিন বছরে ৪৬ ধাপ এগিয়ে ২০১৫ সালে মূলধন সক্ষমতার বিচারে এই ব্যাংকের অবস্থান এখন ৯৫৪তম। ২০১২, ২০১৩ ও ২০১৪ সালে এর অবস্থান ছিল ১০০০তম, ৯৮৪তম ও ৯৭০তম। এ ছাড়া রিটার্ন অন ক্যাপিটাল, রিটার্ন অন অ্যাসেটস, ক্যাপিট্যাল অ্যাসেটস অনুপাত এবং সম্পদের পরিমাণ ক্যাটেগরিতে ইসলামী ব্যাংকের অবস্থান যথাক্রমে ৭০, ২৫০, ৭৯১ ও ৭৮৫তম। যুক্তরাজ্যভিত্তিক শতাব্দী প্রাচীন ম্যাগাজিন দ্য ব্যাংকার ১৯৭০ সাল থেকে বিভিন্ন ক্যাটাগরিতে বিশ্বের সেরা ব্যাংকগুলোর র‌্যাঙ্কিং প্রকাশ করে আসছে। বিজ্ঞপ্তি।
