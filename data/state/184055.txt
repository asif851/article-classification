
সরকারের প্রধান তথ্য কর্মকর্তা হিসেবে নিয়োগ পেয়েছেন বেগম কামরুন নাহার। গতকাল রোববার তিনি তথ্য অধিদপ্তরে যোগ দিয়েছেন। এর মাধ্যমে প্রথমবারের মতো একজন নারী প্রধান তথ্য কর্মকর্তা হলেন। তথ্য বিবরণীতে বলা হয়, বিসিএস ১৯৮৪ নিয়মিত ব্যাচের এই কর্মকর্তা এর আগে গণযোগাযোগ অধিদপ্তরের মহাপরিচালক ছিলেন। তিনি চলচ্চিত্র ও প্রকাশনা অধিদপ্তরের মহাপরিচালক, বাংলাদেশ ফিল্ম আর্কাইভের মহাপরিচালক, ফিল্ম সেন্সর বোর্ডের ভাইস চেয়ারম্যানসহ সরকারের বিভিন্ন গুরুত্বপূর্ণ পদে দায়িত্ব পালন করেন। নিজস্ব প্রতিবেদক
