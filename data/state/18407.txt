
মুন্সিগঞ্জের জেলা প্রশাসকের সভাকক্ষে গতকাল বৃহস্পতিবার বিকেলে নির্বাচনের সময় আইনশৃঙ্খলা রক্ষার বিষয়ে দুই পৌরসভার মেয়র ও কাউন্সিলর প্রার্থীদের নিয়ে মতবিনিময় সভা হয়েছে।পুলিশ সুপার বলেন, ‘২৭ ডিসেম্বরের মধ্যে বৈধ অস্ত্র থানায় জমা দিতে বলা হয়েছে। নির্বাচনী এলাকায় ২৮ ডিসেম্বরের পর থেকেই বহিরাগত কাউকে বরদাশত করা হবে না। যারা কেন্দ্র দখলসহ নানা অপতৎপরতার ষড়যন্ত্র করছে, তাদের উদ্দেশে বলছি, সুষ্ঠু, নিরপেক্ষ ও গ্রহণযোগ্য নির্বাচন হবেই। এর জন্য যা যা করা দরকার, করা হবে।’জেলা প্রশাসক সাইফুল হাসান বলেন, ভোট শান্তিপূর্ণ ও নিরপেক্ষ করতে যা যা করণীয়, তাই করা হবে। এ জন্য তিনি প্রার্থীদের সহযোগিতা কামনা করেন। তিনি বলেন, দুই পৌরসভায় ৪২টি কেন্দ্রে পর্যাপ্ত সংখ্যক আইনশৃঙ্খলা বাহিনীর সদস্য থাকবেন।
