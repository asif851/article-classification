
গাইবান্ধা-১ (সুন্দরগঞ্জ) আসনের উপনির্বাচনের রিটার্নিং কর্মকর্তা জি এম সাহাতাব উদ্দিন জানান, সুন্দরগঞ্জের মোট ১০৯টি কেন্দ্রের মধ্যে বুধবার সন্ধ্যা ৭টা ৫০ মিনিট পর্যন্ত ১০১টি কেন্দ্রের বেসরকারি ফলাফলে নৌকা প্রতীকে আওয়ামী লীগ-সমর্থিত প্রার্থী গোলাম মোস্তফা আহমেদ পেয়েছেন ৮২ হাজার ১০৯ ভোট এবং লাঙ্গল প্রতীকে জাতীয় পার্টি-সমর্থিত প্রার্থী শামীম হায়দার পাটোয়ারী পেয়েছেন ৫৭ হাজার ১০৪ ভোট। ১০১টির ফলাফলে ২৫ হাজার ৫ ভোটে নৌকা এগিয়ে আছে।
গত বছরের ৩১ ডিসেম্বর সুন্দরগঞ্জের সাংসদ মনজুরুল ইসলাম লিটন দুর্বৃত্তদের গুলিতে নিহত হওয়ায় আসনটি শূন্য হয়। এখানে মোট সাতজন প্রার্থী প্রতিদ্বন্দ্বিতা করেন। এ আসনে মোট ভোটার ৩ লাখ ৩৩ হাজার ৪২৬ জন। এর মধ্যে নারী ১ লাখ ৭০ হাজার ৮৪১ এবং পুরুষ ১ লাখ ৬২ হাজার ৫৮৫ জন।
