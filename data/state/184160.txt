
কক্সবাজারের টেকনাফ পৌরসভার পুরাতন ট্রানজিট ঘাটসংলগ্ন এলাকা থেকে গতকাল শুক্রবার সকালে প্রায় ১১ হাজার ইয়াবা বড়িসহ তিনজন মিয়ানমারের নাগরিককে গ্রেপ্তার করেছে বর্ডার গার্ড বাংলাদেশ (বিজিবি)।বিজিবির সূত্র জানায়, গতকাল সকাল ছয়টার দিকে টেকনাফ বিওপির হাবিদার মো. লুৎফর রহমানের নেতৃত্বে সাত সদস্যের একটি দল প্রতিদিনের মতো টহল দেওয়ার সময় টেকনাফ-মিয়ানমারের পুরাতন ট্রানজিট ঘাটসংলগ্ন বেড়িবাঁধে সহেন্দভাজন তিনজন ব্যক্তিকে দেখতে পেয়ে তাদের চ্যালেঞ্জ করলে তারা পালানোর চেষ্টা চালায়। পরে তাদের ধাওয়া করে গ্রেপ্তার করা হয়।আটক তিনজনের দেহ তল্লাশি করে ১০ হাজার ৮৫৫ পিস ইয়াবা বড়ি উদ্ধার করা হয়। আটক ব্যক্তিরা হলো মিয়ানমারের মংডু শহরের নোয়াপাড়ার বাসিন্দা মো. আলী হোসেনের ছেলে মো. আলম (৪৭), মংডুর ইতলিপাড়ার নুর আলমের ছেলে মো. জুবায়ের (২৫), জাপান্ন্যাপাড়ার মো. সৈয়দ হোসেন ছেলে মো. নুর হোসেন (২৫)। ঘটনার সত্যতা নিশ্চিত করেন ৪২ বিজিবি টেকনাফ ব্যাটালিয়নের অধিনায়ক লে. কর্নেল মো. আবু জার আল জাহিদ।
