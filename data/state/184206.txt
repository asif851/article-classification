
ফেনীতে বুদ্ধিপ্রতিবন্ধী ও অটিজমে আক্রান্ত শিশুদের মাঝে কম্বল বিতরণ করেছে প্রথম আলো বন্ধুসভা। ১০ ফেব্রুয়ারি সকালে শহরের মিজান রোডে অবস্থিত ফেনী বুদ্ধিপ্রতিবন্ধী ও অটিস্টিক বিদ্যালয়ের মিলনায়তনে বন্ধুসভার সদস্যরা শিশুদের হাতে শীতবস্ত্র তুলে দেন। এ সময় বিদ্যালয়ের শিক্ষক জাকারিয়া ফারুকের সঞ্চালনায় বক্তব্য দেন বিদ্যালয়ের প্রধান শিক্ষক নূরজাহান বেগম, সুইড-বাংলাদেশ ফেনী শাখার সাধারণ সম্পাদক সমীর কর, প্রথম আলোর ফেনী প্রতিনিধি আবু তাহের ও ফেনী বন্ধুসভার সভাপতি হারুন অর রশিদ। উপস্থিত ছিলেন ফেনী বন্ধুসভার সহসভাপতি জহিরুল ইসলাম, সাধারণ সম্পাদক শেখ আশিকুন্নবী, সাংগঠনিক সম্পাদক মোতাহের হোসেনসহ বন্ধুসভার সদস্যরা।—ফেনী অফিস
