
রাজবাড়ীর কালুখালী উপজেলার আফড়া এলাকায় নছিমন উল্টে গত বুধবার অধীর কুমার বিশ্বাস (৩৮) নামের এক কৃষক নিহত হয়েছেন। অধীর উপজেলার রায়পুর গ্রামের অকুল চন্দ্র বিশ্বাসের ছেলে। এলাকার কয়েকজন বাসিন্দা সূত্রে জানা গেছে, অধীর কালুখালী বাজার থেকে একটি গরু কিনে নছিমনে করে বাড়ি ফিরছিলেন। পথে ওই দিন রাত সোয়া আটটার দিকে আফড়া এলাকায় বাবলাগাছের সঙ্গে ধাক্কা খেয়ে নাছিমনটি উল্টে যায়। এতে তিনি গুরুতর আহত হন। পরে তাঁকে রাজবাড়ী সদর হাসপাতালে নিয়ে যাওয়া হয়। সেখানে কর্তব্যরত চিকিৎসক তাঁকে মৃত ঘোষণা করেন। ওই হাসপাতালের চিকিৎসক সৌরভ শিকদার ঘটনার সত্যতা নিশ্চিত করেছেন।
