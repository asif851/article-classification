
মুন্সিগঞ্জ শহরের জমিদারপাড়ায় গতকাল সোমবার দশম জাতীয় সংসদ নির্বাচনে মুন্সিগঞ্জ-৩ আসনে আওয়ামী লীগের মনোনীত প্রার্থী মৃণালকান্তি দাসের বাসভবন ও ব্যবসাপ্রতিষ্ঠান লক্ষ্য করে গুলি ছুড়েছে দুর্বৃত্তরা। তবে এ ঘটনায় কেউ হতাহত হয়নি।প্রত্যক্ষদর্শীরা জানান, বিকেল সাড়ে পাঁচটার দিকে চার-পাঁচটি মোটরসাইকেলে ১০-১২ জন দুর্বৃত্ত প্রকাশ্যে অস্ত্র উঁচিয়ে জমিদারপাড়ায় ঢোকে।
