
কক্সবাজারের টেকনাফ পৌরসভার নাইট্যংপাড়ার নাফ নদী-সংলগ্ন এলাকা থেকে গতকাল মঙ্গলবার সকালে ৭০ হাজার ইয়াবা বড়িসহ মিয়ানমারের দুজন নাগরিককে আটক করেছে বিজিবি। বিজিবি সূত্র জানায়, গতকাল সকালে ৪২ বিজিবির অধিনায়ক লে. কর্নেল মো. আবু জার আল জাহিদের নেতৃত্বে বিজিবির একদল সদস্য নাইট্যংপাড়ায় অভিযান চালান। এ সময় ৭০ হাজার ইয়াবাসহ মিয়ানমারের নাগরিক আবদুল আমিন (৩০) ও মো. রফিককে আটক করা হয়। টেকনাফ মডেল থানার ভারপ্রাপ্ত কর্মকর্তা (ওসি) মো. আতাউর রহমান খন্দকার ঘটনার সত্যতা নিশ্চিত করেছেন। 
