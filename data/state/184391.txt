
রাজশাহীর বাগমারা উপজেলায় গতকাল বুধবার স্কুল থেকে এক িশশুকে (৮) অপহরণের চেষ্টার অভিযোগ উঠেছে। এ ঘটনায় স্থানীয় লোকজন মিজানুর রহমান (৪৫) নামের ওই অপহরণকারীকে আটক করে পুলিশে দিয়েছেন।মিজানুর জেলার পুঠিয়া উপজেলার বাসিন্দা। কয়েক বছর ধরে তিনি বাগমারার ঝিকড়া ইউনিয়নের কুদাপাড়া গ্রামে ঘরজামাই রয়েছেন।প্রত্যক্ষদর্শী ও পুলিশ সূত্রে জানা গেছে, গতকাল সকালে মিজানুর স্থানীয় একটি কিন্ডারগার্টেন থেকে শিশু শ্রেণির ওই ছাত্রীকে বাড়ি পৌঁছে দেওয়ার কথা বলে সঙ্গে করে নিয়ে যান। বাড়ির দিকে না নিয়ে তিনি উল্টোপথে শিকদারি সড়কের দিকে শিশুটিকে নিয়ে যেতে থাকেন। সকাল ১০টার দিকে কয়েকজন লোককে দেখে শিশুিটকে নিয়ে রাজারামপুর গ্রামের এক জঙ্গলের দিকে যেতে থাকেন তিনি। এতে শিশুটি কান্নাকাটি শুরু করলে লোকজনের সন্দেহ হয়। তাঁরা শিশুটির সঙ্গে মিজানুরের সম্পর্কের বিষয়ে জিজ্ঞাসা করলে তিনি অসংলগ্ন কথাবার্তা বলেন। এতে লোকজনের সন্দেহ হয়। একপর্যায়ে লোকজন মিজানুরকে পিটুনি দিয়ে ইউনিয়ন পরিষদের (ইউপি) চেয়ারম্যানের কাছে েসাপর্দ করেন। পরে থানায় খবর দিলে পুলিশ তাঁকে আটক করে থানায় নিয়ে আসে।ওই শিশুর মা বলেন, মুক্তিপণ আদায়ের জন্য তাঁর মেয়েকে অপহরণের চেষ্টা করা হচ্ছিল। থানার এসআই রাজিব হাসান গতকাল সন্ধ্যায় মুঠোফোনে প্রথম আলোকে বলেন, এ বিষয়ে মানব পাচার আইনে একটি মামলা হয়েছে।
 
