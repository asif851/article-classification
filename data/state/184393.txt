
দশম জাতীয় সংসদের চতুর্থ অধিবেশন আগামী ১৩ নভেম্বর বৃহস্পতিবার বিকেল চারটা থেকে শুরু হবে। রাষ্ট্রপতি মো. আবদুল হামিদ সংবিধানের ক্ষমতাবলে এ অধিবেশন আহ্বান করেছেন।
আজ মঙ্গলবার সংসদ সচিবালয় থেকে এ তথ্য জানানো হয়।
এর আগে গত ১৮ সেপ্টেম্বর সংসদের তৃতীয় অধিবেশন শেষ হয়। ১৪ কার্যদিবস স্থায়ী ওই অধিবেশনে সংবিধানের ষোড়শ সংশোধনী বিল পাস হয়। সংসদ সচিবালয় সূত্রে জানা যায়, জানুয়ারিতে শীতকালীন অধিবেশন শুরু হবে। এর আগে কোনো অধিবেশন শেষ হওয়ার পরবর্তী ৬০ দিনের মধ্যে অধিবেশন আহ্বানের সাংবিধানিক বাধ্যবাধকতার কারণে চতুর্থ অধিবেশন আহ্বান করা হয়েছে। এ কারণে এ অধিবেশনটিও অল্প কয়েক দিন স্থায়ী হবে।
