
বিএনপির ভাইস চেয়ারম্যান শামসুজ্জামান দুদু বলেছেন, ‘সিটি নির্বাচনের মাধ্যমে সরকারকে হলুদ কার্ড দেখাতে চাই। আর আগামী সংসদ নির্বাচনে সরকারকে লাল কার্ড দেখিয়ে ক্ষমতা থেকে হটানো হবে। এর জন্য সবাইকে ঐক্যবদ্ধভাবে কাজ করতে হবে।’আজ শনিবার সকালে গাজীপুর সিটি করপোরেশনের তিন নম্বর ওয়ার্ডের হাতিমারা এলাকায় সিটি নির্বাচনে বিএনপির প্রার্থী হাসান উদ্দিন সকাররে পক্ষে নির্বাচনী গণসংযোগের সময় তিনি এসব কথা বলেন।সামছুজ্জামান দুদু অভিযোগ করেন, বিএনপির চেয়ারপারসন খালেদা জিয়াকে অন্যায়ভাবে সরকার জেলে আটকিয়ে রেখেছে। দেশে মানুষ নিরাপত্তার অভাবে স্বাভাবিক জীবন যাপন করতে পারছে না। জুলুম নির্যাতনের বিরুদ্ধে গাজীপুর ও খুলনাতে জনগণ ধানের শীষের পক্ষে রায় দেবে।
নির্বাচনী গণসংযোগে বাবুল হোসেন, শওকত হোসেন সরকারসহ অনেকে ছিলেন।
