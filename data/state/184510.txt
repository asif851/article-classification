
চাঁদপুরের হাজীগঞ্জ উপজেলায় বোমা তৈরির সরঞ্জাম ও ককটেলসহ বিএনপির ছয় কর্মীকে আটক করেছে পুলিশ। আজ শুক্রবার বিকেল পাঁচটার দিকে তাঁদের আটক করা হয়। আটক ব্যক্তিরা হলেন হাসান জুম্মন, ওমর আলী, জাকির হোসেন, শাহ আলম, জাহিদুল ইসলাম ও তারেক। তাঁদের সবার বাড়ি হাজীগঞ্জ উপজেলার রান্ধুনীমুড়া ও এন্নাতলী এলকায়।পুলিশ জানায়, গোপন সংবাদের ভিত্তিতে পুলিশ হাজীগঞ্জের মাছ বাজারে বিএনপির কর্মী টুটুলের বহুতল ভবনে অভিযান চালায়। ওই ভবনের ছাদ থেকে পুলিশ বিপুল পরিমাণ গান পাউডার, ভাঙা বোতল, তারকাঁটা, মরিচের গুঁড়া, কৌটা এবং পাঁচটি ককটেল উদ্ধার করে। সেখান থেকে ওই ছয়জনকে আটক করা হয়।
হাজীগঞ্জ থানার ভারপ্রাপ্ত কর্মকর্তা মো. শাহ আলম বিষয়টি নিশ্চিত করেছেন।
