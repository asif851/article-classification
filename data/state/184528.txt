
চট্টগ্রাম প্রকৌশল ও প্রযুক্তি বিশ্ববিদ্যালয়ে (চুয়েট) ১২ মে উত্সবমুখর পরিবেশে মেকানিক্যাল ডে অনুষ্ঠিত হয়। চুয়েটের যন্ত্রকৌশল বিভাগের উদ্যোগে এ উপলক্ষে আয়োজিত অনুষ্ঠানমালার মধ্যে ছিল আনন্দ শোভাযাত্রা, আলোচনা সভা, সেমিনার, নবীনবরণ, বিদায় সংবর্ধনা, সাংস্কৃতিক অনুষ্ঠান।এ উপলক্ষে চুয়েটের কেন্দ্রীয় মিলনায়তনে আয়োজিত উদ্বোধনী অনুষ্ঠানে প্রধান অতিথি ছিলেন চুয়েটের উপাচার্য জাহাঙ্গীর আলম। বিশেষ অতিথি ছিলেন চুয়েটের উপ-উপাচার্য মোহাম্মদ রফিকুল আলম, যন্ত্রকৌশল অনুষদের ডিন বদিউস সালাম, বিভাগের প্রধান মো. আব্দুল ওয়াজেদ। বিজ্ঞপ্তি।
