
শেরপুর জেলা পুলিশ গতকাল বুধবার পৃথক অভিযান চালিয়ে আট বোতল বিদেশি মদ, তিন গ্রাম হেরোইনসহ পাঁচজনকে গ্রেপ্তার করেছে। গ্রেপ্তারকৃতরা হলেন শেরপুর শহরের মো. শাহাব উদ্দিন, মো. জুয়েল ও রেজাউল করিম এবং ঝিনাইগাতী উপজেলা সদরের সোহাগ ও নাহিদ। উদ্ধার করা এসব মাদকদ্রব্যের আনুমানিক মূল্য অর্ধলক্ষ টাকা বলে পুলিশ জানায়।পুলিশ সূত্রে জানা গেছে, সকালে জেলা গোয়েন্দা পুলিশ শেরপুর শহরের খোয়ারপাড় মোড় এলাকায় অভিযান চালিয়ে শাহাব উদ্দিনকে গ্রেপ্তার করে। এ সময় তাঁর কাছ থেকে তিন গ্রাম হেরোইন উদ্ধার করা হয়।শেরপুর সদর থানা-পুলিশ শহরের আখেরের বাজার তিন রাস্তার মোড় থেকে জুয়েল ও রেজাউলকে গ্রেপ্তার করে। তাঁদের কাছ থেকে দুই বোতল বিদেশি মদ উদ্ধার করা হয়। অপরদিকে ঝিনাইগাতী থানা-পুলিশ ঝিনাইগাতী স্টেডিয়াম এলাকা থেকে সোহাগ ও নাহিদকে গ্রেপ্তার করে। এদের কাছ থেকে ছয় বোতল বিদেশি মদ উদ্ধার করা হয়।
