
ইউনিয়ন পরিষদ (ইউপি) নির্বাচনের ষষ্ঠ ধাপের চেয়ারম্যান প্রার্থীদের তালিকা চূড়ান্ত করেছে আওয়ামী লীগ। গতকাল শুক্রবার বিকেলে প্রধানমন্ত্রীর সরকারি বাসভবন গণভবনে আওয়ামী লীগের সভানেত্রী শেখ হাসিনার সভাপতিত্বে দলটির স্থানীয় সরকার মনোনয়ন বোর্ডের বৈঠকে এই প্রার্থীর তালিকা চূড়ান্ত করা হয়।গতকাল আওয়ামী লীগের দপ্তর সম্পাদক আবদুস সোবহান গোলাপ স্বাক্ষরিত এক সংবাদ বিজ্ঞপ্তিতে জানানো হয়, আজ শনিবার বেলা ১১টায় আওয়ামী লীগের সভানেত্রীর ধানমন্ডির রাজনৈতিক কার্যালয়ে ইউপি নির্বাচনের ষষ্ঠ ধাপের নির্বাচন বিষয়ে বৈঠক হবে। বৈঠকে সভাপতিত্ব করবেন বাংলাদেশ আওয়ামী লীগের সভাপতিমণ্ডলীর সদস্য এবং সেতুমন্ত্রী ওবায়দুল কাদের। বৈঠক শেষে ষষ্ঠ ধাপের চেয়ারম্যান প্রার্থীদের নামের চূড়ান্ত তালিকা প্রকাশ করা হবে।
