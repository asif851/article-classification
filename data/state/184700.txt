
খাদ্যে ফরমালিন দেওয়া বন্ধ করতে ফরমালিনে কটু গন্ধ যুক্ত করার প্রস্তাব করেছে ঢাকা বিশ্ববিদ্যালয়ের ফার্মেসি বিভাগ৷ এতে খাদ্যে ফরমালিন মেশানো হলে তা অতি সহজেই সাধারণ মানুষের নজরে আসবে৷গতকাল শনিবার বিশ্ববিদ্যালয়ের ছাত্র-শিক্ষক কেন্দ্রে (টিএসসি) ‘সরকারের প্রণীতব্য ফরমালিন নিয়ন্ত্রণ বিষয়ক আইন’ সম্পর্কে অভিমত ও প্রস্তাব পেশ বিষয়ে এক সংবাদ সম্মেলনে এ প্রস্তাব করা হয়৷ফার্মেসি বিভাগ ও জাতীয় ভোক্তা সমিতি যৌথভাবে এ সংবাদ সম্মেলনের আয়োজন করে৷ এ সময় ফার্মেসি বিভাগের চেয়ারম্যান সীতেশ চন্দ্র বাছার, বিভাগের অধ্যাপক আ ব ম ফারক, ক্লিনিক্যাল ফার্মেসি বিভাগের অধ্যাপক এস এম আবদুর রহমান, জাতীয় ভোক্তা সমিতির আহ্বায়ক মুহম্মাদ হিলাল উদ্দিন উপস্থিত ছিলেন।
