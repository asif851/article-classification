
নারায়ণগঞ্জের বন্দর উপজেলায় ট্রাকচাপায় হালিম মিয়া (৫২) নামের এক ব্যক্তি নিহত হয়েছেন। গতকাল সোমবার রাতে বন্দরের মদনগঞ্জ-মদনপুর সড়কের আমিরাবাদ বটতলা এলাকায় এ ঘটনা ঘটে। হালিম বন্দরের নবীগঞ্জ নোয়াদ্দা এলাকার মৃত মোন্তাজ উদ্দিন মিয়ার ছেলে। সোনারগাঁয়ে সামিট পাওয়ার প্ল্যান্টের কর্মচারী ছিলেন তিনি। প্রত্যক্ষদর্শীদের বরাত দিয়ে বন্দর থানার ওসি জানান, হালিম প্ল্যান্টে কাজ শেষে বাড়ি ফিরছিলেন। পথে রাত সাতটার দিকে বন্দর উপজেলার আমিরাবাদ বটতলা এলাকায় একটি ট্রাক তাঁকে চাপা দেয়। এতে ঘটনাস্থলেই তাঁর মৃত্যু হয়। ট্রাকটি পালিয়ে গেছে।
