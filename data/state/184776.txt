
জাতীয় পর্যায়ে পাঁচটি কলেজকে সেরা হিসেবে ঘোষণা করেছে জাতীয় বিশ্ববিদ্যালয়। কলেজগুলো হলো রাজশাহী কলেজ, ইডেন মহিলা কলেজ, ঢাকা কলেজ, ঢাকা কমার্স কলেজ (বেসরকারি) ও সরকারি ব্রজমোহন (বিএম) কলেজ।বিশ্ববিদ্যালয়ের নিজেদের উদ্যোগে করা এক র্যাং কিংয়ের ভিত্তিতে এই ঘোষণা দিয়েছে বিশ্ববিদ্যালয় কর্তৃপক্ষ। এতে সারা দেশকে সাতটি ভাগ করে মোট ৬৭টি কলেজকে আঞ্চলিক পর্যায়ে সেরা ঘোষণা করা হয়েছে। এর মধ্যে জাতীয় পর্যায়ে সেরা পাঁচটি কলেজও রয়েছে। গতকাল শনিবার দুপুরে রাজধানীর ধানমন্ডিতে বিশ্ববিদ্যালয়টির নগর কার্যালয়ে আয়োজিত সংবাদ সম্মেলনে র্যাং কিংয়ের ফল ঘোষণা করেন বিশ্ববিদ্যালয়ের উপাচার্য হারুন-অর-রশিদ।বিশ্ববিদ্যালয়ের অধিভুক্ত ৬৮৫টি স্নাতক ও স্নাতকোত্তর স্তরের কলেজের ২০১৫ সালের তথ্যের ভিত্তিতে এই র্যাং কিং করা হয়। পরীক্ষার ফলসহ ৩১টি সূচকের ভিত্তিতে র্যাং কিং করা হয়।র্যাং কিং অনুযায়ী জাতীয় পর্যায়ে সেরা মহিলা কলেজ হয়েছে ইডেন মহিলা কলেজ, সরকারি কলেজ হিসেবে সেরা রাজশাহী কলেজ, সেরা বেসরকারি কলেজ ঢাকা কমার্স কলেজ। এ ছাড়া সাত অঞ্চলে প্রতিটিতে সর্বোচ্চ ১০টি করে কলেজকে সেরা হিসেবে ঘোষণা দেওয়া হয়। এসব কলেজকে ২০ মে জাতীয় জাদুঘরে অনুষ্ঠান করে স্মারক সম্মাননা, সনদ ও পুরস্কার দেওয়া হবে বলে বিশ্ববিদ্যালয়ের এক সংবাদ বিজ্ঞপ্তিতে জানানো হয়েছে।উপাচার্য বলেন, এ ধরনের আয়োজন দেশে প্রথম। এর ফলে কলেজগুলো তাদের নিজ নিজ অবস্থান জানতে পারবে এবং কীভাবে শিক্ষার অবস্থা আরও উন্নতি করা যায় সে জন্য উদ্যোগ নেবে।ঢাকা-ময়মনসিংহ অঞ্চলের সেরা ১০ কলেজ: ইডেন মহিলা কলেজ, ঢাকা কলেজ, ঢাকা কমার্স কলেজ, ময়মনসিংহের আনন্দমোহন কলেজ, টাঙ্গাইলের সরকারি সা’দত কলেজ, ঢাকার লালমাটিয়া মহিলা কলেজ, সরকারি তিতুমীর কলেজ, সরকারি বাঙলা কলেজ, ঢাকা সিটি কলেজ ও ঢাকার কবি নজরুল সরকারি কলেজ।চট্টগ্রাম অঞ্চলের সেরা ১০ কলেজ: চট্টগ্রাম সরকারি কলেজ, কুমিল্লার সরকারি ভিক্টোরিয়া কলেজ, ফেনী সরকারি কলেজ, চট্টগ্রামের সরকারি সিটি কলেজ, চট্টগ্রামের সরকারি মহিলা কলেজ, চট্টগ্রামের সরকারি হাজী মুহাম্মদ মহসীন কলেজ, পটিয়া সরকারি কলেজ, লক্ষ্মীপুর সরকারি কলেজ, ব্রাহ্মণবাড়িয়া সরকারি কলেজ ও চট্টগ্রামের ওমর গণি এম ই এস কলেজ।রাজশাহী অঞ্চলের ১০টি সেরা কলেজ: রাজশাহী কলেজ, বগুড়ার সরকারি আজিজুল হক কলেজ, সিরাজগঞ্জ সরকারি কলেজ, রাজশাহীর ভবানীগঞ্জ কলেজ, বগুড়ার সৈয়দ আহমদ কলেজ, রাজশাহী সরকারি মহিলা কলেজ, চাঁপাইনবাবগঞ্জের নবাবগঞ্জ সরকারি কলেজ, নওগাঁ সরকারি কলেজ, বগুড়ার সরকারি মুজিবুর রহমান মহিলা কলেজ ও রাজশাহীর নিউ গভর্নমেন্ট ডিগ্রি কলেজ।খুলনা অঞ্চলের সেরা ১০ কলেজ: যশোরের সরকারি এম এম কলেজ, সাতক্ষীরার কুমিরা মহিলা ডিগ্রি কলেজ, যশোরের সরকারি মহিলা কলেজ, চুয়াডাঙ্গা সরকারি কলেজ, যশোরের উপশহর মহিলা ডিগ্রি কলেজ, সাতক্ষীরা সিটি কলেজ, কুষ্টিয়া সরকারি মহিলা কলেজ, বাগেরহাটের সরকারি পি সি কলেজ, সাতক্ষীরার সরকারি শ্যামনগর মহসীন কলেজ ও যশোরের নওয়াপাড়া কলেজ।বরিশাল অঞ্চলের সেরা ৯ কলেজ: সরকারি ব্রজমোহন (বিএম) কলেজ, বরিশালের সরকারি মহিলা কলেজ, সরকারি বরিশাল কলেজ, ভোলা সরকারি কলেজ, বরগুনা সরকারি কলেজ, বরিশালের সরকারি সৈয়দ হাতেম আলী কলেজ, পিরোজপুরের সরকারি সোহরাওয়ার্দী কলেজ, ভোলার চরফ্যাশন সরকারি কলেজ ও বরিশালের সরকারি ফজলুল হক কলেজ।সিলেট অঞ্চলের সেরা ৮: সিলেটের এম সি কলেজ, হবিগঞ্জের বৃন্দাবন সরকারি কলেজ, সিলেটের সরকারি মহিলা কলেজ, মৌলভীবাজার সরকারি কলেজ, সিলেটের মদনমোহন কলেজ, সুনামগঞ্জ সরকারি কলেজ, সিলেটের দক্ষিণ সুরমা কলেজ ও মৌলভীবাজারের সরকারি শ্রীমঙ্গল কলেজ।রংপুর অঞ্চলের সেরা ১০ কলেজ: রংপুরের কারমাইকেল কলেজ, দিনাজপুর সরকারি কলেজ, লালমনিরহাটের আলিমুদ্দিন কলেজ, রংপুরের সরকারি বেগম রোকেয়া কলেজ, কুড়িগ্রাম সরকারি কলেজ, লালমনিরহাটের উত্তর বাংলা কলেজ, নীলফামারী সরকারি কলেজ, দিনাজপুর সরকারি মহিলা কলেজ, লালমনিরহাট সরকারি কলেজ ও রংপুর সরকারি কলেজ।
