
সাভারে রানা প্লাজা ধসে নিহত আরও ৫৩ জনের স্বজনকে আর্থিক সহায়তা দিয়েছেন প্রধানমন্ত্রী শেখ হাসিনা। আজ বুধবার সকালে প্রধানমন্ত্রীর কার্যালয়ে স্বজনদের মধ্যে বিভিন্ন অর্থ মূল্যের ৭৩টি চেক হস্তান্তর করেছেন তিনি।প্রধানমন্ত্রীর কার্যালয় সূত্র জানায়, রানা প্লাজা ধসে নিহত ৯০৯ জনের স্বজনদের প্রধানমন্ত্রীর ত্রাণ তহবিল থেকে এখন পর্যন্ত ২২ কোটি ১১ লাখ ৫৫ হাজার ৭২০ টাকা বিতরণ করা হয়েছে।নিহত ব্যক্তিদের পরিবারের সংশ্লিষ্ট সদস্যরা যাতে সুবিধা পায়, সে জন্য ডিএনএ টেস্টের মাধ্যমে স্বজনদের প্রত্যেককে (বাবা, মা, ভাইবোন, স্ত্রী বা স্বামী) আলাদাভাবে চেক দেওয়া হয়েছে। চেক দেওয়ার সময় স্বজনদের খোঁজখবর নেন প্রধানমন্ত্রী। 
