
পবিত্র ঈদুল আজহা উপলক্ষে কাল সোমবার থেকে বাসের অগ্রিম টিকিট বিক্রি হবে। বাংলাদেশ বাস ট্রাক ওনার্স অ্যাসোসিয়েশনের সভাপতি ফারুক তালুকদার এ তথ্য জানান। তিনি বলেন, সোমবার ভোর সাড়ে পাঁচটা থেকে যাত্রীরা কাউন্টার থেকে টিকিট কাটতে পারবেন। ঈদের আগের দিন পর্যন্ত টিকিট বিক্রি হবে। গাবতলী, কল্যাণপুর, শ্যামলী, কলেজ গেট, কলাবাগান, মালিবাগ, ফকিরাপুল, সায়েদাবাদের বিভিন্ন কাউন্টার থেকে দূরপাল্লার বাসের অগ্রিম টিকিট বিক্রি করা হবে। 
