
গোপালগঞ্জে জন্মগতভাবে ঠোঁট ও তালুকাটা রোগীদের বিনা মূল্যে দুই দিনব্যাপী চিকিৎসা দেওয়া হচ্ছে। বিএমএ গোপালগঞ্জ শাখার উদ্যোগে গোপালগঞ্জ জেনারেল হাসপাতালে এ চিকিৎসা দেওয়া হচ্ছে। গতকাল বুধবার ও আজ বৃহস্পতিবার সহযোগী অধ্যাপক কামরুজ্জামানের নেতৃত্বে ছয় সদস্যের অভিজ্ঞ প্লাস্টিক সার্জনরা এ চিকিৎসাসেবা প্রদান করছেন। বিএমএ গোপালগঞ্জ শাখার সভাপতি আবিদ হাসান জানান, গতকাল প্রথম দিনে ২২ জন রোগীর অস্ত্রোপচার করা হয়েছে। আজ আরও ৩০ জন রোগীকে চিকিৎসা করা হবে। ফরিদপুর অফিস|
