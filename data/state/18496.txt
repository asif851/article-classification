
পিরোজপুর জেলার পাঁচ ইউপির নবনির্বাচিত চেয়ারম্যানরা গতকাল রোববার সকালে জেলা প্রশাসকের সম্মেলনকক্ষে শপথ নিয়েছেন। চেয়ারম্যানদের শপথ পড়ান জেলা প্রশাসক মো. খায়রুল আলম সেখ। শপথ নেওয়া চেয়ারম্যানরা হলেন কাউখালী উপজেলার পারসাতুরিয়া ইউপির মো. মাহমুদ খান, উপজেলার সয়না রঘুনাথপুর ইউপির আবু সাঈদ, ভান্ডারিয়া উপজেলার ইকড়ি ইউপির হুমাউন কবির, নাজিপুর উপজেলার শাখারীকাঠি ইউপির এস এম আক্তারুজ্জামান ও মঠবাড়িয়া উপজেলার ধানীসাফা ইউপির হারুন অর রশিদ তালুকদার। পিরোজপুর প্রতিনিধি
