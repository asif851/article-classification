
রাজধানীর পুরান ঢাকার এক আবাসিক হোটেল থেকে আজ মঙ্গলবার অচেতন অবস্থায় মনিরুজ্জামান মনির (৪০) নামের একজনকে উদ্ধার করে ঢাকা মেডিকেল কলেজ হাসপাতালে নেওয়া হলে কর্তব্যরত চিকিৎসক মৃত ঘোষণা করে। তিনি দেশ টিভি ও ভোরের কাগজ-এর ঝালকাঠি প্রতিনিধি ছিলেন।
মনিরুজ্জামান বংশাল থানাধীন নবাবপুর রোডের সাদমান ইন্টারন্যাশনাল আবাসিকে ছিলেন। অচেতন অবস্থায় উদ্ধার করে সেই হোটেলের দুই বয় সোহেল ও আনিস তাঁকে ঢাকা মেডিকেল কলেজ হাসপাতালে নিয়ে যান।
হাসপাতালে জানতে চাইলে সোহেল ও আনিস বলতে পারেননি মনিরুজ্জামান কবে থেকে ওই হোটেলে ছিলেন।
ঢাকা মেডিকেল কলেজ হাসপাতাল পুলিশ ফাঁড়ির উপপরিদর্শক (এসআই) মোজাম্মেল হক জানান, অচেতন অবস্থায় একজনকে হাসপাতালে আনার পর কর্তব্যরত চিকিৎসক মৃত ঘোষণা করেছেন। বর্তমানে লাশ জরুরি বিভাগের মর্গে আছে।
