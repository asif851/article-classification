
পিরোজপুর পৌরসভা নির্বাচনে বেশির ভাগ প্রার্থী প্রচারের জন্য রেকর্ড করা ক্যাসেটে মাইকিং করাচ্ছেন। এর ফলে প্রচারকদের কদর কমে গেছে।প্রচারণা-সংশ্লিষ্ট সূত্রে জানা গেছে, মাইকিংয়ের জন্য প্রতিদিন একজন প্রচারককে ৪০০-৫০০ টাকা দিতে হয়।এ জন্য একজন প্রার্থীর ১৯ দিনে মাইকিং করাতে ব্যয় হয় ৮-১০ হাজার টাকার মতো। সেখানে একটি স্টুডিওতে ক্যাসেট রেকর্ডিংয়ে খরচ হয় ৫০০ থেকে ১০০০ টাকা। এ জন্য প্রার্থীরা প্রচারণার জন্য রেকর্ডিংয়ের দিকে ঝুঁকে পড়েছেন।পিরোজপুর শহরের হিরন মাইকের মালিক তৌহিদ শেখ বলেন, বর্তমান ডিজিটাল যুগে সবাই রেকর্ড করা ক্যাসেট দিয়ে মাইকে প্রচারণা চালাচ্ছেন।এ কারণে প্রচারকদের দুর্দিন চলছে। পিরোজপুর শহরের শিকারপুর মহল্লার সোহাগ মিয়া বলেন, ‘একসময় নির্বাচন শুরু হওয়ার আগে থেকেই প্রার্থীরা আমাদের বায়না করে রাখতেন। এখন সবাই ডিজিটাল (রেকর্ড করা) প্রচার করাচ্ছে।’
