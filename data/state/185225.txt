
রাজশাহী বিশ্ববিদ্যালয়ে শিবিরের হামলায় নিহত ছাত্র ইউনিয়নের কর্মী তপনের মৃত্যুবার্ষিকীর দিনটিকে ‘সাম্প্রদায়িকতাবিরোধী শহীদ তপন দিবস’ হিসেবে পালন করেছে ছাত্র ইউনিয়ন বিশ্ববিদ্যালয় শাখা। এ উপলক্ষে গতকাল বিকেলে ক্যাম্পাসের তপন চত্বরে বাংলাদেশ ছাত্র ইউনিয়ন বিশ্ববিদ্যালয় শাখা আলোচনা সভার আয়োজন করে। বিশ্ববিদ্যালয় শাখার ভারপ্রাপ্ত সাধারণ সম্পাদক শিহাব ইশতিয়াকের পরিচালনায় ও সভাপতি আয়াতুল্লাহ খোমেনীর সভাপতিত্বে এতে আলোচক হিসেবে উপস্থিত ছিলেন বিশ্ববিদ্যালয়ের অর্থনীতি বিভাগের সহকারী অধ্যাপক জিনাতুল ইসলাম। বক্তব্য দেন সংগঠনের সহসভাপতি খাদেমুল বাশার, সাংগঠনিক সম্পাদক মিনহাজুল আবেদীন প্রমুখ। ১৯৯৩ সালের ৭ ফেব্রুয়ারি নিহত হন ছাত্র ইউনিয়নের কর্মী তপন। 
