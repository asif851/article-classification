
মুক্তিযুদ্ধের ইতিহাস বিকৃতি রোধে আইন করার দাবি জানিয়েছে মুক্তিযুদ্ধভিত্তিক একটি স্বেচ্ছাসেবী সংগঠন বিজয় নিশান। ঢাকা বিশ্ববিদ্যালয়ের শিক্ষার্থীদের নিয়ে এ সংগঠনটি গঠিত বলে জানানো হয়।গতকাল শনিবার বিশ্ববিদ্যালয়ের ছাত্র-শিক্ষক কেন্দ্রের (টিএসসি) রাজু ভাস্কর্যের সামনে মানববন্ধন করে এই দাবি জানানো হয়। সংগঠনের সভাপতি কামাল হোসেনের সভাপতিত্বে মানববন্ধনে ছাত্র ইউনিয়নের ঢাকা বিশ্ববিদ্যালয় শাখার সভাপতি লিটন নন্দী, ছাত্রমৈত্রীর বিশ্ববিদ্যালয় শাখার সভাপতি মাসুদ মাজহার, শিক্ষার্থী রকিবুল ইসলাম প্রমুখ বক্তব্য দেন।
