
ঈদের আগের তিন দিন ও পরের তিন দিন মহাসড়কগুলোতে ট্রাক, কাভার্ড ভ্যান ও লরি চলাচল বন্ধ থাকবে বলে জানিয়েছেন সড়ক পরিবহন ও সেতু মন্ত্রী ওবায়দুল কাদের। তবে নিত্য প্রয়োজনীয় খাদ্য দ্রব্য, পচনশীল দ্রব্য, গার্মেন্টস পণ্য, ওষুধ, কাচা চামড়া এবং জ্বালানি বহনকারী যানবাহন এর আওতামুক্ত থাকবে।আসন্ন ঈদ উপলক্ষে সড়কপথে যাত্রী সাধারণের যাতায়াত নির্বিঘ্ন করার লক্ষ্যে আজ মঙ্গলবার বিকেলে অনুষ্ঠিত হওয়া আন্ত: মন্ত্রণালয় সভা শেষে এ কথা জানান মন্ত্রী।রাজধানীর বিয়াম মিলনায়তনে অনুষ্ঠিত বৈঠক শেষে সন্ধ্যায় এক সংবাদ ব্রিফিংয়ে মন্ত্রী আরও জানান, নিরবচ্ছিন্ন যান চলাচলের জন্য সব সিএনজি স্টেশন আগামী ১০ থেকে ১৯ জুলাই পর্যন্ত ২৪ ঘন্ট খোলা রাখা হবে।বৈঠকে রেলমন্ত্রী, নৌ মন্ত্রী ও স্বরাষ্ট্রমন্ত্রীসহ বিভিন্ন মন্ত্রণালয়ের মন্ত্রী, সচিব এবং ঊর্ধ্বতন কর্মকর্তারা উপস্থিত ছিলেন।
