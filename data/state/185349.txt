
ঢাকা বিশ্ববিদ্যালয়ের পালি ও বুড্ডিস্ট স্টাডিজ বিভাগে ‘বৌদ্ধতত্ত্ববিদ অধ্যাপক ড. সুকোমল বড়ুয়া স্বর্ণপদক’ প্রবর্তন করা হয়েছে।২০০৬ সালে শিক্ষাক্ষেত্রে অবদানের স্বীকৃতিস্বরূপ একুশে পদকপ্রাপ্ত অধ্যাপক সুকোমল বড়ুয়ার নামে এ স্বর্ণপদক প্রবর্তন করা হয়। তাঁর মেয়ে সংঘমিত্রা বড়ুয়া মানসী এ স্বর্ণপদক দেওয়ার জন্য বিশ্ববিদ্যালয়কে চার লাখ টাকা দিয়ে একটি ট্রাস্ট ফান্ড গঠন করে দিয়েছেন। এ ফান্ডের আয় থেকে প্রতিবছর পালি ও বুড্ডিস্ট স্টাডিজ বিভাগের স্নাতকোত্তর চূড়ান্ত পরীক্ষায় সর্বোচ্চ নম্বরপ্রাপ্ত শিক্ষার্থীকে এ স্বর্ণপদক দেওয়া হবে।গত সোমবার ঢাকা বিশ্ববিদ্যালয়ের কোষাধ্যক্ষ মো. কামাল উদ্দীন উপাচার্যের দপ্তরে আনুষ্ঠানিকভাবে এ চেক গ্রহণ করেন। এ সময় বিশ্ববিদ্যালয়ের উপাচার্য আ আ ম স আরেফিন সিদ্দিক, কলা অনুষদের ডিন মো. আখতারুজ্জামান, সামাজিক বিজ্ঞান অনুষদের ডিন ফরিদ উদ্দিন আহমেদ প্রমুখ উপস্থিত ছিলেন।
