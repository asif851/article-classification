
কুষ্টিয়ার মিরপুরে রেললাইনের পাশ থেকে মানিক ইসলাম (২৪) নামের এক যুবকের লাশ উদ্ধার করেছে জিআরপি থানা পুলিশ। আজ শুক্রবার দুপুর ১২টার দিকে মিরপুর রেলস্টেশন এলাকা থেকে লাশ উদ্ধার করে পুলিশ। ময়নাতদন্তের জন্য লাশ কুষ্টিয়া জেনারেল হাসপাতাল মর্গে পাঠানো হয়।মানিক কুষ্টিয়া মিরপুর উপজেলার আমলা খামারপাড়া এলাকার আলমগীর হোসেনের ছেলে।পোড়াদহ জিআরপি থানার ভারপ্রাপ্ত কর্মকর্তা (ওসি) সুনীল কুমার জানান, সকাল ৯টার দিকে স্থানীয় লোকজন লাশ পড়ে থাকার খবর দেন। পরে ঘটনাস্থলে পুলিশের একজন কর্মকর্তাকে পাঠানো হয়। বিস্তারিত এখনো জানা যায়নি।
জিআরপি পুলিশ কর্মকর্তা আসাদুজ্জামান বলেন, লাশ উদ্ধার করা হয়েছে। জখম হওয়া লাশটি রেললাইনের পাশে পড়ে ছিল। কী কারণে তার মৃত্যু হয়েছে, তা বলা যাচ্ছে না।
