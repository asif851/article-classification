
বেসরকারি টিভি চ্যানেল এটিএন বাংলার নিহত সাংবাদিক মেহেরুন রুনির মা নূরুন নাহার মির্জা গুরুতর অসুস্থ। গতকাল শনিবার দুপুরে তাঁকে রাজধানীর বারডেম হাসপাতালে ভর্তি করা হয়েছে।রুনির ছোট ভাই নওশের আলম রোমেন জানান, তাঁদের মা মানসিকভাবে বিপর্যস্ত। এটাই তাঁর মূল সমস্যা। এর সঙ্গে রক্তচাপ বেড়ে গেছে। কিছু স্নায়ুবিক সমস্যাও দেখা দিয়েছে। নিউরোলজি বিভাগের অধ্যাপক আমিনুল ইসলামের তত্ত্বাবধানে নূরুন নাহারকে হাসপাতালে ভর্তি করা হয়েছে।স্বামী সাংবাদিক সাগর সরওয়ারসহ রুনি খুন হন ২০১৩ সালের ১১ ফেব্রুয়ারি। ওই ঘটনার পর থেকেই রুনির মা মানসিকভাবে ভেঙে পড়েন।
