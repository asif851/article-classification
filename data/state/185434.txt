
প্রধানমন্ত্রী শেখ হাসিনার ছেলে সজীব ওয়াজেদ জয়কে অপহরণ করে হত্যার ষড়যন্ত্র মামলায় আগামী ২৩ জুলাই তদন্ত প্রতিবেদন দাখিলের দিন ধার্য করেছেন আদালত।
আজ মঙ্গলবার এ মামলার তদন্ত প্রতিবেদন দাখিলের দিন ধার্য ছিল। তদন্তকারী সংস্থা পুলিশের গোয়েন্দা বিভাগ (ডিবি) আজ প্রতিবেদন দাখিল না করায় ঢাকা মহানগর হাকিম সরাফুজ্জামান আনছারী এ দিন ধার্য করেন।
২০১১ সালে জয়কে আমেরিকায় অপহরণ করে হত্যার ষড়যন্ত্র করেন আসামিরা। এ ঘটনায় প্রাথমিক তদন্ত শেষে ডিবি পুলিশের পরিদর্শক ফজলুর রহমান ২০১৫ সালের ৩ আগস্ট পল্টন মডেল থানায় এ মামলা করেন।
