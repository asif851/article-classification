
গাজীপুরের বোর্ডবাজারের সাইনবোর্ড এলাকায় সোয়েটার কারখানা লাগা আগুন চার ঘণ্টা পর নিয়ন্ত্রণে এসেছে। আজ মঙ্গলবার সকাল সোয়া সাতটার দিকে কারখানায় আগুন লাগে। বেলা সাড়ে ১১টার দিকে আগুন নিয়ন্ত্রণে আসে বলে জানিয়েছে ফায়ার সার্ভিস।
অগ্নিকাণ্ডের কারণ ও হতাহতের কোনো খবর জানা যায়নি। জয়দেবপুর ফায়ার সার্ভিসের স্টেশন কর্মকর্তা মো. হাসিবুর রহমান জানান, ম্যাট্রিক্স সোয়েটার কারখানার আটতলা ভবনে ওই অগ্নিকাণ্ডের ঘটনা ঘটে। সাড়ে ১১টার দিকে আগুন নিয়ন্ত্রণে এসেছে। তবে পুরোপুরি নেভেনি।
জয়দেবপুর ফায়ার সার্ভিসের তিনটি ও টঙ্গী ফায়ার সার্ভিসের তিনটি ইউনিট ঘটনাস্থলে গিয়ে আগুন নেভানোর চেষ্টা করছে।



আরও পড়ুন... 
গাজীপুরের সোয়েটার কারখানায় আগুন
