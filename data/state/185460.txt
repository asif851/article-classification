
ফেনীর সোনাগাজীতে গত রোববার রাতে মো. গোলাম ফারুক (৪০) নামের একজন স্কুলশিক্ষককে কুপিয়ে জখম করেছে দুর্বৃত্তরা।গোলাম ফারুকের বাড়ি উপজেলার বগাদানা ইউনিয়নের বড়হালিয়া গ্রামে।পুলিশ ও এলাকাবাসী সূত্র জানায়, উপজেলার বকুলতলা সরকারি প্রাথমিক বিদ্যালয়ের সহকারী শিক্ষক মো. গোলাম ফারুক গত রোববার রাত ১০টার দিকে কুঠিরহাট বাজার থেকে মোটরসাইকেলযোগে বাড়ি ফিরছিলেন। কবিরাজবাড়ি এলাকায় পৌঁছার পর চার-পাঁচজন দুর্বৃত্ত মোটরসাইকেলের গতিরোধ করে তাঁর ওপর হামলা চালায়। এ সময় দুর্বৃত্তরা গোলাম ফারুককে কুপিয়ে জখম করে। তাঁর চিৎকারে আশপাশের লোকজনকে এগিয়ে আসতে দেখে দুর্বৃত্তরা পালিয়ে যায়। আহত গোলাম ফারুককে সোনাগাজী উপজেলা স্বাস্থ্য কমপ্লেক্সে ভর্তি করা হয়েছে।সোনাগাজী থানার ভারপ্রাপ্ত কর্মকর্তা (ওসি) মো. নবীর হোসেন জানান, এ ঘটনায় মামলার প্রস্তুতি চলছে।
