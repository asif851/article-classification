
সংস্কৃতির বিভিন্ন ক্ষেত্রে বিশেষ অবদানের জন্য কুমিল্লার পাঁচজন গুণী শিল্পীকে জেলা শিল্পকলা একাডেিম সম্মাননা প্রদান করা হয়েছে। তাঁরা হলেন নাট্যকলায় হাসিম আপ্পু, সংগীতে অলকা দাশ, আবৃত্তিতে বদরুল হুদা জেনু, চিত্রকলায় সুলতান শাহরীয়ার ও আলোকচিত্রে বাকীন রাব্বী। তাঁদের প্রত্যেককে ১০ হাজার টাকার চেক, পদক ও সনদ দেওয়া হয়। গতকাল বিকেলে জেলা শিল্পকলা একাডেিম মিলনায়তনে ওই সম্মাননা দেওয়া হয়। কুমিল্লা জেলা শিল্পকলা একাডেমি ওই সম্মাননা দেয়। কুমিল্লার জেলা প্রশাসক ও জেলা শিল্পকলা একাডেিমর সভাপতি মো. হাসানুজ্জামান কল্লোল এতে প্রধান অতিথি হিসেবে উপস্থিত থেকে শিল্পীদের উত্তরীয় পরিয়ে দেন।
