
মানিকগঞ্জ পৌর এলাকায় গতকাল বৃহস্পতিবার সকালে কলেজছাত্রী ও গৃহবধূকে উত্ত্যক্ত করার প্রতিবাদ করায় বখাটেদের হামলায় দুই শিক্ষার্থী আহত হয়েছে।আহত শিক্ষার্থীরা হলো পৌর এলাকার খান বাহাদুর আওলাদ হোসেন খান ডিগ্রি কলেজের একাদশ শ্রেণির ছাত্র আল-আমিন (১৭) ও মানিকগঞ্জ সরকারি বালক উচ্চবিদ্যালয়ের নবম শ্রেণির ছাত্র ইমন হোসেন (১৪)। তাদের মানিকগঞ্জ সদর হাসপাতালে ভর্তি করা হয়েছে।পুলিশ, এলাকাবাসী ও ভুক্তভোগীরা জানান, মানিকগঞ্জ পৌর এলাকার পশ্চিম দাশড়া এলাকার এক গৃহবধূ স্থানীয় খান বাহাদুর আওলাদ হোসেন কলেজে একাদশ শ্রেণিতে পড়েন। কলেজে ও প্রাইভেট পড়তে আসা-যাওয়ার পথে ওই ছাত্রীকে স্বর্ণকারপট্টি এলাকার সাদ্দাম হোসেন (২৪) প্রায়ই উত্ত্যক্ত করে আসছিলেন।মানিকগঞ্জ সদর থানার উপপরিদর্শক (এসআই) শাহ আলম বলেন, লিখিত অভিযোগ পেলে ওই যুবকদের বিরুদ্ধে আইনানুগ ব্যবস্থা নেওয়া হবে।
