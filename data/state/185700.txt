
ইসলামী বিশ্ববিদ্যালয়ের ২০১৬-১৭ শিক্ষাবর্ষের স্নাতক (সম্মান) প্রথম বর্ষের ভর্তি পরীক্ষায় ফলিতবিজ্ঞান ও প্রযুক্তি অনুষদভুক্ত ডি, ই ও এফ ইউনিটের ফল প্রকাশ করা হয়েছে।ইউনিট তিনটির ফলাফল ফলিতবিজ্ঞান ও প্রযুক্তি অনুষদের ডিন অফিসের নোটিশ বোর্ডে টাঙিয়ে দেওয়া হয়েছে। এ ছাড়া এই ফলাফল বিশ্ববিদ্যালয়ের নিজস্ব ওয়েবসাইট www.iu.ac.bd-এ পাওয়া যাবে।এ বছর ফলিতবিজ্ঞান ও প্রযুক্তি অনুষদভুক্ত ‘ডি’ ইউনিটে ১৩৫ আসনের বিপরীতে আবেদন করেছেন ১২ হাজার ২৮৯ জন। ‘ডি’ ইউনিটের ভর্তি পরীক্ষা ৬ ডিসেম্বর দুই পালায় অনুষ্ঠিত হয়েছে। একই অনুষদভুক্ত ‘ই’ ইউনিটে ১৩৫ আসনের বিপরীতে আবেদন করেছেন ১২ হাজার ৩৯১ জন। ‘ই’ ইউনিটের ভর্তি পরীক্ষা ৭ ডিসেম্বর দুই পালায় অনুষ্ঠিত হয়েছে। একই অনুষদভুক্ত ‘এফ’ ইউনিটে ১০০ আসনের বিপরীতে ২ হাজর ৯৪৪ জন আবেদন করেন। ‘এফ’ ইউনিটের ভর্তি পরীক্ষা ৭ ডিসেম্বর অনুষ্ঠিত হয়েছে।
