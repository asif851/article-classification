
আজ রোববার সকাল ছয়টা থেকে সোমবার সকাল ছয়টা পর্যন্ত সারা দেশে হরতাল ডেকেছে জামায়াতে ইসলামী। একাত্তরের মানবতাবিরোধী অপরাধে সর্বোচ্চ আদালতের রায়ে মৃত্যুদণ্ড পাওয়া দলের আমির মতিউর রহমান নিজামীর মুক্তির দাবিতে এ কর্মসূচি দিয়েছে দলটি।গতকাল শনিবার জামায়াতের সেক্রেটারি জেনারেল শফিকুর রহমান শান্তিপূর্ণভাবে সর্বাত্মক হরতাল পালন করার আহ্বান জানিয়ে বিবৃতি দিয়েছেন। বিবৃতিতে লাশবাহী গাড়ি, হাসপাতাল, ওষুধের দোকান, ফায়ার সার্ভিস ও সংবাদপত্রের গাড়ি হরতালের আওতামুক্ত থাকবে বলে উল্লেখ করা হয়।ব্যাপক সন্ত্রাস ও ভোট জালিয়াতির অভিযোগ: দলের কেন্দ্রীয় নির্বাহী পরিষদের সদস্য হামিদুর রহমান আযাদ পৃথক বিবৃতিতে গতকাল চতুর্থ ধাপের ইউপি নির্বাচনে ব্যাপক সন্ত্রাস ও ভোট জালিয়াতির অভিযোগ করেন।
