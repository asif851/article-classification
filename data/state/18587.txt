
পৌরসভা নির্বাচন প্রত্যাখ্যান করার পাশাপাশি নির্বাচন কমিশনের (ইসি) পদত্যাগের দাবি জানাবে বিএনপি। আজ বৃহস্পতিবার বেলা ১১টায় সংবাদ সম্মেলন করে এ দাবি জানাবে দলটি।গতকাল বুধবার রাতে বিএনপির চেয়ারপারসন খালেদা জিয়ার সভাপতিত্বে দলের জ্যেষ্ঠ নেতাদের বৈঠকে এ সিদ্ধান্ত হয়েছে বলে সংশ্লিষ্ট একাধিক সূত্র জানিয়েছে। রাত সাড়ে নয়টা থেকে গুলশানে চেয়ারপারসনের রাজনৈতিক কার্যালয়ে এ বৈঠক হয়।সূত্র জানায়, বৈঠকে নির্বাচনকে চরম ‘দখলদারি’ ও ‘কারচুপি’র বলে উল্লেখ করা হয়। এ সময় নেতারা সরকার, প্রশাসন, আইনশৃঙ্খলা রক্ষাকারী বাহিনী ও নির্বাচন কমিশনের ভূমিকার কঠোর সমালোচনা করেন। নেতারা বলেন, এ সরকার ও ইসির অধীনে কোনো পর্যায়ের নির্বাচনই সুষ্ঠু হবে না।জানতে চাইলে স্থায়ী কমিটির সদস্য মাহবুবুর রহমান প্রথম আলোকে বলেন, নির্বাচনের ফলাফল খারাপ, এ ধরনের পরিস্থিতি সৃষ্টি করা হবে তা আমরা আগেই জানতাম। এ নির্বাচন প্রত্যাখ্যান করা হবে, কিছু কর্মসূচি দেওয়া হবে।’
