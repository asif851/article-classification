
মৌলভীবাজারের কমলগঞ্জ উপজেলার শ্রীগোবিন্দপুর চা-বাগান এলাকায় গতকাল বৃহস্পতিবার প্রথম আলো শ্রীমঙ্গল বন্ধুসভার উদ্যোগে ৮০০ দুস্থ মানুষের মধ্যে শীতবস্ত্র বিতরণ করা হয়েছে।বিতরণ করা শীতবস্ত্রের মধ্যে রয়েছে ১৫টি কম্বল, ১০টি চাদর, ৩০০ জ্যাকেট, ৩২৫টি সোয়েটার, ১০০ শার্ট ও ৭৫টি মাফলার। বন্ধুসভার সদস্যরা গত এক সপ্তাহে শ্রীমঙ্গলের বিভিন্ন পাড়া-মহল্লার বাড়ি বাড়ি গিয়ে এসব বস্ত্র সংগ্রহ করেছেন।শীতবস্ত্রগুলো বিতরণ করেন শ্রীগোবিন্দপুর চা-বাগানের শ্রমিক পঞ্চায়েত কমিটির সভাপতি লালমোহন নুনিয়া, দ্বারিকা পাল মহিলা কলেজের শিক্ষক অনিরুদ্ধ সেনগুপ্ত, সুশাসনের জন্য নাগরিকের (সুজন) শ্রীমঙ্গল শাখার সাধারণ সম্পাদক কাওছার ইকবাল প্রমুখ। বন্ধুসভার শুভানুধ্যায়ী আশরাফুল আলম, সুলতান মোহামঞ্চদ ইদ্রিস, পিনাকপাণি বিশ্বাস ও অজিত বৈদ্যের সহায়তায় বন্ধুসভার সদস্যরা প্রত্যন্ত এলাকায় গিয়ে দুস্থদের হাতে শীতবস্ত্রগুলো তুলে দেন।
