
প্রশ্নপত্র ফাঁসের অভিযোগে তিন ব্যক্তিকে আটক করেছে র‍্যাপিড অ্যাকশন ব্যাটালিয়ন (র‍্যাব)। আটক হওয়া ব্যক্তিদের মধ্যে বিশ্ববিদ্যালয় মঞ্জুরি কমিশনের (ইউজিসি) এক সহকারী পরিচালক আছেন। আজ শুক্রবার র‍্যাবের আইন ও গণমাধ্যম শাখার পরিচালক মুফতি মাহমুদ খান প্রথম আলোকে বলেন, রাজধানীর আগারগাঁও থেকে ওই তিনজনকে আটক করা হয়। তাঁদের কাছে পাওয়া প্রশ্নপত্র মেডিকেল কলেজে ভর্তি পরীক্ষার কি না, তা মিলিয়ে দেখা হচ্ছে।ঘটনার বিষয়ে বিস্তারিত তথ্য জানায়নি র‍্যাব।
