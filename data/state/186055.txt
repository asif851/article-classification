
পাহাড়ি ছাত্র পরিষদ (পিসিপি) চট্টগ্রাম বিশ্ববিদ্যালয় শাখার ১৫তম সম্মেলন গত শুক্রবার নগরের ইসলামাবাদী মেমোরিয়াল হলে অনুষ্ঠিত হয়েছে। একই দিন সেখানে গণতান্ত্রিক যুব ফোরামের চট্টগ্রাম মহানগর শাখার চতুর্থ ও বন্দর থানা শাখার পঞ্চম সম্মেলন অনুষ্ঠিত হয়।সম্মেলনে বক্তব্য দেন গণতান্ত্রিক যুব ফোরামের কেন্দ্রীয় কমিটির সাধারণ সম্পাদক অংগ্য মারমা, জাতীয় মুক্তি কাউন্সিলের পূর্ব-৩ এর সভাপতি ভুলন লাল ভৌমিক, হলি উইমেন্স ফেডারেশনের কেন্দ্রীয় কমিটির সাংগঠনিক সম্পাদক রিনা চাকমা, ইউনাইটেড পিপলস ডেমোক্রেটিক ফ্রন্টের (ইউপিডিএফ) সংগঠক অলকেশ চাকমা প্রমুখ। সম্মেলনের দ্বিতীয় অধিবেশনে সুকান্ত চাকমাকে সভাপতি ও সুনয়ন চাকমাকে সাধারণ সম্পাদক করে ১৫ সদস্যের পিসিপির কমিটি গঠন করা হয়। বিজ্ঞপ্তি।
