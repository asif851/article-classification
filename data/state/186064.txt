
ফেনীর ফুলগাজী উপজেলার চেয়ারম্যান একরামুল হক হত্যায় জড়িত থাকার অভিযোগে কাউছার (২২) নামের যুবলীগের এক কর্মীকে গ্রেপ্তার করেছে পুলিশ৷ গতকাল রোববার দুপুরে ফেনী শহরের বনানীপাড়া থেকে তাঁকে গ্রেপ্তার করা হয়৷পুিলশ জানিয়েছে, ইতিপূর্বে আদালতে বিভিন্ন আসামির দেওয়া জবানবন্দিতে এই কাউছারের নাম এসেছে৷এদিকে মামলায় যুবলীগের কর্মী আলমগীর হোসেন ওরফে আলাউদ্দিনকে জিজ্ঞাসাবাদের জন্য গতকাল আরও তিন দিনের রিমান্ডে নেওয়া হয়েছে৷ এর আগে তিনি পাঁচ দিনের রিমান্ডে ছিলেন৷আলাউদ্দিনকে গতকাল ফেনীর বিচারিক হাকিম মোহাম্মদ খাইরুল আমীনের আদালতে হাজির করে অধিকতর জিজ্ঞাসাবাদের জন্যআরও পাঁচ দিনের রিমান্ডের আবেদন করে পুলিশ৷ শুনানি শেষে আদালত তিন দিনের রিমান্ড মঞ্জুর করেন।
