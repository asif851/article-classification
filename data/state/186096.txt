
প্রশ্নপত্র ফাঁসের কারণে ১৭ জেলায় বাতিল করা সরকারি প্রাথমিক বিদ্যালয়ের সহকারী শিক্ষক নিয়োগের পরীক্ষা আগামী ১৪ মার্চ অনুষ্ঠিত হবে। আজ বৃহস্পতিবার প্রাথমিক ও গণশিক্ষা মন্ত্রণালয়ের সচিব কাজী আখতার হোসেন প্রথম আলোকে এ তথ্য জানান।
জেলাগুলো হলো ঢাকা, ময়মনসিংহ, রাজশাহী, নেত্রকোনা, শেরপুর, কক্সবাজার, লালমনিরহাট, নারায়ণগঞ্জ, সাতক্ষীরা, পাবনা, ঝিনাইদহ, রাজবাড়ী, মেহেরপুর, খুলনা, সুনামগঞ্জ, মৌলভীবাজার ও হবিগঞ্জ।
গত ৮ নভেম্বর এ নিয়োগ পরীক্ষা অনুষ্ঠিত হয়। কিন্তু কয়েকটি জেলায় প্রশ্নপত্র ফাঁসের ঘটনা ঘটে। পরে এ নিয়ে একটি তদন্ত কমিটি গঠন করা হয়। তদন্তে প্রশ্নপত্র ফাঁসের প্রমাণ পাওয়া যায়।
