
জঙ্গিবাদবিরোধী জাতীয় ঐক্য নিয়ে কথা বলতে বিএনপির চেয়ারপারসন খালেদা জিয়ার গুলশানের বাসায় গেছেন কৃষক শ্রমিক জনতা লীগের সভাপতি আবদুল কাদের সিদ্দিকী। এ সময় তাঁর সঙ্গে স্ত্রী নাসরিন সিদ্দিকী ও দলের মহাসচিব হাবিবুর রহমানসহ নয়জন সদস্য রয়েছেন।
আজ বৃহস্পতিবার রাত আটটার কিছু আগে কাদের সিদ্দিকীসহ কৃষক শ্রমিক জনতা লীগের প্রতিনিধি দলটি খালেদা জিয়ার গুলশানের বাড়ি ফিরোজায় যান।
বিএনপির সূত্র জানায়, মতবিনিময়ে খালেদা জিয়ার সঙ্গে আছেন দলের মহাসচিব মির্জা ফখরুল ইসলাম আলমগীর, দলের স্থায়ী কমিটির সদস্য তরিকুল ইসলাম, ভাইস চেয়ারম্যান আবদুল্লাহ আল নোমান ও হাফিজ উদ্দিন আহমদ।
