
প্রশ্নপত্র ফাঁসের কারণে স্থগিত হওয়া ১৭টি জেলার সরকারি প্রাথমিক বিদ্যালয়ের প্রাক-প্রাথমিকের সহকারী শিক্ষক নিয়োগ পরীক্ষা ২৮ মার্চ অনুষ্ঠিত হবে। ১৪ মার্চ এই পরীক্ষা হওয়ার কথা ছিল। কিন্তু ১৫ মার্চ উপজেলা পরিষদের নির্বাচন থাকায় পরীক্ষার তারিখ পেছানো হয়েছে।জেলাগুলো হলো ঢাকা, রাজবাড়ী, ময়মনসিংহ, নেত্রকোনা, শেরপুর, নারায়ণগঞ্জ, কক্সবাজার, রাজশাহী, পাবনা, লালমনিরহাট, খুলনা, সাতক্ষীরা, ঝিনাইদহ, মেহেরপুর, সুনামগঞ্জ, মৌলভীবাজার ও হবিগঞ্জ।প্রাথমিক ও গণশিক্ষা মন্ত্রণালয় গতকাল সোমবার সংবাদ বিজ্ঞপ্তিতে এ তথ্য জানিয়েছে। বিজ্ঞপ্তিতে বলা হয়, প্রার্থীদের নামে নতুন করে কোনো প্রবেশপত্র দেওয়া হবে না। আগের প্রবেশপত্রই কার্যকর হবে। প্রার্থীদের মুঠোফোনে খুদে বার্তা পাঠিয়ে এ বিষয়ে জানানো হবে।গত বছরের শেষের দিকে সারা দেশে প্রাক-প্রাথমিকের সহকারী শিক্ষক নিয়োগের পরীক্ষা অনুষ্ঠিত হয়। কিন্তু এই ১৭টি জেলায় প্রশ্নপত্র ফাঁসের কারণে পরীক্ষা স্থগিত করা হয়েছিল।
