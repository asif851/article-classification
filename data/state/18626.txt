
আওয়ামী লীগের যুগ্ম সাধারণ সম্পাদক মাহবুব উল আলম হানিফ বলেছেন, নির্বাচিত সরকার নাশকতা রোধে কঠোর থেকে কঠোরতর হবে। চলমান সহিংসতা দূর হবে বলেও আশাবাদ ব্যক্ত করেন তিনি।আজ রোববার পৌনে ১০টার দিকে কুষ্টিয়া সরকারি কলেজ কেন্দ্রে ভোট দেন হানিফ। পরে তিনি সাংবাদিকদের এ কথা বলেন।বিদেশি পর্যবেক্ষক না আসার বিষয়টি নিয়ে প্রশ্ন করা হলে হানিফ বলেন, এটা নির্বাচনে প্রভাব ফেলবে না। মানুষ নির্বিঘ্নে ভোট দিতে পারছে কি না, সেটাই বড় ব্যাপার।হানিফ কুষ্টিয়া-৩ আসন থেকে নির্বাচন করছেন। তাঁর প্রতিদ্বন্দ্বী বিএনএফ প্রার্থী রকিবুর রহমান খান চৌধুরী। 
 
 
