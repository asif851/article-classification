
প্রথম আলো জবসের আয়োজনে দুই দিনের আউটসোর্সিং-ফ্রিল্যান্সিং ও অনলাইন চাকরিবিষয়ক কর্মশালার প্রথম ব্যাচের প্রশিক্ষণ গতকাল শনিবার শেষ হয়েছে। নগরের পাঁচলাইশ আবাসিক এলাকার এ এস টাওয়ারের প্রথম আলোর নিজস্ব প্রশিক্ষণকক্ষে এ কর্মশালা অনুষ্ঠিত হয়। এতে প্রশিক্ষক ছিলেন বেসিস (বাংলাদেশ অ্যাসোসিয়েশন অব সফটওয়্যার অ্যান্ড ইনফরমেশন সার্ভিসেস) পুরস্কার বিজয়ী পারভীন সুলতানা। জবসের আয়োজনে দ্বিতীয় কর্মশালা অনুষ্ঠিত হবে ১৯ ও ২০ সেপ্টেম্বর। কর্মশালা চলবে প্রতিদিন বিকেল তিনটা থেকে সন্ধ্যা ছয়টা পর্যন্ত।
