
রাজধানীর বংশালের আলুবাজার এলাকায় একটি জুতোর কারখানায় অগ্নিকাণ্ডের ঘটনা ঘটেছে। এতে তিনজন দগ্ধ হয়েছেন।
গতকাল বুধবার দিবাগত রাত দেড়টার দিকে অগ্নিকাণ্ডের ঘটনা ঘটে। আড়াইটার দিকে দগ্ধ ব্যক্তিদের ঢাকা মেডিকেল কলেজ হাসপাতালে নেওয়া হয়। তাঁরা সেখানকার বার্ন ইউনিটে চিকিৎসাধীন।
দগ্ধ তিনজন হলেন আল আমিন (২০), ওসমান (২৫) ও আবদুস সামাদ (২৭)।
হাসপাতালে আসা ওই কারখানার আরেক শ্রমিক নজরুল ইসলাম জানান, হঠাৎ করেই অগ্নিকাণ্ডের ঘটনা ঘটে। পরে তা নিয়ন্ত্রণে এসেছে।
