
কক্সবাজারে শুরু হয়েছে ডাচ্-বাংলা ব্যাংক-প্রথম আলো গণিত উৎসব। আজ শনিবার সকালে কক্সবাজার সরকারি বালিকা উচ্চবিদ্যালয়ে এ উৎসবের উদ্বোধন করা হয়েছে। উৎসবে কক্সবাজার ও বান্দরবান জেলার শতাধিক শিক্ষাপ্রতিষ্ঠানের ৮৫৭ জন শিক্ষার্থী অংশ নিয়েছে। সকাল সাড়ে নয়টায় জাতীয় পতাকা উত্তোলনের মধ্য দিয়ে উৎসবের আনুষ্ঠানিকতা শুরু হয়। উৎসব উদ্বোধন করেন কক্সবাজারের জেলা প্রশাসক মো. আলী হোসেন।
উদ্বোধনী অনুষ্ঠানে উপস্থিত ছিলেন ডাচ্-বাংলা ব্যাংক কক্সবাজারের আঞ্চলিক ব্যবস্থাপক সাজ্জাদুর রহমান, বদরখালী কলেজের অধ্যক্ষ ফজলুল হক, কক্সবাজার সরকারি বালক উচ্চবিদ্যালয়ের প্রধান শিক্ষক রামমোহন সেন, কক্সবাজার বালিকা উচ্চবিদ্যালয়ের ভারপ্রাপ্ত প্রধান শিক্ষক নাছির উদ্দিন প্রমুখ।
ডাচ্-বাংলা ব্যাংক লিমিটেডের পৃষ্ঠপোষকতায় ও প্রথম আলোর ব্যবস্থাপনায় উৎসব আয়োজনে যুক্ত রয়েছে গণিত অলিম্পিয়াড কমিটি।
উদ্বোধনী অনুষ্ঠান শেষে পরীক্ষা দিচ্ছে শিক্ষার্থীরা। দিনব্যাপী এ উৎসবে গণিত নিয়ে নানা আয়োজনের পাশাপাশি থাকছে প্রশ্নোত্তর পর্ব। উৎসবে সাংস্কৃতিক অনুষ্ঠান পরিবেশন করবে কক্সবাজার বন্ধুসভা।
