
প্রাণনাশের হুমকির পরিপ্রেক্ষিতে থানায় সাধারণ ডায়েরি করেছিলেন। এরপরও হুমকি দেওয়ায় নিরাপত্তাহীনতায় শেষে সপরিবারে সিলেট মহানগর পুলিশের কমিশনারের কার্যালয়ে আশ্রয় নেন নগরের বালুচর এলাকার বাসিন্দা বাংলাদেশ হিন্দু-বৌদ্ধ-খ্রিষ্টান আদিবাসী পার্টির সভাপতি মিঠুন চৌধুরী। গত বৃহস্পতিবার রাত ৯টা থেকে সাড়ে ১০টা পর্যন্ত নগরের নাইওরপুল এলাকার মহানগর পুলিশ কমিশনারের কার্যালয়ে আশ্রয় নিলে শেষে পুলিশের পদস্থ কর্মকর্তারা তাঁর নিরাপত্তা নিশ্চিত করার আশ্বাস দিয়ে বাসায় পাঠান। মিঠুন চৌধুরী জানান, একটি সংঘবদ্ধ ভূমিদস্যু চক্র তাঁকে দফায় দফায় হুমকি দিচ্ছে। নিজস্ব প্রতিবেদক, সিলেট|
