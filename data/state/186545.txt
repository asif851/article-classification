
সুশাসনের জন্য নাগরিক (সুজন) গতকাল শুক্রবার সকাল ১০টায় ভোলা সদর উপজেলা শাখার আহ্বায়ক কমিটি গঠন করেছে। মো. ইব্রাহিমকে আহ্বায়ক ও মো. মনিরুল ইসলামকে সদস্যসচিব করে ২১ সদস্যবিশিষ্ট কমিটি গঠন করা হয়। সদর রোডের অস্থায়ী কার্যালয়ে সুজনের ভোলা জেলা সভাপতি নওশাদ আলম আকবরের সভাপতিত্বে অনুষ্ঠানে বক্তব্য দেন সাধারণ সম্পাদক মাহবুবুল আলম, নির্বাহী সদস্য মোবাশ্বির উল্যাহ চৌধুরী, শিমুল চৌধুরী, মো. হোসেন, নাজমুল হুদা, বিথি ইসলাম প্রমুখ। ভোলা প্রতিনিধি
