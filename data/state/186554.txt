
কৃতী শিক্ষার্থী সমঞ্চাননায় তরুণদের প্রতি দুর্নীতি প্রতিরোধের আহ্বান জানান রাঙামাটির বিশিষ্ট ব্যক্তিরা।গতকাল সোমবার রাঙামাটি জেলার জুনিয়র স্কুল সার্টিফিকেট পরীক্ষায় (জেএসসি) জিপিএ-৫ পাওয়া কৃতী শিক্ষার্থীদের সমঞ্চাননা ও পুরস্কার বিতরণী অনুষ্ঠানে বক্তারা এসব কথা বলেন।ট্রান্সপারেন্সি ইন্টারন্যাশনাল বাংলাদেশের (টিআইবি) সহযোগিতায় রাঙামাটি সচেতন নাগরিক কমিটি (সনাক) এ অনুষ্ঠানের আয়োজন করে। জেএসসি পরীক্ষায় রাঙামাটি জেলায় জিপিএ-৫ পাওয়া ১৪২ জন শিক্ষার্থীকে ক্রেস্ট ও সনদ দেওয়া হয়। এ সময় শিক্ষার্থীদের দুর্নীতিবিরোধী শপথ করানো হয়।সমঞ্চাননা অনুষ্ঠানে সভাপতিত্ব করেন সনাক সদস্য ও রাঙামাটি সরকারি কলেজের অধ্যক্ষ বাঞ্চিতা চাকমা। অতিথি ছিলেন অতিরিক্ত জেলা প্রশাসক (সার্বিক) মো. রফিকুল করিম, অতিরিক্ত পুলিশ সুপার মো. আবুল কালাম আজাদ ও জেলা শিক্ষা কর্মকর্তা মো. ফজলুর রহমান।বক্তব্য দেন স্বচ্ছতার জন্য নাগরিক (স্বজন) সদস্য গৌরিকা চাকমা, বাংলাদেশ মহিলা পরিষদ রাঙামাটি জেলা শাখার সভাপতি কনিকা বড়ুয়া, শিক্ষক বীণাপ্রভা চাকমা ও সনাক সদস্য অমলেন্দু হাওলাদার।
