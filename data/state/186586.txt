
এয়ার এশিয়ার বারহাদ ও এয়ার এশিয়া এক্স গ্রুপের প্রধান নির্বাহী কর্মকর্তা (সিইও) দতুক কামারুদ্দিন মরুননেন তিন দিনের সফরে ঢাকায় আসছেন। এ সময় তিনি সরকার ও বেসামরিক বিমান চলাচল কর্তৃপক্ষের ঊর্ধ্বতন কর্মকর্তাদের সঙ্গে বৈঠক করবেন। এর পাশাপাশি তিনি এয়ার এশিয়ার সেলস অফিস ও জিএসএ অফিস পরিদর্শন করবেন। দতুক কামারুদ্দিন মরুননেন একই সঙ্গে এয়ার এশিয়া বারহাদের নির্বাহী চেয়ারম্যানও।
এয়ার এশিয়া কম মূল্যের বিশ্বের নেতৃস্থানীয় বিমান সংস্থা। এশিয়া প্যাসিফিক জুড়ে ১৩০টির বেশি গন্তব্যে ফ্লাইট পরিচালনা করে আসছে এই এয়ারলাইনস। ২০০১ সালে কার্যক্রম শুরু করার পর এখন পর্যন্ত ৪০০ মিলিয়ন যাত্রী বহন করেছে। এয়ারলাইনসটি ইন্দোনেশিয়া, থাইল্যান্ড এবং ফিলিপাইনের পাশাপাশি ভারত, জাপান, এশিয়া, অস্ট্রেলিয়া ও নিউজিল্যান্ড, মধ্যপ্রাচ্য ও যুক্তরাষ্ট্র জুড়ে ফ্লাইট পরিচালনা করে আসছে।
বিজ্ঞপ্তি
