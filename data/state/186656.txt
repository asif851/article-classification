
সাতক্ষীরায় ৩৬ জনকে গ্রেপ্তার করেছে পুলিশ। জেলার আটটি থানার বিভিন্ন স্থানে গত মঙ্গলবার রাত থেকে গতকাল বুধবার সকাল পর্যন্ত অভিযান চালিয়ে তাঁদের গ্রেপ্তার করা হয়। জেলা পুলিশের বিশেষ শাখার পরিদর্শক মিজানুর রহমান জানান, সদর থানায় ১৪ জন, কলারোয়া ও কালীগঞ্জে ছয়জন করে, শ্যামনগরে পাঁচজন, আশাশুনি ও দেবহাটায় দুজন করে এবং পাটকেলঘাটায় একজনকে গ্রেপ্তার করা হয়েছে। গ্রেপ্তার হওয়া ব্যক্তিদের নামে বিভিন্ন মামলা রয়েছে।
