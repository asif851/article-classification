
বগুড়ায় প্রতিবন্ধী ও অটিস্টিক শিশুদের প্রতিভা বিকাশের দুই দিনব্যাপী প্রতিযোগিতা গতকাল শনিবার শেষ হয়েছে। সিটি বালিকা উচ্চবিদ্যালয়ে ক্রীড়া প্রতিযোগিতা ও পুরস্কার বিতরণী অনুষ্ঠানের মধ্য দিয়ে এই প্রতিযোগিতা সমাপ্ত হয়।রাজশাহী বিভাগের আট জেলার বিদ্যালয়ের প্রতিবন্ধী ও অটিস্টিক শিক্ষার্থীরা এ ক্রীড়া ও সাংস্কৃতিক প্রতিযোগিতায় অংশ নেয়।২৮ নভেম্বর জেলা শিল্পকলা একাডেমীতে অনুষ্ঠিত সাংস্কৃতিক প্রতিযোগিতার বিভিন্ন শাখায় অংশ নেয় এসব শিশু।এ ছাড়া বিদ্যালয়ে দুই দিনব্যাপী ক্রীড়া প্রতিযোগিতায় কমপক্ষে ২০টি ইভেন্টে অংশ নেয় তারা। কেউ দৌড়ে, কেউ লং-জাম্পে পারদর্শিতা দেখায়।পুরস্কার বিতরণী অনুষ্ঠানে প্রধান অতিথি ছিলেন বগুড়া-১ (সারিয়াকান্দি-সোনাতলা) আসনের সাংসদ আবদুল মান্নান।সুইড বাংলাদেশ বগুড়া এই অনুষ্ঠানের আয়োজন করে। এ বি এম জহুরুল হকের সভাপতিত্বে পুরস্কার বিতরণী অনুষ্ঠানে বক্তব্য দেন জেলা প্রশাসক শফিকুর রেজা বিশ্বাস, পুলিশ সুপার মোজাম্মেল হক, সুইড বাংলাদেশ কেন্দ্রীয় কমিটির সভাপতি জওয়াহেরুল ইসলাম প্রমুখ।
