
 গতকাল মঙ্গলবার রাত থেকে চলছে থেমে থেমে বৃষ্টি। কখনো বৃষ্টির তীব্রতা বাড়ছে আবার কখনো কমছে। এর ফলে রাজধানী এরই মধ্যে হয়ে পড়েছে জলাবদ্ধ। তলিয়ে গেছে নগরের বিভিন্ন সড়ক। ছবিটি আজ বুধবার দুপুরে শান্তিনগর থেকে তোলা। 
রাস্তায় বৃষ্টির পানির মধ্যে চলাচল করতে ভালোই ভোগান্তি পোহাতে হয় লোকজনকে। কিন্তু এর মধ্যে কেউ যদি হন প্রতিবন্ধী তাহলে এই ভোগান্তির মাত্রা আরও বেড়ে যায়। এমনই একজনকে রাস্তা পার করে নিয়ে যাচ্ছে এক শিশু। ছবিটি আজ বুধবার দুপুরে শান্তিনগর এলাকা থেকে তোলা।
বৃষ্টির পানি ঢুকে বিকল হয়ে গেছে সিএনজিচালিত অটোরিকশার ইঞ্জিন। ছবিটি আজ বুধবার শান্তিনগর এলাকা থেকে তোলা। 
বৃষ্টির মধ্যে ঈদের শেষ মুহূর্তের কেনাকাটায় যখন বাজার জমে ওঠার কথা সেখানে আজ ক্রেতার তেমন দেখা পাননি দোকানিরা। অনেকটা অলস সময়ই কাটছে তাদের। ছবিটি আজ রাজধানীর মৌচাক মার্কেট থেকে তোলা। 
ঝুম বৃষ্টিতে ছাতা মাথায় নৌকায় পার হচ্ছেন যাত্রীরা। ছবিটি আজ বুধবার রাজধানীর সদরঘাট সংলগ্ন বুড়িগঙ্গা নদী থেকে তোলা। 
রাজধানীর সদরঘাট-সংলগ্ন মার্কেটে পানি ঢুকে পড়ায় ক্রেতাদের নেই কোনো আনাগোনা। ফলে অলস সময় কাটাচ্ছেন বিক্রেতারা। 
বৃষ্টির পানি ঢুকে পড়েছে রাজধানীর বিভিন্ন বিপণিবিতানে। তাই কেনাকাটায় আসা ক্রেতাদের ভোগান্তিতে পড়তে হচ্ছে। ছবিটি ধানমন্ডি হকার্স মার্কেট থেকে তোলা।
 টানা বৃষ্টিতে পানিতে তলিয়ে গেছে মানিক মিয়া অ্যাভিনিউ থেকে সংসদ ভবনে ঢোকার সড়ক। ছবিটি বুধবার দুপুরে তোলা। 
পল্টন মোড়ে বৃষ্টিতে পড়েছে নগরবাসী। ছবিটি বুধবার দুপুরে তোলা।
 বৃষ্টিতে পুরান ঢাকার নাজিমউদ্দিন রোডে সৃষ্টি হয়েছে জলাবদ্ধতা। ছবিটি বুধবার দুপুরে তোলা। 
