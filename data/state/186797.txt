
নারায়ণগঞ্জ সিটি করপোরেশনের ১৮ নম্বর ওয়ার্ডের ৯৩৯ জন শিক্ষার্থীকে ১৯ লাখ টাকা শিক্ষা সহায়তা দেওয়া হয়েছে। নগর অংশীদারির মাধ্যমে দারিদ্র্য হ্রাসকরণ প্রকল্পের (ইউপিপিআর) আওতায় গতকাল বৃহস্পতিবার শহরের শীতলক্ষ্যা মোড়ে শীতলক্ষ্যা ক্লাস্টার কমিটির উদ্যোগে চেক তুলে দেওয়া হয়। প্রকল্পটি বাস্তবায়নে রয়েছে নারায়ণগঞ্জ সিটি করপোরেশন, ইউকেএইড, বাংলাদেশ সরকার ও ইউএনডিপি। চেক বিতরণ অনুষ্ঠানের প্রধান অতিথি ছিলেন সিটি করপোরেশনের মেয়র সেলিনা হায়াৎ আইভী।নারায়ণগঞ্জ প্রতিনিধি
