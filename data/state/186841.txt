
রাজধানীর পল্লবীতে আনিস নামের ২২ বছর বয়সী এক যুবককে খুন করার দায়ে দুজনের মৃত্যুদণ্ডাদেশ দিয়েছেন আদালত। আজ বুধবার ৪ নম্বর দ্রুত বিচার ট্রাইব্যুনালের বিচারক আবদুর রহমান সরকার এ রায় ঘোষণা করেন।
মৃত্যুদণ্ডের পাশাপাশি তাঁদের ২০ হাজার টাকা অর্থদণ্ড দেওয়া হয়েছে। মৃত্যুদণ্ড পাওয়া দুই আসামি হলেন শমসের ও লালু। তাঁদের মধ্যে শমসের কারাগারে, লালু পলাতক।
ওই আদালতের সরকারি কৌঁসুলি মাহফুজুর রহমান লিখন প্রথম আলোকে বলেন, ২০১৩ সালের ৭ ফেব্রুয়ারি আনিসকে ডেকে নিয়ে জবাই করে হত্যা করা হয়। তাঁর কাছে থাকা একটি মুঠোফোন কেড়ে নেওয়া হয়। মৃত্যুদণ্ড পাওয়া দুই আসামি পেশায় মাংসবিক্রেতা ছিলেন। আনিস পেশায় দরজি ছিলেন।
