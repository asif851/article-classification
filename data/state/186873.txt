
চট্টগ্রাম প্রকৌশল ও প্রযুক্তি বিশ্ববিদ্যালয়ের (চুয়েট) ২০১৪-১৫ শিক্ষাবর্ষের স্নাতক প্রথম বর্ষের ক্লাস স্থগিত করা হয়েছে। ২৬ ফেব্রুয়ারি ক্লাস শুরু হওয়ার কথা ছিল। গতকাল রোববার চুয়েটের রেজিস্ট্রার স্বাক্ষরিত এক বিজ্ঞপ্তিতে এ স্থগিতাদেশের বিষয়টি জানানো হয়। ক্লাস শুরুর পুনর্নির্ধারিত তারিখ পরে জানানো হবে বলে বিজ্ঞপ্তিতে উল্লেখ করা হয়েছে। এ বিষয়ে চুয়েটের উপাচার্য অধ্যাপক মো. জাহাঙ্গীর আলম জানান, নতুন শিক্ষার্থীদের আবাসন সুবিধা দিতে এই মুহূর্তে সমস্যা হবে। তাই আপাতত ক্লাস স্থগিত করা হয়েছে। 
