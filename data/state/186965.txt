
বগুড়ার কাহালুতে মাদ্রাসার অষ্টম শ্রেণির এক ছাত্রীকে উত্ত্যক্ত করার দায়ে ভ্রাম্যমাণ আদালত আখের আলী (২০) নামের এক তরুণকে ছয় মাসের কারাদণ্ড দিয়েছেন। গতকাল বৃহস্পতিবার দুপুরে আদালতের বিচারক ও কাহালু উপজেলার সহকারী কমিশনার (ভূমি) মনিরুজ্জামান এ আদেশ দেন। আখের আলী উপজেলার জামগ্রাম ইউনিয়নের বান্দাইখাড়া গ্রামের বাসিন্দা। তিনি পেশায় ভটভটিচালক। কাহালু থানার ওসি সমিত কুমার কুণ্ডু বলেন, আখের আলী ওই ছাত্রীকে মাদ্রাসায় আসা-যাওয়ার পথে উত্ত্যক্ত করে। গতকাল সকালে এ ঘটনার পরপরই ওই ছাত্রী ইউএনওর কাছে অভিযোগ করে। ইউএনওর নির্দেশে পুলিশ দুর্গাপুর বাজার থেকে আখের আলীকে আটক করে। 
