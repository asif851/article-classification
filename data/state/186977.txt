
চট্টগ্রাম বিশ্ববিদ্যালয়ে আজ সোমবার থেকে শুরু হচ্ছে ২০১৪-১৫ শিক্ষাবর্ষে স্নাতক প্রথম বর্ষের ভর্তি পরীক্ষা। ভর্তি পরীক্ষার প্রথম দিন সকাল সাড়ে ১০টায় সমাজবিজ্ঞান অনুষদের অন্তর্ভুক্ত ডি-১, ২ ও ৩ ইউনিটের পরীক্ষা অনুষ্ঠিত হবে।ভর্তি পরীক্ষা কমিটি সূত্র জানায়, ‘সমাজবিজ্ঞান অনুষদে মোট ৮৭৭টি আসনের বিপরীতে আবেদন জমা পড়েছে যথাক্রমে ডি-১-এ ১০ হাজার ৪৪২টি, ডি-২-এ আট হাজার ৬৩টি ও ডি-৩-এ ১২ হাজার ৩৫৬টি। বিশ্ববিদ্যালয়ের প্রক্টর সিরাজ উদ দৌল্লাহ বলেন, ‘ভর্তি পরীক্ষা সুষ্ঠুভাবে সম্পন্ন করতে আমরা প্রস্তুত। কোনো ধরনের অপ্রীতিকর কর্মকাণ্ড বরদাশত করা হবে না।’
