
আওয়ামী লীগের কেন্দ্রীয় নেতা এনামুল হক শামীমের ওপর হামলার ঘটনা যিনি আড়ালে থেকে সমন্বয় করেছেন, তিনি ছাত্রলীগের একজন সাবেক নেতা। আর হামলায় ব্যবহূত অস্ত্র যিনি সরবরাহ করেছেন, তিনি শ্রমিক লীগের বর্তমান এক নেতা।এনামুলের ওপর হামলার অভিযোগে চারজনকে আটকের পরে র‌্যাব আজ এ তথ্য জানায়। হামলায় জড়িত অন্যরাও বিভিন্নভাবে সরকার সমর্থক রাজনৈতিক দলের সঙ্গে সংশ্লিষ্ট।আটক ব্যক্তিরা হলেন মনির হোসেন ওরফে রাসেল (২৮), মো. হারুন (২৭), মেহেদি হাসান (২২) ও নজরুল ইসলাম ওরফে জুয়েল (২৩)। এঁদের মধ্যে মনিরকে রাজবাড়ী থেকে, হারুনকে ময়মনসিংহ থেকে ও বাকি দুজনকে রাজধানীর তেজতুরি বাজার বস্তি থেকে আটক করে র্যাব।আজ র‌্যাব সদর দপ্তরে এক সংবাদ সম্মেলনে বক্তব্য দেন আইন ও গণমাধ্যম শাখার পরিচালক এ টি এম হাবিবুর রহমান।র‌্যাব জানায়, এনামুলের ওপর হামলার মূল পরিকল্পনা ও বিনিয়োগকারী জসীমউদ্দীন। আর পুরো ঘটনাটি সমন্বয় করেছেন মনির হোসেন। এই মনির হোসেন ৩৯ নম্বর ওয়ার্ড ছাত্রলীগের সাবেক সহসভাপতি। মনিরের সঙ্গে সার্বক্ষণিক যোগাযোগ রেখেছিলেন জসিমের ভাই রানা। রান ৪৮ নম্বর ওয়ার্ডে ছাত্রলীগের নেতা। আর ওই ঘটনায় দুটি অস্ত্র সরবরাহ করেন শেরেবাংলা নগর থানার শ্রমিক লীগের সাংগঠনিক সম্পাদক সালাহউদ্দীন। অস্ত্র দুটি আনা-নেওয়া করে সাঈদ নামে স্বেচ্ছাসেবক লীগের এক নেতা। আর ১৯ জুন এনামুলের ওপর গুলি করতে গিয়েছিলেন রানা, হারুন ও মেহেদি। মেহেদি তেজগাঁওয়ে শেখ রাসেল পরিষদের সদস্য। একই সঙ্গে তিনি স্থানীয় ছাত্রলীগের নেতাদের সঙ্গে সম্পর্ক রাখেন।
র‌্যাব আরও জানিয়েছে, গ্রেপ্তার হওয়া মনির ও জুয়েল কারওয়ান বাজার এলাকার শীর্ষ সন্ত্রাসী আশিক ওরফে কিলার আশিকের সহযোগী।হামলার পরিকল্পনা: গ্রেপ্তার হওয়া মনির র্যাবের কাছে দেওয়া জবানবন্দিতে জানান, জসিম উদ্দীন তাঁর পূর্বপরিচিত। ঘটনার এক মাস আগে মনিরকে ফোন করে জসিম ব্যবসায়িক কাজের কথা বলে দেখা করতে বলেন। এর তিন-চার দিন পরে মনিরের সঙ্গে জসিমের দেখা হয়। তখন সঙ্গে রানাও ছিল। জসিম তাঁকে (মনিরকে) বলেন, তাঁর মামা (জসিমের) একসময় স্ট্যামফোর্ড বিশ্ববিদ্যালয়ে চাকরি করতেন। কিন্তু এক কর্মকর্তার তাঁকে অন্যত্র বদলি করে দিয়েছেন। সেই কর্মকর্তাকে ‘দুই-এক পিস’ গুলি করে ভয় দেখাতে হবে। এর জন্য ‘খরচাপাতি’ জসিম বহন করবেন। সব মিলিয়ে জসিম এক লাখ টাকা দিতে চান।সেই অনুযায়ী মনির শেরেবাংলা নগরের শ্রমিক লীগের সাংগঠনিক সম্পাদক সালাহউদ্দীনকে ফোন করে ২০ হাজার টাকায় দুটি অস্ত্র ভাড়া করেন। আর গুলি চালানোর জন্য কারওয়ান বাজারে তাঁর পূর্বপরিচিত মেহেদিকে ঠিক করে দেন। ১৭ জুন শ্রমিক লীগের নেতা সালাহউদ্দীন চারটি গুলিসহ দুটি অস্ত্র রানা ও হারুনের কাছে পৌঁছে দেন। রানা, হারুন ও মেহেদি সেই দিন এনামুলের ওপর হামলা করতে গিয়ে ব্যর্থ হয়ে ফিরে আসেন।বাস্তবায়ন: গ্রেপ্তার হওয়া মেহেদি তাঁর জবানবন্দিতে বলেন, ১৯ জুন সকালে রানা ফোন করে তাঁকে বিজয় সরণির নভোথিয়েটারের সামনে দাঁড়াতে বলে। দাঁড়ানোর কিছুক্ষণ মোটরসাইকেলে রানা ও হারুন আসেন। শুকনো পাতলা মেহেদি মোটরসাইকেলের পেছনে বসে। সংসদ ভবনের সামনে এসে হারুন তাঁকে (মেহেদিকে) পিস্তল দেন। এরপর তাঁরা ধানমন্ডিতে এনামুলের বাসার কাছে গিয়ে অবস্থান নেন। এনামুলের গাড়ি বাসা থেকে বের হওয়ার পরে তাঁরা সেটির পিছু নেন। মোড় ঘোরানোর সময় গাড়ির গতি কমলে
