
জয়পুরহাটের ক্ষেতলাল উপজেলার তেলাবদুল নামাপাড়া গ্রামে পুকুরে বিষ ঢেলে মাছ নিধন করা হয়েছে। এতে পুকুরমালিকের ছয়-সাত লাখ টাকার ক্ষতি হয়েছে।স্থানীয় লোকজন জানান, তেলাবদুল নামাপাড়া গ্রামের মোহাম্মদ আলীর নয় বিঘার পুকুরে গত শুক্রবার রাতে কে বা কারা বিষ েঢলে দেয়৷ এতে পুকুরের রুই, মৃগেল, পাঙাশ, সিলভারকার্প, ব্রিগেটসহ বিভিন্ন জাতের মাছ মরে ভেসে ওঠে৷পুকুরমালিক মোহাম্মদ আলীর ছেলে জাহাঙ্গীর হোসেন ওরফে জিয়া মুঠোফোনে প্রথম আলোকে বলেন, সন্ধ্যারাতের পর কোনো এক সময়ে কে বা কারা পুকুরে বিষ ঢেলে দেয়৷ পরে ভোরের দিকে কিছু মাছ ধরে বিক্রি করা হয়৷ এ ছাড়া স্থানীয় লোকজনও মরা মাছগুলো ধরে নিয়ে যায়৷ পুকুরে বিষ দেওয়ার ঘটনায় তাঁদের ছয়-সাত লাখ টাকার ক্ষতি হয়েছে। তবে এ বিষয়ে থানায় কোনো অভিযোগ দেওয়া হয়নি।
