
চট্টগ্রাম নগর পুলিশের অতিরিক্ত কমিশনারের তিন শীর্ষ পদে রদবদল হয়েছে। আজ সোমবার বিকেলে চট্টগ্রাম মহানগর পুলিশ কমিশনার মো. ইকবাল বাহার এ রদবদলের আদেশ দেন।
চট্টগ্রাম নগর গোয়েন্দা পুলিশের অতিরিক্ত উপকমিশনার (গণমাধ্যম) আনোয়ার হোসেন প্রথম আলোকে বলেন, নগর পুলিশের অতিরিক্ত কমিশনার (অপরাধ ও অভিযান) দেবদাস ভট্টাচার্যকে অতিরিক্ত কমিশনার (ট্রাফিক) পদে বদলি করা হয়েছে। অতিরিক্ত কমিশনার (ট্রাফিক) মাসুদ-উল-হাসানকে অতিরিক্ত কমিশনার (প্রশাসন ও অর্থ) পদে এবং অতিরিক্ত কমিশনার (প্রশাসন ও অর্থ) সালেহ মোহাম্মদ তানভীরকে অতিরিক্ত কমিশনার (অপরাধ ও অভিযান) পদে বদলি করা হয়।
