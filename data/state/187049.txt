
ফেনীর দাগনভূঞা উপজেলার এয়াকুবপুর ইউনিয়নের করমল্লাপুর গ্রামে গতকাল বৃহস্পতিবার পুকুরে ডুবে দুই ভাইয়ের মৃত্যু হয়েছে।পুলিশ ও স্থানীয় সূত্র জানায়, করমল্লাপুর গ্রামের ইলিয়াছ মেম্বারের বাড়ির কামরুল হাসানের দুই শিশুসন্তান খালিদ হাসান (৭) ও আয়ান হাসান (৪) গতকাল বিকেল থেকে বাড়ির সামনে পুকুরপাড়ে খেলা করছিল। সন্ধ্যায় তারা বাড়ি না ফেরায় খোঁজাখুঁজি শুরু হয়। পরে বাড়ির সামনের ওই পুকুরের পানিতে দুই ভাইয়ের লাশ ভেসে ওঠে।দাগনভূঞা থানার ওসি মো. আসলাম উদ্দিন ঘটনার সত্যতা নিশ্চিত করেছেন।
 
