
পটুয়াখালীর বাউফল উপজেলার আলগী নদীতে গতকাল মঙ্গলবার ভোরে কার্গোর ধাক্কায় একটি মালবাহী ট্রলার ডুবে গেছে। এতে প্রায় ২০ লাখ টাকার মালামাল ডুবে গেছে।এদিকে বরগুনার পাথরঘাটার বিষখালী নদীতে গত সোমবার গভীর রাতে একটি ট্রলারের ধাক্কায় আট জেলেসহ এফবি ইয়াহিয়া নামের অন্য একটি মাছ ধরা ট্রলার ডুবে যায়। ছয় ঘণ্টা পর ওই ট্রলারটিসহ আট জেলেকে ভাসমান অবস্থায় নদী থেকে উদ্ধার করা হয়।উদ্ধার হওয়া জেলে মো. ইছাহাক ও মো. হানিফ মিয়ার বরাত দিয়ে ট্রলারের মালিক মো. ইয়াহিয়া জানান, সাগরে মাছ ধরার প্রস্তুতি নিয়ে বরগুনার নলটোনা ইউনিয়নের কুমিরমারাসংলগ্ন বিষখালী নদীতে এফবি ইয়াহিয়া ট্রলারটি নোঙর করা ছিল। ট্রলারে আটজন জেলে ঘুমিয়ে ছিলেন।বিষ্ণু বণিক, সিবু বণিক, বাদল পালসহ কয়েকজন ব্যবসায়ীর সঙ্গে কথা বলে জানা গেছে, উপজেলার বগা বন্দরের ২০-২৫ জন ব্যবসায়ী কালাইয়া হাট থেকে তেল, চিনি, আটা, ময়দা, চালসহ প্রায় ২০ লাখ টাকার মুদি-মনিহারি মালামাল ক্রয় করেন। পরে ওই মালামাল নিয়ে কালাইয়া ট্রলার ঘাট থেকে ট্রলারটি সোমবার দিবাগত রাতে ছেড়ে যায়। গতকাল ভোরে আলগী নদীর সূর্য্যমণি ইউনিয়নের গাজিমাঝি এলাকায় বিপরীত দিক থেকে আসা একটি মালবাহী কার্গো ট্রলারটিকে ধাক্কা দেয়। এতে ট্রলারটি ডুবে যায়।
