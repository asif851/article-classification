
বাংলাদেশ হিন্দু বৌদ্ধ খ্রিস্টান ঐক্য পরিষদের লালমনিরহাটের পাটগ্রাম উপজেলা শাখার দ্বিবার্ষিক সম্মেলন স্থানীয় শ্রীশ্রী মা পাটেশ্বরী মন্দির মাঠ প্রাঙ্গণে গতকাল সোমবার অনুষ্ঠিত হয়েছে। এতে প্রধান অতিথি ছিলেন হিন্দুধর্মীয় কল্যাণ ট্রাস্টের রংপুর বিভাগের ট্রাস্টি রথীশ চন্দ ভৌমিক। এ উপলক্ষে মন্দিরের মাঠ থেকে শোভাযাত্রা বের করা হয়। সম্মেলনে উপজেলার হিন্দু বৌদ্ধ খ্রিস্টান ঐক্য পরিষদের তিনটি শাখার কমিটি গঠন করা হয়। 
