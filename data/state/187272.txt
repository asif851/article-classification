
চট্টগ্রাম সিটি করপোরেশনের ভ্রাম্যমাণ আদালত নগরের পাথরঘাটার ফিশারিঘাট এলাকায় অভিযান চালিয়ে তিনটি প্রতিষ্ঠানকে ২৫ হাজার টাকা জরিমানা করেছেন। করপোরেশনের পরিচ্ছন্নতা কার্যক্রমের অংশ হিসেবে গতকাল বুধবার বেলা একটায় এ অভিযান চালানো হয়। অভিযান পরিচালনা করেন সিটি করপোরেশনের নির্বাহী ম্যাজিস্ট্রেট নাজিয়া শিরিন।করপোরেশন সূত্রে জানা গেছে, চাক্তাই খালে গাছের গুঁড়ি ফেলে জোয়ার-ভাটার স্বাভাবিক গতিপ্রবাহ বাধাগ্রস্ত করায় জাহাঙ্গীর স মিলকে ১০ হাজার টাকা, ময়লা-আবর্জনা ও বালু ফেলে মরিয়ম বিবি খাল ভরাটের দায়ে স্বাদ কারখানাকে ১০ হাজার টাকা এবং করপোরেশনের সড়কের জায়গা দখল করে অবৈধ স্থাপনা নির্মাণ করায় রফিক অ্যান্ড ব্রাদার্সকে ৫ হাজার টাকা জরিমানা করা হয়।
