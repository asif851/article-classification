
রাজধানীর লালবাগের ডালপট্টি এলাকায় একটি প্লাস্টিকের গুদামে লাগা আগুন নিভিয়ে ফেলেছে ফায়ার সার্ভিস। আজ সোমবার বিকেল সোয়া চারটার দিকে সেখানে আগুন লেগেছিল। ফায়ার সার্ভিসের ছয়টি ইউনিট ঘটাস্থলে গিয়ে আগুন নেভায়।
ঘটনাস্থল থেকে ফায়ার সার্ভিসের লালবাগ স্টেশনের জ্যেষ্ঠ কর্মকর্তা ইমামুজ্জামান মোবাইল ফোনে প্রথম আলোকে জানান, ডালপট্টি এলাকায় (হাজি সেলিমের বাড়ির পাশের) একটি দোতলা ভবনের ছাদের টিনশেডে আগুন লাগে। এটি একটি জরি, টুপি ও প্লাস্টিক পণ্যের গুদাম। খবর পেয়ে ফায়ার সার্ভিসের ছয়টি ইউনিট ঘটনাস্থলে গিয়ে এক ঘণ্টা চেষ্টা চালিয়ে আগুন নেভায়। তবে এতে বড় ধরনের ক্ষয়ক্ষতি বা হতাহতের ঘটনা ঘটেনি।
