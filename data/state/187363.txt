
বান্দরবানে দুই দিনব্যাপী আয়কর মেলা গতকাল শনিবার থেকে শুরু হয়েছে।গতকাল সকালে বান্দরবান সদর উপজেলা পরিষদ মিলনায়তনে আয়কর মেলা উদ্বোধন করেন পার্বত্য চট্টগ্রামবিষয়ক প্রতিমন্ত্রী বীর বাহাদুর। চট্টগ্রাম আয়কর অঞ্চলের অতিরিক্ত আয়কর কমিশনার বজলুল কবির ভূঞার সভাপতিত্বে অনুষ্ঠানে আরও উপস্থিত ছিলেন জেলা প্রশাসক মিজানুল হক চৌধুরী, বান্দরবান চেম্বার অব কমার্স অ্যান্ড ইন্ডাস্ট্রিজের সহসভাপতি লক্ষ্মীপদ দাশ প্রমুখ।
