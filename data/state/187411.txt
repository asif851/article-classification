
খাগড়াছড়ির মহালছড়িতে শিক্ষক মিলন বিকাশ চাকমা হত্যার বিচার দাবি করেছে বাংলাদেশ প্রাথমিক শিক্ষক সমিতি। গতকাল শুক্রবার এক বিবৃতিতে এ দাবি জানানো হয়।বাংলাদেশ প্রাথমিক শিক্ষক সমিতির নানিয়ারচর শাখার সভাপতি মুকুল বিকাশ খীসা ও সাধারণ সম্পাদক প্রাজীব বড়ুয়া স্বাক্ষরিত বিবৃতিতে বলা হয়, মিলন বিকাশ চাকমা দীর্ঘদিন ধরে নিষ্ঠা, সততা ও দক্ষতার সঙ্গে দায়িত্ব পালন করে আসছিলেন। বিবৃতিতে মিলন বিকাশের খুনিদের চিহ্নিত করে দ্রুত গ্রেপ্তার ও শাস্তির দাবি জানানো হয়। রাঙামাটির নিম্ন কেঙলছড়ি সরকারি প্রাথমিক বিদ্যালয়ের সহকারী শিক্ষক মিলন বিকাশ চাকমা গত বুধবার খুন হন।
