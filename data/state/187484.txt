
 
চট্টগ্রামের লোহাগাড়া উপজেলায় বার আউলিয়া ডিগ্রি কলেজের নবনির্মিত ভবন উদ্বোধন উপলক্ষে গত ২৮ জুলাই দুপুরে কলেজ মিলনায়তনে আলোচনা সভার আয়োজন করা হয়। এতে প্রধান অতিথি ছিলেন জাতীয় বিশ্ববিদ্যালয়ের উপাচার্য হারুন-অর-রশিদ। এতে সভাপতিত্ব করেন কলেজ পরিচালনা কমিটির সভাপতি রেজাউল কবির।
সভায় জাতীয় বিশ্ববিদ্যালয়ের উপাচার্য হারুন-অর-রশিদ বলেন, বার আউলিয়া ডিগ্রি কলেজের নতুন ভবনের নাম সেক্টর কমান্ডার নাজমুল হকের নামে নামকরণ করার মধ্য দিয়ে মুক্তিযুদ্ধের চেতনাকে সমুন্নত করেছে কলেজ কর্তৃপক্ষ।
কলেজের শিক্ষক স্বপন চৌধুরীর সঞ্চালনায় অনুষ্ঠানে আরও বক্তব্য দেন কলেজের অধ্যক্ষ ফয়েজ উল্লাহ চৌধুরী, চিটাগাং ইন্ডিপেনডেন্ট বিশ্ববিদ্যালয়ের উপাচার্য মাহফুজুল হক চৌধুরী, লোহাগাড়া উপজেলা নির্বাহী কর্মকর্তা মো. ফিজনূর রহমান প্রমুখ।
