
অবহেলা ও ভুল চিকিৎসায় একজন রোগীর মৃত্যুর অভিযোগে ল্যাবএইড কার্ডিয়াক হাসপাতালের ব্যবস্থাপনা পরিচালকসহ পাঁচজনের বিরুদ্ধে মামলা হয়েছে৷ গতকাল রোববার ঢাকার মুখ্য মহানগর হাকিম আদালতে কুমিল্লার দাউদকান্দি পৌরসভার মেয়র নাসির উদ্দিন আহমেদের স্ত্রী মাহমুদা আহমেদ এই মামলা করেন৷মহানগর হাকিম ইমদাদুল হক বাদীর জবানবন্দি গ্রহণ করেন৷ আদালত বঙ্গবন্ধু েশখ মুজিব মেডিকেল বিশ্ববিদ্যালয়ের ভাইস চ্যান্সেলরকে তিন সদস্যবিশিষ্ট কমিটি গঠন এবং ঘটনার তদন্ত করে আগামী ১৩ জুলাই প্রতিবেদন দাখিলের আদেশ দেন৷মামলার আসামিরা হলেন ল্যাবএইড কার্ডিয়াক হাসপাতালের ব্যবস্থাপনা পরিচালক চিকিৎসক এ এম শামীম, কনসালট্যান্ট এ পি এম সোহরাব-উজ-জামান, মো. লোকমান হোসেন, সহকারী কার্ডিয়াক সার্জন শামীম এবং মো. এমরান।মামলার আরজিতে বলা হয়, দাউকান্দি পৌর মেয়র নাসির উদ্দিন গত ১ এপ্রিল চিকিৎসা নিতে ল্যাবএইড হাসপাতালে ভর্তি হন৷ চিকিৎসকেরা ৫ এপ্রিল তঁার বাইপাস সার্জারি করান৷ ১২ এপ্রিল রোগীর শ্বাসকষ্ট দেখা দিলে স্বজনেরা চিকিৎসকদের জানানোর পরও তাঁরা কোনো ব্যবস্থা নেননি৷ পরদিন রাত তিনটায় তঁাকে আইসিইউতে ভর্তি করানো হয়৷ ২৫ এপ্রিল তিনি মারা যান। বাদীপক্ষে মামলা পরিচালনা করেন আইনজীবী বেলাল হোসেন।
