
নীলফামারীতে নারী শ্রমিকদের অধিকার নিয়ে সাংবাদিকদের সঙ্গে মতবিনিময় সভা করেছে বেসরকারি উন্নয়ন-সহযোগী দল ইউএসটি। মানুষের জন্য ফাউন্ডেশনের সহযোগিতায় গতকাল সোমবার দুপুরে জলঢাকা উপজেলা পরিষদ সম্মেলনকক্ষে এ সভা হয়। এতে খুটামারা ইউনিয়ন পরিষদের চেয়ারম্যান সামছুল ইসলাম সভাপতিত্ব করেন। সভায় প্রধান অতিথি ছিলেন উপজেলা নির্বাহী কর্মকর্তা হাসান হাবীব। এতে বক্তব্য দেন ইউএসটির প্রকল্প সমন্বয়কারী সামছুন্নাহার, উপজেলা নারী ভাইস চেয়ারম্যান রিভা আমজাদ, উপজেলা কৃষি কর্মকর্তা মাহফুজুল হক প্রমুখ।
