
মাধ্যমিক ও উচ্চশিক্ষা অধিদপ্তরের অধীন কর্মচারী নিয়োগ নিয়ে যে অভিযোগ উঠেছে, তা খতিয়ে দেখতে একটি তদন্ত কমিটি করেছে শিক্ষা মন্ত্রণালয়। মন্ত্রণালয়ের অতিরিক্ত সচিব ইকবাল খান চৌধুরীর নেতৃত্বে গঠিত তিন সদস্যের কমিটিকে সাত দিনের মধ্যে প্রতিবেদন দিতে বলা হয়েছে।
প্রতিবেদন দেওয়ার আগ পর্যন্ত নিয়োগ কার্যক্রম স্থগিত থাকবে। শিক্ষা মন্ত্রণালয়ের একজন কর্মকর্তা প্রথম আলো ডটকমকে এ তথ্য জানিয়ে বলেন, কমিটির বাকি দুজন সদস্য হলেন মন্ত্রণালয়ের যুগ্ম সচিব কে এফ মাহমুদ ও উপসচিব শহীদুল ইসলাম।
মাউশির অধীন দ্বিতীয় ও চতুর্থ শ্রেণীর কর্মচারী নিয়োগপ্রক্রিয়া চলছে। এই নিয়োগে অনিয়মের অভিযোগ তুলে সম্প্রতি কয়েকটি পত্রিকায় প্রতিবেদন প্রকাশ করা হয়।
