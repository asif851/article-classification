
ছাত্রশিবিরের কর্মী সন্দেহে গত রোববার রাতে ঢাকা বিশ্ববিদ্যালয়ের বিজয় একাত্তর হলের দুই শিক্ষার্থীকে মারধর করে বিশ্ববিদ্যালয় প্রশাসনের হাতে তুলে দেন ছাত্রলীগের নেতা-কর্মীরা। বিশ্ববিদ্যালয় প্রশাসন ওই দুজনকে পরে পুলিশের কাছে হস্তান্তর করেছে। দুই শিক্ষার্থী হলেন ইন্টারন্যাশনাল বিজনেস বিভাগের এমবিএ পর্যায়ের শিক্ষার্থী মো. হোসাইন এবং ইসলামের ইতিহাস ও সংস্কৃতি বিভাগের প্রথম বর্ষের মানিক হোসেন। এ বিষয়ে ছাত্রলীগের বিজয় একাত্তর হল শাখার সভাপতি শেখ ইনান প্রথম আলোর কাছে দাবি করেন, আটককৃতদের রুমমেটদের তথ্য অনুযায়ী, তাঁদের আচরণ ‘সন্দেহজনক’ ও ‘জঙ্গি টাইপের’ ছিল। রাতে সাধারণ শিক্ষার্থীরা এই দুজনকে ধরে মারধর করেন।
