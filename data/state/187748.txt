
ফরিদপুরের ভাঙ্গা উপজেলার পুকুরিয়া এলাকায় একটি যাত্রীবাহী টেম্পো উল্টে কামরুল হাসান (৪৮) নামের এক যাত্রী ঘটনাস্থলেই প্রাণ হরিয়েছেন। আহত হয়েছেন অপর তিন যাত্রী। গতকাল শুক্রবার বেলা একটার দিকে এ দুর্ঘটনা ঘটে। তবে নিহত ব্যক্তির ঠিকানা জানা যায়নি। এলাকাবাসী জানান, টেম্পোটি পুকুরিয়া থেকে আটরশি বিশ্ব জাকের মঞ্জিলের দিকে যাচ্ছিল। আহত ব্যক্তিদের ফরিদপুর মেডিকেল কলেজ হাসপাতালে পাঠানো হয়েছে। ঘটনার সত্যতা নিশ্চিত করে ভাঙ্গা থানার ভারপ্রাপ্ত কর্মকর্তা (ওসি) নাজমুল ইসলাম বলেন, পুলিশ ঘটনাস্থলে গেছে। 
