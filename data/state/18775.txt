
কুষ্টিয়ার দৌলতপুর উপজেলায় জামায়াতের গোপন বৈঠকে অভিযান চালিয়ে দৌলতপুর উপজেলা জামায়াতের আমির নুর কুতুবুল আলমকে আটক করেছে পুলিশ। আজ শুক্রবার সন্ধ্যা ছয়টার দিকে উপজেলার পিয়ারপুর ইউনিয়নের আমদহ গ্রাম থেকে তাঁকে আটক করা হয়।দৌলতপুর থানার ভারপ্রাপ্ত কর্মকর্তা (ওসি) আবদুল খালেক জানান, ওই গ্রামের সেকেন্দার আলীর বাড়িতে জামায়াতের নেতা-কর্মীদের নিয়ে দৌলতপুর উপজেলা জামায়াতের আমির নুর কুতুবুল আলম গোপন বৈঠক করছিলেন। খবর পেয়ে থানার উপপরিদর্শক (এসআই) মহসিন পুলিশের একটি দল নিয়ে সেখানে অভিযান চালান। পুলিশের উপস্থিতি টের পেয়ে জামায়াতের নেতা-কর্মীরা পালিয়ে গেলেও নুর কুতুবুল আলমকে আটক করে থানায় নিয়ে যায়।
