
গাজীপুরের টঙ্গী সরকারি কলেজ ছাত্রলীগের সহসভাপতি বিদ্যুৎ সিকদারকে ইয়াবা বড়িসহ গ্রেপ্তার করেছে পুলিশ। গতকাল মঙ্গলবার ভোরে গাজীপুর মহানগরের খরতৈল এলাকায় শ্বশুরবাড়ি থেকে তাঁকে গ্রেপ্তার করা হয়। এ সময় তাঁর কাছ থেকে ২৩টি ইয়াবা বড়ি উদ্ধার করা হয়। এ ব্যাপারে টঙ্গী কলেজ শাখা ছাত্রলীগের সভাপতি আমজাদ হোসেন জানান, বিদ্যুৎ ছাত্রলীগের কর্মী। তবে টঙ্গী কলেজ শাখার সহসভাপতি নন। পুলিশ অতিরঞ্জিত তথ্য দিচ্ছে। টঙ্গী থানার এসআই নাজমুল হক জানান, এ ব্যাপারে টঙ্গী থানায় মামলা হয়েছে। গাজীপুর প্রতিনিধি
