
সিলেটে ভিজিডি কর্মসূচির আওতায় ‘পুষ্টিচাল’ সচেতনতাবিষয়ক এক কর্মশালা হয়েছে। এর প্রতিপাদ্য ছিল ‘সুস্থ শরীর সুস্থ মন, পুষ্টিচালে হয় গঠন’। গতকাল রোববার বেলা ১১টায় নগরের জেলা পরিষদ মিলনায়তনে কর্মশালায় সভাপতিত্ব করেন সিলেটের জেলা প্রশাসক মো. রাহাত আনোয়ার। কর্মশালায় প্রধান অতিথি ছিলেন মহিলা ও শিশুবিষয়ক মন্ত্রণালয়ের অতিরিক্ত সচিব মাহমুদা শারমিন। সিলেটের অতিরিক্ত জেলা প্রশাসক (সার্বিক) মো. শহিদুল ইসলাম চৌধুরী, বিশ্ব খাদ্য কর্মসূচির কর্মকর্তা মাহবুবুর রহমান, মাইক্রো নিউট্রিয়েন্ট ইনিশিয়েটিভের কর্মকর্তা আশফাক মাহফুজ প্রমুখ উপস্থিত ছিলেন। পরে পুষ্টিচাল বিষয়ে একটি ভিডিও চিত্র প্রদর্শন করা হয়। 
