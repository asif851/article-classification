
পোশাকশ্রমিকদের বেতন বাড়ানোর দাবি আদায়ের ব্যাপারে স্বরাষ্ট্রমন্ত্রী মহীউদ্দীন খান আলমগীর বলেছেন, তৈরি পোশাকশিল্পের বেতন বাড়ানোর বিষয় নিয়ে শ্রমিক ও মালিকদের যুক্তিতর্ক সরকার বিবেচনা করছে। এ কারণে দেশে এখনো কোনো ধরনের বিশৃঙ্খলা সৃষ্টি হয়নি।আজ সোমবার বিকেলে চাঁদপুরের কচুয়া উপজেলা কমপ্লেক্স ভবনে স্বাস্থ্যকর্মীদের সঙ্গে মতবিনিময় শেষে সাংবাদিকদের স্বরাষ্ট্রমন্ত্রী এসব কথা বলেন।মন্ত্রী বলেন, বেতন বাড়ানোর দাবি নিয়ে শ্রমিক ও মালিকদের মধ্যে যে বিতণ্ডা চলছে, তাতে দেশের পোশাকশিল্পে বিশৃঙ্খলা সৃষ্টি হওয়ার কারণ নেই। হরতালে সারা দেশে জামায়াত-শিবিরের তাণ্ডবের ব্যাপারে তিনি আরও বলেন, জামায়াত-শিবির ও বিএনপি যুদ্ধাপরাধীদের সমর্থনে যে অপতত্পরতা চালাচ্ছে, তা সর্বাত্মক শক্তি দিয়ে মোকাবিলা করার জন্য সরকার দৃঢ়প্রতিজ্ঞ।
 
