
খুলশী ক্লাবের নির্বাহী কমিটির প্রথম সভাচিটাগং খুলশী ক্লাব লিমিটেডের নির্বাহী কমিটির প্রথম সভা গত সোমবার ক্লাব কার্যালয়ে অনুষ্ঠিত হয়। এতে সভাপতিত্ব করেন ক্লাবের প্রতিষ্ঠাতা সভাপতি মো. নিয়াজ মোর্শেদ। বক্তব্য দেন সহসভপতি মো. রফিক উদ্দিন। সভায় ক্লাবের সদস্য সংগ্রহ ও উদ্বোধনী অনুষ্ঠানসহ বিভিন্ন বিষয়ে আলোচনা হয়। এতে ২৭ ডিসেম্বর ক্লাবের উদ্বোধনী অনুষ্ঠানের সিদ্ধান্ত নেওয়া হয়েছে।সভায় উপস্থিত ছিলেন পরিচালক আযরা ইমরান, ওয়াহিদা মাসুক, হোসনে আরা নাজ, আলী আহসান মো. মুজাহিদ বেগ, ওয়াহিদুজ্জামান, মিজানুর রহমান মজুমদার, রেহেনা সিদ্দিকা, জাকির হোসাইন, জসিম আহমেদ, হোসাইন মোহাম্মদ শোয়াইব, আনোয়ার সাজ্জাদ, রাইসুল উদ্দিন, জাহাঙ্গীর আলম, শিহাব মালেক, মারজানুর রহমান, এমদাদুল হক চৌধুরী, আলমাস শিমুল, আবু সাদাত মোহাম্মদ ফয়সাল, আবু হাসনাত চৌধুরী প্রমুখ। বিজ্ঞপ্তি।
সৎসঙ্গ বিহারে অনুকূলচন্দ্রের ১২৬তম জন্ম-মহোৎসবসিটি মেয়র মোহাম্মদ মনজুর আলম বলেছেন, প্রেম ও মানবতার আদর্শ ঠাকুর অনুকূলচন্দ্র। তাঁর ভক্তরা মাত্র তিন বছরের মধ্যে সৎসঙ্গ বিহার-চট্টগ্রামকে সারা দেশের মডেল হিসেবে প্রতিষ্ঠা করেছেন। বিহারের বাকি মানবকল্যাণমূলক কাজগুলো চট্টগ্রাম সিটি করপোরেশন ধাপে ধাপে শেষ করবে।মেয়র গত ২৯ নভেম্বর বাকলিয়ার সৎসঙ্গ বিহার-চট্টগ্রাম প্রাঙ্গণে দুদিনব্যাপী ঠাকুর অনুকূলচন্দ্রের ১২৬তম জন্ম-মহোৎসবের সাধারণ সভায় প্রধান অতিথির বক্তব্য দেন। সংগঠনের সভাপতি জনার্দন ভট্টাচার্য্যের সভাপতিত্বে সভার উদ্বোধন করেন কৈবল্যধামের মোহন্ত মহারাজ অশোক কুমার চট্টোপাধ্যায়। স্বাগত বক্তব্য দেন উৎসব উদ্যাপন পরিষদের সভাপতি তাপস কুমার নন্দী, সম্পাদক বিকাশ দাশ ও সাংবাদিক সুমন দাশ। ধর্মীয় আলোচনা সভায় বক্তব্য দেন আন্দরকিল্লা ওয়ার্ড কাউন্সিলর জহরলাল হাজারী, অধ্যক্ষ তপনানন্দ গিরি, রবীশ্বরানন্দ পুরী, অমৃতানন্দ প্রদীপ কুমার দেব প্রমুখ।এর আগে তাপস কুমার নন্দীর সভাপতিতে সংবর্ধনা অনুষ্ঠানে প্রধান অতিথি ছিলেন সংস্কৃতিবিষয়ক মন্ত্রণালয়ের সচিব রণজিৎ কুমার বিশ্বাস। সংবর্ধিত ব্যক্তিরা হলেন বাংলাদেশ হিন্দু বৌদ্ধ খ্রিষ্টান ঐক্য পরিষদ বাংলাদেশের সাধারণ সম্পাদক রানা দাশগুপ্ত। প্রধান আলোচক ছিলেন বাংলাদেশ পূজা উদ্যাপন পরিষদের সভাপতি সুব্রত চৌধুরী। বিজ্ঞপ্তি।
অন্নদা ঠাকুর আদ্যাপীঠ রামকৃষ্ণ সংঘের উৎসব উদ্যাপন পরিষদ গঠনরাউজানের উত্তর গুজরা অন্নদা ঠাকুর আদ্যাপীঠ রামকৃষ্ণ সংঘের উদ্যোগে অন্নদা ঠাকুরের ১২৩তম জন্মতিথি উপলক্ষে এক সভা গত ২২ নভেম্বর আদ্যাপীঠ প্রাঙ্গণে অনুষ্ঠিত হয়। এতে সভাপতিত্ব করেন আদ্যাপীঠের অধ্যক্ষ ব্রহ্মচারী অমৃতানন্দ ভাই। অরূপ বিশ্বাসের সঞ্চালনে সভায় আরও বক্তব্য দেন অনিল বিশ্বাস, আশুতোষ চক্রবর্তী, কাঞ্চন বিশ্বাস, বিজয় বিশ্বাস, মতিমান বিশ্বাস, দুলাল মল্লিক, সুদর্শন বিশ্বাস, চন্দন দাশ, ঝন্টু কর, অনুপ বিশ্বাস, সুভাষ মহুরী, স্বপন চৌধুরী, প্রকাশ বিশ্বাস, শিবু খাস্তগির, কাঞ্চন তালুকদার, সুধির জলদাশ, প্রদীপ চৌধুরী, রাজিব বিশ্বাস, সুধীর বিশ্বাস প্রমুখ। সভায় অচ্যুত বিশ্বাসকে সভাপতি, বরুণ মজুমদারকে সাধারণ সম্পাদক, বিশ্বজিৎ চৌধুরীকে কার্যকরী সভাপতি ও বিজয় বিশ্বাসকে অর্থ সম্পাদক করে ১০১ সদস্যের জন্মতিথি উৎসব উদ্যাপন পরিষদ গঠন করা হয়। বিজ্ঞপ্তি।
শতায়ু অঙ্গন-কর্ণফুলীর প্রতিষ্ঠাবার্ষিকী উদ্যাপন‘সুস্থ দেহ সুস্থ মন, তারই নাম শতায়ু অঙ্গন’ এই স্লোগান নিয়ে শতায়ু অঙ্গন-কর্ণফুলীর অষ্টম প্রতিষ্ঠাবার্ষিকী গত ২৯ নভেম্বর উদযাপন করা হয়।এ উপলক্ষে সকালে সদরঘাট পোর্ট ক্লাবে বেলুন উড়িয়ে শোভাযাত্রার উদ্বোধন করেন চট্টগ্রাম বন্দর কর্তৃপক্ষের নির্বাহী ম্যাজিস্ট্রেট অনুপম সাহা। এতে অতিথি ছিলেন বিশ্বজনীন শান্তি সংঘের চেয়ারম্যান আবদুল করিম।সন্ধ্যায় সংগঠনের সভাপতি অসিত সেনের সভাপতিত্বে আলোচনা সভায় প্রধান অতিথি ছিলেন চট্টগ্রাম সিটি বিশ্ববিদ্যালয় কলেজের অধ্যক্ষ হরিশংকর জলদাস।দেবব্রত দের সঞ্চালনায় সভার উদ্বোধন করেন অধ্যক্ষ আবদুল করিম। বিশেষ অতিথি ছিলেন কাউন্সিলর রেখা আলম চৌধুরী, দিদারুর রহমান, জহির আহম্মদ চৌধুরী এবং সদরঘাট থানার ভারপ্রাপ্ত কর্মকর্তা প্রণব চৌধুরী। বক্তব্য দেন প্রদীপ মিত্র, মানিক দেবনাথ, তপন কান্তি দাশ, ওমর ফারুক, সঞ্জিব ভট্টাচার্য, জহির আহম্মদ প্রমুখ।বক্তারা বলেন, দেহমন ভালো রাখতে হলে নিজ নিজ পরিবারে সুখ-শান্তি প্রতিষ্ঠা করতে হবে এবং পরিবারের বয়স্কদের প্রতি বিশেষ সম্মান দেখাতে হবে।অনুষ্ঠানে কৃতী শিক্ষার্থীদের সম্মাননা প্রদান, পাঠ উন্নয়ন সনদপত্র বিতরণ ও সাংস্কৃতিক অনুষ্ঠান পরিবেশন করা হয়। বিজ্ঞপ্তি।
কাশিয়াইশ ইউনিয়ন আওয়ামী লীগের বর্ধিত সভাপটিয়া উপজেলার কাশিয়াইশ ইউনিয়ন আওয়ামী লীগের বর্ধিত সভা গত ২২ নভেম্বর বিকেলে কাশিয়াইশ উচ্চবিদ্যালয় মিলনায়তনে সংগঠনের সভাপতি রতন কুমার মল্লিকের সভাপতিত্বে অনুষ্ঠিত হয়।এতে প্রধান অতিথি ছিলেন উপজেলা আওয়ামী লীগের সভাপতি আ ক ম সামশুজ্জামান চৌধুরী। বিশেষ অতিথি ছিলেন পটিয়া উপজেলা ভাইস চেয়ারম্যান তিমির বরণ চৌধুরী, আওয়ামী লীগ নেতা দেবব্রত দাশ, বিজন চক্রবর্তী প্রমুখ।বক্তব্য দেন স্বপন শীল, মোজাম্মেল হোসেন, আলী ওসমান, জহির আহমদ চৌধুরী, ইদ্রিস চৌধুরী, জহির উদ্দিন, আলমগীর, ফরহাদুল ইসলাম খান, জামাল উদ্দিন প্রমুখ। —পটিয়া প্রতিনিধি
কাপ্তাইয়ে বিশ্ব এইডস দিবস পালিতশোভাযাত্রা ও আলোচনা সভা আয়োজনের মধ্য দিয়ে ১ ডিসেম্বর রাঙামাটির কাপ্তাই উপজেলায় পালিত হয় বিশ্ব এইডস দিবস। উপজেলা স্বাস্থ্যকেন্দ্র ও চন্দ্রঘোনা খ্রিস্টিয়ান হাসপাতাল যৌথভাবে দিবসটি পালন করে। এবারের প্রতিপাদ্য ছিল, ‘এইচআইভি সংক্রমণ ও এইডসে মৃত্যু নয় একটিও আর, বৈষম্যহীন পৃথিবী গড়ব সবাই এই আমাদের অঙ্গীকার’।উপজেলা স্বাস্থ্যকেন্দ্রের চিকিৎসক রুইহ্লা অং মারমার সভাপতিত্বে আলোচনা সভায় প্রধান অতিথি ছিলেন উপজেলা চেয়ারম্যান অংসুইছাইন চৌধুরী।অতিথি ছিলেন উপজেলা মহিলা ভাইস চেয়ারম্যান নুরুন নাহার বেগম। বক্তব্য দেন জন অশোক বাড়ৈ, বিজয় চাকমা, সিমসোন চাকমা ও রিমি চাকমা।—কাপ্তাই প্রতিনিধি
নিরাপদ খাদ্য উৎপাদনবিষয়ক কর্মশালাচট্টগ্রামে নিরাপদ খাদ্য উৎপাদনবিষয়ক দিনব্যাপী কর্মশালা সম্প্রতি হিফসের সভাকক্ষে অনুষ্ঠিত হয়। কর্মশালা উদ্বোধন করেন হিফস এগ্রো ফুড ইন্ড্রাস্ট্রিজের প্রধান নির্বাহী সৈয়দ মুহাম্মদ শোয়াইব হাছান। তিনি বক্তব্যে নিরাপদ খাদ্য উৎপাদনের প্রয়োজনীয়তা এবং এই শিল্পের সম্ভাবনা তুলে ধরেন।দ্বিতীয় পর্বে পরামর্শক মনোয়ার হোসেন নিরাপদ খাদ্য উৎপাদনের বিভিন্ন বিষয় উপস্থাপন করেন। অনুষ্ঠানের শেষ পর্বে ছিল মুক্ত আলোচনা।এতে অংশ নেন সাফা ড্রিংক অ্যান্ড বেভারেজের মোহাম্মদ নুরুন্নবী, কনফিডেন্স ফুড অ্যান্ড বেভারেজের মোহাম্মদ রফিকুল ইসলাম, ইলিয়াছ ব্রাদার্সের মোহাম্মদ জোবায়ের আলম প্রমুখ।উল্লেখ্য, কর্মশালায় বৃহত্তর চট্টগ্রামের ১২টি প্রতিষ্ঠানের ১৪ জন প্রতিনিধি অংশ নেন।
চুয়েটে ল্যাব উদ্বোধন ও প্রশিক্ষণ কর্মশালাচট্টগ্রাম প্রকৌশল ও প্রযুক্তি বিশ্ববিদ্যালয়ে (চুয়েট) জিওগ্রাফিক্যাল ইনফরমেশন সিস্টেম এবং রিমোট সেন্সিং ল্যাবের উদ্বোধন ও দুই দিনব্যাপী প্রশিক্ষণ কর্মশালা অনুষ্ঠিত হয়েছে।পুরকৌশল বিভাগের সহকারী অধ্যাপক মো. রিয়াজ আক্তার মল্লিকের সভাপতিত্বে ২ ডিসেম্বর উদ্বোধনী অনুষ্ঠানে প্রধান অতিথি ছিলেন চুয়েটের উপাচার্য মো. জাহাঙ্গীর আলম। বিশেষ অতিথি ছিলেন অধ্যাপক মো. সাইফুল ইসলাম ও ড. মো. হযরত আলী।শেষ দিনে ড. মো. রিয়াজ আক্তার মল্লিকের সভাপতিত্বে সনদপত্র বিতরণী অনুষ্ঠানে প্রধান অতিথি ছিলেন অধ্যাপক মো. সাইফুল ইসলাম। বিশেষ অতিথি ছিলেন ড. মো. হযরত আলী ও সুলতান মুহাম্মদ ফারুক। প্রধান অতিথি প্রশিক্ষণার্থীদের মাঝে সনদ বিতরণ করেন। বিজ্ঞপ্তি।
সংখ্যালঘু সম্প্রদায়ের ওপর হামলার প্রতিবাদদেশে নির্বিচারে সংখ্যালঘু সম্প্রদায়ের মানুষজনের ওপর হামলা, লুটপাট, বাড়িঘর ও উপাসনালয়ের অগ্নি সংযোগের ঘটনার তীব্র নিন্দা ও প্রতিবাদ জানিয়েছে বাংলাদেশ হিন্দু বৌদ্ধ খ্রিষ্টান ছাত্র-যুব কল্যাণ ফ্রন্ট চট্টগ্রাম জেলা নেতৃবৃন্দ।সম্প্রতি এক বিবৃতিতে সংগঠনের চট্টগ্রাম জেলা শাখার নেতৃবৃন্দ বলেন, বিগত পাঁচ বছরে দেশে সাড়ে চার হাজারের মতো সংখ্যালঘুদের মন্দির, ঘরবাড়ি ও দোকানপাটে হামলা হয়েছে। এসব ঘটনার কোনো বিচার হয়নি।নেতৃবৃন্দ এসব ঘটনার ক্ষতিপূরণ প্রদানসহ বিচারবিভাগীয় তদন্ত কমিশন গঠন করে সন্ত্রাসীদের গ্রেপ্তার করার দাবি জানান। বিবৃতিদাতারা হলেন, দেব দুলাল বড়ুয়া, সঞ্জয় চক্রবর্তী, অনুপ আইচ, সুহাস চৌধুরীু, রাহুল ধর, সাগর বড়ুয়া, রাজীব ধর, নীল কুমার দে, মানু কান্তি নাথ প্রমুখ। বিজ্ঞপ্তি।
