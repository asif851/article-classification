
নেসলে বাংলাদেশ লিমিটেডের উদ্যোগে শনিবার গাজীপুরের ডাগরি হাইস্কুলে নিরাপদ খাবার পানির ট্যাংক উদ্বোধন করা হয়েছে। উদ্বোধন করেন নেসলে বাংলাদেশ লিমিটেডের ব্যবস্থাপনা পরিচালক স্টিফান নর্দে।স্বাস্থ্যকর ও নিরাপদ পানি নিশ্চিত করতে প্রত্যন্ত অঞ্চলের বিদ্যালয়গুলোতে পানযোগ্য পানি সরবরাহে নেসলে গৃহীত প্রকল্পের অধীন এটি স্থাপন করা হয়। উদ্বোধনী অনুষ্ঠানে বক্তৃতা দেন নেসলের করপোরেট পরিচালক নকীব খান, সিনিয়র ম্যানেজার করপোরেট অ্যাফেয়ার্স অ্যান্ড কমিউনিকেশন মির্জা গোলাম হোসেন। নেসলে জানিয়েছে, নিরাপদ পানির জন্য গৃহীত প্রকল্পের অধীনে শিক্ষার্থীদের নিরাপদ পানি সরবরাহ করা হবে।প্রকল্পের অধীন সম্প্রতি মণিপুর হাইস্কুলে একটি অনুষ্ঠান আয়োজন করা হয়। ওই অনুষ্ঠানে স্টিফেন নর্দে তাঁর বক্তৃতায় বলেন, সবার নিরাপদ পানি পাওয়ার অধিকার আছে।অনুষ্ঠান শেষে তিনি ছবি আঁকা প্রতিযোগিতায় বিজয়ী শিক্ষার্থীদের মধ্যে পুরস্কার বিতরণ করেন। বিজ্ঞপ্তি।
