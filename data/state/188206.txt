
ব্রাহ্মণবাড়িয়ার কসবা উপজেলার কায়েমপুর ইউনিয়নের গোবিন্দপুর গ্রামে গত শুক্রবার গভীর রাতে তিনটি বাড়িতে ডাকাতির ঘটনা ঘটেছে। ডাকাতের ছুরিকাঘাতে গৃহকর্ত্রী (৫৫) আহত হয়েছেন। ডাকাতেরা তিনটি বাড়ি থেকে স্বর্ণালংকার ও নগদ টাকা নিয়ে গেছে।উপজেলার কায়েমপুর ইউনিয়নের গোবিন্দপুর গ্রামের সফিকুল ইসলাম ওরফে মিলন মিয়ার বাড়িতে শুক্রবার রাত একটার দিকে ১৫-২০ জনের একটি অস্ত্রধারী ডাকাত দল দরজা ভেঙে ঘরে ঢুকে ১২ হাজার টাকা ও স্বর্ণালংকার লুট করে নিয়ে যায়। এ সময় ডাকাত দল একই গ্রামের হাবিবুর রহমানের বাড়িতে ডাকাতি করে।
