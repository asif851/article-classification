
মানবাধিকার নাট্য পরিষদ জয়পুরহাটের আয়োজনে দুদিনব্যাপী নাট্য উৎসব শুরু হয়েছে। উৎসব উদ্বোধন করেন রাজশাহী বিশ্ববিদ্যালয়ের শহীদ সুখরঞ্জন সমাদ্দার ছাত্র-শিক্ষক কেন্দ্রের পরিচালক অধ্যাপক মাসুদ চৌধুরী। প্রধান অতিথি ছিলেন রাজশাহী বিশ্ববিদ্যালয়ের নাট্যকলা বিভাগের সহকারী অধ্যাপক আমির জামান। গতকাল রোববার জয়পুরহাট শহরের শহীদ ডা. আবুল কাশেম ময়দানে বিকেলে দুদিনব্যাপী এ উৎসবের উদ্বোধন করা হয়।
উদ্বোধনী অনুষ্ঠানে সভাপতিত্ব করেন মানবাধিকার নাট্য উৎসব উদ্‌যাপন পরিষদের আহ্বায়ক রাজা চৌধুরী। বক্তব্য দেন এস এম সোলায়মান আলী, উৎপল কুমার মণ্ডল, দিলীপ সেন প্রমুখ। গুণীজন সম্মাননায় এবার জয়পুরহাটের গুণীজন শাস্ত্রীয় সংগীতশিল্পী ওস্তাদ রুহুল কুদ্দুসকে সম্মাননা দেওয়া হয়। আজ সোমবার উৎ​সব শেষ হবে।
 
