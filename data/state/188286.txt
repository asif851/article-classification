
শিশু গৃহকর্মী নির্যাতনের মামলায় স্ত্রী জেসমিন জাহান নিত্যর পর এবার জামিন পেয়েছেন বহিষ্কৃত ক্রিকেটার শাহাদাত হোসেন। আজ মঙ্গলবার এক আবেদনের পরিপ্রেক্ষিতে তাঁকে জামিন দেওয়া হয়।এ ব্যাপারে ডেপুটি অ্যাটর্নি জেনারেল শেখ এ কে এম মনিরুজ্জামান কবির প্রথম আলোকে বলেন, এক আবেদনের পরিপ্রেক্ষিতে বিচারপতি এম ইনায়েতুর রহিম ও বিচারপতি মো. আমির হোসেনের সমন্বয়ে গঠিত বেঞ্চ শাহাদাতকে আগামী ৩১ মার্চ পর্যন্ত জামিন দিয়েছেন।এর আগে গত মঙ্গলবার ১ ডিসেম্বর শাহাদাত হোসেনের স্ত্রী জেসমিন জাহান নিত্যকে ২০১৬ সালের ১ জানুয়ারি পর্যন্ত অন্তর্বর্তীকালীন জামিন দিয়েছেন আদালত। ঢাকার মহানগর দায়রা জজ কামরুল হোসেন মোল্লা শুনানি শেষে গত মঙ্গলবার এ আদেশ দেন।গৃহকর্মী মাহফুজা আক্তার হ্যাপিকে (১১) নির্যাতনের অভিযোগে ক্রিকেটার শাহাদাত হোসেন ও তাঁর স্ত্রীর বিরুদ্ধে গত ৬ সেপ্টেম্বর রাজধানীর মিরপুর থানায় নারী ও শিশু নির্যাতন দমন আইনে খন্দকার মোজাম্মেল হক এ মামলা করেছিলেন।এরপরই এ বছরের ৩ অক্টোবর রাতে রাজধানীর মালিবাগে বাবার বাসা থেকে জেসমিন জাহানকে গ্রেপ্তার করে পুলিশ। পরদিন তাঁকে আদালতে পাঠিয়ে রিমান্ডে নেওয়ার আবেদন করে পুলিশ। আদালত তাঁর রিমান্ড ও জামিনের আবেদন নাকচ করে তাঁকে কারাগারে পাঠানোর আদেশ দেন। ৫ অক্টোবর শাহাদাত হোসেন আদালতে আত্মসমর্পণ করে জামিনের আবেদন করলে আদালত তা নাকচ করে তাঁকেও কারাগারে পাঠানোর আদেশ দেন। পরে পুলিশ শাহাদাত হোসেনকে তিন দিনের রিমান্ডে নেয়। রিমান্ড শেষে আদালতের নির্দেশ অনুযায়ী তাঁকে কারাগারে পাঠানো হয়।
আরও পড়ুন: 
ক্রিকেটার শাহাদাতের স্ত্রীর ১ মাসের জামিনক্রিকেটার শাহাদাত রিমান্ড শেষে কারাগারে
