
রাজধানীর মানিকনগর এলাকায় আজ রোববার সকালে এক গৃহবধূকে নির্যাতন করে হত্যা করা হয়েছে বলে অভিযোগ পাওয়া গেছে। তাঁর নাম নীলা আহমেদ (৪০)।এ ঘটনায় পুলিশ তাঁর স্বামীকে এস এম সাজ্জাদকে আটক করেছে। এখন তিনি পুলিশ হেফাজতে আছেন।মুগদা থানার উপপরিদর্শক (এসআই) হাসানুজ্জামান প্রথম আলোকে বলেন, পারিবারিক বিরোধের জের ধরে সকাল সাড়ে নয়টার দিকে ওই গৃহবধূকে মারধর করেন তাঁর স্বামী। পরে তাঁকে স্বজনেরা মুগদা মেডিকেল কলেজ ও হাসপাতালে নিয়ে এলে কর্তব্যরত চিকিৎসক মৃত ঘোষণা করেন। গৃহবধূকে নির্যাতন করার কথাও স্বীকার করেছেন তাঁর স্বামী।জানা গেছে, সাজ্জাদ একটি বেসরকারি প্রতিষ্ঠানে চাকরি করেন। তাঁদের দুজন ছেলেসন্তান রয়েছে।
