
খুলনা বিশ্ববিদ্যালয়ের বিজ্ঞান, প্রকৌশল ও প্রযুক্তিবিদ্যা অনুষদে ২০১৫-২০১৬ শিক্ষাবর্ষে প্রথম বর্ষ স্নাতক (সম্মান) শ্রেণিতে ইউআরপি, গণিত, পদার্থবিজ্ঞান, রসায়ন বিজ্ঞান ও পরিসংখ্যান বিভাগে ভর্তির জন্য দ্বিতীয় অপেক্ষমাণ তালিকা প্রকাশ করা হয়েছে। সংশ্লিষ্ট অনুষদের ডিন অফিস সূত্রে জানা গেছে, ২৭ জানুয়ারি সকাল নয়টা থেকে বেলা একটা পর্যন্ত নিবন্ধন এবং একই দিন মেধাক্রম অনুযায়ী বেলা দুইটা থেকে বিকেল পাঁচটা পর্যন্ত মেধাক্রম অনুযায়ী ওই তালিকা থেকে ভর্তি করা হবে। বিস্তারিত তথ্য বিশ্ববিদ্যালয়ের ওয়েবসাইটে (www.ku.ac.bd) পাওয়া যাবে।
