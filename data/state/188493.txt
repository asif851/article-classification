
পঞ্চগড়ের মো. আবদুল কাদের রংপুর বিভাগীয় পর্যায়ে শ্রেষ্ঠ জেলা রোভার সম্পাদক নির্বাচিত হয়েছেন।গত শনিবার ঢাকার কাকরাইলে অনুষ্ঠিত বাংলাদেশ স্কাউটস রোভার অঞ্চলের ৩৮তম বার্ষিক সভায় আবদুল কাদেরকে এ সম্মানে ভূষিত করা হয়।সভায় দেশের ৬৪টি জেলার প্রায় ৩০০ জেলা রোভার স্কাউটের কমিশনার, সম্পাদক, রোভার স্কাউটস লিডার ও রোভার মেট প্রতিনিধিরা উপস্থিত ছিলেন। সভার উদ্বোধন করেন জাতীয় কমিশনার (সিএনসি) ও স্বরাষ্ট্রসচিব মো. মোজাম্মেল হক। সেখানে রংপুর বিভাগীয় শ্রেষ্ঠ রোভার সম্পাদক নির্বাচিত হওয়ায় আবদুল কাদেরকে সনদ ও ক্রেস্ট প্রদান করা হয়। বিজ্ঞপ্তি।
