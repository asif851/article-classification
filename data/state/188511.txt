
রপ্তানিমুখী চিংড়ি মাছে ক্ষতিকর পদার্থ ঢুকিয়ে ওজন বাড়ানোর অপরাধে গত সোমবার ভ্রাম্যমাণ আদালত আড়াই লাখ টাকা জরিমানা আদায় করেছেন। যশোর সদর উপজেলার রাজারহাট এলাকায় দুটি ট্রাকে অভিযান চালিয়ে তাঁরা এ জরিমানা আদায় করেন।মৎস্য বিভাগ জানায়, প্রক্রিয়াজাতকরণের জন্য খুলনার ডুমুরিয়ার সাহাপুর ও খর্নীয়া থেকে একটি ট্রাক এবং যশোরের অভয়নগর উপজেলার নওয়াপাড়া থেকে চিংড়িবোঝাই আরেকটি ট্রাক চট্টগ্রামে নেওয়া হচ্ছিল। রাজারহাট এলাকায় পৌঁছালে ট্রাক দুটি থামিয়ে মৎস্য বিভাগের বিশেষজ্ঞ দিয়ে চিংড়ি পরীক্ষা করা হয়। এ সময় চিংড়িতে ক্ষতিকর দ্রব্য পাওয়া যায়।
