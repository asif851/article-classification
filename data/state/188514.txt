
নড়াইলের লোহাগড়া উপজেলার ধোপাদহ গ্রামে গত বৃহস্পতিবার রাতে ব্যবসায়ী জাহিদুল হকের বাড়িতে ডাকাতি হয়েছে। জাহিদুল হক জানান, রাত দুইটার দিকে জানালার গ্রিল কেটে সাত-আটজন ডাকাত ঘরে ঢোকে। ডাকাতেরা আগ্নেয়াস্ত্র ও ধারালো অস্ত্রের মুখে পরিবারের সবাইকে বেঁধে রেখে ২০ ভরি সোনার গয়না ও ৪ লাখ ৩ হাজার টাকা লুট করে নিয়ে যায়। তাদের একজনের মুখোশ পরা। প্রায় এক ঘণ্টা ধরে তারা ডাকাতি করে। লোহাগড়া থানার এসআই নজরুল ইসলাম জানান, এ ঘটনায় মামলার প্রস্তুতি চলছে। 
