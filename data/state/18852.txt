
বসবাসের যোগ্যতার দিক দিয়ে বিশ্বের ২৩১টি নগরের মধ্যে ঢাকার অবস্থান ২১৪তম। সবচেয়ে বাসযোগ্য শহর অস্ট্রিয়ার রাজধানী ভিয়েনা। আর নিকৃষ্টতম নগরী ইরাকেরবাগদাদ।যুক্তরাষ্ট্রের নিউইয়র্কভিত্তিক পরামর্শক প্রতিষ্ঠান মার্সার গতকাল মঙ্গলবার এ তালিকা প্রকাশ করেছে। তালিকায় বরাবরের মতো এবারও পশ্চিম ইউরোপীয় দেশগুলোর নগরী আধিপত্য বজায় রেখেছে।তালিকায় শীর্ষ ভিয়েনার পর আছে সুইজারল্যান্ডের জুরিখ, নিউজিল্যান্ডের অকল্যান্ড, জার্মানির মিউনিখ ও কানাডার ভ্যাঙ্কুভার। এশীয় নগরগুলোর মধ্যে সবার ওপরে আছে সিঙ্গাপুর। তবে বিশ্বে এর অবস্থান ২৫তম। আফ্রিকার দেশগুলোর মধ্যে শীর্ষে আছে দক্ষিণ আফ্রিকার ডারবান। এ নগরীর অবস্থান ৮৭তম।
