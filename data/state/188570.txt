
বরগুনার বেতাগী উপজেলার বিষখালী নদীতে কার্গোর ধাক্কায় একটি মাছধরা নৌকা ডুবে গিয়ে সোহরাফ কাজী (৩২) নামের এক জেলে নিখোঁজ হয়েছেন। গত শুক্রবার রাতে ঝোপখালী এলাকায় বিষখালী নদীতে এ ঘটনা ঘটে। প্রত্যক্ষদর্শী জেলেরা জানান, শুক্রবার দিবাগত রাত দেড়টার দিকে বিষখালী নদীতে জেলেরা মাছ ধরছিলেন। এ সময় ঢাকা থেকে ছেড়ে আসা বরগুনাগামী একটি মালবাহী কার্গো ওই নৌকাটিকে ধাক্কা দেয়। এতে নৌকাটি ডুবে যায়। নিখোঁজ হন ঝোপখালী গ্রামের জেলে সোহরাফ কাজী। আহত হন একই এলাকার রুহুল আমিন ও বেল্লাল হোসেন। 
