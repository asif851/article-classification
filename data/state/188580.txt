
ঠাকুরগাঁও সরকারি বালিকা উচ্চবিদ্যালয়ের ২৭৪ জন কৃতী শিক্ষার্থীকে সংবর্ধনা দেওয়া হয়েছে। জেলা পরিষদ মিলনায়তনে গতকাল বৃহস্পতিবার এর আয়োজন করা হয়। অতিরিক্ত জেলা প্রশাসক (সার্বিক) মনজুর আলম প্রধান এতে সভাপতিত্ব করেন। এ সময় পিএসসি পরীক্ষায় বৃত্তি পাওয়া ৫৩ জন, জেএসসি পরীক্ষায় ৬৮ জন ও এসএসসি পরীক্ষায় জিপিএ-৫ পাওয়া ১৫৩ জন শিক্ষার্থীকে সংবর্ধনা দেওয়া হয়। অনুষ্ঠানে রংপুর অঞ্চলের মাধ্যমিক ও উচ্চমাধ্যমিক শিক্ষা অধিদপ্তরের উপপরিচালক মোস্তাক হাবিব, শিক্ষাবিদ মনতোষ কুমার প্রমুখ বক্তব্য দেন। 
