
নারায়ণগঞ্জের আড়াইহাজারে বন্ধুর স্ত্রীকে ধর্ষণের চেষ্টার অভিযোগে গোলজার (৩৫) নামে এক যুবককে গ্রেপ্তার করেছে পুলিশ। আড়াই হাজার থানার ভারপ্রাপ্ত কর্মকর্তা (ওসি) মো. আলমগীর বলেন, কয়েক দিন আগেউপজেলার চালারচর গ্রামের গোলজার তাঁর কয়েকজন সহযোগী নিয়ে দুবাইপ্রবাসী বন্ধুর বাড়িতে যান। সেখানে কৌশলে বন্ধুর স্ত্রীর ছবি তোলেন গোলজার। পরে গোলজার তাঁকে অনৈতিক সম্পর্ক গড়ার প্রস্তাব দেন। অন্যথায় ছবি ইন্টারনেটে ছড়িয়ে দেওয়ার হুমকি দেন। গত বুধবার রাতে বন্ধুর স্ত্রীটয়লেটে যাওয়ার পথে গোলজার তাঁকে ধর্ষণের চেষ্টা করেন। ওই নারী চিৎকার দিলে গোলজার পালিয়ে যান। এ ঘটনায় গতকাল থানায় ওই নারী মামলা করলে গোলজারকে গ্রেপ্তার করে পুলিশ। 
