
পাহাড় কাটার দায়ে কক্সবাজারের রামু উপজেলার কচ্ছপিয়া ইউনিয়ন পরিষদের (ইউপি) চেয়ারম্যান নূরুল আমিনকে চার লাখ টাকা জরিমানা করেছে পরিবেশ অধিদপ্তর।গতকাল মঙ্গলবার পরিবেশ অধিদপ্তরের পরিচালক (অ্যানফোর্সমেন্ট) মো. আলমগীর ঢাকায় শুনানি শেষে এই জরিমানা করেন।সূত্র জানায়, কিছুদিন আগে কচ্ছপিয়া ইউনিয়নের তুলাতলি এলাকায় পাহাড় কেটে একটি রাস্তা তৈরি করেন নূরুল আমিন। পরিবেশ অধদপ্তরের একটি দল ওই এলাকা পরিদর্শন করে এর সত্যতা পায়। পরে ইউপি চেয়ারম্যানকে ঢাকায় পরিবেশ অধিদপ্তরে তলব করা হয়। গতকাল শুনানিতে নূরুল আমিন অপরাধ স্বীকার করলে তাঁকে চার লাখ টাকা জরিমানা করা হয়।পরিবেশ অধিদপ্তরের পরিচালক (অ্যানফোর্সমেন্ট) মো. আলমগীর জানান, অনুমোদন না নিয়ে পাহাড় কাটায় এই জরিমানা করা হয়।
