
চাঁপাইনবাবগঞ্জের শিবগঞ্জ উপজেলার চকপাড়া সীমান্ত এলাকার একটি বাড়ি থেকে গত শুক্রবার রাত সাড়ে তিনটার দিকে দুটি বিদেশি পিস্তল, দুটি ম্যাগাজিন ও সাত রাউন্ড গুলি উদ্ধার করেছে বর্ডার গার্ড বাংলাদেশ (বিজিবি)। চাঁপাইনবাবগঞ্জে ৯ বিজিবি ব্যাটালিয়নের অধিনায়ক লে. কর্নেল আবুল এহসান জানান, চকপাড়া সীমান্ত এলাকার দাইপুকুরিয়া ইউনিয়নের কাশিয়াবাড়ি গ্রামের একটি বাড়িতে অভিযান চালিয়ে রান্নাঘরে মাটির নিচে পুঁতে রাখা অবস্থায় অস্ত্রগুলো উদ্ধার করা হয়। এ ঘটনায় কাউকে গ্রেপ্তার করা সম্ভব হয়নি। তবে কাশিয়াবাড়ি গ্রামের শাকিল উদ্দিন (২৮) ও রসুলচক পিরানি গ্রামের শাহজাহান বাবুর (২০) নামে মামলা হয়েছে। 
