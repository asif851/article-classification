
জাহাঙ্গীরনগর বিশ্ববিদ্যালয়ের ইংরেজি বিভাগের ছাত্র জুবায়ের আহমেদ হত্যা মামলায় গতকাল রোববার সাক্ষ্য দিয়েছেন ওই বিশ্ববিদ্যালয়ের প্রাণরসায়ন বিভাগের অধ্যাপক এস এম বদিয়ার রহমান। ঢাকার দ্রুত বিচার ট্রাইব্যুনাল-৪-এ তিনি সাক্ষ্য দেন। ট্রাইব্যুনাল-৪-এর বিচারক এ বি এম নিজামুল হক এই সাক্ষীর সাক্ষ্য-জেরা শেষে আগামী বুধবার পরবর্তী তারিখ ধার্য করেন।এ নিয়ে গতকাল পর্যন্ত এ মামলায় ১৪ জন সাক্ষ্য দিলেন। এ মামলার জামিনে থাকা সাত আসামি গতকাল আদালতে হাজির ছিলেন। সাক্ষী বদিয়ার রহমানকে এ সাতজনের পক্ষের আইনজীবীরা জেরা করেন। সাক্ষীকে হুমকি দেওয়ার অভিযোগে রাষ্ট্রপক্ষ মামলার অপর ছয় আসামির জামিন বাতিলের আবেদন করে।গত বছরের ৮ এপ্রিল জুবায়ের হত্যার ঘটনায় জাহাঙ্গীরনগর বিশ্ববিদ্যালয় শাখা ছাত্রলীগের ১৩ কর্মীর বিরুদ্ধে অভিযোগপত্র দেয় পুলিশ।
 
