
রাজধানীর পুরান ঢাকার হোসনি দালানে তাজিয়া মিছিলের প্রস্তুতিকালে বোমা হামলার তীব্র নিন্দা জানিয়েছে ইউরোপীয় ইউনিয়ন (ইইউ)।
আজ রোববার ইউরোপীয় ইউনিয়নের রাষ্ট্রদূত পিয়েরে মায়াদনের পাঠানো এক বিবৃতিতে এ নিন্দা জানানো হয়। এ ছাড়া বোমা হামলার ঘটনায় হতাহত সবার পরিবারের প্রতি গভীর সমবেদনা জানায় ইইউ।
এ ধরনের নজিরবিহীন সহিংসতার ঘটনায় বাংলাদেশ সরকার সর্বোচ্চ ঐক্যের পরিচয় দেবে। একই সঙ্গে সুষ্ঠু তদন্তের মাধ্যমে এ ঘটনায় জড়িতদের খুঁজে বের করে বিচার করবে বলেও বিবৃতিতে আশা প্রকাশ করা হয়।
