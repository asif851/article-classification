
অবসরে আড্ডা কিংবা গল্পগুজব তো আছেই, ঘুমিয়েও তরুণেরা সময় কাটাতেও পছন্দ করে। জরিপের তথ্য বলছে, দেড় ঘণ্টার মতো ঘুমায় এমন তরুণ-তরুণীর হার ৫৬ দশমিক ৯ শতাংশ। বিবাহিত তরুণেরা একটু বেশি ঘুমায়। জরিপের তথ্য বলছে, বিয়ে করেছে এমন তরুণদের ৪৮ দশমিক ৮ শতাংশ অবসরে ঘুমায়
প্রথম পছন্দ টেলিভিশন। অবসর কাটাতে তরুণদের পছন্দের তালিকায় দ্বিতীয় স্থানে আছে পরিবার-পরিজন ও বন্ধুবান্ধবের সঙ্গে আড্ডা ও গল্পগুজব। পরিবারের জন্য তারা দিনে ঘণ্টাখানেক সময় দেয়। আর বন্ধুবান্ধবের সান্নিধ্যে তার চেয়ে কিছুটা বেশি সময় কাটে।
টেলিভিশন দেখা সবচেয়ে পছন্দের হলেও তুলনামূলকভাবে তরুণেরা আড্ডা আর গল্পগুজবেই সময় দেয় বেশি। গড়ে তারা প্রতিদিন ১ ঘণ্টা ৪১ মিনিট টেলিভিশন দেখে। কিন্তু বন্ধু ও পরিবার মিলে আড্ডা বা গল্পগুজব করে ২ ঘণ্টা ১২ মিনিট। এর মধ্যে বন্ধুদের সময় দেয় ১ ঘণ্টা ১ মিনিট, আর পরিবারের সঙ্গে গল্পগুজব করে ১ ঘণ্টা ১১ মিনিট।
অবশ্য অবসরে আড্ডা কিংবা গল্পগুজব তো আছেই, ঘুমিয়েও তরুণেরা সময় কাটাতেও পছন্দ করে। জরিপের তথ্য বলছে, দেড় ঘণ্টার মতো ঘুমায় এমন তরুণ-তরুণীর হার ৫৬ দশমিক ৯ শতাংশ।
অবসরে পরিবার কিংবা বন্ধুদের সঙ্গে সময় কাটানোর ক্ষেত্রে ইন্টারনেট সুবিধা থাকা বা না থাকার বিষয়টিও জরিপে উঠে এসেছে। যেমন ইন্টারনেট সুবিধা আছে এমন তরুণেরা পরিবারের চেয়ে বন্ধুদের বেশি সময় দেয়।
জরিপে অংশগ্রহণকারী ৫০ দশমিক ৪ শতাংশ তরুণ অবসরে বন্ধুদের সঙ্গে আড্ডা দেয়। তবে বন্ধুদের সঙ্গে মেয়েদের তুলনায় ছেলেরা বেশ গল্পগুজব করে। আমাদের সমাজে মেয়েরা যে এখনো পরিবারের সঙ্গেই বেশি স্বাচ্ছন্দ্য বোধ করে, তাও জরিপে উঠে এসেছে। যেমন জরিপে অংশগ্রহণকারী ৭২ দশমিক ২ শতাংশ ছেলে বলেছে, অবসরে তারা বন্ধুদের সঙ্গে আড্ডা দেয়। সেখানে মেয়েদের সংখ্যা হলো মাত্র ২৮ দশমিক ১ শতাংশ।
অবশ্য বিয়ের পর তরুণেরা কিছুটা বদলে যেতে থাকে। তখন বন্ধুবান্ধবের সঙ্গে আড্ডা দেওয়ার প্রবণতা উল্লেখযোগ্য হারে (৩৪.১%) কমে। আর এখনো বিয়ে করেনি এমন তরুণ বয়সীদের ৬ দশমিক ৭ শতাংশ বন্ধুদের সঙ্গে আড্ডায় সময় কাটায়। এ রকম আড্ডায় সবচেয়ে বেশি সময় কাটায় ১৫ থেকে ২৪ বছর বয়সীরা (৫৭.৭%)। এরপর রয়েছে ২০ থেকে ২৪ বছর (৪৯.৮%) এবং ২৫ থেকে ৩০ বছর বয়সীরা (৪৪.৮%)।
অবশ্য নিছক গল্পগুজবই তরুণদের উদ্দেশ্য থাকে না। তথ্য জানার ক্ষেত্রে তরুণদের কাছে টেলিভিশনের পর দ্বিতীয় সর্বোচ্চ মাধ্যম হলো বন্ধুবান্ধব। জরিপে অংশগ্রহণকারী অর্ধেকেই বলেছে, বন্ধুবান্ধবই তাদের দিনের সংবাদ বা তথ্য পাওয়ার একটা বড় উৎস।
অবসরে সময় কাটানোর ক্ষেত্রে তৃতীয় অবস্থানে রয়েছে পরিবারের সঙ্গে গল্পগুজব। জরিপে অংশগ্রহণকারী ৪৩ শতাংশ তরুণ বলেছে, তারা অবসরে পরিবারকে কিছুটা সময় দেয়। স্বাভাবিকভাবে অবসরে পরিবারে গল্পগুজবের ক্ষেত্রে মেয়েরা (৫৫ শতাংশ) বেশি স্বাচ্ছন্দ্যবোধ করে। একইভাবে গৃহবধূদের (৬৩.৭ শতাংশ) একটা বড় অংশও পরিবারের সঙ্গে বেশি সময় দেয়। তবে ছেলেরা যে একেবারে সময় দেয় না, তা নয়। জরিপের তথ্য বলছে, ৩০ দশমিক ৯ শতাংশ ছেলের পছন্দ পরিবারের সঙ্গে গল্পগুজব করা।
অবসরে আড্ডা ও গল্পগুজবের প্রবণতার চিত্র গ্রাম ও শহরে বিপরীত। শহুরে তরুণ-তরুণীরা পরিবারকে কম সময় দিলেও গ্রামে তুলনামূলক বেশি সময় দেয়। বিভাগ অনুযায়ী হিসাব করলে সিলেট (৬৪.৬%) ও খুলনার (৫৯.২%) তরুণ বয়সীরা বন্ধুদের সঙ্গে সবচেয়ে বেশি গল্পগুজব করে। এ রকম আড্ডায় অছাত্রদের (৪৪.৩%) চেয়ে ছাত্ররাই (৬১.১%) এগিয়ে।
জরিপে অংশগ্রহণকারী ৪১.১ শতাংশ তরুণ অবসরে সামাজিক যোগাযোগ মাধ্যমে বার্তা বিনিময় বা চ্যাট করে। এ জন্য তারা দিনে গড়ে ৮০ মিনিট ৩৪ সেকেন্ড সময় দেয়। অবশ্য তাদের কাছে ফেসবুকের মতো যোগাযোগ মাধ্যম সংবাদ কিংবা তথ্যের গুরুত্বপূর্ণ উৎস হিসেবে কাজ করে।
গড়ে এক ঘণ্টার ঘুম
জরিপে অংশগ্রহণকারী প্রতি ১০০ জনে প্রায় ৪২ জনই অবসরে গড়ে এক ঘণ্টার বেশি সময় ঘুমিয়ে কাটানোর কথা জানিয়েছে। এর মধ্যে ছেলেদের (৩১.৭%) চেয়ে মেয়েরা (৫১.২%) একটু বেশি ঘুমায়।
অবসরে দেড় ঘণ্টার মতো ঘুমায় এমন তরুণ-তরুণীর হার ৫৬ দশমিক ৯ শতাংশ। আর এক থেকে দুই ঘণ্টা ঘুমায় ২৩ দশমিক ৬ শতাংশ। খুলনা বিভাগের তরুণ বয়সীরা সবচেয়ে বেশি (৬৪.৮%) ঘুমায়। সেই তুলনায় ময়মনসিংহ (২৯.০%) ও রাজশাহী (২৬.২%) বিভাগের তরুণ-তরুণীরা ঘুমায় কম।
বিবাহিত তরুণেরা একটু বেশি ঘুমায়। জরিপের তথ্য বলছে, বিয়ে করেছে এমন তরুণদের ৪৮ দশমিক ৮ শতাংশ অবসরে ঘুমায়। আর অবিবাহিত তরুণদের মধ্যে এই হার ৩৩ দশমিক ৮ শতাংশের কম।
 পছন্দ
টেলিভিশন দেখতে পছন্দ করে ৮০.৬%
খেলাধুলা করতে পছন্দ করে ২৪.৪%
