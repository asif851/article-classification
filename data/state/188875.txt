
পটুয়াখালীর কলাপাড়া পৌর শহরের চৌরাস্তা এলাকার মাছের বাজারে অভিযান চালিয়ে ১০ মণ জাটকা জব্দ করা হয়েছে। গতকাল রোববার সকালে জাটকা নিধন রোধে কলাপাড়া মৎস্য বিভাগ এই অভিযান পরিচালনা করে। অভিযানে নেতৃত্ব দেন কলাপাড়া উপজেলার জ্যেষ্ঠ মৎস্য কর্মকর্তা কামরুল ইসলাম। মৎস্য বিভাগের অভিযানের খবর পেয়ে অসাধু জাটকা ব্যবসায়ীরা সটকে পড়ায় কাউকে আটক করা যায়নি। পরে জব্দকৃত জাটকা উপজেলা পরিষদ চত্বরে এনে নয়টি এতিমখানায় বিতরণ করা হয়। 
