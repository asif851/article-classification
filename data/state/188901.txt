
কক্সবাজার সরকারি কলেজ ইতিহাস বিষয়ে স্নাতক (সম্মান) কোর্স চালুর অনুমোদন পেয়েছে।  ১১ আগস্ট জাতীয় বিশ্ববিদ্যালয়ের এক আদেশে কলেজ কর্তৃপক্ষ এ অনুমোদন পায়। কলেজের অধ্যক্ষ এ কে এম ফজলুল করিম চৌধুরী জানান, ২০১৫-১৬ শিক্ষাবর্ষ থেকে কলেজে ইতিহাস বিষয়ে শিক্ষার্থী ভর্তি করা হবে। বর্তমানে এই কলেজে নয়টি বিষয়ে স্নাতক (সম্মান) ও চারটি বিষয়ে স্নাতকোত্তর কোর্স চালু আছে। বিজ্ঞানে আরও তিনটি নতুন বিষয়ে (রসায়ন বিজ্ঞান, পদার্থবিজ্ঞান ও প্রাণিবিজ্ঞান) স্নাতক কোর্স চালুর চেষ্টা চলছে। 
