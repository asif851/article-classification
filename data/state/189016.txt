
বাংলাদেশের ওয়ার্কার্স পার্টি বলেছে, উন্নয়নের জন্য বাজেটে থাকা বরাদ্দের একটি বড় অংশ দুর্নীতির কারণে অপচয় হচ্ছে। দুর্নীতি বন্ধ করা গেলে প্রবৃদ্ধি আরও আড়াই শতাংশ বেশি হওয়া সম্ভব।২০১৫-১৬ অর্থবছরের প্রস্তাবিত জাতীয় বাজেট সম্পর্কে দলের অবস্থান তুলে ধরতে ওয়ার্কার্স পার্টির নেতারা এ কথা বলেন। গতকাল বৃহস্পতিবার রাজধানীর তোপখানা রোডে শহীদ আসাদ মিলনায়তনে ওয়ার্কার্স পার্টি আয়োজিত সংবাদ সম্মেলনে এই অবস্থান তুলে ধরা হয়।সংবাদ সম্মেলনে বলা হয়, প্রবৃদ্ধির হার ৭ শতাংশ অর্জন সম্ভব হলেও দুর্নীতি বন্ধ না হলে এর সুফল মানুষের কাছে পৌঁছাবে না।
