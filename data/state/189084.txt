
পল্লী বিদ্যুতের গাজীপুরের কোনাবাড়ী জোনাল অফিসের আওতাধীন এলাকায় গতকাল বিদ্যুৎ চুরি বন্ধে ভ্রাম্যমাণ আদালত অভিযান চালিয়েছে। এতে নেতৃত্ব দেন গাজীপুরের নির্বাহী হাকিম সাজিয়া আফরোজ ও কোনাবাড়ী জোনাল অফিসের এজিএম মজিবুর রহমান। এ সময় বিদ্যুৎ চুরির দায়ে হাতিমারা এলাকার আনোয়ার হোসেনকে ১ লাখ ৫২ হাজার, বাঘবাড়ি এলাকার সিরাজুল ইসলামকে ২ লাখ ৯৩ হাজার, শুরাবাড়ি এলাকার সেলিম মিয়াকে ১ লাখ ৫২ হাজার, মো. সিরাজুলকে ৪৭ হাজার, আমজাদ হোসেনকে ৪৭ হাজার ও হাসেম দেওয়ানকে ২ লাখ ৯৩ হাজার টাকা জরিমানা করা হয়। 
