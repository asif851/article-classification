
৬৮টি মোমবাতি জ্বলল। শেষ হল ৬৮ বছরের দীর্ঘ অপেক্ষা। ছিটমহল বিনিময় চুক্তির আনুষ্ঠানিক বাস্তবায়নের আনন্দ ছড়িয়ে পড়েছে সবার মধ্যে। 

‘আর না ছিট বাসী, আমরা এখন বাংলাদেশি’ এই স্লোগানে লালমনিরহাট জেলার পাটগ্রামের কামারহাট সরকারি প্রাথমিক বিদ্যালয় মাঠে ১২টা এক মিনিটে বাংলাদেশের নাগরিকত্ব অর্জন উদ্‌যাপন উপলক্ষে জ্বালানো হয়েছে মোমবাতি।

মোমবাতি জ্বালিয়ে বাংলাদেশের নাগরিক হওয়ার আনন্দ করছেন লালমনিরহাট জেলার পাটগ্রামের বাসিন্দারা। 

দারুণ এক আনন্দের মুহূর্ত তাঁদের জন্য। তাঁরা এখন আর ছিট বাসী নন, বাংলাদেশের নাগরিক। হাতে মশাল নিয়ে, মোমবাতি জ্বালিয়ে সেই আনন্দ উদ্‌যাপন করছেন আজ তাঁরা।

কুড়িগ্রামের দাশিয়ার ছড়ায় আজ ছিটমহল সমন্বয় কমিটির উদ্যোগে মোমবাতি প্রজ্বলন করেন সাবেক এমপি মো. জাফর আলী।

কুড়িগ্রামের দাশিয়ার ছড়ায় মোমবাতির আলো জ্বালিয়ে আনন্দক্ষণ উদ্‌যাপন। ছিটমহল সমন্বয় কমিটির উদ্যোগে মোমবাতি প্রজ্বলন করেন সাবেক এমপি মো. জাফর আলী।

রাত ১২টা এক মিনিটে লালমনিরহাটের বাঁশপচাই ভিতরকুটির নূর আলমের বাড়িতে ৬৮টি মোমবাতি জ্বালানোর কর্মসূচিতে অংশ নেন সংরক্ষিত মহিলা আসন-৩০২ এর এমপি সফুরা বেগমসহ অতিথিরা। 
