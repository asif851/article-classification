
রাজবাড়ীর গোয়ালন্দে গতকাল সোমবার বিদ্যুৎস্পৃষ্টে জুয়েল শেখ (১২) নামের এক শিশুর মৃত্যু হয়েছে। সে উপজেলার উত্তর দৌলতদিয়া ফেলু মোল্যার পাড়ার জলিল শেখের ছেলে। জুয়েলের পরিবার ও এলাকার কয়েকজন বাসিন্দা সূত্রে জানা গেছে, সকাল সাড়ে ১০টার দিকে জলিলের বাড়িতে বিদ্যুতের কয়েকজন মিস্ত্রি কাজ করছিলেন। এ সময় বিদ্যুতের একটি তার বাড়ির উঠানে পড়ে থাকলে জুয়েল হঠাৎ করে ওই তারের ওপরে দাঁড়ায়। এতে ঘটনাস্থলেই সে বিদ্যুৎস্পৃষ্ট হয়ে মারা যায়।
