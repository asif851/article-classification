
বরিশালের মেহেন্দীগঞ্জ উপজেলা পরিষদের নির্বাচন আজ রোববার অনুষ্ঠিত হবে। ভোট গ্রহণের সব প্রস্তুতি সম্পন্ন করেছে নির্বাচন কমিশন। আইনশৃঙ্খলা পরিস্থিতি স্বাভাবিক রাখতে বিপুলসংখ্যক পুলিশ, র্যাব, বিজিবি, আনসার মোতায়েন করা হয়েছে। এ ছাড়া বাড়তি সতর্কতা হিসেবে সেনাবাহিনীও থাকছে। উপজেলার ৭৪টি ভোটকেন্দ্রের মধ্যে ৫৮টিকে ঝুঁকিপূর্ণ হিসেবে চিহ্নিত করেছে নির্বাচন কমিশন। উপজেলা নির্বাচন কর্মকর্তা আবদুল কাদির বলেন, মেহেন্দীগঞ্জ ও কাজীরহাট থানা নিয়ে গঠিত এ উপজেলার ১৩টি ইউনিয়ন ও একটি পৌরসভায় মোট এক লাখ ৮৫ হাজার ৫৭৯ জন ভোটার এতে অংশ নেবেন।
