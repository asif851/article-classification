
দিনাজপুরের কাহারোল উপজেলায় গতকাল রোববার মাইক্রোবাস ও ট্রাকের মুখোমুখি সংঘর্ষে ওই মাইক্রোবাসের চালক সুজন (২৫) নিহত ও সাতজন আহত হয়েছেন।সুজন (২৫) পঞ্চগড় সদর উপজেলার পৌর খালপাড়া এলাকার বাসিন্দা।কয়েকজন প্রত্যক্ষদর্শী ও কাহারোল থানা–পুলিশ সূত্রে জানা গেছে, দিনাজপুর-ঠাকুরগাঁও মহাসড়কের উপজেলার এগারো মাইল নামক স্থানে গতকাল ওই দুর্ঘটনা ঘটে।এ ব্যাপারে জানতে চাইলে কাহারোল থানার ভারপ্রাপ্ত কর্মকর্তা (ওসি) মো. মনসুর আলী সরকার প্রথম আলোকে বলেন, আহত ব্যক্তিরা একই পরিবারের সদস্য। তাঁদের বাড়ি পঞ্চগড় সদর উপজেলায়। তাঁরা হলেন বিপ্লব (৩৪), রিনা (২৬), সাথি (২৩), রাতুল (৭), তসিরন (৫৫), রেবা (৫০) ও রিতু (১৩)। তাঁদের দিনাজপুর মেডিকেল কলেজ হাসপাতালে ভর্তি করা হয়েছে।
