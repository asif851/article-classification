
পিরোজপুরের ভান্ডারিয়া উপজেলার ইকড়ি বাজারে গত বৃহস্পতিবার আগুনে ছয়টি দোকান পুড়ে গেছে। এতে ২০ লাখ টাকার ক্ষতি হয়েছে বলে ক্ষতিগ্রস্ত ব্যবসায়ীরা দাবি করেছেন। ভান্ডারিয়া ফায়ার সার্ভিস ও স্থানীয় ব্যবসায়ী সূত্রে জানা গেছে, বৃহস্পতিবার দিবাগত রাতে ইকড়ি বাজারের একটি রেস্তোরাঁর চুলা থেকে আগুনের সূত্রপাত হয়। মুহূর্তেই আগুন অন্যান্য দোকানে ছড়িয়ে পড়ে। স্থানীয় লোকজন ও ফায়ার সার্ভিস দুই ঘণ্টার চেষ্টায় আগুন নিয়ন্ত্রণে আনে। ততক্ষণে ছয়টি দোকান পুড়ে ছাই হয়ে যায়। 
