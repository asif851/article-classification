
বিএনপির চেয়ারপারসন খালেদা জিয়া ১১টি মামলায় হাজিরা দিতে কাল মঙ্গলবার আদালতে যাবেন।
খালেদা জিয়ার আইনজীবী সানাউল্লাহ মিয়া আজ সোমবার প্রথম আলোকে এই তথ্য জানান।
সানাউল্লাহ মিয়া বলেন, রাজধানীর দারুস সালাম থানার আটটি, যাত্রাবাড়ী থানার দুটি ও রাষ্ট্রদ্রোহের একটি মামলায় কাল ঢাকার মহানগর দায়রা জজ আদালতে শুনানির দিন ধার্য রয়েছে। এসব মামলায় হাজিরা দিতে খালেদা জিয়া আদালতে যাবেন।
সানাউল্লাহ মিয়া জানান, মামলাগুলো অভিযোগ গঠনের শুনানির পর্যায়ে রয়েছে।
