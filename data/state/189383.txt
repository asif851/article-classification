
সিলেট পলিটেকনিক ইনস্টিটিউটের অধ্যক্ষের বাসভবনে গত ২৫ জানুয়ারি ছাত্রলীগের হামলার ঘটনার পর বন্ধ ঘোষণা করা ইনস্টিটিউটের সুরমা ছাত্রাবাস থেকে ছাত্রলীগের নেতা-কর্মীরা যাচ্ছিলেন না। গত বৃহস্পতিবার বিকেল চারটার মধ্যে ছাত্রাবাস খালি করার নির্দেশ দেওয়া হলেও ছাত্রলীগ অবরোধের অজুহাত দেখিয়ে উল্টো বিক্ষোভ দেখায়। ইনস্টিটিউটের অধ্যক্ষ সুশান্ত কুমার বসু জানান, এ অবস্থায় বৃহস্পতিবার রাত সাড়ে আটটার দিকে ছাত্রাবাস কর্তৃপক্ষ পুলিশকে নিয়ে প্রতিটি কক্ষ সিলগালা করার উদ্যোগ নিলে তাঁরা ছাত্রাবাস ছাড়তে বাধ্য হন। 
