
দিনাজপুরের নবাবগঞ্জে বিনোদন কেন্দ্র স্বপ্নপুরীতে গত শনিবার বিকেলে অনলাইন নিউজ পোর্টাল দিনাজপুর নিউজ টোয়েন্টি ফোরের প্রথম প্রতিষ্ঠাবার্ষিকী পালন করা হয়েছে। প্রতিষ্ঠাবার্ষিকী উপলক্ষে আয়োজিত আলোচনা সভা ও সম্মাননা প্রদান অনুষ্ঠানে প্রধান অতিথি হিসেবে উপস্থিত থেকে দিনাজপুর-৬ আসনের সাংসদ শিবলী সাদিক দিনাজপুরে শিক্ষা, স্বাস্থ্য, ব্যবসাসহ বিভিন্ন ক্ষেত্রে অবদানের জন্য নয়জন ব্যক্তিকে এবং ১৯ জন সাংবাদিককে সম্মাননা স্মারক দেন। বিশেষ অতিথি ছিলেন বাংলাদেশ অনলাইন নিউজ পোর্টাল অ্যাসোসিয়েশনের সভাপতি শামছুল আলম, দিনাজপুর প্রেসক্লাবের সভাপতি চিত্ত ঘোষ। 
