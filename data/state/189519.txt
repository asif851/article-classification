
যুক্তরাষ্ট্রের নিউ জার্সিতে নগর কর্তৃপক্ষের তত্ত্বাবধানে নির্মিত হচ্ছে শহীদ মিনার। প্যাটারসন নগরের ওয়েস্ট সাইড পার্কের উন্মুক্ত এলাকায় গত শনিবার এর নির্মাণকাজ শুরু হয়েছে। বাংলাদেশের কেন্দ্রীয় শহীদ মিনারের আদলে এ শহীদ মিনারের নির্মাণকাজের উদ্বোধন করেন প্যাটারসন নগরের মেয়র জো ই টোরেস। বাংলাদেশি-অধ্যুষিত প্যাটারসনে একদল নিবেদিত প্রবাসী বাংলাদেশি শহীদ মিনার নির্মাণের জন্য কয়েক বছর ধরে চেষ্টা চালিয়ে আসছিলেন। নগর কর্তৃপক্ষ তাদের তহবিল থেকে শহীদ মিনার নির্মাণের জন্য দেড় লাখ ডলার অনুদান দিয়েছে। নিউইয়র্ক প্রতিনিধি
