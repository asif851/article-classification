
নড়াইলের লোহাগড়ায় মোহাম্মদ মল্লিক (৬৫) নামে এক কৃষককে কুপিয়ে হত্যা করা হয়েছে। গত শুক্রবার রাতে উপজেলার চর মল্লিকপুর গ্রামের মৃধাপাড়া জামে মসজিদের পাশে এ ঘটনা ঘটে। নিহত মোহাম্মদ মল্লিক দোয়া মল্লিকপুর গ্রামের বাসিন্দা ছিলেন। পুলিশ ও পরিবার সূত্রে জানা গেছে, দিঘলিয়া থেকে বাড়িতে ফিরছিলেন মোহাম্মদ মল্লিক ও তাঁর ছোট ভাই ফুল মিয়া মল্লিক। মৃধাপাড়া জামে মসজিদের কাছে পৌঁছালে ১০-১২ জন দুর্বৃত্ত মোহাম্মদ মল্লিককে দা দিয়ে কোপায়। পরে স্থানীয় লোকজন উদ্ধার করে হাসপাতালে নেওয়ার পথে তাঁর মৃত্যু হয়। 
