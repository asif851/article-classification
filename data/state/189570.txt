
ঢাকার কাছে আশুলিয়ায় অপহরণ করার অভিযোগে গত মঙ্গলবার রাতে দুই নারীকে আটক করেছে ঢাকা জেলা গোয়েন্দা পুলিশ (ডিবি)। আটক নারীরা হলেন সুমাইয়া আক্তার ও তানিয়া আক্তার। ধারের টাকা আদায়ের জন্য আবদুর রউফ নামের এক ব্যক্তিকে তাঁরা কৌশলে একটি ফ্ল্যাটে আটকে রেখে আড়াই লাখ টাকা আদায় করেছেন বলে জানিয়েছে ডিবি। ডিবির পরিদর্শক শাহীন শাহ পারভেজ বলেন, তিনি (সুমাইয়া) রউফের ভাই মতিনের কাছে দুই লাখ টাকা পাবেন বলে দাবি করেছেন। 
