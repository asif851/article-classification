
নওগাঁর রানীনগর উপজেলার খট্টেশ্বর রানীনগর ইউনিয়ন পরিষদের (ইউপি) প্রয়াত তিন চেয়ারম্যান আফতাব হোসেন, আবদুল রহমান ও ফিরোজ খানের স্মরণে ব্যাডমিন্টন টুর্নামেন্টের উদ্বোধন করা হয়েছে। রানীনগর তরুণ সংঘের আয়োজনে স্থানীয় পাটগুদাম মাঠে গত শুক্রবার সন্ধ্যায় প্রধান অতিথি হিসেবে ওই টুর্নামেন্টের উদ্বোধন করেন নওগাঁ-৬ (রানীনগর-আত্রাই) আসনের সাংসদ ইসরাফিল আলম। উদ্বোধন অনুষ্ঠানে প্রয়াত চেয়ারম্যান আফতাব হোসেনের ছেলে সদর ইউপি চেয়ারম্যান আসাদুজ্জামান সভাপতিত্ব করেন। উপস্থিত ছিলেন উপজেলা চেয়ারম্যান আল-ফারুক জেমস, ওসি মোস্তাফিজুর, ভাইস চেয়ারম্যান হারুনুর রশিদ প্রমুখ। 
