
কক্সবাজারের টেকনাফের হোয়াইক্যং থেকে গতকাল সোমবার ভোরে ডাকাতির প্রস্তুতিকালে মিয়ানমারের নাগরিকসহ দুজনকে গ্রেপ্তার করেছে পুলিশ। তাঁদের কাছ থেকে দুটি এলজি ও পাঁচটি গুলি উদ্ধার করা হয়। পুলিশ জানায়, গ্রেপ্তার দুজন হলেন মিয়ানমারের মংডু শহরের মো. নুর হাফেজ ও হোয়াইক্যং নয়াবাজারের দেলোয়ার হোসেন। টেকনাফ মডেল থানার ভারপ্রাপ্ত কর্মকর্তা (ওসি) মো. আতাউর রহমান খন্দকার জানান, দেলোয়ার হোসেন নারী নির্যাতন, ডাকাতি, অস্ত্রসহ নয়টি মামলার পলাতক আসামি।
