
‘কবি নজরুল বাঙালিকে স্বাধীনতা ও মুক্তির মন্ত্রে দীক্ষিত করেছিলেন’কবি ও সাংবাদিক অরুণ দাশগুপ্ত বলেছেন, কবি কাজী নজরুল ইসলাম তাঁর লেখনীর মাধ্যমে বাঙালিকে স্বাধীনতা ও মুক্তির মন্ত্রে দীক্ষিত করেছিলেন। তাঁর কবিতা ও গানসহ সব লেখনী শুধু বাঙালির মুক্তির চেতনাকে শাণিত করেনি, বরং সারা বিশ্বে সব যুগের মুক্তিকামী মানবতাকে সংগ্রামের দিকনির্দেশনা দিয়েছেন।বঙ্গবন্ধু সাংস্কৃতিক জোট চট্টগ্রাম মহানগর শাখার উদ্যোগে জাতীয় কবি নজরুল ইসলামের মৃত্যুবার্ষিকী উপলক্ষে আয়োজিত আলোচনা সভা ও সাংস্কৃতিক অনুষ্ঠানের প্রধান অতিথির বক্তব্যে তিনি এ কথা বলেছেন। চট্টগ্রাম শিশু একাডেমী মিলনায়তনে ৬ সেপ্টেম্বর সন্ধ্যায় অনুষ্ঠিত আলোচনা সভায় সভাপতিত্ব করেন সাংবাদিক নাজিমুদ্দীন। বঙ্গবন্ধু সাংস্কৃতিক জোটের মহানগর শাখার সাধারণ সম্পাদক মো. লিপটনের সঞ্চালনায় অনুষ্ঠিত সভায় বিশেষ অতিথি ছিলেন জোটের কেন্দ্রীয় নেতা ফেরদৌস খান আলমগীর, মহানগর কমিটির সহসভাপতি হাসিনা জাফর ও মো. সেলিম। বক্তব্য দেন সালেহ আহমেদ, জ্যাকব ডায়াস, পূর্ণিমা দাশ, পরায়ন দাশ, আবু ঈসা, রেবা বড়ুয়া, অবিন্তা কুমার দাশ, ফেরদৌস আরা, রুপু আহমেদ প্রমুখ। সভা শেষে নজরুলসংগীত পরিবেশন করেন জোটের শিল্পীরা। বিজ্ঞপ্তি।
উপাচার্যের সঙ্গে ডিবেটিং সোসাইটির বিভাগীয় দলের সাক্ষাৎচট্টগ্রাম বিশ্ববিদ্যালয়ের ডিবেটিং সোসাইটি (সিইউডিএস) প্রিমিয়ার বিশ্ববিদ্যালয় প্রথম আন্তক্লাব ইংরেজি বিতর্ক প্রতিযোগিতার চূড়ান্ত প্রতিযোগিতা ৮ সেপ্টেম্বর প্রিমিয়ার বিশ্ববিদ্যালয় মিলনায়তনে অনুষ্ঠিত হয়।এতে দেশের বিভিন্ন বিশ্ববিদ্যালয়ের ১৬টি দল অংশ নেয়। প্রতিযোগিতায় প্রিমিয়ার বিশ্ববিদ্যালয় চ্যাম্পিয়ন হয়েছে।চ্যাম্পিয়ন দল ১০ সেপ্টেম্বর চট্টগ্রাম বিশ্ববিদ্যালয়ের উপাচার্য অধ্যাপক মো. আনোয়ারুল আজিম আরিফের সঙ্গে তাঁর কার্যালয়ে সৌজন্য সাক্ষাৎ করেন। এ সময় সিইউডিএসের সাধারণ সম্পাদক আফজালুর রহমান, প্রচার সম্পাদক জুবায়ের আহম্মদ এবং যুগ্ম সম্পাদক কাউছার মাহমুদ উপস্থিত ছিলেন। বিজ্ঞপ্তি।
নুরুল বখতেয়ার শাহ মাইজভান্ডারীর ওরস সম্পন্নহজরত সৈয়দ জিয়াউল হক (ক.) মাইজভান্ডারীর প্রধান খলিফা শাহ্সুফী সৈয়দ নুরুল বখতেয়ার শাহ্ মাইজভান্ডারীর বার্ষিক ওরস সম্প্রতি ফটিকছড়ির বক্তপুর ভান্ডার শরিফ সৈয়দ বাড়িতে অনুষ্ঠিত হয়।কর্মসূচির মধ্যে ছিল খতমে কোরআন, খতমে গাউছিয়া, খতমে বোখারি, মিলা, জিকির মাহফিল, মাইজভান্ডারী ছেমা মাহফিল, কাওয়ালি এবং তবারক বিতরণ।অনুষ্ঠানে প্রধান অতিথি ছিলেন বক্তপুর ভান্ডার শরিফের শাহজাদা সৈয়দ নুরুল আতাহার। অন্যদের মধ্যে উপস্থিত ছিলেন সৈয়দ মুনির আকতার, সৈয়দ নুরুল আলম, সৈয়দ নুরুল আনোয়ার, মাওলানা ইকবাল ইউসুফ, সৈয়দ আবদুল নূর, সৈয়দ মোহাম্মদ কাইয়ুম, অধ্যাপক বদরুন্নেছা, সৈয়দ আলমগীর প্রমুখ। বিজ্ঞপ্তি।
কক্সবাজারে ব্রিটিশ কাউন্সিলের চিত্রাঙ্কন প্রতিযোগিতাবিশ্ব দৃষ্টি দিবস উপলক্ষে ব্রিটিশ কাউন্সিল বাংলাদেশ ও স্ট্যান্ডার্ড চাটার্ড ব্যাংক ৬ সেপ্টেম্বর কক্সবাজারে যৌথভাবে চিত্রাঙ্কন প্রতিযোগিতার আয়োজন করে। এই প্রতিযোগিতায় কক্সবাজারের ৩০টি বিদ্যালয়ের বয়সী প্রায় ৬০০ ছাত্র-ছাত্রী অংশ নেয়। কক্সবাজার সরকারি বালিকা উচ্চবিদ্যালয়ে আয়োজিত এই অনুষ্ঠানে প্রধান অতিথি ছিলেন কক্সবাজারের জেলা প্রশাসক রুহুল আমিন।ব্রিটিশ কাউন্সিলের চট্টগ্রাম রিসোর্স সেন্টার কর্মকর্তা মাসুদুল আলমের সঞ্চালনায় অনুষ্ঠানে আরও বক্তব্য দেন ব্রিটিশ কাউন্সিল বাংলাদেশের হেড অব প্রোগ্রামস অ্যান্ড পার্টনারশিপস রবিন ডেভিডস, রিসোর্স সেন্টার ব্যবস্থাপক সরওয়াত রেজা ও কক্সবাজার সরকারি বালিকা উচ্চবিদ্যালয়ের প্রধান শিক্ষক মো. নাসির উদ্দিন।বক্তারা কক্সবাজারে ব্রিটিশ কাউন্সিলের উদ্যোগে চলমান বই পড়া প্রতিযোগিতার কথা উল্লেখ করে শিশু-কিশোরদের বেশি করে বই পড়া, চিত্রাঙ্কন অংশগ্রহণসহ নানা সৃজনশীল কর্মকাণ্ডে জড়িত রাখার জন্য অভিভাবকদের প্রতি আহ্বান জানান। উল্লেখ্য, প্রতিযোগিতার বিচারকাজ শেষে বিজয়ী নির্ধারণ করে পরে পুরস্কৃত করা হবে। বিজ্ঞপ্তি
প্রজন্ম মিরসরাইয়ের কৃতী শিক্ষার্থী সংবর্ধনাআওয়ামী লীগের সভাপতিমণ্ডলীর সদস্য ও সাংসদ মোশাররফ হোসেন বলেছেন, মেধাশূন্য নাগরিক দিয়ে দেশের উন্নয়ন হয় না। এ জন্য প্রয়োজন সুশিক্ষা। শিক্ষিত প্রজন্মই পারে জাতিকে সঠিক দিকনির্দেশনা দিতে।৫ সেপ্টেম্বর মিরসরাই উপজেলা টিডিসি মিলনায়তনে প্রজন্ম মিরসরাই আয়োজিত কৃতী শিক্ষার্থী সংবর্ধনা ও পুরস্কার বিতরণী অনুষ্ঠানে প্রধান অতিথির বক্তব্যে তিনি এ কথা বলেন। অনুষ্ঠানে ৮৫ জন দরিদ্র মেধাবী শিক্ষার্থীর শিক্ষা উপকরণ প্রদান ও রচনা প্রতিযোগিতায় বিজয়ীদের পুরস্কৃত করা হয়। এ ছাড়া ব্যবসায়ী এম ডি এম মহিউদ্দিন চৌধুরী ও শিক্ষক প্রিয়তোষ নাথকে বিশেষ সন্মাননা জানানো হয়।প্রজন্ম মিরসরাইয়ের সভাপতি মঞ্জুরুল ইসলামের সভাপতিত্বে অনুষ্ঠান উদ্বোধন করেন চট্টগ্রাম সিটি কলেজের অধ্যাপক জসিম উদ্দিন। বিশেষ অতিথি ছিলেন মিরসরাই উপজেলা পরিষদের ভাইস চেয়ারম্যান ফেরদৌস হোসেন, উপজেলা আওয়ামী লীগের সাধারণ সম্পাদক জাহাঙ্গীর কবির চৌধুরী, রেডক্রিসেন্ট সোসাইটি চট্টগ্রাম ইউনিটের সাবেক সাধারণ সম্পাদক আবদুল আউয়াল চৌধুরী, মেজর (অব.) মো. মোস্তফা ও গাংচিল ফিলিং স্টেশনের ব্যবস্থাপনা পরিচালক রাশেদা আক্তার। বক্তব্য দেন শাহাদাৎ হোসেন চৌধুরী, দেলোয়ার হোসেন, নুরুচ্ছালাম ভূঁইয়া, আবদুর রহিম প্রমুখ। বিজ্ঞপ্তি।
শিশু একাডেমীতে সিসিমপুর-বিষয়ক শিক্ষক প্রশিক্ষণ কর্মশালাবাংলাদেশ শিশু একাডেমীর চট্টগ্রাম শাখার আয়োজনে টেলিভিশন অনুষ্ঠান সিসিমপুর-বিষয়ক দিনব্যাপী শিক্ষক কর্মশালা ১০ সেপ্টেম্বর একাডেমী মিলনায়তনে অনুষ্ঠিত হয়।সিসিমপুর আউটরিচ প্রকল্পের উদ্যোগে আয়োজিত এই কর্মশালায় সভাপতি ছিলেন জেলা শিশু-বিষয়ক কর্মকর্তা জি এম আবদুস সালাম। কর্মশালায় অতিথি ছিলেন অতিরিক্ত জেলা প্রশাসক রাব্বী মিয়া, চট্টগ্রাম জেলা প্রাথমিক শিক্ষা কর্মকর্তা নাসরিন সুলতানা।দিনব্যাপী অনুষ্ঠিত কর্মশালায় ৫০ জন শিক্ষক-শিক্ষিকাকে প্রশিক্ষণ দেওয়া হয়। প্রশিক্ষকের দায়িত্ব পালন করেন কাজী শামীমা আক্তার ও সানু দাশগুপ্ত। বিজ্ঞপ্তি।
সাদার্ন বিশ্ববিদ্যালয়ের আইন বিভাগের ডিরেক্টরির মোড়ক উন্মোচনসাদার্ন বিশ্ববিদ্যালয়ের আইন বিভাগের নতুন ডিরেক্টরি ও ম্যাগাজিন আনন্দ-এর মোড়ক উন্মোচন অনুষ্ঠান ৭ সেপ্টেম্বর বিশ্ববিদ্যালয় মিলনায়তনে অনুষ্ঠিত হয়।অনুষ্ঠানে সভাপতি ছিলেন বিশ্ববিদ্যালয়ের আইন বিভাগের উপদেষ্টা অধ্যাপক মহিউদ্দিন খালেদ। এতে বক্তব্য দেন বিশ্ববিদ্যালয়ের কোষাধক্ষ সরওয়ার জাহান, উপ-উপাচার্য অধ্যাপক শরীফুজ্জামান, অধ্যাপক মহিউদ্দিন খালেদ ও শিক্ষক সুরাইয়া মমতাজ। আলোচনা সভাপর পর সাংস্কৃতিক অনুষ্ঠানের আয়োজন করা হয়। অনুষ্ঠান তত্ত্বাবধান করেন গোলাম মাওলা। বিজ্ঞপ্তি।
চট্টগ্রাম বিশ্ববিদ্যালয় রাজনীতি বিজ্ঞান অ্যালামনাই অ্যাসোসিয়েশনের সভাচট্টগ্রাম বিশ্ববিদ্যালয় রাজনীতি বিজ্ঞান অ্যালামনাই অ্যাসোসিয়েশনের সাধারণ সভা ৭ সেপ্টেম্বর নাসিরাবাদের সাউথ পয়েন্ট স্কুল অ্যান্ড কলেজ মিলনায়তনে অধ্যাপক আ ন ম মুনির আহমদ চৌধুরীর সভাপতিত্বে ও সাধারণ সম্পাদক নাসিমুল গনির সঞ্চালনায় অনুষ্ঠিত হয়।সভায় বক্তব্য দেন জেসমিন সুলতানা, মাজহারুল হক শাহ চৌধুরী, মো. নাজিম উদ্দিন, নুরউল আরশাদ চৌধুরী, সাইফুদ্দিন আহমদ, কাজল চৌধুরী, মুহাম্মদ মুসা খান, আবুল হাশেম, মিজানুর রহমান, জসিমউদ্দিন চৌধুরী, মাহমুদা আক্তার, ফরিদাতুন্নেছা, এনায়েত উল্লাহ পাটোয়ারী, এ জি এম নিয়াজ উদ্দিন, রফিক উদ্দিন, মাকসুদর রহমান, নজরুল ইসলাম, মোয়াজ্জেম হোসেন, মো. শাহেদ প্রমুখ।সভায় ২০ সেপ্টেম্বর চিটাগাং ক্লাবে অনুষ্ঠিতব্য জীবন সদস্য সংগ্রহ কর্মসূচি সফল করার জন্য বিস্তারিত আলোচনার পর বিভিন্ন উদ্যোগ গ্রহণ ও কমিটি গঠন করা হয়।এ ছাড়া অনুষ্ঠান উপলক্ষে প্রকাশিতব্য সংকলনে নাম ও ছবি অন্তর্ভুক্তির জন্য ১২ সেপ্টেম্বরের মধ্যে নির্ধারিত ফি জমা দিয়ে জীবন সদস্য ফরম পূরণের জন্য রাজনীতি বিজ্ঞান বিভাগের প্রাক্তন ছাত্র-ছাত্রীদের অনুরোধ জানানো হয়। বিজ্ঞপ্তি।
জেলার শ্রেষ্ঠ তদন্ত কর্মকর্তা পুরস্কার পেলেন কামাল উদ্দিনচট্টগ্রাম জেলার শ্রেষ্ঠ তদন্ত কর্মকর্তা হিসেবে পুরুস্কৃত হয়েছেন পটিয়া থানার দ্বিতীয় কর্মকর্তা (এসআই) কামাল উদ্দিন। সম্প্রতি জেলার অপরাধ দমন-বিষয়ক সম্মেলনে তাঁকে দ্বিতীয়বারের মতো এই পুরস্কারে ভূষিত করা হয়।চট্টগ্রাম জেলা পুলিশ সুপার এ কে এম হাফিজ আকতারের কাছ থেকে তিনি পুরস্কার গ্রহণ করেন। সম্মেলনে অতিরিক্ত পুলিশ সুপার, সহকারী পুলিশ সুপারসহ সব থানার ভারপ্রাপ্ত কর্মকর্তারা উপস্থিত ছিলেন।পুলিশ সূত্র জানায়, গত দুই মাসে জেলার সব থানার কর্মতৎপরতা পর্যালোচনা করে কামাল উদ্দিনকে শ্রেষ্ঠ তদন্ত কর্মকর্তা মনোনীত করা হয়। —পটিয়া প্রতিনিধি
সন্দ্বীপ পূজা উদ্যাপন পরিষদের সভাবাংলাদেশ পূজা উদ্যাপন পরিষদ সন্দ্বীপ উপজেলা শাখার নবনির্মিত ভবন উদ্বোধন উপলক্ষে সভা ৮ সেপ্টেম্বর অনুষ্ঠিত হয়। গৌরাঙ্গচন্দ্র নন্দীর সভাপতিত্বে সভায় প্রধান অতিথি ছিলেন জনপ্রশাসন মন্ত্রণালয়ের যুগ্ম সচিব তপনচন্দ্র বণিক।বিশেষ অতিথি ছিলেন সন্দ্বীপ উপজেলা নির্বাহী কর্মকর্তা নূর-ই-খাজা আলামীন, অধ্যক্ষ রতন রঞ্জন নাথ, মো. গিয়াস উদ্দিন, মন্টু রঞ্জন বণিক ও রতন কুমার মিত্র। স্বাগত বক্তব্য দেন মাধবচন্দ্র দাশ। বিজ্ঞপ্তি।
