
মাগুরার শ্রীপুর উপজেলার আমলসার ইউনিয়নের বালিয়াঘাটা গ্রামে গতকাল শুক্রবার ভোরে একটি সর্বজনীন কালীমন্দির ও দুটি বাড়ির ব্যক্তিগত পূজামণ্ডবে প্রতিমা ভাঙচুরের ঘটনা এবং শিব প্রতিমা ও জিনিসপত্র চুরির ঘটনা ঘটেছে। কালীমন্দিরের সভাপতি কান্তি ভূষণ বিশ্বাস জানান, বৃহস্পতিবার দিবাগত রাতের কোনো একসময় দুর্বৃত্তরা মন্দিরে হামলা চালায়। তাঁরা কালী প্রতিমা ভাঙচুর ও সোনার টিপ চুরি করে। এ ছাড়া দুর্বৃত্তরা গ্রামের যুগেন্দ্রনাথ বিশ্বাস ও প্রেমানন্দ বিশ্বাসের বাড়ির ব্যক্তিগত পূজামণ্ডবে রাতের কোনো একসময়ে ঢুকে একটি শিব প্রতিমা নিয়ে গেছে। পূজামণ্ডবের গাছাসহ কয়েকটি জিনিসও চুরি করেছে তারা।শ্রীপুর থানার ওসি মো. আক্তারুজ্জামান বলেন, ‘দুবৃত্তরা কালী প্রতিমা ভেঙেছে। এ ছাড়া চুরির ঘটনাও ঘটেছে। সম্ভবত ছিঁচকে চোর বা কেউ শত্রুতাবশত কাজটি করে থাকতে পারে।
 
