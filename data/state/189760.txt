
টিকিট কালোবাজারির অভিযোগে গতকাল মঙ্গলবার বিকেলে রাজধানীর কমলাপুর রেলস্টেশন থেকে দুই ব্যক্তিকে আটক করেছে পুলিশ। এ সময় তাঁদের কাছ থেকে ছয়টি টিকিট উদ্ধার করা হয়। গ্রেপ্তারকৃত ব্যক্তিরা হলেন মফিজুল ইসলাম ও মো. সাব্বির।
কমলাপুর রেলওয়ে থানার ভারপ্রাপ্ত কর্মকর্তা (ওসি) আবদুল মজিদ জানান, ওই দুজনের বিরুদ্ধে বিশেষ ক্ষমতা আইনে মামলা হয়েছে। আজ তাঁদের আদালতের মাধ্যমে কারাগারে পাঠানো হবে।ওসি বলেন, রেলের টিকিট কালোবাজারিদের নিয়ন্ত্রণ করতে জিআরপি পুলিশ বিশেষ অভিযান শুরু করেছে। ঈদের আগ পর্যন্ত প্রতিদিন এ বিশেষ অভিযান চলবে। সাধারণ যাত্রীদের টিকিট পেতে ভোগান্তি দূর করতে পুলিশ এ পদক্ষেপ নিয়েছে।
