
শরীয়তপুরের ইদ্রিস আলী সরদারের বিরুদ্ধে মানবতাবিরোধী অপরাধের মামলার রায় আজ সোমবার ঘোষণা করা হবে। গতকাল রোববার আন্তর্জাতিক অপরাধ ট্রাইব্যুনালের চেয়ারম্যান বিচারপতি আনোয়ারুল হকের নেতৃত্বাধীন তিন সদস্যের ট্রাইব্যুনাল রায় ঘোষণার এ দিন ধার্য করেন। পলাতক এই আসামির বিরুদ্ধে মুক্তিযুদ্ধকালে শরীয়তপুর ও মাদারীপুর এলাকায় গণহত্যা, হত্যা, অপহরণ ও আটকে রেখে নির্যাতন-ধর্ষণ এবং দেশত্যাগে বাধ্য করাসহ মানবতাবিরোধী চারটি অভিযোগ রয়েছে। রাষ্ট্রপক্ষ বলেছে, ওই মামলার দুই আসামির মধ্যে গ্রেপ্তার করা সোলায়মান মোল্লা গত ২৬ অক্টোবর ঢাকা মেডিকেল কলেজ হাসপাতালে চিকিৎসাধীন অবস্থায় মারা যান। নিজস্ব প্রতিবেদক
