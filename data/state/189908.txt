
রাজধানীর নিউমার্কেট এলাকার একটি বাসা থেকে সিটি কলেজের এক ছাত্রীর লাশ উদ্ধার করেছে পুলিশ। তাঁর নাম সুমাইয়া ওয়ার্দাহ (২০)।
নিউমার্কেট থানার উপপরিদর্শক (এসআই) আনোয়ার হোসেন প্রথম আলোকে বলেন, মেয়েটি সিটি কলেজের অনার্সের শিক্ষার্থী ছিলেন। নিউমার্কেট এলাকার সিটি টাওয়ারের দশম তলায় ফুপুর বাসায় থাকতেন তিনি। আজ ভোরে ফ্যানের সঙ্গে ঝুলন্ত অবস্থায় তাঁর লাশ দেখতে পেয়ে পুলিশে খবর দেন পরিবারের লোকজন। তাঁরা জানান, মেয়েটি মানসিক সমস্যায় ভুগছিলেন। তাঁর বাড়ি যশোর সদরে। মা ঢাকায় এলে আইনি পদক্ষেপ নেওয়া হবে। লাশ ঢাকা মেডিকেল কলেজের মর্গে পাঠানো হবে।
