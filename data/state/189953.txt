
বিদেশি, লেখক, ব্লগার ও শিশু হত্যাসহ ১২টি আলোচিত মামলার সর্বশেষ অবস্থা জানালেন প্রধানমন্ত্রীর তথ্য ও যোগাযোগ প্রযুক্তি উপদেষ্টা সজীব ওয়াজেদ জয়। আজ রোববার তাঁর ফেসবুকের পাতায় দেওয়া একটা পোস্টে তিনি মামলাগুলোর সর্বশেষ অবস্থা জানান।
ফেসবুকের পাতায় সজীব ওয়াজেদ জয় লিখেছেন, ‘আওয়ামী লীগ সরকার শুধু সম্প্রতি কিছুদিন আগে ঘটে যাওয়া হত্যাকাণ্ড ছাড়া ব্লগার, শিশু এবং বিদেশিসহ প্রতিটি চাঞ্চল্যকর হত্যাকাণ্ডের ঘটনায় অপরাধীদের গ্রেপ্তার করেছে। যারা বলছিল, সরকার অপরাধীদের ধরছে না এবং কিছুই করছে না, তারা সম্পূর্ণ মিথ্যা বলে এসেছেন।’ এরপর একটি ছবিতে সবগুলো মামলাগুলোর সর্বশেষ পরিস্থিতি তিনি তুলে দেন।
