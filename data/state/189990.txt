
নারায়ণগঞ্জের আড়াইহাজার উপজেলার কল্যান্দি গ্রামে গত বুধবার রাত নয়টার দিকে সড়ক অবরোধ করে ২৫ লাখ টাকার কাপড়সহ একটি পিকআপ ভ্যান নিয়ে পালায় ডাকাতেরা। পিকআপ ভ্যানের চালক ও সহকারীর চিৎকারে টহলরত পুলিশ ও স্থানীয় এলাকাবাসী ধাওয়া দিয়ে উপজেলার ফতেপুর ইউনিয়নের বগাদী কান্দাপাড়া এলাকায় পিকআপটি আটক করে। ডাকাতেরা পালিয়ে যাওয়ার সময় পুলিশ ও লোকজন শরীফ (২৭) নামের একজনকে আটক করতে পারে। শরীফের বাড়ি শরীয়তপুরের নড়িয়া উপজেলার কাঞ্চনপাড়া গ্রামে। 
