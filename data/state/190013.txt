
নারায়ণগঞ্জের সোনারগাঁয়ে ডাকাতির মালামালসহ সাতজনকে গ্রেপ্তার করেছে পুলিশ। গত মঙ্গলবার রাতে রূপগঞ্জের চনপাড়া এলাকা থেকে তাদের গ্রেপ্তার করা হয়।
সোনারগাঁ থানার এসআই গোলজার হোসেন বলেন, ঢাকা-চট্টগ্রাম মহাসড়কের মেঘনা সেতু এলাকায় গত সোমবার রাতে যানবাহনে ডাকাতি ঘটনার সূত্র ধরে গোপন সংবাদের ভিত্তিতে রূপগঞ্জ উপজেলার চনপাড়া এলাকায় মঙ্গলবার রাতে অভিযান চালানো হয়। এ সময় সাতজনকে গ্রেপ্তার করা হয়। তিনি আরও জানান, গ্রেপ্তারকৃত ডাকাতদের দেওয়া তথ্যের ভিত্তিতে ডাকাত দলের নেতা নাজমুল হোসেনের বাড়ি থেকে ডাকাতি হওয়া মালামাল উদ্ধার করা হয়।
 
