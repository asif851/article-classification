
লক্ষ্মীপুরের রামগতিতে ছাত্রলীগ ও ছাত্রদলের মধ্যে সংঘর্ষের ঘটনায় আহত আওয়ামী লীগের নেতা মো. নুরুল ইসলাম গত শনিবার ঢাকা মেডিকেল কলেজ হাসপাতালে মারা গেছেন।রামগতির বালুরচর ওয়াপদা বাজার এলাকায় গত শুক্রবার ওই সংঘর্ষ হয়।আওয়ামী লীগের চর আলেকজান্ডার ইউনিয়ন শাখার সাধারণ সম্পাদক মো. সুমন হাওলাদার জানান, নিহত নুরুল ইসলাম আওয়ামী লীগের ওই ইউনিয়নের ৪ নম্বর ওয়ার্ড শাখার সহসভাপতি ছিলেন।এদিকে সংঘর্ষের ঘটনায় এক নারীসহ দুজনকে গ্রেপ্তার করা হয়েছে।
 
