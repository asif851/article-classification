
রাজশাহীর বাগমারা উপজেলার ভবানীগঞ্জ সরকারি উচ্চবিদ্যালয় পরীক্ষাকেন্দ্রে গতকাল রোববার জেএসসির গণিত বিষয়ের পরীক্ষায় নকল করার দায়ে এক পরীক্ষার্থীকে বহিষ্কার করা হয়েছে। এ ছাড়া নকলে সহযোগিতা করার অভিযোগে নয় শিক্ষককে দায়িত্ব থেকে অব্যাহতি দেওয়া হয়েছে।অব্যাহতি পাওয়া শিক্ষকেরা হলেন তাহেরপুর উচ্চবিদ্যালয়ের শিক্ষক সেলিনা আজমীর, বাগমারা পাইলট উচ্চবিদ্যালয়ের শিক্ষক আবদুর রহমান, নরসিংহপুর উচ্চবিদ্যালয়ের শিক্ষক মোশারফ হোসেন, রানী রিভারভিউ উচ্চবিদ্যালয়ের শিক্ষক চন্দন কুমার, তাহেরপুর রিভারভিউ উচ্চবিদ্যালয়ের শিক্ষক শামীমা সুলতানা, কনোপাড়া উচ্চবিদ্যালয়ের শিক্ষক অজিত কুমার, কামারবাড়ী বালিকা উচ্চবিদ্যালয়ের শিক্ষক আবু জাফর, লাড়ুপাড়া মডেল উচ্চবিদ্যালয়ের শিক্ষক ইদ্রিস আলী ও চাঁনপাড়া বালিকা উচ্চবিদ্যালয়ের শিক্ষক লুৎফর রহমান।ঘটনার সত্যতা নিশ্চিত করে ইউএনও সাদেকুল ইসলাম বলেন, কেন্দ্রটিতে ব্যাপক অনিয়ম দেখা গেছে।
 
