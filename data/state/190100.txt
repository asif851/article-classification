
নড়াইলের লোহাগড়া উপজেলার দীঘলিয়া ইউনিয়ন আওয়ামী লীগের কার্যালয় আগুনে পুড়ে গেছে। গতকাল রোববার ভোর চারটার দিকে এ অগ্নিকাণ্ডের ঘটনা ঘটে। জানা গেছে, দীঘলিয়া বাজারে অবস্থিত এই কার্যালয়টি দোচালা টিনের ঘর। এই ঘরের এক পাশে ছিল একটি হোগলার দোকান। অন্য পাশটি কার্যালয় হিসেবে ব্যবহার করা হতো। ইউনিয়ন আওয়ামী লীগের সভাপতি শ ম অহিদুর রহমান বলেন, ‘কীভাবে আগুন লেগেছে তা বলতে পারছি না।’ লোহাগড়া থানার ওসি শেখ লুৎফর রহমান বলেন, বিষয়টি খতিয়ে দেখা হচ্ছে। 
