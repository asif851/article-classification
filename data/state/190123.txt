
ঈদের ছুটি শেষে মানুষ রাজধানী ঢাকায় ফিরতে শুরু করেছে কয়েক দিন আগে থেকেই। যারা ছুটি নিয়ে গ্রামের বাড়িতে কয়েক দিন বেশি সময় কাটিয়েছে প্রিয়জনের সঙ্গে, তারা আগামীকাল কর্মস্থলে যোগ দিতে আজ ফিরছে। দুর্যোগপূর্ণ আবহাওয়ার শঙ্কা মাথায় নিয়ে সদরঘাট দিয়ে ঢাকায় ঢুকছে লঞ্চযাত্রীরা। ছবিগুলো আজ শনিবার বেলা সাড়ে ১২টার দিকে তোলা।
চাঁদপুর থেকে ঢাকায় এসে ভিড়েছে কয়েকটি লঞ্চ। তাই হঠাৎ ভিড় বেড়ে যায় সদরঘাটে। 
লঞ্চ থেকে নামতে শুরু করেছে যাত্রীরা। 
পরিবার-পরিজন নিয়ে বাড়ি থেকে রাজধানীতে ফিরছে মানুষ। 
প্রিয়জনের সঙ্গে ঈদের আনন্দের রেশ যেন এখনো রয়ে গেছে। সদরঘাটের লোহার বেইলি ব্রিজ পেরিয়ে আসছে অনেকেই। 
যানবাহন হিসেবে সিএনজিচালিত অটোরিকশা আছে অনেক। কিন্তু ভাড়া নিয়ে যাত্রী আর অটোরিকশা চালকের সঙ্গে চলে দর-কষাকষি। 
সদরঘাট থেকে যাত্রীরা যানবাহন না পেয়ে হেঁটে আসছে জগন্নাথ কলেজের সামনে। 
যানবাহন না পেয়ে অগত্যা ভ্যানে করে বাড়ি ফেরা। 
