
গাজীপুরের বোর্ডবাজারের পূর্ব কলমেশ্বর এলাকায় গতকাল বিকেলে নির্মাণাধীন একটি ভবন থেকে পড়ে শামিম (৩৫) নামের একজন শ্রমিকের মৃত্যু হয়েছে। শামিম কাপাসিয়া উপজেলার ভেরারচালা গ্রামের আবদুর রবের ছেলে।সহকর্মী শ্রমিক ও টঙ্গী সরকারি হাসপাতাল সূত্রে জানা গেছে, বিকেলে ওই এলাকার মো. আলমগীরের নির্মাণাধীন পাঁচতলা বাড়ির চারতলায় বাইরের দিকে দেয়ালে প্লাস্টার করার সময় শামিম মাচা ভেঙে নিচে পড়ে যান। আশপাশের লোকজন ও অন্য শ্রমিকেরা দ্রুত তাঁকে উদ্ধার করে টঙ্গী সরকারি হাসপাতালে নিয়ে যান। সেখানে চিকিৎসক তাঁকে মৃত ঘোষণা করেন।
