
রাজবাড়ীর কালুখালী উপজেলার মাঝবাড়ী ইউনিয়ন পরিষদের (ইউপি) উপনির্বাচনে আওয়ামী লীগ-সমর্থিত প্রার্থী কাজী শরিফুল ইসলাম জয়ী হয়েছেন। গতকাল রোববার সন্ধ্যা ছয়টায় উপজেলা পরিষদের নির্বাচন কর্মকর্তা জাহিদ হোসেন ফল ঘোষণা করেন। এতে শরিফুল ইসলাম পান ৭ হাজার ৬৩৮টি ভোট। তাঁর নিকটতম প্রতিদ্বন্দ্বী মাঝবাড়ী ইউনিয়ন বিএনপির সভাপতি শাহিদুল ইসলাম ওরফে শাহীন পান ১ হাজার ৮১৩ ভোট। মাঝবাড়ী ইউপির চেয়ারম্যান কাজী সাইফুল ইসলাম নবগঠিত কালুখালী উপজেলা পরিষদের নির্বাচনে জয়ী হলে পদটি শূন্য হয়।
