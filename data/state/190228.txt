
বেসামরিক বিমান পরিবহন ও পর্যটনমন্ত্রী রাশেদ খান মেনন বলেছেন, সাম্প্রদায়িক সম্প্রীতির অনন্য দৃষ্টান্ত বাংলাদেশ। আবহমানকাল ধরে সব সম্প্রদায়ের মানুষ শান্তিপূর্ণভাবে বসবাস করে আসছেন। এখানে ধর্মীয় উগ্রবাদ ও জঙ্গিবাদের কোনো স্থান নেই। এ প্রশ্নে সরকার শূন্য সহনশীলতা নীতি গ্রহণ করেছে। আজ শনিবার সকালে কাকরাইলে বাংলাদেশে রোমান ক্যাথলিক সম্প্রদায়ের প্রধান চার্চ পরিদর্শন শেষে তিনি এ কথা বলেন। 
বাংলাদেশে নিযুক্ত ক্যাথলিক সম্প্রদায়ের প্রধান কার্ডিনাল প্যাট্রিক রোজারিওর সঙ্গে বৈঠক করেন মন্ত্রী। প্যাট্রিক রোজারিওকে বাংলাদেশে স্বাগত জানান তিনি। বৈঠকে বাংলাদেশে খ্রিষ্টান সম্প্রদায়ের প্রধান পদটি কার্ডিনাল পদে উন্নীত করায় ভ্যাটিকান সিটিকে ধন্যবাদ দেন। চার্চের প্রধান বাংলাদেশে তাঁদের বিভিন্ন কার্যক্রম সম্পর্কে মন্ত্রীকে অবহিত করেন। বিজ্ঞপ্তি।
