
পিরোজপুরের মঠবাড়িয়া উপজেলায় শিশুর প্রতি সহিংসতা ও বাল্যবিবাহ রোধে করণীয় বিষয়ে এক কর্মশালা হয়েছে। গতকাল বৃহস্পতিবার উপজেলা পরিষদ মিলনায়তনে মহিলাবিষয়ক অধিদপ্তর ওই কর্মশালার আয়োজন করে। দিনব্যাপী এ কর্মশালায় প্রধান অতিথি ছিলেন মহিলা ও শিশুবিষয়ক মন্ত্রণালয়ের উপসচিব মো. খলিলুর রহমান কাগজী। এতে সভাপতিত্ব করেন ইউএনও এস এম ফরিদ উদ্দিন। বক্তব্য দেন জেলা শিশুবিষয়ক কর্মকর্তা মোজাম্মেল হোসেন, জেলা মহিলাবিষয়ক কর্মকর্তা মামুন অর রশিদ, উপজেলা নারী ভাইস চেয়ারম্যান মাকসুদা আক্তার প্রমুখ। এতে সরকারি কর্মকর্তা, জনপ্রতিনিধি, শিক্ষক, শিক্ষার্থী, ইমাম, কাজীসহ নানা শ্রেণি-পেশার মানুষ অংশ নেন।
