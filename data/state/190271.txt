
খুলনায় পাঁচ দিনব্যাপী কম্পিউটার মেলা শুরু হয়েছে। শহরের জলিল টাওয়ার মার্কেটে খুলনা কম্পিউটার ব্যবসায়ী সমিতি এই মেলার আয়োজন করেছে।আয়োজক সূত্র জানিয়েছে, মেলা ৮ জানুয়ারি পর্যন্ত প্রতিদিন সকাল ১০টা থেকে রাত আটটা পর্যন্ত চলবে। মেলা উপলক্ষে বিশেষ ছাড়ে কম্পিউটার ও কম্পিউটারের যন্ত্রাংশ বিক্রি করা হবে। মেলায় ৮৫টি স্টল রয়েছে এবং প্রতিদিন কুইজ প্রতিযোগিতা থাকবে।গতকাল দুপুরে প্রধান অতিথি হিসেবে মেলার উদ্বোধন করেন খুলনা-২ আসনের সাংসদ মুহাম্মদ মিজানুর রহমান। খুলনা কম্পিউটার ব্যবসায়ী সমিতির সভাপতি শেখ শাহিদুল হকের সভাপতিত্বে অনুষ্ঠানে বক্তব্য দেন খুলনা শিল্প ও বণিক সমিতির সভাপতি কাজি আমিনুল হক অতিরিক্ত জেলা প্রশাসক (শিক্ষা ও আইসিটি) মো. গিয়াস উদ্দিন, বাংলাদেশ কম্পিউটার সমিতির সাবেক সভাপতি ও বেসিসের সভাপতি মোস্তফা জব্বার প্রমুখ।
