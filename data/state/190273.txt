
রাজধানীর মুগদা এলাকা থেকে অস্ত্র, গুলিসহ চারজনকে আটক করেছে পুলিশের গোয়েন্দা শাখা (ডিবি)। গতকাল রোববার রাতে তাঁদের মুগদার গার্মেন্টস গলি বিশ্বাস রোডের কাছ থেকে আটক করে ডিবির পূর্ব বিভাগের একটি দল।
আটক করা ব্যক্তিরা হলেন শহর আলী ওরফে লিটন ওরফে ভাঙ্গারি লিটন (২৭), মোহাম্মদ ফেরদৌস ওরফে ফেদু (২৯), হুমায়ূন কবির ওরফে ঝনু (৪৩) ও মোহাম্মদ মানিক (২৮)।
তাঁদের কাছ থেকে সাতটি অস্ত্র, ১৫টি গুলি ও আটটি ম্যাগাজিন উদ্ধার করেছে ডিবি। ডিবির তথ্যমতে, আটক করা ব্যক্তিরা অস্ত্র ব্যবসায়ী।
ঢাকা মহানগর পুলিশ ডিএমপির গণমাধ্যমকে পাঠানো এক মুঠোফোন বার্তায় এ তথ্য জানানো হয়।
