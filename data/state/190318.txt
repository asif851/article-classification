
চাঁপাইনবাবগঞ্জের সদর উপজেলার মহারাজপুর শেখপাড়া এলাকা থেকে গত বুধবার দিবাগত রাত পৌনে দুইটার দিকে ৬৩ কেজি গাঁজাসহ তিনজনকে গ্রেপ্তার করেছে র্যাব-৫। তাঁরা হলেন শিবগঞ্জের উত্তর উজিরপুর গ্রামের ইসমাইল হোসেন (৩১), সদর উপজেলার মহারাজপুর টিকরা গ্রামের শেখ সাদী (২৭) ও মহারাজপুর মাছানিয়াপাড়ার মো. বাক্কার (২৪)। র্যাব-৫ ক্যাম্পের এএসপি নূরে আলম বলেন, এ সময় গ্রেপ্তারকৃতদের কাছ থেকে দুটি মোটরসাইকেলও আটক করা হয়। এ ব্যাপারে সদর থানায় মাদকদ্রব্য নিয়ন্ত্রণ আইনে মামলা হয়েছে। 
