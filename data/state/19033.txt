
রাডার কেনায় দুর্নীতি মামলায় আত্মপক্ষ সমর্থন করে নিজেকে নির্দোষ দাবি করেছেন জাতীয় পার্টির চেয়ারম্যান এইচ এম এরশাদ৷ গতকাল বৃহস্পতিবার ঢাকার বিশেষ জজ আদালতে নিজেকে নির্দোষ দা​িব করে ন্যায়বিচার চান তিনি৷ বিভাগীয় বিশেষ জজ আবদুর রশিদ আসামিপক্ষে পক্ষসমর্থনের শুনানি শেষে ২৯ মে যুক্তিতর্ক উপস্থাপনের দিন ধার্য করেন৷
গতকাল রাডার কেনা দুর্নীতি মামলায় ফৌজদারি কার্যবিধির ৩৪২ ধারায় আসামিপক্ষের আত্মপক্ষ সমর্থনের দিন ধার্য ছিল৷ আসামিদের বিরুদ্ধে মামলার এজাহার, অভিযোগপত্র এবং সাক্ষীদের জবানবন্দি উপস্থাপন করা হলে এরশাদ এবং মামলার বাকি দুই আসামি বিমানবাহিনীর সাবেক প্রধান সুলতান মাহমুদ ও মমতাজ উদ্দিন আহমেদ আদালতে নিজেদের নির্দোষ দাবি করেন৷ মামলার অন্য আসামি ইউনাইটেড ট্রেডার্সের এ কে এম মুসা প্রথম থেকেই পলাতক আছেন৷
স্বৈরশাসক হুসেইন মুহম্মদ এরশাদের পতনের দুই বছর পর ১৯৯২ সালের ৪ মে তখনকার দুর্নীতি দমন ব্যুরো এ মামলা করে৷ এতে অভিযোগ করা হয়, এরশাদসহ বাকি আসামিরা পরস্পরের যোগসাজশে ফ্রান্সের থমসন সিএসএফ কোম্পানির অত্যাধুনিক রাডার না কিনে বেশি দামে যুক্তরাষ্ট্রের ওয়েস্টিং কোম্পানির রাডার কেনেন৷ এতে সরকারের ৬৪ কোটি ৪ লাখ ৪২ হাজার ৯১৮ টাকার আর্থিক ক্ষতি হয়৷ ��
