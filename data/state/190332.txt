
বিএনপির স্থায়ী কমিটির সদস্য ও সাবেক মন্ত্রী তরিকুল ইসলামকে উন্নত চিকিৎসার জন্য সিঙ্গাপুরে নিয়ে যাওয়া হয়েছে। তিনি দীর্ঘদিন ধরে কিডনির সমস্যায় ভুগছেন।
তরিকুল ইসলামের শ্যালক আবুল বাশার সাইফুদ্দৌলা বলেন, আজ মঙ্গলবার সকাল আটটায় তাঁকে নিয়ে সিঙ্গাপুরের পথে রওনা হয়েছেন স্ত্রী ও দুই ছেলে।
আবুল বাশার বলেন, সপ্তাহে দুদিন তরিকুলের কিডনি ডায়ালাইসিস করতে হচ্ছে। ফলে তাঁর চলাফেলায় অসুবিধা হচ্ছে। বারডেমে তাঁর চিকিৎসা চলছিল।
