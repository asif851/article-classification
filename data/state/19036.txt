
মিয়ানমার সীমান্তে স্থাপিত ৩৭টি ইয়াবা কারখানা উচ্ছেদের দািব জানিয়েছে বাংলাদেশ সরকারের পক্ষে বর্ডার গার্ড বাংলাদেশ (বিজিবি)৷ এ ছাড়া মিয়ানমার সীমান্তরক্ষী (বিজিপি) কর্তৃক বাংলাদেশি নাগরিকদের হত্যা, জেলে অহপরণ, সীমান্ত এলাকায় বিভিন্ন সময়ে গুলিবর্ষণ করে আতঙ্ক ছড়ানোর ঘটনার প্রতিবাদ জানিয়েছে বিজিবি৷গতকাল বৃহস্পতিবার বেলা ১১টায় কক্সবাজার সৈকতে হোটেল ‘ওশান প্যারাডাইস’ সম্মেলনকক্ষে অনুষ্ঠিত বাংলাদেশ ও মিয়ানমারের সীমান্তরক্ষীদের উচ্চপর্যায়ের (সেক্টর কমান্ডার) এক পতাকা বৈঠকে বিজিবি এ দািব উত্থাপন করে৷অন্যদিকে মিয়ানমারের বিজিপি নাফ নদীর বাংলাদেশ প্রান্তে কংক্রিটের বাঁধ নির্মাণ বন্ধ এবং দুই দেশের ব্যবসা-বাণিজ্য বৃদ্ধিকল্পে টেকনাফ ঘাট স্থানান্তরে বিজিবির কর্মকর্তাদের সহযোগিতা চেয়েছে৷ মিয়ানমার প্রতিনিধিদলের নেতৃত্ব দেন সে দেশের মংডু ১ নম্বর বর্ডার গার্ড পুলিশ (বিজিপি) ব্যাটালিয়নের কমান্ডার ব্রিগেডিয়ার জেনারেল থিন কো কো৷ আর ২১ সদস্যের বাংলাদেশ প্রতিনিধিদলের নেতৃত্ব দেন বিজিবি কক্সবাজার সেক্টরের কমান্ডার কর্নেল খন্দকার ফরিদ হাসান৷বৈঠক শেষে কর্নেল খন্দকার ফরিদ হাসান বলেন, ‘মিয়ানমার সীমান্তে স্থাপিত ইয়াবা কারখানাগুলো উচ্ছেদ এবং ইয়াবা উৎপাদন ও বিপণনে জড়িত ব্যক্তিদের ধরতে বাংলাদেশ সরকারের পক্ষে আমরা জোর দািব জানিয়েছি৷ কিন্তু তারা (বিজিপি) মিয়ানমারে ইয়াবা কারখানা আছে, এ কথা স্বীকার করছে না৷ তবে মাদক চোরাচালান, রোহিঙ্গা অনুপ্রবেশ ও সীমান্ত অপরাধ দমনে মিয়ানমার ঐকমত্য পোষণ করেছে৷
