
চাকরির মেয়াদ শেষ হওয়ার আগেই দুই উপসচিবকে অবসরে পাঠিয়েছে সরকার। তাঁরা হলেন, স্থানীয় সরকার বিভাগে সংযুক্ত জনপ্রশাসন মন্ত্রণালয়ের বিশেষ ভারপ্রাপ্ত (ওএসডি) মুজতাবা রিজওয়ান ও জনপ্রশাসন মন্ত্রণালয়ের ওএসডি উপসচিব বশির উদ্দিন আহমেদ।
জনপ্রশাসন মন্ত্রণালয় আজ বুধবার এ বিষয়ে দুটি আলাদা প্রজ্ঞাপন জারি করে। এতে বলা হয়, তাঁদের চাকরিকাল ২৫ পূর্ণ হয়েছে ও সরকার জনস্বার্থে তাঁদের চাকরি থেকে অবসর দেওয়া প্রয়োজন বিবেচনা করছে। এ জন্য সরকারি কর্মচারী (অবসর) আইনের ক্ষমতাবলে তাঁদের সরকারি চাকরি থেকে অবসর দেওয়া হয়। তবে তাঁরা অবসরজনিত সুবিধা পাবেন।
বর্তমানে সরকারি কর্মকর্তা-কর্মচারীদের অবসরে যাওয়ার স্বাভাবিক বয়স হলো ৫৯ বছর।
