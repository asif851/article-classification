
ব্রাহ্মণবাড়িয়া জেলায় এবারের এসএসসি পরীক্ষার ফলাফলে পাসের হারের দিক দিয়ে বাংলাদেশ গ্যাস ফিল্ডস স্কুল অ্যান্ড কলেজ এবং জিপিএ-৫ পাওয়ার দিক দিয়ে এগিয়ে রয়েছে অন্নদা সরকারি উচ্চবিদ্যালয়।বাংলাদেশ গ্যাস ফিল্ডস স্কুল অ্যান্ড কলেজে পাসের হার ৯৭ দশমিক ৪৭। এ বিদ্যালয় থেকে ১৫৪ জন পরীক্ষা দিয়ে ১৫০ জনই পাস করেছে। জিপিএ-৫ পেয়েছে ২৪ জন। অন্যদিকে অন্নদা সরকারি উচ্চবিদ্যালয়ে জিপিএ-৫ পেয়েছে ৭৮ জন।ব্রাহ্মণবাড়িয়া জেলা শহরের প্রধান বিদ্যাপীঠ অন্নদা সরকারি উচ্চবিদ্যালয় থেকে এবারের এসএসসি পরীক্ষায় থেকে ৩০৪ জন পরীক্ষা দিয়ে ২৯৬ জন পাস করেছে। পাসের হার ৯৭ দশমিক ৩৭।অন্নদা সরকারি উচ্চবিদ্যালয়ের প্রধান শিক্ষক ফরিদা নাজমীন গত বৃহস্পতিবার প্রথম আলোকে বলেন, এবার কুমিল্লা বোর্ডের সার্বিক ফলাফলই খারাপ হয়েছে। সে তুলনায় অন্নদা সরকারি উচ্চবিদ্যালয়ের ফলাফল ভালো হয়েছে। এ বিদ্যালয় জিপিএ-৫ পাওয়ার ক্ষেত্রে এই জেলায় শীর্ষে রয়েছে।গভ. মডেল গার্লস হাইস্কুল থেকে ১৮৭ জন পরীক্ষা দিয়ে ১৭২ জন পাস করেছে। পাসের হার ৯১ দশমিক ৯৮। তবে গত বছরের তুলনায় এবার জিপিএ-৫ পাওয়া শিক্ষার্থীর সংখ্যা এখানে কম।গভ. মডেল গার্লস হাইস্কুল থেকে এবার জিপিএ-৫ পেয়েছে ৩২ জন।জেলা সদরের সাবেরা সোবহান সরকারি বালিকা উচ্চবিদ্যালয় থেকে ২৯৩ জন পরীক্ষা দিয়ে ২৬৩ জন পাস করেছে। পাসের হার ৮৯ দশমিক ৭৬। এর মধ্যে জিপিএ-৫ পায় ৪৬ জন।নিয়াজ মুহম্মদ উচ্চবিদ্যালয় থেকে ২৪৭ জন পরীক্ষা দিয়ে ২১০ জন পাস করেছে। পাসের হার ৮৫ দশমিক ০২। এর মধ্যে জিপিএ-৫ পেয়েছে ৪ জন।ব্রাহ্মণবাড়িয়া আইডিয়াল রেসিডেন্সিয়াল স্কুল অ্যান্ড কলেজ থেকে ২৪৫ জন পরীক্ষা দিয়ে ২০৭ জন পাস করেছে। পাসের হার ৮৪ দশমিক ৪৯। জিপিএ-৫ পেয়েছে ৬ জন।ব্রাহ্মণবাড়িয়া উচ্চবিদ্যালয় থেকে ২৪২ জন পরীক্ষা দিয়ে ১৭২ জন পাস করেছে। পাসের হার ৭১ দশমিক ০৭। জিপিএ-৫ পেয়েছে ৩ জন।
 
