
চট্টগ্রাম মেডিকেল কলেজ হাসপাতাল প্রাঙ্গণে অবস্থিত চতুর্থ শ্রেণির কর্মচারীদের ক্যানটিনের এক কর্মচারী খুন হয়েছেন। তাঁর নাম মোহাম্মদ ফরহাদ (২৩)। আজ রোববার সকাল সাতটার দিকে ওই ক্যানটিনের ভেতরে এ ঘটনা ঘটে।
চট্টগ্রাম মেডিকেল কলেজ হাসপাতাল পুলিশ ফাঁড়ির উপপরিদর্শক (এসআই) জহিরুল ইসলাম প্রথম আলোকে এ ঘটনার সত্যতা নিশ্চিত করেছেন।
ওই ক্যানটিনের সাবেক কর্মচারী মাসুদ এ হত্যাকাণ্ড ঘটিয়েছেন বলে প্রত্যক্ষদর্শী ব্যক্তিরা পুলিশকে জানিয়েছেন।
এ ব্যাপারে তাৎ​ক্ষণিক আর কিছু জানা যায়নি।
