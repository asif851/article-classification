
চট্টগ্রামের বোয়ালখালীর সিরাজুল ইসলাম ডিগ্রি কলেজের ফারাজ চত্বরে আজ বৃহস্পতিবার দুপুরে মাসব্যাপী বৃক্ষরোপণ কর্মসূচি উদ্বোধন করা হবে। বোয়ালখালী প্রেসক্লাব এ কর্মসূচি বাস্তবায়ন করবে। উদ্বোধন করবেন আহমদুল্লাহ-যর্তুমা ট্রাস্টের চেয়ারম্যান সেলিনা খান।
প্রসঙ্গত, গত বছরের ১৬ আগস্ট স্থানীয় সাংসদ মঈন উদ্দিন খান বাদলের উদ্যোগে বোয়ালখালীর সিরাজুল ইসলাম ডিগ্রি কলেজ মাঠকে ফারাজ চত্বর ঘোষণা করা হয়। ফারাজ আইয়াজ হোসেন গত বছরের ১ জুলাই ঢাকার গুলশানের হোলি আর্টিজান বেকারিতে ভয়াবহ জঙ্গি হামলায় প্রাণ হারান।
 
