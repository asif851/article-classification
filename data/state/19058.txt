
বাংলাদেশ থেকে ১৫৯টি দেশে এখন কর্মী যাচ্ছে। এর মধ্যে ৬২টি নতুন শ্রমবাজার। এই দাবি প্রবাসীকল্যাণ মন্ত্রণালয়ের।কিন্তু শ্রমবাজারের গত চার দশকের তথ্য বিশ্লেষণ করে দেখা গেছে, ১৫৯টির মধ্যে ১০০ দেশ আছে যেখানে গত ৪০ বছরে সর্বোচ্চ ১০০ কর্মীও যায়নি। বাকি ৫৯টি দেশের মধ্যে ৪০টিতে নামমাত্র কর্মী গেছে।প্রবাসীকল্যাণ মন্ত্রণালয়ের জনশক্তি, কর্মসংস্থান ও প্রশিক্ষণ ব্যুরোর তথ্য বলছে, চার দশক ধরে প্রচলিত ১১টি দেশেই বাংলাদেশেল শ্রমবাজার সীমাবদ্ধ আছে। এর মধ্যে সবচেয়ে বড় শ্রমবাজার সৌদি আরব। কিন্তু ২০০৯ সাল থেকে সে দেশে কর্মী নেওয়া প্রায় বন্ধ। দ্বিতীয় বৃহত্তম শ্রমবাজার সংযুক্ত আরব আমিরাতেও কর্মী নেওয়া বন্ধ দুই বছর ধরে। তৃতীয় বড় বাজার মালয়েশিয়ায় কর্মী যাচ্ছে না চার বছর ধরে। আর কুয়েতের শ্রমবাজার বন্ধ সাত বছর ধরে। বাহরাইন, লেবানন, জর্ডান, লিবিয়া ও ইরাকে কর্মী গেলেও সেই সংখ্যা বেশি নয়।ফলে ২০১৩ ও ২০১৪ সালে এসে ওমান, কাতার ও সিঙ্গাপুরেই আটকে গেছে বাংলাদেশের জনশক্তি রপ্তানি।এই খাতের বিশেষজ্ঞ ও ব্যবসায়ীরা বলছেন, সরকারের পক্ষ থেকে বিভিন্ন সময় নতুন বাজার খোঁজা হচ্ছে বলে দাবি করা হলেও বাস্তবে নতুন কোনো স্থায়ী বাজার সৃষ্টি করতে পারেনি বাংলাদেশ। এই দীর্ঘ সময়ে পুরোনো বাজারগুলোও স্বাভাবিক করতে পারেনি সরকার। ফলে ভবিষ্যতে কোনো কারণে ওমান, কাতার ও সিঙ্গাপুরের বাজার বন্ধ হয়ে গেলে বাংলাদেশের জনশক্তি রপ্তানি খাত গভীর খাদে পড়বে।প্রবাসীকল্যাণ মন্ত্রণালয়ের ওয়েবসাইটে সরকারের সাফল্যের যে তথ্য দেওয়া আছে তাতে বলা হয়েছে, পুরোনো ৯৭টি শ্রমবাজারের পাশাপাশি নতুন ৬০টি দেশসহ এখন ১৫৭টি দেশে বাংলাদেশ থেকে কর্মী যাচ্ছে। মন্ত্রণালয় থেকে সাফল্যের পাঁচ বছর শীর্ষক যে প্রকাশনা বের করা হয়েছে তাতেও একই দাবি করা হয়েছে। এদের সর্বশেষ হিসাবে দুটি দেশের কোনো তথ্য নেই।তবে বাংলাদেশ থেকে কোন দেশে কত কর্মী গেছে সেটি প্রবাসীকল্যাণ মন্ত্রণালয়ের জনশক্তি, কর্মসংস্থান ও প্রশিক্ষণ ব্যুরোতে নিবন্ধন করা আছে। দেশভিত্তিক ওই তালিকায় দেখা গেছে, ১৫৯টি দেশের মধ্যে ১৪১টি দেশে নামমাত্র কর্মী যায়।কর্মসংস্থান ব্যুরোর তথ্য অনুযায়ী, সরকারি হিসাবে গত ১০ বছরে শ্রীলঙ্কা, ভুটান, লাওস, কাজাখস্তান, উজবেকিস্তান, আজারবাইজান, লাইবেরিয়া, পোল্যান্ড, নামিবিয়া, নাইজেরিয়াসহ ১৩০টি দেশে সর্বোচ্চ এক হাজার করে কর্মী গেছে।এর মধ্যে ১০১টি দেশ রয়েছে যেখানে সর্বোচ্চ ১০০ জন করে কর্মী গেছে। এর মধ্যে চাদ, তানজানিয়া, জিবুতি, বারমুডা, জাম্বিয়া উল্লেখযোগ্য।৯১টি দেশের প্রতিটিতে কর্মী গেছে সর্বোচ্চ ৫০ জন করে। এর মধ্যে উল্লেখযোগ্য দেশ কেনিয়া, নেদারল্যান্ড, বুরুন্ডি, লেসোথো, তিউনিসিয়া, ইথিওপিয়া, মরক্কো, ঘানা, সোমালিয়া, ইন্দোনেশিয়া ও আইভোরিকোস্ট।১৮টি দেশে কর্মী গেছে সর্বোচ্চ ২০ জন করে। এর মধ্যে উগান্ডা, পেরু, সিয়েরা লিওন, নরওয়ে, হাঙ্গেরি, কম্বোডিয়া, সুইজারল্যান্ড, ক্যামেরুন, বেলজিয়াম, রাশিয়া, ত্রিনিদাদ, তুর্কি, পর্তুগাল, ডেনমার্ক ও বাহামাস অন্যতম।গত ১০ বছরে ৩৩টি দেশে কর্মী গেছে সর্বোচ্চ ১০ জন করে। এর মধ্যে আলবেনিয়া, আর্মেনিয়া, অস্ট্রিয়া, ব্রাজিল, বুলগেরিয়া, কলম্বিয়া, পূর্ব তিমুর, এস্তোনিয়া, গ্যাবন, লাটভিয়া, মৌরিতানিয়া, ম্যাকাউসহ ২০টি দেশ আছে যেখানে এখন পর্যন্ত মাত্র একজন করে কর্মী গেছে।এ ছাড়া গত ১০ বছরে সরকারি হিসাবে যুগোস্লাভিয়া, নাইজার, কিরগিজস্তান, গ্রানাডা, চিলি, বারকিনাফাসো ও বসনিয়ায় মাত্র দুজন করে কর্মী গেছে। ভেনেজুয়েলা, রুয়ান্ডা, ফিলিপাইন, জ্যামাইকা, কিউবা ও আর্জেন্টিনায় গেছে তিনজন করে কর্মী। জিম্বাবুয়ে, আইসল্যান্ড ও ইকুয়েডরে চারজন করে; ইউক্রেন, মোজাম্বিক, মার্শাল দ্বীপে পাঁচজন করে; টোঙ্গা, সেনেগাল, মাদাগাস্কার, লুক্সেমবার্গ, উত্তর কোরিয়া ও হাইতিতে ছয়জন করে; মঙ্গোলিয়া, মেক্সিকো, ফ্রান্স, মাল্টা ও মালয়ে আট থেকে নয়জন করে কর্মী গেছে।তথ্য বিশ্লেষণ করে দেখা গেছে, বাকি ২৯টি দেশের মধ্যে কঙ্গো, রুমানিয়া, সাইপ্রাস, সিসিলি, বেলারুশ, পাপুয়া নিউগিনি, আফগানিস্তান, ইয়েমেন, আলজেরিয়া ও সুদানসহ ১১টি দেশ রয়েছে, যেখানে এক থেকে ছয় হাজার করে কর্মী গেছে।বাকি ১৮টি দেশের মধ্যে যুক্তরাজ্য, দক্ষিণ কোরিয়া, মিসর ও ইরাকে আট হাজার থেকে ৩০ হাজার কর্মী করে গেছে।এ ছাড়া মরিশাসে এ পর্যন্ত ৩৭ হাজার ১৬৯ জন, মালদ্বীপে প্রায় ৫০ হাজার এবং ইতালিতে ৫৫ হাজার ৩৬৯ জন কর্মী গেছে গত ১০ বছরে। মূলত শেষের ১১টি দেশই বাংলাদেশের প্রকৃত শ্রমবাজার।ঢাকা বিশ্ববিদ্যালয়ের গবেষণা প্রতিষ্ঠান রামরুর চেয়ারপারসন ও জনশক্তি রপ্তানি বিশ্লেষক তাসনিম সিদ্দিকী প্রথম আলোকে বলেন, ‘মূলত চার-পাঁচটি দেশেই বাংলাদেশ থেকে এখন জনশক্তি রপ্তানি হচ্ছে। কাজেই যদি এ ধরনের কথা বলা হয়ে থাকে যে ১৫৯টি দেশে কর্মী যাচ্ছে তাহলে ভুল বার্তা পৌঁছাবে। অনিয়মিতভাবে কিছু কর্মী গেলেই সেটিকে বাজার বলা যায় না।’ তিনি বলেন, বাজার সম্প্রসারণের কৌশল নির্ধারণ করতে হলে আগামী কয়েক বছরে কোন দেশে কত কর্মী যাবে সেই লক্ষ্যমাত্রা ঠিক করা উচিত।তবে প্রবাসীকল্যাণমন্ত্রী খন্দকার মোশাররফ হোসেন এ হিসাব-যুক্তি মানতে নারাজ। তিনি প্রথম আলোকে বলেন, বিএনপি জোট সরকারের আমলে যত দেশে লোক যেত এখন তার চেয়ে দ্বিগুণ বেশি দেশে কর্মী যাছে। রেমিট্যান্সও দ্বিগুণ আসছে। বিএনপির সময় ৯৭টি দেশে কর্মী যেত। এখন ১৫৯টি দেশে কর্মী যাচ্ছে।বেশির ভাগ দেশেই তো নামমাত্র কর্মী যাচ্ছে—পরিসংখ্যানের বরাত দিয়ে এমন প্রশ্ন করলে মন্ত্রী বলেন, নতুন বাজার তো হয়েছে। প্রচলিত শ্রমবাজারগুলো বন্ধের বিষয়ে তিনি বলেন, জনশক্তি রপ্তানিকারকদের নানা অনিয়ম আর কিছু বাংলাদেশির অপরাধের কারণেই অনেক বাজার বন্ধ হয়ে যাচ্ছে।প্রচলিত শ্রমবাজারগুলো বন্ধ: বিএমইটির তথ্য এবং জনশক্তি রপ্তানিকারকদের ভাষ্য অনুযায়ী, বাংলাদেশের প্রচলিত বড় শ্রমবাজার মূলত ১১টি দেশ। এগুলো হলো: সৌদি আরব, আরব আমিরাত, ওমান, মালয়েশিয়া, সিঙ্গাপুর, কাতার, বাহরাইন, কুয়েত, লেবানন, জর্ডান ও লিবিয়া।জনশক্তি রপ্তানিকারকেরা বলছেন, এই ১১টি দেশের মধ্যে জর্ডান ও লেবাননে মূলত নারী শ্রমিকেরা যান। বাকি নয়টির মধ্যে কুয়েত ২০০৭ সালে, সৌদি আরব ও মালয়েশিয়া ২০০৯ সালে কর্মী পাঠানো বন্ধ হয়ে যায়। ফলে ২০০৭ সালে আট লাখ ৩২ হাজার ৬০৯ জন এবং ২০০৮ সালে আট লাখ ৭৫ হাজার ৫৫ জন কর্মী গেলেও ২০০৯ সালে আওয়ামী লীগ সরকার ক্ষমতায় আসার পরপরই আগের বছরের তুলনায় জনশক্তি রপ্তানি অর্ধেকে নেমে আসে।ব্যবসায়ীরা বলছেন, কুয়েত, সৌদি আরব ও মালয়েশিয়া বন্ধ হয়ে যাওয়ার পর জনশক্তি রপ্তানি মূলত টিকে ছিল আরব আমিরাতকে কেন্দ্র করে। কিন্তু ২০১২ সালে এই বাজারটি বন্ধ হয়ে যাওয়ার পর তারা জনশক্তি রপ্তানির জন্য আর কোনো দেশ খুঁজে পাচ্ছেন না।ওমান, কাতার, সিঙ্গাপুরই এখন ভরসা: দেশের জনশক্তি রপ্তানি এখন টিকে আছে ওমান, কাতার, সিঙ্গাপুর, বাহরাইন, লেবানন ও জর্ডানকে কেন্দ্র করে।বিএমইটির তথ্য অনুযায়ী, ২০১৪ সালের জানুয়ারি থেকে আগস্ট পর্যন্ত দুই লাখ ৭০ হাজার ১৮১ জন বিদেশে গেছে। এর মধ্যে এক লাখ ৯৭ হাজার ৯০২ জন গেছে এই ছয় দেশে। আর ২০১৩ সালে বাংলাদেশ থেকে মোট চার লাখ নয় হাজার ২৬৩ জন কর্মী বিদেশে গেছে। এর মধ্যে তিন লাখ ১৩ হাজার ৩০৫ জনই গেছে এই ছয় দেশে।এর মধ্যে জর্ডান আর লেবাননে শুধু
