
রংপুর বিভাগের আট জেলায় বন্যা পরিস্থিতিতে চিকিৎসাসেবার জন্য ৭০০ মেডিকেল টিম গঠন করা হয়েছে। আজ সোমবার গঠিত এই টিমের প্রতিটিতে তিন থেকে চারজন সদস্য রয়েছেন। বিষয়টি নিশ্চিত করেছেন রংপুর বিভাগীয় স্বাস্থ্য পরিচালক মোজাম্মেল হোসেন।
এদিকে রংপুর বিভাগীয় প্রাথমিক শিক্ষা অধিদপ্তরের উপপরিচালক মাহবুব এলাহী জানান, বিভাগের বন্যাকবলিত এলাকার ১৩০১টি সরকারি প্রাথমিক বিদ্যালয় বন্ধ ঘোষণা করা হয়েছে।
রংপুর বিভাগের আট জেলা হলো: পঞ্চগড়, ঠাকুরগাঁও, দিনাজপুর, নীলফামারী, রংপুর, লালমনিরহাট, কুড়িগ্রাম ও গাইবান্ধা। ভারী বৃষ্টিপাত ও উজান থেকে নেমে পাহাড়ি ঢলে সব জেলাই বন্যাকবলিত হয়ে পড়েছে।
