
কিশোরগঞ্জের শোলাকিয়া মাঠের কাছে সন্ত্রাসী হামলার পর নিহত এক হামলাকারীর পরিচয় পুলিশের কাছ থেকে নিশ্চিত হওয়া গেছে। নিহত ওই যুবকের নাম আবির রহমান। তিনি বেসরকারি বিশ্ববিদ্যালয় নর্থ সাউথের বিবি​এর ছাত্র ছিলেন। 
কিশোরগঞ্জ পুলিশের একটি সূত্র নাম প্রকাশ না করার শর্তে প্রথম আলোকে এ তথ্য জানায়। এ ব্যাপারে কিশোরগঞ্জ মডেল থানার ভারপ্রাপ্ত কর্মকর্তা (ওসি) মীর মোশাররফ কোনো মন্তব্য করতে রাজি হননি। অবশ্য পুলিশ সূত্র জানায়, আবির রহমানের বাড়ি ঢাকার বসুন্ধরা আবাসিক এলাকায়। তাঁর বাবার নাম সিরাজুল ইসলাম।
