
গাজীপুরের শ্রীপুর উপজেলার শিমরাপাড়ায় বনের জমিতে গড়ে ওঠা কথিত পীরের আস্তানা উচ্ছেদ করেছে বন বিভাগ। গতকাল সোমবার সকাল থেকে দুপুর পর্যন্ত উচ্ছেদ অভিযান চালানো হয়। এ সময় কথিত পীরের ছয় ভক্তকে গ্রেপ্তার করা হয়।গ্রেপ্তার ব্যক্তিরা হলেন সেকান্দার (৬০), নজরুল ইসলাম (২৮), সাফিজ উদ্দিন (৩৫), মাহফুজ (২৪), রাসেল (২৪) ও ফজলুল হক (৪৫)। বন বিভাগের শ্রীপুর রেঞ্জ কর্মকর্তা মোজাম্মেল হক বলেন, জয়গুরু মনির শাহ নামের এক ব্যক্তি ২০০৬ সালে শিমরাপাড়া এলাকায় তাঁর ভক্তের দেওয়া ১ শতাংশ জমিতে ‘হেরাবন’ নামে আস্তানা গড়ে তোলেন। পরে তিনি বিভিন্ন সময় পাশের শিমরাপাড়া বন বিটের ৩ দশমিক ৭০ একর জমি দখল করেন। এ জমির দখল ছেড়ে দিতে একাধিকবার মৌখিক নির্দেশ দেওয়া হলেও তিনি শোনেননি।
