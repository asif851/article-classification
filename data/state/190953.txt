
কুমিল্লা ক্লাবের শতবর্ষ পূর্তি উপলক্ষে শীতকালীন পিঠা তৈরি প্রতিযোগিতায় ১২ জন ৩টি বিভাগে বিজয়ী হয়েছেন। গতকাল মঙ্গলবার বেলা তিনটায় বিশ্ব ভালোবাসা দিবস উপলক্ষে ক্লাব প্রাঙ্গণে এ প্রতিযোগিতা হয়। এতে আধা ঘণ্টার মধ্যে ৫০ জন নারী প্রতিযোগী খোলাপিঠা, ভাপাপিঠা ও পাটিসাপ্টা তৈরি করেন। পরে পিঠা পরিবেশন ও স্বাদের ওপর ভিত্তি করে ১২ জনকে ডিনার সেট পুরস্কার দেওয়া হয়। ক্লাবের সাধারণ সম্পাদক মো. আবদুল হান্নান বলেন, ১৯১৭ সালে কুমিল্লা ক্লাব প্রতিষ্ঠা হয়। শতবর্ষ উপলক্ষে এ প্রতিযোগিতার আয়োজন করা হয়। 
