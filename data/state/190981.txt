
মহেশখালী উপজেলার হোয়ানক বালিকা উচ্চবিদ্যালয়ের মাঠে ১৩ ফেব্রুয়ারি বিকালে দর্পণ মেধাবৃত্তি ঘোষণা করা হয়। এ সময় কৃতী শিক্ষার্থীদের সংবর্ধনাও দেওয়া হয়। এতে প্রধান অতিথি ছিলেন কক্সবাজার-২ আসনের সাংসদ আশেক উল্লাহ রফিক। বিশেষ অতিথি ছিলেন, উপজেলা আওয়ামী লীগের যুগ্ম সম্পাদক ফরিদুল আলম, হোয়ানক কলেজের অধ্যক্ষ সুধীর কান্তি দে। অনুষ্ঠানে সভাপতিত্ব করেন দর্পণ বিজনেস কোঅপারেটিভ সোসাইটির সভাপতি মোহাম্মদ কায়সার উদ্দীন।দর্পণের সাধারণ সম্পাদক তুষার কান্তি দের পরিচালনায় অনুষ্ঠিত কৃতী শিক্ষার্থীদের সংবর্ধনা সভায় অারও বক্তব্য দেন, আওয়ামী লীগের নেতা মীর কাসেম ও জাফর আলম, উপজেলা সমবায় কর্মকর্তা শামসুল আলম, পুলিশ কর্মকর্তা আবুল কালাম, দর্পণ মেধাবৃত্তির প্রধান সমন্বয়কারী আমান উল্লাহ প্রমুখ।
