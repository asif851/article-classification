
বগুড়ার শেরপুরে চলতি বছর প্রাকৃতিক দুর্যোগে ক্ষতিগ্রস্ত ২ হাজার ৫০ জন কৃষককে পুনর্বাসন কর্মসূচির আওতায় গতকাল বিনা মূল্যে সার ও বীজ দেওয়া হয়েছে। উপজেলা পরিষদ মিলনায়তনে বিতরণ কার্যক্রমের উদ্বোধন করেন জেলা কৃষি সম্প্রসারণ অধিদপ্তরের উপপরিচালক চণ্ডীদাস কুণ্ডু। অনুষ্ঠানে সভাপতিত্ব করেন উপজেলা নির্বাহী কর্মকর্তা এ কে এম সরোয়ার জাহান। উপজেলা কৃষি কর্মকর্তা মো. আবদুর রহিম বলেন, ক্ষতিগ্রস্ত ক্ষুদ্র ও প্রান্তিক কৃষকদের চাষে উৎসাহ দিতে সার ও বীজ দেওয়া হয়।
