
যুক্তরাষ্ট্রের মধ্য ও দক্ষিণ এশিয়া–বিষয়ক সহকারী পররাষ্ট্রমন্ত্রী নিশা দেশাই বিসওয়াল আজ সোমবার সকালে গুলশানের হলি আর্টিজান বেকারি রেস্তোরাঁ পরিদর্শন করেছেন। পরিদর্শন শেষে তিনি ওই রেস্তোরাঁয় জঙ্গি হামলায় নিহত ব্যক্তিদের প্রতি শ্রদ্ধা নিবেদন করেন। 
বেলা ১১টার দিকে নিশা গুলশানের ৭৯ নম্বর সড়কে রেস্তোরাঁয় আসে​ন। এ সময় তাঁর সঙ্গে ছিলেন বাংলাদেশের নিযুক্ত যুক্তরাষ্ট্রের রাষ্ট্রদূত মার্শা বার্নিকাট। রেস্তোরাঁ ঘুরিয়ে দেখান পুলিশের উপকমিশনার জসিমউদ্দিন।গত ১ জুলাই গুলশানের আর্টিজান রেস্তোরাঁয় হামলা চালায় জঙ্গিরা। এ সময় তারা ১৭ জন বিদেশি, দুই বাংলাদেশি ও একজন বাংলাদেশি বংশোদ্ভূত মার্কিন নাগরিককে হত্যা করে। এই সন্ত্রাসী হামলার পর নিশা বাংলাদেশে দুই দিনের সফরে আসে​ন। সফরের প্রথম দিনে তিনি পররাষ্ট্রমন্ত্রী ও পররাষ্ট্রসচিবের সঙ্গে বৈঠক করেন। এ ছাড়া আজ বিকেলে তাঁর স্বরাষ্ট্রমন্ত্রীর সঙ্গে বৈঠক করার কথা রয়েছে।
আরও পড়ুন: 
তিন হাইকমিশনারের সঙ্গে মতবিনিময় নিশার
