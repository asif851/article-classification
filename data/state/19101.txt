
কুমিল্লা রেলওয়ে স্টেশনের কিছুটা দূরে লাইনচ্যুত ট্রেনটি সরিয়ে ফেলায় চট্টগ্রাম থেকে সারাদেশের ট্রেন চলাচল স্বাভাবিক হয়েছে। আজ বুধবার রাত ১০টার দিকে লাকসাম থেকে উদ্ধারকারী একটি ট্রেন ​এসে লাইনচ্যুত ট্রেনটির বগি উদ্ধার করে। কুমিল্লা রেলওয়ে স্টেশনের স্টেশন মাস্টার মো. সফিকুর রহমান ভূঁইয়া এ তথ্য জানান।
এর আগে সন্ধ্যা ৬টা ১০ মিনিটে দৌলতপুর এলাকায় চট্টগ্রাম থেকে রংপুরগামী একটি মালবাহী ট্রেনের দুটি চাকা লাইনচ্যুত হয়। এতে চট্টগ্রামের সঙ্গে সারা দেশের ট্রেন যোগাযোগ বিচ্ছিন্ন হয়ে পড়ে।
এ ঘটনায় লালমাই স্টেশনে চট্টগ্রাম থেকে ঢাকাগামী মহানগর গোধূলি ও কুমিল্লা স্টেশনে ঢাকা থেকে চট্টগ্রামগামী সুবর্ণ এক্সপ্রেস ট্রেন আটকা পড়ে।
