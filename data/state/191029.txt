
কক্সবাজারে গতকাল শনিবার দুই দিনব্যাপী মাতৃসেবা ও ফিস্টুলাবিষয়ক আন্তর্জাতিক সম্মেলন শুরু হয়েছে।সকালে সম্মেলনের উদ্বোধন করেন বঙ্গবন্ধু শেখ মুজিব মেডিকেল বিশ্ববিদ্যালয়ের উপাচার্য কামরুল আহসান খান। শহরের একটি অভিজাত হোটেলে আয়োজিত অনুষ্ঠানে প্রধান অতিথি ছিলেন কক্সবাজার-৩ আসনের সাংসদ সাইমুম সরওয়ার।সম্মেলনে স্বাগত বক্তব্য দেন হোপ ফাউন্ডেশন ফর উইমেন অ্যান্ড চিলড্রেন অব বাংলাদেশ আমেরিকার প্রেসিডেন্ট কক্সবাজার মা ও শিশু হাসপাতালের প্রতিষ্ঠাতা এবং সম্মেলনের আহ্বায়ক ইফতিখার উদ্দিন মাহমুদ।হোপ ফাউন্ডেশন ফর উইমেন অ্যান্ড চিলড্রেন অব বাংলাদেশ আমেরিকা এবং ফিস্টুলা ফাউন্ডেশন আমেরিকার যৌথ উদ্যোগে এই সম্মেলনের আয়োজন করা হয়েছে।অনুষ্ঠানে মাতৃসেবা ও প্রসবজনিত সমস্যা, ফিস্টুলার প্রতিকার, চিকিৎসাসহ নানা বিষয়ে আলোচনা করেন জাতিসংঘ জনসংখ্যা তহবিলের (ইউএনএফপিএ) প্রতিনিধি সাতায়া দারাইস্বামী, আমেরিকার ফিস্টুলা ফাউন্ডেশনের প্রধান নির্বাহী কর্মকর্তা কাটেগ্রান্ট প্রমুখ।সম্মেলনে দেশ-বিদেশের দুই শতাধিক চিকিৎসক, নার্স, স্বাস্থ্যকর্মী, স্বাস্থ্য সংগঠক, স্বাস্থ্য ব্যবস্থাপনা কর্মকর্তা অংশ নেন।সম্মেলনের আহ্বায়ক ইফতিখার উদ্দিন মাহমুদ বলেন, বাংলাদেশের প্রান্তিক জনগোষ্ঠীর মাঝে মাতৃসেবা প্রসার ও সুনিশ্চিত করা এবং প্রসবজনিত ফিস্টুলা রোগের প্রতিকার ও প্রতিরোধই এই আন্তর্জাতিক সম্মেলনের মূল উদ্দেশ্য।
