
মুন্সিগঞ্জে পানি সরবরাহ ও স্যানিটেশনবিষয়ক একটি কর্মশালা অনুষ্ঠিত হয়েছে। গতকাল মঙ্গলবার পৌরসভা কক্ষে এ কর্মশালা হয়। স্থানীয় সরকার, পল্লী উন্নয়ন ও সমবায় মন্ত্রণালয় এবং স্থানীয় সরকার বিভাগের পলিসি সাপোর্ট ইউনিটের উদ্যোগে কর্মশালায় প্রধান অতিথি ছিলেন পৌরসভার মেয়র এ কে এম ইরাদত মানু। বক্তব্য দেন পলিসি সাপোর্ট ইউনিটের প্রকল্প পরিচালক কাজী আবদুল নূর, স্থানীয় সরকার বিভাগের উপপরিচালক মো. মাহাবুবুর রহমান, সিভিল সার্জন শরিফুল আলম প্রমুখ। 
