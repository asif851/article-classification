
গোপালগঞ্জের মুকসুদপুর উপজেলার গোপীনাথপুরে মুঠোফোনে এক কিশোরীর ছবি তুলে সেটি বিকৃত করে বিভিন্ন মুঠোফোনে ছড়িয়ে দেওয়ার দায়ে দুই ব্যক্তিকে কারাদণ্ড দিয়েছেন ভ্রাম্যমাণ আদালত। গতকাল বৃহস্পতিবার নির্বাহী হাকিম ও উপজেলা নির্বাহী কর্মকর্তা (ইউএনও) মো. খায়রুজ্জামান এ দণ্ড দেন।দণ্ডপ্রাপ্ত ব্যক্তি দুজন হলো গোপীনাথপুরের শাওন সিকদার (২২) ও জালাল শেখ (৩০)। শাওনকে এক বছর ও জালালকে ছয় মাসের বিনাশ্রম কারাদণ্ড দেওয়া হয়েছে।মুকসুদপুর থানার ওসি মো. আজিজুর রহমান জানান, স্কুলছাত্রীর অভিযোগের পরিপ্রেক্ষিতে গতকাল সকালে ওই দুজনকে আটক করে দুপুরে ভ্রাম্যমাণ আদালতে সোপর্দ করা হয়।
