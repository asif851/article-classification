
হবিগঞ্জে আজ শনিবার রাতে পাহাড়িকা এক্সপ্রেস ট্রেনে পেট্রলবোমা নিক্ষেপ করেছে দুবৃ‌র্ত্তরা। এতে তিনজন দগ্ধ হয়েছেন।দগ্ধ ব্যক্তিরা হলেন মাধব রুদ্র (৩০), মায়া বেগম (৪৫) ও তাঁর মেয়ে আমেনা (২২)। তাঁদের হবিগঞ্জ সদর হাসপাতালে ভর্তি করা হয়েছে।শ্রীমঙ্গল জিআরপি থানার ভারপ্রাপ্ত কর্মকর্তা (ওসি) জাহাঙ্গীর হোসেন জানান, রাত পৌনে নয়টার দিকে চট্টগ্রাম থেকে ছেড়ে আসা সিলেটগামী পাহাড়িকা এক্সপ্রেস ট্রেনটি হবিগঞ্জের শায়েস্তাগঞ্জ জংশন স্টেশনে প্রবেশের সময় পাওয়ার কারে পেট্রলবোমা নিক্ষেপ করে দুবৃ‌র্ত্তরা। এতে তিনজন দগ্ধ হয়েছেন। হবিগঞ্জ সদর পাসপাতালের মেডিকেল অফিসার দেবাশীষ দাশ জানান, দগ্ধ তিনজন এই হাসপাতালে চিকিৎসাধীন। মৌলভীবাজারের কমলগঞ্জ উপজেলার শমশেরনগর স্টেশনের স্টেশন মাস্টার আবদুল আজিজ ঘটনার সত্যতা নিশ্চিত করে জানান, পাওয়ার কারে থাকা রেল কর্মচারীরা আগুন নিভিয়ে ফেলেন। ট্রেনটি সিলেটের পথে আছে।
