
খাদ্যমন্ত্রী ও ঢাকা মহানগর আওয়ামী লীগের যুগ্ম সাধারণ সম্পাদক কামরুল ইসলাম বলেছেন, স্বাধীনতাবিরোধী শক্তিকে পৃষ্ঠপোষকতা করায় বিএনপির প্রতিষ্ঠাতা জিয়াউর রহমানের বীরউত্তম খেতাব কেড়ে নেওয়া উচিত।
আজ বৃহস্পতিবার সকালে জাতীয় প্রেসক্লাবের সামনে এক সমাবেশ ও বিক্ষোভ মিছিলে মন্ত্রী এ কথা বলেন। বঙ্গবন্ধু সাংস্কৃতিক জোট জামায়াতের ডাকা হরতালের প্রতিবাদে এ কর্মসূচি পালন করে।
খাদ্যমন্ত্রীর দাবি, ১৯৭৫ সালের ১৫ আগস্ট বঙ্গবন্ধু শেখ মুজিবুর রহমানকে সপরিবারে হত্যার পর জিয়াউর রহমানের আসল চেহারা জাতির সামনে ধরা পড়ে। জিয়া বঙ্গবন্ধু ও জাতীয় চার নেতার খুনি। তিনি বঙ্গবন্ধু এবং জাতীয় চার নেতার খুনিদের পুরস্কৃত করেছিলেন এবং এ হত্যাকাণ্ডের যাতে বিচার হতে না পারে, এ জন্য ইনডেমনিটি অধ্যাদেশ জারি করেছিলেন। বাসস
