
আইনমন্ত্রী আনিসুল হক বলেছেন, সংখ্যালঘু সুরক্ষা আইন প্রণয়নের কাজ চলছে। আজ সচিবালয়ে আইন মন্ত্রণালয়ের সভাকক্ষে এক অনুষ্ঠান শেষে সাংবাদিকদের প্রশ্নের জবাবে তিনি এ কথা বলেন।
খুলনা ও বাগেরহাট জেলা আইনজীবী সমিতি ভবন নির্মাণের জন্য ৭ কোটি ৫৫ লাখ ৪২ হাজার টাকার মঞ্জুরিপত্র দেওয়া হয় অনুষ্ঠানে। মন্ত্রণালয়ের সংবাদ বিজ্ঞপ্তিতে এ কথা বলা হয়।
বাংলাদেশ ব্যাংকের চুরি হওয়া রিজার্ভের অর্থ উদ্ধারে আসন্ন ফিলিপাইন সফর প্রসঙ্গে আইনমন্ত্রী বলেন, ৩০ নভেম্বর দেশে ফিরেই তিনি ফিলিপাইন সফরের সফলতা বা ব্যর্থতা জানাবেন।
অনুষ্ঠানে আইন মন্ত্রণালয়ের সচিব আবু সালেহ শেখ মো. জহিরুল হকসহ অন্য কর্মকর্তারা উপস্থিত ছিলেন।
