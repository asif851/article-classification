
চট্টগ্রাম বিশ্ববিদ্যালয়ের জীববিজ্ঞান অনুষদ (এইচ ১-৩ ইউনিট) ও ইনস্টিটিউট অব মেরিন সায়েন্সেস অ্যান্ড ফিশারিজের (জি ইউনিট) ২০১৩-১৪ শিক্ষাবর্ষের প্রথম বর্ষ ভর্তি পরীক্ষার নতুন তারিখ ঘোষণা করেছে বিশ্ববিদ্যালয় কর্তৃপক্ষ। তিনবার স্থগিত হওয়া এই পরীক্ষাগুলো আগামী ২৬ ডিসেম্বর অনুষ্ঠিত হবে।অন্যদিকে ইঞ্জিনিয়ারিং অনুষদের (আই ইউনিট) সাক্ষাৎকার আগামী ২৭ ডিসেম্বর সকাল সাড়ে নয়টায় অনুষদ কার্যালয়ে অনুষ্ঠিত হবে। বিশ্ববিদ্যালয়ের ভর্তি কমিটির সচিব এস এম আকবর হোছাইন স্বাক্ষরিত এক সংবাদ বিজ্ঞপ্তিতে বলা হয়, পূর্বঘোষিত পরীক্ষা কেন্দ্রসমূহ ও সময় অপরিবর্তিত থাকবে।
