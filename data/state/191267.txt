
বিএনপির চেয়ারপারসন খালেদা জিয়া আজ সোমবার বেলা দুইটার পর গুলশানে বিএনপির কার্যালয় থেকে বের হবেন। বেলা ১১টার দিকে গুলশান কার্যালয় থেকে খালেদা জিয়ার প্রেস সচিব মারুফ কামাল খান গণমাধ্যমকর্মীদের এ তথ্য জানান। তিনি বলেন, বেলা দুইটার পর বিএনপির চেয়ারপারসন খালেদা জিয়া বের হবেন। তাঁকে যেখানে বাধা দেওয়া হবে, সেখানেই সমাবেশ করবেন তিনি।এর আগে রোববার রাতে গুলশান কার্যালয় থেকে টেলিফোনে এক সাক্ষাৎকারে খালেদা জিয়া বিবিসি বাংলাকে বলেছিলেন, সরকারি বাধা সত্ত্বেও আজকের (সোমবার) কর্মসূচি তিনি প্রত্যাহার করছেন না। ঢাকায় নির্ধারিত সমাবেশের চেষ্টা করা হবে।
