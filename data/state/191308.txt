
মুন্সিগঞ্জের সিরাজদিখান উপজেলার রাজদিয়া অভয় পাইলট উচ্চবিদ্যালয়ে গতকাল রোববার বাল্যবিবাহবিরোধী প্রচারণামূলক সভা হয়েছে। স্থানীয় বেসরকারি সংস্থা ‘সাথী সমাজকল্যাণ সংস্থা’র আয়োজনে এ সভা হয়। এতে সভাপতিত্ব করেন সংস্থার সভাপতি সুব্রত দাস। প্রধান অতিথি ছিলেন উপজেলা নির্বাহী কর্মকর্তা (ইউএনও) রওনক আফরোজা। বিশেষ অতিথি ছিলেন উপজেলা মুক্তিযোদ্ধা কমান্ডার আবদুল মতিন হাওলাদার, উপজেলা সাব-রেজিস্ট্রার এ কে এম রফিকুল কাদির, উপজেলা মাধ্যমিক শিক্ষা কর্মকর্তা খালেদা পারভীন প্রমুখ। এতে বিভিন্ন শ্রেণি-পেশার লোকজন অংশ নেন। এ সময় সচেতনতা সৃষ্টির জন্য একটি নাটক প্রদর্শিত হয়। 
