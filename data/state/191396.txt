
ভারতের পররাষ্ট্রসচিব সুজাতা সিং বিরোধীদলীয় নেতা খালেদা জিয়াকে বলেছেন, ভবিষ্যতে বিএনপির সঙ্গে ভারতের সম্পর্ক আরও ভালো হবে, সুদৃঢ় হবে। তিনি বলেন, অতীতে ভারত বিএনপির সঙ্গে কাজ করেছে। ভবিষ্যতেও কাজ করবে।আজ বুধবার বিকেল পাঁচটা থেকে সন্ধ্যা ছয়টা পর্যন্ত খালেদা জিয়ার সঙ্গে তাঁর গুলশানের বাসায় বৈঠকের সময় সুজাতা সিং এসব কথা বলেন বলে জানিয়েছেন বিএনপির ভাইস চেয়ারম্যান শমসের মবিন চৌধুরী। তিনি সাংবাদিকদের বলেন, বাংলাদেশের আসন্ন নির্বাচন নিয়ে সুজাতা সিং কোনো কথা বলেননি। তিনি শুধু বিএনপিকে বাংলাদেশের স্থিতিশীলতা ও গণতান্ত্রিক ব্যবস্থা অব্যাহত রাখা নিয়ে কথা বলেছেন।শমসের মবিন বলেন, খালেদা জিয়ার সঙ্গে বৈঠকে ভারত প্রত্যাশা করে বাংলাদেশে গণতান্ত্রিক ব্যবস্থা অব্যাহত থাকবে বলে আশাবাদ ব্যক্ত করেছেন সুজাতা।বৈঠকে উপস্থিত ছিলেন বিএনপির চেয়ারপারসনের উপদেষ্টা রিয়াজ রহমান, সাবিহউদ্দীন আহমেদ, ভারতীয় হাইকমিশনার পঙ্কজ সরণ প্রমুখ।
 
