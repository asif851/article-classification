
কুমিল্লায় জঙ্গি সন্দেহে আবদুল কাইয়ুম (২৩) নামে মাদ্রাসার একজন শিক্ষার্থীকে আটক করেছে পুলিশ। তিনি বরুড়া উপজেলার বরুড়া আল জামিয়াতুল ইসলামিয়া দারুল উলুম মাদ্রাসার শিক্ষার্থী। বৃহস্পতিবার রাতে তাঁকে আটক করা হয়। বিষয়টি নিশ্চিত করে বরুড়া থানার ভারপ্রাপ্ত কর্মকর্তা (ওসি) আসলাম সিকদার বলেন, ওই ছাত্রের কাছ থেকে ধর্মীয় বই, মুঠোফোন সেট, চারটি সিম ও নয় হাজার টাকা জব্দ করা হয়। কাইয়ুম চান্দিনা উপজেলার বীর চুন্দাইর গ্রামের আবু তাহেরের ছেলে।
