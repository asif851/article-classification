
গাজীপুরের শ্রীপুর উপজেলার ইজ্জতপুর স্টেশনে গতকাল মঙ্গলবার সকালে ট্রেনের ধাক্কায় একটি পোশাক কারখানার শ্রমিকদের বহন করা বাসের চার আরোহী আহত হয়েছেন। আহত শ্রমিকেরা হলেন আরিফ হোসেন, রফিক মিয়া, সালমা আক্তার ও শামসুন্নাহার। তাঁরা সবাই রাজেন্দ্রপুর এলাকার ডার্ড কম্পোজিট মিলস লিমিটেডের শ্রমিক। শ্রীপুর স্টেশনের মাস্টার শাহজাহান মিয়া বলেন, ইজ্জতপুর বাজারে বাসটি রেলক্রসিং পার হচ্ছিল। এ সময় ট্রেন ধাক্কা দিলে বাসটি দুমড়েমুচড়ে পাশে ছিটকে পড়ে। আহত আরিফ ও রফিককে ঢাকা মেডিকেল কলেজ হাসপাতালে পাঠানো হয়েছে। গাজীপুর প্রতিনিধি
