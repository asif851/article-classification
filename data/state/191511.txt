
কক্সবাজারের টেকনাফ স্থলবন্দরসংলগ্ন সাইড়নখাল এলাকা থেকে ১ লাখ ৩৫ হাজার ইয়াবা বড়ি উদ্ধার করেছে কোস্টগার্ড। জড়িত কাউকে আটক করা যায়নি।
গতকাল শুক্রবার দিবাগত রাত আড়াইটার দিকে এগুলো উদ্ধার করা হয়।
কোস্টগার্ড টেকনাফ স্টেশনের লেফটেন্যান্ট কমান্ডার নাফিউর রহমানের ভাষ্য, মিয়ানমার থেকে ইয়াবার একটি চালান বাংলাদেশে আনা হচ্ছে—এমন তথ্যের ভিত্তিতে কোস্টগার্ডের বিশেষ দল ওই এলাকায় অবস্থান নেয়। মিয়ানমারের জলসীমা পার হয়ে নৌকাটি বাংলাদেশে ঢুকলে কোস্টগার্ড ধাওয়া করে। এ সময় পাচারকারীরা সাইরনখাল প্যারাবনে নৌকাটি ভিড়িয়ে পালয়ে যায়।
নাফিউর রহমান আরও জানান, কোস্টগার্ড নৌকা থেকে ইয়াবা বড়ি জব্দ করে। সেগুলো মাদকদ্রব্য নিয়ন্ত্রণ অধিদপ্তরে জমা দেওয়া হবে।
