
হেরোইন বিক্রির দায়ে কিশোরগঞ্জে এক নারীকে যাবজ্জীবন কারাদণ্ড, ১০ হাজার টাকা জরিমানা এবং জরিমানা অনাদায়ে আরও ছয় মাসের কারাদণ্ড দেওয়া হয়েছে। কিশোরগঞ্জের দ্বিতীয় অতিরিক্ত জেলা ও দায়রা জজ আদালতের বিচারক এ জি এম আল মাসুদ গতকাল বুধবার এ রায় দেন।
দণ্ড পাওয়া ওই নারীর নাম মনোয়ারা বেগম (৩৭)। তিনি ভৈরব উপজেলার লক্ষ্মীপুর গ্রামের মো. অহিদ মিয়ার স্ত্রী।
মামলার সংক্ষিপ্ত বিবরণে জানা গেছে, ২০১২ সালের ৯ জানুয়ারি হেরোইন বিক্রির খবর পেয়ে ভৈরব থানার পুলিশ লক্ষ্মীপুর গ্রামের অহিদ মিয়ার বাড়িতে অভিযান চালায়। 
