
খুলনা সিটি করপোরেশন নির্বাচনে আওয়ামী লীগসমর্থিত প্রার্থী ছাড়া দলের অন্য কেউ প্রতিদ্বন্দ্বিতার চেষ্টা করলে তাঁদের বিরুদ্ধে কঠোর ব্যবস্থা নেওয়া হবে। গত শনিবার রাতে খুলনা মহানগর আওয়ামী লীগের সভাপতিমণ্ডলীর জরুরি সভায় এ সিদ্ধান্ত হয়েছে।
নগর আওয়ামী লীগের সাধারণ সম্পাদক ও ১৪ দলের সমন্বয়ক মিজানুর রহমানের সভাপতিত্বে ওই সভা হয়। সিদ্ধান্তের বিষয়টি তিনি নিশ্চিত করেছেন।
