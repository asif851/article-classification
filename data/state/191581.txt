
সিরাজগঞ্জের শাহজাদপুরে সাংবাদিক আবদুল হাকিম হত্যা মামলায় তুফান মিয়া (২৩) নামের এক যুবককে আটক করেছে পুলিশ। শাহজাদপুর পৌরশহরের চুনিয়াখালী পাড়া মহল্লা থেকে গত শুক্রবার রাতে আটকের মামলায় গ্রেপ্তার দেখিয়ে তাঁকে গতকাল শনিবার আদালতের মাধ্যমে জেলহাজতে পাঠানো হয়েছে।শাহজাদপুর থানার পরিদর্শক (তদন্ত) মনিরুল ইসলাম জানান, ২ ফেব্রুয়ারি আওয়ামী লীগের দুই পক্ষের সংঘর্ষের সময়কার ভিডিও ফুটেজ দেখে তুফানকে শনাক্ত করা হয়। এরপর বাড়ি থেকে তাঁেক গ্রেপ্তার করা হয়েছে।শাহজাদপুরে আওয়ামী লীগের দুই পক্ষের সংঘর্ষের সময় মাথায় গুলিবিদ্ধ হয়ে দৈনিক সমকাল-এর শাহজাদপুর প্রতিনিধি আবদুল হাকিম গুরুতর আহত হন। উন্নত চিকিৎসার জন্য পরের দিন বগুড়া থেকে ঢাকায় নেওয়ার পথে তিনি মারা যান। এ ঘটনায় হাকিমের স্ত্রী নুরুন নাহার বাদী হয়ে পৌর মেয়র হালিমুল হককে প্রধান আসামি করে একটি হত্যা মামলা করেন। তাঁদের মধ্যে এ নিয়ে ১৩ জনকে গ্রেপ্তার করা হলো।
 
