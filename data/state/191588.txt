
নারায়ণগঞ্জের আলোচিত সাত খুনের মামলায় রাষ্ট্রপক্ষে মামলা পরিচালনাকারী ওয়াজেদ আলী খোকন বলেছেন, ‘রায় ঘোষণার পর অভিযুক্ত নূর হোসেন ও তারেক সাঈদের ভাবলেশহীন আচরণ প্রমাণ করে তারাই খুনি। কেবল পেশাদার খুনিরাই খুন করার পর হাসি-ঠাট্টা-তামাশা করতে পারে।’
আজ আলোচিত এ মামলায় ২৬ জনের ফাঁসির রায় দেন আদালত। রায় ঘোষণার পর অন্যতম প্রধান অভিযুক্ত নূর হোসেন এবং র‍্যাবের সাবেক কর্মকর্তা নির্বিকার ছিলেন। এ বিষয়ে প্রতিক্রিয়া জানতে চাইলে ওয়াজেদ আলী খোকন কথাগুলো বলেন।সরকারি কৌঁসুলি (পিপি) ওয়াজেদ আলী বলেন, ‘এ রায়ে আমরা খুশি। রাষ্ট্রপক্ষ সব আসামির বিরুদ্ধে অভিযোগ প্রমাণ করতে সক্ষম হয়েছে। তাই আদালত সব আসামিকেই সাজা দিয়েছেন। এর মধ্যে ২৬ জনের ফাঁসি এবং বাকি নয়জনের বিভিন্ন মেয়াদে কারাদণ্ড হয়েছে।’ তিনি বলেন, যে নয়জনের ফাঁসি হয়নি আদালতের পূর্ণাঙ্গ রায় পাওয়ার পর তা দেখে উচ্চ আদালতে প্রয়োজনে আপিল করা হবে।ওয়াজেদ আলী বলেন, এই রায় প্রমাণ করল আইনের চোখে সবাই সমান। কে এলিট ফোর্সের সদস্য, কে জনপ্রতিনিধি—আদালতের কাছে এটা বিবেচ্য নয়। আদালতের রায়ে তাই প্রমাণ হয়ে গেল।এক প্রশ্নের জবাবে ওয়াজেদ আলী বলেন, অভিযুক্ত নূর হোসেন তাঁর প্রতিপক্ষ কাউন্সিলর নজরুল ইসলামকে দুনিয়া থেকে সরিয়ে দেওয়ার জন্য র‍্যাবের তারেক সাঈদসহ অন্যদের সহযোগিতা নেন। র‍্যাবের এসব সদস্য অর্থের বিনিময়ে নূর হোসেনের সহযোগীদের নিয়ে এই নৃশংস হত্যাকাণ্ড ঘটান।
আরও পড়ুন:নূর হোসেন, তারেক সাঈদসহ ২৬ জনের মৃত্যুদণ্ড
নারায়ণগঞ্জ আদালত এলাকায় কড়া নিরাপত্তাহত্যার পর পেট চিরে লাশ ফেলে দেওয়া হয় নদীতেপলাতক ১৩ জনকে গ্রেপ্তারের নির্দেশনূর হোসেনের সহযোগী আলী ছয় দিনের রিমান্ডেনূর হোসেনের গাড়িচালক জুবায়ের কুমিল্লায় গ্রেপ্তারর‌্যাবের কর্মকর্তাসহ ১৩ জনের আদালতে হাজিরাদুই র্যাব সদস্যের জবানবন্দির‌্যাবের আরও তিন সদস্য গ্রেপ্তার, সাত দিনের রিমান্ডে
