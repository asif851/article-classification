
নগদ ও ব্যাংকে জমা অর্থ এবং শেয়ারে বিনিয়োগ মিলিয়ে মোট প্রায় আট কোটি টাকার মালিক কীভাবে হলেন জানতে চাইলে ডা. এনাম বলেন, ‘ব্যাংক এবং নগদ অর্থগুলো আসলে আমার নিজের না। এগুলো মেডিকেল কলেজে শিক্ষার্থী ভর্তি বাবদ জমা হওয়া অর্থ। আর শেয়ারে বিনিয়োগ বিভিন্ন খাত থেকে নেওয়া।’বছরে ছয় লাখ ৮৪ হাজার টাকা আয় দিয়ে ২০১৩ সালে নিবন্ধিত কোম্পানির নামে পৌনে দুই কোটি টাকার জমি কীভাবে কিনলেন, অর্থ কোথায় পেলেন জানতে চাইলে এনামুর রহমান বলেন, ‘হাসপাতাল ও বিভিন্ন উৎস থেকে ধার নিয়ে ওই জমি কিনেছি। ব্যাংক থেকে নেওয়া ঋণের টাকায়ও কিছু জমি কেনা হয়েছে।’ তিন স্ত্রীর মধ্যে কার সম্পত্তির হিসাব হলফনামায় উল্লেখ করেছেন প্রশ্ন করলে ডা. এনাম বলেন, একজন স্ত্রীর সম্পত্তির হিসাব দেওয়া হয়েছে। কারণ তিনি এনাম মেডিকেলের পরিচালক। অন্যদের ওই তথ্য প্রযোজ্য হবে না।
