
রাজধানীর মিরপুর এলাকা থেকে এক তরুণীকে (১৮) ধরে চলন্ত মাইক্রোবাসে নিয়ে ধর্ষণ করেছে দুই যুবক। গতকাল মঙ্গলবার ধর্ষণের শিকার হওয়া ওই তরুণী একজন পোশাককর্মী। তিনি ঢাকা মেডিকেল কলেজ হাসপাতালের ওয়ানস্টপ ক্রাইসিস সেন্টারে (ওসিসি) চিকিত্সাধীন।
মিরপুর থানার উপপরিদর্শক মিজানুর রহমান ধর্ষণের শিকার হওয়া তরুণীর বরাত দিয়ে জানান, মিরপুরের মধ্য পাইকপাড়ায় থাকেন ওই তরুণী। গতকাল মঙ্গলবার রাত ১০টার দিকে বান্ধবীর বাসা থেকে তিনি বাসায় ফিরছিলেন। দারুস সালাম সড়কের টেকনিক্যাল মোড়ে একটি মাইক্রোবাস এসে থামে তঁার সামনে। ওই মাইক্রোবাসটি থেকে দুই যুবক নেমে তঁাকে জোর করে গাড়িতে তুলে নেয়। এদের মধ্যে একজনকে তিনি চেনেন। তার নাম ফরিদ।গাড়িতে তোলার পর ফরিদ ও তার সহযোগী ওই তরুণীকে চলন্ত মাইক্রোবাসে ধর্ষণ করে। এ সময় চালকসহ মোট তিনজন গাড়িতে ছিল। তবে শুধু ফরিদ ও তার সঙ্গে থাকা যুবক তঁাকে ধর্ষণ করে বলে মেয়েটি পুলিশকে জানিয়েছে। একপর্যায়ে গভীর রাতে তারা তঁাকে দারুস সালাম থানার টেকনিক্যাল মোড়ে রেখে যায়। আজ সন্ধ্যায় তঁাকে ওসিসিতে ভর্তি করে পুলিশ।ধর্ষণের শিকার তরুণীর এক ফুফু পুলিশকে জানিয়েছেন, স্থানীয় বখাটে ফরিদ অনেক দিন ধরেই তঁার ভাতিজিকে প্রেমের প্রস্তাব দিয়ে আসছিল। এতে রাজি না হওয়ায় ফরিদ এ ঘটনা ঘটায় বলে তঁার ধারণা।পুলিশ জানায়, ধর্ষণের সঙ্গে জড়িত ব্যক্তিদের গ্রপ্তোরের চষ্টো চলছে। রাত সাড়ে নয়টায় এ প্রতিবেদন লেখার সময় থানায় কোনো মামলা হয়নি।ঢাকা মেডিকেল কলেজ ওসিসির সমন্বয়কারী চিকিত্সক বিলকিস বেগম জানান, ধর্ষণের শিকার মেয়েটিকে চিকিত্সা দেওয়া হচ্ছে এবং প্রয়োজনীয় ডাক্তারি পরীক্ষা করা হচ্ছে।
