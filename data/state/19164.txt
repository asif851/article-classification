
জয়পুরহাটের আক্কেলপুরে গতকাল সোমবার থেকে উপজেলা পরিষদ চত্বরে তিন দিনব্যাপী বৃক্ষমেলা শুরু হয়েছে। উপজেলা পরিষদের চেয়ারম্যান কামরুজ্জামান কমল আনুষ্ঠানিকভাবে এ মেলার উদ্বোধন করেন। এ সময় আক্কেলপুর পৌরসভার মেয়র গোলাম মাহফুজ চৌধুরী, উপজেলা কৃষি কর্মকর্তা আখতারুজ্জামান, উপজেলা আওয়ামী লীগের সভাপতি মোকছেদ আলী মাস্টার তাঁর সঙ্গে ছিলেন। উপজেলা কৃষি দপ্তর এ বৃক্ষমেলার আয়োজন করেছে। আগামী বৃহস্পতিবার পর্যন্ত এ বৃক্ষমেলা চলবে। 
