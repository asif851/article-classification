
বিজয় দিবসের খুব বেশি দেরি নেই। ১৬ ডিসেম্বর বিজয়ের আনন্দে মেতে উঠবে বাঙালি। তাই প্রস্তুতিও শুরু হয়ে গেছে। পুরান ঢাকার চকবাজারের ব্যবসায়ীরা দোকানে নিয়ে এসেছেন জাতীয় পতাকা, কাগজের পতাকা, লাল-সবুজ ব্যাজ, স্টিকার, হাতের ব্যান্ড। এসব দিয়েই উৎসবে মাতবে দেশবাসী।
বিজয় দিবসে উড়বে জাতীয় পতাকা। বিক্রির জন্য সাজিয়ে রেখেছেন এক দোকানি। ছবিটি গত শুক্রবার সকালে তোলা। 
হাতে পরার লাল-সবুজ ব্যান্ড বিক্রি করছেন একজন। 
বিজয় দিবসে শিশু থেকে বৃদ্ধ অনেকেরই হাতে থাকবে পতাকা। তাই বিক্রির জন্য কাগজের পতাকা রেখেছেন দোকানিরা। 
মাথা ও হাতের ব্যান্ড, চুড়ির পসরা নিয়ে বসেছেন এক ব্যবসায়ী। 
লাল-সবুজ হাতের ব্যান্ড সাজিয়ে বসেছেন একজন। 
