
চাকরির ক্ষেত্রে বৈষম্যের প্রতিবাদে ইসলামী বিশ্ববিদ্যালয়ের বায়োটেকনোলজি অ্যান্ড জেনেটিক ইঞ্জিনিয়ারিং বিভাগের শিক্ষার্থীরা মানববন্ধন করেছেন। গতকাল রোববার সকালে বিশ্ববিদ্যালয়ের প্রধান ফটকের সামনে এ মানববন্ধন করা হয়। এ সময় শিক্ষার্থীরা বাংলাদেশ প্রাণীসম্পদ গবেষণা ইনস্টিটিউটের (বিএলআরআই) সম্প্রতি দেওয়া নিয়োগ বিজ্ঞপ্তি বাতিল এবং বায়োটেকনোলজি অ্যান্ড জেনেটিক ইঞ্জিনিয়ারিং বিভাগের শিক্ষার্থীদের আবেদনের সুযোগ সৃষ্টির মাধ্যমে পুনরায় বিজ্ঞপ্তি প্রকাশের দাবি জানান। এ ছাড়া শিক্ষার্থীরা বাংলাদেশের সব চাকরির ক্ষেত্রে বায়োটেকনোলজি বিভাগের শিক্ষার্থীদের আবেদনের সুযোগ সৃষ্টির দাবি জানান।  ইসলামী বিশ্ববিদ্যালয় প্রতিনিধি
