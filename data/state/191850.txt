
প্রধানমন্ত্রী শেখ হাসিনা আজ বুধবার সন্ধ্যায় বঙ্গভবনে রাষ্ট্রপতি আবদুল হামিদের সঙ্গে সৌজন্য সাক্ষাৎ করেছেন। রাষ্ট্রপতির প্রেস সচিব ইহসানুল করিম বাসসকে এ কথা জানান।
সাক্ষাৎকালে প্রধানমন্ত্রী সম্প্রতি তাঁর ইতালি ও সংযুক্ত আরব আমিরাত সফর সম্পর্কে রাষ্ট্রপতিকে অবহিত করেন। রাষ্ট্রপতি এ সাফল্যজনক সফরের জন্য প্রধানমন্ত্রীকে ধন্যবাদ জানান।প্রধানমন্ত্রী শেখ হাসিনা দশম আসেম সম্মেলন যোগ দিতে গত ১৫ অক্টোবর চার দিনের সফরে ইতালি এবং পরে ২৫ অক্টোবর তিন দিনের সফরে সংযুক্ত আরব আমিরাত যান।
সাক্ষাতের জন্য বঙ্গভবনে পৌঁছলে রাষ্ট্রপতি আবদুল হামিদ প্রধানমন্ত্রীকে স্বাগত জানান। এ সময় রাষ্ট্রপতি ও প্রধানমন্ত্রীর কার্যালয়ের সংশ্লিষ্ট সচিবরা উপস্থিত ছিলেন।
