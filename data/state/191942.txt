
নেসলে বাংলাদেশ লিমিটেডের ব্যবস্থাপনা পরিচালক স্টিফান নর্দে গত ২৮ নভেম্বর গাজীপুরের পিরুজালী আদর্শ উচ্চবিদ্যালয়ে খাবার পানির ট্যাংকের উদ্বোধন করেন। অনুষ্ঠানে অন্যদের মধ্যে বক্তব্য দেন নেসলের করপোরেট পরিচালক নকীব খান ও জ্যেষ্ঠ ব্যবস্থাপক (করপোরেট অ্যাফেয়ার্স অ্যান্ড কমিউনিকেশন) মির্জা গোলাম হোসেন। খাবার পানির ট্যাংকের উদ্বোধন উপলক্ষে ওই স্কুলের পক্ষ থেকে আয়োজিত অনুষ্ঠানে শিক্ষক-শিক্ষার্থীরাসহ স্থানীয় লোকজন অংশ নেন। স্টিফান নর্দে তাঁর বক্তৃতায় নিরাপদ খাবার পানির গুরুত্ব তুলে ধরেন। স্বাস্থ্যকর ও নিরাপদ জীবন নিশ্চিত করতে প্রত্যন্ত গ্রামাঞ্চলের স্কুলগুলোতে নিরাপদ পানীয় জল সরবরাহে নেসলে বাংলাদেশের নেওয়া পদক্ষেপের অংশ হিসেবে ওই স্কুলটিতে খাবার পানির ট্যাংকটি চালু করা হলো। বিজ্ঞপ্তি।
