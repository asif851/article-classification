
পিরোজপুর জেলা আইনজীবী সমিতির সভাপতি গোবিন্দ কুমার রায় চৌধুরী (৫৮) গতকাল মঙ্গলবার বিকেলে রায়েরকাঠি গ্রামের নিজ বাড়িতে বিদ্যুৎস্পৃষ্ট হয়ে মারা গেছেন।হাসপাতাল ও পারিবারিক সূত্রে জানা গেছে, বিকেল সাড়ে চারটার দিকে গোবিন্দ কুমার ঘরের ফ্রিজ খুলতে গিয়ে বিদ্যুৎস্পৃষ্ট হন। এ সময় পরিবারের সদস্যরা তাঁকে উদ্ধার করে পিরোজপুর সদর হাসপাতালে নিয়ে গেলে কর্তব্যরত চিকিৎসক তাঁকে মৃত ঘোষণা করেন। গোবিন্দ কুমারের ভাইয়ের ছেলে গৌতম চৌধুরী বলেন, ফ্রিজটি বিদ্যুতায়িত হয়ে গিয়েছিল। এ কারণে তিনি স্পৃষ্ট হন। তাঁর মৃত্যুতে পিরোজপুর-১ আসনের সাংসদ এ কে এম এ আউয়াল শোক প্রকাশ করেছেন।
