
প্রথম আলো বন্ধুসভা জাতীয় পরিচালনা পর্ষদ গতকাল রোববার ‘বাঁকা উঠানের নাচ’ শিরোনামে এক অনুষ্ঠানের আয়োজন করে। বিকেল সাড়ে চারটায় রাজধানীর সোবহানবাগে ড্যাফোডিল ইন্টারন্যাশনাল ইউনিভার্সিটি মিলনায়তনে আয়োজিত অনুষ্ঠানে বিভিন্ন বন্ধুসভার বন্ধুরা নৃত্য পরিবেশন করেন।
ঢাকার বাইরের বিভিন্ন বন্ধুসভার বন্ধুরাও এ আয়োজনে অংশ নেন। শুরুতে মা দিবস উপলক্ষে সব মায়ের প্রতি বন্ধুসভার পক্ষ থেকে  শুভেচ্ছা জানানো হয়।
বন্ধুসভার থিম সংয়ের সঙ্গে ভৈরব বন্ধুসভার বন্ধুদের নৃত্য পরিবেশনের মধ্য দিয়ে শুরু হয় ‘বাঁকা উঠানের নাচ’। একে একে নৃত্য পরিবেশন করেন সাভার বন্ধুসভার বিপাশাসাহা ও রফিকুল ইসলাম, কুড়িগ্রামের ঊর্মিআক্তার পায়েল, বান্দরবানসভার নাই এ সিং, ভৈরবের সানজিদা সিদ্দিকা, তোফাজ্জল হোসেন, ডরিনা আক্তার প্রিয়াংকা, মাহমুদা তমা ও জান্নাতুল ফেরদৌস, গৌরনদীর সিলভিয়া মুন, ড্যাফোডিলের ইলিয়াস নবী, ঢাকা মহানগরের আনন্দিতা খান ও সুমন, শান্ত-মারিয়াম বিশ্ববিদ্যালয় বন্ধুসভার মো. সায়েম ও রোহাইদা আক্তার, মুন্সিগঞ্জের নুরুন্নবী মুন্না ও শুভ্রা দাস, ওয়ার্ল্ড ইউনিভার্সিটির তাসমিয়া মাহাবুব, কিশোরগঞ্জের রিফাত ইসলাম ও রাফা, নারায়ণগঞ্জের মনিকা আক্তার এবং ক্যামব্রিয়ান বন্ধুসভার বন্ধুরা।
অনুষ্ঠানটিতে সার্বিক সহযোগিতা করেছে ড্যাফোডিল ইন্টারন্যাশনাল ইউনিভার্সিটি বন্ধুসভা। সঞ্চালনা করেন বন্ধুসভা জাতীয় পরিচালনা পর্ষদের সভাপতি দন্ত্যস রওশন। 
