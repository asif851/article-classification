
রাজধানীর মিরপুরে কথিত বন্ধুর ধারালো অস্ত্রের আঘাতে আহত এক কিশোর মারা গেছে। আজ বুধবার সকালে ঢাকা মেডিকেল কলেজ হাসপাতালে চিকিৎসাধীন অবস্থায় ওই কিশোরের মৃত্যু হয়।
মারা যাওয়া কিশোরের নাম সজীব (১৬)। বাবার নাম আবদুর রশিদ।
সজীবের স্বজন বলে পরিচয় দেওয়া বাবুর ভাষ্য, গতকাল মঙ্গলবার রাত সাড়ে ১০টার দিকে বন্ধুর চাপাতির কোপে গুরুতর আহত হয় সজীব। তাকে প্রথমে মিরপুরের একটি হাসপাতালে নেওয়া হয়। অবস্থার অবনতি হলে ঢাকা মেডিকেল কলেজ হাসপাতালে আনা হয়।
ঢাকা মেডিকেল কলেজ হাসপাতাল সূত্র জানায়, গতকাল রাত পৌনে ১২টার দিকে গুরুতর আহত অবস্থায় সজীবকে হাসপাতালে আনা হয়। চিকিৎসাধীন অবস্থায় আজ সকাল আটটায় তার মৃত্যু হয়।
হাসপাতাল পুলিশ ফাঁড়ি থেকে জানানো হয়, সজীবের লাশ হাসপাতালের মর্গে রাখা হয়েছে। লাশের ময়নাতদন্ত হবে।
