
ফরিদপুরে কলেজছাত্রীকে যৌন হয়রানির অভিযোগে এক তরুণকে ছয় মাসের বিনাশ্রম কারাদণ্ড দিয়েছেন ভ্রাম্যমাণ আদালত। গত বৃহস্পতিবার রাত সাড়ে নয়টার দিকে ভাঙ্গার ইউএনও গাজী আসাদুজ্জামান কবির নিজ কার্যালয়ে এ রায় দেন। দণ্ডাদেশ পাওয়া তরুণ মোস্তাফিজুর রহমান (২১) ভাঙ্গার মানিকদহ ইউনিয়নের খাঁকান্দা নাজিরপুর গ্রামের ওদুদ তালুকদারের ছেলে। তিনি দীর্ঘদিন ধরে ভাঙ্গা মহিলা কলেজের দ্বাদশ শ্রেণীর এক ছাত্রীকে উত্ত্যক্ত করে আসছিলেন। বৃহস্পতিবার তিনি ওই ছাত্রীর হাত টেনে ধরেন ও যৌন হয়রানি করেন। এলাকাবাসী আটক করে তাঁকে পুলিশে দেন।  ফরিদপুর অফিস
 
