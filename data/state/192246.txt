
প্রথম আলোর উদ্যোগে গত দুই দিনে আরও ২৪৬ জন সংবাদপত্র বিক্রয়কর্মীর মাঝে রেইনকোট বিতরণ করা হয়েছে।
গতকাল সোমবার ঢাকা সংবাদপত্র হকার্স বহুমুখী সমবায় সমিতির মিরপুর-১ সেন্টারে ১৯৫ জন এবং গত রোববার বাড্ডা ও বসুন্ধরা সেন্টারে ৫১ জনকে এসব রেইনকোট দেওয়া হয়।
দুই দিনে মোট তিনটি সেন্টারে রেইনকোটগুলো বিতরণের সময় উপস্থিত ছিলেন ঢাকার সার্কুলেশন টিমের সহকারী ব্যবস্থাপক খান ইমাম হোসেনসহ সার্কুলেশন নির্বাহী মো. আবদুল্লাহেল রাফি ও মো. ইউছুফ। এ ছাড়া অনুষ্ঠানে সমিতির সেন্টার সুপারভাইজার ও পরিবেশকেরাও উপস্থিত ছিলেন।
