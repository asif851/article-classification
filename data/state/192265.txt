
লক্ষ্মীপরের রামগতিতে গতকাল রোববার বিকেলে ভ্রাম্যমাণ আদালত মো. সেলিম নামের ভুয়া এক আয়ুর্বেদিক চিকিৎসককে ছয় মাসের বিনাশ্রম কারাদণ্ড দিয়েছেন। নিবন্ধন সনদ না থাকায় তাঁকে এই সাজা দেওয়া হয়। রামগতি উপজেলা নির্বাহী কর্মকর্তা ও ভ্রাম্যমাণ আদালতের নির্বাহী ম্যাজিস্ট্রেট মো. দেলোয়ার হোসেন জানান, অষ্টম শ্রেণি পাস করে মো. সেলিম নিজেকে আয়ুর্বেদিক ডাক্তার পরিচয় দিয়ে দীর্ঘদিন ধরে এলাকায় হাড়ভাঙা রোগীদের চিকিৎসা করে আসছিলেন। তাঁর কোনো চিকিৎসা সনদ নেই। 
