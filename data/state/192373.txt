
বাংলাদেশ বিদ্যুৎ উন্নয়ন বোর্ডের (পিডিবি) চেয়ারম্যান শাহিনুর ইসলাম খান গতকাল শনিবার ভোলার বোরহানউদ্দিন উপজেলার নাদিয়ার চরে ২২৫ মেগাওয়াট বিদ্যুৎ প্ল্যান্ট পরিদর্শন করেছেন। তিনি জানান, আগামী এপ্রিলের শেষ সপ্তাহে এটি উৎপাদনে যাবে।পিডিবির চেয়ারম্যান শাহবাজপুর গ্যাসফিল্ড ও ২২৫ মেগাওয়াট বিদ্যুৎ প্ল্যান্ট ঘুরে কাজের অগ্রগতি দেখেন। এ সময় তাঁর সঙ্গে ছিলেন জেলা প্রশাসক মো. সেলিম রেজা, বোরহানউদ্দিন উপজেলা পরিষদের চেয়ারম্যান মোহাব্বাতজান চৌধুরী, পশ্চিমাঞ্চলীয় বিদ্যুৎ বিতরণ কোম্পানির ব্যবস্থাপনা পরিচালক সরোয়ার হোসেন প্রমুখ।পরে ভোলা সার্কিট হাউসে এক মতবিনিময় সভায় পিডিবির চেয়ারম্যান বলেন, ২০১৩ সালের অক্টোবরে ১ হাজার ৬০০ কোটি টাকা ব্যয়ে প্ল্যান্টটি বসানোর কাজ শুরু হয়। বাস্তবায়ন করছে চীনের মেসার্স চিংডা ইঞ্জিনিয়ারিং কোম্পানি লিমিটেড।
