
জামালপুরের মেলান্দহ উপজেলায় বজ্রপাতে দুই শিশুর মৃত্যু হয়েছে। আজ বৃহস্পতিবার বেলা আড়াইটার দিকে ওই উপজেলার নাংলা ইউনিয়নে বন্ধরৌহা গ্রামে বজ্রপাতে এ দুর্ঘটনা ঘটে।
মৃত দুই শিশু হলো বন্ধরৌহা গ্রামের রমজান আলীর ছেলে আবদুল আলিম (৮) ও একই গ্রামের ফুলু মিয়ার ছেলে রায়হান সিদ্দিক (৭)।
স্থানীয় সূত্র জানায়, আজ বেলা আড়াইটার দিকে শিশু দুটি বাড়ির পাশে একটি মাঠে বৃষ্টিতে খেলা করছিল। এ সময় বজ্রপাত হয়। এতে শিশু দুটি ঘটনাস্থলেই মারা যায়। নাংলা ইউনিয়ন পরিষদের (ইউপি) চেয়ারম্যান কিসমত পাশা বজ্রপাতে দুই শিশুর মৃত্যুর বিষয়টি নিশ্চিত করেছেন।
