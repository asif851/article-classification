
রাষ্ট্রপতি মো. আবদুল হামিদ বলেছেন, দেশের আকাশ নিরাপদ রাখতে শক্তিশালী বিমানবাহিনী গঠনের বিকল্প নেই। তিনি গতকাল বৃহস্পতিবার বাংলাদেশ বিমানবাহিনীর একাডেমির প্যারেড গ্রাউন্ডে শীতকালীন কুচকাওয়াজে এ কথা বলেন। রাষ্ট্রপতি বলেন, দেশের স্বাধীনতা ও সার্বভৌমত্ব রক্ষায় শক্তিশালী, পেশাদার ও আধুনিক বিমানবাহিনী অপরিহার্য।
বীরশ্রেষ্ঠ শহীদ ফ্লাইট লে. মতিউর রহমান ও শহীদ সার্জেন্ট জহুরুল হকসহ মুক্তিযুদ্ধে বিমানবাহিনীর সদস্যদের সর্বোচ্চ ত্যাগের কথা স্মরণ করে আবদুল হামিদ বলেন, ‘বিমানবাহিনীর কমিশনপ্রাপ্ত তরুণ কর্মকর্তাদের আমাদের স্বাধীনতা ও সার্বভৌমত্ব রক্ষার দায়িত্ব নিতে হবে।’
রাষ্ট্রপতি আশা প্রকাশ করেন, বিমানবাহিনী ২০২১ সাল নাগাদ অত্যাধুনিক শক্তিশালী ও দক্ষ বাহিনী হিসেবে গড়ে উঠবে। বাসস।
