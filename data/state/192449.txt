
গাইবান্ধার গোবিন্দগঞ্জ উপজেলার চাপড়িগঞ্জ এলাকায় গতকাল বুধবার সড়ক দুর্ঘটনায় রোকন মিয়া (৩০) নামের বাসচালকের এক সহকারী নিহত হয়েছেন। রোকন কুড়িগ্রাম শহরের চেঙ্গা মধ্যপাড়া এলাকার মাসুদ মিয়ার ছেলে।গোবিন্দগঞ্জ হাইওয়ে থানার ভারপ্রাপ্ত কর্মকর্তা (ওসি) ফুয়াদ রোহানী বলেন, গতকাল সকাল ১০টার দিকে ঢাকা থেকে রংপুরগামী একটি মালবাহী ট্রাক চাপড়িগঞ্জ এলাকা অতিক্রম করছিল। এ সময় অপর একটি যাত্রীবাহী বাস পেছন থেকে ট্রাকটিকে অতিক্রম করতে গেলে বাস ও ট্রাকের সংঘর্ষ হয়। এতে বাসের দরজায় থাকা চালকের সহকারী রোকন মিয়া ঘটনাস্থলেই মারা যান।
