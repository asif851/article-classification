
বরগুনার পাথরঘাটায় র‍্যাব-৮-এর সঙ্গে জলদস্যুদের গোলাগুলিতে তিন জলদস্যু নিহত হয়েছে। র‍্যাব-৮ এর পটুয়াখালীর কোম্পানি কমান্ডার মুহা. সুরত আলী এ তথ্য নিশ্চিত করেছেন। আজ সকালে বলেশ্বর নদ-সংলগ্ন পাথরঘাটার মাঝের চরে এই সংঘর্ষ হয়।
অতিরিক্ত পুলিশ সুপার সুরত আলী বলেন, মাঝের চরে জলদস্যু মুন্না বাহিনীর সঙ্গে র‍্যাবের গোলাগুলি হয়। সকাল সাড়ে সাতটার দিকে শুরু হয়ে ঘণ্টাব্যাপী গোলাগুলি চলে। এতে তিন জলদস্যু নিহত হয়েছে। নিহত তিনজন হলেন মুন্না বাহিনীর প্রধান নিজামউদ্দিন ওরফে স্বপন প্যাদা (৩৫), বাহিনীর সেকেন্ড-ইন-কমান্ড লিটন খন্দকার (৩৫) এবং সাগর খাঁ (৫০।
নিহত তিনজনের লাশ পাথরঘাটা থানায় আনা হয়েছে। লাশের সুরতহাল চলছে।
