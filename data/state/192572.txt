

জামায়াতের নায়েবে আমির মুহাম্মদ আবদুস সুবহানের বিরুদ্ধে মানবতাবিরোধী অপরাধের মামলার রায় আগামীকাল বুধবার ঘোষণা করা হবে। আজ মঙ্গলবার বিচারপতি ওবায়দুল হাসানের নেতৃত্বে তিন সদস্যের আন্তর্জাতিক অপরাধ ট্রাইব্যুনাল-২ এ আদেশ দেন।২০১৩ সালের ৩১ ডিসেম্বর জামায়াতে ইসলামীর নায়েবে আমির মুহাম্মদ আবদুস সুবহানের বিরুদ্ধে তাঁর উপস্থিতিতে মুক্তিযুদ্ধকালে মানবতাবিরোধী অপরাধের নয়টি অভিযোগ গঠন করেন আন্তর্জাতিক অপরাধ ট্রাইব্যুনাল-১। তাঁর বিরুদ্ধে হত্যা, লুণ্ঠন, অগ্নিসংযোগ ও অপহরণের নয়টি অভিযোগ গঠন করা হয়। গত বছরের ২৮ জানুয়ারি তাঁর বিরুদ্ধে রাষ্ট্রপক্ষের সূচনা বক্তব্য ও সাক্ষ্যগ্রহণ শুরু হয়।২০১৩ সালের ১৫ সেপ্টেম্বর সুবহানের বিরুদ্ধে মুক্তিযুদ্ধকালে গণহত্যা ও মানবতাবিরোধী অপরাধের নয়টি অভিযোগসহ আনুষ্ঠানিক অভিযোগ দাখিল করে রাষ্ট্রপক্ষ। ১৯ সেপ্টেম্বর অভিযোগ আমলে নেন ট্রাইব্যুনাল। ওই বছরের ২ অক্টোবর থেকে অভিযোগ গঠনের বিষয়ে শুনানি শুরু হয়েছিল।
২০১২ সালের ২০ সেপ্টেম্বর পাবনার একটি ফৌজদারি মামলায় সুবহানকে আইনশৃঙ্খলা রক্ষাকারী বাহিনী গ্রেপ্তার করলে ২৩ সেপ্টেম্বর তাঁকে মানবতাবিরোধী অপরাধের অভিযোগে আটক দেখানো হয়। ওই সময় থেকে তিনি কারাগারে।
আরও পড়তে ক্লিক করুন
সুবহান নিজেই গুলি করতেনসুজানগরে গণহত্যায় নেতৃত্ব দেন সুবহানবাবাকে ছুরি দিয়ে আঘাত করেন আবদুস সুবহান‘সুবহানের পা ধরলেও স্বামীকে হত্যা করা হয়’সুবহানসহ রাজাকাররা চাচাকে ধরে নিয়ে যায়
