
আজ রাত ১২টার পর থেকে সব ধরনের জ্বালানি তেলের দাম কমছে। এ সংক্রান্ত প্রজ্ঞাপন যেকোনো সময় জারি করা হবে। মন্ত্রণালয় সূত্রে এ তথ্য জানানো হয়েছে।
আজ রোববার বিকেলে সচিবালয়ের বিদ্যুৎ, জ্বালানি ও খনিজ সম্পদ মন্ত্রী নসরুল হামিদ সাংবাদিকদের বলেন, কম দামে আজ রাত থেকেই তেল বিক্রি শুরু হবে। তবে অকটেন, পেট্রল, ডিজেল ও কেরোসিনের দাম লিটারে কত টাকা কমছে সে সম্পর্কে কোনো কিছু বলেননি।সম্প্রতি সরকার ফার্নেস ওয়েলের দাম কমিয়েছে। প্রতি লিটারে ১৮ টাকা কমে ফার্নেস ওয়েল বিক্রি হচ্ছে ৪২ টাকায়। বিশ্ববাজারে তেলের দাম কমার পরিপ্রেক্ষিতে বাংলাদেশেও তেল দাম যৌক্তিক করার দাবি উঠছিল কয়েক মাস ধরেই।
