
নড়াইলে চার দিনব্যাপী সুলতান উৎসব শুরু হয়েছে। গতকাল বুধবার নড়াইলের সুলতান মঞ্চে ছবি এঁকে উৎসবের উদ্বোধন করেন জেলা প্রশাসক হেলাল মাহমুদ শরীফ।জেলা প্রশাসন, সুলতান ফাউন্ডেশন, এস এম সুলতান শিশু চারু ও কারুকলা ফাউন্ডেশন ও বেঙ্গল ফাউন্ডেশন যৌথভাবে এ উৎসবের আয়োজন করেছে।গতকাল দুপুরে উদ্বোধনী অনুষ্ঠানে বক্তব্য দেন নড়াইল সরকারি ভিক্টোরিয়া কলেজের অধ্যক্ষ শেখ আনোয়ার হোসেন, পুলিশ সুপার সরদার রকিবুল ইসলাম, এস এম সুলতান শিশু চারু ও কারুকলা ফাউন্ডেশনের সভাপতি শেখ হানিফ প্রমুখ।কর্মসূচির মধ্যে আছে বাংলাদেশ, জার্মান ও ভারতের বিভিন্ন বিশ্ববিদ্যালয় ও কলেজের চারুকলা বিভাগের শিক্ষক-শিক্ষার্থীদের নিয়ে আর্ট ক্যাম্প, শিশুদের চিত্রাঙ্কন প্রতিযোগিতা, চিত্র ও আলোকচিত্র প্রদর্শনী, সংগীত-নৃত্যানুষ্ঠান, নাটক, প্রামাণ্যচিত্র প্রদর্শনী ও নৌকাবাইচ।শিশুদের চিত্রাঙ্কন প্রতিযোগিতায় বিজয়ীদের মধ্যে নড়াইলের দুজন প্রয়াত গুণী ব্যক্তির নামে পদক দেওয়া হবে। আর্ট ক্যাম্পে দেশ-বিদেশের ২৭ জন চিত্রশিল্পী অংশগ্রহণ করেছেন।
