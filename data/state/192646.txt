
ঘড়ির কাঁটায় তখন রাত ১১টা ৫৬ মিনিট। কুমিল্লা নগরের পশ্চিম বাগিচাগাঁও ডায়াবেটিক হাসপাতালের উল্টো দিকে চেয়ার পেতে বসে আছেন কুমিল্লা সিটি করপোরেশনের মেয়র মনিরুল হক। তাঁর সঙ্গে আছেন করপোরেশনের কর্মচারী ও দলীয় নেতা-কর্মীরা।মেয়রের সামনেই চলছিল বাগিচাগাঁও-রেলস্টেশন সড়কের খানাখন্দে খোয়া ফেলা ও বিটুমিন ঢালাইয়ের কাজ। গত বুধবার রাতে সরেজমিনে এ দৃশ্য দেখা গেল।করপোরেশনের কর্মকর্তা-কর্মচারীদের সূত্রে জানা যায়, গত কয়েক দিনের বৃষ্টিতে কুমিল্লা নগরের বেশির ভাগ সড়কেই গর্ত তৈরি হয়। এতে যান চলাচল ব্যাহত হওয়াসহ ভোগান্তির শিকার হচ্ছেন পথচারীরা। এ অবস্থায় ঈদ সামনে রেখে মেয়র মনিরুল হক নগরের সড়কগুলো মেরামতের উদ্যোগ নেন। গত কয়েক দিন তিনি নিজে উপস্থিত থেকে কান্দিরপাড় থেকে রানীরবাজার সড়ক (এলজিইডি সড়ক) সংস্কারের কাজ করিয়েছেন।
