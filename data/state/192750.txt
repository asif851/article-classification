
রাজধানীর হজরত শাহজালাল আন্তর্জাতিক বিমানবন্দর থেকে ২৮টি সোনার বার উদ্ধার করা হয়েছে। এসব বারের মোট ওজন তিন কেজি ২৫৬ গ্রাম। দাম প্রায় এক কোটি ৪০ লাখ টাকা। আজ শুক্রবার সন্ধ্যা ৭টা ৫৫ মিনিটে  ইউনাইটেড এয়ারলাইনসের একটি বিমানে পরিত্যক্ত অবস্থায় এ সোনাগুলো পাওয়া গেছে। ঢাকা কাস্টমস হাউসের সহকারী কমিশনার সানজিদা অনুসূয়া জানান, সৌদি এয়ারলাইনসের উড়োজাহাজের জি৯ নম্বর সিটের নিচ থেকে এই বারগুলো উদ্ধার করা হয়। তিনি বলেন, এগুলো পরিত্যক্ত অবস্থায় সিটের নিচে একটি প্লাস্টিকের ব্যাগের ভেতর ছিল।সানজিদা অনুসূয়া আরও জানান, এ ঘটনায় কাউকে আটক করা যায়নি। এ ব্যাপারে বিভাগীয় ব্যবস্থা নেওয়া হবে।
