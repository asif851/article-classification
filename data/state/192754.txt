
মেহেরপুরের গাংনী শহরের বাজার এলাকায় গতকাল মঙ্গলবার অভিযান চালিয়ে সানোয়ার হোসেন (৩৫) নামের এক যুবককে গ্রেপ্তার করেছে পুলিশ। তিনি গাংনী মহিলা কলেজপাড়ার মৃত নুর মহাম্মদের ছেলে। গাংনী থানা-পুলিশ সূত্রে জানা গেছে, প্রায় চার বছর আগে উপজেলার তেরাইল গ্রামের এক নারীকে ধর্ষণের অভিযোগে সানোয়ার হোসেনের বিরুদ্ধে আদালতে ধর্ষণ ও নারী নির্যাতনের মামলা হয়। পরে মামলাটি মেহেরপুর নারী ও শিশু নির্যাতন দমন ট্রাইব্যুনালে বিচার হয়। সম্প্রতি রায়ে সানোয়ার হোসেনের যাবজ্জীবন কারাদণ্ড দেন আদালত। 
