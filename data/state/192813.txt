
চাঁপাইনবাবগঞ্জের শিবগঞ্জ উপজেলার বিনোদপুর ইউনিয়নের খাসের হাট মোড়ে ​র‍্যাব সদস্যরা অভিযান চালিয়ের গত শনিবার রাত পৌনে নয়টার দিকে অস্ত্র ও গুলিসহ শামীম রেজা (২৩) নামের এক তরুণকে গ্রেপ্তার করেছে। তিনি বিনোদপুর ইউনিয়নের কালীগঞ্জ নয়াটোলার উজির আহম্মেদের ছেলে। ​র‍্যাব-৫ চাঁপাইনবাবগঞ্জ ক্যাম্প কমান্ডার মেজর সফিকুল ইসলাম বলেন, এই সময় তাঁর কাছ থেকে একটি গুলি ও শ্যুটারগান উদ্ধার করা হয়। এ ব্যাপারে শিবগঞ্জ থানায় অস্ত্র আইনে একটি মামলা করা হয়েছে। 
