
মৌলভীবাজারের লাউয়াছড়া জাতীয় উদ্যান এলাকায় দ্রুতগামী গাড়ির চাপায় বিপন্ন প্রজাতির একটি ‘চশমা পরা’ হনুমান মারা গেছে। গতকাল বুধবার দুপুরে উদ্যানের ভেতরের শ্রীমঙ্গল-ভানুগাছ সড়কে এই হনুমানটির মৃত্যু হয়েছে।গতকাল দুপুরে জাতীয় উদ্যানের ভেতরের নূরজাহান চা-বাগানের প্রবেশমুখের কাছে সড়কে মৃত হনুমানটিকে পড়ে থাকতে দেখা যায়। বন্য প্রাণী ব্যবস্থাপনা ও প্রকৃতি সংরক্ষণ বিভাগকে খবর দেওয়া হলে বন বিভাগ মৃত হনুমানটিকে উদ্ধার করে।
