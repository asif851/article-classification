
দেশের সড়ক উন্নয়নের একটি প্রকল্পসহ এক হাজার ৫৭৬ কোটি ৩২ লাখ টাকায় মোট আটটি উন্নয়ন প্রকল্প অনুমোদন দিয়েছে ক‌েন্দ্রে জাতীয় অর্থনৈতিক পরিষদের নির্বাহী কমিটি (একনেক)। এর মধ্যে ৬টি নতুন ও ২টি সংশোধিত।
সড়ক ও জনপথ উন্নয়ন অধিদপ্তর ৯৯৬ কোটি ৬৬ লাখ টাকায় ‘জেলা সড়ক উন্নয়ন’ (ঢাকা, ময়মনসিংহ, চট্টগ্রাম, কুমিল্লা, সিলেট, খুলনা, বরিশাল, গোপালগঞ্জ, রাজশাহী ও রংপুর জোন) শীর্ষক এই প্রকল্প বাস্তবায়ন করবে। এ প্রকল্পে সড়ক উন্নয়ন ছাড়াও আরসিসি কালভার্ট, ড্রেন, আরসিসি বক্স কালভার্ট, আরসিসি ব্রিজ ও ফুটপাথ নির্মিত হবে।আজ মঙ্গলবার শেরে বাংলা নগরে এনইসি সম্মেলন ক‌েন্দ্রে একনেকের সভায় প্রকল্পটির অনুমোদন দেওয়া হয়। প্রধানমন্ত্রী ও একনেক চেয়ারম্যান শেখ হাসিনা সভায় সভাপতিত্ব করেন। খবর বাসস।বৈঠক শেষে পরিকল্পনামন্ত্রী আ হ ম মুস্তফা কামাল সাংবাদিকদের ব্রিফিংয়ে বলেন, সভায় সড়ক উন্নয়নের একটি প্রকল্পসহ এক হাজার ৫৭৬ কোটি ৩২ লাখ টাকায় মোট আটটি উন্নয়ন প্রকল্প অনুমোদিত হয়। এর মধ্যে ৬টি নতুন ও ২টি সংশোধিত। ব্রিফিংয়ে অর্থ ও পরিকল্পনা প্রতিমন্ত্রী এম এ মান্নান উপস্থিত ছিলেন।এতে বিশ্বকবি রবীন্দ্রনাথ ঠাকুরের কুঠিবাড়ী ও এর সংলগ্ন এলাকার সুরক্ষায় ১৮০ কোটি ৬৮ লাখ টাকা ব্যয়ে পদ্মা নদীর ডান তীরের বাঁধ সংরক্ষণ শীর্ষক একটি প্রকল্পের অনুমোদন দেওয়া হয়। বাংলাদেশ পানি উন্নয়ন বোর্ড ২০১৫ ’র জুন থেকে ২০১৮ সালের মধ্যে কুষ্টিয়ার কুমারখালি উপজেলায় প্রকল্পটি বাস্তবায়ন করবে। কুঠিবাড়ী, শিলাইদহ ইউনিয়ন পরিষদ, কৃষি জমি, সরকারি-বেসরকারি স্থাপনা ও সম্পদ রক্ষায় ৩ দশমিক ৭২ কিলোমিটার বাঁধ সংরক্ষণের লক্ষ্যে এ প্রকল্প নেওয়া হয়েছে।অনুমোদিত অপর প্রকল্পগুলো হচ্ছে৬২ কোটি টাকায় রাজধানীর তেজগাঁওয়ে বিসিকের বহুতল ভবন নির্মাণ, ৭৩ কোটি ৪২ লাখ টাকায় রাজশাহী কারাগার প্রশিক্ষণ একাডেমি, বাংলাদেশ পুলিশের জন্য ৩৮ কোটি ২৯ লাখ টাকায় প্রায় ২৫ সার্কেলে এএসপি অফিসসহ বাসভবন নির্মাণ, চট্টগ্রামের পার্কিং ও পতেঙ্গায় ৪৯ কোটি ৬১ লাখ টাকা ব্যয়ে পর্যটন সুবিধার ব্যবস্থা, ১৩১ কোটি ১৫ লাখ টাকায় উপজেলা প্রাণিসম্পদ উন্নয়ন কেন্দ্র (ইউএলডিসি) তৃতীয় পর্যায় এবং ৪৪ কোটি ৫১ লাখ টাকায় সার পরীক্ষাগার ও গবেষণা কেন্দ্র নির্মাণ প্রকল্প।বৈঠকে মন্ত্রী, প্রতিমন্ত্রী এবং পরিকল্পনা কমিশনের সদস্য ও সংশ্লিষ্ট সচিবগণ উপস্থিত ছিলেন।
