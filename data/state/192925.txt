
রাজধানীর আজিমপুরের একটি টিনশেডের বাসায় অভিযান চালিয়ে বিপুল পরিমাণ বোমা ও বোমা তৈরির সরঞ্জাম উদ্ধার করেছে পুলিশ। আজ সোমবার দুপুর সাড়ে ১২টার দিকে এ অভিযান শুরু হয়।লালবাগ থানার ভারপ্রাপ্ত কর্মকর্তা (ওসি) নুরুল মোস্তাকিম প্রথম আলো ডটকমের কাছে দাবি করেন, গোপন সংবাদের ভিত্তিতে তাঁরা জানতে পারেন, আজিমপুরের নিউপল্টন এলাকায় ইরাকি মাঠসংলগ্ন টিনশেডের একটি বাসায় বোমা ও বোমা তৈরির সরঞ্জাম রয়েছে। এরপর তাঁরা ওই বাসাটিতে আজ দুপুরে অভিযান শুরু করেন। সেখান থেকে বিপুল পরিমাণ বোমা ও বোমা তৈরির সরঞ্জাম উদ্ধার করা হয়েছে। গণনার পর উদ্ধার হওয়া বোমা ও  বোমা তৈরির সরঞ্জামের সঠিক সংখ্যাটি জানানো যাবে।
 
