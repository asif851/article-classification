
কক্সবাজারের টেকনাফে গাছের ডাল কাটতে গিয়ে পল্লী বিদ্যুতের তারে জড়িয়ে এক যুবকের মৃত্যু হয়েছে। তাঁর নাম কায়সার আলম (২৮)। গতকাল শুক্রবার বিকেল চারটার দিকে পৌরসভার পুরান পল্লানপাড়া গ্রামে এ ঘটনা ঘটে। কায়সার আলম টেকনাফের পল্লানপাড়ায় তাঁর এক আত্মীয়ের বাড়িতে বেড়াতে এসেছিলেন।টেকনাফ ফায়ার সার্ভিস ইনচার্জ কৃতীরঞ্জন বড়ুয়া প্রথম আলোকে বলেন, ৫০-৬০ ফুট উঁচু গাছের ওপরের অংশের ডাল থেকে কায়সারের মরদেহ উদ্ধার করা হয়।টেকনাফ মডেল থানার ওসি মো. আবদুল মজিদ বলেন, লাশ স্বজনদের কাছে হস্তান্তর করা হয়েছে।
