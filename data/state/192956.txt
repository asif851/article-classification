
চট্টগ্রামের বহদ্দারহাট এলাকায় গতকাল শনিবার রাতে একটি বাসে আগুন দিয়েছে দুর্বৃত্তরা। পুলিশ ও ফায়ার সার্ভিস সূত্রে জানা যায়, গত রাত পৌনে আটটায় বহদ্দারহাট মোড়ে দাঁড়িয়ে থাকা শহর এলাকায় চলাচলকারী একটি বাসে আগুন ধরিয়ে দেয় দুর্বৃত্তরা। এ সময় বাসে কেউ ছিল না। নগর পুলিশের অতিরিক্ত উপকমিশনার (উত্তর) শরিফুল ইসলাম প্রথম আলোকে বলেন, পুলিশ ও ফায়ার সার্ভিসের লোকজন ঘটনাস্থলে গিয়ে দ্রুত আগুন নিয়ন্ত্রণে আনে। 
