
বিএনপির চেয়ারপারসন খালেদা জিয়ার বিরুদ্ধে করা সব মামলা প্রত্যাহার ও অবিলম্বে তাঁর মুক্তির দাবি জানিয়ে ১১ থেকে ১৫ ফেব্রুয়ারি পর্যন্ত পাঁচ দিনের কর্মসূচি ঘোষণা করেছে জাতীয়তাবাদী আইনজীবী ফোরাম।আজ শনিবার দুপুরে ফোরাম আয়োজিত এক সংবাদ সম্মেলনে এ কর্মসূচি ঘোষণা করেন ফোরামের মহাসচিব মাহবুব উদ্দিন খোকন।আইনজীবী সমিতির মিলনায়তনে আয়োজিত ওই সংবাদ সম্মেলনে মাহবুব উদ্দিন খোকন বলেন, ‘সরকার রাজনৌতিক প্রতিহিংসা চরিতার্থ করার জন্য বিএনপি চেয়ারপারসন খালেদা জিয়াকে কারাগারে পাঠিয়েছে। ফোরাম এর নিন্দা জানাচ্ছে। সব মিথ্যা মামলা প্রত্যাহার করে খালেদা জিয়াকে মুক্তির জন্য সরকারের নিকট দাবি জানাচ্ছি। পাশাপাশি গণগ্রেপ্তারের প্রতিবাদে প্রতিটি আইনজীবী সমিতিতে ১১ থেকে ১৫ ফেব্রুয়ারি শান্তিপূর্ণ প্রতিবাদ কর্মসূচি পালনের জন্য সকলকে আহ্বান জানাচ্ছি।’
