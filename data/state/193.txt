
ঠাকুরগাঁওয়ের পীরগঞ্জের বৈরচুনা ইউনিয়ন পরিষদের (ইউপি) উদ্যোগে এবং দিনাজপুর গাউসুল আযম বিএনএসবি চক্ষু হাসপাতালের সহযোগিতায় বৈরচুনা উচ্চবিদ্যালয়ে তিন দিনের এক চক্ষুশিবিরের আয়োজন করা হয়েছে। গত বৃহস্পতিবার সকালে চিকিৎসা কার্যক্রম উদ্বোধন করেন ইউপি চেয়ারম্যান মো. আইয়ুব চৌধুরী। চক্ষুশিবিরে পীরগঞ্জ উপজেলার বৈরচুনা, জাবরহাট ও বোঁচাগঞ্জ উপজেলার মাহেরপুর ইউনিয়নের ৩৪টি গ্রামের ৩৫৬ জন গরিব রোগীকে বিনা মূল্যে চোখের চিকিৎসা ও ওষুধ দেওয়া হয়েছে। 
