
ছাত্রীকে উত্ত্যক্ত করার অভিযোগে জাহাঙ্গীরনগর বিশ্ববিদ্যালয় শাখা ছাত্রলীগের ছয় কর্মীকে মারধরের ঘটনায় তদন্ত কমিটি গঠন করা হয়েছে। গত মঙ্গলবার এ কমিটি গঠন করা হয়েছে বলে জানিয়েছেন বিশ্ববিদ্যালয়ের রেজিস্ট্রার আবু বকর সিদ্দিক।তিনি জানান, প্রাণরসায়ন ও অণুপ্রাণ বিজ্ঞান বিভাগের শিক্ষক এ এস এম বদিয়ার রহমানকে প্রধান ও উপ-রেজিস্ট্রার (উচ্চশিক্ষা ও বৃত্তি-২) এ বি এম আজিজুর রহমানকে সদস্যসচিব করে পাঁচ সদস্যবিশিষ্ট কমিটি গঠন করা হয়েছে। কমিটির অন্য সদস্যরা হলেন শহীদ রফিক-জব্বার হলের প্রাধ্যক্ষ এ এস এম আবু দায়েন, আল-বেরুনী হলের প্রাধ্যক্ষ এ কে এম জসীম উদ্দিন ও সহকারী প্রক্টর নিগার সুলতানা। কমিটিকে দ্রুত তদন্ত প্রতিবেদন দিতে বলা হয়েছে।
