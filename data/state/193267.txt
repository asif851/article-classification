
স্ত্রী ক্রিস্টিন ওভারমায়ার  ও একমাত্র মেয়ে সোফিকে নিয়ে দেশে এসেছেন প্রধানমন্ত্রী শেখ হাসিনার ছেলে সজীব ওয়াজেদ জয়। আজ মঙ্গলবার সকাল ছয়টায় লন্ডন থেকে কাতার এয়ারলাইনসের একটি বিমানে তিনি হজরত শাহজালাল (র.) আন্তর্জাতিক বিমানবন্দরে পৌঁছান।প্রধানমন্ত্রীর বিশেষ সহকারী (গণমাধ্যম) মাহবুবুল হক শাকিল প্রথম আলো ডটকমকে এ তথ্য নিশ্চিত করেন। তিনি বলেন, জয় চলতি রমজান মাসের পুরোটা সময় তাঁর মায়ের সঙ্গে থাকবেন। এ ছাড়া তিনি (জয়) কিছু সামাজিক ও রাজনৈতিক কর্মসূচিতেও অংশ নেবেন।যুক্তরাষ্ট্রে তথ্যপ্রযুক্তি খাতে কর্মরত সজীব ওয়াজেদ সপরিবার ওই দেশেই বাস করেন।
