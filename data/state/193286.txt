
বাংলাদেশে নিখোঁজ ফ্রান্সের এক নাগরিকের সন্ধান চেয়েছে ঢাকায় দেশটির দূতাবাস। ২৯ বছর বয়সী আর্থার অ্যাঞ্জি নামের ওই ফরাসি জানুয়ারি থেকে নিখোঁজ রয়েছেন বলে দূতাবাসের এক বিবৃতিতে জানানো হয়েছে।
আর্থার অ্যাঞ্জির ছবি প্রকাশ করে তাঁর বিষয়ে কোনো তথ্য থাকলে ০১৭১৩০৯০৪৫০ নম্বরে জানাতে দূতাবাসের পক্ষ থেকে অনুরোধ জানানো হয়েছে।  গত ১১ জানুয়ারি শেষবার আর্থার অ্যাঞ্জিকে ঢাকায় দেখা গেছে জানিয়ে বিবৃতিতে বলা হয়, ‘তিনি সাধারণত হেঁটে বা অন্যের গাড়িতে করে ঘুরে বেড়াতেন।’ বিজ্ঞপ্তি।
