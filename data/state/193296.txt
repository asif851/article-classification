
শিশুশিক্ষার্থীর ধর্ষণকারীকে গ্রেপ্তার এবং বিচারের দাবিতে গতকাল বুধবার কুড়িগ্রাম সদর উপজেলার ঘোগাদহ বাজারে মানববন্ধন ও সমাবেশ হয়েছে। স্থানীয় সামাজিক সংগঠন ছায়ার উদ্যোগে মানববন্ধনে বিদ্যালয়ের শিক্ষক-শিক্ষার্থী ও বিভিন্ন শ্রেণি-পেশার মানুষ অংশ নেন।বেলা ১১টা থেকে ঘণ্টাব্যাপী মানববন্ধন শেষে সমাবেশে হয়। এতে বক্তব্য দেন ঘোগাদহ ইউনিয়ন পরিষদের চেয়ারম্যান আবদুল মালেক, সাবেক চেয়ারম্যান শাহ আলম মিয়া, ঘোগাদহ হাইস্কুলের শিক্ষক মাওলানা রেজাউল হক, সাইফুর রহমান এবং ছায়ার চেয়ারম্যান রাইয়ান রনো, সদস্য এনামুল হক ও সাঈদী আলম।বক্তারা বলেন, গত ৩০ মার্চ বিকেল পাঁচটায় বিদ্যালয় থেকে বাড়ি ফিরছিল চতুর্থ শ্রেণির ওই শিক্ষার্থী। এক ব্যক্তি (৪৫) পথ থেকে মেয়েটিকে তুলে নিয়ে নিজ বাড়িতে নিয়ে ধর্ষণ করেন। এ সময় মেয়েটির চিৎকারে আশপাশের লোকজন ছুটে আসে। তারা রক্তাক্ত অবস্থায় শিশুটিকে উদ্ধার করে। প্রাথমিক চিকিৎসা দেওয়ার পরও অবস্থার অবনতি হলে রাতেই তাকে কুড়িগ্রাম সদর হাসপাতালে ভর্তি করা হয়।
