
জিম্বাবুয়েকে ১৮৬ রানে হারিয়ে চট্টগ্রাম টেস্ট সিরিজ জেতায় বাংলাদেশ ক্রিকেট দলকে অভিনন্দন জানিয়েছেন প্রধানমন্ত্রী শেখ হাসিনা। আজ রোববার প্রধানমন্ত্রীর কার্যালয় থেকে পাঠানো এক সংবাদ বিজ্ঞপ্তিতে এ অভিনন্দন জানানো হয়।
তিন টেস্টের এই সিরিজে বাংলাদেশ ক্রিকেট দল জিম্বাবুয়েকে হোয়াইটওয়াশ করে অভাবনীয় সাফল্য অর্জন করায় বাংলাদেশ দলের খেলোয়াড়, ম্যানেজার, কোচ ও বাংলাদেশ ক্রিকেট বোর্ডের কর্মকর্তাদের বিশেষভাবে ধন্যবাদ জানান প্রধানমন্ত্রী। তিনি আশা প্রকাশ করে বলেন, বাংলাদেশ ক্রিকেট দল বিজয়ের এই ধারাবাহিকতা অব্যাহত রাখবে এবং সব বাধা পেরিয়ে সামনের দিকে এগিয়ে যাবে।
চট্টগ্রাম টেস্টে আজ ১৮৬ রানে জিতে জিম্বাবুয়ের বিপক্ষে ‘বাংলাওয়াশ’ সম্পন্ন করল বাংলাদেশ। বাংলাদেশের বেঁধে দেওয়া ৪৪৯ রানের লক্ষ্যে ব্যাট করতে নেমে জিম্বাবুয়ের ইনিংস শেষ হয়েছে ২৬২ রানেই।
আরও জানতে পড়ুন:
জিম্বাবুয়েকে বাংলাওয়াশ
