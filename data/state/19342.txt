
সিরাজগঞ্জ জেলা ছাত্রলীগের কমিটি ঘোষণা করা হয়েছে। নতুন কমিটিতে জাকিরুল ইসলামকে সভাপতি ও একরামুল হককে সাধারণ সম্পাদক নির্বাচিত করা হয়েছে।গত মঙ্গলবার রাত সাড়ে আটটার দিকে কেন্দ্রীয় ছাত্রলীগের সভাপতি এস এম বদিউজ্জামান ও সাধারণ সম্পাদক সিদ্দিকী নাজমুল আলম এই কমিটির অনুমোদন দিয়েছেন।জেলা ছাত্রলীগের বিদায়ী সভাপতি মো. আসাদুজ্জামান এ খবরের সত্যতা নিশ্চিত করে বলেন, কেন্দ্রীয় নেতারা আলাপ আলোচনার মাধ্যমে কমিটি গঠন করেছেন। কমিটিতে অপর সভাপতি প্রার্থী শেখ খালিদ সাইফুল্লাহ ও ফিরোজ কবিরকে সহসভাপতি এবং অপর সাধারণ সম্পাদক প্রার্থী সৌরভ তালুকদার ও আবদুল্লাহ নাহিদকে যুগ্ম সম্পাদক করা হয়েছে। এই পাঁচজন আগামী ৯০ দিনের মধ্যে আলোচনার মাধ্যমে পূর্ণাঙ্গ কমিটি গঠন করবেন।৬ মে বুধবার সিরাজগঞ্জ শহরের শহীদ এম মনসুর আলী মিলনায়তনে জেলা ছাত্রলীগের সম্মেলন অনুষ্ঠিত হয়।
