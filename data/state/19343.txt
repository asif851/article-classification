
রাজধানীর হাতিরঝিলের লেকে এক ব্যক্তির লাশ পাওয়া গেছে। লাশটি ভাসছিল।
আজ সোমবার সকালে হাতিরঝিলের ওয়াটার ট্যাক্সির ১ নম্বর ঘাটের কাছে লাশটি ভাসতে দেখা যায়।
হজরত আলী নামের এক প্রত্যক্ষদর্শী বলেন, লাশটি উপুড় হয়ে ভাসছিল। মৃত ব্যক্তির পরনে প্যান্ট-শার্ট রয়েছে। ঘটনাস্থলে পুলিশ ও র‍্যাপিড অ্যাকশন ব্যাটালিয়নের (র‍্যাব) সদস্যদের দেখা গেছে।
তেজগাঁও শিল্পাঞ্চল থানা-পুলিশের উপপরিদর্শক (এসআই) এম এম মারুফ প্রথম আলোকে বলেন, খবর পেয়ে তাদের একটি দল ঘটনাস্থলে গেছে।
এসআই মারুফ বলেন, লাশটি উদ্ধার করা হচ্ছে। লাশের ময়নাতদন্ত হবে। লাশের শরীরে দাগ রয়েছে। মৃত ব্যক্তির বয়স আনুমানিক ৫০ বছর হবে।
