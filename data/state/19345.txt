
জামালপুরের সরিষাবাড়ী উপজেলার মহাদান ইউনিয়নে গতকাল শনিবার দিনব্যাপী খাগড়িয়া কালীমাতার মন্দিরে হিন্দু সম্প্রদায়ের বার্ষিক খাগড়িয়া উৎসব পালিত হয়েছে। ময়মনসিংহ, নেত্রকোনা, কিশোরগঞ্জ, টাঙ্গাইল, জামালপুর, শেরপুরসহ দেশের বিভিন্ন স্থান থেকে হিন্দু সম্প্রদায়ের ভক্তরা এই উৎসবে সমবেত হন। মহাদান ইউনিয়ন পরিষদের (ইউপি) চেয়ারম্যান আজমত আলী ভুঁইয়া জানান, যুগ যুগ ধরে খাগড়িয়া কালীমাতার মন্দিরে খাগড়িয়া উৎসব হয়ে আসছে।  সরিষাবাড়ী (জামালপুর) প্রতিনিধি
