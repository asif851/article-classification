
ঢাকা ও নারায়ণগঞ্জে অভিযান চালিয়ে গত বুধবার মানব পাচারকারী চক্রের ১৭ জনকে গ্রেপ্তার করেছে র্যা পিড অ্যাকশন ব্যাটালিয়ন (র্যা ব) ও সিআইডি। এ সময় তাঁদের কাছ থেকে দেশি-বিদেশি পাসপোর্ট, ভিসা ও তা তৈরির যন্ত্র-সরঞ্জাম উদ্ধার করা হয়েছে। গ্রেপ্তার হওয়া ব্যক্তিদের তথ্যের ভিত্তিতে পাচারের শিকার দুজনকে ঢাকা থেকে এবং চার ব্যক্তিকে লিবিয়া থেকে উদ্ধার করা হয়।গতকাল কারওয়ান বাজারে র্যা বের মিডিয়া সেন্টারে সংবাদ সম্মেলনে এসব তথ্য জানানো হয়। এতে র্যা বের অতিরিক্ত মহাপরিচালক কর্নেল আনোয়ার লতিফ খান বলেন, প্রতারিত চার ব্যক্তির স্বজনেরা ১৭ ডিসেম্বর র্যা ব-৩-এর কাছে অভিযোগ করলে জড়িত ব্যক্তিদের গ্রেপ্তারে গোয়েন্দা তৎপরতা শুরু করে র্যা ব। তিনি আরও বলেন, প্রতারিত ব্যক্তিদের স্বজনেরা র্যা বের কাছে অভিযোগ করেন, মানব পাচারকারী চক্রের সদস্যরা তাঁদের চার স্বজনকে চাকরি দেওয়ার কথা বলে তাঁদের কাছ থেকে টাকা নিয়ে লিবিয়ায় পাঠিয়েছেন। কিন্তু সেখানে তাঁদের চাকরি দেওয়া হয়নি। উল্টো আটকে রেখে তাঁদের ওপর নির্যাতন চালিয়ে তাঁদের দিয়ে বাংলাদেশে বসবাসরত পরিবারের কাছে মুক্তিপণ চাওয়া হচ্ছে। এ তথ্যের ভিত্তিতে ঢাকা ও নারায়ণগঞ্জ থেকে ১৬ জনকে গ্রেপ্তার করা হয়।
