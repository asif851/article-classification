
আওয়ামী লীগের সভানেত্রী শেখ হাসিনাকে ঈদের শুভেচ্ছা জানিয়েছেন বিএনপির চেয়ারপারসন খালেদা জিয়া। খালেদা জিয়া ঈদের শুভেচ্ছা জানিয়ে গতকাল শনিবার শেখ হাসিনাকে ঈদকার্ড পাঠান।বিএনপির সহদপ্তর সম্পাদক আসাদুল করিম ধানমন্ডিতে আওয়ামী লীগের সভানেত্রীর কার্যালয়ে ঈদকার্ডটি পৌঁছে দেন। বিএনপির দপ্তর থেকে বলা হয়, খালেদা জিয়া এবার শুভেচ্ছা জানিয়েছেন আওয়ামী লীগের সভানেত্রী শেখ হাসিনাকে, প্রধানমন্ত্রীকে নয়। কেননা, বিএনপি মনে করে ৫ জানুয়ারির একতরফা নির্বাচনের মাধ্যমে ক্ষমতাসীন বর্তমান সরকার অবৈধ।
