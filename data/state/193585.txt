
নোয়াখালীর সোনাইমুড়ি উপজেলার চাষির হাট ইউনিয়নের পোকরা গ্রামে আজ সোমবার দফায় দফায় সংঘর্ষে দুই ব্যক্তি নিহত হয়েছেন। পুলিশ ও স্থানীয় লোকজন বলছেন, গ্রামবাসীর সঙ্গে উগ্রপন্থী সংগঠন হিজবুত তওহিদের সংঘর্ষে ওই সংগঠনের দুই সদস্য নিহত হন।
সোনাইমুড়ি উপজেলার পোকরা গ্রামে সংঘর্ষের সময় বেশ কিছু মোটরসাইকেলে আগুন দেওয়া হয়। পরে ঘটনাস্থলে পুড়ে যাওয়া মোটরসাইকেল পড়ে থাকতে দেখা যায়।

সংঘর্ষের পর ধ্বংসস্তূপে পরিণত হওয়া একটি বাড়ি। ভাঙচুরের পর কয়েকটি বসতঘরে আগুনও দেওয়া হয়।

দফায় দফায় সংঘর্ষের একপর্যায়ে নির্মাণাধীন একটি ভবন গুঁড়িয়ে দেওয়া হয়। পরিস্থিতি নিয়ন্ত্রণে সেখানে পুলিশ মোতায়েন করা হয়।

 দিনভর চলা সংঘর্ষে এই বাড়িটিতে ভাঙচুর চালানোর পাশাপাশি আগুন দেওয়া হয়।

সংঘর্ষের সময় ধানখেতে অবস্থান নেয় এক পক্ষ।

ঘরবাড়ি ভাঙচুর ও তাতে অগ্নিসংযোগের পাশাপাশি দোকানে ভাঙচুর চালানো হয়। দোকানের আসবাব ভাঙচুরের পর তা রাস্তায় ফেলে দেওয়া হয়।

সংঘর্ষের একপর্যায়ে গাছের গুঁড়ি ও ডাল ফেলে নোয়াখালী-কুমিল্লা মহাসড়ক অবরোধ করা হয়। এ সময় যান চলাচল বন্ধ থেকে। পরে পুলিশ তা সরিয়ে ফেলে।
