
গাজীপুরের টঙ্গীর পূর্ব আরিচপুর এলাকায় গতকাল রোববার সকালে রাসায়নিক দ্রব্যের একটি গুদামে অগ্নিকাণ্ডের ঘটনা ঘটে। আগুনে হাজি কেমিক্যাল নামে দোকানের ওই গুদামে থাকা বিভিন্ন মালামাল পুড়ে গেছে।
টঙ্গীর ফায়ার সার্ভিস ও স্থানীয় সূত্রে জানা গেছে, গতকাল সকাল পৌনে ছয়টার দিকে আল মাহমুদের রাসায়নিকের গুদামে আগুন লাগে। এতে গুদামে থাকা রাসায়নিক ও বিভিন্ন মালামাল পুড়ে যায়। প্রায় দুই ঘণ্টার চেষ্টায় আগুন নেভানো হয়। গুদামে বিভিন্ন ড্রামে ও কনটেইনারে পোশাক কারখানা বা ওয়াশিং কারখানায় ব্যবহারযোগ্য বিভিন্ন রাসায়নিক ছিল। তবে ক্ষয়ক্ষতির পরিমাণ তাৎক্ষণিকভাবে নিরূপণ  করা যায়নি। 
