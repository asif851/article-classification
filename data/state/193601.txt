
‘মানসিক স্বাস্থ্যের মর্যাদাবোধ’ প্রতিপাদ্য নিয়ে গতকাল রোববার পাবনায় বিশ্ব মানসিক স্বাস্থ্য দিবস পালিত হয়েছে। পাবনা মানসিক হাসপাতাল ওই অনুষ্ঠানের আয়োজন করে। গতকাল সকালে হাসপাতালের চিকিৎসক, কর্মকর্তা ও কর্মচারীরা দিবসটির প্রতিপাদ্য তুলে ধরে একটি শোভাযাত্রা বের করেন। শোভাযাত্রায় মানসিক রোগীদের মর্যাদা বাড়াতে বিভিন্ন স্লোগান-সংবলিত পোস্টার, ব্যানার প্রদর্শন করা হয়। হাসপাতালের চারপাশের বিভিন্ন এলাকা প্রদক্ষিণ শেষে হাসপাতাল চত্বরে সংক্ষিপ্ত আলোচনা সভা হয়। পাবনা অফিস|
