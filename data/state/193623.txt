
কিশোরগঞ্জের ভৈরবে গত মঙ্গলবার রাতে পাঁচ দিনব্যাপী একুশে বইমেলা শেষ হয়েছে। মেলার সমাপনী দিনে প্রধান অতিথি হিসেবে উপস্থিত ছিলেন শাহজালাল বিজ্ঞান ও প্রযুক্তি বিশ্ববিদ্যালয়ের ভাষাবিজ্ঞান বিভাগের সাবেক চেয়ারম্যান, লেখক ও গবেষক শফি উদ্দিন আহমেদ। ভৈরব বইমেলা পরিষদ স্থানীয় পৌর পরিষদ কার্যালয় চত্বরে বইমেলার আয়োজন করে। বইমেলা পরিষদের সভাপতি আতিক আহমেদের সভাপতিত্বে অনুষ্ঠানে অন্যদের মধ্যে বক্তব্য দেন ভৈরব পৌরসভার সাবেক মেয়র ফখরুল আলম, হাজি আসমত কলেজের ভারপ্রাপ্ত অধ্যক্ষ মোবারক আলী, রফিকুল ইসলাম মহিলা কলেজের অধ্যক্ষ শরীফ আহমেদ, শিশু সংগঠক এস এম বাকী বিল্লাহ, বইমেলা পরিষদের সহসভাপতি ফজলুল হক, সাধারণ সম্পাদক সেলিম মিয়া ও সাংবাদিক সুমন মোল্লা। 
