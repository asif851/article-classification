
প্রধানমন্ত্রী শেখ হাসিনা গতকাল বুধবার ইরানের নবনির্বাচিত প্রেসিডেন্ট হাসান রুহানিকে শুভেচ্ছা জানিয়েছেন। খবর বাসসের।
প্রধানমন্ত্রীর প্রেস সচিব আবুল কালাম আজাদ জানান, রুহানিকে পাঠানো বার্তায় প্রধানমন্ত্রী বাংলাদেশ ও ইরানের মধ্যে বিরাজমান দীর্ঘদিনের বন্ধুত্ব, অভিন্ন ধর্মীয় আদর্শ এবং সামাজিক মূল্যবোধ ও ঐতিহ্যের প্রতি গুরুত্বারোপ করেন। তিনি দেশ পরিচালনায় নেতৃত্বদানে রুহানির সাফল্য, সুস্বাস্থ্য ও দীর্ঘ জীবন কামনা করেন এবং ইরানের ভ্রাতৃপ্রতিম জনগণের অব্যাহত শান্তি, অগ্রগতি ও সমৃদ্ধি কামনা করেন।
