
রমনা থানায় করা মামলায় বিএনপির চেয়ারপারসনের উপদেষ্টা খন্দকার মাহবুব হোসেনকে রিমান্ডে নেওয়ার আদেশ স্থগিতের মেয়াদ দুই মাস বাড়ানো হয়েছে। বিচারপতি এম ইনায়েতুর রহিম ও বিচারপতি মোহাম্মদ উল্লাহ সমন্বয়ে গঠিত হাইকোর্ট বেঞ্চ এক আবেদনের পরিপ্রেক্ষিতে গতকাল বৃহস্পতিবার এ আদেশ দেন। ওই মামলায় ৮ জানুয়ারি খন্দকার মাহবুবের দুই দিনের রিমান্ড মঞ্জুর করেন মহানগর হাকিম। এই আদেশ বাতিল চেয়ে তাঁর আবেদনের পরিপ্রেক্ষিতে পরদিন একই বেঞ্চ রুল জারির পাশাপাশি এতে সাত দিনের স্থগিতাদেশ দেন।
