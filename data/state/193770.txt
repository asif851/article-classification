
বেগম রোকেয়া বিশ্ববিদ্যালয়ের সাংস্কৃতিক সংগঠন ‘রণন’ হেয়াত মামুদ ভবনের সামনে গতকাল মঙ্গলবার বিকেল চারটায় ‘আগে জীবন পরে কয়লা’ স্লোগান সামনে রেখে ফুলবাড়ী দিবস উপলক্ষে মানববন্ধন ও আলোচনা অনুষ্ঠানের আয়োজন করে। এতে বক্তৃতা করেন কলা অনুষদের ডিন মো. নাজমুল হক, রণন-এর সভাপতি ও বাংলা বিভাগের শিক্ষক তুহিন ওয়াদুদ, নিত্য ঘোষ প্রমুখ। আলোচনায় বক্তারা জীবন ও সম্পদ বিপন্ন করে উন্মুক্ত পদ্ধতিতে কয়লা না তোলার জন্য সরকারের প্রতি আহ্বান জানান। এশিয়া এনার্জির হাতে দেশের কয়লাসম্পদ তুলে দেওয়ার অভিযোগ তুলে ও তার প্রতিবাদের আন্দোলনে ২০০৬ সালের ২৬ আগস্ট পুলিশ গুলি চালায়।
