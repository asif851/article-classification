
১ কোটি ২৮ লাখ টাকা ব্যয়ে দিনাজপুরের বোচাগঞ্জ উপজেলার বড়ুয়া তিন রাস্তার মোড় থেকে আটগাঁও ইউনিয়ন পরিষদ (ইউপি) কার্যালয় ও মালগাঁও হয়ে বন্ধুগাঁও মাদ্রাসার হাট পর্যন্ত ২ দশমিক ৬ কিলোমিটার দীর্ঘ পাকা রাস্তার নির্মাণকাজ শুরু হয়েছে। কেন্দ্রীয় আওয়ামী লীগের সাংগঠনিক সম্পাদক সাংসদ খালিদ মাহমুদ চৌধুরী গতকাল শনিবার দুপুরে এর উদ্বোধন করেন। এ সময় অন্যদের মধ্যে বক্তব্য দেন উপজেলা প্রকৌশলী আনোয়ার হোসেন, উপজেলা আওয়ামী লীগের সাধারণ সম্পাদক আফসার আলী প্রমুখ। 
