
আনন্দ শোভাত্রার মধ্য দিয়ে গতকাল মঙ্গলবার পটুয়াখালী বিজ্ঞান ও প্রযুক্তি বিশ্ববিদ্যালয়ে বসন্তবরণ-১৪২১ পালিত হয়েছে। কম্পিউটার সায়েন্স অ্যান্ড ইঞ্জিনিয়ারিং (সিএসই) অনুষদের উদ্যোগে সকাল ১০টায় বিশ্ববিদ্যালয়ের একাডেমিক ভবনের সামনে শোভাযাত্রার উদ্বোধন করেন বিশ্ববিদ্যালয়ের উপাচার্য অধ্যাপক মো. শামসুদ্দীন। এ সময় উপস্থিত ছিলেন সিএসই অনুষদের ডিন অধ্যাপক আলী আজগর ভুঁইয়া, ব্যবসা প্রশাসন ও ব্যবস্থাপনা অনুষদের ডিন অধ্যাপক বদিউজ্জামানসহ বিশ্ববিদ্যালয়ের শিক্ষক, কর্মকর্তা ও শিক্ষার্থীরা। শোভাযাত্রাটি ক্যাম্পাসের প্রধান প্রধান সড়ক ঘুরে প্রশাসনিক ভবনের সামনে এসে শেষ হয়। 
