
অবৈধ স্থাপনা উচ্ছেদ অভিযানের দ্বিতীয় দিনে পটুয়াখালীর কলাপাড়া উপজেলার শিববাড়িয়া চ্যানেল দখল করে গড়ে তোলা ২৭টি পাকা ও আধা পাকা স্থাপনা উচ্ছেদ করা হয়েছে। গতকাল রোববার দুপুরে চ্যানেলের চাপলী বাজার এলাকায় এ অভিযান চালানো হয়।জেলা প্রশাসনের পক্ষে উচ্ছেদ অভিযান পরিচালনা করেন নির্বাহী হাকিম আলমগীর হোসেন ও আবদুল ওয়াদুদ। এর আগে প্রথম দিন গত শনিবার মৎস্য বন্দর মহিপুরে ৬০টি অবৈধ স্থাপনা উচ্ছেদ করা হয়।নির্বাহী হাকিম আবদুল ওয়াদুদ সাংবাদিকদের বলেন, ‘উচ্চ আদালতের নির্দেশনা অনুযায়ী এ অভিযান চালানো হচ্ছে। শিববাড়িয়া চ্যানেল দখলমুক্ত না হওয়া পর্যন্ত আমাদের অভিযান অব্যাহত থাকবে।’
