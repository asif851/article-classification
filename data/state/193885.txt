
কক্সবাজারের টেকনাফে পৃথক অভিযান চালিয়ে মানব পাচার মামলার দুই পলাতক আসামিকে গ্রেপ্তার করেছে পুলিশ। গত শনিবার রাত আটটা থেকে গতকাল রোববার ভোররাত সাড়ে তিনটা পর্যন্ত উপজেলার সাবরাং ও বাহারছড়া এলাকায় অভিযান চালিয়ে দুজনকে গ্রেপ্তার করা হয়। গ্রেপ্তার দুজন হলেন সাবরাং ইউনিয়নের কাঁটাবনিয়া এলাকার হাফেজ কবির আহমদ ও বাহারছড়া ইউনিয়নের দক্ষিণ শীলখালী এলাকার মো. মাহমুদ। টেকনাফ মডেল থানার ভারপ্রাপ্ত কর্মকর্তা (ওসি) মো. আতাউর রহমান খন্দকার জানান, কবির আহমদের বিরুদ্ধে তিনটি ও মাহমুদের দুটি মানব পাচারের মামলা রয়েছে। তারা ওই মামলায় পলাতক আসামি।
