
রমজানের শুরুতে মুসলিম উম্মাহকে শুভেচ্ছা জানিয়ে টুইট করেছেন খালেদা জিয়া
আজ শনিবার বিকেলে নিজের টুইটার অ্যাকাউন্টে এক বার্তায় বিএনপি চেয়ারপারসন বলেন, ‘রহমতের সওগাত নিয়ে সমাগত পবিত্র রমজানের প্রারম্ভে আসুন আমরা মোনাজাত করি, অশুভের ওপর হক, ইনসাফ, সুবিচার ও ন্যায়পরায়ণতা বিজয়ী হোক।’
চেয়ারপারসনের প্রেস উইংয়ের সদস্য শায়রুল কবির খান প্রথম আলোকে বলেন, ‘রমজানে এতিম-উলামা-মাশায়েখ, কূটনীতিক, পেশাজীবী, রাজনীতিবিদদের সম্মানে ইফতার পার্টির আয়োজন করেছেন বিএনপি চেয়ারপারসন। রোজার প্রথম দিন এতিম-উলামা-মাশায়েখদের সম্মানে ইস্কাটন গার্ডেনের লেডিস ক্লাবে এবং দ্বিতীয় দিন গুলশানের ওয়েস্টিন হোটেলে ঢাকায় অবস্থানরত মুসলিম দেশসহ বিভিন্ন দেশের কূটনীতিকদের সঙ্গে ইফতার করবেন তিনি।’
এ ছাড়া বসুন্ধরা কনভেনশন সেন্টারে নবরাত্রিতে আগামী ৩ জুন বিএনপির নেতা-কর্মী, ৪ জুন পেশাজীবী ও ৫ জুন রাজনীতিবিদদের সম্মানে ইফতার পার্টি দিয়েছেন বিএনপি চেয়ারপারসন।
