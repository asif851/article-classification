
টাঙ্গাইলের সখীপুরে সরকারি খাস পুকুর রক্ষার দাবিতে আলোচনা সভা হয়েছে। গতকাল সোমবার দুপুরে স্থানীয় একটি বিদ্যালয় মিলনায়তনে বাংলাদেশ পরিবেশ আইনবিদ সমিতি (বেলা) টাঙ্গাইল শাখা এ সভার আয়োজন করে। সভায় সখীপুর পৌরসভার ২ নম্বরওয়ার্ডের রামখা-কাহারতা বাজারের ‘রামখা’ খাস পুকুরসহ উপজেলার সব সরকারি পুকুরের পাড়ে অবৈধ দখলদারদেরউচ্ছেদ ও পানি দূষণমুক্ত রাখার দাবি জানানো হয়। মুক্তিযোদ্ধা খোরশেদ আলমের সভাপতিত্বে আলোচনায় অংশ নেন বেলার টাঙ্গাইল শাখার জ্যেষ্ঠ গবেষণা কর্মকর্তা সোমনাথ লাহিড়ী, সাংবাদিক এনামুল হক, সাবেক কাউন্সিলর খলিলুর রহমান প্রমুখ।
