
চট্টগ্রামের হাটহাজারী থেকে গত বৃহস্পতিবার রাতে গ্রেপ্তার ১২ জনের সঙ্গে জঙ্গি সংগঠন আল-কায়েদা ও আইএসের সম্পৃক্ততা থাকতে পারে বলে মনে করছে র্যা ব। এদিকে গ্রেপ্তার ১২ জনের বিরুদ্ধে গতকাল শুক্রবার সন্ধ্যায় হাটহাজারী থানায় সন্ত্রাসবিরোধী আইনে মামলা করেছে র্যা ব।বৃহস্পতিবার সন্ধ্যায় হাটহাজারী সদরের এসকে সাফিনা ভবনের চতুর্থ তলার একটি মাদ্রাসায় অভিযান চালিয়ে ২৫ জনকে আটক করে র্যা ব। এ সময় একটি কম্পিউটার ও ২৮টি মুঠোফোন জব্দ করা হয়। আটক ব্যক্তিদের মধ্য থেকে ১২ জনকে গ্রেপ্তার করে বাকিদের ছেড়ে দেওয়া হয়।গ্রেপ্তার ব্যক্তিরা হলেন: আবদুর রহমান ইবনে আসাদ উল্লাহ (২৩), ওসমান গণি (২০), মোস্তাকিম বিল্লাহ মাশরুর (২১), নাবিল হোসাইন (১৯), সিরাজুল মোস্তফা হোসাইন (১৯), শামিম হোসাইন (১৮), মাহমুদুল হাসান (২২), মো. ইউসুফ (২৩), শফিকুল ইসলাম শেখ (১৯), রফিকুল ইসলাম (১৯), আবদুল কাইয়ুম শেখ মানছুর (১৮) ও হারুনুর রশিদ (১৯)। তাঁদের বাড়ি শেরপুর, মুন্সিগঞ্জ, গোপালগঞ্জ, ময়মনসিংহসহ দেশের বিভিন্ন অঞ্চলে।র্যা বের দাবি, গ্রেপ্তার ব্যক্তিদের সঙ্গে আল-কায়েদা ও আইএসের সম্পৃক্ততা থাকতে পারে। বিষয়টি নিশ্চিত হতে গ্রেপ্তার ব্যক্তিদের টাস্কফোর্স ইন্টারোগেশন সেলে (টিএফআই) জিজ্ঞাসাবাদ করা হবে বলে জানিয়েছেন র্যা ব-৭ চট্টগ্রামের অধিনায়ক লে. কর্নেল মিফতাহ উদ্দিন আহমেদ। গতকাল বিকেলে নগরের পতেঙ্গায় র্যা ব-৭ কার্যালয়ে সংবাদ সম্মেলনে তিনি এ কথা জানান।সংবাদ সম্মেলনে লে. কর্নেল মিফতাহ উদ্দিন আহমেদ জানান, দেশের বিভিন্ন অঞ্চল থেকে নিম্নমধ্যবিত্ত ও দরিদ্র যুবকদের আরবি সাহিত্য শিক্ষা দেওয়ার নামে বিভিন্ন ভিডিওচিত্র দেখিয়ে জঙ্গিবাদে উদ্বুদ্ধ করা হচ্ছে। গ্রেপ্তার ১২ জনকে ‘ডিজিটাল জঙ্গি’ আখ্যা দেন তিনি।র্যা ব-৭ অধিনায়ক বলেন, ‘৪৫ দিনের আরবি সাহিত্য কোর্স করতে আসা ছাত্ররা কেন আফগানিস্তান ও ইরাকের ভিডিওচিত্র দেখবে? তাদের কাজ পড়াশোনা করা।’ তিনি জানান, ফাত্তাহ নামের এক যুবক মাদ্রাসাটি পরিচালনা করছেন। তবে তাঁর বিস্তারিত পরিচয় জানাতে তিনি অস্বীকৃতি জানান।গ্রেপ্তার কয়েক ব্যক্তি সাংবাদিকদের জানান, তাঁরা পড়ালেখা করতে এসেছেন। তাঁরা জঙ্গি নন।এসকে সাফিনা ভবনের দারোয়ান মো. রফিক জানান, ফাত্তাহ নামের এক ব্যক্তি গত ডিসেম্বরে ভবনের কয়েকটি ফ্ল্যাট ভাড়া নেন। তিনি জানান, এখানে ছাত্ররা পড়ালেখা করতেন। বাইরে থেকে কেউ আসত না।
