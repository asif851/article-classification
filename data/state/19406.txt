
নোয়াখালী বিজ্ঞান ও প্রযুক্তি বিশ্ববিদ্যালয় অফিসার্স অ্যাসোসিয়েশনের প্রথম নির্বাচিত কার্যকরী পরিষদের অভিষেক হয়েছে গতকাল বুধবার। এ উপলক্ষে বিশ্ববিদ্যালয়ের নির্মাণাধীন বীর মুক্তিযোদ্ধা হাজি মোহাম্মদ ইদ্রিস মিলনায়তনে এক অনুষ্ঠানের আয়োজন করা হয়। এতে প্রধান অতিথি ছিলেন বিশ্ববিদ্যালয়ের ভারপ্রাপ্ত উপাচার্য মো. আবুল হোসেন। রেজিস্ট্রার মো. মমিনুল হকের সভাপতিত্বে অনুষ্ঠানে বিশেষ অতিথি ছিলেন শিক্ষক সমিতির সাধারণ সম্পাদক মুহাম্মদ মুশফিকুর রহমান। অন্যদের মধ্যে বক্তব্য দেন অ্যাসোসিয়েশনের নবনির্বাচিত কমিটির সভাপতি মো. রাশেদ উদ্দিন, সাধারণ সম্পাদক মো. সাখাওয়াত হোসেন ও বিশ্ববিদ্যালয়ের গ্রন্থাগারিক জাহাঙ্গীর হোসেন। অনুষ্ঠানের দ্বিতীয় পর্বে ছিল সাংস্কৃতিক অনুষ্ঠান। 
