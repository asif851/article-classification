
গাজীপুরে সেনাবাহিনী পরিচালিত বাংলাদেশ ডিজেল প্ল্যান্ট লিমিটেড প্রাঙ্গণে গতকাল শনিবার প্রি-পেমেন্ট ডিজিটাল ইলেকট্রিক মিটার কারখানার উদ্বোধন করা হয়েছে। বিদ্যুৎ, জ্বালানি ও খনিজসম্পদ প্রতিমন্ত্রী নসরুল হামিদ এর উদ্বোধন করেন। অনুষ্ঠানে বিশেষ অতিথি ছিলেন সেনাবাহিনীর কোয়ার্টার মাস্টার জেনারেল ও বাংলাদেশ ডিজেল প্ল্যান্ট লিমিটেডের পরিচালনা পর্ষদের চেয়ারম্যান লেফটেন্যান্ট জেনারেল আনোয়ার হোসেন। এ সময় ওই ডিজেল প্ল্যান্ট লিমিটেডের ব্যবস্থাপনা পরিচালক ব্রিগেডিয়ার জেনারেল আসিফ আহমেদ আনসারী উপস্থিত ছিলেন। পরে প্রতিমন্ত্রী নসরুল হামিদ ডিজেল প্ল্যান্ট লিমিটেড প্রাঙ্গণে একটি নিমগাছের চারা রোপণ করেন। 
