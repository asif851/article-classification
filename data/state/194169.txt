
ময়মনসিংহ দুই সাংবাদিকের তিন দিন করে রিমান্ড মঞ্জুর করেছেন আদালত। মঙ্গলবার ময়মনসিংহের বিচারিক আদালতের হাকিম ওই দুই সাংবাদিকের রিমান্ড মঞ্জুর করেন।
রিমান্ড মঞ্জুর হওয়া দুজন হলেন: ময়মনসিংহের দৈনিক জাহানের ব্যবস্থাপনা সম্পাদক মেহেদী হাসান ওরফে নাদিম ও ওই পত্রিকার সাংবাদিক মো. রাসেল। গত রোববার ভোরে জেলা গোয়েন্দা পুলিশ ময়মনসিংহ শহরের মাসকান্দা বিসিক এলাকায় সংবাদপত্রটির কার্যালয় সংলগ্ন বাড়ি থেকে অস্ত্র ও অস্ত্র তৈরির সরঞ্জাম উদ্ধার করে এবং তাঁদের গ্রেপ্তার করে।ময়মনসিংহ জেলা গোয়েন্দা পুলিশের ভারপ্রাপ্ত কর্মকর্তা (ওসি) মো. ইমারত হোসেন গাজী রিমান্ড মঞ্জুরের বিষয়টি নিশ্চিত করেন।
