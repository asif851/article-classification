
বিমা প্রতিষ্ঠানের ব্যবস্থাপনা পরিচালক, প্রধান নির্বাহী কর্মকর্তা বা তাঁদের প্রতিনিধিদের অংশগ্রহণে এক সেমিনার সম্প্রতি রাজধানীর ইস্ট ওয়েস্ট বিশ্ববিদ্যালয়ে অনুষ্ঠিত হয়েছে। সেমিনারে প্রধান অতিথি ছিলেন বিমা উন্নয়ন ও নিয়ন্ত্রণ কর্তৃপক্ষের চেয়ারম্যান এম শেফাক আহমেদ। রাজধানীর আফতাবনগরে বিশ্ববিদ্যালয়ের নিজস্ব ক্যাম্পাসে অনুষ্ঠিত এ সেমিনারে বিশেষ অতিথি ছিলেন সাধারণ বিমা করপোরেশনের চেয়ারম্যান মোহাম্মদ সোহরাব উদ্দিন এবং বিশ্ববিদ্যালয়ের উপাচার্য অধ্যাপক আহমদ শফি। সভাপতিত্ব করেন বিশ্ববিদ্যালয়ের ট্রাস্টি বোর্ডের চেয়ারপারসন ও বাংলাদেশ ব্যাংকের সাবেক গভর্নর ড. মোহাম্মদ ফরাসউদ্দিন। বিজ্ঞপ্তি।
