
শিশুটি বাকপ্রতিবন্ধী। ১৬ ডিসেম্বর সন্ধ্যায় দ‌ক্ষিণখান থানার একটি এলাকায় তাকে পাওয়া যায়। তার বয়স সাত-আট বছর। গায়ের রং শ্যামলা। মাথার চুল ছোট। উচ্চতা আনুমানিক তিন ফুট। বাঁ গালে হালকা কালো দাগ আছে।স্বল্প শ্রবণপ্রতিবন্ধী শিশুটি ইশারায় যোগাযোগ করার চেয়ে কথা বলতে বেশি আগ্রহী। তবে তার কথা অস্পষ্ট। সোসাইটি অব দ্য ডেফ অ্যান্ড সাইন ল্যাঙ্গুয়েজ ইউজার্স (এসডিএসএল) নামক সংগঠনের বাংলা ইশারা ভাষা দোভাষীর সঙ্গে আলাপচারিতায় শিশুটির নাম ‘মাহি’ ধারণা করা হচ্ছে। এ ছাড়া তার কাছ থেকে ঠিকানা ও পরিবার সম্পর্কে কোনো তথ্যই পাওয়া যায়নি।দক্ষিণখান থানায় একটি সাধারণ ডায়েরি (জিডি) করা হয়েছে। বর্তমানে ‘মাহি’ পুলিশের তেজগাঁও ভিকটিম সাপোর্ট সেন্টারে আছে। প্রকৃত অভিভাবককে ভিকটিম সাপোর্ট সেন্টার বা এসডিএসএলে যোগাযোগ করতে বলা হচ্ছে। যোগাযোগের ঠিকানা, ডিউটি অফিসার, ভিকটিম সাপোর্ট সেন্টার, মোবাইল: ০১৭৪৫৭৭৪৪৮৭, ফোন: ০২৯১১০৮৮৫ অথবা এসডিএসএল মোবাইল: ০১৯২৬১৮৩৪৪৫, ০১৫৫৩৬০৭০৬৯, ফোন: ০২-৮১২৭১৭৭।
