
চকবাজারের একটি বাসা থেকে গতকাল রোববার ঢাকা মেডিকেল কলেজ হাসপাতালের সিনিয়র স্টাফ নার্স পলিয়া পারভীনের (২৮) ঝুলন্ত লাশ উদ্ধার করেছে পুল‌িশ। পুলিশের ধারণা, পলিয়া ফাঁস দিয়ে আত্মহত্যা করেছেন।
চকবাজার থানার উপপরিদর্শক (এসআই) আশরাফুল আলম বলেন, চকবাজার থানার মলাই বিবির গলির উমেশ দত্ত সড়কের একট‌ি বাড়ির ষষ্ঠ তলায় নাসিরউদ্দিনের বাসায় উপভাড়াটে (সাবলেট) থাকতেন পলিয়া ও তাঁর এক সহকর্মী। গতকাল রাত আটটার দিকে নাসিরউদ্দিনের ফোন পান তাঁরা। পরে পুলিশ ঘটনাস্থলে গিয়ে পলিয়ার ঝুলন্ত লাশ উদ্ধার করে।
নাসির উদ্দিন জানান, তিন মাস ধরে একটি কক্ষে থাকতেন পলিয়া ও তাঁর সহকর্মী খালেদা। রোববার বিকেল ৫টার দিকে পলিয়ার স্বামী তাঁকে ফোন করে জানান, তিনি তাঁর স্ত্রীকে ফোনে পাচ্ছেন না। তখন ত‌িনি গুলিস্তানে। বাসায় গিয়ে ডাকাডাকি করেও কোনো সাড়াশব্দ না পেয়ে থানায় খবর দ‌েন। পুলিশ এসে দরজার ছিটকিনি ভেঙে পলিয়ার ঝুলন্ত লাশ উদ্ধার করে।
খালেদা জানান, তিনি সকালে ঘুমে থাকতেই পলিয়া ডিউটিতে চলে যান। দুপুরে পলিয়া ফেরার আগেই তিন‌ি ডিউটিতে যান। পরে খবর পেয়ে বাসায় এসে তাঁর লাশ দেখতে পান।
পলিয়ার স্বামী আরাফাত রহমান জয়পুরহাটে একটি বেসরকারি প্রতিষ্ঠানে চাকরি করেন। তাঁদের কোনো সন্তান নেই। আট মাস আগে চাকরি হয়েছে পলিয়ার।
 
