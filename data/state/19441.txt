
রাজধানীর গেন্ডারিয়া থানার শেলটেক এলাকায় মাদক ব্যবসায়ীর গুলিতে তিন পুলিশ সদস্য আহত হয়েছেন। আজ বৃহস্পতিবার বিকেল সাড়ে চারটার দিকে এ ঘটনা ঘটেছে বলে জানিয়েছে পুলিশ।পুলিশ জানায়, ঘুন্ডিঘোর শেলটেক গলির একটি বাসায় অভিযানে গেলে গুলি ছোড়ে মাদক ব্যবসায়ী। মাদকবিরোধী ওই অভিযানে অংশ নেওয়া গেন্ডারিয়া থানার দুই উপপরিদর্শক (এএসআই) ও এক কনস্টেবল গুলিবিদ্ধ হন। তাঁদের স্থানীয় আজগর আলী হাসপাতালে নেওয়া হয়েছে।
এ বিষয়ে জানতে চাইলে গেন্ডারিয়া থানার উপপরিদর্শক (এসআই) শিউলি রানি ঘটনার সত্যতা নিশ্চিত করেন। তবে তাৎক্ষণিকভাবে আহত তিন পুলিশ সদস্যদের নাম জানাতে পারেননি তিনি।
 
