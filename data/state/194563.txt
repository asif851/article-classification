
সাতক্ষীরায় বিএনপির কর্মী সম্মেলনে প্রতিপক্ষের হামলায় নিহত জেলা মৎস্যজীবী দলের সাধারণ সম্পাদক আমান উল্লাহ হত্যাকারীদের অবিলম্বে গ্রেপ্তার ও দল থেকে বহিষ্কারের দাবিতে সাতক্ষীরা জেলায় আজ বুধবার অর্ধদিবস হরতালের ডাক দেওয়া হয়েছে। গতকাল মঙ্গলবার সকাল থেকে হরতালের সমর্থনে আমান হত্যার বিচার বাস্তবায়ন সংগ্রাম কমিটির পক্ষ থেকে সাতক্ষীরা শহরে মাইকিং করা হয়।কমিটির সভাপতি আবু জাহিদ জানান, আমান হত্যার বিচার বাস্তবায়ন সংগ্রাম কমিটি হরতালের ডাক দিলেও বিএনপির সব সহযোগী সংগঠন এতে সমর্থন দিয়েছে। বুধবার সকাল ছয়টা থেকে দুপুর ১২টা পর্যন্ত হরতাল চলবে।গত ৬ সেপ্টেম্বর সাতক্ষীরা শিল্পকলা একাডেমী মিলনায়তনে জেলা বিএনপির কর্মিসম্মেলনে প্রতিপক্ষের হামলায় আমান উল্লাহ খুন হন।
