
রাজধানীর নীলক্ষেত মোড়ে গতকাল রাতে ককটেল বিস্ফোরণে পাঁচজন আহত হয়েছেন। আহত ব্যক্তিরা ঢাকা মেডিকেল কলেজ হাসপাতাল থেকে চিকিৎসা নিয়েছেন। তাঁরা হলেন আবু মুসা রহমান, আবুল কালাম, মো. রাশেদুল, রাকিবুল ইসলাম ও সুমন। রাশেদুল ও রাকিবুল ঢাকা বিশ্ববিদ্যালয়ের ছাত্র বলে জানা গেছে। ঢাকা মেডিকেল কলেজ হাসপাতাল সূত্র জানায়, গতকাল শুক্রবার রাত পৌনে নয়টার দিকে নীলক্ষেত মোড়ে হঠাৎ দুটি ককটেল বিস্ফোরণের ঘটনা ঘটে। এতে ওই পাঁচজন আহত হন। নিউমার্কেট থানার এসআই আশরাফ আলী ঘটনার সত্যতা নিশ্চিত করেন। নিজস্ব প্রতিবেদক|
