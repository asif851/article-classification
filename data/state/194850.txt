
পবিত্র ঈদুল আজহা উপলক্ষে আগামী ২৯ আগস্ট থেকে ট্রেনের অগ্রিম টিকিট বিক্রি শুরু হবে। ওই দিন ৭ সেপ্টেম্বরের ট্রেনের টিকিট পাওয়া যাবে।
আজ রোববার রেলভবনে রেলমন্ত্রী মুজিবুল হকের সভাপতিত্বে এ নিয়ে বৈঠক হয়। ওই বৈঠক সূত্রে এ খবর জানা গেছে।
বৈঠক সূত্রে জানা যায়, ৩০ আগস্ট ৮ সেপ্টেম্বরের, ৩১ আগস্ট ৯ সেপ্টেম্বরের, ১ সেপ্টেম্বর ১০ সেপ্টেম্বরের, ২ সেপ্টেম্বর ১১ সেপ্টেম্বরের টিকিট বিক্রি হবে।
১২ সেপ্টেম্বর পবিত্র ঈদুল আজহা ধরে এই টিকিট বিক্রির সূচি তৈরি করা হয়েছে।
