
চাঁপাইনবাবগঞ্জ সদর উপজেলার দেবীনগর গ্রামে ছোট ভাইয়ের ধারালো অস্ত্রের আঘাতে ইসরাইল হক (৩৮) নামের এক ব্যক্তি নিহত হয়েছেন বলে অভিযোগ পাওয়া গেছে। গতকাল বুধবার সকাল সাড়ে ১০টার দিকে এই ঘটনা ঘটে। ইসরাইল অয়েজ উদ্দিনের ছেলে।সদর থানার উপপরিদর্শক (এসআই) আবদুল মজিদ বলেন, টাকা লেনদেন নিয়ে ইসরাইলের সঙ্গে ছোট ভাই সাদ্দাম হোসেনের বিরোধ ছিল। এরই জের ধরে গতকাল সকালে দুই ভাইয়ের মধ্যে কথা-কাটাকাটির একপর্যায়ে একে অপরকে ধারালো অস্ত্র দিয়ে আঘাত করেন। এতে ঘটনাস্থলেই ইসরাইল মারা যান। আহত সাদ্দামকে প্রথমে চাঁপাইনবাবগঞ্জ সদর হাসপাতাল ও পরে রাজশাহী মেডিকেল কলেজ হাসপাতালে ভর্তি করা হয়েছে। পুলিশ ঘটনাস্থল থেকে ইসরাইলের মরদেহ উদ্ধার করেছে।এ ছাড়া সদর উপজেলা ও চাঁপাইনবাবগঞ্জ পৌর এলাকা থেকে এক নারী ও এক যুবকের লাশ উদ্ধার করেছে পুলিশ।
