
কুষ্টিয়া শহর থেকে গতকাল শনিবার ছাত্রশিবিরের দুই কর্মীকে আটক করেছে পুলিশ। শহরের চৌড়হাস মোড় এলাকায় গতকাল দুপুর ১২টার দিকে শিবিরের একটি মিছিলথেকে এদের আটক করা হয়।গতকাল শতাধিক নেতা-কর্মী কুষ্টিয়া শহরের একটি মিছিল বের করেন। এ সময় তাঁরা কুষ্টিয়া-খুলনা মহাসড়কে পেট্রল ঢেলে আগুন জ্বালান। পুলিশ ঘটনাস্থলে গেলে মিছিলকারীরা একটি ককটেল ফাটিয়ে পালিয়ে যান। পরে পুলিশ এলাকায় অভিযান চালিয়ে দুই কর্মীকে আটক করে।কুষ্টিয়া মডেল থানার সহকারী উপপরিদর্শক (এএসআই) নার্গিস খাতুন বলেন, হজরত আলী ও এজাজ আহমেদ নামের ওই দুজনকে আটকের পর জিজ্ঞাসাবাদ করা হচ্ছে। ১০ অক্টোবর চুয়াডাঙ্গায় পুলিশের সঙ্গে সংঘর্ষে রফিকুল ইসলাম নামে শিবিরের এক নেতা নিহত হন। এর প্রতিবাদে কুষ্টিয়াসহ চারটি জেলায় আজ (রোববার) আধা বেলা হরতালের ঘোষণা দেয় শিবির। হরতালের সমর্থনে গতকাল ওই মিছিল বের করা হয়।
