
চাঁপাইনবাবগঞ্জের শিবগঞ্জ উপজেলার বাবুপুর গ্রাম থেকে গত বুধবার রাত আটটার দিকে ২০২ বোতল ফেনসিডিল উদ্ধার ও মো. বাবুলকে (৪০) গ্রেপ্তার করেছে র্যাব-৫। চাঁপাইনবাবগঞ্জে র্যাব-৫ সূত্রে জানা যায়, গোপন সংবাদের ভিত্তিতে বুধবার রাত আটটার দিকে উপজেলার বাবুপুর গ্রামের মো. বাবুলের বাড়িতে অভিযান চালিয়ে ২০২ বোতল ফেনসিডিল উদ্দার ও তাঁকে গ্রেপ্তার করা হয়। প্রাথমিক জিজ্ঞাসাবাদে তিনি মাদক ব্যবসার সঙ্গে জড়িত থাকার কথা স্বীকার করেছেন। এ বিষয়ে শিবগঞ্জ থানায় মাদকদ্রব্য আইনে একটি মামলা হয়েছে।
