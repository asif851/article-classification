
কুমিল্লার নাঙ্গলকোট উপজেলার নাঙ্গলকোট-খিলা সড়কের দৌলতপুর এলাকা থেকে গত সোম ও রোববারে ১০টি সরকারি গাছ কেটে নিয়ে গেছে দুর্বৃত্তরা। বিষয়টি উপজেলা নির্বাহী কর্মকর্তা, উপজেলা প্রকৌশলী ও বন বিভাগকে জানানো হয়েছে।দৌলতপুর এলাকার দুজন বাসিন্দা বলেন, গত রোববার সকালে দৌলতপুর সড়কের পাশে পাঁচটি গাছ কাটা অবস্থায় পড়ে থাকতে দেখে এলাকাবাসী। গত সোমবারও ওই এলাকার আরও পাঁচটি মেহগনি, শিলকড়ই ও একাশিয়া গাছ কাটা হয়। এ বিষয়ে রোববারই ইউএনওকে জানানো হয়। এরপরও সরকারের কোনো প্রতিনিধি ঘটনাস্থলে যায়নি। ১৯৯১ থেকে ১৯৯৬ সালের মধ্যে সড়কের পাশে ওই গাছগুলো লাগানো হয়েছিল। গাছগুলোর আনুমানিক দাম পাঁচ লক্ষাধিক টাকা হবে।
