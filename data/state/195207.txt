
১৩ সেপ্টেম্বর মঙ্গলবার পবিত্র ঈদুল আজহা উদ্‌যাপিত হবে। গতকাল শুক্রবার সন্ধ্যায় বায়তুল মোকাররমে জাতীয় চাঁদ দেখা কমিটির সভায় এ সিদ্ধান্ত হয়।
ইসলামিক ফাউন্ডেশন এক বিজ্ঞপ্তিতে জানায়, জেলা প্রশাসন, ইসলামিক ফাউন্ডেশন, আবহাওয়া অধিদপ্তর, মহাকাশ গবেষণা কেন্দ্রের তথ্য পর্যালোচনা করে দেখা গেছে, বাংলাদেশের আকাশে গতকাল শুক্রবার কোথাও ১৪৩৭ হিজরি সনের জিলহজ মাসের চাঁদ দেখা যায়নি। ফলে আজ শনিবার জিলকদ মাসের ৩০ দিন পূর্ণ হবে এবং আগামীকাল রোববার থেকে জিলহজ মাসের গণনা শুরু হবে। সে হিসাবে ১৩ সেপ্টেম্বর মঙ্গলবার ঈদুল আজহা উদ্‌যাপিত হবে।  
