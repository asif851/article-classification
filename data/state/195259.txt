
হজরত শাহজালাল আন্তর্জাতিক বিমানবন্দরে গতকাল শুক্রবার এক কেজি ৩০০ গ্রাম ওজনের সাতটি সোনার বারসহ দুজনকে আটক করেছেন শুল্ক গোয়েন্দা ও তদন্ত অধিদপ্তরের কর্মকর্তারা। আটক হওয়া ব্যক্তিরা হলেন সাউদিয়া এয়ারলাইনসের কর্মী নাজির আহমেদ ও আসলাম খান।বিমানবন্দর শুল্ক গোয়েন্দা ও তদন্ত অধিদপ্তরের মহাপরিচালক মাইনুল খান জানান, সন্ধ্যা সাড়ে সাতটার দিকে টিআর ২৬৫৬ ফ্লাইটে করে ওই সোনাগুলো শাহজালাল বিমানবন্দরে আনা হয়। উদ্ধার হওয়া সোনার মূল্য প্রায় ৬৫ লাখ টাকা।
