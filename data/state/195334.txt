
রশীদ তর্কবাগীশমাওলানা আবদুর রশীদ তর্কবাগীশের ২৯তম মৃত্যুবার্ষিকী আজ ২০ আগস্ট, বৃহস্পতিবার। দিবসটি পালন উপলক্ষে বাংলাদেশ গণ আজাদী লীগসহ বিভিন্ন সামাজিক ও সাংস্কৃতিক সংগঠন কর্মসূচি গ্রহণ করেছে। পারিবারিকভাবে আয়োজন করা হয়েছে মিলাদ ও দোয়া মাহফিল। জমিদার-মহাজনদের শাসন-শোষণের বিরুদ্ধে লড়াই, খেলাফত ও অসহযোগ আন্দোলন, ব্রিটিশ ঔপনিবেশিক শাসন অবসান, ভাষা আন্দোলন ও বাংলাদেশের স্বাধীনতার সংগ্রামে গুরুত্বপূর্ণ ভূমিকা রেখেছিলেন এ জাতীয় নেতা। ১৯০০ সালের ২৭ নভেম্বর সিরাজগঞ্জের তারুটিয়া গ্রামে তাঁর জন্ম হয়। বিজ্ঞপ্তি।
মঈনুল ইসলামপ্রথম আলোর সাবেক মাদারীপুর জেলা প্রতিনিধি মঈনুল ইসলামের দশম মৃত্যুবার্ষিকী আজ। এ উপলক্ষে বাদ আসর বন্ধুসভার পক্ষ থেকে মাদারীপুর ফুড অফিস জামে মসজিদে মিলাদ মাহফিল ও এরপর দৈনিক বিশ্লেষণ অফিসে স্মৃতিচারণা সভার আয়োজন করা হয়েছে। এ ছাড়া ‘মঈনুল ইসলাম স্মৃতি পাঠাগার’ ও ‘কালকিনি বন্ধুসভা’র পক্ষ থেকে সাংবাদিক মঈনুল ইসলামের উদ্যোগে প্রতিষ্ঠিত কালকিনি প্রেসক্লাবে মিলাদ মাহফিল ও আলোচনা সভা অনুষ্ঠিত হবে। জন্ডিস রোগে আক্রান্ত হয়ে ২০০৫ সালের ২০ আগস্ট মারা যান মাদারীপুরের প্রতিশ্রুতিশীল সাংবাদিক মঈনুল ইসলাম।
