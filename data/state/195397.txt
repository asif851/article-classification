
নওগাঁ-৩ (বদলগাছী-মহাদেবপুর) আসনে স্বতন্ত্র প্রার্থী ও আওয়ামী লীগের নেতা সেলিম উদ্দিন তরফদার এবং নওগাঁ-৫ (সদর) আসনে স্বতন্ত্র প্রার্থী ও যুবলীগের নেতা রফিকুল ইসলামকে দল থেকে বহিষ্কার করা হয়েছে। দুজনই কলস প্রতীক নিয়ে আসন্ন নির্বাচনে অংশ নিচ্ছেন। জেলা আওয়ামী লীগের সভাপতি এ কে এম ফজলে রাব্বী স্বাক্ষরিত পত্রে তাঁদের বহিষ্কারের বিষয়টি জানানো হয়েছে।দলীয় সূত্র জানায়, সেলিম জেলা আওয়ামী লীগ কমিটির সদস্য ও মহাদেবপুর উপজেলা আওয়ামী লীগের সাংগঠনিক সম্পাদক এবং রফিকুল জেলা যুবলীগের সাবেক সভাপতি। নওগাঁ-৫ আসনে আওয়ামী লীগ মনোনীত প্রার্থী আকরাম হোসেন চৌধুরী এবং নওগাঁ-৫ আসনে আবদুল মালেক দলীয় নৌকা প্রতীক নিয়ে নির্বাচন করছেন। সেলিম তরফদার জানান, তাঁর জনপ্রিয়তায় ও এলাকার মানুষের ভালোবাসায়তিনি স্বতন্ত্র প্রার্থী হিসেবে নির্বাচন করছেন। নির্বাচনে জয়ী হবেন বলেও আশাবাদ ব্যক্ত করেন তিনি।রফিকুল জানান, তিনি দলের কোনো সদস্য নন। তাই বহিষ্কৃত হওয়ার কোনো প্রশ্ন আসে না।
