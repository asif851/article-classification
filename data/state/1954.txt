
জেলেদের জালে ধরা পড়ছে রুপালি ইলিশ। যদিও এর সুফল ভোক্তার পাতে উঠছে না। খুচরা বাজারে এর মূল্য কেজি প্রতি ৮০০-১০০০ টাকা। চট্টগ্রামের ফিশারিঘাটে ট্রলার ভর্তি মাছ এসেছে। সাগর উত্তাল থাকায় কয়েক দিন মাছ শিকারে যেতে পারেননি মাঝিরা। তবে জেলেরা আশা করছেন সামনে পূর্ণিমাতে আরও ইলিশ ধরা পড়লে দামও কমবে। ছবিগুলো বুধবার (১২ আগস্ট, ২০১৫) সকালে চট্টগ্রাম নগরের ফিশারিঘাট এলাকা থেকে তুলেছেন সৌরভ দাশ।
সারি সারি ইলিশ ট্রলার থেকে নামাচ্ছেন শ্রমিকেরা। 
ট্রলার থেকে নামিয়ে ঝুড়িতে ইলিশ মাথায় নিয়ে সারিবদ্ধভাবে শ্রমিকেরা। 
ট্রলার থেকে ইলিশ তোলা হচ্ছে। 
সারি সারি রুপালি ইলিশ।
মাছ তোলায় ব্যস্ত শ্রমিকেরা। এ সময় দম ফেলার ফুরসত নেই। 

রুপালি ইলিশের ঝুড়ি মাথায় এক শ্রমিক। 
চট্টগ্রামের ফিশারিঘাটে ইলিশের ট্রলার এসেছে। এতে ব্যস্ত সময় কাটাচ্ছেন শ্রমিকেরা।
