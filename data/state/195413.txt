
রংপুরের তারাগঞ্জ উপজেলায় নয় দিনের ব্যবধানে উপজেলা সদরের পাঁচ প্রতিষ্ঠানে চুরি হয়েছে। চোরেরা ওই প্রতিষ্ঠানগুলোর জানালার গ্রিল কেটে কম্পিউটার ও টাকা নিয়ে গেছে।তারাগঞ্জ স্বাস্থ্য কমপ্লেক্সের স্বাস্থ্য ও পরিবার পরিকল্পনা কর্মকর্তা আফরোজা বেগম বলেন, গত সোমবার রাতে চোরেরা স্বাস্থ্য কমপ্লেক্সের অফিস কক্ষের জানালার গ্রিল কেটে চারটি কম্পিউটার চুরি করে।এর আগে গত ২৯ মে রাতে তারাগঞ্জ ও/এ ডিগ্রি কলেজ, তারাগঞ্জ ও/এ ফাজিল মাদ্রাসা, তারাগঞ্জ জিকেএস ফাউন্ডেশন ও তারাগঞ্জ শিশু নিকেতনের অফিসকক্ষের জানালার গ্রিল কেটে ভেতরে ঢুকে ওই সব প্রতিষ্ঠানের আলমারির ড্রয়ার ভেঙে মোট ৪ লাখ ৩৮ হাজার ২২৬ টাকা চোরেরা নিয়ে যায় বলে জানান প্রতিষ্ঠানগুলোর প্রধানেরা।এ ব্যাপারে তারাগঞ্জ থানার ভারপ্রাপ্ত কর্মকর্তা (ওসি) আবদুল লতিফ মিয়া বলেন, চুরির ঘটনাগুলো তদন্ত করা হচ্ছে।
