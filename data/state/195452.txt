
যশোরের কেশবপুরে গতকাল বৃহস্পতিবার সকালে ভেজাল সার বিক্রির অপরাধে দুই ব্যবসায়ীকে জরিমানা করেছেন ভ্রাম্যমাণ আদালত। ইউএনওর কার্যালয় সূত্র জানায়, ইউএনও ও নির্বাহী হাকিম শরীফ রায়হান কবির শহরের মধু সড়কের এম এইচ ট্রেডার্সে অভিযান চালিয়ে ভেজাল সার বিক্রির অপরাধে দোকানের মালিক হোসেন আলীকে ২০ হাজার টাকা জরিমানা করেন। একই অপরাধে সোনালী কৃষি ভান্ডারের মালিক মফিজুর রহমানকে ১০ হাজার টাকা জরিমানা করা হয়। অভিযানের সময় উপজেলা কৃষি কর্মকর্তা সঞ্জয় কুমার দাস উপস্থিত ছিলেন। কেশবপুর (যশোর) প্রতিনিধি|
