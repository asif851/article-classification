
দিনাজপুরের নবাবগঞ্জে গাঁজা সেবনের দায়ে নান্টু মিয়া (৩০) নামের এক ব্যক্তিকে এক বছরের সশ্রম কারাদণ্ড দিয়েছেন ভ্রাম্যমাণ আদালত। নান্টুর বাড়ি উপজেলার ভাদুরিয়া গ্রামে। নবাবগঞ্জ থানার ভারপ্রাপ্ত কর্মকর্তা (ওসি) মো. আমিরুল ইসলাম জানান, গতকাল রোববার দুপুরে ভাদুরিয়া গ্রামে বসে গাঁজা সেবনের সময় নান্টুকে হাতেনাতে আটক করা হয়। পরে ভ্রাম্যমাণ আদালত বসিয়ে ইউএনও ইসরাইল হোসেন আটককৃত নান্টুকে ওই কারাদণ্ড দেন। 
