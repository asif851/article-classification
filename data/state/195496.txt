
নোয়াখালী শহীদ ভুলু স্টেডিয়ামে অনুষ্ঠিত চট্টগ্রাম বিভাগীয় কমিশনার গোল্ডকাপ ফুটবল প্রতিযোগিতার গতকাল শনিবারের খেলায় জয়লাভ করেছে কুমিল্লা জেলা দল। তারা ৩-১ গোলে হারিয়েছে খাগড়াছড়ি জেলা দলকে। বিজয়ী দলের চিকা একটি ও সাব্বির হোসেন দুটি গোল করেন। সেরা খেলোয়াড় নির্বাচিত হন খাগড়াছড়ি জেলা দলের কুনাল ত্রিপুরা। পুরস্কার বিতরণ করেন নোয়াখালীর অতিরিক্ত জেলা প্রশাসক (সার্বিক) অনুপম বড়ুয়া, কুমিল্লার অতিরিক্ত জেলা প্রশাসক (সার্বিক) এ কে এম মামুনুর রশিদ, নোয়াখালী জেলা ক্রীড়া কর্মকর্তা মো. সাদেক আকরাম ও জেলা ক্রীড়া সংস্থার সাধারণ সম্পাদক আবদুল ওয়াদুদ। 
