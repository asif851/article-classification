
বাকি পৌরসভা ও আসন্ন ইউপি নির্বাচন পরিচালনার জন্য সাত সদস্যের কমিটি গঠন করেছে জাতীয় পার্টি। দলের চেয়ারম্যান এইচ এম এরশাদ গতকাল শুক্রবার এ কমিটি অনুমোদন করেন। জাতীয় পার্টির বিজ্ঞপ্তিতে বলা হয়, দলের মহাসচিব এ বি এম রুহুল আমিন হাওলাদারকে নির্বাচন পরিচালনা কমিটির আহ্বায়ক ও জ্যেষ্ঠ যুগ্ম মহাসচিব রেজাউল ইসলাম ভূঁইয়াকে সদস্যসচিব করা হয়েছে। কমিটির অন্য সদস্যরা হলেন যুগ্ম আহ্বায়ক এস এম ফয়সল চিশতী, সদস্য গোলাম মোহাম্মদ রাজু, নুরুল ইসলাম, বেলাল হোসেন ও সুলতান মাহমুদ। মহাসচিব নির্বাচন পরিচালনার জন্য সব জেলা ও উপজেলা পর্যায়েও কমিটি গঠনের জন্য দলের জেলা ও উপজেলার নেতাদের প্রতি আহ্বান জানিয়েছেন।
