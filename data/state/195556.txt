
কুমিল্লার চৌদ্দগ্রামে ভুয়া চিকিৎসকের ভুল চিকিৎসায় গতকাল বৃহস্পতিবার ইস্রাফিল হোসেন নামের চার মাসের এক শিশুর মৃত্যু হয়েছে। এ ঘটনায় ভ্রাম্যমাণ আদালত ভুয়া চিকিৎসক সায়েদুর রহমানকে আটক করে এক মাস পাঁচ দিন ও তাঁর সহযোগীকে সাত দিনের কারাদণ্ড দিয়েছেন।
ব্রাহ্মণবাড়িয়ার নবীনগর উপজেলা সদরের ‘মা প্রাইভেট হাসপাতালে’ গত বুধবার রাতে আবারও ভুল চিকিৎসায় এক শিক্ষকের মৃত্যু হয়েছে বলে অভিযোগ পাওয়া গেছে।
গুণবতী ইউনিয়নের সংশ্লিষ্ট এলাকাবাসীর সঙ্গে কথা বলে জানা যায়, এলাকার সায়েদুর রহমান নামের এক ব্যক্তি কোনো ডিগ্রি বা প্রশিক্ষণ ছাড়াই নিজ নামের পাশে ‘ডা.’ এবং ‘মেডিসিন ও শিশুরোগে অভিজ্ঞ’ কথাগুলো জুড়ে দিয়ে গুণবতী বাজারে রহমান মেডিকেল সেন্টার নামে চেম্বার ও ক্লিনিক খুলে বসেন। গত বুধবার দুপুরে বাজারসংলগ্ন ঝিকড্ডা গ্রামের দিনমজুর জহির মিয়া তাঁর অসুস্থ শিশু ছেলে ইস্রাফিলকে ওই ক্লিনিকে নিয়ে এলে সায়েদুর কিছু ওষুধ দেন।
নবীনগরে বুকে ব্যথা নিয়ে হাসপাতালে মারা যাওয়া ব্যক্তি হলেন, নরসিংদীর রায়পুরা উপজেলার মির্জাচর গ্রামের অবসরপ্রাপ্ত শিক্ষক আবুল কাশেম (৬২)। 
