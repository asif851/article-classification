
আন্তর্জাতিক ফেডারেশন অব রেডক্রস অ্যান্ড রেড ক্রিসেন্ট (আইএফআরসি) দুর্যোগ ব্যবস্থাপনায় অসামান্য সাফল্যের জন্য প্রধানমন্ত্রী শেখ হাসিনাকে বিশেষ সম্মাননা সনদ ও ক্রেস্ট প্রদান করেছে।আইএফআরসির মহাসচিব আলহাজ আস সাই গত রোববার গণভবনে এক অনাড়ম্বর অনুষ্ঠানে আনুষ্ঠানিকভাবে প্রধানমন্ত্রীকে এই সনদ ও ক্রেস্ট প্রদান করেন। প্রধানমন্ত্রীর প্রেস উইংয়ের এক সংবাদ বিজ্ঞপ্তিতে গতকাল মঙ্গলবার এ কথা জানানো হয়েছে। খবর বাসসের। অনুষ্ঠানে আইএফআরসির মহাসচিব বিশ্বের ১০০ কোটি দুর্যোগ আক্রান্ত মানুষকে ২০২৫ সালের মধ্যে অধিকতর দুর্যোগ সহনীয় হিসেবে উত্তরণে বৈশ্বিক প্রয়াসে অগ্রণী ভূমিকা পালনের জন্য প্রধানমন্ত্রী শেখ হাসিনার ভূয়সী প্রশংসা করেন। অন্যান্যের মধ্যে অনুষ্ঠানে উপস্থিত ছিলেন আইএফআরসির এশীয় প্রশান্ত মহাসাগরীয় অঞ্চলের পরিচালক জেভিয়ার কাস্টেলেনস, বাংলাদেশ রেড ক্রিসেন্ট সোসাইটির চেয়ারম্যান হাফিজ আহমেদ মজুমদার ও ভাইস চেয়ারম্যান হাবিবে মিল্লাত।
