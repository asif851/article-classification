
ব্রাহ্মণবাড়িয়ার কান্দিপাড়া এলাকায় মাদক কেনাবেচা নিয়ে দুই পক্ষের সংঘর্ষে অন্তত ১০ জন আহত হয়েছে। এ সময় ওয়ার্ড আওয়ামী লীগের কার্যালয়, সাতটি দোকান ও ২৫টি বাড়ি ভাঙচুরের ঘটনা ঘটে। গতকাল শনিবার দুপুরে এ ঘটনা ঘটে। খবর পেয়ে ঘটনাস্থলে পুলিশ পৌঁছে পরিস্থিতি নিয়ন্ত্রণে আনে। ব্রাহ্মণবাড়িয়া সদর থানার ভারপ্রাপ্ত কর্মকর্তা (ওসি) আকুল চন্দ্র বিশ্বাস বলেন, বর্তমানে পরিস্থিতি শান্ত রয়েছে। এলাকায় পুলিশ মোতায়েন রাখা হয়েছে। 
