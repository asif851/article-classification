
বিএনপির সিনিয়র ভাইস চেয়ারম্যান তারেক রহমানের যাবতীয় সম্পদ ও আয়ের উৎস অনুসন্ধান করবে দুর্নীতি দমন কমিশন (দুদক)। গতকাল বুধবার কঠোর গোপনীয়তার মধ্যে অনুষ্ঠিত কমিশনের সভায় এ সিদ্ধান্ত নেওয়া হয়। আজ বৃহস্পতিবার দুদকের একটি সূত্র প্রথম আলোকে এ তথ্যের সত্যতা নিশ্চিত করেছে।দুদকের উপপরিচালক মো. হারুনুর রশিদকে বিষয়টি অনুসন্ধানের দায়িত্ব দেওয়া হয়েছে। সূত্র জানায়, বিএনপির চেয়ারপারসন খালেদা জিয়ার বড় ছেলে তারেক রহমানের লন্ডনে অবস্থানকালে ব্যয় ও আয়ের উৎস সম্পর্কে প্রশ্ন ওঠায় দুদক এ সিদ্ধান্ত নিয়েছে।
