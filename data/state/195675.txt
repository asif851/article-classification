
আসন্ন বিজয় দিবসকে সামনে রেখে কর্মসূচি ঘোষণা করেছে বিজয় দিবস উদ্‌যাপন জাতীয় কমিটি। ১৬ ডিসেম্বর রাজধানীর সোহরাওয়ার্দী উদ্যানে জাতীয় উদ্‌যাপন কমিটি তাদের এ কর্মসূচি পালন করবে।আজ শনিবার বেলা একটার দিকে রাজধানীর শাহবাগে বিজয় দিবস উদ্‌যাপন জাতীয় কমিটির মিডিয়া সেলের সামনে সংবাদ সম্মেলনে বিজয় দিবসের অনুষ্ঠান সূচি ঘোষণা করা হয়। এতে লিখিত বক্তব্য পাঠ করেন বিজয় দিবস উদ্‌যাপন কমিটির আহ্বায়ক অধ্যাপক আবুল বারকাত।সংবাদ সম্মেলনে জানানো হয়, ১৬ ডিসেম্বর দুপুর ১২টার দিকে অনুষ্ঠানের উদ্বোধন করবেন ইমেরিটাস অধ্যাপক আনিসুজ্জামান। এরপর বিকেল চারটা পর্যন্ত ‘আমাদের সংস্কৃতি’ নামে সাংস্কৃতিক অনুষ্ঠান চলবে। চারটা ৩১ মিনিটে সমবেত কণ্ঠে জাতীয় সংগীত পরিবেশিত হবে। চারটা ৪৫ মিনিটে উপস্থিত দর্শকদের শপথ পাঠ করাবেন প্রবীণ সাংবাদিক আবদুল গাফ্‌ফার চৌধুরী। বিকেল চারটা ৪৭ মিনিট থেকে পাঁচটা ১৫ মিনিট পর্যন্ত স্বাধীন বাংলা বেতার কেন্দ্রের শিল্পিরা মুক্তিযুদ্ধের গান গাইবেন। পাঁচটা ২০ মিনিটে আতশব​াজি ফোটানো হবে। সবশেষে বিকেল পাঁচটা ৪০ মিনিট থেকে শুরু হয়ে ‘কনসার্ট ফর ফ্রিডম’ চলবে রাত ১০টা পর্যন্ত।
