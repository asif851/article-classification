
গাইবান্ধার পলাশবাড়ী উপজেলা শহরের চৌমাথা এলাকায় গতকাল রোববার বাসের চাপায় বাবু মিয়া (৩৫) নামের এক শ্রমিক নিহত হয়েছেন। তাঁর বাড়ি উপজেলার দুর্গাপুর গ্রামে। পুলিশ জানায়, সন্ধ্যা সাতটার দিকে ঢাকা-রংপুর মহাসড়ক পার হওয়ার সময় গাইবান্ধা থেকে রংপুরগামী বাহন পরিবহনের একটি বাস বাবু মিয়াকে চাপা দেয়। এতে ঘটনাস্থলেই তিনি মারা যান। বাস ও চালককে আটক করা হয়েছে। পলাশবাড়ী থানার ওসি মজিবুর রহমান বলেন, এ ঘটনায় মামলা হয়েছে।
