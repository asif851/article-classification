
জাহাঙ্গীরনগর বিশ্ববিদ্যালয়ের সাবেক শিক্ষার্থীদের পুনর্মিলনী কাল শুক্রবার। রাজধানীর সোবহানবাগে অবস্থিত ড্যাফোডিল ইউনিভার্সিটির অডিটোরিয়ামে সকাল ১০টায় পুনর্মিলনী অনুষ্ঠান উদ্বোধন করবেন বিশ্ববিদ্যালয়ের জ্যেষ্ঠ শিক্ষার্থীরা।অনুষ্ঠানে বিশ্ববিদ্যালয়ের প্রথম থেকে শুরু করে ৪৪তম ব্যাচ পর্যন্ত সব ব্যাচের শিক্ষার্থীরা সারা দিন স্মৃতিচারণাসহ বিভিন্ন অনুষ্ঠানে অংশ নেবেন। বিকেলে সাংস্কৃতিক অনুষ্ঠানে গান গাইবেন এই বিশ্ববিদ্যালয় থেকে পাস করা তিন সংগীতশিল্পী সাজেদ ফাতেমী ও তাঁর ব্যান্ড নকশীকাঁথা এবং রাসেল ও লুমিন। দিনব্যাপী এই অনুষ্ঠানে অংশ নিতে সব ব্যাচের প্রাক্তন শিক্ষার্থীদের প্রতি অনুরোধ জানিয়েছেন অনুষ্ঠান আয়োজকেরা। বিজ্ঞপ্তি।
