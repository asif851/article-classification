
রাজশাহীতে স্বামী হত্যার দায়ে স্ত্রী শিমু খাতুনকে (৩৫) যাবজ্জীবন সশ্রম কারাদণ্ড, ২০ হাজার টাকা জরিমানা অনাদায়ে আরও দুই বছরের কারাদণ্ড দেওয়া হয়েছে।
গতকাল সোমবার রাজশাহীর নারী ও শিশু নির্যাতন দমন আদালতের (২) বিচারক এনামুল বারী এ রায় ঘোষণা করেন।
মামলার বিবরণে জানা গেছে, ২০০৯ সালের ১৩ এপ্রিল রাতে মহানগরের তেরখাদিয়া উত্তরপাড়া এলাকার শিমু খাতুন ঘুমন্ত স্বামী ইমরান হোসেনের শরীরে কেরোসিন ঢেলে আগুন ধরিয়ে পালিয়ে যান।
