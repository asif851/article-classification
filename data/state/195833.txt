
শ্রমিক-কর্মচারী-পেশাজীবী-মুক্তিযোদ্ধা সমন্বয় পরিষদ কাল সোমবার বেলা ১১টায় গুলশানে খালেদা জিয়ার কার্যালয় ঘেরাও কর্মসূচি পালন করবে। নৌপরিবহনমন্ত্রী ও শ্রমিক-কর্মচারী-পেশাজীবী-মুক্তিযোদ্ধা সমন্বয় পরিষদের আহ্বায়ক শাজাহান খান এ কর্মসূ​িচতে সবাইকে অংশগ্রহণ করার জন্য আহ্বান জানিয়েছেন।আজ রোববার সন্ধ্যায় বিএনপি-জামায়াত জোটের হরতাল-অবরোধের নামে পেট্রলবোমায় নিহত ব্যক্তিদের স্মরণে এবং সন্ত্রাস ও নৈরাজ্যের প্রতিবাদে জাতীয় প্রেসক্লাবের সামনে সমন্বয় পরিষদ আয়োজিত মোমবাতি প্রজ্বালন কর্মসূ​িচ পালন করে নৌমন্ত্রী এ আহ্বান জানান। নৌপরিবহন মন্ত্রণালয়ের এক বিজ্ঞপ্তিতে এ কথা জানানো হয়েছে।মোমবাতি প্রজ্বালন কর্মসূ​িচতে সাংসদ শিরীন আখতার, শ্রমিক নেতা আবুল হোসাইন, আলাউদ্দিন মিয়া, বদরুদ্দোজা নিজাম, শ্রমিক-কর্মচারী-পেশাজীবী-মুক্তিযোদ্ধা সমন্বয় পরিষদের সদস্যসচিব আবদুল মালেক মিয়া প্রমুখ উপস্থিত ছিলেন।নৌমন্ত্রী বলেন, ‘আমাদের ঐক্যবদ্ধ প্রচেষ্টায় খালেদা জিয়ার সন্ত্রাসী আন্দোলন ব্যর্থ হবে। ২০-দলীয় জোটের বিষাক্ত ছোবল সারা দেশে ছড়িয়ে পড়েছিল। বাংলার মানুষ তাদের বিরুদ্ধে রুখে দাঁড়িয়েছে। তাদের গণধোলাই দিয়ে পুলিশে সোপর্দ করা হচ্ছে।’
