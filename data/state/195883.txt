
‘অবৈধ বাংলাদেশিদের’ ফেরত পাঠানোর পরিকল্পনা দিন ভারতের আসাম রাজ্যে বসবাসকারী ‘অবৈধ বাংলাদেশিদের’ দেশে ফেরত পাঠানোর জন্য কার্যকর ও বাস্তবায়নযোগ্য পরিকল্পনা জমা দেওয়ার জন্য সরকারকে নির্দেশ দিয়েছেন রাজ্যের হাইকোর্ট। এ জন্য আগামী ৮ জানুয়ারি পর্যন্ত সময় বেঁধে দিয়েছেন আদালত।গত বৃহস্পতিবার ট্রিবিউন ইন্ডিয়ার এক খবরে বলা হয়, অবৈধ বাংলাদেশিদের ফেরত পাঠাতে আদালত নির্দেশ দিলেও তা বাস্তবায়নে রাজ্য ও কেন্দ্রীয় সরকারের নিরুৎসাহী মনোভাবে অসন্তোষ প্রকাশ করেছেন আসামের হাইকোর্ট। আদালত বলেছেন, উভয় সরকারকে এ ক্ষেত্রে ক্ষুদ্র রাজনৈতিক স্বার্থের ঊর্ধ্বে উঠে বাস্তবানুগ ব্যবস্থা নিতে হবে। কেননা, ‘অবৈধ অভিবাসীদের’ সেখানকার স্থানীয় আদিবাসীদের জাতিগত পরিচয় সংকটের মুখে পড়েছে।আদালতের বিচারক বিল্পব কুমার শর্মা বলেন, অবৈধ বাংলাদেশিদের আদালত অবৈধ অভিবাসী হিসেবে চিহ্নিত করলেও তাদের ফেরত পাঠায়নি ভারত সরকার।
