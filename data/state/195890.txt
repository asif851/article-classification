
খুলনা বিশ্ববিদ্যালয়ের বঙ্গমাতা বেগম ফজিলাতুন্নেছা মুজিব হলে প্রথম ওরিয়েন্টেশন অনুষ্ঠিত হয়েছে। গত বৃহস্পতিবার সন্ধ্যায় হলের প্রভোস্ট অধ্যাপক আফরোজা পারভীনের সভাপতিত্বে অনুষ্ঠানে প্রধান অতিথি ছিলেন উপাচার্য মোহাম্মদ ফায়েক উজ্জামান। প্রধান বক্তা ছিলেন ঢাকা বিশ্ববিদ্যালয়ের গণযোগাযোগ ও সাংবাদিকতা বিভাগের অধ্যাপক গীতিআরা নাসরীন। অনুষ্ঠানে শিক্ষার্থী ও অতিথিদের ফুল ও কলম দিয়ে শুভেচ্ছা জানানো হয়।
