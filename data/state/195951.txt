
নিরাপদ ও ভেজালমুক্ত খাদ্যের দাবিতে মাসব্যাপী কর্মসূচি পালন করবে পরিবেশ বাঁচাও আন্দোলন (পবা) ও ডক্টরস ফর হেলথ অ্যান্ড এনভায়রনমেন্ট (ডিএইচইএন)। ১৪ মার্চ থেকে ১৩ এপ্রিল পর্যন্ত এসব কর্মসূচি চলবে।রাজধানীতে পবা কার্যালয়ে গতকাল রোববার আয়োজিত সংবাদ সম্মেলনে এই কর্মসূচি তুলে ধরেন ডিএইচইএনের চেয়ারম্যান লেলিন চৌধুরী। কর্মসূচির মধ্যে আছে ঢাকার জনসাধারণের মধ্যে প্রচারপত্র বিতরণ। এ ক্ষেত্রে স্কুল, কলেজ ও বিশ্ববিদ্যালয়কে প্রাধান্য দেওয়া হবে। ঢাকার জনবহুল স্থানে ১০টি পথসভার আয়োজন। ১৪ মার্চ দেশের খাদ্য পরিস্থিতির ওপর এবং ১২ এপ্রিল খাদ্য আইন ও এ-সংক্রান্ত আইনগুলোর ওপর দুটি আলোচনা সভা হবে। আলোচনা সভায় গৃহীত সুপারিশগুলো নীতিনির্ধারকদের কাছে পাঠানো হবে। বিজ্ঞপ্তি।
