
চট্টগ্রাম নগরের বাকলিয়ার কালামিয়া বাজার থেকে সিএনজিচালিত অটোরিকশা চুরির সঙ্গে জড়িত থাকার অভিযোগে দুজনকে আটক করেছে পুলিশ। এ ছাড়া আটক করা হয়েছে তিন ইয়াবা ব্যবসায়ীকে।গত বৃহস্পতিবার রাত থেকে শুক্রবার ভোর রাত পর্যন্ত এক বিশেষ অভিযানে তাঁদের আটক করা হয়।বাকলিয়া থানার পুলিশ জানায়, একটি চোরাই অটোরিকশাসহ হুমায়ুন কবির ও নটু কান্তি দে’কে চট্টগ্রামের কালামিয়া বাজার এলাকা থেকে আটক করা হয়। আইয়ুব ও ইসমাইল নামের দুজন ইয়াবা বড়ি বিক্রেতাকে নগরের কর্ণফুলী তৃতীয় সেতু এলাকা থেকে আটক করা হয়। তাঁদের কাছ থেকে ২০০ পিস ইয়াবা বড়ি উদ্ধার করা হয়।বাকলিয়া থানার ভারপ্রাপ্ত কর্মকর্তা (ওসি) মো. মহসিন প্রথম আলোকে জানান, আটক হওয়া ব্যক্তিদের বিরুদ্ধে আইন অনুযায়ী ব্যবস্থা নেওয়ার প্রক্রিয়া চলছে।এদিকে চট্টগ্রামে নগরের কাপ্তাই রাস্তার মাথা এলাকা থেকে ইয়াবাসহ আমির হোসেন (৩০) নামের একজনকে আটক করেছে পুলিশ। তাঁর কাছ থেকে ১০০ পিস ইয়াবা বড়ি উদ্ধার করা হয়। গত বৃহস্পতিবার রাতে তাঁকে আটক করা হয়। এ ঘটনায় তাঁর বিরুদ্ধে চান্দগাঁও থানায় একটি মামলা হয়েছে বলে পুলিশ জানায়।
 
