
সড়ক দুর্ঘটনায় চলচ্চিত্রকার তারেক মাসুদ ও এটিএন নিউজের প্রধান নির্বাহী কর্মকর্তা মিশুক মুনীরসহ পাঁচজনের মৃত্যুরঘটনায় করা মামলার বিচারকাজ দুর্ঘটনার তিন বছর পরও শেষ হয়নি। মামলার বাদী আদালতে হাজির না হওয়ায়বিচারকাজ এগোচ্ছে না।ঢাকা-আরিচা মহাসড়কের মানিকগঞ্জের ঘিওর উপজেলার জোকায় ২০১১ সালের ১৩ আগস্ট বিপজ্জনক বাঁক অতিক্রমেরসময় তারেক মাসুদ ও মিশুক মুনীরদের বহনকারী মাইক্রোবাসের সঙ্গে ঢাকা থেকে চুয়াডাঙ্গাগামী বাসের মুখোমুখি সংঘর্ষেপাঁচজন নিহত হন। নিহত অপর তিনজন হলেন মাইক্রোবাসের চালক মোস্তাফিজুর রহমান, প্রোডাকশন সহকারী মোতাহারহোসেন ওয়াসিম ও জামাল হোসেন। দুর্ঘটনায় আহত হন তারেক মাসুদের স্ত্রী ক্যাথরিন মাসুদ, চট্টগ্রাম বিশ্ববিদ্যালয়েরশিক্ষক শিল্পী ঢালী আল-মামুন ও তাঁর স্ত্রী দিলারা বেগম জলি এবং তারেক মাসুদের সহকারী মনীষ রফিক। তাঁরামানিকগঞ্জের শিবালয়ে কাগজের ফুল ছবির স্যুটিং স্পট থেকে ঢাকায় ফিরছিলেন।এ ঘটনায় ঘিওর থানার তৎকালীন উপপরিদর্শক (এসআই) মো. লুৎফর রহমান বাদী হয়ে মামলা করেন। মামলায় বাসেরচালক মো. জামির হোসেনের বিরুদ্ধে দুর্ঘটনাজনিত মৃত্যু ঘটানোর অভিযোগ (৩০৪-এর খ ধারা) আনা হয়। পরে ঘিওরথানার ভারপ্রাপ্ত কর্মকর্তা (ওসি) আশরাফ-উল ইসলামকে মামলাটির তদন্তের দায়িত্ব দেওয়া হয়। তদন্ত শেষে ২০১২সালের ২১ মার্চ মানিকগঞ্জ জেলা ও দায়রা জজ আদালতে অভিযোগপত্র দাখিল করা হয়। অভিযোগপত্রে বাসচালকেরবিরুদ্ধে বেপরোয়া গতিতে গাড়ি চালানো (২৭৯ ধারা), সাধারণ জখম (৩৩৭ ধারা), গুরুতর জখম (৩৩৮ (ক) ধারা),অবহেলাজনিত কারণে মৃত্যু ঘটানো (৩০৪ ধারা) ও মালামাল ক্ষতিগ্রস্ত করার (৪২৭ ধারা) অভিযোগ আনা হয়। মামলায়সাক্ষী করা হয় বাদী লুৎফর রহমান, ক্যাথরিন মাসুদ, ঢালী আল-মামুন, রফিকুল ইসলাম, সাইফুল ইসলামসহ ৩৯জনকে।আদালত ও আইনজীবী সূত্র জানায়, মানিকগঞ্জের জেলা ও দায়রা জজ আদালত ২০১২ সালের ১০ অক্টোবর এ মামলায়অভিযোগ গঠন করেন। এর মধ্য দিয়ে এ মামলার বিচারকাজ শুরু হয়। ২০১৩ সালের ১৩ জানুয়ারি মামলাটিমানিকগঞ্জের অতিরিক্ত জেলা ও দায়রা জজ আদালতে পাঠানো হয়। সাক্ষ্য গ্রহণের ধার্য তারিখে বাদী লুৎফর হাজির নাথাকায় তাঁর বিরুদ্ধে প্রথম সমন জারি করা হয় ২০১৩ সালের ১৩ জানুয়ারি। এরপর বিভিন্ন সময়ে সাক্ষ্য গ্রহণের তারিখধার্য করা হলেও িতনি হাজির হননি। তাঁকে হাজির হতে আদালত এ পর্যন্ত ছয়বার সমন ও জামিন অযোগ্য গ্রেপ্তারিপরোয়ানা জারি করেছেন। চলতি বছরের ৪ আগস্ট আদালত তাঁর বিরুদ্ধে সর্বশেষ জামিন অযোগ্য গ্রেপ্তারি পরোয়ানা জারিকরেছেন। মামলার সাক্ষ্য গ্রহণের পরবর্তী তারিখ ধার্য করা হয়েছে আগামী ৭ সেপ্টেম্বর। ওই তারিখে বাদীর উপস্থিতিনিশ্চিত করার জন্য আদালত তাঁর বিরুদ্ধে আবারও জামিন অযোগ্য গ্রেপ্তারি পরোয়ানা জারি করেন। তবে বাদীর বর্তমানকর্মস্থল অজানা।মামলার অবস্থা সম্পর্কে মানিকগঞ্জের পিপি আবদুস ছালাম বলেন, মামলাটি সাক্ষ্য গ্রহণ পর্যায়ে রয়েছে। ইতিমধ্যে কয়েকদফায় সাক্ষ্য গ্রহণের দিন ধার্য করা হলেও বাদী উপস্থিত না হওয়ায় সাক্ষ্য গ্রহণ করা সম্ভব হয়নি।
