
সাবেক এসপি বাবুল আক্তার তাঁর শ্বশুরবাড়িতে ফিরেছেন। চাকরি থেকে অব্যাহতি পাওয়ার প্রজ্ঞাপন জারি হওয়ার পর তিনি শ্বশুরবাড়িতে ছিলেন না। আজ বুধবার রাত সাড়ে আটটার দিকে তিনি প্রথম আলোকে বলেন, ‘আমি শ্বশুরবাড়িতে আছি।’গতকাল মঙ্গলবার চাকরি থেকে বাবুল আক্তারকে অব্যাহতি দিয়ে প্রজ্ঞাপন জারি করে স্বরাষ্ট্র মন্ত্রণালয়। প্রজ্ঞাপনে জানানো হয়, ‘বাবুলের আবেদনের পরিপ্রেক্ষিতে তাঁকে চাকরি থেকে অব্যাহতি প্রদান করা হলো।’ যদিও বাবুল ও তাঁর শ্বশুরের ভাষ্য, স্বেচ্ছায় নয়, বাধ্য হয়ে তিনি পদত্যাগপত্রে সই করেছিলেন।মাহমুদা খানম মিতু হত্যার বিচার চেয়েছেন মা শাহিদা মোশাররফ। আজ রাজধানীর খিলগাঁওয়ে নিজ বাসায় তিনি প্রথম আলোকে বলেন, ‘বিচার কই, বিচার তো দেখি না। আমি দায়ী হলে আমার বিচার হোক, বাবুল দায়ী হলে ওরও বিচার হোক। কিন্তু বাবুল দায়ী হবে কেন?’তবে ওই সময় বাবুল আক্তার বা তাঁর শ্বশুর মোশাররফ হোসেন কেউই বাসায় ছিলেন না। তাঁরা কোথায় আছেন, এ ব্যাপারে শাহিদা মোশাররফ কিছু বলতে পারেননি।এরপর রাতে বাবুল আক্তার বাড়ি ফিরেছেন বলে প্রথম আলোকে জানান।গত ৫ জুন সকালে চট্টগ্রামে বাবুলের স্ত্রী মাহমুদা খানম মিতুকে গুলি করে হত্যা করা হয়। এরপর বাবুল আক্তার দুই সন্তানকে নিয়ে ঢাকায় শ্বশুরবাড়িতে চলে আসেন।
আরও পড়ুন:-
বাবুল আক্তারের চাকরি গেল, এরপর কী?
মিতু হত্যার বিচার চান মা
