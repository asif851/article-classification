
প্রতি ছয়জন নারীর মধ্যে একজন যৌন নিপীড়নের শিকার। নিপীড়িত নারীদের মধ্যে মাত্র পাঁচ শতাংশ সংশ্লিষ্ট কর্তৃপক্ষকে এসব অপরাধের কথা জানান। যুক্তরাষ্ট্রের প্রসিদ্ধ ম্যাসাচুসেটস ইন্সটিটিউট অফ টেকনোলজির (এমআইটি) নারী শিক্ষার্থীরা এই নির্যাতন ও হয়রানির শিকার বলে এক জরিপের ​তথ্যে উঠে এ​ে​সছে।
রয়টার্সের খবরে জানা যায়, স্নাতক উত্তীর্ণ হননি—এমন পাঁচ শতাংশ নারী শিক্ষার্থী জানান, তাঁদের প্রতি পাঁচজনে একজন ধর্ষণ ও অনাকা​ঙ্ক্ষিত যৌন নিপীড়নের শিকার হন। এমআইটির প্রেসিডেন্ট রাফায়েল রেইফ ই মেইলে তাঁদের প্রতিষ্ঠানে করা ওই জরিপের ফলাফল জানান। তিনি বলেন, যৌন হয়রানি আমাদের প্রতিষ্ঠানের সুনাম নষ্ট করছে। এই প্রতিষ্ঠানে যৌন হয়রানির কোনো জায়গা নেই।
এমআইটি এই প্রথম তাদের ক্যাম্পাসের যৌন হয়রানির বিষয়ে জরিপ প্রকাশ করল। যুক্তরাষ্ট্রের আইনপ্রণেতা, স্বেচ্ছাসেবী সংস্থার চাপে সে দেশের শিক্ষার্থীদের ওপর যৌন হয়রানির জরিপ চলছে।
হোয়াইট হাউসে যৌন অপরাধকে মহামারী হিসেবে চিহ্নিত করা হয়েছে। দেশটির কলেজ ক্যাম্পাসগুলোতে যৌন অপরাধ ছড়িয়ে পড়ছে। কলেজে পড়ার সময়ে দেশটির প্রতি পাঁচজনে একজন যৌন হয়রানির শিকার হন।
এমআইটির চ্যান্সেলর সিনথিয়া বার্নহার্ট সাংবাদিকদের এক টেলিকনফারেন্সে জানান, আমরা এই সমস্যার ব্যাপারে অনুসন্ধান চালাচ্ছি ও সমাধানের চেষ্টা করে যাচ্ছি।
