
বরিশালের বাকেরগঞ্জ উপজেলার দুটি ইউনিয়নের তিনটি কেন্দ্রে ব্যালট পেপারে সিল মারার সময় গুলি ছুড়েছে পুলিশ। এ সময় একটি কেন্দ্রে ভোটগ্রহণ পুরোপুরি বন্ধ করে দেওয়া হয়। দুটি কেন্দ্রে সাময়িকভাবে ভোট বন্ধ করা হয়। পরে তা আবার চালু করা হয়।
কেন্দ্র থেকে বিএনপি ও স্বতন্ত্র প্রার্থীর সমর্থকদের বের করে দেওয়া, এজেন্টকে ঢুকতে না দেওয়া, ব্যালট পেপারে সিল মারা, নৌকা প্রতীক ছাড়া ভোট দিতে না দেওয়াসহ বিভিন্ন অভিযোগ উঠেছে বরিশাল ইউনিয়ন পরিষদ (ইউপি) নির্বাচনের ভোটগ্রহণে। সকালে ভোট নেওয়া শুরু হওয়ার এক ঘণ্টার মধ্যে এসব অভিযোগ তুলে অসহায়ত্ব প্রকাশ করেন স্বতন্ত্র ও বিএনপির প্রার্থীরা। বেলা বাড়ার সঙ্গে সঙ্গে তাঁদের হতাশা আরও বাড়ে। কেন্দ্রগুলোতে ভোটারদের সংখ্যাও কমে আসে।
তিন কেন্দ্রে পুলিশের গুলি, একটিতে ভোট বন্ধবেলা সাড়ে ১১টার দিকে বাকেরগঞ্জ উপজেলার নিয়ামতি ইউনিয়নের রামগঞ্জ এ আর কে জনতা মাধ্যমিক বিদ্যালয়, গোয়াখালী প্রাথমিক স্কুল ও চরামুদ্দি ইউনিয়নের ডব্লিউ বি হাইস্কুল কেন্দ্রে ব্যালট পেপারে সিল মারার চেষ্টা চলে। বাধা দেওয়ার পরও সিল মারা বন্ধ না করায় একপর্যায়ে পুলিশ গুলি চালায়। এর পর রামনগর আর কে জনতা কেন্দ্রে ভোটগ্রহণ পুরোপুরি বন্ধ করে দেওয়া হয়। গোয়াখালী ও ডব্লিউ বি হাইস্কুল কেন্দ্রে দুই থেকে তিন ঘণ্টা ভোটগ্রহণ সাময়িকভাবে বন্ধ থাকে।
উপজেলা নির্বাচন কর্মকর্তা মনিরুজ্জামান ভোটগ্রহণ বন্ধের বিষয়টি নিশ্চিত করেছেন।
নিয়ামতি ইউনিয়নে আওয়ামী লীগের বিদ্রোহী প্রার্থী কামাল হোসেন তালুকদার রামগঞ্জ এ আর কে জনতা মাধ্যমিক বিদ্যালয় কেন্দ্র সম্পর্কে অভিযোগ করে বলেন, প্রথম দুই ঘণ্টা সুষ্ঠুভাবে ভোটগ্রহণ চলে। এরপর আওয়ামী লীগের প্রার্থী ও ইউনিয়ন আওয়ামী লীগের নেতারা বহিরাগতদের নিয়ে ঢুকে ব্যালট পেপার ছিনিয়ে নিয়ে সিল মারতে থাকেন। পরে পুলিশ এসে গুলি চালায়।
দুপুরে কমে গেল ভোটার বাবুগঞ্জের মাধবপাশা ইউনিয়নে বিএনপির প্রার্থী ওয়াহিদুল ইসলাম অভিযোগ করেন, চন্দ্রদ্বীপ স্কুল অ্যান্ড কলেজ কেন্দ্রে সকাল থেকে ভোটারের উপস্থিতি বেশি থাকলেও ঘণ্টা দুয়েক পরে আওয়ামী লীগের লোকজন এসে চেয়ারম্যান পদের সব ব্যালট পেপার নিয়ে যায়। এর পর তাঁরা নৌকার পক্ষে সিল মারতে থাকেন। একপর্যায়ে ব্যালট পেপার পুকুরে ভাসতে দেখা যায়।
সকালে সদর উপজেলার চরবাড়িয়া ইউনিয়নের মকবুল হোসেন প্রাথমিক বিদ্যালয় কেন্দ্রের সামনে গিয়ে দেখা গেছে, ভোটাররা আসছেন। এ সময় পুরুষের চেয়ে নারী ভোটার বেশি দেখা যায়। তবে দুপুরের দিকে গিয়ে দেখা যায়, ওই কেন্দ্র প্রায় ভোটারশূন্য।
কেন্দ্রের কাছে সংঘর্ষে ছাত্রলীগ নেতা আহত  রায়পাশা-কড়াপুর ইউনিয়নের বিএনপির প্রার্থী নুরুল আমিন সকালে প্রথম আলোকে বলেন, পপুলার মাধ্যমিক বিদ্যালয় কেন্দ্রসহ বিভিন্ন কেন্দ্রে আমাদের লোকজনকে আওয়ামী লীগ বের করে দিচ্ছে। প্রশাসন দেখেও না দেখার ভান করছে। দুপুর ১২টার দিকে ওই কেন্দ্রের পাশে আওয়ামী লীগ ও বিএনপির সমর্থকদের মধ্যে সংঘর্ষ শুরু হয়। একপর্যায়ে জেলা ছাত্রলীগের নেতা রনি সেরনিয়াবাত আহত হন। এর পর ওই কেন্দ্রে ভোট স্থগিত করা হয়েছে।
অসহায়বোধ করছেন স্বতন্ত্র ও বিএনপির প্রার্থীসকাল আটটার দিকে ভোট নেওয়া শুরু হওয়ার এক ঘণ্টা পর সদর উপজেলার চরকাউয়া ইউনিয়নের স্বতন্ত্র প্রার্থী মো. শাহজাহান প্রথম আলোকে বলেন, বিভিন্ন কেন্দ্রে আওয়ামী লীগের লোকজন বহিরাগত ব্যক্তিদের নিয়ে অবস্থান নিচ্ছে। আমাদের লোকজন থাকতে পারছে না। স্বতন্ত্র হিসেবে প্রচণ্ড অসহায় বোধ করছি।
কশিপুর ইউনিয়নে বিএনপির প্রার্থী মো. হোসেন শিকদার বলেন, তিলককলাডেমা কেন্দ্রে তাঁর এজেন্টকে আওয়ামী লীগের লোকজন ঢুকতেই দেয়নি। মগরপাড়া, লাকুটিয়া, কলসগ্রাম কেন্দ্রগুলোতে চেয়ারম্যান পদে নৌকা প্রতীকে সিল না মারলে কাউকে ভোট দিতে দেওয়া হচ্ছে না।
এসব অভিযোগের বিষয়ে জানতে চাইলে সদর উপজেলার নির্বাচনী কর্মকর্তা আব্দুল মান্নান সকালে প্রথম আলোকে বলেন, বিচ্ছিন্নভাবে দু-একটা ঘটনা ঘটছে। রায়পাশা-কড়াপুরের কয়েকটি কেন্দ্রের বাইরে দুই পক্ষের মধ্যে কিছু ঘটনা ঘটেছে। কেন্দ্রের ভেতরের পরিবেশ এখনো ঠিক আছে। একটি কেন্দ্রে এজেন্ট ঢুকতে পারেনি বলে আমরা জানতে পেরেছি। সমস্যা সমাধানের চেষ্টা করছি।
‘নকশালগিরির সময় আছে এখন?’ সকালে বাবুগঞ্জ উপজেলার চাঁদপাশা ইউনিয়নের কালিকাপুর হাইস্কুল কেন্দ্রে গিয়ে দেখা যায়, নারী ভোটারের লম্বা লাইন। এখানকার ভোটের পরিবেশও তুলনামূলকভাবে ভালো। এখানকার ওয়ার্কার্স পার্টির প্রার্থী আনিসুর রহমানকে নৌকার কর্মীদের সঙ্গে কেন্দ্রে দাঁড়িয়ে থাকতে দেখা যায়।
আনিসুর রহমান প্রথম আলোকে বলেন, এখানকার সাধারণ ভোটাররা তাঁকে ভোট দিচ্ছেন। কিন্তু তাঁর সিল দেখে অনেক ব্যালট পেপার ছিঁড়ে ফেলেছেন আওয়ামী লীগের সমর্থকেরা। পাল্টা অভিযোগে আওয়ামী লীগের সমর্থকেরা বলেন, প্রার্থী নিজেই এখানে প্রভাব বিস্তারের চেষ্টা করছেন। এই প্রতিবেদকের সামনেই আওয়ামী লীগের কর্মীদের সঙ্গে আনিসুরের কর্মীদের কথা-কাটাকাটি করতে দেখা গেল। আওয়ামী লীগের কর্মীরা আনিসুরকে বললেন, ‘নকশালগিরির সময় আছে এখন? আপনার মন্ত্রীকে জানান।’
এই কেন্দ্রের রিটার্নিং কর্মকর্তা ইসলাম মিয়া বলেন, নির্বাচনে উত্তেজনা থাকলেও পরিবেশ শান্তিপূর্ণ।
সব কেন্দ্র দখলের অভিযোগ বিএনপির প্রার্থীরবাবুগঞ্জের আগরপুরে বিএনপির প্রার্থী কামরুল হাসান অভিযোগ করেন, সব কেন্দ্রই আওয়ামী লীগের লোকজন দখল করে নিচ্ছে। তিনি স্থানীয়ভাবে ভোট বর্জনের ঘোষণা দিয়েছেন।
আরও পড়ুন...অসহায়বোধ করছেন স্বতন্ত্র ও বিএনপির প্রার্থীরা
