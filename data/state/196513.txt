
বাইসাইকেলে বিশ্ব ভ্রমণকারী ভূপর্যটক রামনাথ বিশ্বাসের ১২২তম জন্মজয়ন্তী গতকাল শনিবার পালিত হয়েছে তাঁর জন্মস্থান হবিগঞ্জের বানিয়াচং উপজেলায়। তিনি বিদ্যাভূষণ পাড়ায় ১৮৯৪ সালের ১৩ জানুয়ারি জন্মগ্রহণ করেন।রামনাথ বিশ্বাস ফাউন্ডেশন ও বানিয়াচং ভূপর্যটক রামনাথ বিশ্বাস স্মৃতি সংসদ যৌথভাবে এই জন্মজয়ন্তীর আয়োজন করে। সকালে বানিয়াচং আদর্শ উচ্চবিদ্যালয় মাঠে আমির হোসেন মাস্টারের সভাপতিত্বে অনুষ্ঠিত অনুষ্ঠানে প্রধান অতিথি ছিলেন হবিগঞ্জ-২ আসনের সাংসদ ও জেলা আওয়ামী লীগের সাধারণ সম্পাদক আবদুল মজিদ খান। বিশেষ অতিথি ছিলেন ত্রিপুরা রাজ্যের দৈনিক উত্তর ত্রিপুরার সম্পাদক মোহিত পাল।
