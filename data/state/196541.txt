
গাজীপুরের শ্রীপুরে এক গৃহবধূর ঝুলন্ত লাশ উদ্ধার করেছে পুলিশ। গত শুক্রবার উপজেলার সিংদীঘি গ্রাম থেকে ওই লাশ উদ্ধার করা হয়। গতকাল শনিবার নারায়ণগঞ্জের আড়াইহাজারে মেঘনা নদীর শাখা খাল থেকে এক ড্রেজারশ্রমিকের লাশ উদ্ধার করা হয়। নিহত ব্যক্তিরা হলেন শ্রীপুর উপজেলার সিংদীঘি গ্রামের গৃহবধূ রুমি আক্তার (২৩) ও নারায়ণগঞ্জের আড়াইহাজারের কালাপাহাড়িয়া এলাকার ড্রেজারশ্রমিক শাহ আলম (৩০)। শ্রীপুর মডেল থানার উপপরিদর্শক (এসআই) হাবিবুর রহমান বলেন, স্থানীয় লোকজনের মাধ্যমে খবর পেয়ে শুক্রবার রাতে উপজেলার মাওনা ইউনিয়নের সিংদীঘি গ্রামের বাড়ির পাশের পুকুরপাড়ে থাকা হিজলগাছ থেকে গৃহবধূর ঝুলন্ত লাশ উদ্ধার করা হয়।
