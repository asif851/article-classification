
গাজীপুরের কালিয়াকৈরের ঠাকুরপাড়া এলাকায় গতকাল বৃহস্পতিবার সকালে ছিনতাইয়ের অভিযোগে ইউনিয়ন পরিষদ চেয়ারম্যানের ভাতিজাসহ তিনজন গণপিটুনির শিকার হয়েছেন। পুলিশ তাঁদের উদ্ধার করতে গেলে এলাকাবাসীর সঙ্গে পাল্টাপাল্টি ধাওয়া হয়। এ সময় তিনজনকে আটক করা হয়।আটককৃতরা হলেন উপজেলার ঠেঙ্গারবান্দ এলাকার শাহরিয়ার কবির (২৬), বাহাদুরপুর গ্রামের মো. রাজু (২৫) ও বগুড়ার শাজাহানপুর উপজেলার মাঝিরা গ্রামের সোহেল রানা (২৬)। এঁদের মধ্যে শাহরিয়ার কালিয়াকৈরের মধ্যপাড়া ইউনিয়ন পরিষদের চেয়ারম্যান নাছিম কবিরের ভাতিজা।
 
