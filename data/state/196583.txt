
আবদুল হাকিম শিমুল হত্যাসহ সাম্প্রতিক কালে সাংবাদিক নির্যাতনের প্রতিবাদে জাহাঙ্গীরনগর বিশ্ববিদ্যালয়ে মানববন্ধন অনুষ্ঠিত হয়েছে। গতকাল রোববার বেলা একটায় বিশ্ববিদ্যালয়ের কেন্দ্রীয় শহীদ মিনারের পাশে সাংবাদিক সমিতি এ মানববন্ধনের আয়োজন করে।মানববন্ধনে বিশ্ববিদ্যালয়ের বিভিন্ন বিভাগের শিক্ষক-শিক্ষার্থী, সাংবাদিক ও বিভিন্ন ছাত্রসংগঠনের নেতা-কর্মীরা অংশ নেন। মানববন্ধনে শিমুল হত্যাসহ সাংবাদিক নির্যাতনের সব ঘটনার দ্রুত বিচার দাবি করা হয়।মানববন্ধনে বিশ্ববিদ্যালয় শিক্ষক সমিতির সাধারণ সম্পাদক ফরিদ আহমেদ, কলা ও মানবিকী অনুষদের ডিন মোজাম্মেল হক, প্রাণিবিদ্যা বিভাগের সভাপতি মনোয়ার হোসেন প্রমুখ উপস্থিত ছিলেন।
