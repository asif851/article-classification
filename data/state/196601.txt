
বগুড়ার দুপচাঁচিয়ায় ভ্রাম্যমাণ আদালত মাদকাসক্ত দুই ভাইকে তিন মাসের বিনাশ্রম কারাদণ্ড দিয়েছেন। গতকাল বিকেলে পুলিশ দুই ভাইকে গ্রেপ্তার করে ইউএনও ও ভ্রাম্যমাণ আদালতের হাকিম শাহেদ পারভেজের সামনে হাজির করলে আদালত এ রায় দেন। দুপচাঁচিয়া থানার ওসি নজরুল ইসলাম বলেন, পৌর এলাকার এক বাড়ি থেকে সহোদর মনোয়ার হোসেন (৩০) ও আনোয়ার হোসেনকে (২৫) নেশাগ্রস্ত অবস্থায় গ্রেপ্তার করা হয়। 
