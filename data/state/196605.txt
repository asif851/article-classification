
রাজবাড়ীর গোয়ালন্দে গত শনিবার রাতে বিজয় দিবসের নাটক স্বাধীনতা তুমি কেমন আছো মঞ্চস্থ হয়েছে। উপজেলা মুক্তিযোদ্ধা সংসদ এই নাট্যানুষ্ঠানের আয়োজন করে। উপজেলা সম্মিলিত নাট্যদলের শিল্পীদের পরিবেশনায় নাটকটি মঞ্চস্থ হয়।এ উপলক্ষে গোয়ালন্দ শহীদ স্মৃতি সরকারি বালিকা উচ্চবিদ্যালয় মাঠ চত্বরে আলোচনা অনুষ্ঠানের আয়োজন করা হয়। নাটকটি রচনা ও নির্দেশনায় ছিলেন গোয়ালন্দঘাট থানার ভারপ্রাপ্ত কর্মকর্তা (ওসি) এ কে এম নাসির উল্যাহ। উপজেলা মুক্তিযোদ্ধা সংসদের কমান্ডার আবদুস সামাদ মোল্যার সভাপতিত্বে বক্তব্য দেন উপজেলা পরিষদের চেয়ারম্যান এ বি এম নুরুল ইসলাম, ভাইস চেয়ারম্যান গোলাম মাহাবুব রাব্বানী, গোয়ালন্দ কামরুল ইসলাম ডিগ্রি কলেজের অধ্যক্ষ মোয়াজ্জেম হোসেন, উপজেলা মুক্তিযোদ্ধা সংসদের কমান্ডার আবদুস সামাদ মোল্যা, গোয়ালন্দ বাজার বণিক সমিতির সভাপতি শহিদুল ইসলাম খান, নজরুল ইসলাম মণ্ডল প্রমুখ।নাটকে অভিনয় করেন মো. আতাউর রহমান, আবদুল্লাহ বিপ্লব, প্রণব ঘোষ, মো. ইসলাম মোল্লা, মো. এরশাদ হোসেন সবুজ, মাইনদ্দিন মানু, আবুল কাসেম বিশ্বাস, নজরুল ইসলাম মণ্ডল, সাধন কুমার সাহা, তৌকির আহম্মেদ, এ কে এম নাসির উল্যাহ, আইভি আক্তার, শিউলি, লতা প্রমুখ।
