
সব্যসাচী লেখক সৈয়দ শামসুল হক স্মরণে পটুয়াখালীতে সভা অনুষ্ঠিত হয়েছে। গত সোমবার সন্ধ্যায় স্থানীয় শহীদ স্মৃতি পাঠাগার মিলনায়তনে এ সভা হয়। সভায় রবীন্দ্র সম্মিলন পরিষদের সভাপতি নির্মল কুমার দাশগুপ্তের সভাপতিত্বে কবির রচনাসামগ্রী, নাটক ও সংগীত নিয়ে আলোচনা হয়। এ ছাড়া তাঁর রচিত সংগীত পরিবেশন করা হয়। শহীদ স্মৃতি পাঠাগার, উদীচী শিল্পী গোষ্ঠী, খেলাঘর আসর, দখিনা খেলাঘর, রবীন্দ্র সংগীত সম্মিলন পরিষদ, সাহসিক, দখিনের কবিয়াল এ আয়োজন করে।
