
সিরাজগঞ্জের উল্লাপাড়ায় গতকাল রোববার দিনব্যাপী বিনা মূল্যে চক্ষুশিবির অনুষ্ঠিত হয়েছে। গ্রামীণ জিসি চক্ষু হাসপাতালের উদ্যোগে আয়োজিত এই শিবিরের উদ্বোধন করেন উল্লাপাড়া পৌরসভার মেয়র এস এম নজরুল ইসলাম। এ উপলক্ষে আয়োজিত আলোচনা সভায় সভাপতিত্ব করেন সাবেক সচিব আবদুল জলিল। বক্তব্য দেন উল্লাপাড়া পৌরসভার গ্রামীণ জিসি চক্ষু হাসপাতালের চিকিৎসক সুশান্ত কুমার, পৌর কাউন্সিলর কামাল আহমেদ কালাম, গুলশান আরা বেলী প্রমুখ। 
