
চট্টগ্রামের সদরঘাট থানার শুভপুর বাসস্ট্যান্ডে মেরামতের সময় আগুন লেগে একটি বাস পুড়ে গেছে। ফায়ার সার্ভিস সূত্র জানায়, গতকাল মঙ্গলবার বেলা সোয়া একটার দিকে শুভপুর বাসস্ট্যান্ডের একটি গ্যারেজে একটি বাসের মেরামতকাজ চলছিল। এ সময় হঠাৎ বাসটিতে আগুন ধরে যায়। খবর পেয়ে ফায়ার সার্ভিসের আগ্রাবাদ স্টেশনের দুটি গাড়ি ঘটনাস্থলে গিয়ে আগুন নেভায়। আগুনে প্রায় দুই লাখ টাকার ক্ষতি হয়েছে। ফায়ার সার্ভিস সূত্র জানায়, গ্যাস ওয়েল্ডিং করার সময় দুর্ঘটনাবশত গাড়িতে আগুন ধরে যায়। 
