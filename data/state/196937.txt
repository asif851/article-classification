
সাবেক শিল্পমন্ত্রী এ কে এম হাফিজউদ্দিনের ৩৭তম মৃত্যুবার্ষিকী আজ ১০ সেপ্টেম্বর, শনিবার। এ উপলক্ষে তাঁর পরিবারের পক্ষ থেকে দুস্থ মানুষের মধ্যে খাবার বিতরণ ও দোয়া মাহফিলের আয়োজন করা হয়েছে। এ ছাড়া হাফিজউদ্দিনের আত্মার মাগফিরাত কামনা করে দোয়া করার জন্য সবার প্রতি অনুরোধ জানিয়েছেন তাঁর পরিবারের সদস্যরা। এ কে এম হাফিজউদ্দিন শিল্প উপদেষ্টা, মন্ত্রী, ইস্ট পাকিস্তান ইন্ডাস্ট্রিয়াল ডেভেলপমেন্ট করপোরেশনের (ইপিআইডিসি) প্রথম চেয়ারম্যান, রাষ্ট্রদূত, পুলিশের মহাপরিদর্শক (আইজি) এবং ঢাকা বিশ্ববিদ্যালয় অ্যালামনাই অ্যাসোসিয়েশনের সভাপতি হিসেবে দায়িত্ব পালন করেছেন। বিজ্ঞপ্তি।
