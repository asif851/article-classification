
৭ ও ৮ নভেম্বর কোনো রাজনৈতিক দলকে রাজধানীর সোহরাওয়ার্দী উদ্যানে সমাবেশ করার অনুমতি দেবে না ঢাকা মেট্রোপলিটন পুলিশ (ডিএমপি)। ডিএমপির উপকমিশনার (তথ্য ও জনসংযোগ) মাসুদুর রহমান আজ বৃহস্পতিবার রাতে প্রথম আলোকে এ কথা জানান।
মাসুদুর রহমান বলেন, বিভিন্ন রাজনৈতিক দল ৭ ও ৮ নভেম্বর সোহরাওয়ার্দী উদ্যানে সমাবেশ করার জন্য অনুমতি চেয়েছে। এ দুই দিনে একসঙ্গে অনেক দলকে সমাবেশ করতে অনু​মতি দেওয়া সম্ভব নয়। তাই কোনো রাজনৈতিক দলকে সমাবেশের অনুমতি দেওয়া হবে না।
৭ নভেম্বর দলীয়ভাবে ‘বিপ্লব ও সংহতি দিবস’ পালনের জন্য সোহরাওয়ার্দী উদ্যানে সমাবেশের অনুমতি চেয়েছিল বিএনপি। তারা অনুমতি পাওয়ার ব্যাপারে আশাবাদী ছিল।এদিকে আওয়ামী লীগের যুগ্ম সাধারণ সম্পাদক মাহবুব উল আলম হানিফ বলেছিলেন, ৭ নভেম্বর পালনে বিএনপিকে প্রতিহত করা হবে।
আরও পড়ুন৭ নভেম্বর সমাবেশের অনুমতি পাওয়ার আশা বিএনপির
