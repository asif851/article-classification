
সন্তান জঙ্গিবাদে জড়িয়ে থাকতে পারে আশঙ্কা করে এক বাবা তাঁর দুই সন্তানকে পুলিশের কাছে সোপর্দ করেছেন। আজ শনিবার সন্ধ্যা সাড়ে ছয়টার দিকে রাজধানীর কাফরুল থানায় এসে ওই বাবা ছেলেদের রেখে যান।
সন্দেহভাজন ওই দুই জঙ্গির নাম দ্বীন ইসলাম দীনু (২৫) ও সালমান সাজিদ। ওই বাবা কাফরুল থানায় তাঁর এলাকার সাংসদ কামাল আহম্মেদ মজুমদারের উপস্থিতিতে ছেলেদের সোপর্দ করেন।
কাফরুল থানার ভারপ্রাপ্ত কর্মকর্তা শিকদার মো. শামীম হোসেন এ তথ্যের সত্যতা নিশ্চিত করেন।
