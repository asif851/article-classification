
বাংলাদেশ মহিলা পরিষদ নওগাঁ সদর থানা কমিটির ত্রিবার্ষিক সম্মেলন গতকাল রোববার অনুষ্ঠিত হয়েছে। শহরের প্যারিমোহন লাইব্রেরি মিলনায়তনে জেলা মহিলা পরিষদের সভানেত্রী ফেরদৌসী রহমানের সভাপতিত্বে সম্মেলন অনুষ্ঠিত হয়। এ সময় বক্তব্য দেন সহসভাপতি সিদ্দিকা খাতুন, সাধারণ সম্পাদক নূরজাহান বেগম, নারীনেত্রী হাসনা হেনা, মরিয়ম বেগম প্রমুখ। সম্মেলনে হাসনা হেনাকে সভাপতি ও মরিয়ম বেগমকে সাধারণ সম্পাদক করে ২৯ সদস্যবিশিষ্ট মহিলা পরিষদের সদর থানা কমিটি গঠিত হয়। 
