
পিরোজপুরে মাদক সেবনের দায়ে দুজনকে ছয় মাস করে কারাদণ্ড দিয়েছেন ভ্রাম্যমাণ আদালত। দণ্ডাদেশ পাওয়া ব্যক্তিরা হলেন জিয়ানগর উপজেলার হোগলাবুনিয়া গ্রামের আহাদুজ্জামান (২০) ও উমেদপুর গ্রামের বিপুল চন্দ্র দাস (২২)। গত বৃহস্পতিবার রাতে নির্বাহী হাকিম সরদার মোস্তফা শাহিন দুজনকে এ সাজা দেন। পুলিশ জানায়, বৃহস্পতিবার রাতে জেলা গোয়েন্দা পুলিশের (ডিবি) একটি দল গোপন সংবাদের ভিত্তিতে পৃথক দুটি অভিযান চালিয়ে আহাদুজ্জামান ও বিপুলকে আটক করে। এরপর ভ্রাম্যমাণ আদালতে হাজির করা হলে বিচারক তাঁদের ওই দণ্ড দিয়ে কারাগারে পাঠান। মঠবাড়িয়া (পিরোজপুর) প্রতিনিধি
