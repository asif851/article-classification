
প্রধানমন্ত্রী শেখ হাসিনা এবার দুটো আসন থেকে নির্বাচন করছেন। আসন দুটি হলো রংপুর-৬ ও গোপালগঞ্জ-৩। রংপুরের জেলা প্রশাসক ও রিটার্নিং কর্মকর্তা ফরিদ আহমদ নির্বাচনের ফল ঘোষণা করছেন।
সর্বশেষ পাওয়া প্রাথমিক ফলে দেখা গেছে, নৌকা প্রতীক নিয়ে শেখ হাসিনা রংপুর-৬ (পীরগঞ্জ) আসনে ৬৭ হাজার ভোটে এগিয়ে আছেন। এ আসনের ১০৬টি ভোটকেন্দ্রের মধ্যে ৪৯টির ফলাফলে শেখ হাসিনা ৭০ হাজার ১৮৯ ভোট পেয়েছেন। তাঁর প্রতিদ্বন্দ্বী প্রার্থী মো. নুর আলম মিয়া (জাতীয় পার্টি—লাঙ্গল) পেয়েছেন ২ হাজার ৫৪৮ ভোট।
সহিংসতা ও আতঙ্কের মধ্যে দিয়ে একতরফা নির্বাচনের ভোট গ্রহণ শেষ হয়েছে। ১৫৩ জন বিনা প্রতিদ্বন্দ্বিতায় নির্বাচিত হওয়ায় বাকি ১৪৭ আসনের প্রায় সাড়ে চার কোটি ভোটার আজ ভোট দেওয়ার সুযোগ পেয়েছেন।
