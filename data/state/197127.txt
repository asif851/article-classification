
ঢাকার হজরত শাহজালাল আন্তর্জাতিক বিমানবন্দরে বিপুল পরিমাণ ভারতীয় জাল মুদ্রাসহ এক ব্যক্তিকে আটক করেছে শুল্ক গোয়েন্দা ও তদন্ত অধিদপ্তর। আজ রোববার সকালে এ ঘটনা ঘটে।আটক হওয়া ব্যক্তির নাম খলিল ব্যাপারি (৩৫)। তাঁর বাড়ি শরীয়তপুরে। তিনি করাচি থেকে দুবাই হয়ে আজ সকালে ঢাকায় আসেন।শুল্ক গোয়েন্দা ও তদন্ত অধিদপ্তরের মহাপরিচালক মইনুল খান বলেন, উদ্ধার হওয়া ভারতীয় জাল মুদ্রা গণনার কাজ চলছে।
