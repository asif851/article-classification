
আসন্ন ঈদুল আজহায় দেশের প্রত্যন্ত অঞ্চলের সুবিধাবঞ্চিত মানুষের মধ্যে মাংস বিতরণ করবে টার্কিশ রেড ক্রিসেন্ট সোসাইটি। দেশের অন্যতম মাংস প্রক্রিয়াকরণ প্রতিষ্ঠান বেঙ্গল মিট প্রসেসিং ইন্ডাস্ট্রিজ লিমিটেড মাংস বিতরণ ও ব্যবস্থাপনার দায়িত্ব পালন করবে। সম্প্রতি বেঙ্গল মিট এবং টার্কিশ রেড ক্রিসেন্ট সোসাইটির মধ্যে এ-সংক্রান্ত একটি সমঝোতা চুক্তি হয়েছে।বেঙ্গল মিটের এক বিজ্ঞপ্তিতে জানানো হয়, বেঙ্গল মিটের ব্যবস্থাপনা পরিচালক মাজহারুল ইসলাম ও টার্কিশ রেড ক্রিসেন্ট সোসাইটি বাংলাদেশের হেড অব ডেলিগেশন হালিম সেরটাক আকিকি এই চুক্তিতে সই করেন।এই চুক্তির আওতায় ঈদুল আজহা উপলক্ষে দেশের প্রত্যন্ত অঞ্চলে সুবিধাবঞ্চিত মানুষের মধ্যে মাংস বিতরণ করা হবে।চুক্তি স্বাক্ষর অনুষ্ঠানে অন্যদের মধ্যে উপস্থিত ছিলেন টার্কিশ রেড ক্রিসেন্ট সোসাইটির ফিনান্সিয়াল ডেলিগেট সুলেইমান বাল ও বেঙ্গল মিটের কারিগরি পরিচালক ওয়েইন গ্যাসকেল।
