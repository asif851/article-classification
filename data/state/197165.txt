
চট্টগ্রামের সাতকানিয়া উপজেলার ছদাহা ইউনিয়ন জামায়াতে ইসলামীর আমির কামাল হোসেনকে গ্রেপ্তার করেছে পুলিশ। গতকাল বুধবার সন্ধ্যা সাতটার দিকে উপজেলার আজিমপুর এলাকা থেকে তাঁকে গ্রেপ্তার করা হয়। এ সময় তাঁর সঙ্গে থাকা আবদুর রহিম নামে শিবিরের এক কর্মীকেও গ্রেপ্তার করা হয়েছে।পুলিশ জানায়, কামালের বিরুদ্ধে ২০১৩ সালের ২৮ ফেব্রুয়ারি থেকে ২০১৪ সালের ৫ জানুয়ারি পর্যন্ত সহিংসতা এবং হত্যায় জড়িত থাকার অভিযোগে ১৫টি মামলা রয়েছে।সাতকানিয়া থানার ভারপ্রাপ্ত কর্মকর্তা (ওসি) মো. খালেদ হোসেন প্রথম আলোকে বলেন, কামাল হোসেনের বিরুদ্ধে তিনটি মামলায় আদালতের গ্রেপ্তারি পরোয়ানা রয়েছে।
