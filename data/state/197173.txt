
কক্সবাজারের টেকনাফ উপজেলার দরগাছড়া এলাকায় গতকাল সোমবার ভোরে অভিযান চালিয়ে ফেনসিডিল ও গরু মোটাতাজা করার ইনজেকশনসহ এক ব্যক্তিকে গ্রেপ্তার করা হয়েছে।মাদকদ্রব্য নিয়ন্ত্রণ অধিদপ্তরের টেকনাফ সার্কেলের পরিদর্শক তপন কান্তি শর্মা জানান, সোমবার ভোরে অভিযান চালিয়ে ৭৯০ বোতল ফেনসিডিল ও গরু মোটাতাজা করার ৩ হাজার ৪৮০টি ইনজেকশন জব্দ করা হয়। এ সময় দরগাছড়ার মো. ইসমাইলকে আটক করা হয়েছে। ওই সময় ইসমাইলের বড় ভাই মো. হাসান পালিয়ে যান।এ ব্যাপারে টেকনাফ থানায় দুজনের বিরুদ্ধে মামলা হয়েছে।টেকনাফ থানার ভারপ্রাপ্ত কর্মকর্তা (ওসি) মো. আতাউর রহমান খন্দকার প্রথম আলোকে বলেন, ইসমাইলকে জিজ্ঞাসাবাদ করা হচ্ছে।
