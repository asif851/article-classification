
ব্র্যান্ড বিষয়ে সম্যক ধারণা দেওয়া ও হাতে-কলমে ব্র্যান্ড তৈরির নানা দিক শেখাতে তরুণদের নিয়ে আয়োজন করা হয়েছে ‘ব্র্যান্ড ম্যানিয়া’ শীর্ষক এক কর্মশালা৷ গত শুক্রবার ধানমন্ডির ২ নম্বরের ইন হাউসে এ কর্মশালার আয়োজন করে ইয়াং প্রফেশনালস অ্যাসোসিয়েশন অব বাংলাদেশ (ওয়াইপ্যাব)৷ এতে অংশগ্রহণকারী ব্যক্তিরা দলবদ্ধ হয়ে ব্র্যান্ড বিষয়ে বিভিন্ন ভাবনা তুলে ধরেন। দলবদ্ধ হয়ে তাঁরা ব্র্যান্ড তৈরির অনুশীলন করেন। কর্মশালায় অংশগ্রহণকারী লিজা আক্তার বলেন, ‘অনেক দিন ধরেই এই সেক্টরে কাজ করছি৷ কিন্তু তরুণদের জন্য এ ধরনের একটি উদ্যোগের অভাব বোধ করছিলাম। আমি এই কর্মশালায় এসে ব্র্যান্ড নিয়ে আরও অনেক কিছু জানতে পেরেছি৷’ তিন ঘণ্টার এই কর্মশালায় বিভিন্ন প্রতিষ্ঠানের ব্র্যান্ডিং নিয়ে কাজ করছেন এমন প্রতিনিধি ও সহযোগী ব্যবস্থাপকেরা অংশ নেন। বিজ্ঞপ্তি
