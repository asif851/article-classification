
রাজশাহী বিশ্ববিদ্যালয়ের বিভিন্ন গুরুত্বপূর্ণ সংবাদ, প্রতিবেদন, নিবন্ধসহ নিউজলেটার ‘রাজশাহী বিশ্ববিদ্যালয় বার্তা’র পাঠ উন্মোচন করা হয়েছে। গতকাল দুপুরে প্রশাসন ভবনে উপাচার্য অধ্যাপক মুহম্মদ মিজানউদ্দিন নিউজলেটারটির বর্ষ ১৬, সংখ্যা ১-এর পাঠ উন্মোচন করেন। বিশ্ববিদ্যালয়ের জনসংযোগ দপ্তরের প্রশাসক মশিহুর রহমান জানান, বিশ্ববিদ্যালয়ের মুখপত্র হিসেবে প্রকাশিত এই নিউজলেটারটির নতুন নামফলক নকশা করা হয়েছে। বিশ্ববিদ্যালয়ের মনোগ্রামে ব্যবহৃত প্রধান দুটি রং এ নকশায় প্রাধান্য পেয়েছে। এতে বিশ্ববিদ্যালয়ে ডিজিটালাইজেশন সংক্রান্ত মূল প্রতিবেদন ও উন্নয়নে সামগ্রিক নীতি-পরিকল্পনা-কার্যক্রম নিয়ে উপাচার্য ও সহ-উপাচার্যের লেখা একটি নিবন্ধও রয়েছে। নিউজলেটারটি বিশ্ববিদ্যালয়ের ওয়েবসাইটেও দেখা যাবে। 
