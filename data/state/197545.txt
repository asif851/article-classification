
চাঁদপুর সদর উপজেলার লক্ষ্মীপুর এলাকায় পানিতে ডুবে রবিউল শেখ (২) নামের এক শিশুর মৃত্যু হয়েছে। গতকাল মঙ্গলবার লক্ষ্মীপুর ইউনিয়নের রামদাসদী গ্রামের জদ্দার খান বাড়িতে এ ঘটনা ঘটে। রবিউল ওই বাড়ির কাদির শেখের ছেলে। রবিউলের নানা বিল্লাল হোসেন খান জানান, গতকাল দুপুরের দিকে সাংসারিক কাজে ব্যস্ত ছিলেন রবিউলের মা। এ সময় রবিউল বাড়ির পুকুরপাড়ে যায়। বেলা দেড়টার দিকে ওই শিশুটি পুকুরের পানিতে ভেসে ওঠে। স্থানীয় লোকজন উদ্ধার করে চাঁদপুর সদর হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন। 
