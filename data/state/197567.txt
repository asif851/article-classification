
উত্তর সিটি করপোরেশনের ওয়েবসাইটে দেওয়া তথ্যানুযায়ী এই সিটির ১ নম্বর ওয়ার্ড উত্তরা মডেল টাউন নিয়ে। ওয়ার্ড নম্বর ১৭-এ পড়েছে কুড়িল, খিলক্ষেত, নিকুঞ্জ এলাকা। ওয়ার্ড-২-এ আছে মিরপুর-১২, মিরপুর সিরামিক, ওয়ার্ড-৩ নম্বরে মিরপুর-১০ পড়েছে, মিরপুর-১৪ ও বাইশটেকি পড়েছে ৪ নম্বর ওয়ার্ডে, মিরপুর-১১ ও বাউনিয়াবাদ এলাকা ৫ নম্বর ওয়ার্ডে, মিরপুর ৬ ও ৭ এবং পল্লবী এলাকা ৬ নম্বর ওয়ার্ডে, মিরপুর-২, রূপনগর ও গভর্নমেন্ট হাউজিং এস্টেট পড়েছে ৭ নম্বর ওয়ার্ডে, ৮ নম্বর ওয়ার্ডে পড়েছে মিরপুর-১, চিড়িয়াখানা ও বোটানিক্যাল গার্ডেন এলাকা। ভাষানটেকসহ আশপাশের এলাকা পড়েছে ১৫ নম্বর ওয়ার্ডে। বারিধারা ও শাহজাদপুর এলাকা পড়েছে ১৮ নম্বর ওয়ার্ডে, ১৯ নম্বর ওয়ার্ডে পড়েছে গুলশান ও বনানী, ২০ নম্বর ওয়ার্ডে পড়েছে মহাখালী ও নিকেতন এলাকা। বাড্ডা পড়েছে ২১ নম্বর ওয়ার্ডে, পূর্ব রামপুরা, উলন, পশ্চিম হাজীপাড়া নিয়ে ২২ নম্বর ওয়ার্ড। খিলগাঁও বি জোন, পূর্ব হাজীপাড়া, মালিবাগ চৌধুরীপাড়া পড়েছে ২৩ নম্বর ওয়ার্ডে। তেজগাঁও শিল্প এলাকা ও কুনিপাড়া পড়েছে ২৪ নম্বর ওয়ার্ডে, আরজতপাড়া ও রসুলবাগ পড়েছে ২৫ নম্বর ওয়ার্ডে। ৩৫ নম্বর ওয়ার্ড বড় মগবাজার, ইস্কাটন নিয়ে ও নয়াটোলা পড়েছে ৩৬ নম্বর ওয়ার্ডে।ওয়ার্ড-৯-এ পড়েছে গোলারটেক, বাগবাড়ি। গাবতলী, মিরপুর কলোনি ও দারুস সালাম পড়েছে ১০ নম্বর ওয়ার্ডে, পাইকপাড়া ১১ নম্বর ওয়ার্ডে, আহমদনগর ১২ নম্বর ওয়ার্ডে, পীরেরবাগ ও মণিপুর ১৩ নম্বর ওয়ার্ডে, কাজীপাড়া, শেওড়াপাড়া পড়েছে ১৪ নম্বর ওয়ার্ডে। ইব্রাহিমপুর ও কাফরুল পড়েছে ১৬ নম্বর ওয়ার্ডে।কারওরান বাজার, তেজতুরীপাড়া, তেজকুনীপাড়া পড়েছে ২৬ নম্বর ওয়ার্ডে, রাজাবাজার, মণিপুরীপাড়া, ইন্দিরা রোড ২৭ নম্বর ওয়ার্ডে, আগারগাঁও ও তালতলা স্টাফ কোয়ার্টার ২৮ নম্বর ওয়ার্ডে, মোহাম্মদপুর এলাকা ২৯ নম্বর ওয়ার্ডে, শ্যামলী লিংরোড, শেখেরটেক পড়েছে ৩০ নম্বর ওয়ার্ডে, মোহাম্মদপুর আজম রোড, জাকির হোসেন রোড, নজরুল ইসলাম রোড পড়েছে ৩১ নম্বর ওয়ার্ডে, লালমাটিয়া, আসাদগেট, খিলজি রোড, বাবর রোড, ইকবাল রোড, আওরঙ্গজেব রোড ও পিসি কালচার পড়েছে ৩২ নম্বর ওয়ার্ডে। এ ছাড়া জাফরাবাদ, সুলতানগঞ্জ, রায়েরবাজার, বিবিরবাজার ও মুধুবাজার পড়েছে ৩৪ নম্বর ওয়ার্ডে।
