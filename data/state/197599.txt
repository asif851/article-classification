
বিশৃঙ্খলা ও পেট্রলবোমা হামলা বন্ধ এবং শান্তি প্রতিষ্ঠার দাবিতে গতকাল বুধবার খাগড়াছড়ি জেলা শহরের শাপলা চত্বরে মানববন্ধন করেছে খাগড়াছড়ি সাংবাদিক ইউনিয়ন।মানববন্ধন কর্মসূচির সঙ্গে সংহতি প্রকাশ করেন জনপ্রতিনিধি, পেশাজীবী ও বিভিন্ন সামাজিক সংগঠনের নেতারা।মানববন্ধনে বক্তারা বলেন, দেশের বৃহৎ দুই দলের রাজনৈতিক কর্মকাণ্ডে সাধারণ খেটে খাওয়া মানুষসহ পেশাজীবীদের জীবন দুঃসহ হয়ে উঠেছে। বক্তারা দেশব্যাপী নৈরাজ্য, পেট্রলবোমা, জ্বালাও-পোড়াও বন্ধ করে শান্তি প্রতিষ্ঠার লক্ষ্যে সবাইকে এগিয়ে আসার আহ্বান জানান।খাগড়াছড়ি সাংবাদিক ইউনিয়নের সভাপতি নুরুল আজমের সভাপতিত্বে অনুষ্ঠিত মানববন্ধনে অন্যান্যের মধ্যে বক্তব্য দেন খাগড়াছড়ি পৌরসভার মেয়র রফিকুল আলম, সদর উপজেলা পরিষদের চেয়ারম্যান চঞ্চুমণি চাকমা, ভাইস চেয়ারম্যান রণিত ত্রিপুরা, মহিলা ভাইস চেয়ারম্যান বিউটি রানী ত্রিপুরা।
