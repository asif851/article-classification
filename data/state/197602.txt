
নিষিদ্ধ সংগঠন হিযবুত তাহ্‌রীরের সন্দেহভাজন দুই সদস্যকে রাজশাহীর পবা উপজেলা থেকে গ্রেপ্তার করেছে পুলিশ।
গতকাল শনিবার রাতে উপজেলায় পৃথক দুটি স্থান থেকে ওই দুই ব্যক্তিকে গ্রেপ্তার করা হয়।
গ্রেপ্তার হওয়া ব্যক্তিদের নাম আরিফুল ইসলাম ও আনিসুর রহমান।
পবা থানার ভারপ্রাপ্ত কর্মকর্তা (ওসি) পরিমল কুমার চক্রবর্তী বলেন, গ্রেপ্তার হওয়া দুই ব্যক্তির নামে মামলা আছে। তাঁরা জঙ্গিবাদের সঙ্গে জড়িত। তাঁদের প্রাথমিকভাবে জিজ্ঞাসাবাদ করা হচ্ছে।
