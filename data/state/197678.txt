
মাগুরা পৌরসভার বেলনগর এলাকায় ট্রাকের ধাক্কায় পিকআপের চালক নিহত হয়েছেন। আজ মঙ্গলবার সকালে ঢাকা-খুলনা মহাসড়কে এই দুর্ঘটনা ঘটে।
নিহত ব্যক্তির নাম রাজু মিয়া (২২)। তাঁর বাড়ি ফরিদপুরের নগরকান্দা উপজেলার ঝাউডাঙ্গিতে।
মাগুরা হাইওয়ে পুলিশের উপপরিদর্শক (এসআই) মো. বিটুল হাসান জানান, সকাল সাড়ে ছয়টার দিকে মালবাহী একটি ট্রাক মাগুরা থেকে ঢাকার দিকে আসছিল। বেলনগর এলাকায় এসে ট্রাকটির সামনের ডান পাশের চাকা ফেটে যায়। এরপর ট্রাকটি বিপরীত দিক থেকে আসা একটি পিকআপে ধাক্কা দেয়। ঘটনাস্থলেই নিহত হন রাজু মিয়া। এ ব্যাপারে এখনো মামলা হয়নি।
 
