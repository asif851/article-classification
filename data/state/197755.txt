
বাংলাদেশ সংবাদ সংস্থার (বাসস) সাবেক ব্যবস্থাপনা পরিচালক ও প্রধান সম্পাদক ইহসানুল করিম প্রধানমন্ত্রী শেখ হাসিনার প্রেস সচিব হিসেবে নিয়োগ পেয়েছেন। তিনি এ কে এম শামীম চৌধুরীর স্থলাভিষিক্ত হবেন। আজ সোমবার জনপ্রশাসন মন্ত্রণালয় ইহসানুল করিমের নিয়োগ সংক্রান্ত আদেশ জারি করেছে।
এতে বলা হয়, অন্যান্য সব প্রতিষ্ঠান ও সংগঠনের সঙ্গে কর্ম-সম্পর্ক পরিত্যাগের শর্তে যোগদানের তারিখ থেকে পরবর্তী এক বছরের জন্য তাঁকে এ নিয়োগ দেওয়া হয়েছে।
ইহসানুল করিম এর আগে রাষ্ট্রপতি আবদুল হামিদের প্রেস সচিব হিসেবে দায়িত্ব পালন করেন।
