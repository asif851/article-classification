
কক্সবাজার শহরের শহীদ দৌলত ময়দানে (পাবলিক হল মাঠে) শুরু হয়েছে দুই দিনব্যাপী ডিজিটাল উদ্ভাবনী মেলা। গতকাল রোববার সকাল সাড়ে ১০টায় মেলার উদ্বোধন করেন চট্টগ্রাম বিভাগীয় কমিশনার মো. রুহুল আমীন। এ উপলক্ষে আয়োজিত সভায় বক্তব্য দেন কক্সবাজারের জেলা প্রশাসক মো. আলী হোসেন, কক্সবাজার সরকারি কলেজের অধ্যক্ষ এ কে এম ফজলুল করিম চৌধুরী, অতিরিক্ত পুলিশ সুপার মো. ফেরদৌস আলী চৌধুরী, অতিরিক্ত জেলা প্রশাসক (শিক্ষা ও আইসিটি) মো. আনোয়ারুল নাসের, জেলা আওয়ামী লীগের সভাপতি সিরাজুল মোস্তফা, সাধারণ সম্পাদক মুজিবুর রহমান। 
