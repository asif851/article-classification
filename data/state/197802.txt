
চট্টগ্রাম থেকে ছেড়ে আসা তূর্ণা-নিশীথা এক্সপ্রেস ট্রেন থেকে এক পুলিশ সদস্যকে অজ্ঞান অবস্থায় উদ্ধার করেছে ঢাকা রেলওয়ে থানার পুলিশ। গতকাল শুক্রবার দুপুরে মো. জাবেদ (২৮) নামে ওই পুলিশ কনস্টেবলকে ঢাকা মেডিকেল কলেজ হাসপাতালে ভর্তি করা হয়েছে। পুলিশের ধারণা, তিনি অজ্ঞান পার্টির খপ্পরে পড়েছেন। ঢাকা মেডিকেল কলেজ হাসপাতাল সূত্র জানায়, জাবেদের প্যান্টের পকেটে থাকা পরিচয়পত্রে দেখা গেছে, তিনি চট্টগ্রাম মহানগর পুলিশ কনস্টেবল হিসেবে কর্মরত। গতকাল সকালে কমলাপুর রেলস্টেশনে চট্টগ্রাম থেকে ছেড়ে আসা তূর্ণা-নিশীথার ট্রেনে তাঁকে অচেতন অবস্থায় উদ্ধার করে কমলাপুর রেলওয়ে থানার পুলিশ। পরে তাঁকে হাসপাতালে নিয়ে যাওয়া হয়। সন্ধ্যা পর্যন্ত জাবেদের জ্ঞান ফেরেনি।
