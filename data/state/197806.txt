
বগুড়ায় রোগী সেজে মাইক্রোবাসে যাওয়ার পথে ২২৮ বোতল ফেনসিডিলসহ পাঁচজনকে গ্রেপ্তার করেছে পুলিশ। পুলিশ জানায়, দুপচাঁচিয়া থানার পুলিশ গতকাল বৃহস্পতিবার ভোররাত সাড়ে চারটার দিকে জলঙ্গি বাসস্ট্যান্ড থেকে তাঁদের গ্রেপ্তার করে। গ্রেপ্তার ব্যক্তিরা হলেন মাসুদ মণ্ডল ও তাঁর স্ত্রী শারমিন সুলতানা, মামুন মণ্ডল, সেতু মণ্ডল এবং মাইক্রোবাসের চালক মিঠু। তাঁরা জয়পুরহাটের আক্কেলপুরের বাসিন্দা।
