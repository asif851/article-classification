
গাজীপুরের টঙ্গী ও কোনাবাড়ী এলাকার বিভিন্ন হোটেলে অভিযান চালিয়ে ৭৬ জন নারী-পুরুষকে আটক করেছে পুলিশ। আজ শনিবার সকাল থেকে দুপুর পর্যন্ত এ অভিযান চালানো হয়।
গাজীপুর পুলিশের বিশেষ শাখার পরিদর্শক মোমিনুল ইসলাম বলেন, গাজীপুরে বিভিন্ন আবাসিক হোটেলে অসামাজিক কার্যকলাপ হচ্ছে, এমন খবরের ভিত্তিতে আজ শনিবার সকাল থেকে দুপুর পর্যন্ত টঙ্গী এলাকায় হলিডে, বন্ধন ও লতিফ আবাসিক হোটেল এবং কোনাবাড়ী এলাকায় অতিথি, ড্রিমল্যান্ড, রোজ গার্ডেনসহ বিভিন্ন আবাসিক হোটেলে অভিযান চালানো হয়। অভিযানে ওই সব আবাসিক হোটেল থেকে ৪০ জন পুরুষ ও ৩৬ জন নারীকে আটক করা হয়।
এর আগে গতকাল শুক্রবার গাজীপুরের চান্দনা চৌরাস্তা এলাকায় দুটি আবাসিক হোটেলে গাজীপুরের জেলা প্রশাসন অভিযান চালিয়ে ৬৭ জন নারী-পুরুষকে আটক করে। পরে তাঁদের বিভিন্ন মেয়াদে কারাদণ্ড দেন ভ্রাম্যমাণ আদালত।
আরও পড়ুন... 
সেই হোটেল থেকে ৩৯ তরুণ-তরুণী গ্রেপ্তার
