
কদমতলী এলাকা থেকে ডিবি পরিচয় দেওয়া ছয় ব্যক্তিকে গ্রেপ্তার করেছে ঢাকা মহানগর গোয়েন্দা পুলিশের উত্তর বিভাগ। পুলিশ বলছে, তাঁরা ডাকাতির প্রস্তুতি নিচ্ছিলেন।গতকাল পাঠানো এক সংবাদ বিজ্ঞপ্তিতে পুলিশ এ তথ্য জানিয়েছে।গ্রেপ্তার ব্যক্তিরা হলেন জাহাঙ্গীর আলম, মামুন হোসেন, আমিন গাজী, রনি¦মাহাবুব, ইব্রাহীম ও শাখাওয়াত হোসেন। বৃহস্পতিবার বিকেলে কদমতলী এলাকার আলম মার্কেটের সামনে থেকে তাঁদের গ্রেপ্তার করা হয় বলে বিজ্ঞপ্তিতে উল্লেখ করা হয়। তাঁদের কাছ থেকে একটি পিস্তল, তিন রাউন্ড গুলি, ওয়্যারলেস ও হ্যান্ডকাপ জব্দ করা হয়েছ। তাঁদের বিরুদ্ধ কদমতলী থানায় মামলা করা হয়েছে।গ্রেপ্তার ব্যক্তিরা জানিয়েছেন, তাঁরা দীর্ঘদিন ধরে ঢাকা শহর ও তার আশপাশের এলাকায় বিভিন্ন ব্যাংক ও আর্থিক প্রতিষ্ঠানের সামনে অবস্থান করে ব্যবসায়ীদের চিহ্নিত করতেন।
