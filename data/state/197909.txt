
খালেদা জিয়া গোপালগঞ্জের নাম পাল্টানের হুমকি দেওয়ায় ওই জেলার বিভিন্ন জায়গায় আওয়ামী লীগের নেতা-কর্মীরা বিক্ষোভ মিছিল ও সমাবেশ করেছেন। বিক্ষোভ শেষে তাঁরা খালেদা জিয়ার কুশপুতুল পুড়িয়েছেন।আজ রোববার দুপুরে ‘গণতন্ত্রের অভিযাত্রা’ কর্মসূচিতে পুলিশি বাধার মুখে বাড়ি থেকে বের হতে না পেরে ‘গোপালগঞ্জ জেলার নামই বদলে যাবে’ বলে পুলিশ সদস্যদের হুমকি দেন বিএনপির চেয়ারপারসন খালেদা জিয়া। এ খবর জানার পর গোপালগঞ্জের লোকজন ক্ষুব্ধ হয়। গোপালগঞ্জের টুঙ্গিপাড়া উপজেলায় আওয়ামী লীগের নেতা-কর্মীরা দলীয় কার্যালয়ের সামনে খালেদা জিয়ার কুশপুতুল দাহ করেন। এ সময় নেতা-কর্মীরা বিক্ষোভ করেন। গোপালগঞ্জ শহরে ছাত্রলীগ, যুবলীগ ও আওয়ামী লীগের নেতা-কর্মীরা বিক্ষোভ মিছিল করেন। পরে সন্ধ্যায় প্রতিবাদে চৌরঙ্গীতে সমাবেশ অনুষ্ঠিত হয়।
 ছাত্রলীগের সভাপতি আবদুল হামিদের সভাপতিত্বে সভায় শরিফুল ইসলাম খান, রফিকুল ইসলাম, তানজিমুর রহমান, মিকাইল মুন্সি, আমিনুল হক রানা ও শরীফুল ইসলাম বক্তব্য দেন।
