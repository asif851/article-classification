
প্রথম আলো ট্রাস্টের উদ্যোগে সিরাজগঞ্জের রায়গঞ্জে গতকাল সোমবার ৫০ জন গরিব মানুষকে কম্বল দেওয়া হয়েছে। সিটিব্যাংক এনএর সহায়তায় এ শীতবস্ত্র বিতরণ করা হয়।প্রথম আলোর রায়গঞ্জ বন্ধুসভার সহযোগিতায় উপজেলার চান্দাইকোনা ইউনিয়নের সিমলা ও বেড়াবাজুয়া, ধানগড়া ইউনিয়নের লাহোর ও মহেশপুর এবং ধানগড়া এলাকায় দুস্থ মানুষের হাতে কম্বল তুলে দেওয়া হয়। বিতরণকাজে অংশ নেন ধানগড়া মডেল উচ্চবিদ্যালয়ের সাবেক প্রধান শিক্ষক বিজয় কুমার সাহা, চকমথুর সরকারি প্রাথমিক বিদ্যালয়ের শিক্ষক বিদ্যুৎ কুমার মোদক, ইউনিভার্স একাডেমির শিক্ষক রমিনা খাতুন, ইন্দ্র নারায়ণ সান্যাল, রায়গঞ্জ বন্ধুসভার সাধারণ সম্পাদক আবু রায়হান, সাবেক সভাপতি রাকিবুল হাসান, সদস্য মারুফা খাতুন, রাহুল কুমার পাল ও আনন্দ কুমার পাল, প্রথম আলোর রায়গঞ্জ প্রতিনিধি সাজেদুল আলম প্রমুখ।কম্বল হাতে পেয়ে বেড়াবাজুয়া গ্রামের বুদ্ধিশ্বর সরকার (৭৫) বলেন, ‘এই শীতে একখানা কম্বলের খুব দরকার ছিল।’ মৃত আবদুস সোবাহানের স্ত্রী সালেহা বেগম (৬৮) বলেন, ‘খবরের কাগজ গরিপ মানুষদের দুঃখ দূর করতে শীতের কম্বল দেয়। পোরথোম আলো পরতিকা সেটা আমাদের বুঝাইয়া দিল।’
