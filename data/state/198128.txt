
ক্ষমতাসীন আওয়ামী লীগ সরকারকে ‘ক্রীতদাস’ হিসেবে মন্তব্য করেছেন বিএনপির চেয়ারপারসন খালেদা জিয়া। তিনি বলেন, সীমান্তে যখন হত্যাকাণ্ড হয়, তখন এই ক্রীতদাসরা প্রতিবাদ করতে পারে না। ফেলানীর লাশ ঝুলে থাকলেও ক্রীতদাসরা প্রতিবাদ করে না।আজ বৃহস্পতিবার রাজধানীর সোহরাওয়ার্দী উদ্যানে শ্রমিক দলের এক সমাবেশে খালেদা জিয়া এসব কথা বলেন। সম্প্রতি দেশে ঘটে যাওয়া গুম ও খুনের প্রতি ইঙ্গিত করে উপস্থিত জনতার উদ্দেশে বিএনপির চেয়ারপারসন বলেন, ‘আপনারা কি শুধু মায়ের চোখে পানি দেখবেন, নাকি প্রতিবাদ করবেন। আপনাদের গর্জে উঠতে হবে।’
