
দুই ব্লগার রাসেল পারভেজ ও সুব্রত অধিকারী শুভকে জামিন দিয়েছেন আদালত। একই আদালতে অপর দুই ব্লগার আসিফ মহিউদ্দিন ও মশিউর রহমানের জামিনের আবেদন নাকচ হয়। আজ রোববার ঢাকা মহানগর দায়রা জজ মো. জহুরুল হক এ আদেশ দেন।
মশিউরের পক্ষে শুনানি না করায় তাঁর জামিনের আবেদন নাকচ হয়।
ইন্টারনেটে বিভিন্ন ব্লগে ধর্ম নিয়ে আপত্তিকর মন্তব্য করার অভিযোগে রাজধানীর ইন্দিরা রোড, মণিপুরীপাড়া এবং ঢাকা বিশ্ববিদ্যালয়সংলগ্ন পলাশী এলাকা থেকে ২ এপ্রিল মশিউর রহমান বিপ্লব, রাসেল পারভেজ  ও সুব্রত অধিকারী শুভকে গ্রেপ্তার করে পুলিশ। পরদিন ব্লগার আসিফ মহিউদ্দিনকে একই অভিযোগে গ্রেপ্তার করা হয়।
 
