
চট্টগ্রামের পাহাড়তলী থানার ভেতরে গতকাল বৃহস্পতিবার দিবাগত রাত সাড়ে ১২টায় বোমা বিস্ফোরণে তিনজন আহত হয়েছেন। আহত ব্যক্তিদের চট্টগ্রাম মেডিকেল কলেজ হাসপাতালে ভর্তি করা হয়েছে। মেডিকেল কলেজ পুলিশ ফাঁড়ি সূত্রে এ তথ্য জানা গেছে।ফাঁড়ির ইনচার্জ এসআই জহিরুল ইসলাম বলেন, প্রাথমিকভাবে জানা গেছে, গতকাল বিকেলে উদ্ধার করা বেশ কিছু বোমা থানার একটি কক্ষে রাখা ছিল। রাতে সেই বোমাগুলো নাড়াচাড়া করার সময় বিস্ফোরণ ঘটলে ওসি (তদন্ত)সহ তিনজন আহত হন। তবে কারও নাম জানাতে পারেননি জহিরুল ইসলাম।বোমা নিষ্ক্রিয়করণ দলের সদস্য এসআই সন্তোষ চাকমা প্রথম আলোকে বিষয়টি নিশ্চিত করেছেন।
