
সুনামগঞ্জ-২ আসনের (দিরাই ও শাল্লা) উপনির্বাচনের মনোনয়নপত্র প্রত্যাহারের শেষ দিনে গতকাল সোমবার দুই প্রার্থী তাঁদের মনোনয়নপত্র প্রত্যাহার করে নিয়েছেন। তাঁরা হলেন জাতীয় পার্টির প্রার্থী শেখ মো. জাহির আলী ও জাসদের মো. আমিনুল ইসলাম।সুনামগঞ্জ জেলা নির্বাচন কর্মকর্তা মোহাম্মদ সাদেকুল ইসলাম দুই প্রার্থীর মনোনয়নপত্র প্রত্যাহারের বিষয়টি নিশ্চিত করেছেন।উপনির্বাচনে আওয়ামী লীগের প্রার্থী হিসেবে প্রতিদ্বন্দ্বিতা করছেন জয়া সেনগুপ্তা। তিনি এই আসনের প্রয়াত সাংসদ ও আওয়ামী লীগের বর্ষীয়ান নেতা সুরঞ্জিত সেনগুপ্তের স্ত্রী। এ ছাড়া স্বতন্ত্র প্রার্থী হিসেবে প্রতিদ্বন্দ্বিতায় আছেন ছায়েদ আলী মাহবুব হোসেন।গত ৫ ফেব্রুয়ারি সুরঞ্জিত সেনগুপ্তের মৃত্যুতে আসনটি শূন্য হয়। পরে এই আসনে আওয়ামী লীগের মনোনয়ন পান তাঁর স্ত্রী জয়া সেনগুপ্তা। তফসিল অনুযায়ী ৩০ মার্চ ভোট গ্রহণ হবে।
 
