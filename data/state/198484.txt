
মৌলভীবাজারের কমলগঞ্জে শিক্ষার্থীদের মধ্যে আনুষ্ঠানিকভাবে বিনা মূল্যের বই বিতরণ করে যাত্রা শুরু হলো প্রধান বিচারপতি এস কে সিনহা স্কুল অ্যান্ড কলেজের।
গতকাল রোববার উপজেলার মাধবপুর ইউনিয়নের উত্তর মাঝেরগাঁও গ্রামে বেলা ১১টায় ষষ্ঠ শ্রেণির ৪৩ জন ছাত্রছাত্রীর মধ্যে বই তুলে দেন প্রতিষ্ঠানটির প্রতিষ্ঠাতা বাংলাদেশ মণিপুরি কেন্দ্রীয় সমাজকল্যাণ পরিষদের সাধারণ সম্পাদক কমলা বাবু সিংহ।
প্রধান শিক্ষক রাজকান্ত সিনহার সভাপতিত্বে অনুষ্ঠানে অতিথি ছিলেন জমিদাতা রবীন্দ্র কুমার সিংহ, ইউনিয়ন আওয়ামী লীগের সাধারণ সম্পাদক ও স্কুল অ্যান্ড কলেজ বাস্তবায়ন কমিটির সদস্য লক্ষ্মী নারায়ণ সিংহ প্রমুখ।
