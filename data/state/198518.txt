
মাগুরা সদর উপজেলায় পুলিশের সঙ্গে ‘বন্দুকযুদ্ধে’ এক ব্যক্তি নিহত হয়েছেন। গতকাল রোববার দিবাগত রাতে উপজেলার কছুন্দি বড় ব্রিজ এলাকায় এ ঘটনা ঘটে বলে পুলিশের দাবি।
পুলিশের ভাষ্যমতে, নিহত ব্যক্তির নাম মো. আমিনুল মোল্লা ওরফে লিটন হোসেন মোল্লা (৩০)। তাঁর বাবার নাম ইদ্রিস মোল্লা। বাড়ি সদর উপজেলার আজমপুর গ্রামে।
মাগুরার জ্যেষ্ঠ সহকারী পুলিশ সুপার (সার্কেল) সুদর্শন রায়ের ভাষ্য, নিহত আমিনুল আন্তজেলা ডাকাতদলের সদস্য ছিলেন। তাঁর বিরুদ্ধে একাধিক মামলা রয়েছে। ঘটনাস্থল থেকে আগ্নেয়াস্ত্র ও গুলি উদ্ধার করা হয়েছে।
