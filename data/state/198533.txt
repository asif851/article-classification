
রাজধানীতে এমন জায়গা হাতে গোনা, যেখানে গিয়ে একটু স্বস্তি মিলবে, বুক ভরে নেওয়া যাবে সুবাতাস। ইট-পাথর-কংক্রিটের এই শহরে সবুজের দেখা মেলা ভার। উঁচু উঁচু ভবনের চাপায় এক এক করে হারিয়ে যাচ্ছে গাছ। আশার কথা হলো এই ঢাকাবাসীর জন্য এখনো রয়েছে হাতে গোনা কয়েকটি বিনোদনকেন্দ্র। তার একটি ধানমন্ডি লেক। এখানে জল ও সবুজের মিতালি। নগরবাসী নিসর্গের সান্নিধ্য পেতে ছুটে যায় এই সবুজমোড়া বিনোদনকেন্দ্রে। চাইলে লেকের জলধারায় নেমেও পড়া যাবে নৌকা নিয়ে। ধানমন্ডি লেকের ছবিগুলো গতকাল সোমবারের।
