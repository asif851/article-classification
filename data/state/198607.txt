
চট্টগ্রামের আনোয়ারা উপজেলার গুজরা গ্রামে গতকাল শুক্রবার প্রতিপক্ষের হামলায় নেপাল দাশ (৫০) নামের এক ব্যক্তি নিহত হয়েছেন।স্থানীয় সূত্র জানায়, বাড়ির ভিটা ও পুকুরের জায়গা নিয়ে নেপাল দাশের সঙ্গে একটি পক্ষের দীর্ঘদিন ধরে বিরোধ চলে আসছে। গতকাল মাছ ধরা নিয়ে প্রতিপক্ষের কয়েকজন ব্যক্তি নেপাল দাশকে রড ও লাঠি দিয়ে বেধড়ক মারধর করেন। স্থানীয় লোকজন চট্টগ্রাম মেডিকেল কলেজ হাসপাতালে নিয়ে গেলে চিকিৎসক তাঁকে মৃত ঘোষণা করেন।আনোয়ারা থানার ভারপ্রাপ্ত কর্মকর্তা (ওসি) হুমায়ূন কবির প্রথম আলোকে বলেন, এ ঘটনায় মামলার প্রক্রিয়া চলছে।
