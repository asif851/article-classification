
নেত্রকোনার মোহনগঞ্জ উপজেলার বড়তলী বানিয়াহারী ইউনিয়ন পরিষদের (ইউপি) চেয়ারম্যান হত্যাকাণ্ডের ঘটনায় গত সোমবার মামলা হয়েছে। নিহতের ছোট ভাই এ এইচ এম মাসুদুল আলম খান বাদী হয়ে ওই মামলা দায়ের করেন।ছাত্রলীগের সাবেক আহ্বায়ক মজিবুর রহমানসহ ছয়জনের নামোল্লেখ ও অজ্ঞাতনামা আরও ১৫-২০ জনকে আসামি করে ওই দিন সন্ধ্যায় মামলাটি রেকর্ড হয়।এ ব্যাপারে কথা বলার জন্য ছাত্রলীগের সাবেক আহ্বায়ক মজিবুর রহমানের মুঠোফোনে যোগাযোগের চেষ্টা করা হলে মুঠোফোন বন্ধ পাওয়া যায়।মোহনগঞ্জ থানার ভারপ্রাপ্ত কর্মকর্তা (ওসি) রমিজুল হক বলেন, আসামিদের গ্রেপ্তারের চেষ্টা চলছে।
