
ফরিদপুরে ৫০০ আসনবিশিষ্ট একটি অডিটরিয়ামের উদ্বোধন করা হয়েছে। গতকাল শনিবার সকালে ফরিদপুরের মধুখালী উপজেলা কার্যালয়সংলগ্ন নবনির্মিত এ হলের উদ্বোধন করেন স্থানীয় ফরিদপুর-১ আসনের সাংসদ আবদুর রহমান। অডিটরিয়াম-সংলগ্ন চত্বরে আয়োজিত উদ্বোধনী অনুষ্ঠানে উপস্থিত ছিলেন জেলা আওয়ামী লীগের সভাপতি কাজী জায়নুল আবেদিন, মধুখালী উপজেলার সহকারী কমিশনার (ভূমি) আসলামুল হক, সিপিবি নেতা আবদুল মালেক শিকদার, মধুখালী উপজেলা আওয়ামী লীগের সম্পাদক মনিরুজ্জামান প্রমুখ।  ফরিদপুর অফিস।
 
