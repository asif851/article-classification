
মিয়ানমারে রোহিঙ্গা মুসলমানদের ওপর নির্যাতনের প্রতিবাদ ও গণহত্যা বন্ধের দাবিতে চট্টগ্রামের ফটিকছড়িতে গতকাল মঙ্গলবার মানববন্ধন ও বিক্ষোভ সমাবেশ হয়েছে। ইসলামী ছাত্র খেলাফত বাংলাদেশ ও ইসলামী ঐক্যজোট এ কর্মসূচির আয়োজন করে।
বিকেলে উপজেলার চট্টগ্রাম-খাগড়াছড়ি মহাসড়কের নাজিরহাট ঝংকার মোড় এলাকায় মানববন্ধন অনুষ্ঠিত হয়। এতে সংগঠনের নেতা-কর্মীরা অংশ নেন। মানববন্ধন শেষে অনুষ্ঠিত হয় বিক্ষোভ সমাবেশ।
 ইসলামী ঐক্যজোট ফটিকছড়ি উপজেলা শাখার সভাপতি ওসমান শাহনগরীর সভাপতিত্বে সমাবেশে প্রধান অতিথি ছিলেন হেফাজতে ইসলাম বাংলাদেশের নায়েবে আমির শাহ মুহিবুল্লাহ বাবুনগরী। সমাবেশে প্রধান বক্তা ছিলেন ইসলামী ঐক্যজোট চট্টগ্রাম মহানগরের সভাপতি মাওলানা মঈন উদ্দিন রূহী। বক্তব্য দেন ইসলামী ঐক্যজোট ফটিকছড়ি শাখার সাধারণ সম্পাদক মো. জুনায়েদ প্রমুখ।
