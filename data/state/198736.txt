
ইউরিয়া সারের মূল্য ডিলার ও কৃষক পর্যায়ে কেজিপ্রতি চার টাকা কমানো হয়েছে।ফলে কৃষক পর্যায়ে ইউরিয়া সারের সর্বোচ্চ খুচরা মূল্য প্রতি কেজি ২০ টাকা থেকে কমিয়ে ১৬ টাকা নির্ধারণ করা হয়েছে।
আজ রোববার সচিবালয়ে এক সংবাদ সম্মেলনে কৃষিমন্ত্রী মতিয়া চৌধুরী এই ঘোষণা দেন।এখন থেকেই ইউরিয়া সারের নির্ধারিত এই নতুন মূল্য কার্যকর হবে।
কৃষিমন্ত্রী বলেন, বর্তমানে আন্তর্জাতিক বাজারে সারের মূল্য স্থিতিশীল থাকায় ফসলের উত্পাদন খরচ কমানোর লক্ষ্যে ও টেকসই খাদ্যনিরাপত্তার স্বার্থে ইউরিয়া সারের মূল্য কমানোর সিদ্ধান্ত নেওয়া হয়েছে।প্রধানমন্ত্রী শেখ হাসিনার নির্দেশে সারের এই মূল্য কমানো হয়েছে।
সংবাদ সম্মেলনে আরও উপস্থিত ছিলেন ভারপ্রাপ্ত কৃষিসচিব এস এম নাজমুল ইসলাম।
