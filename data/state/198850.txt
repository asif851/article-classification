
বিএনপির ভারপ্রাপ্ত মহাসচিব মির্জা ফখরুল ইসলাম আলমগীর বলেছেন, নির্বাচন কোনো ফুটবল খেলা নয়। ফাঁকা মাঠে গোল দেওয়ার বিষয়ও নয়। তিনি বলেন, নির্বাচন একটি রাষ্ট্র ব্যবস্থা, একটি রাষ্ট্রের জনগণের ভবিষ্যৎ।
বিএনপির ৫ জানুয়ারির নির্বাচন বর্জনের বিষয়ে আওয়ামী লীগের নেতাদের বক্তব্যের সমালোচনা করে আজ বৃহস্পতিবার সন্ধ্যায় রাজধানীতে এক আলোচনা সভায় মির্জা ফখরুল ইসলাম এ কথা বলেন। চিকিৎসক শামসুল আলম খান মিলনের ২৪তম শাহাদাত বার্ষিকী উপলক্ষে ’৯০-এর ডাকসু ও সর্বদলীয় ছাত্রঐক্য এ আলোচনার আয়োজন করে।
মির্জা ফখরুল বলেন, আজকে তথাকথিত অবৈধ সরকারের নেতারা অনেক বড় বড় বক্তৃতা করছেন। তাঁরা প্রায়ই একটি কথা বলছেন যে তোমাদের নির্বাচনে আসতে বলেছিলাম।’
