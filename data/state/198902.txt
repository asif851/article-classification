
চাঁপাইনবাবগঞ্জ সদর উপজেলার চরবাগডাঙ্গা ইউনিয়নে বড় ভাইয়ের ধারালো অস্ত্রের আঘাতে ছোট বোন খুন হয়েছেন বলে অভিযোগ পাওয়া গেছে। গতকাল রোববার সন্ধ্যায় উপজেলার ঝাইড়া মণ্ডলের টোলা গ্রামে এ হত্যাকাণ্ডের ঘটনা ঘটে।
নিহত দুলালী (২০) বুদ্ধিপ্রতিবন্ধী। এ ঘটনায় পুলিশ দুলালীর বড় ভাই সাহেবকে (২৮) গ্রেপ্তার করেছে। সাহেবও মানসিক ভারসাম্যহীন বলে জানান তাঁদের বাবা জিল্লার রহমান।
সদর থানার ভারপ্রাপ্ত কর্মকর্তা (ওসি) মাযহারুল ইসলাম জানান, গতকাল সন্ধ্যায় পর এ হত্যাকাণ্ড ঘটে। অন্য সদস্যরা এ সময় বাড়ির বাইরে ছিলেন। পুলিশ খবর পেয়ে রাত আটটায় লাশ উদ্ধার করে। নিহত দুলালীর ঘাড়ে ধারালো অস্ত্রের আঘাত ছিল। প্রাথমিকভাবে সাহেবকে এই হত্যাকাণ্ডে জড়িত বলে সন্দেহ করা হচ্ছে। সাহেবকে গ্রেপ্তার করা হয়েছে।
তিনি আরও জানান, আজ সোমবার দুপুরে সদর হাসপাতালের মর্গে মৃতদেহের ময়নাতদন্ত সম্পন্ন হয়েছে। এ ঘটনায় দুলালীর বাবা জিল্লার রহমান বাদী হয়ে সাহেবকে আসামি করে একটি হত্যা মামলা করেছেন।
এজাহারে উল্লেখ করেন, তাঁর ছেলে একজন মানসিক ভারসাম্যহীন।
