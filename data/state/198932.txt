
নেপালের কাঠমান্ডুতে ইউএস-বাংলা এয়ারলাইনসের উড়োজাহাজ দুর্ঘটনায় নিহত ব্যক্তিদের স্মরণে আজ বৃহস্পতিবার রাষ্ট্রীয় শোক পালন করা হচ্ছে।
গত সোমবার বেসরকারি উড়োজাহাজ ইউএস-বাংলা বিধ্বস্ত হয়ে ২৬ বাংলাদেশিসহ ৫১ জন নিহত হন।
আজ জাতীয় পতাকা অর্ধনমিত রাখা হয়েছে। জাতি নিহত ব্যক্তিদের প্রতি শোক ও শ্রদ্ধা জানাচ্ছে।
উড়োজাহাজে থাকা ৩২ বাংলাদেশি যাত্রীর মধ্যে বেঁচে আছেন ১০ জন, তাঁদের একজনের অবস্থা গুরুতর। অন্যদের অবস্থা খারাপ নয় বলে চিকিৎসকেরা জানিয়েছেন।
কাল শুক্রবার সারা দেশের মসজিদ, মন্দির, গির্জা, প্যাগোডাসহ সব ধর্মীয় প্রতিষ্ঠান ও উপাসনালয়ে দোয়া ও প্রার্থনা করা হবে।
