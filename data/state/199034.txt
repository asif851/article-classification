
বিএনপির স্থায়ী কমিটির সদস্য মওদুদ আহমদের ছেলে আমান মমতাজ মওদুদ (৩৮) ইন্তেকাল করেছেন (ইন্না লিল্লাহি...রাজিউন)। চিকিৎসার জন্য সিঙ্গাপুরে নেওয়ার পথে বাংলাদেশ সময় আজ মঙ্গলবার ভোর সাড়ে চারটার দিকে তিনি মারা যান।মওদুদ আহমদের ব্যক্তিগত সহকারী মমিনুল ইসলামের বরাত দিয়ে বিএনপির চেয়ারপারসনের প্রেস উইংয়ের কর্মকর্তা শায়রুল কবির খান সকালে প্রথম আলোকে এই তথ্য জানান।শায়রুল কবির খান বলেন, অসুস্থ হয়ে পড়লে আমানকে গত শনিবার রাজধানীর ইউনাইটেড হাসপাতালে ভর্তি করা হয়। সিঙ্গাপুরের উদ্দেশে নেওয়ার পথে তিনি মারা যান।
