
সরকারের মন্ত্রী ও দলের লোকেরা পাবনা মানসিক হাসপাতালের তালা ভেঙে পালানো পাগলদের মতো হয়ে গেছেন। ক্ষমতা হারানোর ভয়েই তাঁরা উন্মাদ হয়ে পড়েছেন।
আজ সোমবার সকালে রাজধানীর নয়াপল্টনে বিএনপির কেন্দ্রীয় কার্যালয়ে অনুষ্ঠিত এক সংবাদ সম্মেলনে বিএনপির যুগ্ম মহাসচিব রুহুল কবির রিজভী আহমেদ এ কথা বলেন।রিজভী বলেন, অবৈধ সরকারের অবৈধ মন্ত্রী হয়ে প্রধানমন্ত্রীকে খুশি করার জন্য তাঁরা অহরহ কদর্য ও কুরুচিপূর্ণ গালাগালির প্রতিযোগিতায় নেমেছেন। আর তাঁদের প্রধান লক্ষ্য হচ্ছে জিয়া পরিবার।আইনমন্ত্রী আনিসুল হকের সমালোচনা করে বিএনপির এই নেতা বলেন, মন্ত্রী বলেছেন, তারেক রহমানের জন্ম নাকি বিদেশে, এ জন্য তারেক রহমান বিদেশ থেকে কথা বলেন। অথচ তিনি জানেন তারেকের জন্ম বাংলাদেশে। তারেক কেন লন্ডনে, তা-ও তাঁর অজানা নয়।রিজভী অভিযোগ করেন, শুধু বিদেশি শক্তির মদদে বন্দুকের নল জনগণের দিকে তাক করে অবৈধ সরকার ক্ষমতায় টিকে আছে। তিনি বলেন, ‘বিএনপির নেতৃত্বাধীন ১৯-দলীয় জোট আন্দোলনের মাধ্যমে এই সরকারকে ক্ষমতাচ্যুত করবে। বিএনপি এখন সেই প্রস্তুতিই নিচ্ছি।’
