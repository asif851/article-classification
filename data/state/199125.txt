
ইন্টারনেটে বঙ্গবন্ধু শেখ মুজিবুর রহমানের বিরুদ্ধে অপপ্রচার চালানোর অভিযোগে আনোয়ার হোসেন (৩২) নামের এক যুবককে আটক করেছে র‌্যাপিড অ্যাকশন ব্যাটালিয়ন (র‌্যাব )। এ সময় তাঁর কাছ থেকে একটি বিদেশি পিস্তল, দুটি গুলি, ছয়টি ককটেল, বেশ কিছু জিহাদি বই, সিমকার্ডসহ তিনটি মোবাইল সেট জব্দ করা হয়েছে।র‌্যাব-৩ এর সহকারী পরিচালক রবিউল ইসলাম জানান, আনোয়ার সাইবার ক্রাইমের সঙ্গে জড়িত। তিনি ক্ষমতাসীন আওয়ামী লীগ সরকার এবং শেখ মুজিবুর রহমানের বিরুদ্ধে ইন্টারনেটে অপপ্রচার চালাচ্ছিলেন। এ ঘটনায় আইনি ব্যবস্থা নেওয়া হবে।
