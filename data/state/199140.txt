
রাজধানীর বাড্ডা এলাকা থেকে আগ্নেয়াস্ত্র, গুলিসহ সন্দেহভাজন পাঁচ অস্ত্র ব্যবসায়ীকে আটক করেছে র‍্যাপিড অ্যাকশন ব্যাটালিয়ন (র‍্যাব)। আজ সোমবার সকালে র‍্যাবের পক্ষ থেকে গণমাধ্যমে পাঠানো মোবাইল ফোনের খুদে বার্তায় এই তথ্য জানানো হয়।
খুদে বার্তায় বলা হয়, আটক হওয়া ব্যক্তিরা অস্ত্র ব্যবসায়ী। তাঁদের কাছ থেকে চারটি অবৈধ বিদেশি পিস্তল, নয়টি ম্যাগাজিন ও ৩৮টি গুলি উদ্ধার করা হয়েছে।
ঘটনার বিষয়ে বিস্তারিত তথ্য জানায়নি র‍্যাব। আটক হওয়া ব্যক্তিদের নাম-পরিচয়ও জানানো হয়নি।
বিস্তারিত তথ্য জানাতে সংবাদ সম্মেলন করবে র‍্যাব।
