
ক্রিকেট বিশ্বকাপে প্রিয় দলকে শুভেচ্ছা জানাতে সারা দেশে এক হচ্ছে বাংলাদেশ দলের ‘ফ্যানাটিক সাপোর্টাররা’। ‘চলো বাংলাদেশ’ শিরোনামে ৬৪ জেলায় একযোগে এই অনুষ্ঠানের আয়োজন করছে গ্রামীণফোন ও প্রথম আলো।ঢাকার অনুষ্ঠান শুরু হবে বেলা তিনটা থেকে মিরপুরের শহীদ সোহরাওয়ার্দী ইনডোর স্টেডিয়ামে। ঢাকার পাশাপাশি অন্য ছয় বিভাগীয় শহরেও একই সময়ে অনুষ্ঠান হবে একটু বড় কলেবরে। এসব জায়গায় অন্য অনুষ্ঠানের পাশাপাশি কনসার্টে অংশ নেবে জনপ্রিয় সংগীতশিল্পী ও ব্যান্ড দলগুলো।অন্য সব জেলায় ‘চলো বাংলাদেশ’ অনুষ্ঠান শুরু হবে বেলা সাড়ে তিনটায়। চলো বাংলাদেশ অনুষ্ঠানে প্রবেশ টিকিট হিসেবে ১২ অথবা ১৩ ফেব্রুয়ারির প্রথম আলো পত্রিকাটি সঙ্গে আনতে হবে।বাংলাদেশ দলের জন্য শুভকামনা জানাতে ‘চলো বাংলাদেশ’ অনুষ্ঠানে বাংলাদেশ দলের ফ্যানাটিক সাপোর্টারদের সঙ্গে উপস্থিত থাকবেন দেশবরেণ্য শিল্পী, বিনোদন জগৎ আর ক্রীড়াঙ্গনের তারকাসহ বিশিষ্টজনেরা। থাকবে নানা মাত্রিক অনুষ্ঠানের আয়োজন আর চমক। অনুষ্ঠানটি ১৩টি চ্যানেলে সরাসরি সম্প্রচার করা হবে। এই চ্যানেলগুলো হলো চ্যানেল আই, এনটিভি, মাছরাঙা, বাংলা ভিশন, বৈশাখী টিভি, চ্যানেল নাইন, এশিয়ান টিভি, মাই টিভি, ইটিভি, আরটিভি, এটিএন নিউজ, যমুনা টিভি ও জিটিভি।চলো বাংলাদেশের অনুষ্ঠানে গান গাইতে আসবে জনপ্রিয় ব্যান্ডদল। এর মধ্যে ঢাকায় থাকবে শূন্য ও নেমেসিস, রংপুরে শিরোনামহীন, বরিশালে ব্ল্যাক, চট্টগ্রামে আর্টসেল, খুলনায় প্রমিথিউস, রাজশাহীতে পাওয়ার সার্জ এবং সিলেটে শুভ অ্যান্ড ফ্রেন্ডস।
৬৪ জেলার ভেন্যু তালিকা:ঢাকা বিভাগ: ঢাকা-শহীদ সোহরাওয়ার্দী ইনডোর স্টেডিয়াম, মিরপুর; ফরিদপুর-কবি জসীমউদদীন হল; গাজীপুর-জেলা শিল্পকলা একাডেমী; গোপালগঞ্জ-বঙ্গবন্ধু কলেজ মিলনায়তন; জামালপুর-জেলা শিল্পকলা একাডেমী; কিশোরগঞ্জ-প্রেসক্লাব মিলনায়তন; মাদারীপুর-পাবলিক লাইব্রেরি মিলনায়তন; মানিকগঞ্জ-সাংস্কৃতিক বিপ্লবী সংঘ মিলনায়তন; মুন্সিগঞ্জ-জেলা শিল্পকলা একাডেমী; ময়মনসিংহ-জেলা শিল্পকলা একাডেমী; নারায়ণগঞ্জ-নারায়ণগঞ্জ উচ্চবিদ্যালয় মিলনায়তন; নরসিংদী-আবদুল কাদির মোল্লা সিটি কলেজ মিলনায়তন; নেত্রকোনা-নেত্রকোনা পাবলিক হল; রাজবাড়ী-সরকারি উচ্চবিদ্যালয় মিলনায়তন; শরীয়তপুর-পৌর মিলনায়তন; শেরপুর-শেরপুর পৌর মিলনায়তন; টাঙ্গাইল-ভাসানী হল।
বরিশাল বিভাগ: বরিশাল-বরিশাল ক্লাব ইনডোর স্টেডিয়াম; বরগুনা-জেলা শিল্পকলা একাডেমী; ভোলা-মোজাম্মেল হক টাউন হল; ঝালকাঠি-জেলা শিল্পকলা একাডেমী; পটুয়াখালী-জেলা শিল্পকলা একাডেমী; পিরোজপুর-জেলা শিল্পকলা একাডেমী।
চট্টগ্রাম বিভাগ: চট্টগ্রাম-জিমনেসিয়াম; বান্দরবান-উপজেলা পরিষদ মিলনায়তন; ব্রাহ্মণবাড়িয়া-সুর সম্রাট ওস্তাদ আলাউদ্দিন খাঁ পৌর মিলনায়তন; চাঁদপুর-জেলা শিল্পকলা একাডেমী; কুমিল্লা-বীরচন্দ্রনগর মিলনায়তন (কুমিল্লা টাউন হল); কক্সবাজার-সাংস্কৃতিক কেন্দ্র; ফেনী-সেলিম আলভী মিলনায়তন (জেলা পরিষদ); খাগড়াছড়ি-অফিসার্স ক্লাব মিলনায়তন; লক্ষ্মীপুর-নাসির আহমেদ ভূঁইয়া মিলনায়তন; নোয়াখালী-পৌর মিলনায়তন; রাঙামাটি-জেলা শিল্পকলা একাডেমী।
খুলনা বিভাগ: খুলনা-নেভি ফেয়ার ওয়ে মিলনায়তন, নেভিগেট; চুয়াডাঙ্গা-শ্রীমন্ত টাউন হল; যশোর-জেলা শিল্পকলা একাডেমী; ঝিনাইদহ-জেলা শিল্পকলা একাডেমী; কুষ্টিয়া-জেলা শিল্পকলা একাডেমী; মাগুরা-আসাদুজ্জামান মিলনায়তন; মেহেরপুর-জেলা শিল্পকলা একাডেমী; নড়াইল-জেলা শিল্পকলা একাডেমী; সাতক্ষীরা-জেলা শিল্পকলা একাডেমী; বাগেরহাট-বাগেরহাট জেলা ক্রীড়া সংস্থা মিলনায়তন।
রাজশাহী বিভাগ: রাজশাহী-জেলা শিল্পকলা একাডেমী; বগুড়া-শহীদ টিটু মিলনায়তন; জয়পুরহাট-জেলা পরিষদ মিলনায়তন; নওগাঁ-করোনেশন হল সোসাইটি; নাটোর-মহারাজা জে এন স্কুল অ্যান্ড কলেজ; চাঁপাইনবাবগঞ্জ-শহীদ সাটু হল; পাবনা-মুক্তিযোদ্ধা রফিকুল ইসলাম বকুল পৌর মুক্তমঞ্চ প্রাঙ্গণ; সিরাজগঞ্জ-মওলানা ভাসানী মিলনায়তন।
রংপুর বিভাগ: রংপুর-শহীদ স্মৃতি মিলনায়তন; দিনাজপুর-জেলা শিল্পকলা একাডেমী; গাইবান্ধা-জেলা শিল্পকলা একাডেমী; কুড়িগ্রাম-জেলা শিল্পকলা একাডেমী; লালমনিরহাট-জেলা পরিষদ মিলনায়তন; নীলফামারী-জেলা শিল্পকলা একাডেমী; পঞ্চগড়-জেলা শিল্পকলা একাডেমী; ঠাকুরগাঁও-জেলা শিল্পকলা একাডেমী।
সিলেট বিভাগ: সিলেট-ইনডোর স্টেডিয়াম; হবিগঞ্জ-জেলা শিল্পকলা একাডেমী; মৌলভীবাজার-মৌলভীবাজার সরকারি উচ্চবিদ্যালয় মিলনায়তন; সুনামগঞ্জ-সুরমা রিভারভিউ মিলনায়তন।
