
মালয়েশিয়ায় ক্রেন থেকে পড়া ইটের আঘাতে এক বাংলাদেশি শ্রমিক মারা গেছেন। আজ শনিবার স্থানীয় সময় বেলা পৌনে দুইটার দিকে এ দুর্ঘটনা ঘটে।তবে নিহত শ্রমিকের নাম-পরিচয় এখনো জানাতে পারেনি মালয়েশিয়ার বাংলাদেশ দূতাবাস।প্রত্যক্ষদর্শীর বরাত দিয়ে মালয়েশিয়ার ইংরেজি দৈনিক স্টার অনলাইনের খবরে বলা হয়, বেলা ১টা ৪০ মিনিটে তুন ডা. লিম চুং ইইউ এক্সপ্রেসওয়েতে একটি ক্রেন থেকে ২০০ ইট পড়ে এক বাংলাদেশি শ্রমিক নিহত হন। দুর্ঘটনায় আহত হন দুজন। নিহত শ্রমিকের বয়স আনুমানিক ৩০ বছর।এর আগে গত ১৮ জুলাই মালয়েশিয়ার কোতা দামানসারা এলাকায় সুংগাই বুলু নামক স্থানে উড়ালসড়কের বিমের নিচে চাপা পড়ে তিন বাংলাদেশি শ্রমিক মারা যান। পরে ফায়ার সার্ভিস ও উদ্ধারকারীরা বিমটি ১৪ টুকরা করে তাঁদের লাশ বের করে।
