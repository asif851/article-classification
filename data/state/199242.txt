
সুনামগঞ্জ সদর উপজেলার হাজি লাল মাহমুদ উচ্চবিদ্যালয়ের মাঠে গতকাল শনিবার গ্রাম-বাংলার ঐতিহ্যবাহী কুস্তি খেলা অনুষ্ঠিত হয়েছে। উপজেলার বড়ঘাট গ্রামের বাসিন্দারা এই খেলার আয়োজন করে। এতে সুনামগঞ্জ সদর উপজেলার বড়ঘাট, কতুবপুর ও জামালগঞ্জ উপজেলার ফতেপুর গ্রামের কুস্তি খেলোয়াড়েরা অংশ নেন। আয়োজক কমিটির সভাপতি নুরুল আমিন জানান, প্রায় ২০ বছর ধরে এলাকায় প্রতিবছর তাঁরা এই কুস্তি খেলার আয়োজন করছেন। এটি এলাকার ঐতিহ্য হয়ে গেছে। এটা মূলত প্রীতি আয়োজন। 
