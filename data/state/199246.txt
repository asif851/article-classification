
পিরোজপুরের মঠবাড়িয়া উপজেলায় বিজয় দিবস উপলক্ষে বিজয় কেতন নামের একটি দেয়াল পত্রিকার মোড়ক উন্মোচন করা হয়েছে। সৌদিপ্রবাসী হাসপাতালের উদ্যোগে দেয়াল পত্রিকাটি বের করা হয়। এতে হাসপাতালের কর্মকর্তা ও কর্মচারীদের মুক্তিযুদ্ধের ওপর লেখা গল্প ও কবিতা প্রকাশিত হয়। গত শুক্রবার রাতে হাসপাতাল মিলনায়তনে মঠবাড়িয়া প্রেসক্লাবের সভাপতি আবদুস সালাম আজাদী এ মোড়ক উন্মোচন করেন। পত্রিকাটি সম্পাদনা করেন হাসপাতালের ব্যবস্থাপক আবদুল্লাহ আল মামুন। এ উপলক্ষে হাসপাতালের ব্যবস্থাপনা পরিচালক মনির হোসেনের সভাপতিত্বে একটি আলোচনা সভার আয়োজন করা হয়। পিরোজপুর প্রতিনিধি
