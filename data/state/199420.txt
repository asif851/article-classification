
নারায়ণগঞ্জের সোনারগাঁ উপজেলার সুখেরটেক গ্রামের ব্যবসায়ী রুহুল জামিল হত্যাকাণ্ডের সঙ্গে জড়িত ব্যক্তিদের গ্রেপ্তার ও ফাঁসির দাবিতে আন্দোলনে নেমেছেন এলাকার সর্বস্তরের নারী-পুরুষ। গত শুক্রবার এ বিক্ষোভ মিছিল ও মানববন্ধন কর্মসূচি পালন করা হয়।উপজেলার কাঁচপুর ইউনিয়নের সুখেরটেক গ্রামের জনতা বাজারের পাশে সুখেরটেক, ললাটি, বাঘুরী, কুশাবসহ পাঁচ গ্রামের কয়েক শ নারী-পুরুষ দলমত-নির্বিশেষে গত শুক্রবার সকাল ১০টা থেকে বেলা ১১টা পর্যন্ত বিক্ষোভ মিছিল ও মানববন্ধন কর্মসূচিতে অংশ নেন। এ সময় বক্তব্য দেন কাঁচপুর ইউনিয়ন পরিষদের (ইউপি) চেয়ারম্যান ফজলুল হক, ব্যবসায়ী রুহুল জামিলের মা রওশন বানু, স্ত্রী সালমা নিঝুম, স্থানীয় ইউপি সদস্য আবুল হোসেন, গোলাম কিবরিয়া, ব্যবসায়ী মোতালিব মিয়া, স্কুলশিক্ষক ইসমাইল হোসেন প্রমুখ।গত ২৬ জানুয়ারি রুহুল জামিলকে হত্যা করে সন্ত্রাসীরা।
