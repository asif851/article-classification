
রাজধানীর পূর্ব বাড্ডায় ফিরোজ ব্যাপারী নামে এক আসামিকে গ্রেপ্তার করা হয়েছে। গত বুধবার পূর্ব বাড্ডার বাসা থেকে তাঁকে গ্রেপ্তার করে বাড্ডা থানার পুলিশ।
বাড্ডা থানা ও স্থানীয় লোকজন বলেন, গত ২৫ সেপ্টেম্বর পাঁচতলার মোড় বাজারে এক কাঠমিস্ত্রিকে মারধর করেছিলেন ফিরোজ। ওই দিনই কাঠমিস্ত্রি বাড্ডা থানায় সাধারণ ডায়েরি (জিডি) করেন। পরে এ ঘটনার তদন্ত করে ২৭ সেপ্টেম্বর থানায় মামলা করা হয়। এই মামলায় আদালত গ্রেপ্তারি পরোয়ানা জারি করলে গত বুধবার ফিরোজকে গ্রেপ্তার করে আদালতে সোপর্দ করা হয়। পরে তাঁকে কারাগারে পাঠানো হয়। 
