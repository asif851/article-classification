
তারুণ্যের দীপ্ত প্রতীক কবি রুদ্র মুহম্মদ শহিদুল্লাহকে সাহিত্যে বিশেষ অবদানের জন্য মরণোত্তর সম্মাননা দেওয়া হয়েছে। বাগেরহাটের মংলায় রিগন মেলায় গত শুক্রবার তাঁকে এ সম্মাননা দেওয়া হয়।ইতালীয় ধর্মযাজক মারিনো রিগনের ৯১তম জন্মদিন এবং ফাদার রিগন শিক্ষা উন্নয়ন ফাউন্ডেশনের সপ্তম প্রতিষ্ঠাবার্ষিকী উদ্যাপন উপলক্ষে তিন দিনের এ মেলার আয়োজন করা হয়। ৫ ফেব্রুয়ারি ছিল রিগনের জন্মবার্ষিকী।বৃহস্পতিবার বিকেলে মংলার হলদিবুনিয়া মাধ্যমিক বিদ্যালয় চত্বরে রিগন ফাউন্ডেশনের উদ্যোগে আয়োজিত মেলার উদ্বোধন করেন বাগেরহাট-৩ আসনের সাংসদ তালুকদার আবদুল খালেক।শুক্রবার সকালে মংলার কৃতী সন্তান অকালপ্রয়াত কবি রুদ্র মুহম্মদ শহিদুল্লাহকে সাহিত্যে বিশেষ অবদানের স্বীকৃতিস্বরূপ মরণোত্তর সম্মাননা দেওয়া হয়।
