
বগুড়ার ধুনটে মাদক সেবনের অভিযোগে দুজনকে পাঁচ হাজার টাকা করে জরিমানা এবং অনাদায়ে তিন মাস করে কারাদণ্ড দিয়েছেন ভ্রাম্যমাণ আদালত। উপজেলা ভ্রাম্যমাণ আদালতের নির্বাহী হাকিম ও ইউএনও মুহাম্মদ ইব্রাহীম অভিযান চালিয়ে তাঁদের আটক করে এ দণ্ডাদেশ দেন। দণ্ডপ্রাপ্তরা হলেন উপজেলার পূর্ব গুয়াডহরী গ্রামের আবু তাহের (৩০) ও চিতুলিয়া গ্রামের শাহজাহান আলী (৫৫)। ধুনট থানার ওসি মিজানুর রহমান বলেন, দণ্ডপ্রাপ্ত শাহজাহান আলী জরিমানার টাকা পরিশোধ করায় তাঁকে মুক্তি দেওয়া হয়েছে।
