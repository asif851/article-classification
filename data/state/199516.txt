
গাজীপুর জেলা আইনজীবী সমিতির গত বৃহস্পতিবারের বার্ষিক নির্বাচনে আওয়ামী লীগ-সমর্থিত সম্মিলিত আইনজীবী সমন্বয় পরিষদ ২১টি পদের মধ্যে সভাপতিসহ ১৮টি পদে জয়ী হয়েছে। অন্যদিকে সাধারণ সম্পাদকসহ মাত্র তিনটি পদে জয়ী হয়েছেন জাতীয়তাবাদী আইনজীবী ঐক্য পরিষদের প্রার্থীরা।জানা গেছে, বৃহস্পতিবার ওই ভোট গ্রহণ হয়। গতকাল দুপুরে প্রধান নির্বাচন কমিশনার আব্দুস সালামসহ পাঁচ সদস্যবিশিষ্ট নির্বাচন কমিশন ওই ফল ঘোষণা করে।আওয়ামী লীগ-সমর্থিত জয়ীরা হলেন সভাপতি পদে দেওয়ান মো. ইব্রাহীম, সহসভাপতি আবু বকর সিদ্দীক ও জহির উদ্দিন, সহসাধারণ সম্পাদক জাকির উদ্দিন, কোষাধ্যক্ষ আসলাম সিকদার, অডিটর সরকার মোহাম্মদ মিজানুর রহমান, সাংস্কৃতিক সম্পাদক প্রণব কুমার ও সদস্য রয়েছেন ১১ জন। জাতীয়তাবাদী আইনজীবী ঐক্য পরিষদের বিজয়ীরা হলেন সম্পাদক মনির হোসেন, লাইব্রেরি সম্পাদক মোকাদ্দেস হোসেন ও সদস্য মোহাম্মদ রফিকুল ইসলাম।
