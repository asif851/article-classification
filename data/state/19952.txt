
দেশের প্রথম প্রজন্মের চক্ষু চিকিৎসক অধ্যাপক সৈয়দ আবদুল ওয়াদুদের চেহলাম কাল শুক্রবার ২০ ফেব্রুয়ারি অনুষ্ঠিত হবে। এ উপলক্ষে তাঁর বাসভবনে (রোড-৬৬, বাড়ি-১০, গুলশান-২) বিকেল চারটায় এক দোয়া মাহফিলের আয়োজন করা হয়েছে। মরহুম সৈয়দ আবদুল ওয়াদুদের আত্মার মাগফিরাত কামনায় আয়োজিত এ দোয়ার অনুষ্ঠানে তাঁর বন্ধুবান্ধব, আত্মীয়স্বজন ও শুভানুধ্যায়ীদের উপস্থিত থাকার জন্য পরিবারের পক্ষ থেকে বিশেষভাবে অনুরোধ জানানো হয়েছে। অধ্যাপক ওয়াদুদ ১ জানুয়ারি যুক্তরাষ্ট্রের জর্জিয়া অঙ্গরাজ্যের আটলান্টায় ইন্তেকাল করেন এবং সেখানেই তাঁকে সমাহিত করা হয়। সৈয়দ আবদুল ওয়াদুদ ১৯২৬ সালের ১ মার্চ শেরপুর জেলায় জন্মগ্রহণ করেন। তিনি স্যার সলিমুল্লাহ মেডিকেল কলেজের সাবেক অধ্যাপক, ইসলামিয়া চক্ষু হাসপাতালের প্রথম চিফ কনসালট্যান্ট ও ইস্পাহানী ইনস্টিটিউট অব অপথালমোলজির পরিচালক ছিলেন। বিজ্ঞপ্তি।
