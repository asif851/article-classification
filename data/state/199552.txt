
বগুড়ার দুপচাঁচিয়ায় ভলিবল খেলাকে কেন্দ্র করে গত সোমবার সন্ধ্যায় পৌর কাউন্সিলরের বাড়িতে হামলার ঘটনা ঘটেছে। কাউন্সিলর মিলন খান তাঁর বাড়িতে ককটেল ও গুলিবর্ষণ করা হয়েছে বলে অভিযোগ করেছেন।এ ঘটনায় জাহানারা বেগম (২৪) নামের এক পথচারী আহত হয়েছেন। মিলন দুপচাঁচিয়া পৌরসভার ৭ নম্বর ওয়ার্ড কাউন্সিলর এবং উপজেলা আওয়ামী লীগের যুগ্ম সাধারণ সম্পাদক। তিনি পৌর সদরের পূর্বপাড়ার বাসিন্দা।দুপচাঁচিয়া থানার ওসি রিয়াজ উদ্দিন আহম্মেদ বলেন, খবর পেয়ে পুলিশ পরিস্থিতি নিয়ন্ত্রণে এনেছে।
