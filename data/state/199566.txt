
কুড়িগ্রামের রৌমারীতে চরাঞ্চলের সুবিধাবঞ্চিত শিশুদের শিক্ষা কার্যক্রম অব্যাহত রাখতে ভাসমান শিক্ষাতরি চালু হয়েছে। গতকাল শুক্রবার রৌমারীর বাগুয়ার চরে ভাসমান শিক্ষাতরির উদ্বোধন করেন জেলা প্রশাসক এ বি এম আজাদ। এ সময় উপস্থিত ছিলেন রৌমারীর ইউএনও আবদুল হান্নান, ব্র্যাকের আঞ্চলিক ব্যবস্থাপক আনোয়ারা খাতুন প্রমুখ। ব্র্যাকের সহযোগিতায় শিক্ষাতরিতে চরাঞ্চলের ৫০টি শিশুকে পড়াশোনার পাশাপাশি ছড়া, গান, নাচ, আবৃত্তি ও ছবি আঁকা শেখানো হবে।  নিজস্ব প্রতিবেদক, কুড়িগ্রাম
