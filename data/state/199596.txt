
সিলেট নগরের কাজলশাহ এলাকায় গত শুক্রবার রাত নয়টায় জেলা হোটেল শ্রমিক ইউনিয়নের মেডিকেল আঞ্চলিক কমিটির উদ্যোগে এক কর্মিসভা অনুষ্ঠিত হয়েছে। আগামী ৫ সেপ্টেম্বরের মধ্যে শ্রমিকদের বেতনসহ উৎসব বোনাস প্রদানের দাবি জানানো হয়। এতে সভাপতিত্ব করেন শ্রমিকনেতা মো. হারুনুর রশিদ। সভায় অতিথির বক্তব্য দেন জেলা শাখার সহসভাপতি আরিফুল ইসলাম ও বাংলাদেশ ট্রেড ইউনিয়ন সংঘ সিলেট জেলা শাখার যুগ্ম সম্পাদক মো. ছাদেক মিয়া। সভা শেষে মো. হারুনুর রশিদকে সভাপতি ও মো. সুয়েব আহমদকে সাধারণ সম্পাদক করে ১১ সদস্যবিশিষ্ট সংগঠনের মেডিকেল আঞ্চলিক কমিটি ঘোষণা করা হয়।
