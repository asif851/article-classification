
ভালোবাসা দিবস উপলক্ষে ১৪ ফেব্রুয়ারি ‘ভালোবাসার কবিতা, ভালোবাসার আবৃত্তি’ শীর্ষক আবৃত্তির অনুষ্ঠানের আয়োজন করে ক্বণন আবৃত্তি অঙ্গন। কদম মোবারক এম ওয়াই উচ্চবিদ্যালয়ে অনুষ্ঠিত এই আসরে ভালোবাসার কবিতা শুনিয়ে শ্রোতাদের মুগ্ধ করেন আবৃত্তিশিল্পীরা।শুরুতে স্বাগত বক্তব্য দেন আবৃত্তিশিল্পী রুম্মান মাহমুদ ও তৃষা সেন। তাঁরা বলেন, এখন যান্ত্রিক সভ্যতার শুক্লপক্ষ চলছে। পক্ষান্তরে মানবিক সংস্কৃতির কৃষ্ণপক্ষ। এহেন কৃষ্ণপক্ষে প্রেমের পক্ষে কথা বলা দরকার। এই দরকার মেটানোর দায়িত্ব নিতে পারে প্রেমিকেরা, প্রেমের কবিতার পাঠকেরা, কবিরা এবং আবৃত্তিশিল্পীরা।প্রেম-ভালোবাসাবিষয়ক গদ্য ও কবিতার আবৃত্তি নিয়ে আয়োজিত এই অনুষ্ঠানে আবৃত্তি পরিবেশন করেন রুম্মান, সৌভিক, তৃষা, রাশেদ, সাদেক, আকলিমা, শাওকি, শরীফ, মোস্তফা, শিমু, কুহেলী, তৃষা নাহিদা, লিজু, আশরাফ, অর্ণব, মোস্তাক, তানিম, ঊর্মি এবং ক্বণনের সভাপতি মোসতাক খন্দকার। আবৃত্তিশিল্পীরা নীরেন্দ্রনাথ চক্রবর্তী, নির্মলেন্দু গুহণ, আবদুল মান্নান সৈয়দ, মুকুল চৌধুরী, অসীম সাহা, ময়ূখ চৌধুরী, বিশ্বজিৎ চৌধুরী, ওমর কায়সার, আকতার হোসাইন, বাদল সৈয়দ প্রমুখ কবির ৩০টি কবিতা আবৃত্তি করেন। সংগীত পরিবেশন করেন রাশেদুল ইসলাম ও শোয়েব করিম। অনুষ্ঠানের সার্বিক তত্ত্বাবধানে ছিলেন আবু হাসান নাঈম ও কামরুল ইসলাম।
