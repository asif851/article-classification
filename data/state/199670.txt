
নুরুল মোমেনঢাকা বিশ্ববিদ্যালয়ের আন্তর্জাতিক সম্পর্ক বিভাগের সাবেক অধ্যাপক নুরুল মোমেন (৮১) গত শুক্রবার ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী ও দুই মেয়ে রেখে গেছেন৷ আগামী শুক্রবার বাদ আসর ২০৫ এলিফ্যান্ট রোড(শেল্টেক্ খেয়া), তৃতীয় তলার হলরুমে মিলাদ এবং তাঁর জীবন ও কাজের ওপর আলোচনার আয়োজন করা হয়েছে। পরিবারের পক্ষ থেকে সবাইকে এতে উপস্থিত থাকার অনুরোধ করা হয়েছে৷ নুরুল মোমেন ঢাকা ইন্টারন্যাশনাল বিশ্ববিদ্যালয়ের উপাচার্য, শ্রীলঙ্কার কলম্বো বিশ্ববিদ্যালয়ে ভিজিটিং প্রফেসর ও রোটারি অ্যাম্বাসেডর হিসেবে কাজ করেছেন। তিনি ছিলেন দেশের প্রথম হিউম্যান রাইটস প্রফেসর। দেশীয় ও আন্তর্জাতিক অনেক সাময়িকীতে তাঁর প্রকাশনা রয়েছে৷ বিজ্ঞপ্তি৷
