
নানা আয়োজনে রাজশাহী বিশ্ববিদ্যালয় প্রেসক্লাব গতকাল বৃহস্পতিবার তাদের ২৯তম প্রতিষ্ঠাবার্ষিকী উদযাপন করেছে। সকালে বেলুন ও ফেস্টুন উড়িয়ে অনুষ্ঠানের উদ্বোধন করেন বিশ্ববিদ্যালয়ের সহ-উপাচার্য অধ্যাপক চৌধুরী সারওয়ার জাহান। এরপর ক্লাব চত্বর থেকে বের করা হয় বর্ণাঢ্য শোভাযাত্রা। বেলা সাড়ে ১১টায় ডিন্স কমপ্লেক্সের সম্মেলনকক্ষে ‘বস্তুনিষ্ঠ সাংবাদিকতার গুরুত্ব’ শীর্ষক আলোচনা সভা হয়। প্রেসক্লাবের সভাপতি সাইফুল্লাহ সাইফের সভাপতিত্বে ও সাধারণ সম্পাদক মোত্তালিব হোসেনের সঞ্চালনায় এতে বক্তব্য দেন সহ-উপাচার্য চৌধুরী সারওয়ার জাহান প্রমুখ। রাজশাহী বিশ্ববিদ্যালয় প্রতিনিধি|
