
মার্টিন লুথার কিং জুনিয়রের জন্মদিন উপলক্ষে যুক্তরাষ্ট্র দূতাবাসের অফিসগুলো আগামী রোববার বন্ধ থাকবে। দূতাবাসের পাবলিক অ্যাফেয়ার্স বিভাগ বৃহস্পতিবার এক সংবাদ বিজ্ঞপ্তিতে এ খবর জানিয়েছে।
সংবাদ বিজ্ঞপ্তিতে বলা হয়েছে, মার্টিন লুথার কিং জুনিয়রের জন্মদিন উপলক্ষে আগামী রোববার (১৪ জানুয়ারি) রাজধানীর যুক্তরাষ্ট্র দূতাবাস, কনস্যুলার সেকশন, আর্চার কে ব্লাড আমেরিকান সেন্টার লাইব্রেরি ও এডুকেশন ইউএসএ স্টুডেন্ট অ্যাডভাইজিং সেন্টারসহ আমেরিকান সেন্টার বন্ধ থাকবে। যুক্তরাষ্ট্রে মার্টিন লুথার কিং জুনিয়রের জন্মদিন জাতীয় ছুটির দিন হিসেবে পালিত হয়।
তবে মার্কিন নাগরিকদের জন্য জরুরি সেবা দেওয়া হবে। সংবাদ বিজ্ঞপ্তিতে বলা হয়েছে, যুক্তরাষ্ট্রের নাগরিকেরা জরুরি সেবা পেতে ৫৫৬৬-২০০০ নম্বরে ফোন করে কর্তব্যরত কর্মকর্তাকে চাইতে পারবেন।
