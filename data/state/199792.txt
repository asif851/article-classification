
চতুর্থ পর্বের ইউনিয়ন পরিষদ (ইউপি) নির্বাচনে অস্ত্রসহ গ্রেপ্তার হওয়া চট্টগ্রাম মহানগর ছাত্রলীগের সাধারণ সম্পাদক নুরুল আজিম (রনি) হাইকোর্ট থেকে ছয় মাসের জামিন পেয়েছেন।গতকাল সোমবার বিচারপতি মো. হাবিবুল গনি ও বিচারপতি মো. আকরাম হোসেন চৌধুরীর সমন্বয়ে গঠিত বেঞ্চ নুরুল আজিমকে অস্ত্র মামলায় এই জামিন দেন। একই সঙ্গে তাঁকে কেন স্থায়ী জামিন দেওয়া হবে না, তা জানতে চেয়ে চার সপ্তাহের রুল দিয়েছেন আদালত।
