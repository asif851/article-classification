
রাজধানীর গুলশান থেকে পাঁচ কোটি টাকার পাকিস্তানি শাড়ি জব্দ করেছে শুল্ক গোয়েন্দা অধিদপ্তর। আজ সোমবার গুলশান ২ নম্বর এলাকার একটি অ্যাপার্টমেন্টে অভিযান চালিয়ে তিন হাজার ২৮২টি পাকিস্তানি শাড়ি জব্দ করা হয়।
শুল্ক গোয়েন্দা অধিদপ্তর সূত্রে জানা গেছে, এসব শাড়ি হালিম পুরি নামে এক পাকিস্তানি নিয়ে এসেছিলেন। ওই ব্যক্তির ভ্যাট রেজিস্ট্রেশন ও ট্রেড লাইসেন্স ছিল না।
প্রথম আলোকে ঘটনার সত্যতা নিশ্চিত করেছেন শুল্ক গোয়েন্দা অধিদপ্তরের মহাপরিচালক মইনুল খান। তিনি জানান, এসব শাড়ি কোনো শুল্ক না দিয়েই বাংলাদেশে নিয়ে আসা হয়েছিল। এ ব্যাপারে আইনানুগ ব্যবস্থা নেওয়া হচ্ছে।
