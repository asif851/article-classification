
ঢাকা মেডিকেল কলেজ হাসপাতালের বার্ন ইউনিটে এবার মারা গেলেন অগ্নিদ্বগ্ধ আবদুস সাত্তার (৬৫)। আগুনে তাঁর শরীরের ৬৮ শতাংশ পুড়ে গিয়েছিল। আজ মঙ্গলবার সকাল সাড়ে আটটায় তিনি মারা যান।ঢাকা মেডিকেলের বার্ন ইউনিটের আবাসিক সার্জন পার্থ শংকর পাল জানান, ১ ডিসেম্বর তাঁকে এখানে আনা হয়। লাশ তাঁর পরিবারের কাছে বুঝিয়ে দেওয়া হবে।গত শনিবার সন্ধ্যার পর মাহফিল শুনে বাসায় ফেরার পথে পটুয়াখালীর বদরপুরে অটোবাইকে দুর্বৃত্তদের দেওয়া আগুনে দগ্ধ হন আবদুস সাত্তার। তিনি পটুয়াখালীর পাংগাশিয়া নেছারিয়া আলিয়া মাদ্রাসার শিক্ষক ছিলেন। কয়েক বছর আগে তিনি অবসরে যান।যানবাহনে আগুন দেওয়ার ঘটনায় বার্ন ইউনিটে চিকিত্সাধীন অবস্থায় এ নিয়ে নয়জন মারা গেলেন। দগ্ধ দেহে অশনিসংকেত ‘শেষ কথা’ বলেননি মা
 
 
