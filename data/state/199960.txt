
পবিত্র ঈদুল আজহা উপলক্ষে প্রধানমন্ত্রী শেখ হাসিনা আজ শনিবার গণভবনে সর্বস্তরের মানুষের সঙ্গে ঈদের শুভেচ্ছা বিনিময় করেন। অনুষ্ঠানে স্পিকার, প্রধান বিচারপতি, বিচারপতিগণ, বাংলাদেশে নিযুক্ত বিদেশি কূটনীতিকসহ সমাজের বিভিন্ন স্তরের মানুষ উপস্থিত ছিলেন। সংবিধানের ষোড়শ সংশোধনী বাতিলের রায়ের পর এই অনুষ্ঠানে প্রথম দেখা হয় প্রধানমন্ত্রী শেখ হাসিনা ও বিচারপতি সুরেন্দ্র কুমার সিনহার। প্রধানমন্ত্রী ঘুরে ঘুরে অতিথিদের সঙ্গে শুভেচ্ছা বিনিময় করেন। নিজ হাতে মিষ্টিমুখ করান ক্রিকেটার সাকিব আল হাসানকে। ছবিগুলো ফোকাস বাংলার।







