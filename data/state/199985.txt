
চাঁপাইনবাবগঞ্জের গোমস্তাপুর উপজেলার গোমস্তাপুর মোড়ে অভিযান চালিয়ে গতকাল শনিবার বেলা দেড়টার দিকে অস্ত্র কেনাবেচার সময় হাতেনাতে তিনজনকে গ্রেপ্তার করেছে র্যা ব-৫। এ সময় তাঁদের কাছ থেকে একটি বিদেশি পিস্তল, দুটি ম্যাগাজিন ও সাতটি গুলি উদ্ধার করা হয়। গ্রেপ্তার ব্যক্তিরা হলেন উপজেলার নিমতলা কাঁঠাল এলাকার আল মামুন (২৩), শিবগঞ্জ উপজেলার পারচৌকা গ্রামের সাদ্দাম হোসেন (২২) ও রাজনগর হাঙ্গামী এলাকার সাগর আলী (২১)। চাঁপাইনবাবগঞ্জের র্যা ব-৫ সূত্রে জানা যায়, এ বিষয়ে মামলা দায়েরের বিষয়টি প্রক্রিয়াধীন রয়েছে। 
