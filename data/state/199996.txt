
চলতি আমন মৌসুমে দেশের অভ্যন্তরীণ বাজার থেকে মোট ৩ লাখ মেট্রিক টন চাল কেনার সিদ্ধান্ত নিয়েছে সরকার। ৩৩ টাকা কেজি দরে ওই চাল সংগ্রহ করা হবে। আগামী ১ ডিসেম্বর থেকে এই সংগ্রহ অভিযান শুরু হয়ে চলবে ১৫ মার্চ, ২০১৭ পর্যন্ত। খাদ্য মন্ত্রণালয়ের সভাকক্ষে গতকাল রোববার খাদ্য পরিকল্পনা ও পরিধারণ কমিটির সভায় এ সিদ্ধান্ত নেওয়া হয়। সভা শেষে খাদ্যমন্ত্রী কামরুল ইসলাম সাংবাদিকদের বলেন, সরকারি গুদামে চালের পর্যাপ্ত মজুত আছে। যেসব চালকল সরকারের নির্দেশনা মেনে আধুনিক প্রযুক্তি ব্যবহার করছে না, তাদের কাছ থেকে এ বছরই শেষবারের মতো চাল সংগ্রহ করা হবে।
