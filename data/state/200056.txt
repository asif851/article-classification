
রাজধানীর মোহাম্মদপুর এলাকা থেকে আন্তজেলা ডাকাত দল ও গাড়িচোর চক্রের সন্দেহভাজন সাত সদস্যকে আটক করেছে র‍্যাপিড অ্যাকশন ব্যাটালিয়ন (র‍্যাব)। আজ শনিবার র‍্যাবের পক্ষ থেকে গণমাধ্যমে পাঠানো মোবাইল ফোনের খুদে বার্তায় এই তথ্য জানানো হয়।
র‍্যাব-২–এর ভাষ্য, আটক ব্যক্তিদের কাছ থেকে অস্ত্র, গুলি ও চোরাই গাড়ি উদ্ধার করা হয়েছে।
ঘটনার বিষয়ে বিস্তারিত তথ্য জানায়নি র‍্যাব। বিস্তারিত জানাতে তারা ব্রিফ করার কথা জানিয়েছে।
