
অধ্যাপক মো. জয়নুল আবেদীন বাংলাদেশ প্রকৌশল বিশ্ববিদ্যালয় (বুয়েট) শিক্ষক সমিতির সভাপতি এবং আবদুল হাসিব চৌধুরী সাধারণ সম্পাদক নির্বাচিত হয়েছেন। গতকাল মঙ্গলবার বিশ্ববিদ্যালয়ের জনসংযোগ দপ্তর থেকে পাঠানো এক সংবাদ বিজ্ঞপ্তিতে এ তথ্য জানানো হয়েছে। গত সোমবার এ নির্বাচন অনুষ্ঠিত হয়।নির্বাচনে অধ্যাপক মো. এহসান (সহসভাপতি), অধ্যাপক মো. আরিফ হাসান মামুন (যুগ্ম সম্পাদক), অধ্যাপক মীর তারেক আলী (কোষাধ্যক্ষ), অধ্যাপক ফরিদা নিলুফার (সাহিত্য ও সাংস্কৃতিক সম্পাদক) এবং মো. আবদুল বাছিত আপ্যায়ন পদে নির্বাচিত হয়েছেন। এ ছাড়া সদস্য পদে নির্বাচিত হয়েছেন আরও ছয় শিক্ষক। তাঁরা সবাই বিনা প্রতিদ্বন্দ্বিতায় নির্বাচিত হন। যন্ত্রকৌশল বিভাগের অধ্যাপক মো. কামরুল ইসলাম নির্বাচন কমিশনারের দায়িত্ব পালন করেন। বিজ্ঞপ্তি।
