
ফরিদপুরের আলফাডাঙ্গা উপজেলায় ছয় ব্যবসায়ীকে ১০ হাজার টাকা জরিমানা করেছেন ভ্রাম্যমাণ আদালত। নির্বাহী হাকিম ও উপজেলা নির্বাহী কর্মকর্তা (ইউএনও) মোহাম্মদ আবুল খায়ের গতকাল মঙ্গলবার দুপুরে এ আদালত পরিচালনা করেন। উপজেলা সদর এলাকার বাজারে অভিযান চালিয়ে আদালত মাংস ব্যবসায়ী ওলিয়ার রহমানকে পাঁচ হাজার ও ইউসুফ মোল্লাকে এক হাজার টাকা জরিমানা করেন। একই অভিযানে মুদি ব্যবসায়ী পলাশ কুণ্ডু ও সুকেশ বিশ্বাসকে এবং মিষ্টি ব্যবসায়ী অনিল কুণ্ডু ও আনন্দ কুণ্ডুকে এক হাজার টাকা করে জরিমানা করা হয়। নির্বাহী হাকিম জানান, ভোক্তা অধিকার সংরক্ষণ আইনে এ জরিমানা করা হয়েছে। তাঁদের বিরুদ্ধে মূল্যতালিকা না রাখা ও পণ্যের গায়ে দাম না লেখাসহ বিভিন্ন অভিযোগ আছে। ফরিদপুর অফিস|
