
ইসলামী বিশ্ববিদ্যালয়ের ব্যবসায় প্রশাসন অনুষদভুক্ত ‘জি’ ইউনিটের ভর্তি পরীক্ষার ফল প্রকাশ করা হয়েছে। ফলাফল ইউনিট সমন্বয়কারীর কার্যালয়ের নোটিশ বোর্ড ও বিশ্ববিদ্যালয়ের ওয়েবসাইটে পাওয়া যাবে। বিশ্ববিদ্যালয় সূত্রে জানা গেছে, গত মঙ্গলবার সকাল সাড়ে ৯টা থেকে দুপুর সাড়ে ১২টা পর্যন্ত দুই পালায় ‘জি’ ইউনিটের ভর্তি পরীক্ষা হয়। এ বছর ‘জি’ ইউনিটের সর্বমোট ৩০০টি আসনের বিপরীতে ৮৬১৩ জন পরীক্ষার্থী ভর্তি পরীক্ষায় অংশ নেন। ‘জি’ ইউনিটের সমন্বয়কারী কাজী আখতার হোসেন জানান, গতকাল বুধবার বেলা সাড়ে ১১টায় উপাচার্যের কাছে ফলাফল হস্তান্তর করা হয়েছে। মেধা ও অপেক্ষমাণ তালিকা থেকে মৌখিক সাক্ষাৎকার ও ভর্তির তারিখ পরে জানানো হবে।
