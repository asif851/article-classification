
বগুড়ার আদমদীঘিতে মাদক সেবনের দায়ে তিনজনকে এক মাস করে বিনাশ্রম কারাদণ্ড দিয়েছেন ভ্রাম্যমাণ আদালত। আদালতের বিচারক উপজেলা সহকারী কমিশনার (ভূমি) আরিফুজ্জামান এ রায় দেন। সাজাপ্রাপ্তরা হলেন দুপচাঁচিয়ার ছোটধাপ এলাকার একরাম হোসেন (২৮), আদমদীঘির বড়আখিড়ার সবুজ হোসেন (২৫) ও সান্তাহার উপর পৌওতা গ্রামের সাজ্জাদ (৩০)। থানা-পুলিশ সূত্র জানায়, পুলিশ অভিযান চালিয়ে উপজেলার বিভিন্ন এলাকা থেকে মাদক সেবনের দায়ে তাঁদের আটক করে। সোমবার রাতে তাঁদের ভ্রাম্যমাণ আদালতে হাজির করা হয়। মঙ্গলবার তাঁদের কারাগারে পাঠানো হয়েছে। 
