
অন্যের পাসপোর্টে ছবি বদল করে নিজের ছবি লাগিয়ে কলকাতা বিমানবন্দর থেকে ব্যাংককে যাওয়ার পথে গত বৃহস্পতিবার রাতে গ্রেপ্তার হয়েছেন এক বাংলাদেশি যুবক। নাম মসিদুল হাসান। বাড়ি খুলনায়। বৃহস্পতিবার রাতে কলকাতা বিমানবন্দর থেকে স্পাইস জেটের বিমানে করে ব্যাংকক যেতে চাইছিলেন তিনি। অভিবাসন দপ্তরে পাসপোর্ট নিয়ে যাওয়ার পর তা দেখে সন্দেহ হয় কর্মকর্তাদের। এরপর শুরু হয় জিজ্ঞাসাবাদ। তাঁর কাছে জানতে চাওয়া হয় বাবার নাম ও ঠিকানা। তখনই ধরা পড়ে যান তিনি। কারণ পাসপোর্টে এই ব্যক্তির নাম ছিল সোহেল রানা। এরপরই গ্রেপ্তার করা হয় মসিদুল হাসানকে। তাঁকে তুলে দেওয়া হয় নেতাজি সুভাষচন্দ্র বসু বিমানবন্দর থানার পুলিশের হাতে। দৈনিক যুগশঙ্খ
