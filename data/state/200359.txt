
দিনাজপুর জেলার ফুলবাড়ী উপজেলায় ভারত থেকে বাংলাদেশে ফেনসিডিল পাচারের অভিযোগে গতকাল মঙ্গলবার চার নারীকে আটক করেছে ফুলবাড়ী থানার পুলিশ। থানার এএসআই আনোরারুল হক বাদী হয়ে মাদক পাচার ও চোরাচালান প্রতিরোধ আইনে তাঁদের বিরুদ্ধে মামলা করেছেন। ফুলবাড়ী থানার ওসি মোস্তাক আহম্মেদ বলেন, গোপন সংবাদের ভিত্তিতে পুলিশের অভিযানে ফুলবাড়ী পৌর এলাকার বারোকোনা মোড় নামক স্থানে একটি অটোরিকশা আটক করা হয়। এ অটোরিকশায় থাকা চার নারীর শরীর তল্লাশি করে ৩০ বোতল ফেনসিডিল উদ্ধার করা হয়। গতকাল বুধবার সকালে আদালতের মাধ্যমে তাঁদের কারাগারে পাঠানো হয়েছে।
