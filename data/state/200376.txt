
চট্টগ্রামের রাউজান উপজেলা সদরে জাতীয় শোক দিবস উপলক্ষে রক্তদান কর্মসূচি অনুষ্ঠিত হয়েছে। এর তত্ত্বাবধানে ছিল সন্ধানীর চট্টগ্রাম মেডিকেল কলেজ ইউনিট। কর্মসূচিতে ৫১৭ জন রক্তদান করেন। গত বৃহস্পতিবার আওয়ামী লীগ ও এর অঙ্গসংগঠনগুলোর স্থানীয় উদ্যোগে এই কর্মসূচির আয়োজন করা হয়। অনুষ্ঠানের সার্বিক সহযোগিতায় ছিলেন স্থানীয় সাংসদ এ বি এম ফজলে করিম চৌধুরী। তিনি রক্ত দিয়ে কর্মসূচির উদ্বোধন করেন। সন্ধানীর চট্টগ্রাম মেডিকেল কলেজ ইউনিটের প্রচার ও প্রকাশনা সম্পাদক পরীক্ষিত দত্ত জানান, এই কর্মসূচি থেকে ৫১৭ ব্যাগ রক্ত সংগ্রহ করা হয়। যা এ পর্যন্ত সর্বোচ্চ। 
