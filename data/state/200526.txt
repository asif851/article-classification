
ফ্রান্সের সম্মানজনক নাইট উপাধি পেয়েছেন বাংলাদেশি শিল্পী শাহাবুদ্দিন আহমেদ। চিত্রকর্মে অসামান্য অবদানের জন্য ফ্রান্সের এই সর্বোচ্চ বেসামরিক সম্মাননা পেলেন প্যারিসে বসবাসরত এই শিল্পী।
আজ বৃহস্পতিবার সরকারের এক তথ্য বিবরণীতে এ তথ্য জানানো হয়েছে। দেশের সর্বোচ্চ রাষ্ট্রীয় সম্মাননা স্বাধীনতা পুরস্কার পাওয়া দেশবরেণ্য এই শিল্পী ১৯৭৪ সাল থেকে প্যারিসে বসবাস করছেন।
ফ্রান্সের সম্মানজনক নাইট উপাধি পাওয়ায় শিল্পী শাহাবুদ্দিন আহমেদকে অভিনন্দন জানিয়েছেন প্রধানমন্ত্রী শেখ হাসিনা।
এর আগে ১৯৬৭ সালে ভাষাবিদ ড. মুহম্মদ শহীদুল্লাহ ও ২০১১ সালে মূকাভিনয়শিল্পী পার্থ প্রতীম মজুমদার এ উপাধি পেয়েছিলেন।
