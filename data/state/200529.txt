
সাতক্ষীরা সদর উপজেলার কুচপুকুর গ্রামে আওয়ামী লীগের কর্মী সিরাজুল ইসলামকে (৫২) গুলি করা হত্যা করা হয়েছে। আজ বৃহস্পতিবার রাত সোয়া নয়টার দিকে দুর্বৃত্তরা বাড়িতে ঢুকে গুলি করে হত্যা করে তাঁকে। এ সময় তাঁর ভাগনে মো. শিমুল হোসেনকে কুপিয়ে মারাত্মক জখম করেছে দুর্বৃত্তরা।
নিহত সিরাজুল ইসলামের ছেলে কবির হোসেনের দাবি, জামায়াত-শিবিরের কর্মীরা তাঁর বাবাকে গুলি করে হত্যা করেছে।
সাতক্ষীরা সদর থানার ভারপ্রাপ্ত কর্মকর্তা (ওসি) এনামুল হক ঘটনার সত্যতা নিশ্চিত করে জানান, শিমুল হোসেনকে জখম অবস্থায় উদ্ধার করা হয়েছে।
