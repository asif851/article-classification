
ভ্রাম্যমাণ আদালত গতকাল বৃহস্পতিবার অভিযান চালিয়ে ব্রাহ্মণবাড়িয়া শহরের দুটি দোকানের মালিককে জরিমানা ও তা অনাদায়ে কারাদণ্ড দিয়েছেন।আদালত-সংশ্লিষ্ট সূত্র জানায়, শহরের মৌড়াইল এলাকার মোল্লা অনলাইন অ্যান্ড মাল্টিমিডিয়া সেন্টারে অশ্লীল ভিডিওচিত্র থাকায় এর মালিককে পাঁচ হাজার টাকা জরিমানা, অনাদায়ে তিন মাসের বিনাশ্রম কারাদণ্ড দেওয়া হয়। জাল দলিল ও সনদ তৈরির দায়ে একই এলাকার নাদিম ফটোস্ট্যাটের মালিককে ৩০ হাজার টাকা জরিমানা, অনাদায়ে তিন মাসের বিনাশ্রম কারাদণ্ড দেওয়া হয়।
