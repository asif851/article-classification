
রাজবাড়ীর গোয়ালন্দ রেলগেট এলাকায় দৌলতদিয়া-খুলনা মহাসড়কে গতকাল সোমবার একটি পিকআপের সঙ্গে যাত্রীবাহী বাসের মুখোমুখি সংঘর্ষে ঘটনাস্থলে পিকআপের চালক নিহত হয়েছেন। আহত হয়েছেন দুজন। এ সময় মহাসড়কে প্রায় পৌনে এক ঘণ্টা যানবাহন চলাচল বন্ধ ছিল।
নিহত পিকআপের চালকের নাম মো. দুলাল (৪০)। আহত হয়েছেন তাঁর সহকারী কবির হোসেন (৪০) ও সুপারি ব্যবসায়ী মো. সুমন (৩৫)। তাঁদের হাসপাতালে ভর্তি করা হয়েছে। 
