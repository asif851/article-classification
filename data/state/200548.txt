
ট্রাফিক আইন ভেঙে গাড়ি চলাচল ঢাকার যানজটের বড় কারণ। সাধারণ মানুষ থেকে সরকারের শীর্ষ পর্যায়ের ব্যক্তিরা প্রতিনিয়ত ট্রাফিক আইন ভাঙছেন। আজ সোমবার এ রকম একটি চিত্র ধরা পড়ে প্রথম আলোর আলোকচিত্রী মনিরুল আলমের ক্যামেরায়। ছবিগুলো জাতীয় প্রেসক্লাবের সামনের সড়ক থেকে বিকেল সাড়ে চারটার দিকে তোলা। 

তোপখানা রোডে পতাকাবাহী গাড়িটি ট্রাফিক আইন না মেনে সড়ক অতিক্রম করছে। এতে সাহায্য করছে পুলিশ। গাড়ি পার হওয়ার সময় উভয় পাশে গাড়ির জট লেগে যায়।

পতাকাবাহী গাড়িটিকে পার হতে সাহায্য করছেন পুলিশের একজন সদস্য।

পতাকাবাহী গাড়িটিকে পার করতে গিয়ে বিপরীত দিক থেকে আসা যানবাহনগুলোকে থামার জন্য নির্দেশ দিচ্ছেন কর্মরত পুলিশ সদস্য। 

পতাকাবাহী গাড়িটি উল্টো দিক দিয়ে সড়ক অতিক্রম করার পরও আটকে থাকতে হলো সেই যানজটেই।

পতাকাবাহী গাড়িটির নম্বর ছিল ঢাকা মেট্রো: ঘ ১০৯১৭০।

পতাকাবাহী গাড়িটি টার্ন নিচ্ছে, পেছনে জট।
