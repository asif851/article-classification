
মাদারীপুরের শিবচর উপজেলার ব্যাঙ্গাচোরা গ্রামে এক পঙ্গু ভিক্ষুককে গণধর্ষণের অভিযোগ উঠেছে। গত শুক্রবার সকালে অচেতন অবস্থায় ওই নারীকে উদ্ধার করে শিবচর উপজেলা স্বাস্থ্য কমপ্লেক্সে ভর্তি করা হয়। অবস্থার অবনতি হলে তাঁকে গতকাল শনিবার মাদারীপুর সদর হাসপাতালে ভর্তি করা হয়েছে।শিবচর থানা ও স্থানীয় বাসিন্দা সূত্র জানায়, ঢাকার সাভারের এক গৃহবধূ চার বছর আগে সড়ক দুর্ঘটনায় তাঁর ডান পা হারান। এরপর থেকে তিনি তাঁর বাবার বাড়ির এলাকা শিবচরে ভিক্ষা করে জীবিকা নির্বাহ করেন। তিনি তিন সন্তানের জননী। বৃহস্পতিবার রাতে ভিক্ষা শেষে বাড়ি ফেরার পথে চার যুবক তাঁকে ধর্ষণ করে।
