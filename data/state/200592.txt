
‘চেয়ারে বসে নামাজ আদায় করা বৈধ নয়’—ইসলামিক ফাউন্ডেশনের ফতোয়া বিভাগের দেওয়া এই ফতোয়া অনুমোদন করেনি ফাউন্ডেশনের পরিচালনা বোর্ড। আজ মঙ্গলবার ইসলামিক ফাউন্ডেশনের পরিচালনা বোর্ডের এক সভায় বলা হয়, এই ফতোয়া ইসলামিক ফাউন্ডেশনের নয়।
ইসলামিক ফাউন্ডেশনের আজকের পরিচালনা বোর্ডের সভায় বলা হয়, এই ফতোয়া ইসলামিক ফাউন্ডেশনের নয়। এটা ফাউন্ডেশনের গবেষণা বিভাগের মুফতি মোহাম্মদ আবদুল্লাহসহ অন্যদের ব্যক্তিগত মত। আজকের সভায় তাঁদের এই মত পর্যালোচনা করে সঠিক সিদ্ধান্ত গ্রহণের জন্য দেশের প্রখ্যাত আলেম, মুহাদ্দিস ও মুফাসসিরদের নিয়ে ১১ সদস্যের একটি কমিটি গঠনের সিদ্ধান্ত গ্রহণ করা হয়েছে।এ ব্যাপারে জানতে চাইলে ইসলামিক ফাউন্ডেশনের মহাপরিচালক সামীম মোহাম্মদ আফজাল প্রথম আলোকে বলেন, ইসলামিক ফাউন্ডেশনের বিজ্ঞ চারজন আলেম সবার সঙ্গে আলাপ-আলোচনা করে এই ১১ সদস্যের নাম ঠিক করবেন।এক প্রশ্নের জবাবে সামীম মোহাম্মদ আফজাল বলেন, ১১ সদস্যের কমিটির প্রধান কে হবেন, তাও পরবর্তীতে ঠিক করা হবে। অপর এক প্রশ্নের জবাবে ইসলামিক ফাউন্ডেশনের মহাপরিচালক জানান, যত তাড়াতাড়ি সম্ভব ওই কমিটির প্রতিবেদনের ভিত্তিতে গৃহীত সিদ্ধান্ত ইসলামিক ফাউন্ডেশন দেশবাসীকে অবহিত করবে।আজকের সভায় সভাপতিত্ব করেন ধর্মমন্ত্রী অধ্যক্ষ মতিউর রহমান।উল্লেখ্য, ‘চেয়ারে বসে নামাজ আদায় করা বৈধ নয়’-এই ফতোয়া নিয়ে প্রতিক্রিয়া সৃষ্টি হলে গতকাল সোমবার মন্ত্রিসভার বৈঠকেও বিষয়টি নিয়ে আলোচনা হয়।এরপরই ইসলামিক ফাউন্ডেশনের আজকের পরিচালনা বোর্ডের সভায় বলা হয়, এই ফতোয়া ইসলামিক ফাউন্ডেশনের নয়। এটা ফাউন্ডেশনের গবেষণা বিভাগের মুফতি মোহাম্মদ আবদুল্লাহসহ অন্যদের ব্যক্তিগত মত। আজকের সভায় তাদের এই মত পর্যালোচনা করে সঠিক সিদ্ধান্ত গ্রহণের জন্য দেশের প্রখ্যাত আলেম, মুহাদ্দিস ও মুফাসসিরদের নিয়ে ১১ সদস্যের একটি কমিটি গঠনের সিদ্ধান্ত গ্রহণ করা হয়েছে।
আরও পড়ুন‘চেয়ারে বসে নামাজ আদায় বৈধ নয়’
