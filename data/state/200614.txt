
ঢাকার সাবেক মেয়র, মন্ত্রী ও বিএনপির শীর্ষস্থানীয় নেতা সাদেক হোসেন খোকার প্রায় ৬৬ একর জমি বাজেয়াপ্ত করা হয়েছে। গাজীপুরের কালিয়াকৈর উপজেলায় থাকা এসব কৃষিজমি খাস খতিয়ানভুক্ত করে তা নিয়ন্ত্রণে নিয়েছে সরকার।আজ রোববার সন্ধ্যা সাড়ে ছয়টার দিকে কালিয়াকৈর উপজেলা প্রশাসন ও পুলিশ উপজেলার ছয়টি মৌজার ৬৬ দশমিক ৫৬ একর কৃষিজমি হেফাজতে নিয়ে সাইনবোর্ড ও লাল পতাকা টাঙিয়ে দিয়েছে।জেলা প্রশাসন সূত্রে জানা গেছে, দুর্নীতি দমন কমিশনের (দুদক) একটি মামলায় ঢাকার বিশেষ জজ আদালত-৩–এর নির্দেশে খোকার জমি বাজেয়াপ্ত করা হয়। আদালতের নির্দেশে সাদেক হোসেন খোকার জমির অনুসন্ধান শুরু করে প্রশাসন। পরে দেখা যায়, উপজেলার জানেরচালা, কালিয়াদহ, বাঁশতলী, কাঁচারস ও উত্তর রাঙামাটি মৌজায় তাঁর ৬৬ দশমিক ৫৬ একর কৃষিজমি রয়েছে। জেলা প্রশাসনের নির্দেশে আজ সন্ধ্যায় পুলিশের সহযোগিতায় কালিয়াকৈর উপজেলা প্রশাসন ওই জমিকে সাইবোর্ড ও লাল পতাকা টাঙিয়ে দেয়।গাজীপুরের জেলা প্রশাসক এস এম আলম বলেন, ‘আদালতের নির্দেশনা অনুযায়ী সাবেক মেয়র সাদেক হোসেন খোকার ৬৬ দশমিক ৫৬ একর জমি সরকারের নিয়ন্ত্রণে নিয়ে তা খাসজমি হিসেবে রেকর্ড করা হয়েছে।’
এর আগে গত বৃহস্পতিবার নারায়ণগঞ্জ জেলা প্রশাসন খোকার ৫০ একর কৃষিজমি খাস খতিয়ানভুক্ত করে সরকারের হেফাজতে নেয়। আর বুধবার রাজধানীর গুলশানে সাদেক হোসেন খোকার ছয়তলা ভবন বাজেয়াপ্ত করে নোটিশ ঝুলিয়ে দেওয়া হয়।
আরও পড়ুন...নারায়ণগঞ্জে খোকার ৫০ একর জমি সরকারের হেফাজতেখোকার গুলশানের ছয়তলা বাড়ি বাজেয়াপ্ত
