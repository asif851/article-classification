
ঈদে রাজধানী ছেড়ে যাওয়া এবং রাজধানীতে থেকে যাওয়া মানুষের নিরাপত্তার জন্য নানা পরামর্শ দিয়েছে র্যা ব, পুলিশ এবং ফায়ার সার্ভিস ও সিভিল ডিফেন্স। এসব সংস্থার সদস্যরা বলছেন, এত কিছুর পরও পোশাকি নিরাপত্তা যা-ই থাকুক না কেন, নিজে সতর্ক থাকার কোনো বিকল্প নেই।ঢাকা মহানগর পুলিশের ডিএমপি উপকমিশনার (গণমাধ্যম ও জনসংযোগ) মুনতাসিরুল ইসলাম প্রথম আলোকে বলেন, ফাঁকা হয়ে যাওয়া আবাসিক ও বাণিজ্যিক এলাকার নিরাপত্তায় জোর দেওয়া হয়েছে। পুলিশের পক্ষ থেকে এসব এলাকার জনপ্রতিনিধি এবং কল্যাণ সমিতির সঙ্গে যোগাযোগ করা হয়েছে। যাতে বেসরকারি নিরাপত্তাকর্মী ও কমিউনিটি পুলিশের সদস্যরা সতর্ক থাকেন।ঈদের বন্ধে দিনে ও রাতে রাস্তায় পুলিশের টহল থাকছে। এর বাইরে উল্লেখযোগ্য স্থানে থানা-পুলিশ ও ডিএমপির নিয়ন্ত্রণকক্ষের মোবাইল ফোনের নম্বর দেওয়া আছে, জরুরি মুহূর্তে যে কেউ ওই নম্বরগুলোতে যোগাযোগ করে পুলিশের সাহায্য নিতে পারবেন। পুলিশের পক্ষ থেকে এসব নম্বর সংগ্রহ করে রাখার অনুরোধ করা হয়েছে, যাতে গ্রামের বাড়িতে অবস্থান করলেও যে কেউ অনাকাঙ্ক্ষিত দুর্ঘটনার খবর শুনে পুলিশের সাহায্য নিতে পারেন।জরুরি প্রয়োজনে রাজধানীবাসী পুলিশ সদর দপ্তরের নিয়ন্ত্রণকক্ষে ০১৭৬৯৬৯০০৩৩, ০১৭৬৯৬৯০০৩৪-এ যোগাযোগ করতে পারেন। ডিএমপির নিয়ন্ত্রণকক্ষের জন্য ৯৯৯-এ ফোন করে কাঙ্ক্ষিত থানা বা কর্মকর্তাকে পেতে পারেন। আবার ০১৭১৩৩৯৮৩১১-এ ফোন করে সাহায্য চাইতে পারবেন। র্যা বের নিয়ন্ত্রণকক্ষের নম্বর হলো ৭৯১৩১১৭, ০১৭৭৭৭২০০২৯। এ নম্বরে যোগাযোগ করতেও পরামর্শ দেওয়া হয়েছে।কেউ বেশি টাকা পরিবহন করতে চাইলে ডিএমপির নিয়ন্ত্রণকক্ষের সহায়তা নিতে পারবেন। টেলিফোন নম্বর ৯৫৫৯৯৩৩। সেখানে দায়িত্বরত অতিরিক্ত উপপুলিশ কমিশনারের (অপারেশন) ফোন ০১৭১৩৩৯৮৩১৩-এও যোগাযোগ করা যাবে।ঈদে ফাঁকা রাস্তায় অনেকে বেপরোয়া গতিতে গাড়ি চালান, এতে দুর্ঘটনায় পড়তে হয়। বৃষ্টিভেজা রাস্তায় নিয়ন্ত্রিত গতিতে গাড়ি চালানো এবং ওভারটেকিং না করার পরামর্শ দিয়েছে ফায়ার সার্ভিস ও সিভিল ডিফেন্স। যাঁরা ব্যক্তিগত গাড়ি নিয়ে বাইরে যাচ্ছেন তাঁরা যেন সঙ্গে প্রাথমিক চিকিৎসা সরঞ্জাম রাখেন।বাসা ছাড়ার আগে বিদ্যুৎ ও গ্যাসের সংযোগটি বন্ধ করার পরামর্শ দিয়েছে ফায়ার সার্ভিস। দুর্ঘটনায় ফায়ার সার্ভিসের নিয়ন্ত্রণকক্ষের ০২-৯৫৫৫৫৫৫ নম্বরে ফোন করতে পারেন।
