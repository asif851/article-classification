
জাল টাকা তৈরি চক্রের ছয় সদস্যকে আটক করার দাবি করেছে পুলিশের গোয়েন্দা শাখা (ডিবি)। গ্রেপ্তার হওয়া ব্যক্তিদের কাছ থেকে ৫০ লাখ জাল টাকা উদ্ধারের দাবি করা হয়েছে।
আজ মঙ্গলবার সকালে ঢাকা মহানগর পুলিশের (ডিএমপি) গণমাধ্যম শাখা থেকে সংবাদমাধ্যমে পাঠানো মোবাইল ফোনের খুদেবার্তায় এ দাবি করা হয়।
ওই খুদেবার্তার তথ্য অনুযায়ী, রাজধানীর মিরপুর এলাকা থেকে ওই ছয় ব্যক্তিকে গ্রেপ্তার করা হয়েছে। তাদের কাছ থেকে জাল টাকা তৈরির সরঞ্জামও উদ্ধার করা হয়েছে।
আজ বেলা ১১টার দিকে ডিএমপির মিডিয়া সেন্টারে সংবাদ সম্মেলনে এ ব্যাপারে জানানো হবে।
