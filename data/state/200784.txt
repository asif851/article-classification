

১০০ যাত্রী নিয়ে বুড়িগঙ্গায় একটি ট্রলার ডুবে গেছে। তবে প্রাণহানির ব্যাপারে এখনো কোনো নিশ্চিত তথ্য দিতে পারেনি উদ্ধারকারী দল। যাত্রীদের মধ্যে একজন কিশোরী নিখোঁজ হওয়ার তথ্য রয়েছে পুলিশের কাছে।
গতকাল সোমবার রাত ১২টার সময় রাজধানীর ওয়াইজঘাট থেকে ট্রলারটি কেরানীগঞ্জের আগানগর ব্রিজঘাটে যাচ্ছিল। মাঝপথে ট্রলারটি ডুবে যায়। রাত থেকে সেখানে উদ্ধার অভিযান চলছে।
দক্ষিণ কেরানীগঞ্জ থানার উপপরিদর্শক (এসআই) সাখাওয়াত হোসেন আজ মঙ্গলবার প্রথম আলোকে বলেন, গতকাল দিবাগত রাত একটার দিকে ১০০ যাত্রী নিয়ে ট্রলারডুবির খবর পেয়ে পুলিশসহ উদ্ধারকারী দল ঘটনাস্থলে পৌঁছায়। রাত থেকে ফায়ার সার্ভিস, নৌবাহিনীর ডুবুরি ও নৌ পুলিশ উদ্ধারকাজ করছে। এখন পর্যন্ত চৈতি নামের ১৭ বছরের এক কিশোরীর নিখোঁজ থাকার তথ্য পাওয়া গেছে। ট্রলারটি এখনো উদ্ধার করা সম্ভব হয়নি।
