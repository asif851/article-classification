
সিলেটের প্রবীণ আইনজীবী আবদুল হাই চৌধুরী (৭০) গত বুধবার রাতে সিলেট নগরের ঝেরঝেরিপাড়ার বাসায় ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, সাত ছেলে, পাঁচ মেয়েসহ অনেক আত্মীয় ও গুণগ্রাহী রেখে গেছেন। তাঁর বড় ছেলে সিলেট-২ (বিশ্বনাথ-বালাগঞ্জ-ওসমানীনগর) আসনের সাংসদ ইয়াহইয়া চৌধুরী। গতকাল বৃহস্পতিবার বাদ জোহর নয়াসড়ক জামে মসজিদে জানাজা শেষে তাঁকে মানিকপীর (রহ.) কবরস্থানে দাফন করা হয়। 
 
