
রাজধানীর রামপুরায় হেনা আক্তার (প্রায় ২০) নামে এক গৃহবধূর রহস্যজনক মৃত্যু হয়েছে। আজ রোববার ভোর সাড়ে চারটার দিকে এ ঘটনা ঘটে।
হেনা আক্তারের বাড়ি চট্টগ্রামের ফটিকছড়িতে। স্বামীর নাম জাহিদ হোসেন।
পুলিশ ও এলাকাবাসী বলছে, পাঁচতলা ভবনের ছাদ থেকে হেনা আক্তার পড়ে যান। ওই সময় তিনি কেন ছাদে গিয়েছিলেন বা কীভাবে পড়ে গেলেন তা কেউ বলতে পারেনি। গুরুতর আহত অবস্থায় তাঁকে ঢাকা মেডিকেল কলেজ হাসপাতালে নিয়ে যান রামপুরা থানার উপপরিদর্শক মো. রফিক। সকাল পৌনে সাতটার দিকে হাসপাতালের কর্তব্যরত চিকিৎসক তাঁকে মৃত ঘোষণা করেন।
হাসপাতালের পুলিশ ফাঁড়ির ক্যাম্প ইনচার্জ মোজাম্মেল হক বিষয়টি নিশ্চিত করেছেন।
