
হজরত শাহজালাল আন্তর্জাতিক বিমানবন্দরে দুবাই থেকে আসা একটি উড়োজাহাজ থেকে আজ বৃহস্পতিবার ৩৭ কেজি সোনার বার উদ্ধার করেছে ঢাকা কাস্টম হাউস। সোনার বারগুলো উড়োজাহাজটির একটি আসনের নিচে ছিল। তবে এ ঘটনায় কাউকে আটক করা হয়নি।
আজ বিকেলে মুঠোফোনে খুদেবার্তার মাধ্যমে এ তথ্য জানান ঢাকা কাস্টম হাউসের সহকারী কমিশনার (প্রিভেন্টিভ) শাহিদুজ্জামান সরকার। খুদেবার্তায় তিনি বলেন, সোনার বারগুলোর বাজার মূল্য আনুমানিক ১৯ কোটি টাকা।
