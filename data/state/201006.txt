
মাঘী পূর্ণিমা উপলক্ষে কক্সবাজারের রামু কেন্দ্রীয় সীমা বিহারে গতকাল শনিবার ‘অন্নদান, সংঘদান ও বৌদ্ধ মহাসম্মেলন-২০১৫’ কর্মসূচির আয়োজন করা হয়।বিকেলে মহাসম্মেলনের উদ্বোধন করেন বাংলাদেশ সংঘরাজ ভিক্ষু মহাসভার প্রাক্তন সভাপতি ও রামু কেন্দ্রীয় সীমা বিহারের অধ্যক্ষ সত্যপ্রিয় মহাথের। সভাপতিত্ব করেন বাংলাদেশি বৌদ্ধদের সর্বোচ্চ ধর্মীয় গুরু ধর্মসেন মহাথের।অনুষ্ঠানে বক্তব্য দেন কুমিল্লার কনকস্তূপ বৌদ্ধ বিহারের অধ্যক্ষ ধর্মরক্ষিত মহাথের, লন্ডনের ইউরোপিয়ান ইউনিভার্সিটি অব ল-এর পরিচালক প্রশান্ত ভূষণ বড়ুয়া, রামু সীমা বিহারের আবাসিক পরিচালক প্রজ্ঞানন্দ ভিক্ষু প্রমুখ।
