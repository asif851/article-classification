
প্রশ্নপত্র ফাঁসের প্রমাণ পাওয়ায় ১৭ জেলায় প্রাক-প্রাথমিকের শিক্ষক নিয়োগ পরীক্ষা বাতিল করা হয়েছে। এসব জেলার জন্য নতুন করে নিয়োগ পরীক্ষা হবে।
আজ রোববার প্রাথমিক ও গণশিক্ষা মন্ত্রণালয়ের অতিরিক্ত সচিব এস এম আশরাফুল ইসলাম প্রথম আলো ডটকমকে এ তথ্য জানান।জেলাগুলো হলো ঢাকা, ময়মনসিংহ, রাজশাহী, নেত্রকোনা, শেরপুর, কক্সবাজার, লালমনিরহাট, নারায়ণগঞ্জ, সাতক্ষীরা, পাবনা, ঝিনাইদহ, রাজবাড়ী, মেহেরপুর, খুলনা, সুনামগঞ্জ, মৌলভীবাজার ও হবিগঞ্জ।গত ৮ নভেম্বর এ নিয়োগ পরীক্ষা হয়। কিন্তু কয়েকটি জেলায় প্রশ্নপত্র ফাঁস হয়। পরে এ নিয়ে একটি তদন্ত কমিটি গঠন করা হয়। তদন্তে প্রশ্নপত্র ফাঁসের প্রমাণ পাওয়া যায়।
