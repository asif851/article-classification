
গ্যাসের দাম দুই দফায় গড়ে ২২.৭ শতাংশ বাড়ানোর সিদ্ধান্ত ঘোষণা করেছে বাংলাদেশ এনার্জি রেগুলেটরি কমিশন (বিইআরসি)।
আজ বৃহস্পতিবার বিকেল সাড়ে চারটায় কমিশনের প্রধান কার্যালয় থেকে এই দাম বৃদ্ধির ঘোষণা দেওয়া হয়।  গৃহস্থালি খাতে প্রথম দফায় আগামী ১ মার্চ থেকে এক চুলা ৭৫০ টাকা ও দুই চুলা ৮০০ টাকা নির্ধারণ করা হয়েছে। দ্বিতীয় দফায় আগামী ১ জুন থেকে এক চুলা ৯০০ টাকা ও দুই চুলা ৯৫০ টাকা ধার্য করা হয়েছে।
এ ছাড়া সিএনজির দাম ১ মার্চ থেকে প্রতি ঘনমিটার হবে ৩৮ টাকা ও ১ জুন থেকে হবে ৪০ টাকা। বিদ্যুৎ, সার শিল্প ও সব শ্রেণির গ্রাহকের ক্ষেত্রে গ্যাসের দাম বাড়ানো হয়েছে।
বর্তমানে গৃহস্থালি খাতে এক চুলা ৬০০ টাকা ও দুই চুলা ৬৫০ টাকা করে দিচ্ছেন গ্রাহকেরা।
