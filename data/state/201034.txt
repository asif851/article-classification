
মহান বিজয় দিবস উপলক্ষে ১০ টাকা মূল্যমানের স্মারক ডাকটিকিট উদ্বোধন করেছেন প্রধানমন্ত্রী শেখ হাসিনা। প্রধানমন্ত্রীর উপপ্রেস সচিব আশরাফুল আলম খোকন প্রথম আলোকে এ তথ্য জানান। আজ সকাল সাড়ে সাতটায় গণভবনে একটি বিশেষ সিল ব্যবহার করে এই স্মারক ডাকটিকিট অবমুক্ত করেন তিনি। এ সময় ১০ টাকা মূল্যমানের একটি উদ্বোধনী খাম ও পাঁচ টাকা মূল্যমানের ডেটাকার্ড প্রকাশ করা হয়। এই উদ্বোধনী ডাকটিকিট আজ জিপিও থেকে বিক্রি শুরু হবে। পর্যায়ক্রমে অন্যান্য জিপিও থেকে বিক্রি শুরু হবে।এ সময় ডাক ও টেলিযোগাযোগ মন্ত্রণালয়ের সচিব ফয়জুর রহমান চৌধুরী, ডাক বিভাগের মহাপরিচালক নায়েব দেলোয়ার উপস্থিত ছিলেন।
