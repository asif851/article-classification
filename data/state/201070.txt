
সিরাজগঞ্জ শহরে এক গৃহবধূর লাশ উদ্ধার করা হয়েছে। অভিযোগ উঠেছে, পরকীয়ায় বাধা দেওয়ায় স্বামী তাঁকে হত্যা করেছেন। গতকাল বুধবার চরমালসাপাড়া মহল্লার কাটা ওয়াপদা এলাকায় এ ঘটনা ঘটেছে।সদর থানার উপপরিদর্শক রফিকুল ইসলাম বলেন, নিহত গৃহবধূর লাশ উদ্ধার করে ময়নাতদন্তের জন্য সিরাজগঞ্জ সদর হাসপাতাল মর্গে পাঠানো হয়েছে। এ ঘটনায় নিহত গৃহবধূর মা নাজমা বেগম বাদী হয়ে একটি মামলা দায়ের করেছেন। ঘটনার পর থেকে ওই গৃহবধূর স্বামীসহ শ্বশুর পরিবারের সবাই পলাতক। তিন-চার বছর আগে শহরের চরমালশাপাড়ার মনিরুল ইসলামের সঙ্গে এলাকার আঁখি খাতুনের (২২) বিয়ে হয়। বিয়ের পরই প্রতিবেশী এক মেয়ের সঙ্গে মনিরুলের প্রেমের সম্পর্ক গড়ে ওঠে। এতে বাধা দেওয়ায় আঁখিকে শ্বাসরোধে হত্যা করা হয়।
