
চট্টগ্রাম থেকে জয়পুরহাটে গরু কিনতে আসা দুই ব্যবসায়ীর সাড়ে ১৩ লাখ টাকা জয়পুরহাট-পাঁচবিবি সড়ক থেকে গতকাল মঙ্গলবার ছিনতাই হয়েছে। এ ঘটনায় জড়িত থাকার অভিযোগে তিন দালালকে আটক করেছে র‌্যাব।গতকাল বেলা সাড়ে ১১টার দিকে চট্টগ্রামের গরু ব্যবসায়ী জাহাঙ্গীর আলম ও তাঁর শ্যালক নয়ন হোসেন জয়পুরহাট পূবালী ও ইসলামী ব্যাংক থেকে ১৩ লাখ ৫৭ হাজার টাকা তোলে গরু কিনতে স্কুটার নিয়ে পাঁচবিবি হাটে রওনা দেন। পথে কাশিয়াবাড়ী চিনিকল মোড়ে ১০-১২ জনের একটি দল স্কুটারটি থামিয়ে তাঁদের কাছ থেকে টাকা ছিনিয়ে নেয়।
