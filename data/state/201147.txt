
আজ বুধবার জন্মনিবন্ধন দিবস। বিভিন্ন আনুষ্ঠানিকতার মধ্য দিয়ে আজ জাতীয় পর্যায়ে দিবসটি পালিত হবে।২০০৭ সাল থেকে দেশে দিবসটি পালন করা হচ্ছে। এবার দিবসের প্রতিপাদ্য নির্ধারণ করা হয়েছে ‘জন্ম-মৃত্যু নিবন্ধনে থাকলে সচেতন, সহজ হবে সেবা গ্রহণ এবং উন্নয়ন’।দিবসটি উপলক্ষে রাষ্ট্রপতি মো. আবদুল হামিদ ও প্রধানমন্ত্রী শেখ হাসিনা পৃথক বাণী দিয়েছেন।জন্ম ও মৃত্যুনিবন্ধন প্রকল্প আজ বেলা ১১টায় বিয়াম মিলনায়তনে আলোচনা সভার আয়োজন করেছে। জন্ম ও মৃত্যুনিবন্ধন আইন অনুযায়ী, পাসপোর্ট পেতে, বিয়ে নিবন্ধনে, শিক্ষাপ্রতিষ্ঠানে ভর্তিতে, সরকারি-বেসরকারি বা স্বায়ত্তশাসিত সংস্থায় নিয়োগ পেতে, ড্রাইভিং লাইসেন্স পেতে, ভোটার তালিকা তৈরিতে এবং জমি নিবন্ধনে বয়স প্রমাণের জন্য জন্মসনদ ব্যবহার বাধ্যতামূলক করা হয়েছে।
