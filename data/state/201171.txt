
চট্টগ্রামের হাটহাজারীর নন্দীরহাটে প্রতিবেশীর বাড়িতে আগুন লাগলে তা নেভাতে এসে রনি দাশ নামের এক তরুণ আহত হয়েছেন। গত শনিবার রাত আড়াইটার দিকে দোতলা একটি মাটির ঘরে আগুন লাগে। হাটহাজারী ফায়ার সার্ভিস ও সিভিল ডিফেন্সের কর্মকর্তা জহিরুল ইসলাম জানান, রামপ্রসাদ সেনের মালিকানাধীন একটি মাটির দোতলা ঘরে আগুনে মালামাল পুড়ে গেছে। বৈদ্যুতিক শর্টসার্কিট থেকে আগুনের সূত্রপাত হয়। আগুন নেভাতে গিয়ে আহত হওয়া তরুণ প্রাথমিক চিকিৎসা নিয়েছেন।
