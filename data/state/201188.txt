
মুন্সিগঞ্জে অতীশ দীপঙ্কর ফাউন্ডেশনের উদ্যোগে গতকাল শুক্রবার দরিদ্র মেধাবী শিক্ষার্থীদের মধ্যে বৃত্তি দেওয়া হয়েছে।ফাউন্ডেশন সূত্রে জানা যায়, রামপাল কলেজ মিলনায়তনে সকাল সাড়ে ১০টায় বৃত্তি প্রদান অনুষ্ঠানের আয়োজন করা হয়। মাধ্যমিক থেকে বিশ্ববিদ্যালয় পর্যায়ে পড়ুয়া জেলার গরিব মেধাবী ৫০ জন শিক্ষার্থীর প্রত্যেকের হাতে এককালীন দুই থেকে ১০ হাজার টাকা পর্যন্ত নগদ অর্থ তুলে দেওয়া হয়। এ উপলক্ষে আয়োজিত আলোচনা অনুষ্ঠানে ফাউন্ডেশনের সভাপতি তমিজউদ্দিন হাওলাদারের সভাপতিত্বে প্রধান অতিথি ছিলেন জেলা প্রশাসক সাইফুল হাসান।
