
পটুয়াখালীর কলাপাড়ায় ২৮০ জন জেলের মধ্যে ইলিশ মাছ ধরার জাল বিতরণ করা হয়েছে। জাটকা সংরক্ষণ, জেলেদের বিকল্প কর্মসংস্থান ও গবেষণা প্রকল্পের আওতায় ওই জাল বিতরণ করা হয়। এ উপলক্ষে গতকাল উপজেলা পরিষদ মিলনায়তনে কলাপাড়া মৎস্য দপ্তরের উদ্যোগে এক অনুষ্ঠানের আয়োজন করা হয়। উপজেলা নির্বাহী কর্মকর্তা (ইউএনও) মো. জাহাঙ্গীর হোসেন এতে সভাপতিত্ব করেন। অনুষ্ঠানে প্রধান অতিথি ছিলেন সাবেক পানিসম্পদ প্রতিমন্ত্রী ও স্থানীয় সাংসদ মো. মাহবুবুর রহমান। তিনি বলেন, সব জেলে সরকারের দেওয়া বৈধ জাল ব্যবহার করলে মৎস্যসম্পদ সুরক্ষিত থাকবে। অনুষ্ঠানে আরও উপস্থিত ছিলেন, জ্যেষ্ঠ উপজেলা মৎস্য কর্মকর্তা মো. কামরুল ইসলাম, উপজেলা পরিষদের চেয়ারম্যান আবদুল মোতালেব তালুকদার, কলাপাড়া পৌরসভার মেয়র এস এম রাকিবুল আহসান, উপজেলা কৃষি কর্মকর্তা মো. মশিউর রহমান প্রমুখ।
