
জনপ্রশাসন মন্ত্রণালয় থেকে আজ সোমবার এক আদেশ জারি করে পাঁচ সচিবের দপ্তর বদল করা হয়েছে।ওই পাঁচ সচিব হলেন পানিসম্পদ মন্ত্রণালয়ের জ্যেষ্ঠ সচিব শেখ আলতাফ আলীকে রাষ্ট্রপতির কার্যালয়ের জ্যেষ্ঠ সচিব হিসেবে নিয়োগ দেওয়া হয়েছে। রাষ্ট্রপতির কার্যালয়ের সচিব মঞ্জুর হোসেনকে স্থানীয় সরকার বিভাগের সচিব, প্রবাসীকল্যাণ ও বৈদেশিক কর্মসংস্থান সচিব জাফর আহমদ খানকে পানিসম্পদ মন্ত্রণালয়ের সচিব, গৃহায়ণ ও গণপূর্ত মন্ত্রণালয়ের সচিব খন্দকার শওকত হোসেনকে প্রবাসীকল্যাণ ও বৈদেশিক কর্মসংস্থান সচিব এবং স্থানীয় সরকার বিভাগের ভারপ্রাপ্ত সচিব গোলাম রব্বানীকে গৃহায়ণ ও গণপূর্ত মন্ত্রণালয়ে বদলি করে নিয়োগ দেওয়া হয়েছে।রাষ্ট্রপতির আদেশক্রমে ওই আদেশে স্বাক্ষর করেছেন উপসচিব আবদুল কাইয়ুম।
