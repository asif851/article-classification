
মানিকগঞ্জের সিঙ্গাইর উপজেলায় শিশু জুয়েল রানাকে (৭) হত্যার দায়ে দুই তরুণকে যাবজ্জীবন সাজা দিয়েছেন আদালত। গতকাল বৃহস্পতিবার অতিরিক্ত জেলা ও দায়রা জজ আল মাহমুদ ফায়জুল কবীর এ রায় দেন। কারাদণ্ডাদেশ পাওয়া তরুণেরা হলেন সিঙ্গাইরের দক্ষিণ জামসা গ্রামের আতোয়ার রহমান (২৫) ও ঢাকার নবাবগঞ্জ উপজেলার দুধঘাটা গ্রামের রুবেল হোসেন (২৪)। মামলার সংক্ষিপ্ত বিবরণে জানা গেছে, ২০০৩ সালের ৬ ডিসেম্বর সিঙ্গাইরের দক্ষিণ জামসা গ্রামের হোসেন মণ্ডলের ছেলে জুয়েলকে শ্বাসরোধে হত্যা করা হয়। ওই দিনই জুয়েলের বাবা মামলা করেন। পরদিন পুলিশ ওই দুই তরুণকে গ্রেপ্তার করে। পরে আদালতে ১৬৪ ধারায় স্বীকারোক্তিমূলক জবানবন্দি দেন তাঁরা। 
