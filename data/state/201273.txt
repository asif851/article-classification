
কক্সবাজারের রামু উপজেলার দুর্গম গর্জনিয়া ইউনিয়নের সুবিধাবঞ্চিত কয়েক শ শিশু শিক্ষার্থীকে নিয়ে ১৬ অক্টোবর বিশ্ব হাত ধোয়া কর্মসূচি পালন করেছে বেসরকারি সংস্থা কোডেক। শিখন কর্মসূচির অংশ হিসেবে ওই দিন বেলা ১১টায় থিমছড়ি মাদ্রাসার মাঠে ইউনিয়নের বিভিন্ন শিক্ষাপ্রতিষ্ঠানের শিক্ষার্থীরা হাত তুলে পরিচ্ছন্ন থাকার শপথ নেয়।এ সময় উপস্থিত ছিলেন কোডেকের মাঠ কর্মকর্তা আজিজুল হক, প্রতিলাল চাকমা, স্থানীয় ইউপি সদস্য মোহাম্মদ জোবাইর, শিখন স্কুল পরিচালনা কমিটির সভাপতি আবু তাহের, নুরুল আলম, ছৈয়দ আলম, ছৈয়দা বেগম ও জুলেখা খানম।অনুষ্ঠানে উপস্থিত বক্তারা বলেন, ময়লা হাতের মাধ্যমে ডায়রিয়াসহ নানা রোগ ছড়ায়। সঠিক নিয়মে হাত ধোয়ার অভ্যাস তৈরি করা গেলে গ্রামের শিশুরা রোগ থেকে মুক্তি পাবে।
