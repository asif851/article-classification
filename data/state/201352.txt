
দশম জাতীয় সংসদের ৩০০ আসনের মধ্যে ১৪৭টিতে ভোট গ্রহণ হয়েছে গতকাল রোববার। বাকি ১৫৩টি আসনের প্রার্থীরা এর আগেই বিনা প্রতিদ্বন্দ্বিতায় নির্বাচিত হন। এর মধ্যে আওয়ামী লীগের ১২৭ জন।
গতকাল রাত পৌনে চারটা পর্যন্ত ১৪৭ আসনের মধ্যে ১৩৯টি আসনের বেসরকারি ফল পাওয়া গেছে। এর মধ্যে আওয়ামী লীগ ১০৫টি, জাতীয় পার্টি (জাপা) ১৩টি, ওয়ার্কার্স পার্টি চারটি ও জাসদ দুটি, তরীকত ফেডারেশন ও বিএনএফ একটি করে আসন পেয়েছে। স্বতন্ত্র প্রার্থীরা বিজয়ী হয়েছেন ১৩টিতে। বাকি আটটি আসনে (গাইবান্ধা-১, ৩ ও ৪, বগুড়া-৭, যশোর-৫, লক্ষ্মীপুর-১, দিনাজপুর-৪ এবং কুড়িগ্রাম-৪) পুনর্নির্বাচন হবে।
এ নির্বাচনে ফাঁকা মাঠেও ক্ষমতাসীনদের মধ্যে যাঁরা গোল দিতে পারেননি, তাঁদের মধ্যে সাবেক গণপূর্ত প্রতিমন্ত্রী আব্দুল মান্নান খান, আওয়ামী লীগের সভাপতিমণ্ডলীর সদস্য কাজী জাফর উল্যাহ ও সাংসদ মোস্তফা জালাল মহিউদ্দিন উল্লেখযোগ্য। ঢাকা-১ আসনে আব্দুল মান্নান খান হেরেছেন জাতীয় পার্টির সালমা ইসলামের কাছে।
ঢাকা-৭ আসনে মোস্তফা জালালকে হারিয়েছেন আওয়ামী লীগের বিদ্রোহী ও স্বতন্ত্র প্রার্থী হাজি মো. সেলিম। ফরিদপুর-৪ আসনে জাফর উল্যাহ হেরেছেন একই দলের বিদ্রোহী প্রার্থী মুজিবুর রহমান চৌধুরীর (নিক্সন) কাছে।
প্রধানমন্ত্রী ও আওয়ামী লীগের সভানেত্রী শেখ হাসিনা গোপালগঞ্জ-৩ ও রংপুর-৬ আসনে বিজয়ী হয়েছেন। নির্বাচন বর্জনের ঘোষণা দিলেও জাপার চেয়ারম্যান এইচ এম এরশাদ রংপুর-৩ এবং মহাসচিব রুহুল আমিন হাওলাদার পটুয়াখালী-১ আসনে জিতেছেন।
বেসরকারিভাবে বিজয়ী অন্যরা হলেন ঢাকা-৪-এ জাপার সৈয়দ আবু হোসেন, ঢাকা-৫ আওয়ামী লীগের হাবিবুর রহমান মোল্লা, ঢাকা-৬ জাপার কাজী ফিরোজ রশিদ, ঢাকা-১৫ আওয়ামী লীগের কামাল আহমেদ মজুমদার, ঢাকা-১৬ আওয়ামী লীগের মো. ইলিয়াস উদ্দিন মোল্লাহ্, ঢাকা-১৭ বিএনএফের এস এম আবুল কালাম আজাদ ও ঢাকা-১৮ আওয়ামী লীগের সাহারা খাতুন।
আওয়ামী লীগের অন্য বিজয়ীরা হলেন চুয়াডাঙ্গা-১ সোলায়মান হক জোয়ার্দ্দার, সুনামগঞ্জ-৩ এম এ মান্নান, ঝিনাইদহ-১ আবদুল হাই, ঝিনাইদহ-৩ নবী নেওয়াজ, গাজীপুর-৪ সিমিন হোসেন রিমি, কুষ্টিয়া-৩ মাহবুব উল আলম হানিফ, কুষ্টিয়া-৪ আবদুর রউফ, গাইবান্ধা-১ মাহবুব আরা গিনি, দিনাজপুর-৩ ইকবালুর রহিম, দিনাজপুর-৬ শিবলী সাদিক, নাটোর-৩ জুনাইদ আহমেদ, পঞ্চগড়-২ নুরুল ইসলাম, শেরপুর-১ আতিউর রহমান, শেরপুর-২ মতিয়া চৌধুরী, শেরপুর-৩ এ কে এম ফজলুল হক, নারায়ণগঞ্জ-১ গোলাম দস্তগীর গাজী, গোপালগঞ্জ-১ মুহাম্মদ ফারুক খান, গোপালগঞ্জ-২ শেখ ফজলুল করিম সেলিম, কক্সবাজার-৪ আবদুর রহমান, বাগেরহাট-৪ মোজামেঞ্চল হোসেন, ময়মনসিংহ-৩ মুজিবুর রহমান ফকির, পাবনা-১ শামসুল হক টুকু, নেত্রকোনা-১ ছবি বিশ্বাস, নেত্রকোনা-২ আরিফ খান, নেত্রকোনা-৩ ইফতিকার উদ্দিন তালুকদার, খুলনা-২ মিজানুর রহমান, খুলনা-৩ বেগম মন্নুজান সুফিয়ান, পটুয়াখালী-৩ আ খ ম জাহাঙ্গীর হোসাইন, সিরাজগঞ্জ-৫ আবদুল মজিদ মণ্ডল, সুনামগঞ্জ-১ মোয়াজ্জেম হোসেন, সুনামগঞ্জ-৫ মুহিবুর রহমান মানিক, নোয়াখালী-৬ আয়েশা ফেরদাউস, রংপুর-৪ টিপু মুনশি, নাটোর-৩ জুনাইদ আহমেদ, চুয়াডাঙ্গা-২ আলী আজগার, নওগাঁ-৪ ইমাজ উদ্দিন প্রামাণিক, নওগাঁ-৫ আবদুল মালেক, টাঙ্গাইল-৫ ছানোয়ার হোসেন, টাঙ্গাইল-২ খন্দকার আসাদুজ্জামান, টাঙ্গাইল-৬ খন্দকার আবদুল বাতেন, হবিগঞ্জ-৩ আবু জাহির, চাঁপাইনবাবগঞ্জ-২ গোলাম মোস্তফা বিশ্বাস, ঠাকুরগাঁও-১ রমেশ চন্দ্র সেন, ঝিনাইদহ-৪ আনোয়ারুল আজিম, সাতক্ষীরা-২ মীর মোস্তাক আহমেঞ্চদ, কুমিল্লা-১ সুবিদ আলী ভূঁইয়া, কুমিল্লা-৫ আবদুল মতিন খসরু, কুমিল্লা-৬ আ ক ম বাহাউদ্দিন, কুমিল্লা-৯ তাজুল ইসলাম, মুন্সিগঞ্জ-১ সুকুমার রঞ্জন ঘোষ, মুন্সিগঞ্জ-২ সাগুফতা ইয়াসমিন, খাগড়াছড়িতে কুজেন্দ্র লাল ত্রিপুরা, মানিকগঞ্জ-১ এম এ নাঈমুর রহমান (দুর্জয়), ময়মনসিংহ-৬ মোসলেম উদ্দিন, ময়মনসিংহ-১০ ফাহমি গোলন্দাজ, ময়মনসিংহ-১১ এম আমান উল্লাহ, চট্টগ্রাম-৩ মাহফুজুর রহমান, চট্টগ্রাম-৪ দিদারুল আলম, চট্টগ্রাম-১১ এম আবদুল লতিফ, চট্টগ্রাম-১২ সামশুল হক চৌধুরী, চট্টগ্রাম-১৩ সাইফুজ্জামান চৌধুরী, চট্টগ্রাম-১৫ আবু রেজা মোহাম্মদ নেজামুদ্দিন নদভী ও চট্টগ্রাম-১৬ মোস্তাফিজুর রহমান।
জাপার বিজয়ী অন্যরা হলেন চট্টগ্রাম-৯ জিয়াউদ্দিন আহমেদ, কুড়িগ্রাম-১ এ কে এম মোস্তাফিজার রহমান, কিশোরগঞ্জ-৩ মুজিবুল হক, ময়মনসিংহ-৭ এম এ হান্নান, সিলেট-২ ইয়াহহিয়া চৌধুরী, কুমিল্লা-৮ নুরুল ইসলাম, ময়মনসিংহ-৭ এম এ হান্নান, বরিশাল-২ তালুকদার মো. ইউনুস ও বরিশাল-৪ পঙ্কজ দেবনাথ।
ওয়ার্কার্স পার্টির বিজয়ী তিনজন হলেন ঠাকুরগাঁও-৩ ইয়াসীন আলী, সাতক্ষীরা-১ মোস্তফা লুৎফুল্লাহ ও বরিশাল-৩ টিপু সুলতান এবং জাসদের বিজয়ী দুজন হলেন পঞ্চগড়-১ নাজমুল হক প্রধান ও বগুড়া-৪ আসনে এ কে এম রেজাউল করিম। চট্টগ্রাম-২ আসনে বিজয়ী হয়েছেন তরীকত ফেডারেশনের নজিবুল বশর মাইজভান্ডারী।
স্বতন্ত্র হিসেবে বিজয়ী অন্যরা হলেন নরসিংদী-২ কামরুল আশরাফ খান, কুষ্টিয়া-১ রেজাউল হক চৌধুরী, নওগাঁ-৩ ছলিম উদ্দিন তরফদার, ঝিনাইদহ-২ তাহজীব আলম সিদ্দিকী, কুমিল্লা-৩ ইউসুফ আবদুল্লাহ হারুন, পিরোজপুর-৩ রুস্তম আলী ফরাজী ও মৌলভীবাজার-২ আবদুল মতিন।
 
দশম সংসদ নির্বাচন
ভোট গ্রহণ
১৪৭
স্থগিত কেন্দ্র
৫৩৯
আ.লীগ জয়ী
১০৫
জাতীয় পার্টি
১৩
স্বতন্ত্র/বিদ্রোহী
১৩
অন্যান্য
৮
রাত পৌনে ৪টা পর্যন্ত ১৩৯ আসনের বেসরকারি ফল
