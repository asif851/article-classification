
রাজধানীর হাজারীবাগে এক গৃহবধূর অস্বাভাবিক মৃত্যু হয়েছে।
গতকাল শনিবার দিবাগত রাতে ওই গৃহবধূকে ঢাকা মেডিকেল কলেজ হাসপাতালে আনা হলে তাঁকে মৃত ঘোষণা করেন কর্তব্যরত চিকিৎসা কর্মকর্তা।
হাসপাতালে থাকা বিবরণ অনুযায়ী, গৃহবধূর নাম তন্দ্রা সাহা (৩৬)। স্বামীর নাম সুজন সাহা।
স্বামী সুজনের ভাষ্য, পারিবারিক কলহের জের ধরে গতকাল দিবাগত রাতে তন্দ্রা গলায় ফাঁস দেন। পরে তাঁকে উদ্ধার করে দিবাগত রাত দেড়টার দিকে হাসপাতালে আনা হয়।
হাসপাতাল সূত্র জানায়, তন্দ্রার লাশ জরুরি বিভাগের মর্গে রাখা হয়েছে।
