
ময়মনসিংহ শহরের কেওয়াটখালী রেল ওভারব্রিজ এলাকায় গত শুক্রবার ট্রেনের ছাদ থেকে পড়ে অজ্ঞাতপরিচয় এক ব্যক্তি নিহত ও দুজন আহত হয়েছেন। রেলওয়ে পুলিশ সূত্রে জানা গেছে, শুক্রবার ভোর সাড়ে পাঁচটার দিকে আন্তনগর হাওর এক্সপ্রেস ট্রেনটি কেওয়াটখালী এলাকায় রেল ওভারব্রিজের নিচ দিয়ে যাওয়ার সময় তিন ব্যক্তি ট্রেনের ছাদ থেকে পড়ে যান। এতে ঘটনাস্থলেই ওই তিনজনের মৃত্যু হয়। এ ছাড়া নেত্রকোনা সদরের দেওপুর গ্রামের মোতাহার হোসেন (৩০) ও সেনাসদস্য নেত্রকোনার বারহাট্টার রৌহা গ্রামের আবু শাহীন (২৮) আহত হন। ময়মনসিংহ রেলওয়ে থানার ওসি আবদুল আহাদ খান ঘটনার সত্যতা নিশ্চিত করেছেন।
