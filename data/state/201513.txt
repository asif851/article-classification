
ফরিদপুরে দরিদ্র রোগীদের বিনা মূল্যে চোখের ছানি অস্ত্রোপচার করেছেন সেনা চিকিৎসকেরা। নির্বাচনী দায়িত্ব পালন করতে আসা সেনাবাহিনীর সদস্যরা গতকাল শুক্রবার ফরিদপুর মেডিকেল কলেজ হাসপাতাল ও ইসলামী ব্যাংক কমিউনিটি হাসপাতালের সহযোগিতায় দুই দিনব্যাপী এই ক্যাম্পের কার্যক্রম শুরু করেন। ফরিদপুর মেডিকেল কলেজ হাসপাতালের অস্ত্রোপচার কক্ষে নবম পদাতিক ডিভিশনের আয়োজনে ও ১১ ফিল্ড অ্যাম্বুলেন্সের ব্যবস্থাপনায় সামরিক ও বেসামরিক সহায়তায় ৩৬ জন চক্ষুরোগীর জন্য দুই দিনের এই ক্যাম্প পরিচালনা করা হচ্ছে।
