
নোয়াখালীর কবিরহাট উপজেলার বাটইয়া ইউনিয়নের ভূঁইয়ারহাট বাজারে অগ্নিকাণ্ডে ১৮টি দোকানঘর ভসঞ্চীভূত হয়েছে। গত শনিবার দিবাগত রাত দুইটার দিকে এ ঘটনা ঘটে। এতে প্রায় এক কোটি টাকার ক্ষতি হয়েছে বলে ব্যবসায়ীরা দাবি করেছেন।প্রত্যক্ষদর্শী ও ক্ষতিগ্রস্ত ব্যবসায়ীরা জানান, রাত আনুমানিক দুইটার দিকে বৈদ্যুতিক শটসার্কিট থেকে খাজা বেকারি মাধ্যমে আগুনের সূত্রপাত হয়। মুহূর্তের মধ্যে আগুন আশপাশের দোকানে ছড়িয়ে পড়ে। এতে আরাফাত স্টোর, ইয়াছিন স্টোর, রিয়াদ ফল বিতানসহ ১৮টি দোকান ও একটি সিএনজিচালিত অটোরিকশা ভসঞ্চীভূত হয়। খবর পেয়ে স্থানীয় লোকজনের সহযোগিতায় কোম্পানীগঞ্জের দমকল বাহিনীর সদস্যরা এসে প্রায় দুই ঘণ্টা চেষ্টার পর গতকাল রোববার ভোররাতে আগুন নিয়ন্ত্রণে আনে।বাজারের ব্যবসায়ী মো. লিটন বলেন, আগুনে ক্ষতিগ্রস্ত ব্যবসায়ীদের অন্তত এক কোটি টাকার ক্ষতি হয়েছে। এতে তাঁরা পথে বসার উপক্রম হয়েছে।ব্যবসায়ীরা অভিযোগ করেন, অগ্নিকাণ্ডের পরপর স্থানীয় পল্লী বিদ্যুৎ সমিতির কার্যালয়ে বিদ্যুৎ বন্ধ করার জন্য বারবার ফোন দিলেও তারা বন্ধ না করায় ক্ষতির পরিমাণ বেশি হয়েছে।নোয়াখালী পল্লী বিদ্যুৎ সমিতির মহাব্যবস্থাপক (জিএম) শংকর লাল দত্ত বলেন, ব্যবসায়ীদের অভিযোগ ঠিক নয়, খবর পাওয়া মাত্রই বিদ্যুৎ বন্ধ করে দেওয়া হয়েছে।
