
২০১৪ সালে কুমিল্লা শিক্ষা বোর্ডে এইচএসসি পরীক্ষার উত্তরপত্র পুনর্নিরীক্ষণের পর ৭৮ জন পরীক্ষার্থীর ফল পরিবর্তন করা হয়েছে। এর মধ্যে কৃতকার্য হয়েছেন ১৭ জন। তাঁদের মধ্যে ১০ জন জিপিএ-৫ পেয়েছেন। অন্য পরীক্ষার্থীদের জিপিএ কমবেশি বেড়েছে। গতকাল বৃহস্পতিবার ওই ফল ঘোষণা করা হয়।বোর্ডের পরীক্ষা নিয়ন্ত্রক কায়সার আহমেদ বলেন, এ বছর ১৭ হাজার ৩৮২ জন পরীক্ষার্থী উত্তরপত্র পুনর্নিরীক্ষণের জন্য আবেদন করেন। পুনর্নিরীক্ষণের পর ৭৮ জনের ফল পরিবর্তন হয়েছে। গত ১৩ আগস্ট বোর্ডের ফল প্রকাশ করা হয়। 
