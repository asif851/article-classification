
ঝিনাইদহের কালীগঞ্জ উপজেলায় এক যুবকের গুলিবিদ্ধ লাশ উদ্ধার করেছে পুলিশ। আজ রোববার সকাল সাতটার দিকে লাশটি উদ্ধার করা হয়।
স্থানীয় পুলিশ জানায়, সকালে উপজেলার বারোবাজারের মান্দারতলা এলাকা থেকে এক যুবকের লাশ উদ্ধার হয়। নিহত যুবকের বয়স ৩০ থেকে ৩২ হবে। তার মাথায় ও বুকে গুলির চিহ্ন আছে।
কালীগঞ্জ থানার ভারপ্রাপ্ত কর্মকর্তা মিজানুর রহমান প্রথম আলোকে বলেন, ‘নিহত যুবকের পরিচয় পাওয়া যায়নি। অন্য কোথাও হত্যাকাণ্ড ঘটিয়ে লাশটি ফেলে যাওয়া হয়েছে বলে আমাদের ধারণা।’
