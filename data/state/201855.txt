
‘জাটকা মাছ রক্ষা করি, ইলিশ সম্পদ বৃদ্ধি করি’ স্লোগান সামনে রেখে আজ বুধবার শুরু হচ্ছে জাটকা সংরক্ষণ সপ্তাহ। এ উপলক্ষে জাটকা রক্ষা ও ইলিশ সম্পদ ব্যবস্থাপনার গুরুত্ব সম্পর্কে সংশ্লিষ্ট সবার মাঝে জনসচেতনতা সৃষ্টি করতে নানা কর্মসূচি নেওয়া হয়েছে।এক তথ্য বিবরণীতে জানানো হয়েছে, মৎস্য ও প্রাণিসম্পদ মন্ত্রণালয় জাটকা আহরণকারী জেলেদের বিকল্প কর্মসংস্থান ও ভিজিএফ কর্মসূচির আওতায় খাদ্য সহায়তা দেওয়ায় এবং গণসচেতনতা সৃষ্টির সমন্বিত কার্যক্রম পরিচালনা করায় ইলিশের উৎপাদন বৃদ্ধি পাচ্ছে। গত ২০১৩-১৪ অর্থবছরে ইলিশের উৎপাদন হয়েছে ৩ দশমিক ৮৫ লাখ মেট্রিক টন।জাটকা সংরক্ষণ সপ্তাহ উপলক্ষে রাষ্ট্রপতি মো. আবদুল হামিদ ও প্রধানমন্ত্রী শেখ হাসিনা আলাদা বাণী দিয়েছেন।সপ্তাহ উপলক্ষে বিশেষ ক্রোড়পত্র প্রকাশ, ভ্রাম্যমাণ আদালত পরিচালনা, মতবিনিময় সভা, কর্মশালাসহ নানা অনুষ্ঠানের আয়োজন করা হয়েছে।
