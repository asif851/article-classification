
লামুডি বাংলাদেশ এবং সিটিস্কেপের আয়োজনে দেশে প্রথমবারের মতো রিয়েল এস্টেট সামিট অনুষ্ঠিত হয়েছে। গতকাল শনিবার রাজধানীর গুলশানের একটি কনভেনশন সেন্টারে এ সামিটের আয়োজন করা হয়।
অনুষ্ঠানের শুরুতে রিয়েল এস্টেট ব্যবসার ওপর চারটি গবেষণাপত্রের বিস্তারিত তুলে ধরা হয়। গবেষণাপত্র উপস্থাপন করেন লামুডি বাংলাদেশের সহ-প্রতিষ্ঠাতা ও ব্যবস্থাপনা পরিচালক রাজেশ গ্রোভার, সিটিস্কেপ ইন্টারন্যাশনাল লিমিটেডের ব্যবস্থাপনা পরিচালক নাহিদ সারওয়ার, গ্রুপ সিএমও, এসএসজির আফতাব মাহমুদ খুরশিদ এবং ইনস্টিটিউট অব আর্কিটেক্ট বাংলাদেশের প্রেসিডেন্ট ও এশিয়া প্যাসেফিক বিশ্ববিদ্যালয়ের অধ্যাপক আবু সাইদ মো. আহমেদ।গবেষণাপত্রে বক্তারা জাতীয় ও আন্তর্জাতিক ক্ষেত্রে আবাসন ব্যবসার ধরন, সংশ্লিষ্ট বিষয়ে বিভিন্ন কৌশল ও উন্নয়নপ্রক্রিয়ার বিভিন্ন দিক তুলে ধরেন।অনুষ্ঠানের শেষ পর্বে বাংলাদেশে রিয়েল এস্টেট ব্যবসার সাম্প্রতিক ধরন বিষয়ে আলোচনা হয়। সেখানে প্যানেল সদস্যরা এ ব্যবসাসংক্রান্ত অনুষ্ঠানে অংশগ্রহণকারীদের বিভিন্ন প্রশ্নের উত্তর দেন।বিয়েল এস্টেট সামিটের গণমাধ্যম সহযোগী ইংরেজি দৈনিক দ্য ডেইলি স্টার ও বেসরকারি টেলিভিশন চ্যালেন বাংলাভিশন।
