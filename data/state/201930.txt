
রাজধানীর ওয়ারীর একটি বাসার রান্নাঘরে গ্যাসের পাইপলাইন বিস্ফোরণে দগ্ধ গৃহবধূ হোসনে আরা বেগম (৪২) চিকিৎসাধীন অবস্থায় গতকাল বৃহস্পতিবার দুপুরে মারা গেছেন। একই ঘটনায় দগ্ধ তাঁর স্বামী আলমগীর হোসেন ঢাকা মেডিকেল কলেজ হাসপাতালে চিকিৎসাধীন অবস্থায় গত শুক্রবার রাতে মারা যান।ওয়ারী থানাধীন ৯/১০ নম্বর যদুনাথ বসাক লেনের একটি বাড়িতে গত বৃহস্পতিবার মধ্যরাতে গ্যাসের লাইনে বিস্ফোরণ ঘটে। এতে ওই বাড়ির বাসিন্দা আলমগীর হোসেন (৫৫), তাঁর স্ত্রী হোসনে আরা বেগম ও মেয়ে শারমিন আলম ওরফে সাবিনা (১৯) অগ্নিদগ্ধ হন। তাঁদের ঢাকা মেডিকেল কলেজ হাসপাতালের বার্ন ইউনিটে ভর্তি করা হয়। সেখানে শুক্রবার রাতে আলমগীর মারা যান। গতকাল দুপুর ১২টার দিকে বার্ন ইউনিটে মৃত্যু হয় হোসনে আরার।বার্ন ইউনিটের আবাসিক সার্জন পার্থ শংকর পাল বলেন, বার্ন ইউনিটে চিকিৎসাধীন শারমিনের শরীরের ৩০ শতাংশ পুড়ে গেছে।
