
চট্টগ্রামের সন্দ্বীপ পৌর এলাকায় কোরবানির পশুর হাটে গুলিতে দুজন নিহত হওয়ার ঘটনায় করা মামলার আসামি ফজলে এলাহী ওরফে মিশুকে গ্রেপ্তার করেছে পুলিশ। তাঁর কাছ থেকে অস্ত্র ও গুলি উদ্ধার করা হয়েছে বলে পুলিশ জানিয়েছে। 
চট্টগ্রাম জেলা পুলিশ সুপার এ কে এম হাফিজ আক্তার আজ শুক্রবার সংবাদ সম্মেলন করে এ তথ্য জানান। গত ২১ সেপ্টেম্বর ওই গুলির ঘটনা ঘটে। এতে সন্দ্বীপ পৌর এলাকার জাহাঙ্গীর আলম (৪৫) ও হুমায়ুন কবির (৩৫) নিহত হন। চাঁদা না পেয়ে যুবলীগ নামধারী দুর্বৃত্তরা কোরবানির পশুর হাটে এলোপাতাড়ি গুলি ছোড়ে বলে অভিযোগ রয়েছে।
আরও পড়ুন:সন্দ্বীপে পশুর হাটে গুলিতে নিহত ২
