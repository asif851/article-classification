
জাতীয় পার্টির (জাপা) চেয়ারম্যান এইচ এম এরশাদ হাঁটুতে ব্যথা নিয়ে গতকাল মঙ্গলবার সন্ধ্যায় ঢাকার সম্মিলিত সামরিক হাসপাতালে (সিএমএইচ) ভর্তি হয়েছেন।প্রধানমন্ত্রীর এই বিশেষ দূতের রাজনৈতিক ও গণমাধ্যম সচিব সুনীল শুভ রায় আজ বুধবার বেলা সাড়ে ১১টার দিকে প্রথম আলোকে এ তথ্য জানান।সুনীল শুভ রায় বলেন, বাম পায়ের হাঁটুতে ব্যথা নিয়ে গতকাল সন্ধ্যায় সিএমএইচে ভর্তি হয়েছেন জাতীয় পার্টির চেয়ারম্যান। তাঁর ওই হাঁটু ফুলে গেছে।
