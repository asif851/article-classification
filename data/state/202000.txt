
নিজ নির্বাচনী এলাকার শিক্ষক ও শিক্ষার্থীদের বঙ্গবন্ধু শেখ মুজিবুর রহমান সম্পর্কে প্রকৃত ইতিহাস জানাতে উদ্যোগ নিয়েছেন চুয়াডাঙ্গা-২ আসনের সাংসদ আলী আজগার টগর। বঙ্গবন্ধুর ৪০তম শাহাদতবার্ষিকী উপলক্ষে গতকাল রোববার অসমাপ্ত আত্মজীবনী বইটি উপহার দেওয়ার পাশাপাশি রচনা, চিত্রাঙ্কন, প্রশ্নোত্তর ও কুইজ প্রতিযোগিতার আয়োজন করা হয়। গতকাল দুপুরে দর্শনা ডাকবাংলো চত্বরে এলাকার সব (৯০টি) শিক্ষাপ্রতিষ্ঠানে ১ হাজার ২০০টি অসমাপ্ত আত্মজীবনী উপহার দেওয়া হয়। এ ছাড়া বিভিন্ন প্রতিযোগিতায় পাঁচটি বিভাগে ২৯০ জন বিজয়ীকে পুরস্কৃত করা হয়। 
