
বগুড়ার শেরপুরে শেরপুর সাহিত্য চক্রের পক্ষ থেকে কবি মুহম্মদ রহমতুল বারীকে আজীবন সম্মাননা দেওয়া হয়েছে। বাংলা কবিতায় অসামান্য অবদান রাখায় গত শনিবার সন্ধ্যায় এক অনুষ্ঠানে তাঁকে এ সম্মাননা দেওয়া হয়। শেরপুর বিজ্ঞান ও কারিগরি মহিলা কলেজ চত্বরে আয়োজিত এই অনুষ্ঠানে সভাপতিত্ব করেন শেরপুর সাহিত্য চক্রের আহ্বায়ক অধ্যক্ষ এস এম বেলাল হোসেন। সভায় আলোচনায় অংশ নেন কবি ও প্রাবন্ধিক শোয়েব শাহরিয়ার, লোকসাহিত্য গবেষক বেলাল হোসেন, কবি ও প্রাবন্ধিক মিনতী কুমার রায়, নাহিদ হাসান প্রমুখ। 
