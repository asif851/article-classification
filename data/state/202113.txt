
নওগাঁয় প্রচণ্ড গরমে ক্লান্ত প্রায় তিন হাজার মানুষকে ঠান্ডা সরবত পান করিয়েছে রিকভারি বন্ধু ফোরাম নামে স্থানীয় যুবকদের একটি সংগঠন৷ গতকাল রোববার দুপুরে শহরের মুক্তির মোড়ে সড়কের পাশে ব্যতিক্রমী এ আয়োজন করা হয়৷ এই অভিনব সেবা শহরবাসীর প্রশংসা কুড়িয়েছে। এই সেবার আয়োজকেরা বলেন, গ্রীষ্মের এই প্রখর তাপে ক্লান্ত, পিপাসার্ত মানুষকে সেবা দিতে পেরে তাঁরা আনন্দিত৷ তাঁরা এই ধরনের কাজ অব্যাহত রাখবেন বলে জানান। 
