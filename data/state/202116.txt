
সরকারি দলের সাংসদ আবদুল লতিফ সিদ্দিকীর সংসদ সদস্যপদ থাকা না থাকার বিষয়ে ২৩ আগস্ট শুনানি অনুষ্ঠিত হবে। এ বিষয়ে বাদী পক্ষ আওয়ামী লীগ ও বিবাদী আবদুল লতিফ সিদ্দিকীকে কয়েক দিনের মধ্যে চিঠি দিয়ে জানানো হবে।আজ বৃহস্পতিবার নির্বাচন কমিশনার মোহাম্মদ শাহনেওয়াজ সাংবাদিকদের এসব তথ্য জানান। শুনানি অনুষ্ঠিত হবে নির্বাচন কমিশনের সম্মেলন কক্ষে।২ আগস্ট আওয়ামী লীগের সাধারণ সম্পাদক সৈয়দ আশরাফুল ইসলাম নির্বাচন কমিশনে পাঠানো এক চিঠিতে লতিফ সিদ্দিকীর সংসদ সদস্যপদ বাতিলের আবেদন করেন। তাতে বলা হয়েছে, ধর্ম নিয়ে কটাক্ষ করায় দল থেকে তাঁকে বহিষ্কার করা হয়েছে। তিনি যেহেতু এখন আর আওয়ামী লীগের কেউ নন, তাই তিনি আওয়ামী লীগের সংসদ সদস্যপদে থাকতে পারেন না।লতিফ সিদ্দিকী কমিশনকে চিঠি দিয়ে বলেছেন, বিষয়টি আদালতে বিচারাধীন থাকায় তাঁকে দল থেকে বহিষ্কার করে আওয়ামী লীগ আইনের লঙ্ঘন করেছে।
