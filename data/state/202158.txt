
ফরিদপুরের বোয়ালমারী উপজেলায় এক শিক্ষক দম্পতির বাড়িতে ডাকাতি হয়েছে। সোমবার দিবাগত রাত দুইটার দিকে পৌর এলাকার কামারগ্রাম মহল্লার মো. কামরুজ্জামানের (৪০) বাড়িতে এ ঘটনা ঘটে। কামরুজ্জামান চতুল উচ্চবিদ্যালয়ের সহকারী শিক্ষক। তাঁর স্ত্রী লুৎফুন্নেসা খানম শাহ জাফর টেকনিক্যাল কলেজের শিক্ষক। কামরুজ্জামান বলেন, ছয়-সাতজন মুখোশধারী ডাকাত জানালার শিক ভেঙে ঘরে ঢুকে অস্ত্রের মুখে সবাইকে বেঁধে ফেলে। একপর্যায়ে স্বর্ণালংকার, সাত হাজার টাকা, চারটি মুঠোফোনসহ পাঁচ লাখ টাকার মালামাল লুট করে।ফরিদপুর অফিস
