
রাজধানীতে আজ রোববার বিকেলে তিনটি বাস ও একটি প্রাইভেট কারে আগুন দিয়েছে দুর্বৃত্তরা। বিকেল পৌনে চারটার দিকে সচিবালয়ের সামনে দুর্বৃত্তরা ঢাকা পরিবহনের একটি বাসে আগুন দেয়। তবে এ ঘটনায় হতাহতের কোনো ঘটনা ঘটেনি বলে নিশ্চিত করেছেন শাহবাগ থানার পরিদর্শক (তদন্ত) এম এ জলিল।এর আগে বেলা সাড়ে তিনটার পর ফকিরেরপুল মোড়ে যাত্রীবাহী ইউনিক পরিবহনের একটি বাসে আগুন দেওয়ার ঘটনা ঘটে।এ ঘটনার কিছুক্ষণ পরই মতিঝিলের এজিবি কলোনির সামনে দাঁড়িয়ে থাকা বাংলাদেশ ব্যাংকের স্টাফদের বহনকারী একটি বাসে কে বা কারা আগুন দেয়। বিকেল সোয়া চারটার দিকে মালিবাগের হাজিপাড়া এলাকায় একটি প্রাইভেটকারে আগুন দেয় দুর্বৃত্তরা।মতিঝিল থানা পুলিশের ভ্রাম্যমাণ পরিদর্শক শেখ আবুল বাশার প্রথম আলো ডটকমকে জানিয়েছেন, পুলিশ ও স্থানীয় লোকজন বাস ও প্রাইভেটকারের আগুন নিভিয়েছে। এ ঘটনায় কাউকে আটক করা যায়নি।
