
রাঙামাটির বাঘাইছড়ি উপজেলার কাচালং বালিকা উচ্চবিদ্যালয়ের একাডেমিক ভবন উদ্বোধন ও এসএসসি পরীক্ষার্থীদের বিদায় সংবর্ধনা অনুষ্ঠান ২২ জানুয়ারি অনুষ্ঠিত হয়। ভবন উদ্বোধন করেন রাঙামাটি জেলা পরিষদের চেয়ারম্যান বৃষকেতু চাকমা। বিদ্যালয় মাঠে আয়োজিত অনুষ্ঠানে সভাপতিত্ব করেন পরিচালনা কমিটির সদস্য মো. আলী হোসেন। বক্তব্য দেন কাচালং কলেজের উপাধ্যক্ষ দেব প্রসাদ দেওয়ান, কাচালং মডেল উচ্চবিদ্যালয়ের প্রধান শিক্ষক মো. জামাল উদ্দিন, পরিচালনা কমিটি সাবেক সভাপতি মো. আজিজুর রহমান, উপজেলা মৎস্য কর্মকর্তা নব আলো চাকমা, কাচালং বালিকা উচ্চবিদ্যালয়ের প্রধান শিক্ষক ভদ্র সেন চাকমা, পরিচালনা কমিটির সদস্য মো. আশিকুর রহমান প্রমুখ।
