
লালমনিরহাটের পাটগ্রাম উপজেলার আমবাড়ি ছিটমহল সীমান্তের ওপারে গত বুধবার রাতে ভারতীয় সীমান্তরক্ষী বাহিনীর (বিএসএফ) গুলিতে নিহত হলেন আরও এক বাংলাদেশি৷ তবে বাংলাদেশের সীমান্তরক্ষী বাহিনী বর্ডার গার্ড বাংলাদেশের (বিজিবি) সঙ্গে পতাকা বৈঠকে গুলি করার কথা অস্বীকার করেছে বিএসএফ৷বিজিবি ও এলাকাবাসী সূত্রে জানা গেছে, বিএসএফের গুলিতে নিহত ব্যক্তি হলেন পাটগ্রামের ধবলসূতির বুড়িরবাড়ি গ্রামের শিমুল প্রধান (২৮)।পাটগ্রাম থানার ভারপ্রাপ্ত কর্মকর্তা (ওসি) মো. আমিরুজ্জামান বলেন, বুলেটের আঘাতে শিমুল নিহত হন বলে প্রাথমিকভাবে ধারণা করা হচ্ছে৷ ময়নাতদন্তের জন্য লাশ লালমনিরহাট সদর হাসপাতালের মর্গে পাঠানো হয়েছে।
