
শহীদ সার্জেন্ট জহুরুল হকের ৪৬তম মৃত্যুবার্ষিকী উপলক্ষে গতকাল রোববার নোয়াখালীতে আলোচনা সভা ও চিত্রাঙ্কন প্রতিযোগিতা অনুষ্ঠিত হয়।আলোচনা সভায় সভাপতিত্ব করেন শহীদ জহুর-ওদুদ স্মৃতি পরিষদের সভাপতি মমিন উল্যাহ। অন্যান্যের মধ্যে বক্তব্য দেন জেলা আওয়ামী লীগের সভাপতি ও সুবর্ণচর উপজেলা পরিষদের চেয়ারম্যান এ এইচ এম খায়রুল আনম সেলিম, জেলা মুক্তিযোদ্ধা কমান্ডার মোজাম্মেল হক, ডেপুটি কমান্ডার মমতাজুল করিম, শহীদ সার্জেন্ট জহুরুল হকের চাচাতো বোন ফাতেমা হক। আলোচনা সভা শেষে চিত্রাঙ্কন প্রতিযোগিতায় বিজয়ী শিক্ষার্থীদের মধ্যে পুরস্কার ও সনদপত্র বিতরণ করা হয়।
