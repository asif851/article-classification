
পল্লিকবি জসীমউদ্দীনের অমর গাথাকাব্য নক্সী কাঁথার মাঠ। এ কাব্যটি শ্রুতিরূপে মঞ্চে এনেছে বাচিক শিল্প চর্চাকেন্দ্র তারুণ্যের উচ্ছ্বাস। ২৬ এপ্রিল মঙ্গলবার সন্ধ্যা সাতটায় থিয়েটার ইনস্টিটিউট, চট্টগ্রাম (টিআইসি) মিলনায়তনে প্রযোজনাটির তৃতীয় মঞ্চায়ন অনুষ্ঠিত হবে। মো. মুজাহিদুল ইসলামের নির্দেশনায় এ প্রযোজনার আবহ সুর করেছেন মিঠু তলাপাত্র, মঞ্চ ও পোশাক পরিকল্পনায় রয়েছেন ফারুক তাহের এবং আলোক পরিকল্পনায় মোসলেম উদ্দীন শিকদার। অনুষ্ঠান উদ্বোধন করবেন চট্টগ্রামে ভারতীয় সহকারী হাইকমিশনার সোমনাথ হালদার। বিজ্ঞপ্তি।
