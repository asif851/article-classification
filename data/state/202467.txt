
শেরপুরের নালিতাবাড়ী উপজেলায় লাশ চুরির অভিযোগে গত বৃহস্পতিবার রাতে গণপিটুনিতে এক যুবক নিহত হয়েছেন। নিহত ব্যক্তির পরিচয় পাওয়া যায়নি।
পুলিশ ও এলাকাবাসী সূত্র জানায়, উপজেলার যোগানিয়া ইউনিয়নের গেড়ামারা গ্রামের কবরস্থান থেকে গত চার মাসে সাতটি লাশ চুরি হয়। চুরি ঠেকাতে গ্রামবাসী পাহারা বসান। গতকাল শুক্রবার রাত ১১টার দিকে অপরিচিত ওই যুবক কবরস্থানে ঢুকে কবর খোঁড়া শুরু করেন। এ সময় তাঁকে হাতেনাতে ধরে পিটুনি দেন গ্রামবাসী। গুরুতর অবস্থায় তাঁকে উদ্ধার করে হাসপাতালে নেওয়ার পথে তিনি মারা যান। থানার ওসি গোলাম হায়দার বলেন, এ ব্যাপারে থানায় দুটি মামলা হয়েছে।
