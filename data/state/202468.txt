
বিএনপির চেয়ারপারসন খালেদা জিয়ার ছোট ছেলে আরাফাত রহমান কোকো মারা গেছেন (ইন্নালিল্লাহি...রাজিউন)। আজ শনিবার দুপুর সাড়ে ১২টার দিকে মালয়েশিয়ায় তাঁর মৃত্যু হয়।জাতীয়তাবাদী মহিলা দলের সাধারণ সম্পাদক শিরিন সুলতানা প্রথম আলোকে আজ শনিবার দুপুরে এ তথ্য নিশ্চিত করেছেন।বিএনপির চেয়ারপারসনের প্রেস উইংয়ের কর্মকর্তা শামসুদ্দিন দিদার ও শাইরুল কবির খানও এ তথ্য নিশ্চিত করেছেন। বিএনপি সূত্র জানিয়েছে, হৃদরোগে আক্রান্ত হলে তাঁকে মালয়েশিয়ার ন্যাশনাল হাসপাতালে নেওয়ার পথে তিনি মারা যান।২০০৭ সালে তত্ত্বাবধায়ক সরকারের আমলে গ্রেপ্তার হন আরাফাত রহমান কোকো। চিকিৎসার জন্য ২০০৮ সালের ১৭ জুলাই আদালতের অনুমতি নিয়ে চিকিৎসার জন্য থাইল্যান্ড যান কোকো। পরে সেখান থেকে তিনি মালয়েশিয়া যান।
আরও পড়ুন:রোববার মালয়েশিয়ায় কোকোর প্রথম জানাজা নির্বাক–মূহ্যমান খালেদা জিয়া
