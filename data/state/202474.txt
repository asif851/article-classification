
বিবাদী না হয়েও বিবাদী সেজে মামলার সাক্ষ্য দিতে আসার অপরাধে আজ মঙ্গলবার দুই ব্যক্তির বিরুদ্ধে আইনানুগ ব্যবস্থার নেওয়ার আদেশ দিয়েছেন আদালত। ঢাকার পারিবারিক আদালতের বিচারক ইশরাত জাহান এ আদেশ দেন।
ওই দুই ব্যক্তির নাম নাজমুল হুদা ও লিপি আক্তার।
আদালত সূত্রে জানা গেছে, ঢাকার পারিবারিক আদালতে এক নাবালকের হেফাজত (কাস্টডি) চেয়ে করা একটি মামলায় আজ সাক্ষ্য দিতে যান নাজমুল ও লিপি। তবে বাদীপক্ষ আপত্তি তোলে, ওই দুজন বিবাদী নন। ভুয়া সাক্ষী হিসেবে তাঁরা সাক্ষ্য দিতে এসেছেন।
পরে ভুয়া সাক্ষ্য দিতে আসার অপরাধে আদালত কোতোয়ালি থানায় পাঠিয়ে তাঁদের বিরুদ্ধে আইনানুগ ব্যবস্থা নেওয়ার আদেশ দেন।
