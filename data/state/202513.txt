
সমকাল পত্রিকার ঢাকার দোহার উপজেলা প্রতিনিধি মাহাবুবুর রহমান টিপুকে কুপিয়ে হত্যার চেষ্টা মামলার প্রধান আসামি ইমন খানের জামিন নামঞ্জুর করে কারাগারে পাঠিয়েছেন আদালত।গতকাল সোমবার দুপুরে ঢাকার অতিরিক্ত চিফ জুডিশিয়াল ম্যাজিস্ট্রেট শ্যামল চৌধুরী এ আদেশ দেন। ঘটনার দিন পুলিশের হাতে গ্রেপ্তার হওয়া অপর আসামি আজিজুল রহমানকে ২১ আগস্ট একই আদালত জামিন মঞ্জুর করেন। এ মামলার অপর আসামিরা পলাতক রয়েছেন।১৫ আগস্ট রাত সাড়ে ১০টার দিকে মালিকান্দা এলাকায় দুর্বৃত্তরা তাঁকে কুপিয়ে আহত করে।
