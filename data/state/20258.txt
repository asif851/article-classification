
বিএনপি চেয়ারপারসন খালেদা জিয়ার বিরুদ্ধে করা ১০ মামলায় আগামী ১ ফেব্রুয়ারি অভিযোগ গঠনের শুনানির দিন ধার্য করেছেন আদালত। আজ সোমবার ঢাকার মহানগর দায়রা জজ কামরুল হোসেন মোল্লা এই দিন ধার্য করেন।
এর আগে খালেদা জিয়ার পক্ষে তাঁর আইনজীবীরা সময় চেয়ে আবেদন করেন। এতে তাঁরা বলেন, খালেদা জিয়া অসুস্থ। তাই তিনি আদালতে আসতে পারেননি। সময় চেয়ে করা আবেদন মঞ্জুর করেন আদালত।
এ ব্যাপারে ওই আদালতের সরকারি কৌঁসুলি তাপস কুমার পাল প্রথম আলোকে বলেন, খালেদা জিয়ার বিরুদ্ধে করা ১টি মামলার আজ অভিযোগ গঠনের শুনানির দিন ধার্য ছিল। এসব মামলা হলো রাজধানীর দারুস সালাম থানার আটটি মামলা, রাষ্ট্রদ্রোহের একটি মামলা ও যাত্রাবাড়ী থানায় করা বিশেষ ক্ষমতা আইনের মামলা।
খালেদা জিয়ার আইনজীবী জয়নাল আবেদিন মেজবাহ প্রথম আলোকে বলেন, খালেদা জিয়ার পক্ষে সময় আবেদন মঞ্জুর করে আদালত খালেদা জিয়াকে পরবর্তী শুনানির তারিখে হাজির করার জন্য বলেছেন।
আরও পড়ুন:১০ মামলায় জামিন খালেদা জিয়ার
