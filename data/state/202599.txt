
মিরসরাইয়ের উপজেলা ছাত্রলীগের সম্মেলন গত ২৬ নভেম্বর অনুষ্ঠিত হয়েছে। উপজেলার মিঠাছরা উচ্চবিদ্যালয় মাঠে আয়োজিত সম্মেলনে রাসেল ইকবাল চৌধুরী সভাপতি ও ফরহাদ হোসাইন সাধারণ সম্পাদক নির্বাচিত হয়েছেন।
ওই দিন সকাল ১০টায় সম্মেলন উদ্বোধন করেন চট্টগ্রাম উত্তর জেলা ছাত্রলীগের সভাপতি বখতেয়ার সাঈদ। উপজেলা ছাত্রলীগের আহ্বায়ক মাইনুর ইসলামের সভাপতিত্বে সমাবেশে প্রধান অতিথি ছিলেন গৃহায়ণ ও গণপূর্তমন্ত্রী মোশাররফ হোসেন। বিশেষ অতিথি ছিলেন জেলা ছাত্রলীগের সাধারণ সম্পাদক আবু তৈয়ব। বক্তব্য দেন উত্তর জেলা আওয়ামী লীগের জ্যেষ্ঠ যুগ্ম সাধারণ সম্পাদক জসিম উদ্দিন, মিরসরাই উপজেলা আওয়ামী লীগের সভাপতি শেখ আতাউর রহমান প্রমুখ।
সম্মেলনের দ্বিতীয় পর্বে ছিল ভোটাভুটি। ওই অধিবেশনে সভাপতি ও সাধারণ সম্পাদক পদে নির্বাচনের আয়োজন করা হয়। নির্বাচনে জেলা, উপজেলা ও তৃণমূল ছাত্রলীগের ৯৫ জন কাউন্সিলর অংশ নেন। সন্ধ্যা সাতটার দিকে নির্বাচনের আনুষ্ঠানিকতা শেষে সভাপতি ও সম্পাদকের নাম ঘোষণা করেন জেলা ছাত্রলীগের সভাপতি বখতেয়ার সাঈদ। বিজ্ঞপ্তি। 
