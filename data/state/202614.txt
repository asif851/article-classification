
নড়াইলের সুলতান মেলায় গতকাল শুক্রবার ঘোড়ার গাড়ি দৌড় ও কুস্তি প্রতিযোগিতা অনুষ্ঠিত হয়েছে। সরকারি ভিক্টোরিয়া কলেজ মাঠে এ প্রতিযোগিতা দেখতে কয়েক হাজার মানুষ জড়ো হয়। এ ছাড়া বিকেলে সুলতান মঞ্চে অনুষ্ঠিত হয় সেমিনার। শিক্ষাবিদ বিজন কুমার সাহা রচিত ‘মেহনতি মানুষের শিল্পী এস এম সুলতান’ শীর্ষক সেমিনারে সভাপতিত্ব করেন জেলা প্রাথমিক শিক্ষা কর্মকর্তা জেছের আলী। বক্তব্য দেন এস এম সুলতান আর্ট কলেজের অধ্যক্ষ অশোক কুমার শীল, খুলনা বিশ্ববিদ্যালয়ের চারু ও কারুকলা বিভাগের অধ্যাপক বিমানেশ বিশ্বাস মুকুল প্রমুখ। সন্ধ্যায় নৃত্যকলা একাডেমি, শিশু একাডেমী, লাল গোলাপ, সরগম সংগীত নিকেতন, স্বর্ণকলি, ড্রামা সার্কেল সাংস্কৃতিক অনুষ্ঠানের আয়োজন করে। 
