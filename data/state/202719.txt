
মানবতাবিরোধী অপরাধের দায়ে আদালতের দেওয়া সব রায় আগামী ১৬ ডিসেম্বরের মধ্যে কার্যকর করার দাবি জানিয়েছেন গণজাগরণ মঞ্চের কর্মী ও প্রগতিশীল ব্যক্তিরা। গতকাল শুক্রবার শাহবাগে এক সমাবেশে তাঁরা এ দাবি জানান।সমাবেশে বক্তব্যে ঘাতক দালাল নির্মূল কমিটির সভাপতি শাহরিয়ার কবির বলেন, সংবিধান অনুযায়ী জামায়াত-শিবিরকে নিষিদ্ধ করা যায়। এ জন্য আদালত কিংবা সংসদের প্রয়োজন নেই।
