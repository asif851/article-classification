
মিয়ানমারের রাখাইন রাজ্যে গত ২৫ আগস্ট সে দেশের সেনাবাহিনীর অভিযান শুরু হয়। অভিযান চলাকালে সহিংসতা থেকে বাঁচতে এ পর্যন্ত সোয়া চার লাখ রোহিঙ্গা শরণার্থী সীমান্ত পার হয়ে বাংলাদেশে ঢুকেছে। দুর্যোগ ব্যবস্থাপনা ও ত্রাণ মন্ত্রণালয় বলছে, দেশি-বিদেশি বিভিন্ন সংস্থা থেকে ২৭০ মেট্রিক টন চাল ও আটা সহায়তা পাওয়া গেছে।
জাতিসংঘের শরণার্থীবিষয়ক সংস্থা ইউএনএইচসিআর চিকিৎসা, খাদ্য, আশ্রয়সহ সব ধরনের সহায়তা দেওয়ার আগ্রহ প্রকাশ করেছে। বিশ্ব খাদ্য কর্মসূচি (ডব্লিউএফপি) চার মাস ধরে চার লাখ পরিবারকে খাবার সরবরাহের প্রতিশ্রুতি দিয়েছে। বিভিন্ন বেসরকারি প্রতিষ্ঠান ও সংগঠনের পক্ষ থেকে ত্রাণসামগ্রী বিতরণ অব্যাহত রয়েছে।
গত বৃহস্পতিবার কক্সবাজারের উখিয়া উপজেলার বালুখালী এলাকার রোহিঙ্গা শিবিরে ত্রাণ নেওয়ার কয়েকটি মুহূর্ত।

