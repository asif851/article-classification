
ঢাকার মতিঝিল এলাকা থেকে অস্ত্রসহ আটজনকে আটক করেছে ঢাকা মহানগর গোয়েন্দা পুলিশ (ডিবি)। এঁরা হলেন বাবুল হোসেন, ইসরাফিল, আবুল বাশার মোল্লা, এনামুল হক, সজিব শেখ, মইনুল ইসলাম, লতিফ মিয়া ও মো. রাজন। গত মঙ্গলবার মতিঝিল থানা এলাকায় আটক ব্যক্তিদের কাছ থেকে পাওয়া দুটি চাপাতি, পাঁচটি ছুরি, এক ডজন মুঠোফোন, পাটের দড়ি এবং নয় হাজার আট শ টাকা জব্দ করা হয়েছে। ডিবির উপকমিশনার (পূর্ব) মাহবুব আলম বলেন, প্রাথমিক জিজ্ঞাসাবাদে আটক হওয়া ব্যক্তিরা জানান যে তাঁরা আন্তজেলা ডাকাত দলের সদস্য।
