
খাগড়াছড়ি জেলার ৬টি উপজেলার ২৬টি ইউনিয়ন পরিষদের (ইউপি) চেয়ারম্যান ও সদস্যরা শপথ গ্রহণ করেছেন। গত মঙ্গলবার বেলা তিনটায় খাগড়াছড়ি জেলা প্রশাসনের সম্মেলনকক্ষে শপথ গ্রহণ করেন জেলার খাগড়াছড়ি, পানছড়ি, মহালছড়ি, দীঘিনালা, লক্ষ্মীছড়ি ও মানিকছড়ি উপজেলার ইউপি চেয়ারম্যানরা। চেয়ারম্যানদের শপথবাক্য পাঠ করান খাগড়াছড়ির জেলা প্রশাসক মুহাম্মদ ওয়াহিদুজ্জামান। এ সময় উপস্থিত ছিলেন পুলিশ সুপার মো. মজিদ আলী, অতিরিক্ত জেলা প্রশাসক (সার্বিক) এ টি এম কাউছার হোসেন, অতিরিক্ত জেলা প্রশাসক (রাজস্ব) মোল্লা মো. মিজানুর রহমান, খাগড়াছড়ি সদর উপজেলা পরিষদের চেয়ারম্যান চঞ্চুমণি চাকমা প্রমুখ।এ ছাড়া একই দিন বিকেলে নিজ নিজ উপজেলা পরিষদে এই ২৬টি ইউপির ২৩৪ জন পুরুষ ও সংরক্ষিত ওয়ার্ডের ৭৮ জন নারী সদস্যকে শপথবাক্য পাঠ করান উপজেলা নির্বাহী কর্মকর্তারা।
