
নাটোরে বড়াইগ্রামের বনপাড়া পৌর চত্বরে গতকাল বৃহস্পতিবার দিনব্যাপী এক ফ্রি ডেন্টাল ক্যাম্প অনুষ্ঠিত হয়েছে। নাটোরের ডেন্টাল সার্জন সোসাইটির চিকিৎসকেরা স্থানীয় চার শতাধিক গরিব নারী-পুরুষ ও বিদ্যালয়ের শিক্ষার্থীকে বিনা মূল্যে দাঁতের চিকিৎসা প্রদান ও ওষুধ বিতরণ করেছেন। ইউএনও রুহুল আমিন ও পৌর মেয়র কে এম জাকির হোসেন এই ক্যাম্প উদ্বোধন করেন। ক্যাম্পের আহ্বায়ক ছিলেন ওসমান গণি সাহেদ। চিকিৎসা দেন এ বি এম হাসিবুজ্জামান হেলাল, দাউদ আলী, মাহবুব আলম, আফসানা খাতুন প্রমুখ। 
