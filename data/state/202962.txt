
চুয়াডাঙ্গা সদর উপজেলার নিমতলা সীমান্ত থেকে গতকাল বৃহস্পতিবার দুপুরে নাজমুল হক (১৮) নামে এক যুবককে ধরে নিয়ে গেছে ভারতীয় সীমান্তরক্ষী বাহিনী বিএসএফ। সে জীবননগর উপজেলার শিংনগর গ্রামের দীন মোহাম্মদের ছেলে। বর্ডার গার্ড বাংলাদেশ (বিজিবি) সূত্রে জানা গেছে, গতকাল বেলা দুইটার দিকে কিশোর নাজমুল হক বাড়ির গরুর জন্য ঘাস কাটতে কাটতে একপর্যায়ে সীমান্ত শূন্যরেখা পার হয়ে ভারতের অভ্যন্তরে ঢুকে পড়ে। এ সময় গেদে কোম্পানির বিএসএফ সদস্যরা তাঁকে ধরে নিয়ে যায়। বিজিবি ৬ চুয়াডাঙ্গার পরিচালক লে. কর্নেল এস এম মনিরুজ্জামান বলেন, নাজমুলকে ফিরিয়ে আনতে বিএসএফের কাছে পতাকা বৈঠকের আহ্বান জানানো হয়েছে।  চুয়াডাঙ্গা প্রতিনিধি।
