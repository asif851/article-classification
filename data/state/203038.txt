
কুড়িগ্রামের দিশারী সাংস্কৃতিক গোষ্ঠীর ২৫ বছর পূর্তি উপলক্ষে কাঁঠালবাড়ী ডিগ্রি কলেজ মাঠে গতকাল সোমবার থেকে শুরু হয়েছে তিন দিনব্যাপী সাংস্কৃতিক উৎসব। সাবেক সাংসদ মো. জাফর আলী এর উদ্বোধন করেন। সকালে শোভাযাত্রা বের করা হয়। সন্ধ্যায় আলোচনা সভা, গুণীজন সংবর্ধনা, সাংস্কৃতিক অনুষ্ঠান ও নাটক মঞ্চস্থ হয়। আলোচনায় অংশ নেন কুড়িগ্রাম সরকারি কলেজের উপাধ্যক্ষ মীর্জা মো. নাসির উদ্দিন, কাঁঠালবাড়ী ডিগ্রি কলেজের অধ্যক্ষ মো. আবেদ আলী প্রমুখ। এ বছর দিশারী সম্মাননা পেয়েছেন লোকসংগীতে মো. কছিমুদ্দিন (মরণোত্তর), অনন্ত কুমার দেব ও খন্দকার মো. আলী, নাট্যচর্চায় মো. ফেরদৌস আলী (মরণোত্তর), দেবব্রত বক্সি এবং সাহিত্য ও সংগঠনে আবদুল খালেক।
