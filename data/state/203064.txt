
কক্সবাজারের টেকনাফ পৌরসভার লামার বাজার এলাকায় গতকাল বুধবার বিকেলে তিনটি ব্যবসাপ্রতিষ্ঠানে অভিযান চালিয়ে জরিমানা করেছেন ভ্রাম্যমাণ আদালত। আদালত সূত্রে জানা গেছে, মেয়াদোত্তীর্ণ কীটনাশক ও বীজ মজুত রাখার দায়ে মেসার্স নাঈম-রশিদ বীজ ভান্ডার ও মেসার্স পারভেজ বীজ ভান্ডারকে পাঁচ হাজার টাকা করে এবং মেসার্স ন্যাশনাল বীজ ভান্ডারকে তিন হাজার টাকা জরিমানা আদায় করা হয়। এ সময় মেয়াদোত্তীর্ণ শতাধিক কীটনাশকের বোতল ধ্বংস করা হয়। ভ্রাম্যমাণ আদালত পরিচালনা করেন উপজেলা নির্বাহী কর্মকর্তা শাহ মোজাহিদ উদ্দিন। 
