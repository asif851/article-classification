
রংপুরে ব্যাটারিচালিত অটোরিকশার চালক আজিজুল ইসলাম (১৭) হত্যা মামলায় ছয়জনকে গ্রেপ্তার করা হয়েছে। পুলিশ ব্যুরো অব ইনভেস্টিগেশন (পিবিআই) চট্টগ্রাম ও রংপুরে অভিযান চালিয়ে তাঁদের গ্রেপ্তার করে। পিবিআই রংপুর কার্যালয়ে গত বুধবার দুপুরে সংবাদ সম্মেলন করে এ তথ্য জানানো হয়।গ্রেপ্তার হওয়া ব্যক্তিরা হলেন ফারুক, মাজেদ, বাবু, আসাদুল, মোজাম্মেল ও জাহাঙ্গীর। তাঁদের সবার বাড়ি রংপুরের কাউনিয়া উপজেলার বালাপাড়া ইউনিয়নের হলদিবাড়ী এলাকায়। পিবিআই সূত্র জানায়, গোপন সংবাদের ভিত্তিতে এ হত্যাকাণ্ডের মূল হোতা ফারুককে চট্টগ্রামের ফটিকছড়ি থেকে এবং বাকিদের রংপুরের বিভিন্ন স্থান থেকে গ্রেপ্তার করা হয়। তাঁরা সবাই আজিজুলের বন্ধু ও পরিচিতজন।
