
রাজধানীর সবুজবাগ এলাকায় লাগেজ থেকে এক ব্যক্তির লাশ উদ্ধার করেছে পুলিশ। আজ সোমবার সকালে লাশটি ঢাকা মেডিকেল কলেজ হাসপাতালের মর্গে পাঠানো হয়েছে। ওই ব্যক্তির পরিচয় জানা যায়নি। সবুজবাগ থানার পুলিশ ঘটনার সত্যতা নিশ্চিত করেছে।সবুজবাগ থানার উপপরিদর্শক (এসআই) মো. কামরুজ্জামান জানান, গতকাল রোববার দিবাগত রাত ১২টার দিকে মাদারটেক প্রজেক্টের মুখে তিন রাস্তার মোড়ে সিএনজিচালিত একটি অটোরিকশা থেকে লাগেজে ভরা লাশটি পাওয়া যায়। তার শরীর ওড়না ও টেপ দিয়ে প্যাঁচানো ছিল।
পুলিশের ধারণা, অজ্ঞাত স্থানে ওই ব্যক্তিকে হত্যা করে লাগেজে ভরে লাশটি ফেলে যায় দুর্বৃত্তরা। খবর পেয়ে লাশটি উদ্ধার করে পুলিশ। নিহত ব্যক্তির পরিচয় বের করার চেষ্টা চলছে।
