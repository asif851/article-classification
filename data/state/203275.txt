
সুন্দরবনে আজ মঙ্গলবার আবার বাঘগণনা শুরু করছে বন বিভাগ। ক্যামেরায় ছবি তোলা ও বাঘের পায়ের ছাপ গুনে এই গণনা করা হবে। এ কাজে তাদের সহায়তা করবে বেসরকারি সংস্থা ওয়াইল্ড টিম। গণনার ফল প্রকাশ করা হবে আগামী বছরের শুরুতে। ‘ক্যামেরা ফাঁদ’ নামের পদ্ধতিতে বিভিন্ন স্থানে স্থাপিত ক্যামেরার সামনে দিয়ে চলাচলকারী বাঘের ছবি ধারণ করা হবে। এ ছাড়া যেসব খালে বাঘ পানি খেতে যায় সেখানে পায়ের ছাপ গুনে সংখ্যা নির্ণয় করা হবে। সুন্দরবনের নীলকমল বনফাঁড়ি থেকে আজ আনুষ্ঠানিকভাবে গণনার কাজ শুরু হবে। বন বিভাগ ও ওয়াইল্ড টিমের মোট ৬০ জন কর্মী এই কাজে অংশ নিচ্ছেন। ২০১০ সালে সুন্দরবনের খালে বাঘের বিচরণ পর্যবেক্ষণের ভিত্তিতে জরিপ করে বাঘের সংখ্যা ৪০০ থেকে ৪৫০ বলে উল্লেখ করেছিল।বন বিভাগের বন্যপ্রাণী ও প্রকৃতি সংরক্ষণ বিভাগের সংরক্ষক জাহিদুল কবীর বলেন, জরিপে সুন্দরবনে বাঘের প্রকৃত সংখ্যা নির্ণয় করতে পারব।’
