
ফরিদপুরে আলাউদ্দিন স্কুল অ্যান্ড কলেজ নামের একটি নতুন বেসরকারি শিক্ষাপ্রতিষ্ঠানের উদ্বোধন করা হয়েছে। গত শনিবার শহরের ঝিলটুলী মহল্লায় অবস্থিত এ প্রতিষ্ঠানটির উদ্বোধন করেন সদর উপজেলা পরিষদের চেয়ারম্যান খন্দকার মোহতেশাম হোসেন। কলেজের পরিচালনা সভাপতি মো. ইলিয়াস শেখের সভাপতিত্বে অনুষ্ঠানে বক্তব্য দেন জেলা প্রাথমিক শিক্ষা কর্মকর্তা মো. আতাউর রহমান। ইলিয়াস শেখ জানান, প্রাথমিকভাবে প্লে থেকে পঞ্চম শ্রেণি পর্যন্ত শিক্ষার্থীদের ক্লাস হবে। পর্যায়ক্রমে অন্যান্য শ্রেণির ক্লাস শুরু হবে।
