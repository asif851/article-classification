
মানবতাবিরোধী অপরাধের দায়ে মৃত্যুদণ্ডপ্রাপ্ত আসামি সালাউদ্দিন কাদের চৌধুরী (সাকা চৌধুরী) প্যারোলে মুক্তির জন্য স্বরাষ্ট্র মন্ত্রণালয়ে আবেদন করেছেন। বাংলাদেশ ক্রিকেট বোর্ডের সাবেক সভাপতি সাবের হোসেন চৌধুরীর মা রাশেদা হোসেন চৌধুরীর জানাজায় অংশ নেওয়ার জন্য তিনি এ আবেদন করেছেন।আজ সোমবার স্বরাষ্ট্র প্রতিমন্ত্রী আসাদুজ্জামান খান প্রথম আলোকে এ কথা জানিয়েছেন। তবে এ ব্যাপারে এখনো সিদ্ধান্ত নেওয়া হয়নি বলে তিনি জানিয়েছেন।বাংলাদেশ ক্রিকেট বোর্ডের সাবেক সভাপতি ও সাংসদ সাবের হোসেন চৌধুরীর মা রাশেদা হোসেন চৌধুরী গত শনিবার সিঙ্গাপুরের মাউন্ট এলিজাবেথ হাসপাতালে মারা যান। তিনি সাকা চৌধুরীর ফুপু। আগামীকাল মঙ্গলবার তাঁর জানাজায় অংশ নেওয়ার জন্য প্যারোলে মুক্তির আবেদন করেছেন সাকা চৌধুরী।
