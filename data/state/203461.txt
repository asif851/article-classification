
নীলফামারীর ডোমার উপজেলায় ছিনতাইয়ের অভিযোগে গত বুধবার দুই ব্যক্তিকে গ্রেপ্তার করেছে পুলিশ। তাঁরা হলেন ডোমার ইউনিয়নের পশ্চিম চিকনমাটি ময়দানপাড়া গ্রামের হাচান (২০) ও সোনারায় ইউনিয়নের ফার্মহাট এলাকার রাশেদুল হাসান (৩২)। পুলিশ জানায়, উপজেলার সোনারায় ইউনিয়নের আমতলী মোড় এলাকা থেকে বুধবার রাতে একটি অটোরিকশা আটকে তাঁরা যাত্রীদের কাছ থেকে ছিনতাইয়ের চেষ্টা করেন। এ সময় এলাকাবাসী তাঁদের আটক করে পিটুনি দেন। পরে পুলিশ তাঁদের থানায় নিয়ে আসে। ওসি মো. মোয়াজ্জেম হোসেন বলেন, গতকাল বৃহস্পতিবার সকালে তাঁদের আদালতের মাধ্যমে জেলা কারাগারে পাঠানো হয়েছে।
