
নারায়ণগঞ্জ প্রেসক্লাবের সাবেক সহসভাপতি ও দৈনিক আমার দেশ পত্রিকার জ্যেষ্ঠ সাংবাদিক শামসুস সালেহীন (৫০) গত মঙ্গলবার ভোরে নগরের আমলাপাড়ার বাসভবনে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, দুই মেয়ে ও এক ছেলে রেখে গেছেন। মঙ্গলবার বাদ জোহর আমলাপাড়া জামে মসজিদে জানাজা শেষে জেলা প্রেসক্লাবের সামনে তাঁর মরদেহ রাখা হয়। সেখানে সাংবাদিকসহ বিভিন্ন শ্রেণি-পেশার মানুষ মরহুমের প্রতি শেষ শ্রদ্ধা নিবেদন করেন। পরে নগরের মাসদাইর কবরস্থনে তাঁর লাশ দাফন করা হয়।শামসুস সালেহীন বাংলাদেশ ক্রাইম রিপোর্টার্স এসোসিয়েশনের সাবেক সহসভপতি এবং নারায়ণগঞ্জ ফটোগ্রাফিক এসোসিয়েশনেরও সভাপতি ছিলেন।
