
পঞ্চগড়ের বোদা উপজেলার সাঁকোয়া উচ্চবিদ্যালয়ের ৫০ বছর পূর্তি উপলক্ষে দুই দিনব্যাপী জমকালো অনুষ্ঠানের আয়োজন করা হয়। গত শুক্রবার অনুষ্ঠান শুরু হয়। এই উপলক্ষে নবীন ও প্রবীণদের পদচারণে মুখরিত হয় বিদ্যালয়ের প্রাঙ্গণ। পুরোনো দিনের স্মৃতি রোমন্থন করে অনেকেই আনন্দে মেতে ওঠেন।এ উপলক্ষে গত শুক্রবার সকালে বর্ণাঢ্য শোভাযাত্রা বের করা হয়। সন্ধ্যায় আলোচনা সভা ও স্থানীয় শিল্পীদের পরিবেশনায় সাংস্কৃতিক অনুষ্ঠান হয়। গতকাল দুপুর থেকে স্মৃতিচারণামূলক আলোচনা ও সন্ধ্যায় দেশবরেণ্য শিল্পীদের পরিবেশনায় সাংস্কৃতিক অনুষ্ঠান হয়। এতে ডলি সায়ন্তনী, আবিদা সুলতানা, রফিকুল আলমসহ ঢাকার বিভিন্ন শিল্পীরা সংগীত পরিবেশন করেন।দুই দিনব্যাপী নানা অনুষ্ঠানে বিদ্যালয় প্রাঙ্গণ বর্তমান ও প্রাক্তন শিক্ষার্থীদের মিলনমেলায় পরিণত হয়। এ উপলক্ষে আয়োজিত আলোচনা সভায়৪প্রধান অতিথি ছিলেন পঞ্চগড়-২ আসনের সাংসদ নুরুল ইসলাম।
