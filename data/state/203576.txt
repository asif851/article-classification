
কুড়িগ্রামের উলিপুর উপজেলার গুনাইগাছ ইউনিয়নের সাবেক চেয়ারম্যান মোখলেছুর রহমানকে (৫৫) গত রোববার রাতে গম আত্মসাতের মামলায় গ্রেপ্তার করা হয়েছে। তিনি ইউনিয়ন আওয়ামী লীগের সভাপতি। গতকাল সোমবার সকালে তাঁকে কোর্টে পাঠানো হয়েছে। ১৯৯৪ সালে তাঁর বিরুদ্ধে কুড়িগ্রাম বিশেষ ট্রাইব্যুনাল আদালতে মামলা করে দুদক। উলিপুর থানার ওসি এস কে আবদুল্লাহ আল সাঈদ বলেন, চেয়ারম্যান থাকা অবস্থায় তিনি ১৯৯৪ সালে দুস্থ মহিলাদের জন্য বরাদ্দকৃত ভিজিডি কার্ডের ১২ মেট্রিক টন গম আত্মসাৎ করেন। জেলা জজ আদালতে তাঁকে সাজা দেওয়া হয়। 
