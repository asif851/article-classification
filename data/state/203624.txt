
মাগুরায় হত্যা মামলায় পাঁচজনকে যাবজ্জীবন কারাদণ্ড দেওয়া হয়েছে। সদর উপজেলার বাহারবাগ শ্যামপুর গ্রামের আবদুল মান্নান নামে এক ব্যক্তিকে খুনের দায়ে ওই কারাদণ্ড দেওয়া হয়। মাগুরা জেলা ও দায়রা জজ বেগম মাহফুজা বেগম গত রোববার দুপুরে ওই রায় দেন।
দণ্ড পাওয়া ব্যক্তিরা হলেন বাহারবাগ গ্রামের মো. বাকা, মহিনুর রহমান, মো. বাসার, বুলবুল হোসেন ও খায়রুল ইসলাম। আসামিদের মধ্যে খায়রুল ইসলাম পলাতক রয়েছেন।
জেলার সরকারি কৌঁসুলি কামাল হোসেন বলেন, ২০১০ সালের ৫ ফেব্রুয়ারি মাগুরা সদর উপজেলার বাহারবাগ শ্যামপুর গ্রামের আবদুল মান্নান প্রতিপক্ষের হামলায় নিহত হন। এ ঘটনায় নিহত ব্যক্তির ভাই নুরুল মোল্লা ২৯ জনকে আসামি করে সদর থানায় হত্যা মামলা করেন।
