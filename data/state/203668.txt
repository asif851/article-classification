
ইউরোপীয় পার্লামেন্টের মানবাধিকার-বিষয়ক উপকমিটি কাল বৃহস্পতিবার বাংলাদেশের মানবাধিকার পরিস্থিতি নিয়ে আলোচনা করবে। সম্প্রতি বাংলাদেশ ঘুরে যাওয়া উপকমিটির সদস্যরা তাঁদের অভিজ্ঞতা এ সময় কমিটির কাছে তুলে ধরবেন।পার্লামেন্টের ওয়েবসাইট থেকে জানা গেছে, ব্রাসেলসের স্থানীয় সময় সকাল নয়টায় শুরু হয়ে আলোচনা এক ঘণ্টা চলবে। উপকমিটির এক ঘণ্টার বৈঠকে বাংলাদেশের পরিস্থিতি ছাড়াও অন্য আলোচ্যসূচিটি হচ্ছে ‘মানবাধিকার ও প্রযুক্তি: তৃতীয় দেশের মানবাধিকার পরিস্থিতি নিয়ে নজরদারি ও অনাহূত প্রবেশের প্রভাব’।
