
সাংবাদিক ও লেখক লতিফ সিদ্দিকীর ১৭তম মৃত্যুবার্ষিকী উপলক্ষে গতকাল বৃহস্পতিবার তাঁর বর্ণাঢ্য জীবন নিয়ে স্মৃতিচারণা সভা ও সাংস্কৃতিক অনুষ্ঠানের আয়োজন করা হয়। লতিফ সিদ্দিকী স্মৃতি ফাউন্ডেশন এ অনুষ্ঠানের আয়োজন করে। গতকাল বিকেলে জেলা শহরের স্থানীয় পরিবেশবাদী সংগঠন স্যাকের মিলনায়তনে এ অনুষ্ঠানে স্মৃতি ফাউন্ডেশন ছাড়াও বিভিন্ন সংগঠনের প্রতিনিধিরা অংশ নেন। ফাউন্ডেশনের আহ্বায়ক ইকবাল হোসেনের সভাপতিত্বে বক্তব্য খান বাহাদুর কলেজের সহযোগী অধ্যাপক মীর মোকছেদুল আলম, সিরাজগঞ্জ সরকারি কলেজের সহকারী অধ্যাপক অজিত রায়, সিপিবির জেলা সভাপতি আজাহারুল ইসলাম প্রমুখ। 
