
রংপুরের জেলা পরিষদ মিলনায়তনে গতকাল সোমবার সকালে ‘জঙ্গিবাদ ও সন্ত্রাস’বিষয়ক এক গোলটেবিল বৈঠক হয়। জাতীয় সমাজতান্ত্রিক দল (ইনু) এই আয়োজন করে। এতে বিভিন্ন শ্রেণি-পেশার মানুষ অংশ নেন। এতে আমন্ত্রিত অতিথি ছিলেন জাহাঙ্গীরনগর বিশ্ববিদ্যালয়ের সাবেক উপাচার্য ও জাসদের কেন্দ্রীয় কমিটির সদস্য আনোয়ার হোসেন। সভাপতিত্ব করেন জেলা জাসদের সহসভাপতি আজিজার রহমান। অন্যদের মধ্যে বক্তব্য দেন জাসদ কেন্দ্রীয় কমিটির সাধারণ সম্পাদক সাংসদ শিরীন আখতার, কেন্দ্রীয় কমিটির শিক্ষাবিষয়ক সম্পাদক রাজিউর রহমান প্রমুখ। 
