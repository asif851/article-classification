
মানবতাবিরোধী অপরাধী কাদের মোল্লার ফাঁসির রায়ে বিএনপি বেসামাল ও বাক্রুদ্ধ বলে মন্তব্য করেছেন আওয়ামী লীগের যুগ্ম সাধারণ সম্পাদক মাহবুব উল আলম হানিফ।কাদের মোল্লার ফাঁসির রায়ের পরিপ্রেক্ষিতে গতকাল বুধবার দুপুরে রাজধানীর বঙ্গবন্ধু অ্যাভিনিউতে ঢাকা মহানগর যুবলীগ দক্ষিণ আয়োজিত আনন্দ মিছিল ও সমাবেশে হানিফ এ মন্তব্য করেন।হানিফ বলেন, কাদের মোল্লার রায় শুনে যখন দেশের মানুষ বিজয় উল্লাস করছে, তখন বিএনপি ব্যথিত ও মর্মাহত হয়ে বাকরুদ্ধ হয়ে গেছে। এ জন্য তারা কোনো প্রতিক্রিয়া দিচ্ছে না। যুবলীগ মহানগর দক্ষিণের সভাপতি ইসমাইল চৌধুরীর সভাপতিত্বে অনুষ্ঠিত সমাবেশে আরও বক্তব্য দেন সংগঠনের কেন্দ্রীয় চেয়ারম্যান ওমর ফারুক চৌধুরী, সাধারণ সম্পাদক হারুন অর রশিদ।
