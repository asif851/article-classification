
পবিত্র ঈদুল ফিতর উপলক্ষে বর্ডার গার্ড বাংলাদেশের (বিজিবি) ১২ ব্যাটালিয়নের পক্ষে ভারতীয় সীমান্তরক্ষী বাহিনীর (বিএসএফ) ত্রিপুরার ৯৫ ব্যাটালিয়নে মিষ্টি পাঠানো হয়েছে। গত শুক্রবার দুপুরে আখাউড়া স্থলবন্দর সীমান্তের শূন্যরেখায় বিজিবি ১২ ব্যাটালিয়নের অধিনায়ক লে. কর্নেল নজরুল ইসলাম বিএসএফ ৯৫ ব্যাটালিয়নের অধিনায়ক চিত্রা পালের কাছে ওই মিস্টি তুলে দেন। বিজিবি ১২ ব্যাটালিয়ন অধিনায়ক এ তথ্য জানিয়ে বলেন, বিশেষ দিনে এমন সৌহার্দ্য দুই দেশের সীমান্তরক্ষী বাহিনীর মধ্যে বন্ধুত্বপূর্ণ সম্পর্ক জোরদার করবে।
