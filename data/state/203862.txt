
৪৪ দিন বন্ধ থাকার পর গতকাল শুক্রবার জামালপুরের সরিষাবাড়ীতে যমুনা সার কারখানা কোম্পানি লিমিটেডের কারখানায় উৎপাদন শুরু হয়েছে। কারখানা কর্তৃপক্ষ সূত্রে জানা গেছে, সরকারি নির্দেশে রমজান মাসে অন্যান্য স্থানে নিরবচ্ছিন্ন বিদ্যুৎ সরবরাহের জন্য গত ৭ জুন রাতে কারখানার গ্যাস-সংযোগ বিচ্ছিন্ন করা হয়। ৮ জুন সকাল থেকে ইউরিয়া উৎপাদনের কার্যক্রম বন্ধ করে দেওয়া হয়। কারখানার মহাব্যবস্থাপক মাহবুবা সুলতানা (কারিগরি) জানান, গতকাল সকাল থেকে সার উৎপাদন আবার শুরু হয়েছে।
