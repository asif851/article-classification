
ছয় বছরের এক শিশু ধর্ষণের অভিযোগে ১৫ বছরের এক কিশোরকে গ্রেপ্তার করেছে পুলিশ। তার বাড়ি ভোলার চরফ্যাশনের হাজারীগঞ্জ গ্রামে। সে রাজমিস্ত্রির জোগালির কাজ করে। ভুক্তভোগী শিশুটি ঢাকা মেডিকেল কলেজ হাসপাতালের ওয়ান স্টপ সার্ভিস সেন্টারে ভর্তি রয়েছে। এ ঘটনায় শিশুটির বাবা কেরানীগঞ্জ থানায় কিশোরের বিরুদ্ধে একটি ধর্ষণের মামলা করেছেন। কেরানীগঞ্জ থানার উপপরিদর্শক মো. আমিনুল ইসলাম প্রথম আলোকে বলেন, কেরানীগঞ্জের আগানগর নামপাড়া এলাকায় ঘটনাটি ঘটেছে। শিশুটির নানার বাসায় সজীব সাবলেট হিসেবে থাকে। শুক্রবার শিশুটি ওই বাসায় খেলতে যায়। কোনো এক সময় বাসাটির টয়লেটে কিশোর শিশুটিকে ধর্ষণ করে।
