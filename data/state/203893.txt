
দীর্ঘদিন ধরে একটি চক্র ট্রেনের টিকিট কালোবাজারি করে অতিরিক্ত মূল্যে তা যাত্রীদের কাছে বিক্রি করে আসছিল। খবর পেয়ে জামালপুর র্যা ব-১৪-এর সদস্যরা স্টেশন এলাকায় গত বুধবার রাতে অভিযান চালিয়ে টিকিট বিক্রির সময় কালোবাজারি চক্রের দুই সদস্যকে গ্রেপ্তার করেন। গ্রেপ্তারকৃত ব্যক্তিরা হচ্ছে শহরের সাহাপুর এলাকার মো. দেলোয়ার হোসেন ও একই এলাকার মো. রেজাউল করিম। র্যা ব-১৪ ক্যাম্প কমান্ডার অতিরিক্ত পুলিশ সুপার মো. আনিসুরজ্জামান জানান, ওই চক্রটি ট্রেনের টিকিট স্বাভাবিক মূল্যের চেয়ে তিন গুণ বেশিতে যাত্রীদের কাছে বিক্রি করে। জামালপুর প্রতিনিধি|
