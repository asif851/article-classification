
নির্বাচনের আগে ও পরে দেশের বিভিন্ন জেলায় জামায়াত-শিবির ও বিএনপির হামলায় ক্ষতিগ্রস্ত এলাকায় পরিদর্শনে যাবেন প্রধানমন্ত্রী ও আওয়ামী লীগের সভানেত্রী শেখ হাসিনা। আজ সোমবার বিকেলে শহীদ মিনার প্রাঙ্গণে সাংবাদিকদের সঙ্গে আলাপকালে প্রধানমন্ত্রীর একান্ত সচিব সাইফুজ্জামান শেখর এ তথ্য জানিয়ে বলেন, ক্ষতিগ্রস্ত এলাকায় জনসভা করার পাশাপাশি ক্ষতিগ্রস্ত ব্যক্তিদের অনুদানও দিতে পারেন প্রধানমন্ত্রী।সাইফুজ্জামান শেখর বলেন, ২০ জানুয়ারি সাতক্ষীরা যাবেন প্রধানমন্ত্রী। এরপর যশোরের অভয়নগর এলাকা সফর করবেন তিনি। এ ছাড়া যুদ্ধাপরাধীদের রায় ও নির্বাচনকে কেন্দ্র করে সাতক্ষীরা, দিনাজপুর, নীলফামারী, গাইবান্ধাসহ দেশের বিভিন্ন জেলায় সংখ্যালঘুদের ঘরবাড়ি পোড়ানো, ব্যবসাপ্রতিষ্ঠান ভাঙচুর, হত্যা, নির্যাতন, মন্দির ভাঙচুর হওয়া এলাকা সফর করবেন প্রধানমন্ত্রী শেখ হাসিনা।
