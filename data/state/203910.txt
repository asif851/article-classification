
সৌদি আরব ও মধ্যপ্রাচ্যের রীতি অনুসরণে চাঁদপুরের চার উপজেলার ৪০টি গ্রামের মানুষ আজ বুধবার থেকে রোজা রাখতে শুরু করেছেন। গ্রামগুলোর অধিকাংশ মুসল্লি গতকাল দিবাগত রাতে সেহরি খেয়ে রোজা শুরু করেন।
চার উপজেলা হলো হাজীগঞ্জ, ফরিদগঞ্জ, মতলব ও কচুয়া। হাজীগঞ্জ উপজেলার গ্রামগুলো হলো সাদ্রা, বলাখাল, মনিহার, অলিপুর, বড়কূল, সমেশপুর, জাঁকনি, রামচন্দ্রপুর, প্রতাপুর, বেলচো, উভারামপুর, সুরঙ্গচাল ও গোবিন্দপুর। ফরিদগঞ্জের গ্রামগুলো হলো সাচনমেঘ, বিঘা, বাছপাড়া, খিলা, ওড়তলী, বালিথুবা, শোলা, রূপসা, গোয়ালভাওর, কড়ইতলী, নোয়ারহাট, বাশারা, পনিসাইর, কামতা, পাইকপাড়া, কাইতারা, টোরামুন্সীরহাট, মূলপাড়া, বদরপুর, তেলিসাইর। মতলবের  গ্রামগুলো হলো আশ্বিনপুর, নায়েরগাঁও, পাঁচানী, দশানী,  মোহনপুর, এখলাসপুর ও বেলতলী এবং কচুয়ার কয়েকটি গ্রাম।
সৌদি আরবের রীতি অনুসরণে এক দিন আগে রোজা ও ঈদ পালন প্রসঙ্গে হাজীগঞ্জ উপজেলার সাদ্রা গ্রামের মাওলানা জাকারিয়া আল মাদানী প্রথম আলো ডটকমকে জানান, তাঁর বাবা মরহুম মাওলানা ইসহাক খান ১৯৩১ সালে প্রথম হাজীগঞ্জের সাদ্রা গ্রামে এ রীতি চালু করেন।
