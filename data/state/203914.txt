
দশম জাতীয় সংসদ নির্বাচনে অংশ নিতে রংপুর-৬ (পীরগঞ্জ) ও গোপালগঞ্জ-৩ আসনে আওয়ামী লীগের সভানেত্রী শেখ হাসিনার পক্ষে মনোনয়নপত্র জমা দেওয়া হয়েছে।
পীরগঞ্জ উপজেলা আওয়ামী লীগের সভাপতি মোতাহারুল হক ও সাধারণ সম্পাদক নাজিউল ইসলাম আজ সোমবার দুপুর পৌনে ১২টার দিকে জেলা প্রশাসক কার্যালয়ে রিটার্নিং কর্মকর্তা ফরিদ আহম্মদের কাছে শেখ হাসিনার মনোনয়নপত্র জমা দেন।এদিকে বেলা দেড়টার দিকে কেন্দ্রীয় আওয়ামী লীগের ধর্মবিষয়ক সম্পাদক শেখ মোহাম্মদ আবদুল্লাহর নেতৃত্বে দশম জাতীয় সংসদ নির্বাচনে গোপালগঞ্জ-৩ আসনে প্রধানমন্ত্রীর পক্ষে রিটার্নিং কর্মকর্তা ও জেলা প্রশাসক মো. খলিলুর রহমানের কাছে মনোনয়নপত্র দাখিল করেন।এ ছাড়া জাতীয় পার্টির প্রার্থী হিসেবে দলের চেয়ারম্যান এইচ এম এরশাদ ঢাকা-১৭ আসনে মনোনয়নপত্র জমা দিয়েছেন।সকালে রাজধানীর সেগুনবাগিচার নির্বাচন কমিশন কার্যালয়ে মনোনয়নপত্র জমা দেওয়ার শেষ দিনে আজ ঢাকার ১৫টি আসনে ৬১ জন প্রার্থী মনোনয়নপত্র জমা দিয়েছেন। মনোনয়নপত্র বিতরণের তালিকা অনুসারে ঢাকায় সর্বমোট ৯৫টি মনোনয়নপত্র বিতরণ করা হয়েছিল।আজ সন্ধ্যা ছয়টার দিকে ঢাকা বিভাগের কমিশনার এ এম সামসুদ্দিন আজাদ চৌধুরী সাংবাদিকদের এ তথ্য জানান। আজই মনোনয়নপত্রগুলো নির্বাচন কমিশনে পাঠানো হবে বলেও জানান তিনি।
যাঁরা মনোনয়নপত্র জমা দিলেনঢাকা-৪ আসন থেকে জাতীয় পার্টির প্রার্থী সৈয়দ আবু হোসেন, আওয়ামী লীগের প্রার্থী সানজিদা খানম ও স্বতন্ত্র প্রার্থী হিসেবে মো. আওলাদ হোসেন মনোনয়নপত্র জমা দিয়েছেন।
ঢাকা-৫ আসন থেকে আওয়ামী লীগের প্রার্থী হাবিবুর রহমান মোল্লা, জাতীয় সমাজতান্ত্রিক দলের (জাসদ) প্রার্থী শহীদুল ইসলাম, তরিকত ফেডারেশনের প্রার্থী আরজু শাহ সায়েদাবাদী ও জাতীয় পার্টির (মঞ্জু) প্রার্থী মো. মনির হোসেন কমল মনোনয়নপত্র জমা দেন।
ঢাকা-৬ আসন থেকে আওয়ামী লীগের প্রার্থী মিজানুর রহমান, জাতীয় পার্টির প্রার্থী কাজী ফিরোজ রশিদ ও স্বতন্ত্র প্রার্থী শহীদুর রহমান শহীদ মনোনয়নপত্র জমা দেন।
ঢাকা-৭ আসন থেকে আওয়ামী লীগের প্রার্থী মোস্তফা জালাল মহিউদ্দিন, জাতীয় পার্টির প্রার্থী মো. আফতাব গণি ও স্বতন্ত্র প্রার্থী মো. রিয়াজউদ্দিন মনোনয়ন পত্র জমা দিয়েছেন।
ঢাকা-৮ আসন থেকে ওয়ার্কার্স পার্টির প্রার্থী হিসেবে দলের সভাপতি রাশেদ খান মেনন, জাতীয় পার্টির প্রার্থী মো. জহুরুল আলম ও স্বতন্ত্র প্রার্থী ইসমাইল মাহমুদ মনোনয়নপত্র জমা দিয়েছেন। এই আসনে স্বতন্ত্র প্রার্থী হিসেবে মির্জা আবদুস সালামও মনোনয়ন পত্র জমা দিয়েছেন।
ঢাকা-৯ আসন থেকে আওয়ামী লীগের প্রার্থী সাবের হোসেন চৌধুরী ও জাতীয় পার্টির প্রার্থী দেলোয়ার হোসেন খান মনোনয়নপত্র জমা দিয়েছেন।
ঢাকা-১০ আসন থেকে আওয়ামী লীগের প্রার্থী শেখ ফজলে নুর তাপস ও জাতীয় পার্টির প্রার্থী মো. হেলাল উদ্দিন মনোনয়নপত্র জমা দিয়েছেন।
ঢাকা-১১ আসন থেকে আওয়ামী লীগের প্রার্থী এ কে এম রহমতউল্লাহ ও জাতীয় পার্টির প্রার্থী হারুন উর রশিদ মনোনয়নপত্র জমা দিয়েছেন।
ঢাকা-১২ আসন থেকে আওয়ামী লীগের প্রার্থী আসাদুজ্জামান খান ও জাতীয় পার্টির প্রার্থী মো. দেওয়ান আলী মনোনয়নপত্র জমা দিয়েছেন।
ঢাকা-১৩ আসন থেকে আওয়ামী লীগের প্রার্থী জাহাঙ্গীর কবির নানক, জাতীয় সমাজতান্ত্রিক দলের (জাসদ) প্রার্থী অভিনেতা নাদের চৌধুরী ও জাতীয় পার্টির প্রার্থী মো. শফিকুল ইসলাম মনোনয়নপত্র জমা দিয়েছেন।
ঢাকা-১৪ আসন থেকে গতকাল রোববার আওয়ামী লীগের প্রার্থী আসলামুল হক মনোনয়নপত্র জমা দেন। আজ জাতীয় পার্টির প্রার্থী মোসতাকুর রহমান ও জাতীয় সমাজতান্ত্রিক দলের (জাসদ) প্রার্থী শিরীন আক্তার মনোনয়নপত্র জমা দিয়েছেন।
ঢাকা-১৫ আসন থেকে আওয়ামী লীগের প্রার্থী কামাল আহমেদ মজুমদার ও জাতীয় সমাজতান্ত্রিক দলের (জাসদ) প্রার্থী মো. সাইফুল ইসলাম মনোনয়নপত্র জমা দিয়েছেন।
ঢাকা-১৬ আসন থেকে জাতীয় পার্টির (মঞ্জু) প্রার্থী মো. মফিজুল হক, স্বতন্ত্র প্রার্থী আমির হোসেন মোল্লা ও জাতীয় পার্টির প্রার্থী মো. আমানত হোসেন মনোনয়নপত্র জমা দেন।
ঢাকা-১৭ আসন থেকে জাতীয় পার্টির (মঞ্জু) প্রার্থী আবদুল লতিফ মল্লিক ও জাতীয় পার্টির প্রার্থী দলের চেয়ারম্যান এইচ এম এরশাদ মনোনয়নপত্র জমা দিয়েছেন।
ঢাকা-১৮ আসন থেকে আওয়ামী লীগের প্রার্থী সাহারা খাতুন ও জাতীয় পার্টির প্রার্থী বাহাউদ্দিন আহমেদ মনোনয়নপত্র জমা দিয়েছেন।এ ছাড়া চাঁদপুর-৩ (চাঁদপুর সদর ও হাইমচর) আসনে আওয়ামী লীগের প্রার্থী দীপু মনি, চাঁদপুর-১ (কচুয়া) আসনে মহীউদ্দীন খান আলমগীর, চাঁদপুর-৪ (ফরিদগঞ্জ) আসনে জেলা আওয়ামী লীগের সভাপতি শামছুল হক ভূঁইয়া মনোনয়নপত্র জমা দেন।এদিকে চাঁদপুর-৩ আসনে মনোনয়নপত্র জমা দিয়েছেন বিএনপির বহিষ্কৃত নেতা চাঁদপুর আইনজীবী সমিতি ও চাঁদপুর প্রেসক্লাবের সাবেক সভাপতি ইকবাল বিন বাশার। তিনি স্বতন্ত্র প্রার্থী হিসেবে এই মনোনয়নপত্র জমা দেন।মনোনয়নপত্র দাখিলকে কেন্দ্র করে ঢাকা বিভাগীয় নির্বাচন কমিশনারের কার্যালয়ের আশপাশের এলাকায় নিরাপত্তাব্যবস্থা জোরদার করা হয়েছে।দুর্নীতি দমন কমিশন (দুদক) কার্যালয়, ডিপ্লোমা ইঞ্জিনিয়ার্স ইনস্টিটিউশন ও কর ভবনসংলগ্ন রাস্তায় ব্যারিকেড দিয়ে রাখা হয়েছে।গত ২৫ নভেম্বর নির্বাচনের তফসিল ঘোষণা করে নির্বাচন কমিশন। ঘোষিত তফসিল অনুযায়ী মনোনয়নপত্র জমা দেওয়ার শেষ সময় আজ ২ ডিসেম্বর। মনোনয়নপত্র বাছাই হবে ৫ ও ৬ ডিসেম্বর। প্রত্যাহারের শেষ সময় ১৩ ডিসেম্বর। আগামী ৫ জানুয়ারি ভোটগ্রহণ হবে।
সমঝোতা ছাড়াই তফসিল
