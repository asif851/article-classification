
সুন্দরবনের পাশ থেকে তাপবিদ্যুৎকেন্দ্র অপসারণের দাবিতে রামপালের ফয়লাহাটে জনসভা করতে না দেওয়ার প্রতিবাদে গতকাল শুক্রবার জাতীয় প্রেসক্লাবের সামনে নাগরিক সমাবেশের আয়োজন করে সুন্দরবন রক্ষা জাতীয় কমিটি। ৭ সেপ্টেম্বর ফয়লাহাটে জাতীয় কমিটি আয়োজিত জনসভাটি প্রশাসনের নিষেধের কারণে অনুষ্ঠিত হতে পারেনি।সমাবেশে কলাম লেখক সৈয়দ আবুল মকসুদ বলেন, সভা করতে না দিয়ে সরকারের পক্ষপাতিত্বের প্রকাশ ঘটেছে। এতে নাগরিক অধিকার হরণ করা হয়েছে। বিজ্ঞপ্তি।
