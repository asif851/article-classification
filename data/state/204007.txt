
কুমিল্লার দাউদকান্দি উপজেলার গৌরীপুর আনন্দ মাল্টিমিডিয়া স্কুল মিলনায়তনে গতকাল শুক্রবার বিতর্ক প্রতিযোগিতা হয়েছে। ‘শিক্ষা নয়, অর্থই আমাদের জীবনের প্রধান অবলম্বন’—এই বিষয় নিয়ে বিদ্যালয়ের শিক্ষার্থীরা বিতর্ক করে। সকাল ১০টা থেকে এ প্রতিযোগিতা শুরু হয়। প্রতিযোগিতার উদ্বোধনী অনুষ্ঠানে বিজয় বাংলা সফটওয়্যারের উদ্ভাবক মোস্তাফা জব্বার, বিদ্যালয়ের চেয়ারম্যান আলাউদ্দিন, উপজেলা মহিলাবিষয়ক কর্মকর্তা হালিমা আক্তার, অভিভাবক জাহাঙ্গীর আলম, গৌরীপুর সুবল-আফতাব উচ্চবিদ্যালয়ের সহকারী প্রধান শিক্ষক সেলিম মিয়া তালুকদার ও কবি আলী আশরাফ খান উপস্থিত ছিলেন।
