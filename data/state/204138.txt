
চট্টগ্রামের লোহাগাড়ার আধুনগর ইউনিয়নের সওদাগরপাড়ায় আবদুল হামিদ (৭২) নামের এক ব্যক্তির বাড়িতে ডাকাতি হয়েছে। ডাকাতের ছুরিকাঘাতে গৃহকর্তা আবদুল হামিদ আহত হন।গত সোমবার রাত ১০টার দিকে এ ডাকাতির ঘটনা ঘটে। আহত গৃহকর্তা চট্টগ্রামের একটি বেসরকারি ক্লিনিকে চিকিৎসাধীন।স্থানীয়রা জানান, রাত ১০টার দিকে সাত-আটজন সশস্ত্র ডাকাত আবদুল হামিদের বাড়িতে ঢুকে স্বর্ণালংকার ও নগদ টাকা লুট করে। ওই সময় বাধা দিলে ডাকাতেরা আবদুল হামিদের মাথায় ও বুকে ছুরিকাঘাত করে। পরে স্থানীয় লোকজন ধাওয়া করে মোরশেদ ও মো. রাকিব নামের দুই ডাকাতকে আটক করে লোহাগাড়া থানায় সোপর্দ করেন।লোহাগাড়া থানার ভারপ্রাপ্ত কর্মকর্তা (ওসি) মো. শাহজাহান জানান, মোরশেদের স্বীকারোক্তি মতে তাঁর বাড়ি থেকে একটি দেশে তৈরি বন্দুক উদ্ধার করা হয়। এ ঘটনায় মামলা করা হয়েছে।
