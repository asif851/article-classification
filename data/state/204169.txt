
 একাত্তরের মুক্তিযুদ্ধে নির্যাতিত নারীদের বঙ্গবন্ধু শেখ মুজিবুর রহমান বীরাঙ্গনা বলে অভিহিত করতেন। কুমিল্লা অঞ্চলের এমন ১৫ জন নারীর জীবনকথা তুলে ধরে বই প্রকাশ করেছেন গণমাধ্যমকর্মী শাহাজাদা এমরান। গতকাল শনিবার বিকেলে কুমিল্লা টাউন হলের সম্মেলন কক্ষে বীরাঙ্গনার কথা নামের এই বইয়ের প্রকাশনা উত্সব হয়। কুমিল্লার সাংস্কৃতিক সংগঠন আমরা জোত্স্নার প্রতিবেশীর উদ্যোগে ওই উত্সব হয়। সংগঠনের সভাপতি জহিরুল হক দুলালের সভাপতিত্বে ওই অনুষ্ঠান হয়। এতে প্রধান অতিথি ছিলেন কুমিল্লা বিশ্ববিদ্যালয়ের উপাচার্য মো. আলী আশরাফ।
