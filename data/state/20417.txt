
ব্রাহ্মণবাড়িয়ার আখাউড়া রেলওয়ে জংশন স্টেশন ইয়ার্ডে চট্টগ্রাম থেকে সিলেটগামী আন্তনগর পাহাড়িকা এক্সপ্রেস ট্রেনের নিচে কাটা পড়ে এক বৃদ্ধের মৃত্যু হয়েছে।আজ মঙ্গলবার বেলা দেড়টার দিকে রেলওয়ে নিরাপত্তা বাহিনীর চৌকির কাছে এ দুর্ঘটনা ঘটে।নিহত ব্যক্তির নাম আবদুল আলিম। বয়স আনুমানিক ৭০ বছর। তাঁর বাড়ি আখাউড়া উপজেলার ভবানীপুর গ্রামে।প্রত্যক্ষদর্শীরা জানান, আবদুল আলিম বেলা দেড়টার দিকে রেললাইন পার হচ্ছিলেন। হঠাৎ পেছন থেকে ট্রেন চলে আসলে চাকায় কাটা পড়ে ঘটনাস্থলেই মারা যান তিনি।আখাউড়া রেলওয়ে থানার ভারপ্রাপ্ত কর্মকর্তা (ওসি) আবদুল সাত্তার প্রথম আলোকে বলেন, পুলিশ আবদুল আলিমের লাশ উদ্ধার করেছে।
