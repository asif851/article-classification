
সিলেটের শাহজালাল বিজ্ঞান ও প্রযুক্তি বিশ্ববিদ্যালয়ের কম্পিউটার বিজ্ঞান ও প্রকৌশল বিভাগের অধ্যাপক মুহম্মদ জাফর ইকবাল জ্বরে আক্রান্ত হয়ে হাসপাতালে ভর্তি হয়েছেন।জনপ্রিয় এই লেখকের ব্যক্তিগত সহকারী জয়নাল আবেদীন প্রথম আলোকে এ তথ্য জানিয়েছেন। তিনি বলেন, আজ রোববার সকাল নয়টার দিকে জ্বরের মাত্রা বেশি অনুভূত হওয়ায় মুহম্মদ জাফর ইকবালকে সিলেট ওসমানী মেডিকেল কলেজ হাসপাতালে ভর্তি করা হয়।হাসপাতালের সহকারী রেজিস্ট্রার গোবিন্দ কর্মকার প্রথম আলোকে বলেন, তাঁর (মুহম্মদ জাফর ইকবাল) প্রচণ্ড জ্বর ও পেটের পিড়া ছিল। তাই তাঁকে সকালে নিবিড় পরিচর্যাকেন্দ্রে নিয়ে যাওয়া হয়। তবে এখন তিনি আশঙ্কামুক্ত। বর্তমানে তাঁকে কেবিনে দেওয়া হয়েছে।
