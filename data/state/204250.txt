
জামায়াতে ইসলামীর ডাকা বুধবারের হরতালে নাশকতা ঠেকাতে আজ মঙ্গলবার সন্ধ্যায় রাজধানীতে ১৪ প্লাটুন বিজিবি মোতায়েন করা হয়েছে। বর্ডার গার্ড বাংলাদেশের (বিজিবি) গণমাধ্যম শাখা থেকে এ কথা জানানো হয়েছে।
জামায়াতে ইসলামীর কেন্দ্রীয় নির্বাহী পরিষদ সদস্য মীর কাসেম আলীর মানবতাবিরোধী অপরাধে মৃত্যুদণ্ডের রায় আপিল বিভাগে বহাল রাখার প্রতিবাদে কাল বুধবার সকাল-সন্ধ্যা হরতাল ডেকেছে দলটি। আজ দুপুরে জামায়াতের প্রচার বিভাগ থেকে পাঠানো এক বিবৃতিতে হরতালের এ ঘোষণা দেওয়া হয়।বিজিবির গণমাধ্যম শাখা থেকে জানানো হয়, জামায়াতের হরতালে রাজধানীতে নাশকতা ঠেকাতে ও আইনশৃঙ্খলা পরিস্থিতি স্বাভাবিক রাখতে আজ সন্ধ্যায় ১৪ প্লাটুন বিজিবি মোতায়েন করা হয়েছে। কাল বুধবার সকাল পর্যন্ত বিজিবি মাঠে থাকবে।
