

২০১৭ সালের এসএসসি ও সমমানের পরীক্ষায় পৃথকভাবে ১০ বোর্ডের গড় পাসের হার জানা গেছে। আজ বৃহস্পতিবার দুপুরে শিক্ষা মন্ত্রণালয়ে সংবাদ সম্মেলনে পাসের হারসংক্রান্ত তথ্য জানান শিক্ষামন্ত্রী নুরুল ইসলাম নাহিদ।
সংবাদ সম্মেলনে জানানো হয়, এবার ১০ বোর্ডে গড় পাসের হার ৮০ দশমিক ৩৫ শতাংশ। আটটি সাধারণ শিক্ষা বোর্ডে গড় পাসের হার ৮১ দশমিক ২১ শতাংশ।
আটটি সাধারণ শিক্ষা বোর্ডের মধ্যে রাজশাহীতে গড় পাসের হার সবচেয়ে বেশি। পাসের হার সবচেয়ে কম কুমিল্লা বোর্ডে।

রাজশাহীতে পাসের হার ৯০ দশমিক ৭০ শতাংশ।
ঢাকা বোর্ডে পাসের হার ৮৬ দশমিক ৩৯ শতাংশ।
চট্টগ্রাম বোর্ডে পাসের হার ৮৩ দশমিক ৯৯ শতাংশ।
দিনাজপুর বোর্ডে পাসের হার ৮৩ দশমিক ৯৮ শতাংশ।
সিলেট বোর্ডে পাসের হার ৮০ দশমিক ২৬ শতাংশ।
যশোর বোর্ডে পাসের হার ৮০ দশমিক শূন্য ৪ শতাংশ।
বরিশাল বোর্ডে পাসের হার ৭৭ দশমিক ২৪ শতাংশ।
কুমিল্লা বোর্ডে পাসের হার ৫৯ দশমিক শূন্য ৩ শতাংশ।
এ ছাড়া মাদ্রাসা বোর্ডে (দাখিল) পাসের হার ৭৬ দশমিক ২০ শতাংশ। কারিগরি বোর্ডে (ভকেশনাল) পাসের হার ৭৮ দশমিক ৬৯ শতাংশ।
আজ বৃহস্পতিবার এসএসসি ও সমমানের পরীক্ষার ফলাফল প্রকাশ করা হয়েছে।
বেলা দুইটায় শিক্ষাপ্রতিষ্ঠান, ওয়েবসাইট ও মুঠোফোনে নির্ধারিত পদ্ধতিতে ফলাফল প্রকাশ করা হয়।
গত ২ ফেব্রুয়ারি এসএসসি ও সমমানের পরীক্ষা শুরু হয়ে লিখিত পরীক্ষা শেষ হয় ২ মার্চ।

আরও পড়ুন:
কোন বোর্ডে পাসের হার কত?জিপিএ-৫ পেল লক্ষাধিক শিক্ষার্থীপাসের হার ও জিপিএ-৫ উভয়ই কমেছেপাসের হার কমায় বিস্মিত নন শিক্ষামন্ত্রীএসএসসি-সমমানে পাসের হার ৮০.৩৫ শতাংশএসএসসির ফলের অনুলিপি প্রধানমন্ত্রীর হাতে



 
 


