
নেত্রকোনার মদন উপজেলায় বিএনপির দুই পক্ষের সংঘর্ষের ঘটনায় দায়ের করা মামলায় দুজনকে শনিবার রাতে পুলিশ গ্রেপ্তার করেছে।তঁারা হলেন, উপজেলা বিএনপির সাবেক সাংগঠনিক সম্পাদক ও দলের ‘বিদ্রোহী’ হিসেবে পরিচিত আবদুল হেলিম ও তাঁর ভাতিজা টিপু মিয়াকেশনিবার শহীদ দিবস ও আন্তর্জাতিক মাতৃভাষা দিবস উপলক্ষে শহীদ মিনারে ফুল দেওয়ার সময় বিএনপির দুই পক্ষ একে অপরকে ‘রাজাকার’ বলে কটূক্তির জেরে ওই সংঘর্ষের ঘটনা ঘটে।পুলিশ জানায়, ওই সংঘর্ষের ঘটনায় আহত সাঈফ আহমেদের আত্মীয় মালন মিয়া বাদী হয়ে শনিবার এ মামলাটি করেন। মামলায় ‘বিদ্রোহী’ পক্ষের নেতা ফজলে এলাহী ওরফে টুটন, আবদুল হেলিম ওরফে বুলু মিয়াসহ ১২ জন এবং অজ্ঞাত আরও ২৫-৩০ জনকে আসামি করা হয়েছে। পরে পুলিশ অভিযান চালিয়ে মামলার আসামি আবদুল হেলিম ও টিপু মিয়াকে জাহাঙ্গীরপুরের নিজ নিজ বাড়ি থেকে গ্রেপ্তার করে।মদন থানার ওসি এস এম মফিজুল ইসলাম জানান, গ্রেপ্তার হওয়া দুজনকে গতকাল রোববার আদালতের মাধ্যমে জেলহাজতে পাঠানো হয়েছে। অন্যদের গ্রেপ্তারে অভিযান অব্যাহত রয়েছে।
