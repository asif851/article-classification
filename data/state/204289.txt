
বাগেরহাটের মোরেলগঞ্জ উপজেলায় গতকাল মঙ্গলবার সন্ধ্যায় বেঙ্গল টাইগারের (বাঘ) একটি চামড়া ও কিছু হাড়সহ অন্তত দুই ব্যক্তিকে আটকের খবর পাওয়া গেছে।একটি সূত্র জানায়, মোরেলগঞ্জ উপজেলার একটি বাসস্ট্যান্ড থেকে ওই চামড়া ও হাড়সহ দুই থেকে তিনজনকে আটক করা হয়। আটক ব্যক্তিদের বাড়ি জেলার শরণখোলা উপজেলায়। তবে তাঁরা শিকারি না পাচারকারী, তা নিশ্চিত হওয়া যায়নি।আরেকটি সূত্র জানিয়েছে, মোরেলগঞ্জের প্রত্যন্ত একটি গ্রাম থেকে গতকাল মঙ্গলবার সন্ধ্যায় র্যা পিড অ্যাকশন ব্যাটালিয়নের (র্যা ব) সদস্যরা ক্রেতা সেজে অভিযান চালিয়ে তিনজনকে একটি বাঘের চামড়া ও কিছু হাড়সহ আটক করেন। গ্রেপ্তার ব্যক্তিরা সুন্দরবনের একটি সংঘবদ্ধ চোরা শিকারি দলের সদস্য। রাতেই র্যা ব সদস্যরা আটক ব্যক্তিদের নিয়ে বরিশালের উদ্দেশে রওনা হন বলে জানা যায়।সুন্দরবন পূর্ব বিভাগের বিভাগীয় বন কর্মকর্তা (ডিএফও) আমির হোসাইন চৌধুরী বাঘের চামড়া উদ্ধারের খবর শুনেছেন বলে রাতে জানিয়েছেন। তবে তা উদ্ধার বা আটকের বিষয়ে তাঁর কাছে সুনির্দিষ্ট তথ্য নেই বলে জানান।পুলিশ সুপার বলেন, ‘এ ধরনের একটি খবর আমরা জেনেছি। তবে র্যা ব আনুষ্ঠানিকভাবে আমাদের কিছু জানায়নি।’
