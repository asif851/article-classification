
ঢাকার আশুলিয়ায় গ্যাস লাইটার প্রস্তুতকারক কারখানায় অগ্নিকাণ্ডের ঘটনায় দগ্ধ ব্যক্তিদের মধ্যে এক শিশু মারা গেছে।
গতকাল মঙ্গলবার রাতে ঢাকা মেডিকেল কলেজ হাসপাতালের বার্ন ইউনিটে চিকিৎসাধীন অবস্থায় ওই শিশুর মৃত্যু হয়।
হাসপাতাল সূত্র জানায়, মারা যাওয়া শিশুর নাম আঁখি (১৪)। বাবার নাম আশরাফুল আলম। বাড়ি রংপুর।
আঁখির শরীরের ৭০ শতাংশ পুড়ে গিয়েছিল। বার্ন ইউনিট সূত্র এই তথ্য জানায়।
গতকাল বিকেলে আশুলিয়ার কালার ম্যাচ বিডি লিমিটেডে আগুন লাগে। আগুনে ২৬ জন নারী ও শিশু শ্রমিক দগ্ধ হয়।
দগ্ধ নারী ও শিশুদের ঢাকা মেডিকেল কলেজ হাসপাতালের বার্ন ইউনিট ও সাভারের এনাম মেডিকেল কলেজ হাসপাতালে ভর্তি করা হয়।
আরও পড়ুন:আশুলিয়ায় কারখানায় আগুন, ২৬ নারী ও শিশু দগ্ধ
