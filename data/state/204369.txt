
দিনাজপুর বাস্কেট বল মাঠে গত শুক্রবার রাতে বাস্কেট বল লীগ ২০১৪-এর ফাইনাল খেলা অনুষ্ঠিত হয়। এতে কসবা বাস্কেটবল একাডেমি অভিযাত্রী বাস্কেটবল দলকে হারিয়ে চ্যাম্পিয়ন হয়েছে। খেলা শেষে জাতীয় সংসদের হুইপ ইকবালুর রহিম প্রধান অতিথি হিসেবে চ্যাম্পিয়ন ও রানারআপ দলের হাতে ট্রফি তুলে দেন। অতিরিক্ত জেলা প্রশাসক (সার্বিক) আবু রায়হান মিয়ার সভাপতিত্বে অনুষ্ঠানে বিশেষ অতিথি হিসেবে জেলা প্রশাসক আহমদ শামীম আল রাজী এবং পুলিশ সুপার রুহুল আমিন বক্তব্য দেন। 
