
কুমিল্লা বিশ্ববিদ্যালয়ের উপাচার্য মো. আলী আশরাফ বলেছেন, ‘জাতির জনক বঙ্গবন্ধু শেখ মুজিবুর রহমানের সংগ্রামী জীবনের প্রকৃত ইতিহাস শিশুদের জানতে হবে। সততা, সাহস ও কর্মের কারণেই তিনি বঙ্গবন্ধু হয়েছেন। তাঁকে জাতি আজীবন স্মরণ করবে।’গতকাল সোমবার কুমিল্লা বিশ্ববিদ্যালয়ে বঙ্গবন্ধু শেখ মুজিবুর রহমানের ৯৪তম জন্মবার্ষিকী ও জাতীয় শিশু দিবস উপলক্ষে আয়োজিত অনুষ্ঠানে প্রধান অতিথির বক্তব্যে আলী আশরাফ এসব কথা বলেন। ব্যবসায় শিক্ষা অনুষদের ডিন বিশ্বজিৎ চন্দ্র দেবের সভাপতিত্বে ওই আলোচনা অনুষ্ঠান হয়।বক্তব্য দেন বিশ্ববিদ্যালয়ের কোষাধ্যক্ষ কুন্ডু গোপীদাস ও শিক্ষক সমিতির সাধারণ সম্পাদক মেহেদী হাসান।
