
ভারতীয় সীমান্তরক্ষী বাহিনীর (বিএসএফ) গুলিতে নিহত বাংলাদেিশ যুবক জনি ইসলামের (২০) লাশ বাংলাদেশের পুলিশের কাছে হস্তান্তর করেছে ভারতীয় পুলিশ৷গত মঙ্গলবার সন্ধ্যা সাতটার দিকে ভারতের হিলি থানার উপপরিদর্শক (এসআই) শংকর সম্ভু দিনাজপুরের হিলি ইমিগ্রেশন দিয়ে জয়পুরহাটের পাঁচবিবি থানার এসআই জাহিদুল ইসলামের কাছে লাশ হস্তান্তর করেন৷ জনি পাঁচবিবি উপজেলার শ্রীমন্তপুর গ্রামের আনোয়ার হোসেনের ছেলে৷বিজিবি ও এলাকাবাসী জানান, গত সোমবার ভোরে জনি একদল গরু ব্যবসায়ীর সঙ্গে হাটখোলা সীমান্ত দিয়ে গরু আনতে ভারতে যান৷ সে সময় বিএসএফের গুলিতে তিনি গুরুতর আহত হন৷ পরে তাঁকে ভারতের দিনাজপুর জেলার বালুরঘাট হাসপাতালে ভর্তি করা হয়৷ ওই দিন সকাল আটটার দিকে জনির মৃত্যু হয় বলে বিজিবি সূত্রে জানা গেছে৷জাহিদুল ইসলাম জানান, জনির ডান হাতে বুলেটের বড় ক্ষতচিহ্ন ছিল৷
