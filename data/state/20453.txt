
পঞ্চগড়ে পুকুরের পানিতে ডুবে আবদুল্লাহ আল অন্তর (১১) নামের সরকারি শিশু পরিবারের এক শিশুর মৃত্যু হয়েছে। তার বাড়ি সদর উপজেলার দশমাইল এলাকায়। সে পঞ্চগড় ডোকরোপাড়া সরকারি প্রাথমিক বিদ্যালয়ের তৃতীয় শ্রেণীর ছাত্র ছিল। পুলিশ সূত্রে জানা গেছে, গতকাল বুধবার সকালে অন্তর তার সহপাঠীদের সঙ্গে শিশু পরিবার থেকে স্কুলে যায়। একপর্যায়ে ক্লাস ফাঁকি দিয়ে তিন বন্ধুসহ সে সদর উপজেলা পরিষদসংলগ্ন পুকুরপাড়ে যায়। সেখানে গোসল করতে গিয়ে অন্তর পানিতে ডুবে যায়। স্থানীয় লোকজন তাকে উদ্ধার করে সদর হাসপাতালের উদ্দেশে রওনা হয়। পথে সে মারা যায়।  পঞ্চগড় প্রতিনিধি
