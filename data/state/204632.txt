
কক্সবাজারের টেকনাফে গতকাল সোমবার পাহাড়ের পাদদেশে সরকারি বনভূমির জমিতে অবৈধভাবে গড়ে তোলা ১০টি বসতঘর ও ১৫টি পানের বরজ উচ্ছেদ করেছে উপজেলা প্রশাসন।সহকারী বন সংরক্ষক মো. রেজাউল করিম চৌধুরী প্রথম আলোকে বলেন, উপজেলার সদর ইউনিয়ন ও শীলখালী রেঞ্জের আওতাধীন রাজারছড়া বন বিভাগের প্রায় তিন হেক্টর বনভূমিতে অবৈধভাবে জবরদখল করে বসতবাড়ি ও পানের বরজ গড়ে তোলে। গতকাল সোমবার সকাল থেকে বিকেল পর্যন্ত এ উচ্ছেদ অভিযান চালানো হয়।টেকনাফ (কক্সবাজার) প্রতিনিধি
