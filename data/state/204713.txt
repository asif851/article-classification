
সাংসদ মনজুরুল ইসলাম (লিটন) আত্মসমর্পণ না করলে তাঁকে খুঁজে বের করে গ্রেপ্তার করা হবে বলে জানিয়েছেন স্বরাষ্ট্রমন্ত্রী আসাদুজ্জামান খান কামাল। আজ স্বরাষ্ট্র মন্ত্রণালয়ে এক বৈঠক শেষে সাংবাদিকদের তিনি এ কথা বলেন।লিটন গাইবান্ধা-১ (সুন্দরগঞ্জ) আসন থেকে নির্বাচিত সরকারদলীয় সাংসদ। গত ২ অক্টোবর সুন্দরগঞ্জে তাঁর গুলিতে শিশু শাহাদাত হোসেন (সৌরভ) আহত হয়। এই ঘটনায় সাংসদকে আ​সামি করে থানায় মামলা করা হয়েছে। সাংসদ লিটন এখন পলাতক। পুলিশ বলছে, তাঁকে খুঁজে পাওয়া যাচ্ছে না।আজ মন্ত্রী বলেন, কাউকে ছাড় দেওয়া হচ্ছে না, হবেও না । অপরাধ যেই করুক না কেন তাকে বিচারের মুখোমুখি হতে হবে।
