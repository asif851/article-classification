
বান্দরবানের রুমা থেকে গ্রেপ্তার রুমারচর পাড়ার কার্বারি (পাড়াপ্রধান) খ্যশৈপ্রু মারমাকে গতকাল বৃহস্পতিবার আদালতের মাধ্যমে জেলহাজতে পাঠানো হয়েছে। রুমা থানার ওসি শরিফুল ইসলাম বলেন, ৫ সেপ্টেম্বর রাতে অস্ত্র, গুলিসহ গ্রেপ্তার দুই সন্ত্রাসীকে জিজ্ঞাসাবাদে পাওয়া তথ্যের ভিত্তিতে খ্যশৈপ্রু মারমাকে গত বুধবার গ্রেপ্তার করা হয়েছে। গতকাল তাঁকে আদালতের মাধ্যমে জেলহাজতে পাঠানো হয়েছে। 
