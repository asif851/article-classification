
স্বাধীন বাংলাদেশের সংবিধান প্রথম মুদ্রিত হয়েছিল যে যে মুদ্রণযন্ত্রে, সেটি আনুষ্ঠানিকভাবে জাতীয় জাদুঘরে হস্তান্তর করা হয়েছে। গতকাল সোমবার বাংলাদেশ মুদ্রণ ও প্রকাশনা অধিদপ্তরে (বিজি প্রেস) এক অনুষ্ঠানে মুদ্রণযন্ত্রটি হস্তান্তর করা হয়।বিকেলে এই অনুষ্ঠানে প্রধান অতিথি ছিলেন জনপ্রশাসনমন্ত্রী সৈয়দ আশরাফুল ইসলাম। বিশেষ অতিথি ছিলেন সংস্কৃতিমন্ত্রী আসাদুজ্জামান নূর। সভাপতিত্ব করেন জনপ্রশাসন সচিব কামাল আবদুল নাসের চৌধুরী। উপস্থিত ছিলেন সংস্কৃতিবিষয়কসচিব বেগম আকতারী মমতাজ, জাদুঘরের মহাপরিচালক ফয়জুল লতিফ চৌধুরী প্রমুখ।
