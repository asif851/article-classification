
অবৈধভাবে সাপের বিষ সংগ্রহ করে বিক্রির অভিযোগে তিনজনকে গ্রেপ্তার করেছে র্যাব। গতকাল সোমবার রাজধানীর লালবাগ থেকে তাঁদের গ্রেপ্তর করা হয়।গ্রেপ্তার হওয়া তিন ব্যক্তি হলেন শরীয়তপুরের সখিপুর থানার আবুল হোসেন (৪৬), গোপালগঞ্জ জেলার কাশিয়ানী থানার কাজী নাসির উদ্দিন (৩৬) ও চুয়াডাঙ্গার আবু মুহিত আহমেদ (২৮)।র্যাব জানিয়েছে, গোপন সংবাদের ভিত্তিতে গতকাল বিকেলে র্যাব-১০-এর একটি দল লালবাগের ইরাকি কবরস্থান মাঠের পশ্চিম পাশের একটি চতুর্থ তলা ভবনে অভিযান চালায়। অভিযানে ওই ভবনের নিচতলা থেকে তাঁদের আটক করা হয়। এ সময় তাঁদের কাছ থেকে ১২ পাউন্ড সাপের বিষ, একটি বিদেশি পিস্তল, একটি পিস্তলের ম্যাগাজিন ও ছয় রাউন্ড গুলি উদ্ধার করা হয়।
