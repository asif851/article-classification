
কিশোরগঞ্জের তাড়াইল উপজেলার রাউতি ইউনিয়ন পরিষদ (ইউপি) নির্বাচনে চেয়ারম্যান পদে আওয়ামী লীগ থেকে প্রার্থী মনোনয়ন দেওয়ার জন্য গতকাল বুধবার ভোট গ্রহণ করা হয়। এতে ১৮ জন ভোটারের মধ্যে ১৭ জনেরই ভোট পেয়ে একজন আওয়ামী লীগের প্রার্থী হিসেবে মনোনয়ন পেয়েছেন।আওয়ামী লীগ মনোনীত ওই প্রার্থীর নাম ইকবাল হোসেন তারেক। উপজেলা পরিষদ সভাকক্ষে গতকাল বিকেলে ওই ভোট গ্রহণ করা হয়। এতে ওই ইউনিয়ন আওয়ামী লীগের নয়টি ওয়ার্ডের সভাপতি, সাধারণ সম্পাদকসহ মোট ১৮ জনকে ভোটার করা হয়।এতে মোট চারজন প্রার্থী অংশ নেন। এঁরা হলেন বর্তমান চেয়ারম্যান ইকবাল হোসেন তারেক, আনোয়ারুল হক ভূঁইয়া, বায়েজিদ খান ও আবুল কাশেম ভূঁইয়া।
