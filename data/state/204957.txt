
সুনামগঞ্জ পৌর শহরের সৃজন বিদ্যাপীঠের বার্ষিক ক্রীড়া প্রতিযোগিতা গতকাল শনিবার অনুষ্ঠিত হয়েছে। সকালে শহরের সরকারি এসসি বালিকা উচ্চবিদ্যালয় মাঠে দিনব্যাপী এই ক্রীড়া প্রতিযোগিতার উদ্বোধন করেন সুনামগঞ্জের পুলিশ সুপার মো. হারুন-অর-রশীদ। সৃজন বিদ্যাপীঠের অধ্যক্ষ জাকিয়া নাসরিন ডলির সভাপতিত্বে উদ্বোধনী আলোচনায় আরও বক্তৃতা করেন প্রতিষ্ঠানের পরিচালক এনাম আহমদ ও মোত্তাকীন রহমান চৌধুরী, সহকারী শিক্ষক দেওয়ান গিয়াস চৌধুরী প্রমুখ। বিকেলে শিক্ষার্থীদের হাতে পুরস্কার তুলে দেন সুনামগঞ্জের সহকারী পুলিশ সুপার তাপস রঞ্জন ঘোষ। পুরস্কার বিতরণী অনুষ্ঠান সঞ্চালনা করেন শিক্ষক জোবেদা আক্তার ও এলিজা বেগম। সুনামগঞ্জ অফিস
