
আশুলিয়ায় তাজরীন ফ্যাশনসে অগ্নিকাণ্ডের ঘটনায় প্রতিষ্ঠানের মালিক দেলোয়ার হোসেন, তাঁর স্ত্রী প্রতিষ্ঠানের পরিচালক মাহমুদা আক্তারসহ ১৩ জনের বিরুদ্ধে অভিযোগপত্র দিয়েছে পুলিশের অপরাধ তদন্ত বিভাগ (সিআইডি)।
আজ রোববার সকালে সিআইডির পরিদর্শক এ কে এম মহসিন উজ জামান ঢাকার মুখ্য বিচারিক হাকিম আদালতে এই অভিযোগপত্র দাখিল করেন।
গত বছরের ২৪ নভেম্বর সন্ধ্যায় রাজধানীর অদূরে আশুলিয়ার নিশ্চিন্তপুরের তাজরীন ফ্যাশনসে আগুন লাগে। এতে অন্তত ১১১ জন নিহত, দুই শতাধিক আহত ও অসুস্থ হয়েছেন। কিন্তু গত এক বছরেও দেলোয়ার গ্রেপ্তার না হওয়ায় ক্ষতিগ্রস্ত শ্রমিক পরিবারসহ বিভিন্ন মহলে ক্ষোভ রয়ে গেছে।
দেলোয়ারসহ ১৫ জনের বিরুদ্ধে শিগগিরই অভিযোগপত্র
