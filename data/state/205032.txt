
জ্যেষ্ঠ নেতাদের সঙ্গে বৈঠকের পর জোটের শীর্ষ নেতাদের সঙ্গে বৈঠক করবেন বিএনপির চেয়ারপারসন খালেদা জিয়া। আজ সোমবার রাত সাড়ে আটটার দিকে রাজধানীর গুলশানে বিএনপি চেয়ারপারসনের কার্যালয়ে ২০ দলীয় জোটের শরিক নেতাদের সঙ্গে এই বৈঠক হবে।দলের সহদপ্তর সম্পাদক শামীমুর রহমান প্রথম আলোকে এ কথা জানিয়েছেন।
বিএনপি সূত্র জানায়, ইউনিয়ন পরিষদ নির্বাচনে বিএনপি ও জোট থাকবে কি না, এ বিষয়ে সিদ্ধান্ত নিতেই এই বৈঠক ডাকা হয়েছে।
ইউনিয়ন পরিষদের (ইউপি) নির্বাচন এখনই বর্জন না করে আপাতত নির্বাচনে থাকার পক্ষে মত দিয়েছেন বিএনপির বেশির ভাগ জ্যেষ্ঠ নেতা। গতকাল বিএনপির চেয়ারপারসন খালেদা জিয়ার সঙ্গে দলের জ্যেষ্ঠ নেতাদের বৈঠকে এ মতামত উঠে আসে। তবে নির্বাচনে থাকা বা বর্জন নিয়ে চূড়ান্ত কোনো সিদ্ধান্ত হয়নি।
বৈঠক সূত্র জানায়, আজ বিএনপির নেতৃত্বাধীন ২০-দলীয় জোটের নেতাদের সঙ্গে বৈঠক করে এবং থানা পর্যায়ের নেতাদের সঙ্গে আলোচনা করে এ বিষয়ে চূড়ান্ত সিদ্ধান্ত নেওয়া হবে।
আরও জানতে পড়ুনবিএনপি ইউপি নির্বাচনে থাকছে!
