
রাজধানীর মিরপুরের শেওড়াপাড়া এলাকা থেকে গতকাল শুক্রবার বিকেলে গাঁজা ও ফেনসিডিলসহ তিনজনকে আটক করেছে পুলিশ। আটক ব্যক্তিরা হলেন আল আমিন (২৫), আবুল কাশেম (২৬) ও ইসমাইল হোসেন (২৫)। তাঁদের কাছ থেকে একটি প্রাইভেট কার, ৩০ কেজি গাঁজা ও ১০০ বোতল ফেনসিডিল উদ্ধার করা হয়। কাফরুল থানার কর্তব্যরত কর্মকর্তা উপপরিদর্শক (এসআই) হাফিজ আহম্মেদ ঘটনার সত্যতা নিশ্চিত করেছেন। এ ঘটনায় কাফরুল থানায় একটি মামলা হয়েছে।
