
মুন্সিগঞ্জে মেঘনা নদীতে গতকাল শুক্রবার ভোরে একটি যাত্রীবাহী লঞ্চে তল্লাশি চালিয়ে ৪০০ কেজি হরিণের ও ১৪৯টি অতিথি পাখির মাংস উদ্ধার করেছে কোস্টগার্ড।কোস্টগার্ড পাগলা স্টেশনের কমান্ডার সাব লেফটেন্যান্ট হাসানুর রহমান জানান, গতকাল ভোরে কোস্টগার্ডের একটি দল মেঘনা নদীর মোহনায় এমভি ফারহান-৩ নামক একটি যাত্রীবাহী লঞ্চে তল্লাশি চালায়।এ সময় দুটি ঝুড়িতে ৪০০ কেজি হরিণের মাংস এবং বিভিন্ন প্রজাতির ১৪৯টি অতিথি পাখির জবাই করা মাংস উদ্ধার করা হয়। তবে এই ঘটনায় কাউকে গ্রেপ্তার করতে পারেনি কোস্টগার্ড।
