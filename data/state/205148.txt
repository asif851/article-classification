
গাজীপুরের শ্রীপুরে একটি আবাসিক হোটেলে অভিযান চালিয়ে অসামাজিক কার্যকলাপে জড়িত থাকার অভিযোগে ১১ জন নারী-পুরুষকে আটক করেছে পুলিশ।
গতকাল রোববার রাতে উপজেলার মাওনা চৌরাস্তার ‘স্বাগতম গেস্টহাউস’ নামের ওই আবাসিক হোটেলে অভিযান চালায় শ্রীপুর থানার পুলিশ।
পুলিশ সূত্রে জানা গেছে, আটক নারী-পুরুষদের সবার বয়স ১৮-এর ওপরে। এর মধ্যে হোটেল ব্যবস্থাপকের ছেলেসহ তিনজন নারী আছেন।
শ্রীপুর থানার উপপরিদর্শক (এসআই) সৈয়দ আজিজুল হক বলেন, স্বাগতম গেস্টহাউস নামের আবাসিক হোটেলে অসামাজিক কার্যকলাপ হয়—এমন খবর পেয়ে গতকাল দিবাগত রাতে সেখানে অভিযান চালানো হয়। অভিযানে অসামাজিক কার্যকলাপে জড়িত থাকায় ১১ নারী-পুরুষকে আটক করা হয়।
