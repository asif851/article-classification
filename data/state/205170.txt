
ফেনীর পরশুরামে গতকাল বৃহস্পতিবার নদীতে ডুবে চম্পা রানী দাস (২৪) নামের একজন গৃহবধূ মারা গেছেন। তিনি উপজেলার চিথলিয়া ইউনিয়নের উত্তর শালধর গ্রামের গৌতম চন্দ্র দাসের স্ত্রী।পরিবারের সদস্যরা জানান, অন্তঃসত্ত্বা চম্পা রানী দাস গতকাল সকালে ছোট একটি মেয়েকে নিয়ে বাড়ির পাশে মুহুরী নদীতে গোসল করতে যান। নদীতে নেমে ডুব দেওয়ার পর তিনি আর উঠে না আসায় মেয়েটি কান্নাকাটি শুরু করে। পরে বেলা দুইটার দিকে তাঁর লাশ ভেসে ওঠে।পরশুরাম থানার ওসি আবুল কাশেম চৌধুরী বলেন, তিনি বিষয়টি শুনেছেন।
