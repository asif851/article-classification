
ফেনীর ফুলগাজীতে মাদকদ্রব্য বিক্রির অভিযোগে দুই ব্যক্তিকে গ্রেপ্তার করেছে পুলিশ। এ সময় দেশে তৈরি একটি অস্ত্র উদ্ধার করা হয়।পুলিশ জানায়, গত সোমবার রাতে মাদকদ্রব্য বিক্রির অভিযোগে ফুলগাজী উপজেলার আনন্দপুর বাজার এলাকা থেকে পুলিশ জলিল আহম্মদ সজীব (৩৫) ও নাসির উদ্দিন (২৮) নামের দুই ব্যক্তিকে গ্রেপ্তার করে। এ সময় জলিলের শরীর তল্লাশি করে ১৯টি ইয়াবা বড়ি পাওয়া যায়। পরে জলিলের স্বীকারোক্তির ভিত্তিতে দেশে তৈরি একটি বন্দুক উদ্ধার করা হয়। এ ঘটনায় অস্ত্র ও মাদকদ্রব্য নিয়ন্ত্রণ আইনে থানায় পৃথক মামলা হয়েছে।গ্রেপ্তার দুজনকে গতকাল আদালতের মাধ্যমে জেলহাজতে পাঠানো হয়েছে।ফুলগাজী থানার ভারপ্রাপ্ত কর্মকর্তা (ওসি) হারুন অর রশিদ জানান, জলিলের বিরুদ্ধে হত্যাসহ বিভিন্ন অভিযোগে সাতটি মামলা রয়েছে।
