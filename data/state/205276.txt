
খেতজুড়ে লাল লাল টমেটো। কিন্তু খেত থেকে তোলা হচ্ছে না সেগুলো। কেন তোলা হচ্ছে না? সঠিক দাম না পাওয়ায় বগুড়ার অনেক কৃষক খেতেই ফেলে রেখেছেন টমেটো। লাভের আশায় তাঁরা টমেটোর চাষ করেছিলেন। কিন্তু বাজারে সঠিক দাম না পাওয়ায় খেতেই পড়ে আছে, পচছে টমেটো। অনেকে খেত থেকে কুড়িয়েও নিচ্ছেন। অনেক খেতের টমেটো খাচ্ছে গরু-ছাগল। ছবিগুলো সম্প্রতি বগুড়ার গাবতলী উপজেলা থেকে ক্যামেরাবন্দী করা হয়েছে।

