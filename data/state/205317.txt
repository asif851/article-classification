
কিশোরগঞ্জের নিকলী উপজেলার কেন্দ্রীয় হরিসভা প্রাঙ্গণে আজ মঙ্গলবার ভোর থেকে ৩২ প্রহরব্যাপী হরিনাম যজ্ঞানুষ্ঠান শুরু হয়েছে। এতে শনিবার ভোর পর্যন্ত ছয়টি দল কীর্তন করবে। দলগুলো হলো মামা-ভাগনে সম্প্রদায় সাতক্ষীরা, সৎ সংঘ সম্প্রদায় গোপালগঞ্জ, অষ্টগোপী সম্প্রদায় গোপালগঞ্জ, নিত্যানন্দ সম্প্রদায় নিকলী, দেবী পার্বতী সম্প্রদায় খুলনা ও মিলন তীর্থ সম্প্রদায় খুলনা। অনুষ্ঠানে হরিনাম ছাড়াও শ্রীকৃষ্ণের অষ্টকালীন লীলা কীর্তন, কুঞ্জভঙ্গ, নগর কীর্তন এবং তিন দিনব্যাপী মহাপ্রভুর প্রসাদ বিতরণ করা হবে। 
