
বাংলাদেশ স্ট্যান্ডার্ড অ্যান্ড টেস্টিং ইনস্টিটিউশনের (বিএসটিআই) অনুমোদন ছাড়া পণ্য প্রস্তুত করায় পুরান ঢাকার চার প্রতিষ্ঠানকে ৪০ হাজার টাকা জরিমানা করেছেন ভ্রাম্যমাণ আদালত।গতকাল জুরাইন বাজারে ঢাকা জেলা প্রশাসন, ৫ আর্মড পুলিশ ব্যাটালিয়ন (এপিবিএন) ও বিএসটিআইয়ের যৌথ উদ্যোগে নির্বাহী ম্যাজিস্ট্রেট তৌহিদ এলাহী এ অভিযান পরিচালনা করেন।এ সময় প্রায় পাঁচ লাখ টাকার অনুমোদনহীন বিভিন্ন পণ্য জব্দ করে সেগুলো গুঁড়িয়ে দেওয়া হয়। অবৈধ, ঝুঁকিপূর্ণ ও ভেজাল শিশুখাদ্য, গুঁড়ো দুধ, প্রসাধনসামগ্রী, কোমলপানীয় ইত্যাদি প্রস্তুত করায় জনপ্রিয় স্টোর, বিক্রমপুর স্টোর, মুজাহিদ স্টোর ও আনোয়ার স্টোরকে ১০ হাজার টাকা করে জরিমানা করা হয়।অভিযান পরিচালনাকারী কর্মকর্তা জানান, বিএসটিআইয়ের অনুমোদন না নিয়ে খাদ্যদ্রব্য ও প্রসাধনী প্রস্তুত করায় চার প্রতিষ্ঠানকে জরিমানা করা হয়েছে।
