
সরকারি প্রাথমিক বিদ্যালয়ের প্রাক-প্রাথমিক স্তরের সহকারী শিক্ষক নিয়োগের লিখিত পরীক্ষার ফল প্রকাশ করা হয়েছে। আজ বুধবার রাতে এ ফল প্রকাশ করা হয়। লিখিত পরীক্ষায় মোট ২০ হাজার ৪৭৯ জন প্রার্থী উত্তীর্ণ হয়েছেন।
পরীক্ষার বিস্তারিত ফল প্রাথমিক শিক্ষা অধিদপ্তরের ওয়েবসাইটে ( www.dpe.gov.bd ) পাওয়া যাবে। মৌখিক পরীক্ষার সময় পরে জানানো হবে। প্রাথমিক ও গণশিক্ষা মন্ত্রণালয়ের একজন কর্মকর্তা এ তথ্য জানিয়েছেন। গত বছরের নভেম্বরে এ পরীক্ষা অনুষ্ঠিত হয়েছিল।
