
সিলেটের কোম্পানীগঞ্জ উপজেলার ভোলাগঞ্জে পাথর তোলার অবৈধ যন্ত্র ‘বোমা মেশিন’ ব্যবহার বন্ধ করার লক্ষ্যে গতকাল বুধবার দুপুরে ঘণ্টাব্যাপী অভিযান চালানো হয়। এ সময় সাতটি যন্ত্র পুড়িয়ে ধ্বংস করা হয়েছে। বর্ডার গার্ড বাংলাদেশ (বিজিবি) ও পুলিশ বাহিনীর সমন্বয়ে গড়া টাস্কফোর্সের এ অভিযানে নেতৃত্ব দেন কোম্পানীগঞ্জ উপজেলা নির্বাহী কর্মকর্তা (ইউএনও) মো. আলমগীর কবির। ৫ বিজিবি ব্যাটালিয়নের অধিনায়ক মো. গোলাম মহিউদ্দিন খন্দকার বলেন, ধ্বংস করা সাতটি ‘বোমা মেশিনের’ দাম প্রায় ৩৫ লাখ টাকা। 
