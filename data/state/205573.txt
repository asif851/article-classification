
সুন্দরবনের সাতক্ষীরা রেঞ্জের ছোটকলাগাছি এলাকায় পশুরতলা খালে র‍্যাপিড অ্যাকশন ব্যাটালিয়নের (র‍্যাব-৮) সঙ্গে বনদস্যুদের একটি বাহিনীর গুলিবিনিময়ের খবর পাওয়া গেছে।
আজ সোমবার সকালে র‍্যাব-৮-এর পক্ষ থেকে গণমাধ্যমে পাঠানো মোবাইল ফোনের খুদে বার্তায় এই তথ্য জানানো হয়।
পরে র‍্যাব-৮-এর উপ-অধিনায়ক মেজর আদনান কবির প্রথম আলোকে বলেন, গোপন সংবাদের ভিত্তিতে ছোটকলাগাছি এলাকায় অভিযানে যায় র‍্যাব। সকাল সোয়া আটটার দিকে বনদস্যু নুরু বাহিনীর সঙ্গে র‍্যাবের গুলিবিনিময় শুরু হয়।
