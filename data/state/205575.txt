
সেন্টার ফর পলিসি ডায়ালগের (পিপিডি) সিনিয়র ফেলো মোহাম্মদ রহমাতুল্লাহ (৭৪) গতকাল বুধবার সকাল নয়টায় রাজধানীর একটি বেসরকারি হাসপাতালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, তিন মেয়ে ও পাঁচ নাতি-নাতনি রেখে গেছেন৷ গতকাল আসরের নামাজের পর রাজধানীর গুলশান আজাদ মসজিদে তাঁর জানাজা হওয়ার কথা৷মোহাম্মদ রহমাতুল্লাহ ছিলেন পরিকল্পনা কমিশনের সদস্য এবং জাতিসংঘের অঙ্গপ্রতিষ্ঠান ইউএন-ইএসসিএপি ব্যাংককের পরিচালক৷ এশিয়ান হাইওয়ে ও আঞ্চলিক অর্থনৈতিক উন্নয়নে সার্ক দেশগুলোর মধ্যে যোগাযোগ ব্যবস্থার উন্নয়নে তিনি গুরুত্বপূর্ণ ভূমিকা পালন করেছেন৷ এ ছাড়া রাজধানীর গুলশান এলাকা ও গুলশান পার্কের উন্নয়নেও তিনি গুরুত্বপূর্ণ ভূমিকা রেখেছেন৷ বিজ্ঞপ্তি৷
