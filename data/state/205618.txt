
চাঁদপুরের মতলব উত্তর উপজেলার ফতেপুর উচ্চবিদ্যালয় মাঠে গতকাল বৃহস্পতিবার বেলা ১১টায় নারী সমাবেশ অনুষ্ঠিত হয়েছে। জেলা তথ্য কার্যালয় এ সমাবেশের আয়োজন করে। ফতেপুর ইউনিয়ন পরিষদের (ইউপি) চেয়ারম্যান আজমল হোসেন চৌধুরীর সভাপতিত্বে ও স্কুলশিক্ষক মাসুদুর রহমানের সঞ্চালনায় অনুষ্ঠিত সমাবেশে উপজেলা পরিষদের চেয়ারম্যান মনজুর আহমদ প্রধান অতিথির ও জেলা তথ্য কর্মকর্তা মো. নুরুল হক বিশেষ অতিথির বক্তৃতা করেন। এতে আরও বক্তৃতা করেন ফতেপুর উচ্চবিদ্যালয়ের ব্যবস্থাপনা কমিটির সদস্য কবির মজুমদার, স্থানীয় কৃষকনেতা গোলাম নবী খোকন এবং নারীদের পক্ষে কাজলরেখা ও মারুফা বেগম। 
