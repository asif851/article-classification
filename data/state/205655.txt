
ফরিদপুরে পক্ষকালব্যাপী জসীম পল্লিমেলা ২৫ জানুয়ারি থেকে শুরু হচ্ছে। ফরিদপুর সদরের গোবিন্দপুর গ্রামে কুমার নদের তীরে পল্লিকবি জসীমউদ্দীনের পৈতৃক বাড়িসংলগ্ন উদ্যানে এ মেলার আয়োজন করা হয়েছে।ওই দিন বেলা তিনটায় জসীম উদ্যানসংলগ্ন জসীমমঞ্চে মেলার উদ্বোধনী অনুষ্ঠানের আয়োজন করা হয়েছে। সংস্কৃতিবিষয়ক মন্ত্রী আসাদুজ্জামান নূর এ মেলার উদ্বোধন করবেন। অনুষ্ঠানে প্রধান অতিথি থাকবেন প্রবাসী কল্যাণ ও বৈদেশিক কর্মসংস্থানমন্ত্রী খন্দকার মোশাররফ হোসেন।জেলা প্রশাসন ও জসীম ফাউন্ডেশন যৌথভাবে এ মেলার আয়োজন করেছে।
