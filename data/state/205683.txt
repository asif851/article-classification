
নরসিংদীর মনোহরদীতে নূর বেকারি নামের একটি প্রতিষ্ঠানকে ৩০ হাজার টাকা জরিমানা করেছেন ভ্রাম্যমাণ আদালত। গতকাল বিকেলে সহকারী কমিশনার (ভূমি) শামীম কিবরিয়া অভিযান চালিয়ে এ জরিমানা করেন। শামীম কিবরিয়া বলেন, ওই বেকারিতে কয়েক বছরের পুরোনো তেলে বিভিন্ন ধরনের খাদ্যসামগ্রী তৈরি করা হচ্ছিল। এ ছাড়া বিভিন্ন দোকান থেকে ফেরত আসা খাদ্যসামগ্রী নতুন খাবার তৈরিতে ব্যবহার করা হচ্ছিল। 
