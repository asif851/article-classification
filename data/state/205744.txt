
নোয়াখালী সেনবাগ ও সুবর্ণচর উপজেলায় পৃথক অগ্নিকা‌ণ্ডে আটটি দোকান, তিনটি বসতঘর পুড়ে গেছে। গত রোববার গভীর রাতে এ অগ্নিকা‌ণ্ডের ঘটনা ঘটে। রোববার দিবাগত রাত আড়াইটার দিকে সুবর্ণচর উপজেলার হালিম বাজারের খলিল ট্রেডার্স নামের একটি দোকান থেকে আগুনের সূত্রপাত। মুহূর্তের মধ্যে আগুন আশপাশের আরও সাতটি দোকানে ছড়িয়ে পড়ে। এ ঘটনায় স্থানীয় বাসিন্দা আবদুল মতিন ক্ষোভ প্রকাশ করে বলেন, সুবর্ণচর থেকে জেলা সদরের দূরত্ব প্রায় ৩৫ কিলোমিটার। আগুন লাগলে জেলা সদর থেকে ফায়ার সার্ভিসের কর্মীরা আসার আগেই সবকিছু পুড়ে ছাই হয়ে যায়। নোয়াখালী অফিস
