
প্রধানমন্ত্রী শেখ হাসিনা পবিত্র ঈদুল আজহার দিন সকালে তাঁর সরকারি বাসভবন গণভবনে দলীয় নেতা-কর্মী, বিচারক, কূটনৈতিকসহ সর্বস্তরের মানুষের সঙ্গে ঈদের শুভেচ্ছা বিনিময় করবেন।
প্রধানমন্ত্রীর প্রেস সচিব ইহসানুল করিম বাসসকে জানান, প্রধানমন্ত্রী ও আওয়ামী লীগের সভাপতি শেখ হাসিনা ঈদুল আজহার দিন সকাল ৯টা থেকে ১১টা পর্যন্ত গণভবনে আওয়ামী লীগের কেন্দ্রীয় কার্যনির্বাহী সংসদ, উপদেষ্টা পরিষদ, রাজনীতিক, সাহিত্যিক, সাংবাদিক, শিক্ষক, বুদ্ধিজীবী ও বিভিন্ন শ্রেণি-পেশার মানুষের সঙ্গে ঈদের শুভেচ্ছা বিনিময় করবেন।
প্রেস সচিব জানান, পরে প্রধানমন্ত্রী বেলা ১১টা থেকে একই স্থানে বিচারপতি ও কূটনীতিকদের সঙ্গে ঈদের শুভেচ্ছা বিনিময় করবেন।
