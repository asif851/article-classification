
একাত্তরে মানবতাবিরোধী অপরাধের দায়ে জামায়াতের আমির মতিউর রহমান নিজামীর ফাঁসি কার্যকরের পর বাংলাদেশ থেকে রাষ্ট্রদূত প্রত্যাহারের ঘোষণা দিয়েছে তুরস্ক। তুরস্কের প্রেসিডেন্ট রিসেপ তাইয়েপ এরদোয়ান আজ বৃহস্পতিবার এ ঘোষণা দেন। মঙ্গলবার দিবাগত রাতে মতিউর রহমান নিজামীর ফাঁসি কার্যকর করা হয়। 
আন্তর্জাতিক মানবাধিকার সংস্থাগুলো নিজামীর বিচার আন্তর্জাতিক মানের হয়নি বলে যে অভিযোগ তুলছে, সরকার তা প্রত্যাখ্যান করেছে। বাংলাদেশে এ রায়কে স্বাগত জানানো হয়েছে।নিজামীর ফাঁসি কার্যকরের বিরুদ্ধে গত কয়েক দিনে তুরস্কে বেশ কিছু জায়গায় বিক্ষোভ হয়েছে।
