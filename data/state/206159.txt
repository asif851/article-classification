
দশম সংসদ নির্বাচনকে কেন্দ্র করে জাতীয় রাজনীতিতে যে আস্থাহীনতার সংস্কৃতি বিরাজ করছে, তা স্থায়ীভাবে বন্ধে সমঝোতার তাগিদ দিয়েছে ঐক্য ন্যাপ।গতকাল শুক্রবার সকালে রাজধানীর মণি সিংহ-ফরহাদ স্মৃতি ট্রাস্ট মিলনায়তনে ঐক্য ন্যাপের কেন্দ্রীয় কমিটির বর্ধিত সভায় সভাপতি পঙ্কজ ভট্টাচার্য এ আহ্বান জানান। এ লক্ষ্যে আগামী নির্বাচনকালীন সরকার ও স্বাধীন নির্বাচন কমিশন গঠনে সব দলের সঙ্গে আলোচনার উদ্যোগ নিতে সরকারের প্রতি আহ্বান জানান তিনি। পঙ্কজ ভট্টাচার্য অভিযোগ করেন, ‘জামায়াত-শিবির চক্রসহ’ বিএনপি বাংলাদেশকে অকার্যকর ও তালেবানি রাষ্ট্রে পরিণত করতে যুদ্ধ ঘোষণা করেছে। সভায় ঐক্য ন্যাপের সাধারণ সম্পাদক আসাদুল্লাহ তারেকসহ দলের কেন্দ্রীয় কমিটির নেতারা বক্তব্য দেন।
