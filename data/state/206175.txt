
বগুড়ার শেরপুরে ছয়জন জুয়াড়িকে আটক করেছে পুলিশ। গতকাল রোববার ভোররাত পৌনে পাঁচটার দিকে পুলিশ উপজেলার শেরুয়া দহপাড়া গ্রামের আবদুর রশিদের বাড়ি থেকে তাঁদের আটক করে। আটক ব্যক্তিরা হলেন শেরুয়া দহপাড়া গ্রামের মো. মামুন (২২), শহিদুল ইসলাম (২৬), ছাদেক আলী (২৫), আবদুর রশিদ (৪৫), মো. শাহীন (২০) ও দুদু মিয়া (২০)। থানার উপপরিদর্শক (এসআই) রাকিবুল হুদা বলেন, গোপন সংবাদের ভিত্তিতে ওই গ্রামের আবদুর রশিদের বাড়িতে অভিযান চালিয়ে জুয়া খেলার সময় তাদের আটক করা হয়।
