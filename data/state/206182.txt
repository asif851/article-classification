
নারায়ণগঞ্জ শহরের বঙ্গবন্ধু সড়কের উকিল পাড়া এলাকা। এখানে উল্টো পথে মোটরসাইকেল চালানোর জন্য নারায়ণগঞ্জ মডেল থানার ইন্সপেক্টর-তদন্ত শাহজালাল কয়েকজন মোটরসাইকেল আরোহীকে চড়-থাপড় মারেন। ঘটনাটি আজ বুধবার বেলা আড়াইটার। ছবিগুলো তুলেছেন ফটোসাংবাদিক পাপ্পু ভট্টাচার্য্য।
নারায়ণগঞ্জ শহরের উকিল পাড়ায় ঢোকার জন্য বঙ্গবন্ধু সড়কে উল্টো পথ দিয়ে যাওয়ার অভিযোগে এক মোটরসাইকেল আরোহীকে আটকে তাঁর হেলমেট খোলার চেষ্টা। অন্য পুলিশের সহযোগিতায় মোটরসাইকেল আরোহীর হেলমেট খুলছেন পুলিশ কর্মকর্তা। হেলমেট খুলে মাটিতে ফেলে দিয়ে চড় -থাপড় দিচ্ছেন এই পুলিশ কর্মকর্তা। চড়-থাপড় চলছেই। থামানোর চেষ্টা মোটরসাইকেল আরোহীর। এরপর করা হচ্ছে জরিমানা। অন্য আরেক মোটরসাইকেল আরোহীকে একই অভিযোগে চড় মারছেন এই পুলিশ কর্মকর্তা। 
