
বান্দরবানে সাংসদ বীর বাহাদুর উশৈচিং পার্বত্য চট্টগ্রামবিষয়ক মন্ত্রণালয়ের (পাচবিম) প্রতিমন্ত্রী হওয়ায় ২২ জানুয়ারি থেকে আওয়ামী লীগ তিন দিনব্যাপী জাঁমজমকপূর্ণ সংবর্ধনা উৎসবের আয়োজন করেছে।এ উপলক্ষে জেলা শহরের রাজার মাঠে রাজকীয় মঞ্চ, ১৩০টি তোরণ নির্মাণসহ বিভিন্ন আয়োজনের প্রস্তুতি নেওয়া হচ্ছে বলে আওয়ামী লীগের নেতা-কর্মীরা জানিয়েছেন। দশম সংসদের সাংসদ ও প্রতিমন্ত্রী হিসেবে শপথ নেওয়ার পর বীর বাহাদুর ২২ জানুয়ারি প্রথম নিজ বাড়ি বান্দরবানে আসছেন।সংবর্ধনা আয়োজন কমিটির আহ্বায়ক ও জেলা আওয়ামী লীগের সহসভাপতি আবদুর রহিম চৌধুরী বলেন, তিন দিনব্যাপী সংবর্ধনা উৎসবে ছয়জন শিল্পীকে নিয়ে আসা হবে।
