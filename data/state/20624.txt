
‘এই মাটি এই দেশ’ স্লোগান সামনে রেখে প্রথম আলো বন্ধুসভার সদস্যদের নিয়ে রাজশাহীতে আজ শুক্রবার ‘বন্ধু উৎসব’র আয়োজন করা হয়েছে। নানা আয়োজনের মধ্য দিয়ে সকাল আটটা থেকে শুরু হয়ে বিকেল পাঁচটা পর্যন্ত উৎসব চলবে। উৎসবে রাজশাহী অঞ্চলের ১৮টি বন্ধুসভার ৪৫০ জন বন্ধু অংশগ্রহণ করবেন। সব বন্ধুসভার পক্ষ থেকে বক্তৃতা, নাচ, গান, আবৃত্তি ও গম্ভীরা পরিবেশন করা হবে। উৎসব সামনে রেখে বন্ধুদের লেখা নিয়ে একটি স্যুভেনির প্রকাশ করা হয়েছে।  নিজস্ব প্রতিবেদক, রাজশাহী
