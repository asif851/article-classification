
চলতি বছরের এসএসসি পরীক্ষায় ঢাকা শিক্ষা বোর্ডের অধীন বিদেশের আটটি কেন্দ্রে গড় পাসের হার ৮৯ দশমিক ৩৭ শতাংশ। এই আট কেন্দ্রে পরীক্ষা দিয়েছিল ৩৯৫ জন শিক্ষার্থী। এর মধ্যে পাস করেছে ৩৫৩ জন। জিপিএ-৫ পেয়েছে ১১২ জন।ওই কেন্দ্রগুলো মূলত কাতার, সৌদি আরব, বাহরাইন, লিবিয়াসহ মধ্যপ্রাচ্যের দেশগুলোতে অবস্থিত।গতকাল বুধবার এসএসসি ও সমমানের পরীক্ষার ফল প্রকাশ করা হয়। দুপুরে সচিবালয়ে সংবাদ সম্মেলন করে ফলাফল তুলে ধরেন শিক্ষামন্ত্রী নুরুল ইসলাম নাহিদ।
