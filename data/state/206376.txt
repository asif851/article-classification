
নির্বাচনকালীন ‘সর্বদলীয়’ সরকারের মন্ত্রিসভার দপ্তর বণ্টন করা হয়েছে। আজ বৃহস্পতিবার বিকেলে ২৯ জন মন্ত্রী-প্রতিমন্ত্রীর নাম ও দপ্তরসহ এ-সংক্রান্ত গেজেট প্রকাশ করা হয়। নতুন আট মন্ত্রী-প্রতিমন্ত্রীসহ পুরোনো মন্ত্রীদের দপ্তর পুনর্বণ্টনও করা হয়েছে।তবে আগের মন্ত্রিসভার ১৬ জন মন্ত্রী এবং ১৪ জন প্রতিমন্ত্রী বাদ পড়েছেন।নির্বাচনকালীন ‘সর্বদলীয়’ সরকারের প্রধান হিসেবে দায়িত্ব পালন করবেন প্রধানমন্ত্রী শেখ হাসিনা। এ ছাড়াও মন্ত্রিপরিষদ বিভাগ, জনপ্রশাসন ও প্রতিরক্ষা মন্ত্রণালয় নিজ হাতে রেখেছেন শেখ হাসিনা।মন্ত্রীঅর্থ মন্ত্রণালয় আবুল মাল আবদুল মুহিত; পরিকল্পনা এ কে খন্দকার; কৃষি ও মত্স্য মতিয়া চৌধুরী; স্থানীয় সরকার, পল্লী উন্নয়ন ও সমবায় সৈয়দ আশরাফুল ইসলাম; তথ্য ও সংস্কৃতি হাসানুল হক ইনু; বাণিজ্য জি এম কাদের; যোগাযোগ ওবায়দুল কাদের; পররাষ্ট্র এ এইচ মাহমুদ আলী;  বস্ত্র ও পাট আবদুল লতিফ সিদ্দিক; শিক্ষা, প্রাথমিক ও গণশিক্ষা নুরুল ইসলাম নাহিদ; রেলপথ ও ধর্ম মুজিবুল হক, খাদ্য রমেশ চন্দ্র সেন, পরিবেশ ও বন হাছান মাহমুদ, প্রবাসী, শ্রম, কর্মসংস্থান খন্দকার মোশাররফ হোসেন এবং নৌপরিবহন ও মুক্তিযুদ্ধবিষয়ক মন্ত্রণালয়ের দায়িত্ব পেয়েছেন শাজাহান খান।এ ছাড়াও নতুন শপথ নেওয়াদের মধ্যে ভূমি ও দুর্যোগ ব্যবস্থাপনা আমির হোসেন আমু, শিল্প, গৃহায়ণ ও গণপূর্ত তোফায়েল আহমেদ, ডাক ও টেলিযোগাযোগ রাশেদ খান মেনন, স্বাস্থ্য ও পরিবারকল্যাণ রওশন এরশাদ, পানিসম্পদ আনিসুল ইসলাম মাহমুদ, বেসামরিক বিমান চলাচল ও পর্যটন মন্ত্রণালয়ের দায়িত্ব পেয়েছেন এ বি এম রুহুল আমিন হাওলাদার।
প্রতিমন্ত্রীপ্রতিমন্ত্রী হিসেবে দীপংকর তালুকদার পার্বত্য চট্টগ্রাম, কামরুল ইসলাম আইন বিচার ও সংসদ; মন্নুজান সুফিয়ান শ্রম ও কর্মসংস্থান, প্রমোদ মানকিন সমাজকল্যাণ, শামসুল হক টুকু স্বরাষ্ট্র মন্ত্রণালয়ের দায়িত্ব পালন করবেন। এ ছাড়া নতুন শপথ নেওয়া দুই প্রতিমন্ত্রী মুজিবুল হক চুন্নু যুব ও ক্রীড়া এবং সালমা ইসলাম মহিলা ও শিশুবিষয়ক মন্ত্রণালয়ের দায়িত্ব পেয়েছেন।উপদেষ্টাএ ছাড়াও দিলীপ বড়ুয়া ও শফিক আহমেদকে প্রধানমন্ত্রীর উপদেষ্টা করা হয়েছে।
