
রাজধানীর কাফরুলে এক নারীর অস্বাভাবিক মৃত্যু হয়েছে। তাঁর গলায় ধারালো অস্ত্রের আঘাত ছিল। ঘটনার বিষয়ে বিস্তারিত তথ্য জানা যায়নি।
ঢাকা মেডিকেল কলেজ হাসপাতাল সূত্র জানায়, গতকাল বুধবার দিবাগত রাতে ওই নারীকে গুরুতর অবস্থায় হাসপাতালে আনা হয়। পরীক্ষা-নিরীক্ষা শেষে তাঁকে মৃত ঘোষণা করেন কর্তব্যরত চিকিৎসা কর্মকর্তা।
হাসপাতালে থাকা রোগীর দেওয়া তথ্য অনুযায়ী, নিহত নারীর নাম মাহমুদা বেগম। তাঁর স্বামীর নাম স্বামী জহির উদ্দিন।
ঘটনার বিষয়ে জিজ্ঞাসাবাদের জন্য ওই নারীর স্বামীকে থানায় নিয়েছে পুলিশ।
নিহত নারীর লাশ হাসপাতালের জরুরি বিভাগের মর্গে রাখা হয়েছে।
