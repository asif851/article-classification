
খাগড়াছড়ির মহালছড়ি উপজেলার মনাটেক গ্রামের দুই সহোদরসহ নিহত সাংবাদিক প্রদীপ শশী চাকমার পরিবারকে আর্থিক সহায়তা দিয়েছে খাগড়াছড়ি সেনা রিজিয়ন।গতকাল মঙ্গলবার দুপুরে খাগড়াছড়ি সেনা রিজিয়নের কমান্ডার ব্রিগেডিয়ার জেনারেল স ম মাহবুব উল আলম সাংবাদিক প্রদীপ শশী চাকমার পরিবারকে সান্ত্বনা দিতে মনাটেক গ্রামে যান। সেখানে তিনি এ দুর্ঘটনার জন্য দুঃখ প্রকাশ করেন। পরে সেনাবাহিনীর পক্ষ থেকে প্রদীপ শশী চাকমার পরিবারকে ১০ হাজার টাকা দেন রিজিয়ন কমান্ডার।সাংবাদিক প্রদীপ শশী চাকমা ও তাঁর দুই সহোদর ১৭ মে শৌচাগারের গর্তে পড়ে বিষাক্ত গ্যাসের বিষক্রিয়ায় মারা যান।
