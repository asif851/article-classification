
শবে বরাত উপলক্ষে রাজধানী ঢাকায় আতশবাজি ফোটানো ও বিস্ফোরক দ্রব্য বহন নিষিদ্ধ করা হয়েছে। আজ মঙ্গলবার দুপুরে ডিএমপির গণমাধ্যম শাখা থেকে পাঠানো এক সংবাদ বিজ্ঞপ্তিতে এ কথা জানা জানানো হয়।
ডিএমপি কমিশনার আছাদুজ্জামান মিয়া স্বাক্ষরিত বিজ্ঞপ্তিতে জানানো হয়, ১১ মে সন্ধ্যা ছয়টা থেকে পরদিন ১২ মে ভোর ছয়টা পর্যন্ত বিস্ফোরক দ্রব্য, আতশবাজি, পটকাবাজি, অন্যান্য ক্ষতিকারক, দূষণীয় দ্রব্য বহন এবং ফোটানো নিষিদ্ধ করা হয়েছে।
শবে বরাতের পবিত্রতা রক্ষার্থে সুষ্ঠু ও শান্তিপূর্ণভাবে পালনের জন্য ঢাকা মহানগর এলাকায় পুলিশ অর্ডিন্যান্সের অর্পিত ক্ষমতাবলে এ সিদ্ধান্ত ডিএমপি কমিশনার নিয়েছেন বলে বিজ্ঞপ্তিতে উল্লেখ করা হয়।
