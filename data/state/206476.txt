
পঞ্চগড়ে প্রাইম ব্যাংক ইয়াং টাইগারস অনূর্ধ্ব-১৬ জাতীয় স্কুল ক্রিকেট প্রতিযোগিতায় গতকাল মঙ্গলবার নয় রানে জিতেছে কালেক্টরেট আদর্শ শিক্ষা নিকেতন। টসে জিতে প্রথমে ব্যাট করে কালেক্টরেট আদর্শ শিক্ষা নিকেতন ২০ দশমিক ৫ ওভারে সব কটি উইকেট হারিয়ে ১০০ রান করে। জবাবে পঞ্চগড় উচ্চবিদ্যালয় ২৬ ওভারে সব কটি উইকেট হারিয়ে ৯১ রান করে। পঞ্চগড় সিরাজুল ইসলাম স্টেডিয়ামে ওই খেলা হয়। বাংলাদেশ ক্রিকেট বোর্ডের ব্যবস্থাপনায় পঞ্চগড় জেলা ক্রীড়া সংস্থা এ প্রতিযোগিতার আয়োজন করে। সকালে প্রধান অতিথি হিসেবে জেলা প্রশাসক অমল কৃষ্ণ মণ্ডলের উদ্বোধন করেন। উদ্বোধনী অনুষ্ঠানে পুলিশ সুপার গিয়াসউদ্দিন আহমদ, টুর্নামেন্টের আহ্বায়ক মির্জা নাজমুল ইসলাম, জেলা ক্রীড়া সংস্থার সহসভাপতি আবু তোয়াবুর, সদস্য আমিরুল ইসলাম বক্তব্য দেন। টুর্নামেন্টে দুটি গ্রুপে জেলার আটটি স্কুল অংশ নিচ্ছে।
