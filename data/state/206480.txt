
সাতক্ষীরায় ভুয়া ম্যাজিস্ট্রেট সেজে ভয়ভীতি দেখানোর অপরাধে একজনকে দুই বছরের কারাদণ্ড দিয়েছেন ভ্রাম্যমাণ আদালত। সাতক্ষীরা-৪ আসনের সাংসদ এস এম জগলুল হায়দারের বাড়িতে গিয়ে তিনি ভয়ভীতি দেখান। ভ্রাম্যমাণ আদালত পরিচালনা করেন শ্যামনগরের সহকারী কমিশনার (ভূমি) আহসান উল্লাহ শরীফি। সাজাপ্রাপ্ত ব্যক্তির নাম খালেদ সাইফুল্লাহ (২৪)। তিনি সাতক্ষীরার আশাশুনি উপজেলার কামালকাটি গ্রামের বাসিন্দা। 
