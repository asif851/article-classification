
মৌলভীবাজারের লাউয়াছড়া জাতীয় উদ্যানে গাছ চুরি বন্ধ, বনজ সম্পদ এবং জীববৈচিত্র্য সংরক্ষণের দাবিতে উদ্যান এলাকায় মানববন্ধন হয়েছে। গত শুক্রবার সন্ধ্যায় উদ্যানের প্রবেশপথে এ মানববন্ধনের আয়োজন করে বাংলাদেশ পরিবেশ আন্দোলনের (বাপা) সিলেট শাখা। এ সময় বক্তব্য দেন বাপার কেন্দ্রীয় কমিটির যুগ্ম সাধারণ সম্পাদক জামিল শরিফ, সদস্য আবদুল করিম, উদীচী শিল্পীগোষ্ঠী মৌলভীবাজার জেলা শাখার সাধারণ সম্পাদক আবদুল হাফিজ চৌধুরী প্রমুখ।
