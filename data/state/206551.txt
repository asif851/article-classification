
কোটা সংস্কারের দাবিতে গতকাল ঢাকায় শাহবাগ ও ঢাকা বিশ্ববিদ্যালয় এলাকা ছিল উত্তাল। গতকাল রোববার গণপদযাত্রা কর্মসূচি পালন করেছেন শিক্ষার্থী ও চাকরিপ্রার্থীরা। পরে তাঁরা শাহবাগে অবস্থান নেন। পুলিশ সেখান থেকে তাঁদের তুলে দিতে চাইলে দুই পক্ষের ব্যাপক সংঘর্ষ হয়। পুলিশ লাঠিপেটা করে, গরম পানি ছিটিয়ে, রাবার বুলেট ও কাঁদানে গ্যাস ছুড়ে আন্দোলনকারীদের ছত্রভঙ্গ করে দেয়। রাতে আন্দোলনকারীদের একাংশ উপাচার্যের বাসভবনের গেট ভেঙে ভেতরে ঢুকে যায় এবং ব্যাপক ভাঙচুর চালায়। বাসভবন প্রাঙ্গণে থাকা দুটি গাড়িতেও আগুন দেন বিক্ষুব্ধ শিক্ষার্থীরা। ছবিগুলো আজ সোমবার সকালের।





