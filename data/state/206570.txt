
জাহাঙ্গীরনগর বিশ্ববিদ্যালয়ের প্রথম বর্ষের ভর্তি পরীক্ষা ১৬ ফেব্রুয়ারি শুরু হয়ে ২ মার্চ পর্যন্ত চলবে। প্রতিদিন সকাল নয়টা থেকে বিকেল পাঁচটা পর্যন্ত পরীক্ষা চলবে। উপরেজিস্ট্রার (শিক্ষা) মোহামঞ্চদ আলী এ তথ্য নিশ্চিত করেছেন।বিশ্ববিদ্যালয় থেকে জানা গেছে, এবার ছয়টি অনুষদের অধীনে ৩৪টি বিভাগ ও দুটি ইনস্টিটিউটটে ভর্তি পরীক্ষা হবে। পরীক্ষার আগের দিন যেকোনো অপারেটরের মুঠোফোন থেকে খুদে বার্তার মাধ্যমে পরীক্ষার আসনবিন্যাস জানা যাবে। এ ছাড়া ভর্তি পরীক্ষাসংক্রান্ত বিস্তারিত তথ্য জানা যাবে বিশ্ববিদ্যালয়ের ওয়েবসাইট (www.junive.ed) থেকে।১৬ ফেব্রুয়ারি পদার্থবিজ্ঞান, রসায়ন ও গণিত; ১৭ ফেব্রুয়ারি কম্পিউটার সায়েন্স অ্যান্ড ইঞ্জিনিয়ারিং, ভূতাত্ত্বিক বিজ্ঞান, পরিসংখ্যান, পরিবেশ বিজ্ঞান; ১৮ ফেব্রুয়ারি ইনফরমেশন টেকনোলজি, উদ্ভিদবিজ্ঞান ও প্রাণিবিদ্যা; ১৯ ফেব্রুয়ারি ফার্মেসি, মাইক্রোবায়োলজি; ২২ ফেব্রুয়ারি প্রাণরসায়ন ও অণুপ্রাণ বিজ্ঞান, বায়োটেকনোলজি অ্যান্ড জেনেটিক ইঞ্জিনিয়ারিং ও পাবলিক হেলথ অ্যান্ড ইনফরমেটিং বিভাগের পরীক্ষা হবে। ২৩ ফেব্রুয়ারি অর্থনীতি, নৃবিজ্ঞান ও লোকপ্রশাসন, ২৪ ফেব্রুয়ারি সরকার ও রাজনীতি বিভাগ, ভূগোল ও পরিবেশ, নগর ও অঞ্চল পরিকল্পনা, বিবিএ প্রোগ্রামের ভর্তি পরীক্ষা হবে। ২৫ ফেব্রুয়ারি বাংলা, আন্তর্জাতিক সম্পর্ক ও ইতিহাস বিভাগের; ২৬ ফেব্রুয়ারি ইংরেজি, দর্শন, প্রত্নতত্ত্ব, নাটক ও নাট্যতত্ত্ব বিভাগের; ২৭ ফেব্রুয়ারি জার্নালিজম অ্যান্ড মিডিয়া স্টাডিজ, চারুকলা, আইন ও বিচার বিভাগের; ১ মার্চ মার্কেটিং, অ্যাকাউন্টিং অ্যান্ড ইনফরমেশন সিস্টেম, ম্যানেজমেন্ট স্টাডিজ এবং ২ মার্চ ফিন্যান্স অ্যান্ড ব্যাংকিং বিভাগের ভর্তি পরীক্ষা হবে।
