
জিহাদি বইপত্রসহ ইসলামী ছাত্রশিবির রাজশাহী বিশ্ববিদ্যালয় শাখার শিক্ষা সম্পাদকসহ তিনজনকে আটক করেছে পুলিশ। নগরের বালিয়াপুকুর এলাকার একটি বাড়িতে গত শুক্রবার দিবাগত রাতে অভিযান চালিয়ে মহানগর গোয়েন্দা পুলিশ তাঁদের আটক করে। আটক ব্যক্তিরা হলেন ইসলামী ছাত্রশিবির রাজশাহী বিশ্ববিদ্যালয় শাখার শিক্ষা সম্পাদক আব্দুল্লাহ আল মামুন, সদস্য শেখ কবির ও আবু সুফিয়ান। মহানগর গোয়েন্দা পুলিশের সহকারী কমিশনার ইফতে খায়ের আলম জানান, তাঁদের সবার বিরুদ্ধে একাধিক নাশকতার মামলা আছে।
