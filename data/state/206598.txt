
ফেনী শহরের বিভিন্ন বাড়ির ফটকে রাতের আঁধারে কেউ মার্কার কলম দিয়ে ‘ক্রস’ চিহ্ন এঁকে দিয়েছে। এতে স্থানীয় বাড়ির মালিকসহ বাসিন্দাদের মধ্যে উৎকণ্ঠা দেখা দিয়েছে।জানা যায়, তিন-চার দিন ধরে শহরের শান্তি কোম্পানি সড়ক, শান্তিছায়া, শান্তিধারা, শান্তিবাগ, পুরাতন পুলিশ কোয়ার্টার, পাঠানবাড়ী সড়ক, খাজুরিয়া, মদিনা বাসস্ট্যান্ড ও মিজান রোডের বিভিন্ন বাড়ির ফটকে গভীর রাতে গোপনে কেউ ‘ক্রস’ চিহ্ন এঁকে দেয়। সকালে লোকজন বাড়ির ফটকে এই চিহ্ন দেখতে পায়।ফেনী মডেল থানার ওসি মো. আমিনুল ইসলাম বলেন, তিনি বিষয়টি শুনেছেন। তবে কারা কি উদ্দেশ্যে এটা করেছে, তা বলা যাচ্ছে না। কেউ হয়তো আতঙ্ক সৃষ্টির জন্য এটা করে থাকতে পারে।
 
