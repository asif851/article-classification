
চট্টগ্রামের কর্ণফুলী থানার খোয়াজনগর এলাকা থেকে ফরিদ আহমেদ (২৬) নামের এক পোশাকশ্রমিকের লাশ উদ্ধার করেছে পুলিশ। গতকাল শনিবার সকাল ১০টার দিকে এলাকার একটি শিমখেত থেকে তাঁর লাশ উদ্ধার করা হয়। ধারালো অস্ত্রের আঘাতে তাঁকে হত্যা করা হয়েছে বলে পুলিশ জানিয়েছে।কর্ণফুলী থানার ভারপ্রাপ্ত কর্মকর্তা মো. মহিউদ্দিন প্রথম আলোকে জানান, নিহত ফরিদ নিজেও একটি হত্যা মামলার আসামি। জামিনে মুক্ত হয়ে কয়েক মাস আগে তিনি পোশাক কারখানায় কাজ নেন। কী কারণে তাঁকে খুন করা হয়েছে, সেটি তদন্তের পর বলা যাবে। তবে হত্যার ধরন ও পারিপার্শ্বিকতা দেখে ধারণা করা হচ্ছে, ফরিদ কোনো অপরাধ সংঘটনের জন্য ওই স্থানে গিয়েছিলেন।ওসি জানান, রাতেই ফরিদকে ধারালো অস্ত্রের আঘাতে খুন করা হয়।নিহত ফরিদ খোয়াজনগর এলাকার মৃত জহুর আহমেদের ছেলে।
