
শ্বেতা শতাব্দী (২৫) কবিতা লেখেন। বাড়ি জামালপুর সদরের বসাকপাড়ায়। ঢাকা বিশ্ববিদ্যালয়ের বাংলা ভাষা ও সাহিত্য বিভাগ থেকে স্নাতকোত্তর ডিগ্রি লাভ করেছেন। সৃজনশীল লেখালেখির জন্য এ বছর পেয়েছেন ‘আয়েশা ফয়েজ সাহিত্য পুরস্কার’। কিন্তু তিনি দুরারোগ্য ব্যাধি থ্যালাসেমিয়ায় আক্রান্ত। এখন প্রায় হাঁটতেই পারছেন না। চিকিৎসকেরা তাঁকে শিগগির উন্নত চিকিৎসার জন্য ভারতের ভেলোরে নিয়ে যাওয়ার পরামর্শ দিয়েছেন। সেখানে চিকিৎসা করাতে প্রায় ৩০ লাখ টাকা দরকার। কিন্তু পরিবার ও বন্ধুরা ইতিমধ্যে মাত্র চার লাখ টাকা জোগাড় করেছেন। তাঁর চিকিৎসার্থে সাহিত্যিক বন্ধুরা ঢাকা ও চট্টগ্রামে বইমেলার আয়োজন করছেন। তাঁর প্রতি সহযোগিতার হাত বাড়িয়ে দিতে সমাজের সহৃদয় ও বিত্তবান মানুষদের প্রতি পরিবার ও বন্ধুদের পক্ষ থেকে বিনীত অনুরোধ জানানো হয়েছে। সহায়তা পাঠানোর ঠিকানা: শতাব্দী এষ, হিসাব নম্বর ৩৪১২৬৬৩৬, জনতা ব্যাংক, ঢাকা বিশ্ববিদ্যালয় ক্যাম্পাস শাখা। বিজ্ঞপ্তি
