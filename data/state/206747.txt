
বাংলাদেশ শিক্ষক সমিতির জামালপুরের সরিষাবাড়ী উপজেলা শাখার ত্রিবার্ষিক সম্মেলন গতকাল বুধবার বয়ড়া ইস্রাইল আহম্মদ উচ্চবিদ্যালয় মাঠে অনুষ্ঠিত হয়েছে।সম্মেলনে নজরুল ইসলামকে সভাপতি, সাইফুর রহমানকে সাধারণ সম্পাদক ও গোলাম মোস্তফাকে সাংগঠনিক সম্পাদক করে ৫১ সদস্যবিশিষ্ট উপজেলা মাধ্যমিক শিক্ষক সমিতির নতুন কমিটি ঘোষণা করা হয়েছে।উপজেলা শিক্ষক সমিতি সূত্রে জানা যায়, সরিষাবাড়ী আরডিএম মডেল পাইলট উচ্চবিদ্যালয়ের প্রধান শিক্ষক ও নতুন সভাপতি মো. নজরুল ইসলামের সভাপতিত্বে বেলা ১১টায় সম্মেলন উদ্বোধন করেন বাংলাদেশ শিক্ষক সমিতি জামালপুর জেলা শাখার সাধারণ সম্পাদক মো. আসাদুজ্জামান। সম্মেলনে প্রধান অতিথি ছিলেন উপজেলা নির্বাহী কর্মকর্তা (ইউএনও) সাইয়েদ এ জেড মোরশেদ আলী। এতে বক্তৃতা করেন উপজেলা সহকারী কমিশনার (ভূমি) ফিরোজ আল মামুন, জামালপুর জেলা শিক্ষক সমিতির সভাপতি মো. মফিজ উদ্দিন প্রমুখ।
