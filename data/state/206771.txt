
সাবেক প্রধান বিচারপতি মাইনুর রেজা চৌধুরীর দশম মৃত্যুবার্ষিকী আজ ২৬ জুন৷ ২০০৪ সালের এই দিনে ৬৬ বছর বয়সে তিনি ইন্তেকাল করেন৷ ঢাকা বিশ্ববিদ্যালয়ের ইমেরিটাস অধ্যাপক নাজমা চৌধুরী তাঁর স্ত্রী৷ মৃত্যুবার্ষিকী উপলক্ষে মরহুমের আত্মার মাগফিরাত কামনায় তাঁর পরিবারের সদস্যরা সবার কাছে দোয়া চেয়েছেন৷বিচারপতি মাইনুর রেজা চৌধুরী ১৯৩৬ সালে চাঁপাইনবাবগঞ্জের মনাকষা গ্রামে জন্মগ্রহণ করেন৷ তাঁর বাবা মুর্তজা রেজা চৌধুরী বঙ্গীয় প্রাদেশিক আইন পরিষদ এবং পরে পাকিস্তান সংবিধান পরিষদের সদস্য ছিলেন৷বিচারপতি মাইনুর রেজা লন্ডনের লিঙ্কন্স ইন থেকে ১৯৭২ সালে বার-এট-ল সম্পন্ন করে ১৯৭৩ সালে ঢাকা বারে আইন পেশায় যোগ দেন৷ ১৯৯০ সালে তিনি বিচারপতি হিসেবে সুপ্রিম কোর্টের হাইকোর্ট বিভাগে যোগ দেন এবং ২০০০ সালে আপিল বিভাগে উন্নীত হন৷ ২০০২ সালের ১৮ জুন প্রধান বিচারপতি নিযুক্ত হন তিনি৷ বিজ্ঞপ্তি৷
