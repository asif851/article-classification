
ঢাকা বিশ্ববিদ্যালয়ের ‘খ’ ইউনিটের অধীনে প্রথম বর্ষ সম্মান শ্রেণীতে ভর্তির সাক্ষাৎকার অনিবার্য কারণে স্থগিত করেছে বিশ্ববিদ্যালয় কর্তৃপক্ষ। গতকাল বৃহস্পতিবার বিশ্ববিদ্যালয়ের জনসংযোগ দপ্তর থেকে পাঠানো এক সংবাদ বিজ্ঞপ্তিতে এ তথ্য জানানো হয়েছে। আজ শুক্রবার থেকে এ সাক্ষাৎকার অনুষ্ঠিত হওয়ার কথা ছিল। সাক্ষাৎকারের বিস্তারিত সময়সূচি পরে জানানো হবে বলে বিজ্ঞপ্তিতে উল্লেখ করা হয়।
