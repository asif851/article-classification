
চট্টগ্রাম জেলা প্রশাসনের ভ্রাম্যমাণ আদালত চার মাদক বিক্রেতাকে বিভিন্ন মেয়াদে সাজা দিয়েছেন। গতকাল শনিবার সকালে এই আদালত পরিচালনা করেন নির্বাহী ম্যাজিস্ট্রেট শাহাদাৎ হোসেন। পুলিশ জানিয়েছে, নগরের সিমেন্ট ক্রসিং, বড়বাড়ির গলি ও রানী ভবানীর গলিতে অভিযান চালিতে চার মাদক বিক্রেতাকে আটক করা হয়। পরে তাঁদের ভ্রাম্যমাণ আদালতের কাছে সোপর্দ করা হয়। আদালত ইমরানকে চার মাস, আফরোজা ও লিটনকে তিন মাস ও আজমতকে দুই মাসের বিনাশ্রম কারাদণ্ড দেন। ইপিজেড থানার ভারপ্রাপ্ত কর্মকর্তা আবুল মনসুর বলেন, গোপন সংবাদের ভিত্তিতে অভিযান চালিয়ে ইপিজেড থানার বিভিন্ন এলাকা থেকে তাঁদের গ্রেপ্তার করা হয়।
