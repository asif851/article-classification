
গ্রামীণফোনের লাইসেন্স বাতিলের কোনো ইচ্ছা সরকারের নেই বলে জানিয়েছেন অর্থমন্ত্রী আবুল মাল আবদুল মুহিত। এ ব্যাপারে গ্রামীণফোনের চিন্তিত হওয়ার মতো কিছু নেই উল্লেখ করে তিনি বলেন, ‘দুশ্চিন্তা না করার জন্য আমার এই বক্তব্যই যথেষ্ট।’
আজ সোমবার বিকেল পৌনে তিনটার দিকে সচিবালয়ে বাংলাদেশ সচিবালয় কর্মকর্তা ও কর্মচারী ঐক্য পরিষদের সঙ্গে এক বৈঠকের পর সাংবাদিকদের প্রশ্নের জবাবে অর্থমন্ত্রী এ কথা বলেন।
এর আগে টেলিনর এশিয়ার প্রধান সিগভ্রেক্কের সঙ্গে অর্থমন্ত্রী দেখা করেন। ওই বৈঠকের ব্যাপারে অর্থমন্ত্রী বলেন, ‘সরকার থ্রিজি লাইসেন্সের ফি যেটা নির্ধারণ করেছে, এ ব্যাপারে তারা (গ্রামীণফোন)  আনহ্যাপি।’
এর আগে গ্রামীণ ব্যাংক কমিশন গ্রামীণফোনের লাইসেন্স বাতিলের সুপারিশ করেছিল।
