
সিরাজগঞ্জের কাজীপুর উপজেলার মাইজবাড়ি দাখিল মাদ্রাসা প্রাঙ্গণে বিনা মূল্যে চক্ষু চিকিৎসা ক্যাম্প গতকাল শুক্রবার অনুষ্ঠিত হয়েছে। মাইজবাড়ি আদর্শ সমাজকল্যাণ সংস্থা এ চিকিৎসার আয়োজন করে। উদোক্তা আবদুল মোমিন ও সংস্থার সভাপতি সবুজ মিয়া বলেন, বগুড়ার শহীদ জিয়াউর রহমান মেডিকেল কলেজ হাসপাতালের বিশেষজ্ঞ চিকিৎসক মো. ইব্রাহিম খলিলুল্লাহর নেতৃত্বে চার সদস্যের একটি চিকিৎসক দল চিকিৎসাসেবাসহ ওষুধ ও চশমা দেন।
