
সুনামগঞ্জ পৌর শহরের ঘোলঘর-মোহাম্মদপুর এলাকার বেহাল সড়ক সংস্কারের দাবিতে গতকাল শুক্রবার মানববন্ধন করেছেন এলাকাবাসী। এতে মোহাম্মদপুর, আলীপাড়া, বলাকাপাড়া ও বদিপুর এলাকার লোকজন অংশ নেন। মোহাম্মদপুর জামে মসজিদের সামনেরসড়কে বেলা দুইটায় এই মানববন্ধন হয়।মানববন্ধন চলাকালে পৌর মেয়র আয়ুব বখত জগলুল সেখানে গিয়ে মানববন্ধনকারীদের ধন্যবাদ জানান এবং সড়ক সংস্কারের কাজ দ্রুত শুরু হবে বলে আশ্বাস দেন।মানববন্ধন চলাকালে এলাকাবাসীর পক্ষ থেকে বক্তব্য দেন সদর উপজেলা পরিষদের ভাইস চেয়ারম্যান বদরুল কাদির, সাংবাদিক মাহবুবুর রহমান পীর, জেলা উদীচী শিল্পী গোষ্ঠীর সাধারণ সম্পাদক জাহাঙ্গীর আলম, মো. নাজিম কয়েছ আজাদ, রিয়াজ উদ্দিন, সালাহউদ্দিন মাহবুব প্রমুখ।পৌর মেয়র মানববন্ধনে অংশগ্রহণকারীদের উদ্দেশ্যে বলেন, ‘আমার বাড়ি এই এলাকায় হলে আমিও একইভাবে সড়ক সংস্কারের দাবি জানাতাম। আপনাদের দাবির প্রতি আমি শ্রদ্ধাশীল। এই সড়কের কাজের দরপত্র প্রক্রিয়া সম্পন্ন হয়েছে। আমি দ্রুত কাজ শুরুর উদ্যোগ নেব।’
