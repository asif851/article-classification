
ভোলার বোরহানউদ্দিন উপজেলার বড় মানিকা ইউনিয়নের উত্তর বাটামারা জয়দেব মোড় নতুন বাজারে অগ্নিকাণ্ডে পাঁচটি দোকান ভস্মীভূত হয়েছে। মঙ্গলবার দিবাগত রাত দুইটার সময় বিদ্যুতের শর্টসার্কিট থেকে এ অগ্নিকাণ্ডের সূত্রপাত হয়। পরে এলাকবাসী আগুন নিয়ন্ত্রণে আনেন। এতে দুজন আহত হন। বড় মানিকা ইউনিয়ন পরিষদের ৫ নম্বর ওয়ার্ডের সদস্য জাকির হোসেন বলেন, আগুনে বাজারের শাজাহানের মুদির দোকান, জসিম উদ্দিনের ওষুধের দোকান, মো. হৃদয়ের ইলেকট্রনিকসের দোকান, নরোত্তম শীলের সেলুন ও গৌরাঙ্গের পোলট্রির খাবারের দোকান পুড়ে গেছে। ভারপ্রাপ্ত ইউএনও মোস্তাফিজুর রহমান বলেন, ক্ষয়ক্ষতির তালিকা হচ্ছে। ভোলা প্রতিনিধি
