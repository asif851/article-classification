
জেলা পরিষদ নির্বাচনের ঘোষিত তফসিল কেন বেআইনি হবে না, তা জানতে চেয়ে রুল দিয়েছেন হাইকোর্ট। বিচারপতি কাজী রেজা-উল হক ও বিচারপতি মোহাম্মদ উল্লাহ সমন্বয়ে গঠিত হাইকোর্ট বেঞ্চ এক রিট আবেদনের প্রাথমিক শুনানি নিয়ে আজ রোববার এই রুল দেন।
জেলা পরিষদ আইন ২০০০ ও ২০১৬ (সংশোধিত)-এর তিনটি ধারা কেন সংবিধানের সঙ্গে সাংঘর্ষিক হবে না, তাও রুলে জানতে চাওয়া হয়েছে।
মন্ত্রিপরিষদ সচিব, আইনসচিব, স্থানীয় সরকার সচিব ও প্রধান নির্বচন কমিশনারকে রুলের জবাব দিতে বলা হয়েছে।
জেলা পরিষদ নির্বাচন নিয়ে ২০০০ সালে হওয়া রুল এবং আজ হওয়া রুলের শুনানি একসঙ্গে হবে বলে জানিয়েছেন হাইকোর্ট।
আদালতে রিট আবেদনের পক্ষে ছিলেন আইনজীবী ইউনূস আলী আকন্দ। ঢাকা জেলা পরিষদের পক্ষে ছিলেন আইনজীবী নুরে আলম।
ঘোষিত তফসিল অনুযায়ী ২৮ ডিসেম্বর জেলা পরিষদ নির্বাচন হওয়ার কথা।
আরও পড়ুন:আদালতকে অগ্রাহ্য করেই জেলা পরিষদ নির্বাচনজেলা পরিষদ নির্বাচন স্থগিত চেয়ে রিটের শুনানি রোববার
