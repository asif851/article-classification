
কুমিল্লা শহরের পূজামণ্ডপগুলোতে গতকাল বিজয়া দশমীতে উপচেপড়া ভিড় ছিল। হিন্দুধর্মাবলম্বীরা এক মণ্ডপ থেকে আরেক মণ্ডপে গেছেন। বাদ্যযন্ত্রের তালে তালে তাঁরা নেচেছেন। সংগীত-কীর্তনে অংশ নিয়েছেন। কান্দিরপাড় কাত্যায়নী কালীবাড়ি, ঈশ্বর পাঠশালা, লাকসাম সড়কের মাতৃ সংঘ, মনোহরপুর, ঠাকুরপাড়া ও বাগিচাগাঁও এলাকার মণ্ডপ ঘুরে এই চিত্র দেখা যায়। মহানগর পূজা উদ্যাপন কমিটির সাধারণ সম্পাদক উজ্জ্বল দে বলেন, এবার শান্তিপূর্ণভাবে দুর্গাপূজা হয়েছে।
