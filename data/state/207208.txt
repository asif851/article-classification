
নারায়ণগঞ্জের রূপগঞ্জ উপজেলার শীতলক্ষ্যা নদীর  চরপাড়া থেকে আজ শনিবার দুপুরে অজ্ঞাত এক যুবকের লাশ উদ্ধার করেছে পুলিশ।
রূপগঞ্জ থানার ভারপ্রাপ্ত কর্মকর্তা (ওসি) আসাদুজ্জামান জানান, দুপুর ১২টার দিকে পুলিশ তাঁর লাশ উদ্ধার করে। এখনো তাঁর পরিচয়ের ব্যাপারে নিশ্চিত হওয়া যায়নি।
গত রোববার দুপুরে নারায়ণগঞ্জ সিটি করপোরেশনের কাউন্সিলর ও প্যানেল মেয়র-২ নজরুল ইসলামসহ সাতজন অপহূত হন। পরে গত বুধবার শীতলক্ষ্যা নদীতে একে একে পাওয়া যায় ছয়জনের লাশ। বৃহস্পতিবার পাওয়া যায় আরও একজনের লাশ। 
