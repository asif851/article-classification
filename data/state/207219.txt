

বিএনপির ৫০২ সদস্যের কেন্দ্রীয় নির্বাহী কমিটির নাম ঘোষণা করা হয়েছে। এর পাশাপাশি ৭৩ সদস্যের চেয়ারপারসনের উপদেষ্টা কাউন্সিলের নামও ঘোষণা করা হয়েছে। উপদেষ্টা পরিষদে কতজন থাকবেন, তা নির্ধারণ করবেন বিএনপি চেয়ারপারসন।
আজ শনিবার বিএনপি কার্যালয়ে মহাসচিব মির্জা ফখরুল ইসলাম আলমগীর এসব নাম ঘোষণা করেন।
বিএনপির নির্বাহী কমিটি, স্থায়ী কমিটি ও উপদেষ্টা পরিষদ মিলিয়ে মোট ৫৯২ জনের নাম ঘোষণা করা হয়েছে। ছাত্র ও যুব-বিষয়ক তিনটি পদ এখনো ফাঁকা। নির্বাহী কমিটিতে সম্পাদক বা কর্মকর্তা হিসেবে আছেন ২০৯ জন। নির্বাহী কমিটির সদস্য আছেন ২৯৩ জন।
চট্টগ্রাম মহানগর কমিটিচট্টগ্রাম মহানগর বিএনপির আংশিক কমিটির নাম ঘোষণা করা হয়েছে। ডা. শাহাদাত হোসেনকে কমিটির সভাপতি করা হয়েছে। সাধারণ সম্পাদক আবুল হাশেম ও সহসভাপতি পদে আবু সুফিয়ানের নাম ঘোষণা করা হয়েছে। নিয়মানুযায়ী এই তিনজন পূর্ণাঙ্গ কমিটি গঠন করবেন।
