
চীন থেকে বাংলাদেশ দুটি সাবমেরিন কেনার সিদ্ধান্ত নেওয়ায় উদ্বিগ্ন ভারত। তা ছাড়া, বঙ্গোপসাগরে ভারতীয় জলসীমায় চীনা সাবমেরিন সন্তর্পণে প্রবেশ করছে বলেও ভারত মনে করছে। এই অবস্থায় ভারতের পূর্বাঞ্চলীয় নৌ-কমান্ড সাগরে আরও সেনা নজরদারি চাইছে।ভারতের ইংরেজি ভাষার প্রভাবশালী দৈনিক টাইমস অব ইন্ডিয়া গতকাল সোমবার এক প্রতিবেদনে এ খবর প্রকাশ করেছে। ভারতের নৌবাহিনীর একজন জ্যেষ্ঠ কর্মকর্তার উদ্ধৃতি দিয়ে পত্রিকাটির প্রতিবেদনে বলা হয়, ‘সাবমেরিন বাংলাদেশের কেন প্রয়োজন? সাবমেরিন কেনার সিদ্ধান্ত এবং বাংলাদেশের চলমান (রাজনৈতিক) হানাহানি আমাদের জন্য উদ্বেগের বিষয়। আমাদের আরও ধারণা, বঙ্গোপসাগরে ভারতের জলসীমায় চীনের সাবমেরিনগুলো অনুপ্রবেশ করছে; যদিও এখন পর্যন্ত তা শনাক্ত করা যায়নি। এই অঞ্চলে (সাগরে) ভারতীয় নৌবাহিনীর অধিকতর উপস্থিতি ঘটানোর ক্ষেত্রে এ কারণ যথেষ্ট। এ মুহূর্তে, পর্যাপ্ত পরিকাঠামোর অভাবে পশ্চিমবঙ্গের কাছে বঙ্গোপসাগরীয় এলাকায় ভারত প্রকৃতপক্ষেই কোনো রকম দ্বন্দ্বে জড়াতে প্রস্তুত নয়।’খবরে আরও বলা হয়, পরিস্থিতির উন্নতিতে পশ্চিমবঙ্গ নৌবাহিনীর তরফে এরই মধ্যে কিছু পদক্ষেপ নেওয়ার প্রস্তাব করা হয়েছে। টাইমস অব ইন্ডিয়া
