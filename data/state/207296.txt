
ফরিদপুরে অগ্নিকাণ্ডে এক কৃষকের তিনটি ঘর পুড়ে গেছে। গত শনিবার সন্ধ্যায় সালথা উপজেলার গোট্টি ইউনিয়নের বালিয়াগোট্টি গ্রামে এ ঘটনা ঘটে। ফেলা মাতুব্বর নামে ওই কৃষকের বাড়ির রান্নাঘর থেকে আগুনের সূত্রপাত হয়। এ সময় দুটি বসতঘরসহ তিনটি ঘর ও সেখানে থাকা মালামাল সম্পূর্ণ পুড়ে ছাই হয়ে যায়। পরে এলাকাবাসী আগুন নিয়ন্ত্রণে আনে। গোট্টি ইউনিয়ন পরিষদের চেয়ারম্যান ফজলুল মতিন বাদশা মিয়া জানান, আগ্নিকাণ্ডে ৩ লাখ টাকার ক্ষতি হয়েছে। 
