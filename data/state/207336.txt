
শেরপুরের নালিতাবাড়ী উপজেলায় গতকাল মঙ্গলবার দুই হাজার কৃষকের মধ্যে বিনা মূল্যে ২৪ হাজার ফলদ ও বনজ গাছের চারা বিতরণ করা হয়েছে। উপজেলার কাঁকরকান্দি ও আমবাগান এলাকার কৃষকদের মধ্যে ১০ হাজার কমলা, ১০ হাজার বাউকুল ও চার হাজার নিমগাছের চারা বিতরণ করা হয়। এ সময় উপস্থিত ছিলেন অগ্রণী ব্যাংকের সহকারী মহাব্যবস্থাপক সুরঞ্জন কুমার রায়, উপজেলা আওয়ামী লীগের সভাপতি আবদুল হালিম প্রমুখ। অগ্রণী ব্যাংকের সামাজিক দায়বদ্ধতা তহবিল থেকে এ চারা বিতরণ করা হয়। বেসরকারি সংস্থা সোশ্যাল প্রগ্রেস সার্ভিসেস (এসপিএস) এ চারা বিতরণের আয়োজন করে।নালিতাবাড়ী (শেরপুর) প্রতিনিধি
