
১৬৫ কোটি টাকা পাচারের মামলার এজাহারভুক্ত আসামি এবি ব্যাংকের তিন ঊর্ধ্বতন কর্মকর্তাকে জিজ্ঞাসাবাদ করছে দুর্নীতি দমন কমিশন (দুদক)।
আজ মঙ্গলবার সকাল ১০টা থেকে দুদকের প্রধান কার্যালয়ে সংস্থাটির সহকারী পরিচালক ও মামলার তদন্ত কর্মকর্তা মো. গুলশান আনোয়ার প্রধান তাঁদের জিজ্ঞাসাবাদ করছেন।
যাঁদের জিজ্ঞাসাবাদ করা হচ্ছে, তাঁরা হলেন এবি ব্যাংকের হেড অব অফশোর ব্যাংকিং ইউনিটের (ওবিইউ) মোহাম্মদ লোকমান, হেড অব করপোরেট ব্যাংকিং মোহাম্মদ মাহফুজ উল ইসলাম এবং জ্যেষ্ঠ ভাইস প্রেসিডেন্ট মো. নুরুল আজিম।
বেলা দুইটা থেকে জিজ্ঞাসাবাদ করার কথা রয়েছে ব্যাংকটির বর্তমান ব্যবস্থাপনা পরিচালক ও চেয়ারম্যানকে।
