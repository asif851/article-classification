
একুশের প্রথম কবিতা ‘কাঁদতে আসিনি ফাঁসির দাবী নিয়ে এসেছি’। কবি মাহবুব উল আলম চৌধুরীর প্রতিটি অক্ষরে প্রতিবাদের আগুন। ৭ নভেম্বর সন্ধ্যায় শিল্পকলা একাডেমী মিলনায়তনে আবৃত্তিতে আবারও বায়ান্নের সেই প্রতিবাদের স্ফুলিঙ্গ ছড়িয়েছেন উচ্চারক আবৃত্তি কুঞ্জের িশল্পীরা। মাহবুব উল আলম চৌধুরীর জন্মবার্ষিকী উপলক্ষে আয়োজন করা হয় ‘সূর্যাস্তের রক্তরাগ’ শিরোনামের কবিতাসন্ধ্যা।এ আয়োজনের শুরুতে ছিল আলোচনাপর্ব। এতে প্রধান অতিথি ছিলেন সমাজবিজ্ঞানী ড. অনুপম সেন। বিশেষ অতিথি ছিলেন সাংবাদিক রিয়াজ হায়দার চৌধুরী ও আবৃত্তিশিল্পী রফিকুল ইসলাম। উচ্চারকের সভাপতি ফারুক তাহেরের সঞ্চালনায় আলোচনা পর্বে বক্তারা বলেন, ‘মাহবুব উল আলম চৌধুরী আজীবন সমাজতান্ত্রিক ধ্যানধারণায় ছিলেন।  তিনি পরিপূর্ণ একজন বিশুদ্ধ মানুষ ছিলেন। মানুষকে ভালোবেসে জেল-জুলুম সহ্য করেছেন। পালিয়ে বেড়িয়েছেন পরিবার-পরিজন ছেড়ে।’আলোচনা পর্ব শেষে শুরু হয় আবৃত্তি। একে একে কবিতার পরিবেশনা নিয়ে মঞ্চে আসেন কলকাতার আবৃত্তিশিল্পী শৈতী ঘোষ, ঢাকার শিল্পী রফিকুল ইসলাম ও মনিরুল ইসলাম। এরপর চট্টগ্রামের আবৃত্তিশিল্পী অঞ্চল চৌধুরী, মছরুর হোসেন, ফরিদউদ্দিন মোহাম্মদ, সুপ্রিয়া চৌধুরী, সুজয় দে, তৈয়বা জহির, সুমি চৌধুরী, লুবাবা ফেরদৌসি, ধ্রুপদী বড়ুয়া, নাহিদ নেওয়াজ, সুম্মিতা দত্ত, মুক্তা বড়ুয়া, ফজলে এলাহী, রিয়াজুল কবীর, প্রিয়ম দাশ, বেনজির রশিদ, শাহরিয়ার তানজিম, মুমতাহিনা জুঁই, সাজ্জাদ তপু, এ এস এম এরফান, মৌসুমী চক্রবর্তী, শাহ হোসাইন, শামীমা ইয়াসমিন ও মাশরুবা শারমিন আবৃিত্ততে মুগ্ধ করেন দর্শকদের।
কবিতার আসরে পরিবেশিত ‘জেগে আছি’, ‘কৃষ্ণকলি’, ‘ভালোবাসা’, ‘আবার এসেছি’, ‘আমার কবিতা’, ‘রবীন্দ্রনাথ’, ‘ঠিকানা’, ‘আগুনের ফুল’, ‘রাজনীতির খেলা’, ‘ব্রতচারী’, ‘স্বাধীনতা তুমি কার’ শিরোনামের কবিতার আবৃত্তি নাড়া দেয় শ্রোতাদের মনে। সবশেষে ‘কাঁদতে আসিনি ফাঁসির দাবী নিয়ে এসেছি’ কবিতাটির বৃন্দ পরিবেশনার মাধ্যমে শেষ হয় আয়োজন।
