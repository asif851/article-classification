
দিনাজপুরের পার্বতীপুরে বড়পুকুরিয়া কয়লাখনির শ্রমিকদের চাকরি স্থায়ী করার দাবিতে ডাকা আন্দোলন আগামী ৭ জানুয়ারি পর্যন্ত স্থগিত করা হ​েয়ছে।
গতকাল সোমবার খনির ফটকের সামনে সমাবেশে আন্দোলন স্থগিতের বর্ধিত এ সময়সীমা ঘোষণা করেন বড়পুকুরিয়া কয়লাখনি শ্রমিক-কর্মচারী ইউনিয়নের সভাপতি রবিউল ইসলাম।
এ সময় উপস্থিত ছিলেন সংগঠনের উপদেষ্টা উপজেলা আওয়ামী লীগের সভাপতি হাফিজুল ইসলাম প্রামাণিক, সাধারণ সম্পাদক আবু সুফিয়ান, সাবেক সভাপতি ওয়াজেদ আলী, প্রমুখ। ১৫ ডিসেম্বর স্থানীয় সাংসদ, খনি কর্তৃপক্ষ ও শ্রমিক নেতাদের মধ্যে ত্রিপক্ষীয় বৈঠক হয়। কিন্তু এতে শ্রমিকদের দাবির ব্যাপারে কোনো সমঝোতা না হওয়ায় সাংসদ আন্দোলন স্থগিতের সময়সীমা বাড়ানোর জন্য শ্রমিক নেতাদের প্রতি আহ্বান জানান।
বড়পুকুরিয়া কয়লাখনি শ্রমিক-কর্মচারী ইউনিয়নের সাধারণ সম্পাদক আবু সুফিয়ান জানান, দাবি বাস্তবায়নে প্রয়োজনে প্রধানমন্ত্রীর দপ্তর পর্যন্ত শ্রমিক নেতৃবৃন্দকে নিয়ে যাওয়ার আশ্বাস দেওয়ায় সাংসদের আহ্বানে আন্দোলন স্থগিতের সময়সীমা আরেক দফা বাড়ানো হয়।
