
৫ জানুয়ারি রোববার দশম জাতীয় সংসদের যে নির্বাচন অনুষ্ঠিত হবে তা হবে একতরফা। এ ধরনের নির্বাচন স্থগিতের দাবি জানিয়েছেন এক হাজার একজন সাংবাদিক।গতকাল বৃহস্পতিবার সাংবাদিকদের পক্ষ থেকে এক যুক্ত বিবৃতিতে এ দাবি জানানো হয়েছে। বিবৃতিতে বলা হয়েছে, ভোটারদের উপস্থিতিবিহীন এই নির্বাচন অনুষ্ঠিত হলে ভবিষ্যতে নির্বাচন-প্রক্রিয়ার প্রতি মানুষ আস্থা হারাবে। এতে দেশের গণতন্ত্র মারাত্মকভাবে ক্ষতিগ্রস্ত হবে। এই নির্বাচনের মাধ্যমে একটি একদলীয় সরকার কায়েম হবে।বিবৃতিতে বলা হয়, একতরফা নির্বাচনের কারণে আন্তর্জাতিকভাবে আমাদের অর্থনীতি, কূটনীতি, বৈদেশিক কর্মসংস্থান, বিদেশি বিনিয়োগ চরমভাবে ক্ষতিগ্রস্ত হতে পারে। যা একটি স্বাধীন দেশের জন্য কোনোভাবেই কাম্য হতে পারে না।বিবৃতিতে সই করেছেন রিয়াজউদ্দিন আহমদ, আবুল আসাদ, আলমগীর মহিউদ্দিন, রুহুল আমিন গাজী, শওকত মাহমুদ, আমানুল্লাহ কবীর, কামাল উদ্দিন সবুজ, আবদুল হাই শিকদার প্রমুখ। বিজ্ঞপ্তি।
