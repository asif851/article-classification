
ব্রিটিশ কাউন্সিলের বাংলাদেশ কার্যালয়ের নতুন পরিচালক বারবারা উইকহ্যাম। দায়িত্বভার নিতে আগামী বৃহস্পতিবার (১ জানুয়ারি) বাংলাদেশে আসছেন তিনি।
ইংরেজি শিক্ষায় আজীবন নিবেদিত বারবারা ১৯৭৮ সালে কায়রোয় বিদেশিদের ইংরেজি শিক্ষার শিক্ষক হিসেবে যোগদানের মাধ্যমে এই পেশায় প্রবেশ করেন। পরে ১০ বছর ধরে তিনি যুক্তরাজ্য, চীন, স্পেনসহ বিভিন্ন দেশে প্রশিক্ষণ ও শিক্ষাকার্যক্রমে নিয়োজিত ছিলেন।
স্নাতকোত্তর ডিগ্রি লাভ করার পর উইকহ্যাম ব্রিটিশ কাউন্সিলে যোগ দেন। বাংলাদেশে আসার আগে চীন, পাকিস্তান, নেপাল, ভেনেজুয়েলা, ইথিওপিয়াসহ অনেক দেশে এই কাউন্সিলের পরিচালক ও আঞ্চলিক পরিচালক হিসেবে দায়িত্ব পালন করেন। যুক্তরাজ্যের লেইচেস্টার বিশ্ববিদ্যালয় থেকে ইতিহাসে স্নাতক ও আধুনিক ভাষাতত্ত্বের ওপর মাস্টার্স ডিগ্রি অর্জন করেন উইকহ্যাম। বিজ্ঞপ্তি।
