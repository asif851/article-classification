
ইউনিয়ন পরিষদ (ইউপি) নির্বাচনের পঞ্চম ধাপে ৭৩৩টি ইউনিয়নে আগামী ২৮ মে ভোট গ্রহণ করা হবে। গতকাল বৃহস্পতিবার নির্বাচন কমিশন এসব ইউনিয়ন পরিষদের নির্বাচনের তফসিল ঘোষণা করেছে। তফসিল অনুযায়ী, রিটার্নিং কর্মকর্তার কাছে প্রার্থীদের মনোনয়নপত্র জমা দেওয়ার শেষ সময় ২ মে। মনোনয়নপত্র বাছাই হবে ৪ ও ৫ মে। প্রার্থিতা প্রত্যাহারের শেষ সময় ১২ মে।পঞ্চম ধাপে যেসব ইউনিয়ন পরিষদে নির্বাচন হবে তার মধ্যে কক্সবাজার জেলার ৯টি, কিশোরগঞ্জের ১৫টি, কুমিল্লার ৩৫টি, কুড়িগ্রামের ১৩, গাইবান্ধার ১৫, চট্টগ্রামের ৪৭, চুয়াডাঙ্গার ৮, চাঁদপুরের ২৪, জামালপুরের ১৫, জয়পুরহাটের ৫, ঝিনাইদহের ৭, যশোরের ২৮, টাঙ্গাইলের ১৯, ঠাকুরগাঁওয়ের ৯, ঢাকার ১৬, দিনাজপুরের ২১, নাটোরের ১৯, নওগাঁর ৩০, নারায়ণগঞ্জের ২০, নীলফামারীর ১১, নেত্রকোনার ১৮, নোয়াখালীর ২৫, নরসিংদীর ১২, নড়াইলের ১১, পঞ্চগড়ের ৮, পাবনার ১৬, ফেনীর ৬, ফরিদপুরের ২১, বগুড়ার ২০, ব্রাহ্মণবাড়িয়ার ২১, বরিশালের ২, মৌলভীবাজারের ১৮, মুন্সিগঞ্জের ১৪, ময়মনসিংহের ১০, রাজবাড়ীর ২১, রংপুরের ১৬, লক্ষ্মীপুরের ১২, শরীয়তপুরের ১৮, সিরাজগঞ্জের ২২, সিলেটের ১৪, সুনামগঞ্জের ২০, হবিগঞ্জের ৩২ ও মানিকগঞ্জের ১০টি ইউনিয়ন পরিষদ রয়েছে।
