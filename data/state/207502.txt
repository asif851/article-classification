
বাল্যবিবাহ প্রতিরোধকল্পে সচেতনতা বৃদ্ধির লক্ষ্যে গাজীপুরে শোভাযাত্রা ও আলোচনা সভা অনুষ্ঠিত হয়েছে। গতকাল মঙ্গলবার সকালে জেলা মহিলাবিষয়ক কর্মকর্তার কার্যালয়ের উদ্যোগে শোভাযাত্রাটি জেলা প্রশাসকের কার্যালয়ের সামনে থেকে বের হয়ে শহরের বিভিন্ন সড়ক প্রদক্ষিণ করে। এতে গাজীপুরের জেলা প্রশাসক মো. নূরুল ইসলাম, অতিরিক্ত জেলা ম্যাজিস্ট্রেট মোহাম্মদ হোসেন, গাজীপুর শহর আওয়ামী লীগের সভাপতি ওয়াজ উদ্দিন মিয়া, জেলা মহিলাবিষয়ক কর্মকর্তা মিসেস সালমা জাহানসহ বিভিন্ন সংস্থার প্রতিনিধিরা অংশ নেন। 
