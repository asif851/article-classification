
সাতক্ষীরা সদর উপজেলার আবাদেরহাট এলাকা থেকে গত শুক্রবার রাতে আবুল কালাম নামে এক ব্যক্তিকে গ্রেপ্তার করা হয়েছে। ১৮ জুলাই জেলা আওয়ামী লীগের ইফতার মাহফিল শেষে শহীদ আবদুল রাজ্জাক পার্কে সদর উপজেলার শিবপুর ইউনিয়নের আওয়ামী লীগের সভাপতি শওকাত হোসেনের ওপর হামলার ঘটনা ঘটে। ওই ঘটনায় দায়েরকৃত মামলায় তাঁকে গ্রেপ্তার করা হয়েছে। দায়িত্বশীল সূত্র জানায়, আবুল কালাম শিবপুর ইউপির সাবেক সদস্য ও জেলা শ্রমিক দলের সাবেক সহসভাপতি। গত এপ্রিল মাসে তিনি বিএনপি থেকে আওয়ামী লীগে যোগদান করেন। 
