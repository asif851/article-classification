
ঢাকা বিশ্ববিদ্যালয়ের চিকিৎসাকেন্দ্রের দ্বিতীয় তলায় শিক্ষার্থীদের সংগঠন বাঁধন-এর উদ্যোগে নির্মিত হচ্ছে রক্ত পরিসঞ্চালন কেন্দ্র ‘বাঁধন ট্রান্সফিউশন সেন্টার’। এ উপলক্ষে বাঁধন ফাউন্ডেশনের পক্ষ থেকে বিশ্ববিদ্যালয়কে ২০ লাখ টাকা দেওয়া হয়েছে। সম্প্রতি বিশ্ববিদ্যালয়ের উপাচার্যের দপ্তরে আনুষ্ঠানিকভাবে রক্ত পরিসঞ্চালন কেন্দ্র নির্মাণের প্রথম কিস্তির এই টাকা হস্তান্তর করা হয়। কোষাধ্যক্ষ অধ্যাপক মো. কামাল উদ্দীন চেক গ্রহণ করেন। এ সময় বিশ্ববিদ্যালয়ের উপাচার্য অধ্যাপক আ আ ম স আরেফিন সিদ্দিক, বাঁধন ফাউন্ডেশনের চেয়ারম্যান মো. শাহীদুল ইসলাম, বাঁধন কেন্দ্রীয় পরিষদের সাধারণ সম্পাদক মোহাম্মদ আলী আজম প্রমুখ উপস্থিত ছিলেন। উপাচার্য শিগগিরই এই কেন্দ্রের নির্মাণকাজ শুরু করার আশ্বাস দেন। 
