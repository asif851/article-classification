
বাংলাদেশ বিমান বাহিনীতে দুই কর্মকর্তা এয়ার ভাইস মার্শাল পদে পদোন্নতি পেয়েছেন। তাঁরা হলেন বাংলাদেশ বিমান বাহিনী ঘাঁটি বাশারের এয়ার অধিনায়ক এম নাঈম হাসান এবং ন্যাশনাল ডিফেন্স কলেজের সিনিয়র ডিরেক্টিভ স্টাফ এম সানাউল হক। আন্তঃবাহিনী জনসংযোগ পরিদপ্তরের (আইএসপিআর) এক সংবাদ বিজ্ঞপ্তিতে এ তথ্য জানানো হয়েছে।
বিমান বাহিনীর প্রধান এয়ার মার্শাল মোহাম্মদ ইনামুল বারী পদোন্নতি পাওয়া দুই অফিসারকে র্যাঙ্ক ব্যাজ পরিয়ে দেন।
