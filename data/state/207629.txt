

আওয়ামী লীগের যুগ্ম সাধারণ সম্পাদক ও সাবেক পররাষ্ট্রমন্ত্রী দীপু মনি বলেছেন, পদ্মা সেতু নিয়ে কানাডার আদালতের রায়ই প্রমাণ করে শেখ হাসিনা ও তাঁর সরকার সব বিষয়ে সততায় বিশ্বাস করে এবং সব উন্নয়নকাজে সততা, জবাবদিহি ও স্বচ্ছতা নিশ্চিত করে। তাই পদ্মা সেতু নিয়ে দেশীয় ও বিদেশি যে ষড়যন্ত্র হয়েছে, তা আজ সত্য প্রমাণ হয়েছে।আজ শনিবার সাংসদ মোহাম্মদ শামছুল হক ভূঁইয়াকে সঙ্গে নিয়ে রামপুর এলাকায় ডাকাতিয়া নদীর ওপর ভাষাবীর এম এ ওয়াদুদু (প্রস্তাবিত) সেতুর ভিত্তিপ্রস্তর স্থাপন দীপু মনি। সেখানে সাংবাদিকদের প্রশ্নের জবাবে তিনি এ কথা বলেন।চাঁদপুর সদর ও ফরিদগঞ্জ উপজেলার মধ্যে সহজে যোগাযোগের জন্য ২৭৪ মিটার দৈর্ঘ্যের সংযোগ সেতুটি নির্মাণে ব্যয় হবে প্রায় ৩৬ কোটি ৮৬ লাখ টাকা। নবারুন ট্রেডার্স এই সেতুর ঠিকাদারের দায়িত্ব পায়। এ বছরের শেষের দিকে এর কাজ সমাপ্ত করা হবে বলে এলজিইডির চাঁদপুরের নির্বাহী প্রকৌশলী জি এম মজিবর রহমান জানান।
