
বৃহত্তর নোয়াখালীকে বিভাগ ঘোষণার দাবিতে গতকাল মঙ্গলবার চাটখিলে মানববন্ধন ও সমাবেশ হয়েছে।নোয়াখালীর চাটখিল পৌরশহরের একটি ফিলিং স্টেশনের সামনে চাটখিল-সোনাইমুড়ী সড়কের পাশে আয়োজিত মানববন্ধনে বক্তারা বলেন, নোয়াখালী অতিপরিচিত জেলা। বাংলাদেশের ইতিহাস পর্যালোচনা করলে নানা ক্ষেত্রে এ জেলার বাসিন্দাদের গৌরবোজ্জ্বল ভূমিকা সামনে চলে আসে। তাই নোয়াখালীকে বিভাগ ঘোষণা করা সময়ের দাবি।কর্মসূচিতে অন্যান্যের মধ্যে বক্তব্য দেন চাটখিল মহিলা কলেজের উপাধ্যক্ষ ফারুক সিদ্দিকী, উপজেলা আওয়ামী লীগের নেতা মিজানুর রহমান, বিএনপির নেতা আহসানুল হক, পৌরসভার প্যানেল মেয়র আনোয়ারী হাসিনা।সকাল ১০টায় শুরু হওয়া কর্মসূচি চলে বেলা প্রায় সাড়ে ১১টা পর্যন্ত।
