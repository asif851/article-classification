
কুড়িগ্রাম জেলা প্রশাসনের উদ্যোগে গতকাল শনিবার কৃতী শিক্ষার্থীদের সংবর্ধনা দেওয়া হয়েছে। জেলা প্রশাসন শিক্ষা সহায়তা ট্রাস্ট পরিচালনা বোর্ড সকালে কুড়িগ্রাম যুব উন্নয়ন ভবনের হলরুমে এ সংবর্ধনা দেয়। অনুষ্ঠানে রংপুরের বিভাগীয় কমিশনার কাজী হাসান আহমেদ প্রধান অতিথি ছিলেন। জেলা প্রশাসক খান মো. নুরুল আমিন সভাপতিত্ব করেন। অনুষ্ঠানে এসএসসি ও এইচএসসি পরীক্ষায় জিপিএ-৫ পাওয়া ৯২ জন ও ষষ্ঠ থেকে দশম শ্রেণির ৮ জনকে অর্থ, সনদ ও বই দেওয়া হয়। কুড়িগ্রাম অফিস
