
নোয়াখালীর বেগমগঞ্জের চৌমুহনী শহরে ‘লাইফ কেয়ার হসপিটাল’ নামে একটি বেসরকারি হাসপাতালকে ২০ হাজার টাকা জরিমানা করেছেন ভ্রাম্যমাণ আদালত।
গতকাল মঙ্গলবার বিকেলে নির্বাহী ম্যাজিস্ট্রেট রাখি আহমেঞ্চদ সিভিল সার্জনের প্রতিনিধি ফারহানা এয়াছমিনকে সঙ্গে নিয়ে এই অভিযান পরিচালনা করেন।
জানতে চাইলে অভিযানের কথা নিশ্চিত করেন নির্বাহী ম্যাজিস্ট্রেট রাখি আহমেঞ্চদ। প্রথম আলোকে তিনি বলেন, হাসপাতালটিতে বিভিন্ন সেবার মূল্যতালিকা টাঙানো না থাকায় এবং পরীক্ষাগারসহ বিভিন্ন কক্ষের পরিবেশ ঠিক না থাকায় এ জরিমানা করা হয়।
জেলা শহর মাইজদীসহ জেলার বিভিন্ন উপজেলায় গড়ে ওঠা অধিকাংশ বেসরকারি হাসপাতালে মূল্যতালিকা না থাকায় ইচ্ছামতো রোগীদের কাছ থেকে সেবার নামে উচ্চ হারে মূল্য আদায়ের অভিযোগ রয়েছে। এ নিয়ে প্রায়ই বিভিন্ন হাসপাতালের রোগীদের সঙ্গে কর্তৃপক্ষের ঝগড়াঝাঁটি ও বাগিবতণ্ডার খবর শোনা যায়।
