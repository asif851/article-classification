
চাঁদপুরের মতলব দক্ষিণ উপজেলা পরিষদ মিলনায়তনে আয়োজিত এক সমাবেশে গতকাল মঙ্গলবার পাঁচ শতাধিক শিক্ষার্থী মাদককে লাল কার্ড দেখিয়েছে। লাল-সবুজ উন্নয়ন সংঘ নামের স্বেচ্ছাসেবী একটি সংগঠন এ সমাবেশের আয়োজন করে। এতে সংগঠনটির প্রতিষ্ঠাতা কাওছার আলম সভাপতিত্ব করেন। সংগঠনের উপজেলা কমিটির সভাপতি মাহফুজুর রহমান এটি সঞ্চালনা করেন। সমাবেশে প্রধান অতিথির বক্তৃতা করেন ইউএনও শহিদুল ইসলাম। এ ছাড়া থানার ওসি মো. কুতুব উদ্দিন, মতলব পৌরসভার মেয়র আওলাদ হোসেন প্রমুখ উপস্থিত ছিলেন। অনুষ্ঠানে ইউএনও শিক্ষার্থীদের হাতে লাল কার্ড তুলে দিয়ে মাদককে ‘না’ বলার শপথবাক্য পাঠ করান। 
