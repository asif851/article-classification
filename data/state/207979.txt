
সিরাজগঞ্জ সদরের সরকারি সালেহা ইসহাক বালিকা উচ্চবিদ্যালয়ের দুই হাজারের বেশি ছাত্রীর অংশগ্রহণে বাল্যবিবাহকে লালকার্ড দেখানো ও শপথ গ্রহণের মধ্য দিয়ে এক সচেতনতামূলক কর্মশালা অনুষ্ঠিত হয়েছে। গতকাল রোববার বিদ্যালয়ের মাঠ চত্বরে উপজেলা গভর্ন্যান্স প্রজেক্টের আওতায় এই অনুষ্ঠানে প্রধান অতিথি ছিলেন সিরাজগঞ্জের জেলা প্রশাসক কামরুন নাহার সিদ্দিকা। স্থানীয় সরকার বিভাগের উপপরিচালক আবু-নুর মো. শামছুজ্জামানের সভাপতিত্বে বক্তব্য দেন রিয়াজ উদ্দিন, ব্রেনজং চাম্বুগংয়, শামীম খান, সাবিনা ইয়াসমিন, আফসার আলী, হেলাল আহমেদ প্রমুখ। 
