
মাগুরা সদর উপজেলার কাশিনাথপুর গ্রামে গতকাল সোমবার দড়ি নিয়ে খেলতে গিয়ে গলায় ফাঁস লেগে সনিক বিশ্বাস (১১) নামের এক স্কুলছাত্রের মৃত্যু হয়েছে।সনিক মাগুরা পুলিশ লাইন মাধ্যমিক বিদ্যালয়ে ষষ্ঠ শ্রেণিতে পড়ত৷ সে ওই গ্রামের ফরিদুল ইসলাম বিশ্বাসের ছেলে। সনিকরা তিন ভাই। এর মধ্যে সনিক ও অনিক যমজ ভাই ছিল।প্রত্যক্ষদর্শীরা জানান, বেলা তিনটায় সনিক বাড়ির পাশে মেহগনি বাগানে অন্য শিশুদের সঙ্গে দড়ি নিয়ে খেলছিল। এ সময় গাছে বাঁধা একটি প্লাস্টিকের দড়ি গলায় লাগিয়ে খেলতে গেলে তা ফাঁস লেগে ঘটনাস্থলেই তার মৃত্যু হয়। এ ঘটনায় এলাকায় শোকের ছায়া নেমে এসেছে।মাগুরা সদর থানার ওসি মো. জাহাঙ্গীর আলম ঘটনার সত্যতা নিশ্চিত করেছেন।
