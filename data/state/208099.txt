
সহকারী স্টেশন মাস্টার নিয়োগে প্রারম্ভিক বেতন স্কেল ৪ হাজার ৯০০ টাকা কার্যকর করার দাবিতে বিক্ষোভ সমাবেশ করেছে বাংলাদেশ রেলওয়ে স্টেশন মাস্টার ও কর্মচারী ইউনিয়ন। গতকাল দুপুরে রেলওয়ে পূর্বাঞ্চলের প্রধান দপ্তর সিআরবি ভবন এলাকায় এই বিক্ষোভ অনুষ্ঠিত হয়। বক্তারা ১৫তম গ্রেডের ৪ হাজার ৯০০ টাকা বেতন স্কেল মেনে অফার লেটার দিতে দাবি জানান। তাঁরা এই দাবি ৪৮ ঘণ্টার মধ্যে মেনে সমস্যার সমাধানের কথা বলেছেন, অন্যথায় সারা দেশে রেল চলাচল বন্ধ করে দেওয়া হবে।
