
‘রুখে দাও জঙ্গিবাদ, রুখে দাও সাম্প্রদায়িকতা’ স্লোগানকে সামনে রেখে খুলনায় শুরু হচ্ছে নৃত্য উৎসব ২০১৬। আজ শুক্রবার বিকেল পাঁচটায় দুই দিনব্যাপী এ নৃত্য উৎসবের উদ্বোধন করবেন খুলনা জেলা প্রশাসক নাজমুল আহসান। নগরের দৌলতপুর কেন্দ্রীয় শহীদ মিনারে অনুষ্ঠিত ওই নৃত্য উৎসবের আয়োজন করেছে খুলনার বিয়নমণি থিয়েটার। খুলনা, যশোর, সাতক্ষীরা ও বাগেরহাট জেলার মোট ১১টি দল ওই উৎসবে অংশগ্রহণ করবে। 
