
লালমনিরহাটের পাটগ্রাম উপজেলার শ্রীরামপুর ইউনিয়ন ও সোহাগপুর গ্রামে অভিযান চালিয়ে মাদকসহ দুজনকে গ্রেপ্তার করেছে পুলিশ। গ্রেপ্তার হওয়া দুজন হলেন আবদুল গফুর ও মোস্তাকিন (২৫)। পাটগ্রাম থানার উপপরিদর্শক (এসআই) আশরাফুল আলম জানান, গত রোববার রাতে ওই দুই এলাকায় অভিযান চালিয়ে গফুর ও মোস্তাকিনকে গ্রেপ্তার করা হয়। গতকাল সকালে মাদকদ্রব্য নিয়ন্ত্রণ আইনে মামলা করে তাঁদের লালমনিরহাট জেলা কারাগারে পাঠানো হয়েছে। 
