
কেরানীগঞ্জের রামেরকান্দা ও রুহিতপুরের বাড়িতে বাড়িতে বংশানুক্রমে চলছে লুঙ্গি তৈরির কাজ। আগে মাকু দিয়ে সুতা থেকে তৈরি হতো ঐতিহ্যবাহী লুঙ্গি। সেটি এখন বিলুপ্তপ্রায়। পাবনাসহ দেশের বিভিন্ন এলাকা থেকে আনা হয় লুঙ্গির থান। ২২ হাত লম্বা এক একেকটি থানে চারটি লুঙ্গি থাকে। এই থান কাপড়গুলো ভিজিয়ে রাখা হয়। এরপরে ধোয়া, মাড় দেওয়া, আয়রন করার পর কেটে আলাদা করেই বিক্রি করা হয়।
রং মেশানো পানিতে লুঙ্গি ভিজিয়ে রাখা হয়েছে। 
আছড়ে রং মেশানো লুঙ্গি থেকে পানি সরানো হচ্ছে। 
ভেজানো লুঙ্গি বাঁশে ঝুলিয়ে রাখা হয়েছে। 
কেরানীগঞ্জের আফজাল হোসেন নিজ বাড়িতে লুঙ্গি শুকাচ্ছেন। 
বাড়ির নারীরা শুকনো লুঙ্গিতে মাড় দিচ্ছেন। 
লুঙ্গি কেটে ভাঁজ করা হচ্ছে। এক একটি লুঙ্গি বিক্রি হয় ২০০ থেকে ৫০০ টাকা পর্যন্ত। 
ভাঁজে ভাঁজে রাখা হয়েছে আয়রন করা লুঙ্গি। 
বাজারে বিক্রির জন্য নেওয়া হচ্ছে লুঙ্গি। 
