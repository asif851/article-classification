
গাজীপুরের শ্রীপুর উপজেলার কেওয়া এলাকায় ৩৫ হাজার অবৈধ গ্যাস–সংযোগ বিচ্ছিন্ন করেছেন তিতাস গ্যাসের ভ্রাম্যমাণ আদালত। আজ মঙ্গলবার সকাল থেকে দুপুর পর্যন্ত ওই এলাকায় অভিযান চালান ভ্রাম্যমাণ আদালত।
ভ্রাম্যমাণ আদালতের নেতৃত্ব দেন শ্রীপুরের সহকারী কমিশনার (ভূমি) ও নির্বাহী হাকিম মাসুম রেজা। শ্রীপুর উপজেলা তিতাস গ্যাসের ব্যবস্থাপক সাব্বির আহমেদ জানান, শ্রীপুরের কেওয়া এলাকায় মঙ্গলবার সকালে ভ্রাম্যমাণ আদালত পরিচালনা করে ৩৫ হাজার অবৈধ গ্যাস–সংযোগ বিচ্ছিন্ন করা হয়। অভিযানকালে ২৫ কিলোমিটার এলাকার দুই ইঞ্চি পাইপ উচ্ছেদ এবং রাইজারসহ বিপুল পরিমাণ সরঞ্জাম জব্দ করা হয়।অভিযানের সময় উপস্থিত ছিলেন গাজীপুর তিতাস গ্যাসের মহাব্যবস্থাপক আবদুল ওয়াদুদ, ব্যবস্থাপক জাহাঙ্গীর আলম। অভিযানে সহায়তা করেন পুলিশ ও আনসার সদস্যরা।
