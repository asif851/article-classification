
বুক ভরে নিশ্বাস নেওয়ার মতো জায়গাগুলোর একটি ধানমন্ডি লেক এলাকা। গাছ ও জলের এমন মেলবন্ধন রাজধানীতে কমই চোখে পড়ে। কিন্তু অযত্ন, অবহেলা ও অসচেতনতার কারণে দিন দিন সৌন্দর্য হারাচ্ছে লেক ও লেক-সংলগ্ন পার্ক। এই এলাকার বেহাল দশার চিত্র সোমবার ক্যামেরাবন্দী করেছেন আবদুস সালাম
 লেকের মধ্যে স্থাপন করা হয়েছিল বর্গাকৃতির ভাসমান খোলা জায়গা। সেই ভাসমান অংশটি বিচ্ছিন্ন হয়ে অন্য পাড়ে পরিত্যক্ত অবস্থায় পড়ে আছে।
লেকের মধ্যে স্থাপন করা হয়েছিল বর্গাকৃতির ভাসমান খোলা জায়গা। সেই ভাসমান অংশটি বিচ্ছিন্ন হয়ে অন্য পাড়ে পড়ে আছে, সংযোগ সেতুটি পানির তলায়। 
 লেকের পাড়ে বিশুদ্ধ পানির জন্য স্থাপিত কলে বেশির ভাগ সময় পানি থাকে না। 
 লেক-এলাকা ধূমপানমুক্ত হলেও অনেকেই সে নিষেধাজ্ঞা মানেন না। সিগারেটের পরিত্যক্ত অংশ ফেলে দেয় লেকের পানিতে।
 ধানমন্ডির ১২ নম্বর সড়কে লেকের পাশেই স্থাপন করা হয়েছে ভাগাড়। দুর্গন্ধের কারণে এই সড়ক দিয়ে চলাচল করা কঠিন হয়ে পড়েছে।
