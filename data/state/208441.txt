
চট্টগ্রামে গ্রিলকাটা চোর চক্রের চার সদস্যকে গ্রেপ্তার করা হয়েছে। গত বৃহস্পতিবার রাতে নগরের সিঅ্যান্ডবি কলোনি এলাকার একটি মাঠ থেকে তাদের গ্রেপ্তার করে পুলিশ। তাদের কাছ থেকে গ্রিল ও তালা কাটার যন্ত্র এবং তিনটি ধারালো অস্ত্র উদ্ধার করা হয়েছে।গ্রেপ্তার চারজন হলেন মো. মুরাদ, মো. জসিম, মো. কাউসার ও মো. বেলাল উদ্দিন।চান্দগাঁও থানার ওসি সৈয়দ শাহজাহান কবির বলেন, গ্রিলকাটা চোর চক্রের সদস্যরা চুরির প্রস্তুতি নিচ্ছে, এমন তথ্যের ভিত্তিতে সিঅ্যান্ডবি কলোনি এলাকায় পুলিশ অভিযান শুরু করে। এ সময় স্থানীয় একটি মাঠ থেকে ধারালো অস্ত্রসহ চারজনকে গ্রেপ্তার করা হয়। প্রাথমিক জিজ্ঞাসাবাদে তারা বলেছে, পুলিশের উপস্থিতি টের পেয়ে তাদের সঙ্গে থাকা পাঁচজন পালিয়ে যেতে সক্ষম হয়।
