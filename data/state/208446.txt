
গাজীপুর সিটি করপোরেশনের নাওজোর এলাকায় আলেকজান বালিকা উচ্চবিদ্যালয়ের জানালার সানশেডের ওপর থেকে পরিত্যক্ত অবস্থায় ব্যাগে ভর্তি ১০ লাখ টাকা উদ্ধার করা হয়েছে। গতকাল মঙ্গলবার বেলা দুইটার দিকে এ টাকা উদ্ধার করে পুলিশ। তবে এ টাকা কে বা কারা ওখানে রেখে গিয়েছিল, এ বিষয়ে নিশ্চিত হতে পারেনি পুলিশ। জয়দেবপুর থানার ভোগড়া পুলিশ ক্যাম্পের দায়িত্বপ্রাপ্ত উপপরিদর্শক (এসআই) মো. জাকির হোসেন টাকা উদ্ধারের বিষয়টি প্রথম আলোর কাছে নিশ্চিত করেছেন।
