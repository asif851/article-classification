
সাবেক পুলিশ সুপার বাবুল আক্তারের স্ত্রী মাহমুদা খানম হত্যার ঘটনায় কামরুল সিকদার ওরফে মুছাকে ধরিয়ে দিতে পাঁচ লাখ টাকা পুরস্কার ঘোষণা করা হয়েছে।
আজ বৃহস্পতিবার দুপুরের দিকে চট্টগ্রাম মহানগর পুলিশ কমিশনার মো. ইকবাল বাহার এক সংবাদ সম্মেলনে এই পুরস্কার ঘোষণা করেন।
পুলিশ বলে আসছে, মুছাকে গ্রেপ্তার করা সম্ভব হলে আলোচিত এই হত্যা মামলার জট খুলবে।
মুছার স্ত্রীর দাবি, তাঁর স্বামীকে গত ২২ জুন ধরে নিয়ে গেছে পুলিশ।
মুছার স্ত্রীর এই দাবি অস্বীকার করে আসছে পুলিশ।
গত ৫ জুন চট্টগ্রাম নগরের জিইসি মোড় এলাকায় মাহমুদাকে ছুরিকাঘাত ও গুলি করে হত্যা করা হয়।
আরও পড়ুন: এক মুছাতেই ‘আটকে’ আছে হত্যার তদন্ত
