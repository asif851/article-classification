
আশুলিয়ায় অবস্থিত ড্যাফোডিল ইন্টারন্যাশনাল ইউনিভার্সিটির (ডিআইইউ) স্থায়ী ক্যাম্পাসের মিলনায়তনে সম্প্রতি অনুষ্ঠিত হয়েছে পেরেন্টস ডে। এতে প্রধান অতিথি ছিলেন ডিআইইউয়ের ট্রাস্টি বোর্ডের চেয়ারম্যান মো. সবুর খান। উপাচার্য অধ্যাপক ড. ইউসুফ এম ইসলামের সভাপতিত্বে অনুষ্ঠানে বক্তব্য দেন ভারপ্রাপ্ত উপ-উপাচার্য অধ্যাপক ড. এস এম মাহাবুবুল হক মজুমদার, মানবিক ও সামাজিক বিজ্ঞান অনুষদের ডিন অধ্যাপক ড. এ এম এম হামিদুর রহমান, সাবেক উপাচার্য ও ইমেরিটাস অধ্যাপক ড. এম লুৎফর রহমান, রেজিস্ট্রার অধ্যাপক প্রকৌশলী এ কে এম ফজলুল হক, পরিচালক (প্রশাসন) মোহাম্মদ ইমরান হোসেন। প্রায় ২৫০০ শিক্ষার্থী, শিক্ষক ও অভিভাবক এতে অংশ নেন। বিজ্ঞপ্তি।
