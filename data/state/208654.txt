
বাংলাদেশ ছাত্র ইউনিয়ন গাইবান্ধা জেলা শাখার ২৩তম সম্মেলন গতকাল শনিবার শহরের স্বাধীনতার বিজয়স্তম্ভ চত্বরে অনুষ্ঠিত হয়। সম্মেলন উদ্বোধন করেন জেলা ছাত্র ইউনিয়নের সাবেক সভাপতি ও পৌরসভার মেয়র শামছুল আলম। জেলা শাখার সভাপতি মিঠুন রায়ের সভাপতিত্বে অনুষ্ঠিত সম্মেলনে বক্তব্য দেন সংগঠনের কেন্দ্রীয় কমিটির সভাপতি হাসান তারেক ও সাধারণ সম্পাদক লাকী আকতার, জেলা ছাত্র ইউনিয়নের সাধারণ সম্পাদক শরিফুল ইসলাম প্রমুখ। এর আগে একটি শোভাযাত্রা বের হয়। শেষে শরিফুল ইসলামকে সভাপতি ও বিপ্লব মোহন্তকে সাধারণ সম্পাদক করে ২৩ সদস্যবিশিষ্ট জেলা কমিটি গঠিত হয়। সন্ধ্যায় উদীচী সাংস্কৃতিক অনুষ্ঠান পরিবেশন করে। 
