
যেকোনো প্রতিযোগিতায় প্রথমবার অংশ নেওয়া প্রতিযোগীর মনে ‘অহেতুক ভয়’ থাকে। অভয় দিতে অভিভাবকেরা বলে থাকেন, ‘পরীক্ষায় ভালো করা বড় কথা নয়, অংশ নেওয়াটাই বড় কথা। পরেরবার কাজে দেবে।’ এমন অভয়মন্ত্র কি মৈত্রীর বেলায় খেটেছে? খাটেনি। পরীক্ষা শেষ হওয়ার পরও নাকি তার ‘গা ছমছম’ করছিল। কারণটা অবশ্য ভয় নয়, ভিন্ন কিছু, ভালো কিছু। প্রথমবার অংশ নিয়েই মৈত্রী যে সেরাদের সেরা হয়েছে! ‘ভাবতেই অবাক লাগছে।’পুরো নাম রিফাহ মায়িশা মৈত্রী। পড়ছে খুলনা সরকারি করোনেশন মাধ্যমিক বালিকা বিদ্যালয়ে, পঞ্চম শ্রেণীতে। শখ ছবি আঁকা। প্রিয় লেখক হুমায়ূন আহমেদ। স্বপ্ন? ‘বড় হয়ে ডাক্তার হতে চাই।’জাহাঙ্গীর সুর
