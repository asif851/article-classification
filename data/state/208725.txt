
বাংলাদেশ ব্যাংকের চট্টগ্রামের নির্বাহী পরিচালক মোহাম্মদ মিজানুর রহমান জোদ্দার ব্যাংক কোম্পানি আইন অনুসারে ভল্টে টাকা রাখার নির্দেশনা দিয়েছেন।গতকাল মঙ্গলবার ব্যাংকের সম্মেলনকক্ষে চট্টগ্রামের বিভিন্ন ব্যাংকের বিভাগীয় ও আঞ্চলিক প্রধানদের সঙ্গে মতবিনিময়কালে তিনি এ নির্দেশনা দেন।সভায় সম্প্রতি বেসরকারি নিরাপত্তা সংস্থা জিফোর সিকিউরিটিজের খুলশী ভল্ট থেকে তিন কোটি টাকা চুরির ঘটনায় সৃষ্ট উদ্বেগ নিরসনের ওপর জোর দেওয়া হয়।বাংলাদেশ ব্যাংকের এই কর্মকর্তা জিফোর সিকিউরিটিজের কর্মকাণ্ডে বিস্ময় প্রকাশ করে বলেন, ‘কীভাবে একটি বেসরকারিনিরাপত্তা প্রহরী সরবরাহকারী প্রতিষ্ঠান ব্যাংক প্রতিনিধির উপস্থিতি ছাড়া বিভিন্ন ব্যাংকের শাখা থেকে টাকা নিয়ে এসেএটিএম বুথ সার্ভিসিংয়ের নামে তাদের কার্যালয়ে নোট শর্টিং করেছে, তা আমাদের বোধগম্য নয়।’
