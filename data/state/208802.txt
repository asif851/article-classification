
রংপুরে গতকাল বেসরকারি কলেজের শিক্ষকেরা বিক্ষোভ সমাবেশ পালন করেছেন। বাংলাদেশ কলেজ বিশ্ববিদ্যালয় শিক্ষক সমিতি (বাকবিশিস) রংপুর জেলা শাখার আয়োজনে এ কর্মসূচি পালন করা হয়। গতকাল বেলা সাড়ে ১১টায় শিক্ষকেরা শহরের পাবলিক লাইব্রেরি মাঠ থেকে একটি বিক্ষোভ মিছিল বের করেন। বক্তারা এমপিওভুক্ত শিক্ষক-কর্মচারীদের অষ্টম পে-কমিশনের আলোকে বার্ষিক প্রবৃদ্ধি (ইনক্রিমেন্ট) প্রদান, বাংলা নববর্ষের উৎসব ভাতা ও বার্ষিক পূর্ণাঙ্গ উৎসব ভাতা, নন-এমপিও শিক্ষক-কর্মচারীদের এমপিওভুক্তি, শিক্ষাপ্রতিষ্ঠান জাতীয়করণের সুনির্দিষ্ট নীতিমালার দাবি জানান। 
