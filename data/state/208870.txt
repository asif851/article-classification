
দেশের গণমাধ্যম পরিস্থিতি নিয়ে আলোচনা সভার আয়োজন করেছে সম্পাদক পরিষদ। আজ শনিবার বেলা সাড়ে তিনটায় ‘গণমাধ্যমের সামনে চ্যালেঞ্জ’ শীর্ষক এ সভা অনুষ্ঠিত হবে রাজধানীর সিরডাপ মিলনায়তনে। সাম্প্রতিক সময়ে গণমাধ্যমবিষয়ক কিছু নীতি ও আইন তৈরি এবং এ-সংক্রান্ত বিভিন্ন উদ্যোগ সম্পর্কে আলোচনার জন্য এ সভার আয়োজন করা হয়েছে। আলোচনায় অংশ নেবেন শিক্ষাবিদ সিরাজুল ইসলাম চৌধুরী, আইনজীবী এম আমীর-উল ইসলাম, আইন ও সালিশ কেন্দ্রের নির্বাহী পরিচালক সুলতানা কামাল, ঢাকা বিশ্ববিদ্যালয়ের গণযোগাযোগ ও সাংবাদিকতা বিভাগের অধ্যাপক গোলাম রহমান, নিউজ পেপার ওনার্স অ্যাসোসিয়েশন অব বাংলাদেশের (নোয়াব) সহসভাপতি এ কে আজাদ, অ্যাসোসিয়েশন অব টিভি চ্যানেল ওনার্সের (অ্যাটকো) সাধারণ সম্পাদক শাইখ সিরাজ, বাংলাদেশ ফেডারেল সাংবাদিক ইউনিয়নের দুই অংশের সভাপতি মনজুরুল আহসান বুলবুল ও শওকত মাহমুদ প্রমুখ।সভায় সভাপতিত্ব করবেন সম্পাদক পরিষদের সভাপতি ও সমকাল সম্পাদক গোলাম সারওয়ার। মূল আলোচনার সূত্রপাত করবেন সম্পাদক পরিষদের সাধারণ সম্পাদক ও দ্য ডেইলি স্টার সম্পাদক মাহ্ফুজ আনাম।
