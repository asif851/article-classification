
কুমিল্লার চান্দিনা উপজেলায় গাছের সঙ্গে যাত্রীবাহী বাসের ধাক্কা লাগার ঘটনায় চালকসহ দুজন নিহত হয়েছেন। গতকাল বুধবার রাত পৌনে ১২টার দিকে ঢাকা-চট্টগ্রাম মহাসড়কে এ দুর্ঘটনা ঘটে।
নিহত ব্যক্তিদের পরিচয় জানা যায়নি। দুর্ঘটনায় আহত হয়েছে ১৫ জন। তারা কুমিল্লা ও চান্দিনার বিভিন্ন হাসপাতালে চিকিৎসাধীন।
ইলিয়টগঞ্জ পুলিশ ফাঁড়ির উপপরিদর্শক (এসআই) মনিরুল ইসলামের ভাষ্য, উপজেলার পালকি সিনেমা হলের সামনে ঢাকা থেকে চাঁদপুরগামী পদ্মা পরিবহনের একটি বাস সড়কের পাশে গাছের সঙ্গে ধাক্কা খায়। ঘটনাস্থলে ওই বাসের চালক ও আরও এক যাত্রী নিহত হন। বাসটি উদ্ধার করা হয়েছে। চালক নিয়ন্ত্রণ হারানোয় এ দুর্ঘটনা ঘটে বলে ধারণা করা হচ্ছে।
