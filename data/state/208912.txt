
গাজীপুরের কালিয়াকৈর উপজেলার বড় লতিফপুর এলাকায় ভেজাল ওষুধ তৈরির অভিযোগে একটি কারখানা থেকে তিনজনকে আটক করেছে পুলিশ। পুলিশ জানায়, দীর্ঘদিন ধরে এলাকার মা অ্যাগ্রো কারখানায় অনুমোদন ছাড়া অস্বাস্থ্যকর পরিবেশে পশুপাখির ওষুধ তৈরি করা হচ্ছে। গতকাল সোমবার দুপুরে পুলিশ অভিযান চালিয়ে ওই কারখানার শ্রমিক সোহেল রানা (২২), জসিম উদ্দিন (২৮) ও রবিউল ইসলামকে (২৫) আটক করে। কালিয়াকৈর থানার এএসআই সোহেল জান বলেন, তিন শ্রমিককে আটক করে থানায় নিয়ে আসা হয়েছে।
