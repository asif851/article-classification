
বাংলাদেশের কোথাও আজ শনিবার পবিত্র রমজান মাসের চাঁদ দেখা যায়নি। তাই শাবান মাস ৩০ দিনে হবে। এ কারণে সোমবার থেকে রমজান মাস শুরু হচ্ছে। কাল রোববার রাতে সেহরি খেতে হবে।
আজ শনিবার সন্ধ্যায় রাজধানীর বায়তুল মোকাররমে ইসলামিক ফাউন্ডেশনের সভাকক্ষে জাতীয় চাঁদ দেখা কমিটির এক সভা অনুষ্ঠিত হয়। সারা দেশের কোথাও রমজান মাসের চাঁদ দেখা যায়নি—এ মর্মে কমিটি ঘোষণা দেয়, আগামী সোমবার থেকে ধর্মপ্রাণ মুসলমানরা রোজা রাখবেন।
৩০ জুন প্রথম রোজা হলে সে হিসাবে আগামী ২৫ জুলাই হবে শবে কদরের রাত। খবর ইউএনবির।
