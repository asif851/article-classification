
মুন্সিগঞ্জে দুটি জাদুঘর উদ্বোধন করেছেন সংস্কৃতিমন্ত্রী আসাদুজ্জামান নূর৷ জেলার শ্রীনগর উপজেলার ভাগ্যকুল ইউনিয়নের বালাশুরে গতকাল শুক্রবার এ দুটি জাদুঘরের উদ্বোধন করেন তিনি৷ বিক্রমপুর জাদুঘর ও নৌকা জাদুঘর নামে জাদুঘর দুটির উদ্যোক্তা অগ্রসর বিক্রমপুর ফাউন্ডেশন৷জাদুঘর উদ্বোধনের পর আসাদুজ্জামান নূর বলেন, বিক্রমপুরে ছড়িয়ে থাকা নিদর্শনগুলো সংরক্ষণের জন্য একটি জাদুঘর অত্যন্ত জরুরি ছিল৷ এর উদ্যোগ নেওয়ায় তিনি অগ্রসর বিক্রমপুর ফাউন্ডেশনের প্রশংসা করেন৷ এর আগে বেলা সাড়ে ১১টার দিকে মন্ত্রী বালাশুরে পেঁৗছান৷ সেখানে বিক্রমপুর জাদুঘরের উদ্বোধন করে তিনি ঘুরে ঘুরে বিভিন্ন প্রত্ননিদর্শন দেখেন৷ উদ্যোক্তারা জানান, এসব নিদর্শন বিক্রমপুরের রঘুরামপুর ও নাটেশ্বরে খননকাজ করতে গিয়ে উদ্ধার করা হয়৷ এরপর মন্ত্রী বিক্রমপুর জাদুঘর ভবনের পাশেই সংরক্ষিত বিশাল পুকুরটিকে নৌকা জাদুঘর ঘোষণা করেন৷ সেখানে তিনি একটি সাম্পান ভাসিয়ে দিয়ে এর আনুষ্ঠানিক উদ্বোধন করেন৷উদ্বোধনী অনুষ্ঠানে সভাপতিত্ব করেন অগ্রসর বিক্রমপুর ফাউন্ডেশনের কেন্দ্রীয় কমিটির সভাপতি নূহ-উল-আলম লেনিন৷ বক্তব্য দেন সাংসদ সুকুমার রঞ্জন ঘোষ, জনতা ব্যাংকের চেয়ারম্যান আবুল বারকাত প্রমুখ৷
