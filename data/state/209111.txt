
যশোরের কেশবপুরের হাতুড়ি বাহিনীর প্রধান শরিফুল ইসলামকে (২৮) গত শনিবার রাতে গ্রেপ্তার করেছে মনিরামপুর থানার পুলিশ।মনিরাপুর থানার ভারপ্রাপ্ত কর্মকর্তা (ওসি) খবির উদ্দীন বলেন, মনিরামপুরের মোহনপুর গ্রামের স্বর্ণ ব্যবসায়ী গোবিন্দ ঘোষের বাড়িতে ২ আগস্ট বড় ধরনের একটি ডাকাতি হয়। ওই ঘটনায় করা মামলায় কেশবপুরের ব্রহ্মকাঠী গ্রামের নিজ বাড়ি থেকে শরিফুলকে গ্রেপ্তার করা হয়।
