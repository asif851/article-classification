
অস্বাস্থ্যকর পরিবেশে খাদ্য উৎপাদন, বিক্রি ও খাবারে রং মেশানোর অভিযোগে গাজীপুরের টঙ্গী স্টেশন রোড এলাকায় গতকাল মঙ্গলবার বিকেলে অভিযান চালিয়ে একটি বেকারি ও মিষ্টির দোকানকে জরিমানা করেছেন ভ্রাম্যমাণ আদালত। অভিযানে নেতৃত্ব দেন গাজীপুরের নির্বাহী ম্যাজিস্ট্রেট নাহিদা পারভীন। নাহিদা পারভীন জানান, রংযুক্ত মিষ্টি ও মূল্যতালিকা না থাকায় বিক্রমপুর মিষ্টান্ন ভান্ডারের মালিককে ১০ হাজার টাকা এবং অস্বাস্থ্যকর পরিবেশে খাদ্য উৎপাদন ও বিক্রির অভিযোগে আল ইসলামিয়া বেকারি অ্যান্ড সুইটমিটের মালিককে ৩০ হাজার টাকা জরিমানা করা হয়েছে। তাঁদের বিরুদ্ধে দুটি মামলাও হয়েছে। 
