
গাইবান্ধার নতুন জেলা প্রশাসক মো. আবদুস সামাদ স্থানীয় পত্রিকার সম্পাদক ও সাংবাদিকদের সঙ্গে মতবিনিময় করেছেন। জেলা প্রশাসকের সম্মেলনকক্ষে গতকাল এর আয়োজন করা হয়। অতিরিক্ত জেলা প্রশাসক আবু বকর সিদ্দিক এতে সভাপতিত্ব করেন। আরও আলোচনা করেন সাংবাদিক রেজাউল হক, আবু জাফর, দীপক কুমার পাল, নুরুজ্জামান প্রধান, সরকার শহিদুজ্জামান, জান্নাতুল ফেরদৌস প্রমুখ। মতবিনিময় সভায় সন্ত্রাস ও মাদকমুক্ত সমাজ গঠনে গণমাধ্যমকর্মীদের সহায়তার কথা বলা হয়। 
