
বন্দরনগরী চট্টগ্রামে প্রায় চার লাখ ইয়াবা ট্যাবলেটসহ পাঁচজনকে আটক করেছে মাদকদ্রব্য নিয়ন্ত্রণ অধিদপ্তর। আজ বুধবার সকালে কর্ণফুলীর বহিঃনোঙ্গরে একটি ট্রলারে অভিযান চালিয়ে ইয়াবার এ বড় চালানটি আটক করা হয়।
মাদকদ্রব্য নিয়ন্ত্রণ অধিদপ্তর চট্টগ্রাম মেট্রো অঞ্চলের পরিদর্শক তপন কান্তি শর্মা জানান, বহিঃনোঙ্গরে একটি মাছধরার ট্রলারে অভিযান চালিয়ে আমরা চার লাখেরও বেশি ইয়াবা জব্দ করেছি। এই ঘটনায় পাঁচজনকে আটক করা হয়েছে। আমাদের কার্যালয়ে নিয়ে গিয়ে যাচাই বাছাই শেষে তাঁদের গ্রেপ্তার দেখানো হবে।
কোস্টগার্ড এ অভিযানে সহযোগিতা করে বলেও জানান তিনি।
