
চট্টগ্রামের চলচ্চিত্রপ্রেমীরা একটা দিন অপুর সঙ্গে কাটানোর সুযোগ পেয়েছে। বিভূতিভূষণ বন্দ্যোপাধ্যায় রচিত উপন্যাস পথের পাঁচালীর চরিত্র অপুর সঙ্গে সংযোগের এই আয়োজনটা করেছে চট্টগ্রাম চলচ্চিত্র কেন্দ্র। সত্যজিৎ রায় নির্মিত বিশ্বখ্যাত চলচ্চিত্র পথের পাঁচালীর ৬০ বছর পূর্তি উপলক্ষে ‘অপুর সঙ্গে একদিন’ শিরোনামের এই আয়োজনটি চট্টগ্রামের তরুণ দর্শকেরা আনন্দভরে উপভোগ করেছেন।১৯৫৫ সালের ২৬ আগস্ট মুক্তি পেয়েছিল ঔপন্যাসিক বিভূতিষূষণ বন্দ্যোপাধ্যায়ের কালজয়ী উপন্যাস অবলম্বনে সত্যজিৎ রায় নির্মিত বিশ্ববিখ্যাত বাংলা চলচ্চিত্র পথের পাঁচালী। এ বছর এই কিংবদন্তি চলচ্চিত্রের ৬০ বছর পূর্তি হচ্ছে।এ উপলক্ষে ১৪ আগস্ট চট্টগ্রাম থিয়েটার ইনস্টিটিউটের লেকচার থিয়েটারে বেলা ১১টায় চলচ্চিত্রপ্রেমী ও সত্যজিৎ রায় ভক্তদের সমাগম ঘটে। অধিবেশন উদ্বোধন করেন সত্যজিৎ গবেষক ও সাংবাদিক আনোয়ার হোসেন। তিনি বলেন, গ্রামবাংলার প্রকৃতি, দারিদ্র্যের সংগ্রাম, কিশোরী মনের চপলতা আর মানব মনের জটিলতার এক নিপুণ আখ্যান পথের পাঁচালী। এই ছবিটি আমাদের হারিয়ে যাওয়া গ্রামীণ জনপদের এক নিখুঁত দলিল। এই ছবির আবেদন কখনো ফুরোবে না। তিনি বলেন, এখন যঁারা নিয়মিত চলচ্চিত্র চর্চা করেন, তঁাদের জন্য এই ছবিতে বহু শিক্ষণীয় বিষয় রয়েছে। তঁারা যতবার এই ছবি দেখবেন, ততবার নতুন নতুন বিষয় ্আবিষ্কার করতে পারবেন। এই ছবির চিত্রগ্রহণ, ছবির প্রতীকায়ন, সংগীত সবকিছুতে নবীনদের জন্য অনুকরণীয় ও অনুসরণীয় বিষয় রেখে গেছেন সত্যজিৎ।এই আয়োজন সম্পর্কে চলচ্চিত্র কেন্দ্রের পরিচালক শৈবাল চৌধুরী বলেন, নতুন প্রজন্মের কাছে সত্যজিৎ রায়কে তুলে ধরতে আমাদের এই আয়োজন।অধিবেশনে সত্যজিৎ রায় নির্মিত পথের পাঁচালী, অপরাজিত, অপুর সংসার, কৌশিক গঙ্গোপাধ্যায় নির্মিত অপুর পাঁচালী প্রদর্শিত হয়। অধিবেশনটি নিবেদন করা হয় সত্যজিৎ রায়ের সহধর্মিণী বিজয়া রায়ের স্মৃতিতে।
