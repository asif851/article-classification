
একুশে টেলিভিশনের বিশেষ প্রতিনিধি অখিল পোদ্দারের ওপর পুলিশি নির্যাতন চালানোর প্রতিবাদে গতকাল রোববার সকালে রংপুর প্রেসক্লাবের সামনে মানববন্ধন হয়। রংপুর টেলিভিশন সাংবাদিক ফোরামের আয়োজনে এ কর্মসূচিতে রংপুরে কর্মরত সব সাংবাদিক অংশ নেন। সমাবেশে অভিযোগ করা হয়, অখিল পোদ্দারের ওপর হামলা ও নির্যাতনকারী পুলিশ কর্মকর্তার বিরুদ্ধে এখন পর্যন্ত মামলা নেয়নি পুলিশ। বরং তাঁকে রক্ষা করার চেষ্টা করছে পুলিশ। তাঁরা অবিলম্বে পুলিশ কর্মকর্তাকে গ্রেপ্তার করার দাবি জানান। 
