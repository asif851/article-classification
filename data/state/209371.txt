
গত ৩০ আগস্ট প্রথম আলোর বিশাল বাংলায় প্রকাশিত ‘বিলবোর্ডে বনমন্ত্রীর উন্নয়ন প্রচারণা’ শীর্ষক শিরোনামে প্রকাশিত সংবাদের প্রতিবাদ জানিয়েছেন বনমন্ত্রীর ব্যক্তিগত সহকারী এনায়েতুর রহিম। তিনি প্রতিবাদপত্রে উল্লেখ করেছেন, ওই সংবাদের প্রতিটি অভিযোগ ভিত্তিহীন। মন্ত্রীর ভাইকে জড়িয়ে যেসব অভিযোগ করা হয়েছে তা মিথ্যা। মন্ত্রীর প্রভাব খাটিয়ে তাঁর পরিবারের অন্যদের জড়িয়ে সংবাদে আনীত অভিযোগ সঠিক না। উদ্দেশ্যপ্রণোদিত হয়ে প্রতিবেদনটি প্রকাশ করা হয়েছে।
