
১৭ বাংলাদেশিসহ প্রায় ১০০ বিদেশিকে আটক করেছে মালয়েশিয়ার অভিবাসন পুলিশ। দেশটির মালাক্কা প্রদেশের পেরিঙ্গিত শহরের মেলাকা কেন্দ্রীয় বাস টার্মিনালে গতকাল রোববার অভিযান চালিয়ে পুলিশ তাঁদের আটক করে। খবর ইউএনবির।মেলাকার অভিবাসন পুলিশের পরিচালক মাহপুফ মাহমুদ জানান, তাঁদের হাতে আটক ব্যক্তিদের মধ্যে ইন্দোনেশিয়ার ৩২ জন পুরুষ ও ৬ জন নারী রয়েছেন। এ ছাড়া বাংলাদেশের ১৭, নেপালের ১৬, মিয়ানমারের ১১, পাকিস্তানের ৮, ভারতের ৪ এবং শ্রীলঙ্কা, ভিয়েতনাম ও ফিলিপাইনের ২ জন করে পুরুষ রয়েছেন। মালয়েশিয়ার সরকারি বার্তা সংস্থা বারনামা এ কথা জানিয়েছে।মাহপুফ মাহমুদ বলেন, মেলাকার বিভিন্ন স্থান থেকে আসা এই ব্যক্তিরা ছুটি কাটাতে এখানে এসেছিলেন। তাঁদের প্রত্যেকের বিরুদ্ধে বিভিন্ন অপরাধের অভিযোগ রয়েছে।
