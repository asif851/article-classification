
পিরোজপুরের কাউখালীতে গতকাল বৃহস্পতিবার বাল্যবিবাহ প্রতিরোধে মতবিনিময় সভা হয়েছে। উপজেলা পরিষদ সভাকক্ষে অনুষ্ঠিত সভায় প্রধান অতিথি ছিলেন জেলা প্রশাসক এ কে এম শামিমুল হক সিদ্দিকী। ইউএনও শহীদুল ইসলামের সভাপতিত্বে সভায় বক্তব্য দেন উপজেলা পরিষদের চেয়ারম্যান আহসান কবির, ভাইস চেয়ারম্যান ফাতেমা ইয়াসমিন, উপজেলা মহিলা-বিষয়ক কর্মকর্তা নুসরাত জাহান, মুসলিম বিবাহ রেজিস্ট্রার হাফিজুর রহমান প্রমুখ। 
