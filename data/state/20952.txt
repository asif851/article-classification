
ভারতে নিযুক্ত বাংলাদেশের হাইকমিশনার সৈয়দ মোয়াজ্জেম আলী বলেছেন, ভারতের প্রধানমন্ত্রী নরেন্দ্র মোদির আসন্ন বাংলাদেশ সফর দুই দেশের সম্পর্ক ও উন্নয়ন সহযোগিতার ক্ষেত্র আরও প্রসারিত করবে। ভারতের রাজধানী নয়াদিল্লিতে গতকাল বৃহস্পতিবার ফরেন অ্যাফেয়ার্স অ্যাসোসিয়েশনের সঙ্গে আলোচনাকালে তিনি এসব কথা বলেন। খবর বাসসের।মোয়াজ্জেম আলী বলেন, বাংলাদেশ এখন ভারতের সঙ্গে রেলযোগাযোগ বৃদ্ধি ও জ্বালানি সহযোগিতার বিষয়ে সবচেয়ে বেশি গুরুত্ব দিচ্ছে। তিস্তা চুক্তির বিষয়ে তিনি বলেন, ভারত তাদের অভ্যন্তরীণ সমস্যা মিটিয়ে প্রধানমন্ত্রী মোদির বাংলাদেশ সফরের সময় তিস্তা চুক্তি স্বাক্ষরিত হবে বলে বাংলাদেশ আশা করছে।
