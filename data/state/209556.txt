
সুনামগঞ্জের ধরমপাশা উপজেলার বাদশাগঞ্জ ডিগ্রি কলেজে এইচএসসি পরীক্ষার্থীদের ফরম পূরণে অতিরিক্ত ফি কমানো হয়েছে। গতকাল রোববার সকালে কলেজ পরিচালনা পর্ষদের এক জরুরি সভায় এ সিদ্ধান্ত নেওয়া হয়।ফরম পূরণে অতিরিক্ত ফির প্রতিবাদে গত শনিবার দুপুরে কলেজ ক্যাম্পাসে দেড় শতাধিক শিক্ষার্থী বিক্ষোভ মিছিল করে। এ নিয়ে গতকাল ‘ধরমপাশার বাদশাগঞ্জ ডিগ্রি কলেজ/ফরম পূরণে বাড়তি ফি, প্রতিবাদে বিক্ষোভ’ শিরোনামে প্রথম আলোয় একটি প্রতিবেদন ছাপা হয়।এরপর কলেজ কর্তৃপক্ষ জরুরি সভা ডেকে এইচএসসির ফরম পূরণের ফি কমানোর সিদ্ধান্ত নিল।
