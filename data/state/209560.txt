
মানবতাবিরোধী অপরাধের মামলায় গ্রেপ্তার বিএনপি নেতা সালাউদ্দিন কাদের চৌধুরীকে গতকাল বৃহস্পতিবার গাজীপুরের কাশিমপুর কারাগার থেকে চট্টগ্রাম কারাগারে পাঠানো হয়েছে৷ একটি মামলায় আগামী রোববার আদালতে হাজির করার জন্য তাঁকে সেখানে পাঠানো হয়৷সালাউদ্দিন কাদের চৌধুরীকে বহনকারী গাড়ি গতকাল রাতে চট্টগ্রাম কারাগারে পৌঁছায় বলে জানিয়েছেন ওই কারাগারের জ্যেষ্ঠ তত্ত্বাবধায়ক মো. ছগির মিয়া৷কাশিমপুর কারাগার-১-এর সুপার জামিল আহমেদ বলেন, গতকাল বেলা ১১টার দিকে পুলিশের একটি দল সালাউদ্দিন কাদেরকে নিয়ে চট্টগ্রাম রওনা দেয়৷সালাউদ্দিন কাদেরের আইনজীবী এনামুল হক বলেন, ২০১০ সালের ৭ নভেম্বর চট্টগ্রামের সীতাকুণ্ডে গাড়ি পোড়ানোর এক মামলায় রোববার সালাউদ্দিন কাদের চৌধুরীসহ আরও কয়েকজন আসামির বিরুদ্ধে অভিযোগ গঠনের শুনানির দিন ধার্য রয়েছে৷
