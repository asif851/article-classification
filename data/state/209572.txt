
রাঙামাটির বাঘাইছড়ি উপজেলা ও পৌর বিএনপির সম্মেলন গতকাল শুক্রবার অনুষ্ঠিত হয়েছে। সম্মেলন উপলক্ষে দুপুরে উপজেলার একটি কমিউনিটি সেন্টারে আলোচনা সভা হয়। এতে রাঙামাটি জেলা বিএনপির সভাপতি দীপেন দেওয়ান, সাধারণ সম্পাদক মো. শাহ আলম, যুগ্ম সাধারণ সম্পাদক মো. মামুনুর রশিদ প্রমুখ উপস্থিত ছিলেন। সন্ধ্যায় উপজেলা বিএনপি ও পৌর বিএনপির নবনির্বাচিত কমিটির নাম ঘোষণা করা হয়। উপজেলা বিএনপির সভাপতি নির্বাচিত হয়েছেন মো. ওমর আলী, সাধারণ সম্পাদক মো. জাবেদুল আলম ও সাংগঠনিক সম্পাদক মো. বদিউল আলম। পৌর বিএনপির সভাপতি করা হয়েছে মো. নিজাম উদ্দিনকে, সাধারণ সম্পাদক মো. নুরুল আলম ও সাংগঠনিক সম্পাদক নির্বাচিত হয়েছেন মো. কাজী মোস্তফা। নবনির্বাচিত উপজেলা বিএনপির সভাপতি মো. ওমর আলী বলেন, অগোছালো দলকে ঢেলে সাজানোই তাঁর প্রথম কাজ হবে।
