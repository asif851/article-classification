
সামাজিক, সাংস্কৃতিক ও ক্রীড়া প্রতিষ্ঠান চান্দগাঁও সোসাইটি ক্লাবকে নিবন্ধন দিয়েছে সমাজকল্যাণ মন্ত্রণালয়ের জেলা সমাজসেবা অধিদপ্তর। নিবন্ধন সনদ প্রদান উপলক্ষে সম্প্রতি আয়োজিত অনুষ্ঠানে জেলা সমাজসেবা অধিদপ্তরের উপপরিচালক বন্দনা দাশ বলেন, প্রতিকূল অবস্থা থেকে নিজেদের রক্ষা করার জন্য সামাজিক ঐক্য, ভ্রাতৃত্ববোধ ও পরস্পরের সহযোগিতা একান্ত প্রয়োজন। এ লক্ষ্যে কাজ করে যাচ্ছে চান্দগাঁও সোসাইটি ক্লাব।এ সময় উপস্থিত ছিলেন ক্লাবের সভাপতি আবু বকর চৌধুরী, সাধারণ সম্পাদক ফারুক ইসলাম, সাবেক সাধারণ সম্পাদক ফয়সাল ইসলাম, সম্পাদকমণ্ডলীর সদস্য আতিকুল হাকিম প্রমুখ।নগরের চান্দগাঁও আবাসিক এলাকায় ১৯৮৭ সাল থেকে এই ক্লাবের যাত্রা শুরু হয়। বিজ্ঞপ্তি।
