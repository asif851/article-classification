
কুমিল্লার চৌদ্দগ্রাম উপজেলার নোয়াবাজার এলাকায় ঢাকা-চট্টগ্রাম মহাসড়কে আজ মঙ্গলবার সন্ধ্যায় যাত্রীবাহী বাস ও সিএনজিচালিত অটোরিকশার মুখোমুখি সংঘর্ষে সাতজন নিহত হয়েছে। নিহত লোকজন সবাই অটোরিকশার যাত্রী। 
পুলিশ জানায়, আজ সন্ধ্যা ৬টা ২৫ মিনিটের দিকে চট্টগ্রাম থেকে আসা ঢাকাগামী ইউনিক পরিবহনের একটি বাসের সঙ্গে বিপরীত দিক থেকে আসা একটি সিএনজিচালিত অটোরিকশার সংঘর্ষ হয়। এতে ঘটনাস্থলেই অটোরিকশার সাত আরোহী নিহত হয়।নিহত লোকজনের পরিচয় সম্পর্কে এখনো নিশ্চিত হওয়া যায়নি। কুমিল্লার হাইওয়ে পুলিশের পুলিশ সুপার রেজাউল করিম ঘটনার সত্যতা নিশ্চিত করেছেন।
