
বিএনপির চেয়ারপারসন খালেদা জিয়া দেশে নারী ধর্ষণ ও নির্যাতনের ঘটনায় উদ্বেগ জানিয়ে টুইট করেছেন। আজ সোমবার বেলা দুইটার দিকে খালেদা জিয়া তাঁর টুইটার অ্যাকাউন্টে বাংলা ও ইংরেজিতে দুটি টুইট বার্তা দেন।
খালেদা জিয়া টুইটে বলেন, ‘মহিলা পরিষদ বলছে, ২০১৭ সালে ১২৫১ জন মা-বোন-শিশু ধর্ষিত হয়েছে। গ্যাং রেপ (গণধর্ষণ) হয়েছে ২২৪ জন। ধর্ষণের পর হত্যার শিকার ৫৮ জন। আইনশৃঙ্খলার এমন ভয়াবহ বিপর্যয় ও নারীর সম্ভ্রম লুণ্ঠনের ঘটনায় আমি নির্বাক।’
টুইট বার্তায় খালেদা জিয়া আরও বলেন, ‘জনগণের রক্তের টাকায় অনির্বাচিত মাথাভারী সরকার বাস্তবে অনবরত তাদের অধিকারকে পদদলিত করছে।’
