
অবৈধভাবে সীমান্ত পার হওয়ার সময় পশ্চিমবঙ্গের মালদা জেলা থেকে আট বাংলাদেশিসহ নয়জনকে আটক করেছে ভারতের সীমান্তরক্ষী বাহিনী (বিএসএফ)। গতকাল শুক্রবার রাতে তাঁদের আটক করা হয় বলে স্থানীয় এক পুলিশ কর্মকর্তা জানান। খবর টাইমস অব ইন্ডিয়ার।পুলিশের কর্মকর্তা বলেন, হাবিবপুর থানার অধীন কেদারিপাড়া এবং বেলডাঙ্গা এলাকা দিয়ে সীমান্ত পার হওয়ার সময় এক ভারতীয় মধ্যস্থতাকারীসহ নয়জনকে আটক করে বিএসএফ। আটক বাংলাদেশিদের বয়স ২৫ থেকে ৩০ বছর। জিজ্ঞাসাবাদে আটক ব্যক্তিরা বলেন, স্থানীয় কয়েকজন ব্যক্তি ভারতের বিভিন্ন শহরে চাকরি দেবে বলায় তাঁরা ওই ব্যক্তিদের খোঁজে সীমান্ত পাড়ি দিয়েছেন।বিএসএফ আটক ব্যক্তিদের হাবিবপুর থানা-পুলিশের কাছে হস্তান্তর করে। আজ শনিবার তাঁদের চিফ জুডিশিয়াল ম্যাজিস্ট্রেটের আদালতে হাজির করা হয়।
