
চাঁদপুরের মতলব দক্ষিণ উপজেলার তাফালিং বাজারে আটটি দোকান পুড়ে গেছে। গত বুধবার রাত সাড়ে ১২টায় এ ঘটনা ঘটে। ওই বাজারের একাধিক দোকানি জানান, বাজারের আবদুল মান্নানের ইলেকট্রনিকসের দোকানে আগুনের সূত্রপাত ঘটে। মুহূর্তের মধ্যে আগুন আশপাশের দোকানগুলোয় ছড়িয়ে পড়ে। এতে আটটি দোকান পুড়ে যায়। এক ঘণ্টা পর এলাকাবাসীর চেষ্টায় আগুন নিয়ন্ত্রণে আসে। আগুন নেভাতে গিয়ে আহত হন দোকানি সেলিম মিয়া। গতকাল বৃহস্পতিবার সকালে ঘটনাস্থল পরিদর্শন করেছেন উপজেলা পরিষদের চেয়ারম্যান সিরাজুল মোস্তফা তালুকদার, উপজেলা নির্বাহী কর্মকর্তা সফিকুল ইসলাম। দক্ষিণ (চাঁদপুর) প্রতিনিধি
