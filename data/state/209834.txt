
মাগুরায় কাভার্ড ভ্যানভর্তি প্রায় দেড় কোটি টাকা মূল্যের ভারতীয় বিভিন্ন পণ্য আটক করেছে বিজিবি। গতকাল মঙ্গলবার ভোর পাঁচটায় মাগুরা বিদ্যুৎ কার্যালয়ের সামনে থেকে এগুলো আটক করা হয়। বিজিবি-৬ চুয়াডাঙ্গা সদর দপ্তর সূত্রে জানা গেছে, ব্যাটালিয়নের অতিরিক্ত পরিচালক মেজর আনোয়ার জাহিদের নেতৃত্বে উথলী বিশেষ ক্যাম্পের সদস্যরা অভিযান চালান। আটক পণ্যের মধ্যে রয়েছে ভারতীয় বিভিন্ন কোম্পানির প্রসাধনী, ইলেকট্রনিকস ও বিপুল পরিমাণ ময়ূরের পালক। বিজিবি-৬-এর পরিচালক লে. কর্নেল এস এম মনিরুজ্জামান জানান, এ ঘটনায় থানায় মামলা করা হয়েছে।চুয়াডাঙ্গা প্রতিনিধি
