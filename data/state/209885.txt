
প্রাইম ব্যাংক ইয়ং টাইগার্স জাতীয় স্কুল ক্রিকেট প্রতিযোগিতায় গতকাল সোমবার ফেনী আলিয়া কামিল মাদ্রাসা সোনাগাজীর বিষ্ণুপুর উচ্চবিদ্যালয়কে ৭ উইকেটে হারিয়েছে।ফেনীর ভাষাশহীদ আবদুস সালাম স্টেডিয়ামে এই খেলা হয়। বিষ্ণুপুর উচ্চবিদ্যালয় প্রথমে ব্যাট করতে নেমে ৯৩ রান সংগ্রহ করে। জবাবে ফেনী আলিয়া কামিল মাদ্রাসা তিন উইকেট হারিয়ে জয়ের লক্ষ্যে পৌঁছে যায়। ফেনী আলিয়া মাদ্রাসার মুজিব অপরাজিত ৫৪ রান করে।
