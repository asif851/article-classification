
ঢাকার মহাখালীতে সড়ক দুর্ঘটনায় নিহত র্যা ব সদস্যের দাফন পঞ্চগড়ে সম্পন্ন হয়েছে। গতকাল বুধবার সকালে সদর উপজেলার বসুনিয়াপাড়ায় পারিবারিক কবরস্থানে তাঁকে দাফন করা হয়। নিহত র্যা ব সদস্য উচ্ছেল ওই এলাকার জবেদ আলীর ছেলে। জবেদ আলী জানান, উচ্ছেল ২০০১ সালে তৎকালীন বাংলাদেশ রাইফেলসে (বিডিআর) যোগ দিয়েছিলেন। দেড় বছর আগে তিনি ল্যান্স নায়েক হিসেবে র্যা বে যোগ দেন। তিনি র্যা ব-৪ এ কর্মরত ছিলেন। গত মঙ্গলবার রাজধানীর মহাখালীতে মোটরসাইকেল ও প্রাইভেট কারের মুখোমুখি সংঘর্ষে তিনিসহ পাঁচজন আহত হন। চিকিৎসাধীন অবস্থায় উচ্ছেল মারা যান। 
