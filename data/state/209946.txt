
তফসিল ঘোষণাকে স্বাগত জানিয়ে রাজধানীতে গতকাল মঙ্গলবার আনন্দ মিছিল করেছে আওয়ামী লীগ। গতকাল বিকেলে বঙ্গবন্ধু অ্যাভিনিউ থেকে ঢাকা মহানগর আওয়ামী লীগের একটি আনন্দ মিছিল প্রেসক্লাবের সামনে গিয়ে শেষ হয়। মিছিলপূর্ব সমাবেশে বক্তব্য দেন আইন প্রতিমন্ত্রী কামরুল ইসলাম, আওয়ামী লীগের যুগ্ম সাধারণ সম্পাদক মাহবুব উল আলম হানিফ, ঢাকা মহানগর আওয়ামী লীগের ভারপ্রাপ্ত সভাপতি এম এ আজিজ, দলের যুগ্ম সাধারণ সম্পাদক জাহাঙ্গীর কবির নানক, সাংগঠনিক সম্পাদক খালিদ মাহমুদ চৌধুরী, মোফাজ্জল হোসেন চৌধুরী প্রমুখ।
