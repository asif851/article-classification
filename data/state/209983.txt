
এমবিবিএস ও বিডিএস ভর্তি পরীক্ষার ফল প্রকাশিত হয়েছে। স্বাস্থ্য মন্ত্রণালয় সূত্র প্রথম আলো ডটকমকে বিষয়টি নিশ্চিত করেছে।স্বাস্থ্য মন্ত্রণালয়ের কর্মকর্তারা বলেছেন, ফলাফল অধিদপ্তরের ওয়েবসাইটে পাওয়া যাচ্ছে। এ ছাড়াও শিক্ষার্থীদের মুঠোফোনে খুদে বার্তার মাধ্যমে ফল পাঠানো হচ্ছে। ফল জানতে শিক্ষার্থীদের www.dghs.gov.bd এই ঠিকানায় যোগাযোগের অনুরোধ জানিয়েছে স্বাস্থ্য অধিদপ্তর।৪ অক্টোবর দেশের সব সরকারি-বেসরকারি মেডিকেল কলেজে একযোগে ভর্তি পরীক্ষা অনুষ্ঠিত হয়। দুদিনের মাথায় ফল প্রকাশ করা হলো। দেশের ২২টি সরকারি মেডিকেল কলেজে এ বছর আসনসংখ্যা দুই হাজার ৮১১টি। এর বাইরে ৫৬৭টি আসন রয়েছে বিডিএসে (দন্ত) ভর্তি-ইচ্ছুকদের জন্য।
