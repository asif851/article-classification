
সাতক্ষীরার কালিগঞ্জ উপজেলার নলতা ইউনিয়নের ৯ নম্বর ওয়ার্ড আওয়ামী লীগের সাধারণ সম্পাদক সোলায়মান গাজীকে (৪৫) গলা কেটে হত্যা করেছে দুর্বৃত্তরা। গতকাল রোববার রাতে আশাশুনি উপজেলার কৈখালী বেড়িবাঁধে এই হত্যাকাণ্ড হয়।
নিহত সোলায়মান গাজীর বাড়ি নলতা ইউনিয়নের ঝায়ামারী গ্রামে।
আশাশুনি উপজেলার শোভনালী ইউপি ৯ নম্বর ওয়ার্ডের সাবেক সদস্য হায়দার আলীর ভাষ্য, রাতে শোভনালীর কৈখালী সন্ন্যাসীর চক বাজারে ক্যারম খেলছিলেন সোলায়মান। হঠাৎ একটি ফোন পেয়ে খেলা ছেড়ে তিনি চলে যান। ধারণা করা হচ্ছে, এরপরই তাঁকে বাজারসংলগ্ন খোলা জায়গায় নিয়ে গিয়ে গলা কেটে হত্যা করা হয়েছে।
আশাশুনি থানার ভারপ্রাপ্ত কর্মকর্তা (ওসি) শাহিদুল ইসলামের ভাষ্য, ময়নাতদন্তের জন্য লাশ সদর হাসপাতালে পাঠানোর প্রক্রিয়া চলছে।
