
 
দুর্গাপূজায় তিন দিনের ছুটি ঘোষণাসহ সরকারের কাছে তিন দফা দাবি পেশ করেছে বাংলাদেশ জাতীয় হিন্দু মহাজোট। আজ শুক্রবার জাতীয় প্রেসক্লাবের সামনে জোট আয়োজিত এক মানববন্ধন কর্মসূচিতে এ দাবি করা হয়। খবর বাসসের।এ সময় সংগঠনের মহাসচিব গোবিন্দ চন্দ্র প্রামাণিক, মুখপাত্র পলাশ কান্তি দে, অর্থ সম্পাদক ফণিভূষণ হালদার, হিন্দু যুব মহাজোটের সভাপতি রিপন দে, সাধারণ সম্পাদক সুমন রায় প্রমুখ বক্তব্য দেন।জোটের অন্য দাবির মধ্যে আছে জাতীয় নির্বাচন চলার সময় ও নির্বাচন-পরবর্তী হিন্দু সম্প্রদায়ের ওপর সহিংসতা ও নির্যাতন রোধে জাতীয় সংসদে সংখ্যালঘুদের জন্য ৬০টি আসন সংরক্ষণ এবং পৃথক নির্বাচন-ব্যবস্থা চালু; একটি পৃথক সংখ্যালঘু মন্ত্রণালয় প্রতিষ্ঠা ও একজন পূর্ণ সংখ্যালঘু মন্ত্রী নিয়োগ।দাবি আদায়ে হিন্দু মহাজোট রাজধানী ছাড়াও মাগুরাসহ দেশের বিভিন্ন স্থানে মানববন্ধন কর্মসূচি পালন করেছে।
