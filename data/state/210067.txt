
নেত্রকোনার দুর্গাপুর উপজেলার সুসং ডিগ্রি কলেজ মাঠে গতকাল শনিবার আন্তপ্রাথমিক বিদ্যালয় বার্ষিক ক্রীড়া ও সাংস্কৃতিক প্রতিযোগিতা অনুষ্ঠিত হয়েছে। উপজেলা প্রাথমিক শিক্ষা কর্মকর্তা বিনয়চন্দ্র শর্মার সভাপতিত্বে অনুষ্ঠানে প্রধান অতিথি ছিলেন উপজেলা নির্বাহী কর্মকর্তা (ইউএনও) মোহাম্মদ কামাল হোসেন। এ ছাড়া উপস্থিত ছিলেন উপজেলা পরিষদের সাবেক চেয়ারম্যান আবদুল্লাহ্ হক, থানার ভারপ্রাপ্ত কর্মকর্তা (ওসি) মো. রেজাউল ইসলাম খান, সুসং ডিগ্রি কলেজের অধ্যক্ষ ভবানী সাহা, উপজেলা সহকারী শিক্ষা কর্মকর্তা শীতেশচন্দ্র পাল প্রমুখ। প্রতিযোগিতায় তিন শতাধিক প্রতিযোগী অংশ নেন। 
