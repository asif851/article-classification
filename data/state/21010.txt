
প্রধানমন্ত্রী শেখ হাসিনা আজ শুক্রবার মক্কা শরিফে পবিত্র ওমরাহ পালন করেছেন। ওমরাহ পালন শেষে তিনি দেশ ও জনগণের জন্য বিশেষ দোয়া ও মোনাজাত করেন। মোনাজাতে তিনি মুসলিম উম্মাহর শান্তি, অগ্রগতি ও সমৃদ্ধি কামনা করেন। খবর বাসসের। পরে তিনি মসজিদুল হারামে জুমার নামাজ আদায় করেন। জুমার নামাজ শেষে মহানবী হজরত মোহাম্মদ (সা.)-এর রওজা মোবারক জিয়ারতের লক্ষ্যে প্রধানমন্ত্রীর মদিনায় যাওয়ার কথা। প্রধানমন্ত্রী তিন দিনের সৌদি আরব সফরে আজ শুক্রবার সকালে সৌদি আরব পৌঁছান। প্রধানমন্ত্রীর ছোট বোন শেখ রেহানা তাঁর সফরসঙ্গীদের মধ্যে রয়েছেন।
