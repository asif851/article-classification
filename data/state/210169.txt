
সিরাজগঞ্জের রায়গঞ্জ উপজেলার সলঙ্গা থানা কমিউনিটি পুলিশিংয়ের এক সমাবেশ অনুষ্ঠিত হয়েছে। গত শনিবার বিকেলে সলঙ্গা থানা সদরের গোহাটায় আয়োজিত এ সমাবেশে প্রধান অতিথি ছিলেন সিরাজগঞ্জ-৩ (রায়গঞ্জ-তাড়াশ) আসনের সাংসদ গাজী ম ম আমজাদ হোসেন। সলঙ্গা থানা কমিউনিটি পুলিশিংয়ের আহ্বায়ক আলাউদ্দিন সরকারের সভাপতিত্বে বক্তব্য দেন বিমল কুমার সাহা, মিরাজ উদ্দিন আহমেদ, রায়হান গফুর, আতাউর রহমান, আবদুর রফিক, ডেইজী মিলন প্রমুখ। 
