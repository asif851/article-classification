
‘বুড়ি তিস্তা বাঁচাও, উলিপুর বাঁচাও’ স্লোগান ধারণ করে কুড়িগ্রামের উলিপুরে গতকাল মঙ্গলবার রাজনৈতিক, সাংস্কৃতিক ও সামাজিক সংগঠনের সদস্যদের নিয়ে মতবিনিময় সভা হয়েছে। উলিপুর প্রেসক্লাব হলরুমে এই অনুষ্ঠানের আয়োজন করে উলিপুর প্রেসক্লাব ও রেল, নৌ-যোগাযোগ এবং পরিবেশ উন্নয়ন গণকমিটি। এতে সভাপতিত্ব করেন উলিপুর প্রেসক্লাবের সভাপতি আবু সাঈদ সরকার। বক্তব্য দেন উলিপুর পৌর মেয়র তারিক আবু আলা, উপজেলা বঙ্গবন্ধু পরিষদের সভাপতি আবদুল মতিন, উলিপুর প্রেসক্লাবের সাধারণ সম্পাদক জাহাঙ্গীর আলম সরদার প্রমুখ।
