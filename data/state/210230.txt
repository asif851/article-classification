
উত্তরবঙ্গবাসীর জন্য সুখবর। ঢাকার পত্রিকার জন্য আর সকাল থেকে হা-পিত্যেশ করে বসে থাকতে হবে না পাঠকদের। আজ বৃহস্পতিবার রাত থেকে বগুড়ায় ছাপা হবে ‘প্রথম আলো’। আর পাঠকেরা সকাল সকাল পত্রিকা হাতে পাবেন।তবে আগামীকাল শুক্রবার উত্তরবঙ্গের রাজশাহী, পাবনা, চাঁপাইনবাবগঞ্জ, সিরাজগঞ্জ জেলার সব পাঠক এবং বগুড়া জেলার মধ্যে বগুড়া শহর, শেরপুর ও ধুনট উপজেলার পাঠকেরা এই পত্রিকা পাবেন। কয়েক দিনের মধ্যে সমগ্র উত্তরবঙ্গের ‘প্রথম আলো’র পাঠকেরা সকাল সকাল পত্রিকা পাবেন।‘প্রথম আলো’ কর্তৃপক্ষ সারা দেশে পাঠকের কাছে সকাল সকাল পত্রিকা পৌঁছে দেওয়ার উদ্যোগ নিয়েছে। এর অংশ হিসেবে ঢাকার বাইরে চট্টগ্রাম থেকে পত্রিকা ছেপে বৃহত্তর চট্টগ্রামের পাঠকের কাছে পৌঁছে দেওয়া হচ্ছে। আর এবার বগুড়া থেকে ছাপা হয়ে ‘প্রথম আলো’ সকাল সকাল পৌঁছে যাবে পাঠকের হাতে।
