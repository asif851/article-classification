
নারায়ণগঞ্জ শহরের ডন চেম্বার এলাকায় ফার্নিচার মার্কেটে আজ বৃহস্পতিবার সকাল ছয়টার দিকে আগুন লেগে ক্ষয়ক্ষতি হয়েছে। ফায়ার সার্ভিসের প্রাথমিক তথ্য অনুযায়ী, আগুনে মার্কেটের ২৫টি দোকান পুড়ে গেছে। এক ঘণ্টা পর ফায়ার সার্ভিসের কর্মীরা গিয়ে আগুন নিয়ন্ত্রণে আনে।
শহরের মণ্ডলপাড়া ফায়ার সার্ভিসের জ্যেষ্ঠ স্টেশন মাস্টার বেলালউদ্দিন জানান, অগ্নিকাণ্ডের কারণ জানা যায়নি। তাদের দুটি ইউনিট ও হাজিগঞ্জ ফায়ার সার্ভিসের পাঁচটি ইউনিট আগুন নিয়ন্ত্রণে আনার চেষ্টা চালায়। তদন্ত শেষে আগুন লাগার কারণ ও ক্ষয়ক্ষতির পরিমাণ সম্পর্কে নিশ্চিতভাবে বলা যাবে।
