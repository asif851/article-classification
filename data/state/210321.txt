
ফরিদপুরের সদরপুর উপজেলার আটরশিতে অবস্থিত বিশ্ব জাকের মঞ্জিলের চার দিনব্যাপী বার্ষিক ওরস আগামী শনিবার শুরু হচ্ছে। তবে শুক্রবার বাদ জুমা হজরত শাহ্সূফী ফরিদপুরী (কু. ছে. আ.) কেবলাজান ছাহেবের রওজা মোবারক জিয়ারতের মধ্য দিয়ে ওরসের আনুষ্ঠানিকতা শুরু হবে। আগামী মঙ্গলবার বেলা সাড়ে ১১টায় রওজা মোবারক জিয়ারত ও আখেরি মোনাজাতের মাধ্যমে শেষ হবে বার্ষিক ওরস। এ ওরসে কয়েক লাখ ধর্মপ্রাণ মানুষ সমাবেত হবেন বলে আশা করছেন আয়োজকেরা।
