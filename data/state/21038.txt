
চট্টগ্রাম নগরে হিজড়াদের পুনর্বাসন কর্মসূচির আওতায় মেঘরানী নামের এক হিজড়াকে দোকান করে দিয়েছে চট্টগ্রাম মহানগর পুলিশ (সিএমপি)। আজ বৃহস্পতিবার আনুষ্ঠানিকভাবে দোকানটির উদ্বোধন করেছেন সিএমপি কমিশনার মোহা. আবদুল জলিল মন্ডল।
পুনর্বাসিত হতে ইচ্ছুক চট্টগ্রামের হিজড়া সম্প্রদায়ের সদস্যদের ক্রমান্বয়ে ক্ষুদ্র ব্যবসা বা চাকরির ব্যবস্থা করে দেওয়া হবে বলে সিএমপি কমিশনার আশ্বাস দেন।
নগরের অলংকার মোড়ে মেঘরানী হিজড়ার দোকানের পাশে একটি অনুষ্ঠানের আয়োজন করা হয়। সিএমপি কমিশনার ছাড়াও অনুষ্ঠানে পুলিশের ঊর্ধ্বতন কর্মকর্তারা উপস্থিত ছিলেন। অনুষ্ঠানে মোহা. আবদুল জলিল মন্ডল বলেন, ‘মেঘরানীর ‘রানী স্টোর’কে কেউ বিদ্রূপ করলে তা সিএমপিকে বিদ্রূপ করার মতোই হবে। সমাজে হিজড়াদের প্রতি অনেকের বিরূপ মনোভাব রয়েছে। এটির পরিবর্তন ঘটাতে হবে। মেঘরানী হিজড়ার মতো আরও অনেকে রয়েছেন। আমরা তাঁদের পুনর্বাসিত করতে চাই।’ কয়েকজন ব্যক্তির কাছ থেকে অর্থ সহায়তা নিয়ে এই দোকান করে দেওয়ার উদাহরণ টেনে তিনি সমাজের সবাইকে এ কাজে এগিয়ে আসার আহ্বান জানান।
আরও পড়ুন... 
জীবনের বাঁক নেওয়ার গল্প
