
পাবনার চাটমোহর উপজেলার মুলগ্রাম ইউনিয়নের কুবিরদিয়ার গ্রাম থেকে এক যুবলীগ নেতাসহ চার মাদকসেবীকে আটকের পর দুই মাসের বিনাশ্রম কারাদণ্ড ও পাঁচ হাজার টাকা জরিমানা, অনাদায়ে আরও এক মাসের বিনাশ্রম কারাদণ্ড দিয়েছেন ভ্রাম্যমাণ আদালত। গত সোমবার রাতে আটকের পর গতকাল মঙ্গলবার দুপুরে ভ্রাম্যমাণ আদালত এ দণ্ডাদেশ দেন। দণ্ডপ্রাপ্তরা হলেন উপজেলা যুবলীগের দপ্তর সম্পাদক ও পৌরসভার চৌধুরীপাড়া মহল্লার মাহামুদুল হাসান, একই মহল্লার আকতার হোসেন, ফরিদপুর উপজেলার বনওয়ারীনগর গ্রামের মনোয়ার হোসেন ও সিরাজগঞ্জের উল্লাপাড়া উপজেলার লাহিড়ী মোহনপুর গ্রামের সাইফুল ইসলাম। চাটমোহর থানার ওসি সুব্রত কুমার সরকার জানান, পরে সবাইকে জেলহাজতে পাঠানো হয়েছে। 
