
ছাত্রলীগের দুই পক্ষে সংঘর্ষে হতাহতের ঘটনায় অনির্দিষ্টকালের জন্য বন্ধ সিলেটের শাহজালাল বিজ্ঞান ও প্রযুক্তি বিশ্ববিদ্যালয় অবিলম্বে খুলে দেওয়ার দাবি জানিয়েছে জাতীয়তাবাদী ছাত্রদল। গতকাল মঙ্গলবার জেলা ও মহানগর ছাত্রদলের সভাপতি ও সাধারণ সম্পাদক স্বাক্ষরিত এক বিবৃতিতে তাঁরা এ দাবি জানান। বিবৃতিতে তাঁরা বলেন, গত ২০ নভেম্বর ছাত্রলীগের সন্ত্রাসীদের হল দখলকে কেন্দ্র করে রক্তক্ষয়ী সংঘর্ষে এজজন নিহত হন। এ ঘটনা সামাল দিতে বিশ্ববিদ্যালয় বন্ধ ঘোষণা করে সাধারণ শিক্ষার্থীদের শিক্ষাজীবন ব্যাহত করছে বিশ্ববিদ্যালয় প্রশাসন। অবিলম্বে বিশ্ববিদ্যালয় খুলে দেওয়ার দাবি জানান ছাত্রদলের নেতারা। নিজস্ব প্রতিবেদক, সিলেট|
