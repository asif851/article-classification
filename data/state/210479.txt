
কক্সবাজারের চকরিয়া উপজেলার বদরখালী সমবায় কৃষি ও উপনিবেশ সমিতির ব্যবস্থাপনা কমিটির নির্বাচন অনুষ্ঠিত হয়েছে। গত বুধবার সকাল নয়টা থেকে বিকেল চারটা পর্যন্ত একটানা ভোট গ্রহণ চলে। নির্বাচনে ১ হাজার ৪৮৫ জনের মধ্যে ১ হাজার ২৯৩ জন সদস্য ভোট দেন। ওই দিন রাত সাড়ে ১০টার দিকে চকরিয়া উপজেলা সহকারী কমিশনার (ভূমি) ও নির্বাচন পরিচালনা কমিটির সভাপতি মাহবুব উল করিম ফলাফল ঘোষণা করেন। সমিতির সূত্র জানায়, নির্বাচনে ১২টি পদে প্রতিদ্বন্দ্বিতা করেন ৪৪ জন প্রার্থী। এর মধ্যে সভাপতি পদে চারজন, সহসভাপতি পদে তিনজন, সাধারণ সম্পাদক পদে তিনজন ও নয়টি সদস্য পদে ৩৪ জন প্রার্থী প্রতিদ্বন্দ্বিতা করেন। নির্বাচনে সদস্যদের ভোটে নির্বাচিতরা হলেন সভাপতি নুরুল আলম সিকদার, সাধারণ সম্পাদক এ কে এম ইকবাল বদরী ও সহসভাপতি আলী আজম বাহাদুর নির্বাচিত হয়েছেন। পরিচালক (সদস্য) নির্বাচিত হয়েছেন কুতুব উদ্দিন, হামিদ উল্লাহ, সিরাজুল ইসলাম, শহিদুল্লাহ, আবু তাহের, আহমদ উল্লাহ, আবদুল আজিজ, জয়নাল আবেদিন ও মোকতার আহমদ। উল্লেখ্য, নুরুল আলম সিকদার ও এ কে এম ইকবাল বদরী দ্বিতীয় মেয়াদে সভাপতি ও সম্পাদক নির্বাচিত হলেন।
