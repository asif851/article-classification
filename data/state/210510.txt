
ফেনীতে সড়ক দুর্ঘটনায় দুজন নিহত হয়েছেন।পুলিশ ও প্রত্যক্ষদর্শী সূত্র জানায়, গত শুক্রবার রাত সাড়ে ১১টার দিকে সদর উপজেলার দক্ষিণ কাশিমপুরে ফেনী-নোয়াখালী সড়কে একটি বাসের সঙ্গে একটি সিএনজিচালিত অটোরিকশার মুখোমুখি সংঘর্ষ হয়। এতে অটোরিকশার দুই যাত্রী মো. রাকিব (২১) ও মো. সাইফুল (২২) গুরুতর আহত হন। ফেনী সদর হাসপাতালে নেওয়ার পর চিকিৎসক তাঁদের মৃত ঘোষণা করেন।মো. রাকিবের বাড়ি ফেনী সদর উপজেলার পাঁচগাছিয়া গ্রামে। তিনি ইসলামী বিশ্ববিদ্যালয়ের শিক্ষার্থী। রেস্তোরাঁ কর্মচারী মো. সাইফুলের বাড়ি দক্ষিণ কাশিমপুর গ্রামে।ফেনী সদর মডেল থানার উপপরিদর্শক (এসআই) মো. জিয়াউল হক ঘটনার সত্যতা নিশ্চিত করেছেন।আহত শিক্ষার্থীর মৃত্যু: ১০ এপ্রিল ফেনী-নোয়াখালী সড়কের পাঁচগাছিয়ার তেমুহনী নামক স্থানে সড়ক দুর্ঘটনায় আহত এইচএসসি পরীক্ষার্থী মো. জাহাঙ্গীর আলম মঞ্জু মারা গেছে।রাজাপুর কলেজের অধ্যক্ষ মো. মোমিনুল হক জানান, গতকাল শনিবার সকালে জাহাঙ্গীর চট্টগ্রাম মেডিকেল কলেজ হাসপাতালে মারা যান।
