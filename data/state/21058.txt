
রাজধানীর তেজগাঁও শিল্পাঞ্চল এলাকায় ট্রাকের ধাক্কায় এক ব্যক্তি নিহত হয়েছেন।
গতকাল রোববার দিবাগত রাত আড়াইটার দিকে কলোনি বাজারসংলগ্ন সড়কে এ দুর্ঘটনা ঘটে।
নিহত ব্যক্তির নাম আনোয়ার হোসেন (৩২)। তিনি রিকশাচালক ছিলেন।
তেজগাঁও শিল্পাঞ্চল থানার উপপরিদর্শক (এসআই) মোমরেজ ইসলাম বলেন, থেমে থাকা একটি ট্রাককে পেছন থেকে আরেকটি ট্রাক ধাক্কা দেয়। এতে থেমে থাকা ট্রাকটি নিয়ন্ত্রণ হারায়। নিয়ন্ত্রণ হারানো ট্রাকের ধাক্কায় আনোয়ার ঘটনাস্থলে নিহত হন।
পুলিশ জানায়, আজ সোমবার সকালে নিহত ব্যক্তির লাশ উদ্ধার করে ঢাকা মেডিকেল কলেজের মর্গে পাঠানো হয়েছে।
