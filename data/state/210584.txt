
বাগেরহাটে স্ত্রীকে হত্যার দায়ে মহিত শেখ (৪৭) নামের এক ব্যক্তিকে মৃত্যুদণ্ড দিয়েছেন আদালত। গতকাল বৃহস্পতিবার দুপুরে জেলা ও দায়রা জজ এস এম সোলায়মান এ আদেশ দেন।মৃত্যুদণ্ড পাওয়া মহিত শেখের বাড়ি বাগেরহাটের কচুয়া উপজেলায়৷ হত্যাকাণ্ডের পর থেকে তিনি পলাতক রয়েছেন৷মামলার সংক্ষিপ্ত বিবরণে জানা যায়, ২০০৬ সালের ১৩ অক্টোবর কচুয়ার চরকাঠি গ্রামের মহিত শেখের বাড়িতে তাঁর শ্যালিকার মেয়ে বেড়াতে আসেন। রাতে খাওয়া-দাওয়া শেষে মহিতের স্ত্রী সাফিয়া বেগম (৩০) তাঁর দুই ছেলেমেয়ে ও বেড়াতে আসা বোনের মেয়েকে নিয়ে ঘুমাতে যান। ঘরে জায়গা না হওয়ায় মহিত রান্নাঘরে ঘুমাতে যান। এর কিছুক্ষণ পর মহিত স্ত্রী সাফিয়াকে নিজের সঙ্গে ঘুমাতে বলেন৷ এ সময় সাফিয়া পরে আসবেন বলে জানান৷ এ কথা শুনে সাফিয়াকে চুলের মুঠি ধরে টানতে টানতে ঘরের বাইরে নিয়ে যান মহিত৷ একপর্যায়ে তাঁকে পিটিয়ে হত্যা করেন৷
