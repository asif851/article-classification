
কক্সবাজারের টেকনাফে কাভার্ড ভ্যান থেকে সাত হাজার ইয়াবা বড়ি উদ্ধারের ঘটনায় চালকসহ তিন ব্যক্তিকে গ্রেপ্তার করেছে পুলিশ। গতকাল শনিবার হোয়াইক্যং পুলিশ ফাঁড়ির সামনে থেকে তাদের গ্রেপ্তার করা হয়। পুলিশ জানায়, কক্সবাজার-টেকনাফ সড়কের হোয়াইক্যং পুলিশ ফাঁড়ির সামনে কাভার্ড ভ্যানে তল্লাশি চালানো হয়। চালকের আসনের নিচে সাত হাজার ইয়াবা বড়ি পাওয়া যায়। এ ঘটনায় চালক জাফর ইকবাল, তাঁর সহকারী মো. ইউসুফ ও মো. সোহাগকে গ্রেপ্তার করা হয়েছে। 
