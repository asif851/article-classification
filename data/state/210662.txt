
শহরের বাসিন্দাদের মিলিত চেষ্টায় নীলফামারী শহরকে স্বপ্নের শহর করে গড়ে তোলা সম্ভব বলে মন্তব্য করেছেন সংস্কৃতিমন্ত্রী আসাদুজ্জামান নূর। গতকাল বুধবার শহরে এক পরিচ্ছন্নতা অভিযানের উদ্বোধনী অনুষ্ঠানে প্রধান অতিথির বক্তব্যে মন্ত্রী এ মন্তব্য করেন।গতকাল দুপুরে নীলফামারী পৌরসভার উদ্যোগে শহরের কেন্দ্রীয় শহীদ মিনার চত্বরে শহরকে সুন্দর, পরিচ্ছন্ন ও স্বাস্থ্যসম্মত করার লক্ষ্যে এ পরিচ্ছন্নতা অভিযানের উদ্বোধন করা হয়। নীলফামারী পৌর মেয়র দেওয়ান কামাল আহম্মেদ এ অনুষ্ঠানে সভাপতিত্ব করেন।পরে সংস্কৃতিমন্ত্রী নূরের নেতৃত্বে একটি বর্ণাঢ্য শোভাযাত্রা শহরের বিভিন্ন সড়ক প্রদক্ষিণ করে। এর আগে সকালে সদর উপজেলা পরিষদ চত্বরে অগ্নিকাণ্ডে ক্ষতিগ্রস্ত সাতটি পরিবারকে এক বান্ডিল করে ঢেউটিন ও এক হাজার টাকা করে দেন মন্ত্রী।
