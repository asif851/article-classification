
তিন ঘণ্টা পর রাজধানীর এলিফ্যান্ট রোডের সানরাইজ ভবনে লাগা আগুন নিয়ন্ত্রণে এসেছে। আজ শুক্রবার সকাল সাতটার দিকে সেখানে অগ্নিকাণ্ডের ঘটনা ঘটে। ১০টার পর তা নিয়ন্ত্রণে আসে।
ফায়ার সার্ভিসের নিয়ন্ত্রণ কক্ষের কর্মকর্তা বেলাল আহমেদ প্রথম আলোকে বলেন, ১১টি ইউনিট আগুন নিয়ন্ত্রণে নিয়ে এসেছে। অগ্নিকাণ্ডে কেউ হতাহত হয়নি। কারণ বা ক্ষয়ক্ষতির পরিমাণ জানা যায়নি।
ফায়ার সার্ভিস সূত্রে জানা যায়, নয়তলা ভবনটির তৃতীয় তলা থেকে সকালে তাঁরা ধোঁয়া বের হতে দেখেন। সেখানে কম্পিউটার সামগ্রীসহ বৈদ্যুতিক পণ্যের যন্ত্রাংশ বিক্রির বেশ কিছু দোকান রয়েছে।
আরও পড়ুন: ঢাকায় সানরাইজ ভবনে আগুন
