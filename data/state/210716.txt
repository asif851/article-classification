
গত কয়েক দিনে দেশের বিভিন্ন এলাকায় একসঙ্গে অনেক গোখরা সাপ দেখা গেছে। রাজশাহী নগরের বুধপাড়া, তানোর, সাতক্ষীরা ও কুষ্টিয়ার পর এবার রাজশাহীর দুর্গাপুরেও একসঙ্গে ৩০ গোখরা সাপ পাওয়া গেছে। 
আজ সোমবার দুর্গাপুর উপজেলার হোজা অনন্তকান্দী গ্রামে রবিউল ইসলামের বাড়ি থেকে ৩০টি ছোট গোখরা সাপ ও ৪৫টি সাপের ডিম পাওয়া যায়। বাড়ির উঠানের এক কোণে গর্তের ভেতর থেকে এসব গোখরা সাপ বের হলে স্থানীয় লোকজন মেরে ফেলেন। তবে বড় সাপটিকে পাওয়া যায়নি।  এর আগে গত মঙ্গলবার রাজশাহী মহানগরীর বুধপাড়া এলাকায় একই বাড়ি থেকে ২৭টি গোখরা সাপ বেরিয়ে আসায় আতঙ্কে বাড়ির মালিক সাপগুলোকে মেরে ফেলেন। পরদিন ওই বাড়ি থেকেই বের হয় আরও দুটি সাপ। গত বৃহস্পতিবার রাজশাহী তানোর উপজেলায় ঘরের ভেতর থেকে ১২৫টি সাপ বের হয়ে এলে সেগুলোকে মেরে ফেলা হয়। এ মাসের শুরুর দিকে সাতক্ষীরায় দুটি বাড়িতে ৭৬টি গোখরা সাপ পাওয়া যায়। আজ সোমবার কুষ্টিয়ার মিরপুর উপজেলায় নাজমুল ইসলাম নামের এক ব্যক্তির রান্নাঘরে ২৮টি গোখরা সাপ পাওয়া যায়একসঙ্গে এত সাপ বের হওয়ার ঘটনায় স্থানীয় এলাকাবাসীর মধ্যে আতঙ্ক ছড়িয়েছে।  বিশেষজ্ঞরা বলছেন, কৃষিজমিতে সেচের কারণে মাটি ভেজা ও প্রচুর বৃক্ষরোপণের কারণে পরিবেশ ছায়া-সুশীতল থাকছে। ভূপ্রকৃতির এই পরিবর্তন সাপের জন্য অনুকূল পরিবেশ তৈরি করছে। অপর দিকে কৃষিজমি সম্প্রসারণের কারণে সাপের আবাসস্থল নষ্ট হচ্ছে। ফলে লোকালয়ের দিকে চলে আসছে সাপ।
আরও পড়ুন... 
এবার কুষ্টিয়ায় রান্নাঘরে ২৮ গোখরা
