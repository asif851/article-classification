
ব্রাহ্মণবাড়িয়ার সদর উপজেলার বুধল ইউনিয়ন ও আশপাশের গ্রামে আবাসিক গ্যাস-সংযোগ দেওয়ার দাবিতে বিক্ষোভ ও মানববন্ধন করেছে সহস্রাধিক মানুষ। গতকাল দুপুর ১২টার দিকে বুধল ইউনিয়নের নন্দনপুর বাজার ও আশপাশের এলাকায় কুমিল্লা-সিলেট মহাসড়কে এ ঘটনা ঘটে।পুলিশ ও স্থানীয় সূত্র জানায়, বুধল ইউনিয়নে তিতাস গ্যাসের দুটি কূপ কয়েছে। অথচ ইউনিয়নটি গ্যাসের সুবিধা পাচ্ছে না। দীর্ঘদিন ধরে ইউনিয়নের মানুষ গ্যাসের দাবি জানিয়ে আসছে।গতকাল শনিবার দুপুর ১২টার দিকে বিক্ষুব্ধ লোকজন মিছিল নিয়ে ঢাকা-সিলেট মহাসড়কের নন্দনপুর বাজার এলাকায় এক ঘণ্টা রাস্তা অবরোধ করে রাখে। এ সময় পুলিশ বাধা দিলে তাদের সঙ্গে জনতার পাল্টাপাল্টি ধাওয়ার ঘটনা ঘটে। পরে বিক্ষুব্ধ জনতা মিছিল নিয়ে নন্দনপুর বাজার এলাকায় কুমিলা-সিলেট মহাসড়কে মানববন্ধন ও সমাবেশ করে। সর্বদলীয় সংগ্রাম কমিটির ব্যানারে এ কর্মসূচি পালিত হয়। এতে মহাসড়কে দীর্ঘ যানজটের সৃষ্টি হয়।তৈয়বুর রহমানের সভাপতিত্বে সভায় বক্তব্য দেন ইউপি চেয়ারম্যান এ কে এম নুরুল হাসান আলম, আবদুর রউফ, ফুল মিয়া, উবায়দুল ইসলাম।
