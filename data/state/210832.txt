
জয়পুরহাট পৌর আওয়ামী লীগের যুগ্ম সাধারণ সম্পাদক মোস্তাফিজুর রহমানের অর্থায়নে পৌর আওয়ামী লীগের সহায়তায় গতকাল সোমবার পৌরসভার নয়টি ওয়ার্ডে হতদরিদ্রদের মাঝে দুই হাজার কম্বল বিতরণ করা হয়েছে। শহরের শহীদ ডা. আবুল কাশেম মাঠে আয়োজিত অনুষ্ঠানে স্থানীয় সাংসদ সামছুল আলম দরিদ্রদের হাতে কম্বল তুলে দেন। অন্যদিকে জয়পুরহাট সদর উপজেলা প্রশাসনের উদ্যোগে শহর মডেল প্রাথমিক বিদ্যালয়ের মাদার্স ক্লাবে ১০০ প্রতিবন্ধীর মাঝে কম্বল বিতরণ করেন জেলা প্রশাসক আবদুর রহিম। এ সময় উপজেলা নির্বাহী কর্মকর্তা (ইউএনও) মুনিরা সুলতানা উপস্থিত ছিলেন।
