
পটুয়াখালীর কলাপাড়া উপজেলার রামনাবাদ ও আন্ধারমানিক নদের বিভিন্ন পয়েন্টে অভিযান চালিয়ে ১০টি বেহুন্দি (বাঁধা) জাল, পাঁচ হাজার মিটার কারেন্ট জাল ও পাঁচ হাজার মিটার মশারি জাল জব্দ করা হয়েছে। কলাপাড়া উপজেলা মৎস্য বিভাগের উদ্যোগে গত শুক্রবার সকাল থেকে দুপুর পর্যন্ত এ অভিযান পরিচালিত হয়। জব্দ করা জালের মূল্য ছয় লাখ টাকা। অভিযানে নেতৃত্ব দেন বরিশাল মৎস্য অধিদপ্তরের বিভাগীয় উপপরিচালক মো. বজলুর রশিদ। জব্দ জালগুলো ওই দিন দুপুরে কলাপাড়া পৌর শহরের হ্যালিপ্যাড মাঠে পুড়িয়ে ফেলা হয়।
