
নাগরিক ঐক্যের আহ্বায়ক মাহমুদুর রহমান মান্না বলেছেন, এ দেশের সবচেয়ে বড় মানবাধিকার হরণের ঘটনা ঘটেছে ৫ জানুয়ারি। ওই দিন দেশের বর্তমান প্রধানমন্ত্রী শেখ হাসিনা বাংলাদেশের ১৬ কোটি মানুষের ভোটের অধিকার কেড়ে নিয়েছেন।মানবাধিকার লঙ্ঘন তদন্তে কমিশন গঠনের দাবিআজ বুধবার রাজধানীর জাতীয় প্রেসক্লাবে এক আলোচনা সভায় এ কথা বলেন মান্না। ‘মানবাধিকার হরণ: এ কী পরিস্থিতিতে দেশ’ শিরোনামের ওই আলোচনা সভা আয়োজন করেছে ‘মৌলিক অধিকার সুরক্ষা কমিটি’।আজ বেলা পৌনে ১১টার দিকে আলোচনা সভা শুরু হয়। মানবাধিকার লঙ্ঘনের শিকার ভুক্তভোগী পরিবারের প্রায় ২০ জন সদস্য আলোচনার প্রথম পর্বে তাঁদের দুর্বিষহ অভিজ্ঞতার কথা তুলে ধরেন। ভুক্তভোগীদের বিবরণে দুর্বিষহ অভিজ্ঞতাদ্বিতীয় পর্বে বিশিষ্ট ব্যক্তিরা বক্তব্য দেন। এই পর্যায়ে বক্তব্য দিতে গিয়ে ৫ জানুয়ারির দশম জাতীয় সংসদ নির্বাচনকে দেশের সবচেয়ে বড় মানবাধিকার হরণের ঘটনা হিসেবে অভিহিত করেন মাহমুদুর রহমান মান্না। তিনি বলেন, ৫ জানুয়ারির আগে প্রধানমন্ত্রী বলেছিলেন, সংবিধান রক্ষার জন্য এ নির্বাচন করা হচ্ছে। কিন্তু নির্বাচন পার হওয়ার পর এখন তিনি পাঁচ বছর ক্ষমতায় থাকার কথা বলছেন। আলোচনায় আরও অংশ নেন কলাম লেখক সৈয়দ আবুল মকসুদ, বিশিষ্ট আইনজীবী শাহদীন মালিক, সারা হোসেন, মানবাধিকারকর্মী শাহনাজ হুদা প্রমুখ।
