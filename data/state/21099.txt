
কুষ্টিয়ার মিরপুর উপজেলায় ট্রেনে তল্লাশি চালিয়ে বিপুল পরিমাণ ভারতীয় কাপড় জব্দ করেছে বর্ডার গার্ড বাংলাদেশ (বিজিবি)। গতকাল সকালে পঞ্চগড় থেকে ছেড়ে আসা খুলনাগামী আন্তনগর সীমান্ত এক্সপ্রেস থেকে এসব কাপড় জব্দ করা হয়। বিজিবি সূত্র জানায়, বিজিবির সদস্যরা মিরপুর রেলস্টেশনে তল্লাশিচৌকি বসান। পরে ট্রেনটি স্টেশনে পৌঁছালে বিজিবি সদস্যরা তাতে তল্লাশি চালান। এ সময় কয়েকটি বগি থেকে বিপুল পরিমাণ শাড়ি, চাদর ও শীতবস্ত্র উদ্ধার করা হয়।
