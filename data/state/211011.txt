
ঢাকা মেডিকেল কলেজ হাসপাতাল থেকে রুমা আক্তার (২২) নামে এক ভুয়া নার্সকে আটক করা হয়েছে। গতকাল সোমবার দুপুরে তাঁকে আটক করা হয়। হাসপাতাল পুলিশ ক্যাম্পের পরিদর্শক মোজাম্মেল হক বলেন, ভুয়া নার্স হিসেবে কাজ করছেন এমন তথ্য পেয়ে হাসপাতালের ১০৮ নম্বর ওয়ার্ডে অভিযান চালানো হয়। অভিযানে রুমা আক্তার নামে একজনকে আটক করা হয়। আটক রুমাকে শাহবাগ থানা-পুলিশের কাছে হস্তান্তর করা হয়েছে বলে তিনি জানিয়েছেন।
