
গাজীপুরের টঙ্গী এলাকায় বিসিক শিল্প নগরে আজ শুক্রবার সকালে মালা দেশ ইন্টারন্যাশনাল নামের একটি কয়েল কারখানায় আগুন লেগেছে। টঙ্গীর ফায়ার স্টেশনের তিনটি ইউনিট দুই ঘণ্টার চেষ্টায় আগুন নিয়ন্ত্রণে আনলেও সাড়ে আটটার দিকে শেষ খবর পাওয়া পর্যন্ত এখনো নেভেনি।
ঘটনার সত্যতা নিশ্চিত করে টঙ্গীর ফায়ার স্টেশনের জ্যেষ্ঠ কর্মকর্তা মো. জাকির হোসেন জানান, ভোর সাড়ে ছয়টার দিকে অগ্নিকাণ্ডের খবর পান তাঁরা। দ্রুত ঘটনাস্থলে গিয়ে প্রায় দুই ঘণ্টা চেষ্টার পর আগুন নিয়ন্ত্রণে এসেছে। তবে পুরোপুরি নেভেনি। আগুনে ক্ষয়ক্ষতির পরিমাণ ও কারণ তাত্ক্ষণিকভাবে জানা যায়নি। 
