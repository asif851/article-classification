
২০১৬ সালের এসএসসি পরীক্ষার ফলাফলে কক্সবাজারের চকরিয়া উপজেলায় শীর্ষ স্থান ধরে রেখেছে কোরক বিদ্যাপীঠ। প্রতিষ্ঠানটির ৪১৪ শিক্ষার্থীর মধ্যে ৪১৩ জন পাস ও ৯০ জন জিপিএ-৫ পেয়েছে। দ্বিতীয় স্থান অর্জন করেছে কিশলয় আদর্শ শিক্ষা নিকেতন। এ বিদ্যালয় থেকে ১৫৪ জন ছাত্রছাত্রী পরীক্ষা দিয়ে পাস করেছে ১৪৯ জন। এর মধ্যে জিপিএ ৫ পেয়েছে ২৩ জন। তৃতীয় স্থানে থাকা চকরিয়া প্রি-ক্যাডেট গ্রামার স্কুল থেকে ১০৫ জন পরীক্ষা দিয়ে শতভাগ পাস করেছে। এ প্রতিষ্ঠান থেকে জিপিএ ৫ পেয়েছে ২০ জন। এ ছাড়া চকরিয়া কেন্দ্রীয় উচ্চবিদ্যালয় থেকে ২৬৪ জনের মধ্যে পাস করেছে ২৫১ জন, জিপিএ–৫ পেয়েছে ১৬ জন। মালুমঘাট মেমোরিয়াল খ্রিষ্টান উচ্চবিদ্যালয় থেকে ৭৪ জনের মধ্যে পাস করেছে ৭৩ জন, জিপিএ–৫ পেয়েছে নয়জন। চলতি বছর চকরিয়া উপজেলার ৩৪টি বিদ্যালয় থেকে ৪ হাজার ১৭৫ জন শিক্ষার্থী এসএসসি পরীক্ষায় অংশ নেয়। এর মধ্যে তিন হাজার ৭০১ জন শিক্ষার্থী পাস করেছে।
