
চট্টগ্রাম নগরের আগ্রাবাদে সিডিএ আবাসিক এলাকার একটি বাসায় মা-মেয়েকে কুপিয়ে খুন করা হয়েছে। তাঁরা হলেন রিজিয়া খাতুন (৪৫) ও ফাহিমা (১৮)। আজ সোমবার সকালে এ ঘটনা ঘটে। স্বজন ও হাসপাতাল সূত্র এ তথ্যের সত্যতা নিশ্চিত করেছে।হাসপাতালে রিজিয়া খাতুনের বড় ছেলে সাইদ রেজা জানিয়েছেন, আজ সকাল পৌনে ১০টার দিকে তিনি ও তাঁর বাবা রেজাউল করিম বাসা থেকে অফিসে যান। সাড়ে ১০টার দিকে খবর পান তাঁর মা ও বোনকে কে বা কারা কুপিয়ে জখম করেছে। প্রতিবেশীরা উদ্ধার করে তাঁদের চট্টগ্রাম মেডিকেল কলেজ হাসপাতালে নিয়ে যান। কর্তব্যরত চিকিত্সক তাঁদের মৃত ঘোষণা করেন।এ খবর শোনার পর রেজাউল করিম অসুস্থ হয়ে পড়েন। তাঁকে হাসপাতালে ভর্তি করা হয়েছে।সাইদ রেজার ভাষ্য, রায়হান নামের এক তরুণ দীর্ঘদিন ধরে তাঁর ছোট বোনকে উত্ত্যক্ত করে আসছিলেন। ওই ছেলেই এ ঘটনা ঘটিয়েছেন বলে তাঁদের ধারণা।
