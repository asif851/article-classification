
চাঁপাইনবাবগঞ্জ শহরের পাঠানপাড়ার নিজ বাড়িতে অবৈধভাবে রাখা বিপুল পরিমাণ দলিল, ফি বইসহ জেলা রেজিস্ট্রারের কার্যালয়ের নকলনবিশ মীর শাহজাহান বেনুকে গ্রেপ্তার করা হয়েছে।গতকাল বৃহস্পতিবার দুপুরে নির্বাহী ম্যাজিস্ট্রেট আল মামুনের নেতৃত্বে র‌্যাব ও এনএসআই যৌথভাবে অভিযান চালিয়ে তাঁকে গ্রেপ্তার করে।অভিযান শেষে র‌্যাবের কর্মকর্তা লেফটেন্যান্ট হামিদ জানান, গোপন সূত্রে খবর পেয়ে মীর শাহজাহানের বাড়িতে বিপুল পরিমাণ দলিল ও সরকারি নথি থাকার খবর পেয়েই র‌্যাব ও এনএসআইয়ের কর্মকর্তারা সেখানে যৌথ অভিযান চালান।এ সময় বাড়ির ছাদের চিলেকোঠা থেকে দুই হাজার ৪০০টি দলিল ও ১৩০টি ফি বই জব্দ করা হয়। এ সময় নকলনবিশকে গ্রেপ্তার করা হয়।লেফটেন্যান্ট হামিদ আরও জানান, সরকারি এসব নথিপত্র বাড়িতে এনে রাখা সম্পূর্ণ বেআইনি। চাঁপাইনবাবগঞ্জ সদর থানায় মামলা দায়েরের পর মীর শাহজাহানকে পুলিশে সোপর্দ করা হয়েছে।
 
