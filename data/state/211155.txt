
চীনের রাষ্ট্রায়ত্ত প্রতিষ্ঠান চায়না হারবারকে দিয়ে সোনাদিয়ায় প্রস্তাবিত গভীর সমুদ্রবন্দরটি নির্মাণ করতে যাচ্ছে বাংলাদেশ৷ ৯ জুন বেইজিংয়ে চীনের প্রধানমন্ত্রী লি কেকিয়াংয়ের সঙ্গে প্রধানমন্ত্রী শেখ হাসিনার শীর্ষ বৈঠকের পর এটি ঘোষণা করার কথা রয়েছে৷ প্রধানমন্ত্রীর কার্যালয়ের উচ্চপর্যায়ের সূত্রে এ তথ্য জানা গেছে৷প্রধানমন্ত্রীর কার্যালয় ও অর্থনৈতিক সম্পর্ক বিভাগের (ইআরডি) কর্মকর্তারা গত শনিবার প্রথম আলোকে জানান, প্রধানমন্ত্রীর বেইজিং সফরের সময় গভীর সমুদ্রবন্দর নির্মাণে চীনের প্রস্তাবিত রূপরেখা চুক্তিটি সই হতে পারে৷ এ ছাড়া অর্থনৈতিক সহযোগিতা, বিদ্যুৎ উৎপাদনসহ বিভিন্ন খাতে বেশ কয়েকটি চুক্তি ও সমঝোতা স্মারক সইয়ের কথা রয়েছে।ইআরডি ও নৌপরিবহন মন্ত্রণালয়ের জ্যেষ্ঠ কর্মকর্তারা প্রথম আলোকে জানান, সোনাদিয়ায় বাংলাদেশের প্রথম গভীর সমুদ্রবন্দর নির্মাণে চীনের রাষ্ট্রায়ত্ত প্রতিষ্ঠান চায়না কমিউনিকেশনস কনস্ট্রাকশন কোম্পানি লিমিটেডের (সিসিসিসি) সহযোগী প্রতিষ্ঠান চায়না হারবার ইঞ্জিনিয়ারিং কোম্পানি লিমিটেড (সিএইচইসি) ছাড়াও সংযুক্ত আরব আমিরাতের ডিপি ওয়ার্ল্ড ও নেদারল্যান্ডসের রটারডাম পোর্ট প্রস্তাব দিয়েছিল। তবে রটারডাম পোর্ট এই বন্দর নির্মাণে আগ্রহ দেখালেও খোদ তাদের বন্দরটিই নির্মাণ করেছে ডিপি ওয়ার্ল্ড। নতুন করে সমীক্ষা পরিচালনায় সংযুক্ত আরব আমিরাত ও নেদারল্যান্ডস তেমন আগ্রহী ছিল না। এ ছাড়া তাদের বিনিয়োগ প্রস্তাবটি বাংলাদেশ সরকারের কাছে আকর্ষণীয় মনে হয়নি। প্রধানমন্ত্রীর মুখ্য সচিবের নেতৃত্বাধীন উচ্চপর্যায়ের একটি কমিটি তিনটি প্রস্তাব বিবেচনার পর চীনের প্রস্তাবের পক্ষে মত দেয়।উচ্চপর্যায়ের ওই কমিটির সঙ্গে যুক্ত একাধিক কর্মকর্তা জানান, চীন এক বছর আগেই তাদের অর্থায়নে এ গভীর সমুদ্রবন্দর নির্মাণের ব্যাপারে সমীক্ষা শেষ করে৷ পাশাপাশি বন্দর নির্মাণে অর্থায়নের বিষয়টিও উল্লেখ করে আগ্রহী চীনা প্রতিষ্ঠান চায়না হারবার৷ এসব প্রক্রিয়া শেষ হলেও ভূ-রাজনৈতিক প্রেক্ষাপটে চীন এ কাজটি পেলে প্রতিবেশী ভারতের পাশাপাশি যুক্তরাষ্ট্রের প্রতিক্রিয়া কী হতে পারে, তা নিয়ে বেশ কিছুটা সময় অপেক্ষায় থেকেছে বাংলাদেশ। কারণ, আওয়ামী লীগ নেতৃত্বাধীন মহাজোট সরকারের আমলে চীনকে এ সমুদ্রবন্দর নির্মাণের কাজ দেওয়ার ব্যাপারে বিষয়ে আলোচনা এগিয়ে নেওয়া হলে শুরুতে ভারত ও যুক্তরাষ্ট্রের মনোভাব ইতিবাচক ছিল না। ইতিমধ্যেই পাকিস্তানের গোয়াদার এবং শ্রীলঙ্কার হাম্বানটোটায় গভীর সমুদ্রবন্দর নির্মাণ করেছে চীন৷ এ প্রেক্ষাপটে পুরো দক্ষিণ এশিয়ায় চীনের প্রভাববলয় বিস্তৃত হওয়া নিয়ে কৌশলগত কারণে ভারত ও যুক্তরাষ্ট্রের অস্বস্তি ছিল৷ এ বাস্তবতায় চীনকে গভীর সমুদ্রবন্দর নির্মাণের দায়িত্ব দেওয়ার আগে ভারত ও যুক্তরাষ্ট্র এ কাজে আগ্রহী িক না, সেটিও তাদের কাছে আনুষ্ঠানিকভাবে জানতে চাওয়া হয়েছে। দুই দেশের সরকারের পক্ষ থেকেই জানানো হয়েছে, গভীর সমুদ্রবন্দর নির্মাণের মতো প্রকল্পে তারা যুক্ত হয় না৷জানতে চাইলে চীনে নিযুক্ত বাংলাদেশের সাবেক রাষ্ট্রদূত আশফাকুর রহমান সোমবার প্রথম আলোকে বলেন, চায়না হারবারের গভীর সমুদ্রবন্দর নির্মাণের অভিজ্ঞতা আছে। তাই এ ধরনের প্রতিষ্ঠানকে দিয়ে কাজ করানোর সিদ্ধান্তটা অত্যন্ত ইতিবাচক৷চীনের আর্থিক সহযোগিতা প্রসঙ্গে দৃষ্টি আকর্ষণ করা হলে সাবেক এ কূটনীতিক বলেন, চীনের কাছ থেকে আর্থিক
