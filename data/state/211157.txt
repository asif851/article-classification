
জয়পুরহাটের ক্ষেতলাল উপজেলায় গতকাল সোমবার দিনব্যাপী বাউল উৎসব হয়েছে। উপজেলার জিয়াপুর সরকারি প্রাথমিক বিদ্যালয় মাঠে এই অনুষ্ঠানের আয়োজন করে জেলা শিল্পকলা একাডেমি। এতে ৫টি উপজেলার ৭টি দলের ৬৮ জন বাউল সংগীত পরিবেশন করেন। অনুষ্ঠানে উপস্থিত ছিলেন জেলা কার্যালয়ের স্থানীয় সরকার উপপরিচালক (ডিডিএলজি) মোহাম্মদ হোসেন, অতিরিক্ত জেলা প্রশাসক (সার্বিক) তোফাজ্জল হোসেন, ইউএনও মো. কামরুজ্জামান প্রমুখ। সভাপতিত্ব করেন জেলা কালচারাল কর্মকর্তা আসাদুজ্জামান সরকার। 
