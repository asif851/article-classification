
শেরপুরের নালিতাবাড়ীতে গতকাল বৃহস্পতিবার উপজেলা পরিষদ চত্বরে দরিদ্রদের মধ্যে কম্বল বিতরণ করা হয়েছে। উপজেলা প্রশাসন সূত্র জানায়, প্রধানমন্ত্রীর ত্রাণ তহবিল ও জনতা ব্যাংকের সহায়তায় উপজেলার ৪৫টি এতিমখানা ও লিল্লাহ বোর্ডিংয়ের ৯৭১ জন শিক্ষার্থী, ১২৯ জন চৌকিদার ও দফাদারকে কম্বল দেওয়া হয়। এ সময় ইউএনও মো.আবু সাঈদ মোল্লা, আওয়ামী লীগের নেতা জিয়াউল হক, থানার ওসি এ কে এম আমিনুল হক, শহর আওয়ামী লীগের সভাপতি হাবিবুর রহমান প্রমুখ উপস্থিত ছিলেন।
