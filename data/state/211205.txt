
ঢাকার মুখ্য মহানগর হাকিম (সিএমএম) আদালতের সংরক্ষিত নথি শাখায় পেট্রল ঢেলে আগুন ধরিয়ে দেওয়া হয়েছে। বেলা পৌনে দুইটার দিকে এ ঘটনা ঘটে।সিএমএম আদালতের নাজির মাহবুব আলম বলেছেন, পৌনে দুইটার দিকে কে বা কারা আগুন দিয়ে পালিয়ে যায়। পরে আদালতের কর্মচারী ও স্থানীয় লোকজন আগুন নিভিয়ে ফেলে।সংরক্ষিত নথি শাখায় ফৌজদারি মামলার অভিযোগপত্র জমা থাকে। এখন পর্যন্ত ক্ষয়ক্ষতির বিস্তারিত বিবরণ পাওয়া যায়নি। ঘটনাস্থলে এসেছেন পুলিশ সদস্যরা। মামলার প্রস্তুতি চলছে।
