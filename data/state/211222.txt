
চলমান রাজনৈতিক পরিস্থিতি নিয়ে জরুরি বৈঠকে বসেছে বিরোধী দল বিএনপি। আজ সন্ধ্যায় গুলশানে বিরোধীদলীয় নেতা খালেদা জিয়ার কার্যালয়ে এই বৈঠক বসেছে।
বিএনপির চেয়ারপারসন খালেদা জিয়ার সভাপতিত্বে বৈঠকে মির্জা ফখরুল ইসলাম আলমগীরসহ স্থায়ী কমিটির সদস্যরা উপস্থিত রয়েছেন। বৈঠকের এক ফাঁকে মির্জা ফখরুল সাংবাদিকদের সঙ্গে কথা বলেন। তিনি অভিযোগ করেন, মিছিল-সমাবেশ নিষিদ্ধ করে সরকার গণতন্ত্রবিরোধী কাজ করছে। তাঁরা এর নিন্দা জানান।
মির্জা ফখরুল বলেন, বৈঠক শেষে এতে নেওয়া সিদ্ধান্তের কথা জানানো হবে।
ধারণা করা হচ্ছে, নির্বাচনকালীন সর্বদলীয় সরকারের বিষয়ে প্রধানমন্ত্রী শেখ হাসিনা যে প্রস্তাব দিয়েছেন, সে বিষয়ে ওই বৈঠকে সিদ্ধান্ত নেওয়া হবে।
