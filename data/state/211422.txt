
বিএনপি মহাসচিব মির্জা ফখরুল ইসলাম আলমগীর সুস্থ আছেন। তাঁর হৃদ্‌যন্ত্রে কোনো সমস্যা ধরা পড়েনি। আজ মঙ্গলবার চিকিৎসকের বরাত দিয়ে বিএনপি চেয়ারপারসনের মিডিয়া উইংয়ের কর্মকর্তা শায়রুল কবির খান এ তথ্য জানিয়েছেন।
শায়রুল কবির প্রথম আলোকে বলেন, আজ মির্জা ফখরুল ইসলামের এনজিওগ্রাম করা হয়। চিকিৎসক মমিনুজ্জামান এনজিওগ্রাম সম্পন্ন করেন। তাঁর হৃদ্‌যন্ত্রে কোনো সমস্যা দেখা যায়নি। তিনি আরও বলেন, চিকিৎসক জানিয়েছেন, এখন তাঁর কোনো শারীরিক সমস্যা নেই। কিছুক্ষণ পর্যবেক্ষণে রাখার পর তাঁকে ছেড়ে দেওয়া হবে।
গতকাল সোমবার অসুস্থতাবোধ করায় বিএনপির মহাসচিবকে রাজধানীর ইউনাইটেড হাসপাতালে ভর্তি করা হয়।
