
গাজীপুর সিটি করপোরেশনের নলজানী গ্রেটওয়াল সিটি আবাসিক এলাকায় গত শুক্রবার রাতে আগুনে একটি ঝুটের গুদাম পুড়ে গেছে। রাত ১০টার দিকে এ আগুনের সূত্রপাত ঘটে। পরে এলাকাবাসীর সহায়তায় জয়দেবপুর ফায়ার স্টেশনের কর্মীরা এক ঘণ্টার চেষ্টায় আগুন নেভান। জয়দেবপুর ফায়ার স্টেশনের কর্মকর্তা শাহীন আলম জানান, আগুনের প্রকৃত কারণ ও ক্ষয়ক্ষতির পরিমাণ তাৎক্ষণিকভাবে জানা যায়নি। তবে এতে কোনো হতাহতের ঘটনা ঘটেনি। 
