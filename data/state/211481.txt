
বিদ্যুতের দাম বাড়ানোর প্রস্তাবের নিন্দা ও প্রতিবাদ জানিয়েছে বিএনপি। বিদ্যুতের দাম বাড়ানো হলে কঠিন প্রতিরোধ গড়ে তোলা হবে বলে সতর্ক করেছে দলটি। বিএনপির পক্ষ থেকে এই উদ্যোগকে সরকারের ‘যথেচ্ছাচারের চরম মাত্রা’ বলে উল্লেখ করা হয়েছে।
মির্জা ফখরুল বলেন, ২০০৯ সালের জানুয়ারি মাসে ক্ষমতাসীন হওয়ার পর থেকেই বেশ কয়েক দফা বিদ্যুতের দাম বাড়িয়ে সাধারণ গ্রাহক শ্রেণীর ওপর অস্বাভাবিক বিদ্যুত্ বিলের বোঝা চাপানো হয়। রেন্টাল ও কুইক রেন্টাল বিদ্যুেকন্দ্র স্থাপনে হাজার হাজার কোটি টাকা লোপাট করে সরকারের ঘনিষ্ঠজনেরা বিদ্যুত্ সেক্টরকে ধ্বংস করেছে। এখন তারা সবচেয়ে গরিব, নিম্ন মধ্যবিত্ত ও মধ্যবিত্ত গ্রাহকদের বিদ্যুতের দাম বৃদ্ধি করছে।মির্জা ফখরুল অভিযোগ করেন, মানুষকে স্বস্তি না দিয়ে সরকার একের পর এক উচ্চমাত্রায় জনগণের ওপর করের বোঝা চাপিয়ে যাচ্ছে। গরিব মানুষকে আরও বেশি অসহায় ও হতভাগ্য করার জন্য সরকার মনে হয় কোমর বেঁধে নেমেছে।মির্জা ফখরুল হুঁশিয়ারি দিয়ে বলেন, বিদ্যুতের প্রস্তাবিত দাম কার্যকর করা হলে বিএনপির নেতৃত্বাধীন ১৯-দলীয় জোট কঠোর ও কঠিন প্রতিরোধ গড়ে তুলবে।
