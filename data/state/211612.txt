
সিলেটে টেলিভিশন সাংবাদিকদের সংগঠন ইমজার (ইলেকট্রনিক মিডিয়া জার্নালিস্ট অ্যাসোসিয়েশন) ২০১৫ সালের নতুন কার্যনির্বাহী কমিটি গঠন করা হয়েছে। গত শনিবার রাতে সিলেট চেম্বারের হলরুমে বার্ষিক সাধারণ সভা শেষে কাউন্সিলের মাধ্যমে বেসরকারি টেলিভিশন এনটিভির সিলেট ব্যুরোপ্রধান ময়নুল হককে সভাপতি, বৈশাখীর ব্যুরোপ্রধান শাহাব উদ্দিনকে সাধারণ সম্পাদক এবং এসএ টিভির চিত্রগ্রাহক শ্যামানন্দ শ্যামলকে কোষাধ্যক্ষ করে ১১ সদস্যবিশিষ্ট কমিটি গঠন হয়। কাউন্সিল পরিচালনা করেন সিলেট জেলা আইনজীবী সমিতির সভাপতি সামিউল হক, সিলেট কেব্ল সিস্টেম প্রাইভেট লিমিটেডের (এসসিএস) ব্যবস্থাপনা পরিচালক জুনেল আহমদ ও ইমজার সাবেক সভাপতি সংগ্রাম সিংহ। নিজস্ব প্রতিবেদক, সিলেট
