
সিলেটের দক্ষিণ সুরমা উপজেলায় আজ বুধবার যাত্রীবাহী একটি বাস ও একটি মাইক্রোবাসের সংঘর্ষে ঘটনাস্থলে তিনজন নিহত হয়েছেন।সকাল সোয়া ১০টার দিকে উপজেলার রশিদপুর নামক স্থানে ঢাকা-সিলেট মহাসড়কে এ দুর্ঘটনা ঘটে।পুলিশ জানায়, নিহত একজনের পরিচয় পাওয়া গেছে। তাঁর নাম নুরুল আবসার (৪৫)। বাড়ি পিরোজপুরের মঠবাড়িয়ায়। নিহত লোকজনের সবাই মাইক্রোবাসের যাত্রী। দক্ষিণ সুরমা থানার ভারপ্রাপ্ত কর্মকর্তা (ওসি) মো. মোরসালিন বলেন, লাশ তিনটি উদ্ধার করে ময়নাতদন্তের জন্য সিলেটের এম এ জি ওসমানী মেডিকেল কলেজের মর্গে পাঠানো হয়েছে। এ ঘটনায় মামলা হবে।
