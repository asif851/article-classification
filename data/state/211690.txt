
এশিয়ার নিকৃষ্টতম বিমানবন্দরগুলোর মধ্যে ঢাকার শাহজালাল আন্তর্জাতিক বিমানবন্দর নবম স্থান অধিকার করেছে। এশিয়া এবং বিশ্বের সবচেয়ে নিকৃষ্ট বিমানবন্দরের স্থানটি পেয়েছে পাকিস্তানের ইসলামাবাদ বেনজির ভুট্টো আন্তর্জাতিক বিমানবন্দর। এক জরিপে ব্যবস্থাপনা, অবকাঠামো সুবিধা ও সেবার মান নিয়ে আকাশপথে ভ্রমণ করা যাত্রীদের মতামতের ভিত্তিতে বিমানবন্দরগুলোর অবস্থান নির্ধারিত হয়েছে। স্লিপিং ইন এয়ারপোর্ট নামের একটি সংস্থা এ জরিপটি পরিচালনা করে।
ওই জরিপের ফল অনুযায়ী ইসলামাবাদের পর শাহজালালের আগ পর্যন্ত এশিয়ার অন্যান্য নিকৃষ্ট বিমানবন্দর হচ্ছে যথাক্রমে—নেপালের কাঠমান্ডু ত্রিভুবন বিমানবন্দর, ফিলিপাইনের ম্যানিলা নিনয় অ্যাকুইনো আন্তর্জাতিক বিমানবন্দর, উজবেকিস্তানের তাসখন্দ আন্তর্জাতিক বিমানবন্দর, ভিয়েতনামের হ্যানয় নই বাই আন্তর্জাতিক বিমানবন্দর, চীনের গুয়ানজুবাইয়ু আন্তর্জাতিক বিমানবন্দর, কম্বোডিয়ার পনোম ফেন আন্তর্জাতিক বিমানবন্দর, ভিয়েতনামের হো চি মিন সিটি তেন সন থাট আন্তর্জাতিক বিমানবন্দর। দশম স্থানে রয়েছে ভারতের চেন্নাই আন্তর্জাতিক বিমানবন্দর। হজরত শাহজালাল আন্তর্জাতিক বিমানবন্দর সম্পর্কে বলা হয়েছে, বিমানবন্দরটিরতে হট্টগোল বেশি। কার্যক্রম খুব ধীরগতির এবং বিমানবন্দরের ভেতরে মশামাছির উৎপাত রয়েছে। ঢাকায় চার বছর ধরে অবস্থান করছেন—এমন একজনের বরাত দিয়ে বলা হয়েছে, এই বিমানবন্দরের বেশির ভাগ ফ্লাইট যথাসময়ে ছেড়ে যায় না, দেরি হয়।
