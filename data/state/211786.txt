
দুর্নীতির মামলায় স্থানীয় সরকার প্রকৌশল অধিদপ্তরের (এলজিইডি) একজন উপপরিচালককে গ্রেপ্তার করেছে দুদক। আজ বুধবার ভোরে ঢাকা থেকে তাঁকে গ্রেপ্তার করা হয়।
গ্রেপ্তার হওয়া ওই কর্মকর্তার নাম তামজীদ সারোয়ার। তিনি বর্তমানে এলজিইডির ঢাকা আরবান ম্যানেজমেন্ট সাপোর্ট ইউনিটের উপপরিচালক।
গতকাল মঙ্গলবার সুনামগঞ্জের ধরমপাশা থানায় তামজীদ সারোয়ারের বিরুদ্ধে মামলা হয়। মামলার এজাহারে বলা হয়, ২০১০-১২ সালের মধ্যে ধরমপাশা-জয়শ্রী সড়ক নির্মাণের সময় তামজীদ সারোয়ার ১ কোটি ২ লাখ ৪২ হাজার ৩৩৪ টাকা আত্মসাৎ করেছেন। তিনি ওই সময় সুনামগঞ্জের নির্বাহী প্রকৌশলী হিসেবে কর্মরত ছিলেন।
