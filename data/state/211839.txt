
মৌলভীবাজারে গণজাগরণ মঞ্চের আহ্বায়ক নাসির জামানকে হত্যার হুমকি দিয়ে চিঠি দেওয়া হয়েছে। তবে চিঠিতে প্রেরকের কোনো নাম ঠিকানা নেই। গত বৃহস্পতিবার সাধারণ ডাকযোগে তাঁর বাসার ঠিকানায়চিঠিটি এসেছে। নাসির জামান জানান, চিঠিতে লেখা হয়েছে, ‘নাস্তিক, তুই মৃত্যুর জন্য প্রস্তুত হ। এবার তোর পালা’—আল্লাহ্র সৈনিক।নাসির জামান বলেন, ‘এর আগে একটি মুঠোফোনেও আমাকে হুমকি দেওয়া হয়েছে।’ বৃহস্পতিবার সন্ধ্যায় তিনি মৌলভীবাজার সদর মডেল থানায় একটি জিডি করেছেন।থানার ওসি মো. আজিজুর রহমান বলেন, ‘বিষয়টি আমরা তদন্ত করে দেখছি। যত দ্রুত সম্ভব জড়িত ব্যক্তিদের বের করা করার চেষ্টা করা হচ্ছে।’
