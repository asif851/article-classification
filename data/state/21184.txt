
অনলাইন ক্যারিয়ার পোর্টাল চাকরি ডটকমের আয়োজনে চট্টগ্রামে দুই দিনব্যাপী চাকরি মেলা আজ শনিবার শুরু হচ্ছে। নগরের জিইসি মোড়সংলগ্ন বেসরকারি প্রিমিয়ার ইউনিভার্সিটি চত্বরে এ মেলা অনুষ্ঠিত হবে।বিশ্ববিদ্যালয়ে অধ্যয়নরত চাকরিপ্রত্যাশী যেকোনো শিক্ষার্থী মেলায় অংশগ্রহণ করতে পারবেন। এতে দেশি-বিদেশি বিভিন্ন প্রতিষ্ঠান অংশ নেবে। নিজ নিজ প্রতিষ্ঠানের জন্য মেলা থেকে যোগ্য কর্মী খুঁজে নেবে তারা। মেলায় শিক্ষার্থীদের জন্য ক্যারিয়ার-বিষয়ক বিভিন্ন সেমিনারের আয়োজন করেছে চাকরি ডটকম। আজ শনি ও কাল রোববার সকাল ১০টা থেকে বিকেল ৪টা পর্যন্ত মেলা চলবে।
