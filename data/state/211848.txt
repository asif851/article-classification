
বাংলাদেশের মহান স্বাধীনতা ও জাতীয় দিবস উপলক্ষে বাংলাদেশের প্রতি শ্রদ্ধা ও সমর্থন জানিয়ে লাল-সবুজ ধারণ করেছে গুগল ডুডল। সবুজের মাঝে লাল, আর লালের মাঝে সাদা রংয়ে ইংরেজি বর্ণে লেখা গুগল। মাঝে নদীর ওপর একটি সেতুর ছবি।রাত ১২টার পর ২৬ মার্চ শুরু হওয়ার সঙ্গে সঙ্গে পরিবর্তিত হয় গুগলের এই ডুডলটি। সাধারণত গুরুত্বপূর্ণ যেকোনো দিবসকে সামনে রেখেই গুগল তাঁদের ডুডল পরিবর্তন করে। এবার বাংলাদেশের স্বাধীনতা ও জাতীয় দিবসকে সামনে রেখে পরিবর্তন করা হলো সেটি। ওই ডুডলে ক্লিক করলেই বাংলাদেশ সম্পর্কিত বিভিন্ন তথ্য আসে।
