
চাঁপাইনবাবগঞ্জের পোল্লাডাঙ্গায় বীরশ্রেষ্ঠ ক্যাপ্টেন মহিউদ্দিন জাহাঙ্গীর গোল্ডকাপ ব্যাডমিন্টন প্রতিযোগিতার চূড়ান্ত খেলায় স্বেচ্ছাসেবক ব্যাডমিন্টন দল বিজয়ী হয়েছে। গত বুধবার রাতে অনুষ্ঠিত খেলায় তারা ২-১ সেটে রূপালী সংঘকে হারায়। পুরস্কার বিতরণী অনুষ্ঠানে উপস্থিত ছিলেন জেলা প্রশাসক মোহাম্মদ জাহাঙ্গীর কবীর। এ সময় আরও উপস্থিত ছিলেন অতিরিক্ত পুলিশ সুপার আবদুল্লাহ আল মামুন, পৌর মেয়র মাওলানা আবদুল মতিন প্রমুখ। পোল্লাডাঙ্গা সমাজসেবক সংঘের আয়োজনে প্রতিযোগিতায় ১৬টি দল অংশ নেয়। 
