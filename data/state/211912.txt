
প্রশ্ন ফাঁসের অভিযোগে মেডিকেল ও ডেন্টাল কলেজের এবারের ভর্তি পরীক্ষার ফল বাতিল করে পুনরায় পরীক্ষার দাবিতে ভর্তি-ইচ্ছুক শিক্ষার্থীরা বেশ কিছুদিন ধরেই রাজধানীসহ সারা দেশে বিক্ষোভ করছেন। এরই ধারাবাহিকতায় আজ বুধবার ছাত্র-অভিভাবক ঐক্য ফোরামের উদ্যোগে মেডিকেলে ভর্তিচ্ছু শিক্ষার্থীরা শাহবাগ মোড়ে জড়ো হন। এরপর তাঁরা দুপুর ১২টার দিকে ফার্মগেট অভিমুখে বিক্ষোভ মিছিল করেন। ​এতে ওই সড়কে ব্যাপক যানজটের সৃষ্টি হয়।
দুপুর ১২টার দিকে ভর্তিচ্ছু শিক্ষার্থীরা শাহবাগ মোড়ে জড়ো হন। 
বিক্ষোভ মিছিলটি সার্ক ফোয়ারার কাছে এলে পুলিশ তাদের বাধা দেওয়ার চেষ্টা করেন।
পুলিশের বাধা পেরিয়ে বিক্ষুব্ধ শিক্ষার্থীরা এগিয়ে যান।
একটু দূরে যেতেই পুলিশের বাধায় আন্দোলনকারীরা রাস্তায় শুয়ে পড়ে প্রতিবাদ জানান।
মিছিলের বাধায় পুলিশ গালাগালি করলে অপমানে এক শিক্ষার্থী কান্নায় ভেঙে পড়েন।
বিক্ষোভরত এক শিক্ষার্থী অসুস্থ হয়ে পড়লে তাকে নিয়ে অন্যরা এগিয়ে যান।
আন্দোলনকারী শিক্ষার্থী ও অভিভাবকদের বোঝানোর চেষ্টা করছেন কর্তব্যরত পুলিশের এক সদস্য।
 আন্দোলনকারীদের সরাতে পুলিশ ফাঁকা গুলি করতে করতে ধাওয়া দেয়।
পুলিশের ধাওয়ায় আন্দোলনকারীরা এদিক-সেদিক ছোটাছুটি শুরু করেন । এ সময় পুলিশ ধরপাকড় চালায়।
একপর্যায়ে আন্দোলনকারীরা আবার মিছিল নিয়ে শাহবাগ মোড়ের দিকে যান। ছবিটি বাংলামোটর থেকে তোলা।
