
রাজধানীর শ্যামপুরের কদমতলীতে মো. সুমন নামে এক ব্যবসায়ীকে গুলি করে পাঁচ লাখ টাকা লুটে নিয়েছে ছিনতাইকারীরা। ব্যবসায়ীর বাম উরুতে তিনটি গুলি লেগেছে। তাঁকে ঢাকা মেডিকেল কলেজ হাসাপাতালে নেওয়া হয়েছে। বিষয়টি নিশ্চিত করেছেন হাসপাতালের ক্যাম্প পরিদর্শক মোজাম্মেল হক।
সুমন শ্যামপুরের রহমান প্লাজায় ক্রোকারিজের (হাঁড়ি-পাতিল) ব্যবসা করেন। তিনি বলেন, ব্যাগে করে পাঁচ লাখ টাকা নিয়ে ব্র্যাক ব্যাংক থেকে বের হওয়ার পর মোটরসাইকেলে করে আসা তিন ব্যক্তি তাঁকে গুলি করে ব্যাগসহ টাকা ছিনিয়ে নিয়ে দ্রুত চলে যায়।
পুলিশ এখনো ঘটনাস্থলে রয়েছে। পুলিশের ভাষ্য, তাঁরা ছিনতাইকারীদের ধরার চেষ্টা চালাচ্ছেন।
