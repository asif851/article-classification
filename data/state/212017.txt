
সিরাজগঞ্জ সদর উপজেলার কড্ডার মোড়ে বাস ও সিএনজিচালিত অটোরিকশার সংঘর্ষে একজন নিহত ও তিনজন আহত হয়েছেন। গতকাল রোববার এই ঘটনা ঘটে।নিহত ব্যক্তির নাম জান মোহাম্মদ (৬৫)। তিনি কামারখন্দ উপজেলার বড়ধুল গ্রামের বাসিন্দা।বঙ্গবন্ধু সেতু পশ্চিম থানার সূত্রে জানা গেছে, গতকাল বিকেলে কড্ডার মোড় থেকে একটি যাত্রীবাহী সিএনজিচালিত অটোরিকশা হাটিকুমরুল গোলচত্বর যাচ্ছিল। কড্ডার মোড় এলাকায় পৌঁছালে ঢাকাগামী একটি যাত্রীবাহী বাসের সঙ্গে অটোরিকশার সংঘর্ষ হয়। এতে অটোরিকশাটি দুমড়ে-মুচড়ে যায় এবং যাত্রীরা রাস্তার ওপর ছিটকে পড়েন। এই সময় জান মোহাম্মদ ঘটনাস্থলেই নিহত হন।
