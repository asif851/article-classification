
সাংবাদিক, সাহিত্যিক ও প্রগতিশীল রাজনৈতিক কর্মী লতিফ সিদ্দিকীর ১৬তম মৃত্যুবার্ষিকী আজ ১১ ফেব্রুয়ারি। এ উপলক্ষে আজ বিকেলে মানিকগঞ্জ শহরের স্যাক মিলনায়তনে স্মৃতি সংরক্ষণ পরিষদের উদ্যোগে স্মরণসভার আয়োজন করা হয়েছে।
লতিফ সিদ্দিকী দৈনিক প্রথম আলোর মফস্বল সম্পাদক ছিলেন। এ ছাড়া তিনি ভোরের কাগজ এবং সংবাদ-এও কাজ করেছেন। তিনি রোদ্দুর নামের একটি সাহিত্য পত্রিকা সম্পাদনা করতেন। জনৈক হরিদাস পালের নিজের কথা তাঁর পাঠকসমাদৃত উপন্যাস। 
