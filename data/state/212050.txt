
বাংলাদেশের কান্ট্রি কোড টপ লেভেল ডোমেইন (সিসিটিএলডি) ‘ডট বাংলা’ চালু হলো। প্রধানমন্ত্রী শেখ হাসিনা গণভবন থেকে গতকাল শনিবার ডট বাংলার উদ্বোধন করেন। এখন বাংলা লিপিতে ওয়েবসাইটের ঠিকানা ব্যবহার করা যাবে।শেখ হাসিনা বলেন, ডট বাংলা কেবল ডোমেইন নয়, বাঙালি জাতির আত্মপরিচয়ের প্রতীক। বাংলাভাষী মানুষ এখন থেকে বাংলায় ইন্টারনেট ব্যবহার করতে পারবে। আন্তর্জাতিক সংস্থা আইসিএএনএন গত ৪ অক্টোবর বাংলাদেশকে ডট বাংলা ব্যবহারের চূড়ান্ত অনুমোদন দেয়। ডট বাংলা পেতে আগ্রহী গ্রাহককে বিটিসিএলের ওয়েবসাইটে (www.btcl.com.bd) গিয়ে অনলাইন নিবন্ধন ও ফরম পূরণ করে আবেদন করতে হবে।
