
জাতীয় সংসদের স্পিকার শিরীন শারমিন চৌধুরী আজ সোমবার ইরান যাচ্ছেন। সেখানে তিনি পার্লামেন্টারি ইউনিয়ন অব ইসলামিক কান্ট্রিজের (পিইউআইসি) নবম সম্মেলনে যোগ দেবেন।সংসদ সচিবালয় থেকে এ তথ্য জানানো হয়েছে। পিইউআইসির এই সম্মেলনে স্পিকারের সঙ্গে আরও যাচ্ছেন সাংসদ সাগুফতা ইয়াসমিন ও মীর শওকাত আলী। ২০ ফেব্রুয়ারি তাঁদের দেশে ফেরার কথা। ৫৩টি ইসলামিক দেশ পিইউআইসির সদস্য। ১৯৯৯ সালের ১৭ জুন এই সংস্থা গঠন করা হয়। ইরানের রাজধানী তেহরানে এর সদর দপ্তর। এর আগে ভারতে চার দিনের সফর শেষে শিরীন শারমিন গত শনিবার ঢাকায় ফেরেন।
