
নারায়ণগঞ্জের আড়াইহাজার ও সোনারগাঁয়ে দুই স্কুলছাত্রীকে ধর্ষণের অভিযোগ পাওয়া গেছে।
এলাকাবাসী ও পুলিশ সূত্র জানায়, ৪ জুলাই রাত নয়টার দিকে আড়াইহাজারে কথা আছে বলে অষ্টম শ্রেণির এক ছাত্রীকে (১৩) ডেকে নিয়ে যান এক প্রতিবেশী যুবক (২৮)। পরে ওই যুবক ওই ছাত্রীকে ঘরে আটকে ধর্ষণ করেন। ওই সময় ওই ছাত্রীর চিৎকারে আশপাশের লোকজন এগিয়ে এলে তিনি পালিয়ে যান। এ ঘটনায় শুক্রবার ওই ছাত্রীর বাবা আড়াইহাজার থানায় অভিযোগ দায়ের করেছেন।আড়াইহাজার থানার পরিদর্শক (তদন্ত) সফিউল আজম বলেন, অভিযোগ পাওয়ার পর তিনি ঘটনাস্থল পরিদর্শন করেছেন। অভিযুক্ত ব্যক্তিকে গ্রেপ্তারের চেষ্টা চলছে।এদিকে সোনারগাঁ উপজেলায় নবম শ্রেণির এক স্কুলছাত্রী ধর্ষণের শিকার হয়েছে বলে অভিযোগ পাওয়া গেছে। এ ঘটনায় ওই স্কুলছাত্রীর মা আজ থানায় লিখিত অভিযোগ দিয়েছেন। পুলিশ অভিযুক্ত ব্যক্তিকে আটক করেছে।সোনারগাঁ থানায় দেওয়া লিখিত অভিযোগে বলা হয়, গত ২০ জুন বিয়ের প্রলোভন দেখিয়ে এক ব্যক্তি তাঁর মেয়েকে ধর্ষণ করেন।সোনারগাঁ থানার পরিদর্শক (তদন্ত) এস এম ওবায়দুল হক ধর্ষণের অভিযোগে এক ব্যক্তিকে আটকের সত্যতা নিশ্চিত করেছেন।
