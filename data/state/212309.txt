
বাংলাদেশের ১৩ বছরের িনচের ও ৬৫ বছরের ওপরের বয়সের নাগরিকদের পাঁচ বছরের জন্য মাল্টিপল পর্যটক ভিসা দিতে রাজি হয়েছে ভারত৷ এ ছাড়া পরীক্ষামূলকভাবে ঢাকা-শিলং-গুয়াহাটি বাস চলাচলে দুই পক্ষ রাজি হয়েছে৷ পাশাপাশি সম্প্রতি পশ্চিমবঙ্গে গ্রেপ্তার হওয়া নারায়ণগঞ্জের সাত খুনের মামলার প্রধান আসািম নূর হোসেনকে সরকারের অনুরোধক্রমে ফিরিয়ে দিতে রাজি হয়েছে ভারত৷সফররত ভারতীয় পররাষ্ট্রমন্ত্রী সুষমা স্বরাজের সঙ্গে গতকাল বৃহস্পতিবার সকালে পররাষ্ট্র মন্ত্রণালয়ে অনুষ্ঠিত দ্বিপক্ষীয় বৈঠকের পর সাংবাদিকদের এ কথা জানান পররাষ্ট্রমন্ত্রী এ এইচ মাহমুদ আলী৷ তিনি আরও জানিয়েছেন, প্রধানমন্ত্রী শেখ হাসিনার কাছে পাঠানো চিঠিতে ভারতের প্রধানমন্ত্রী নরেন্দ্র মোদি বিদ্যমান বন্ধুত্বপূর্ণ সম্পর্ক আগামী দিনে আরও নিবিড় করতে উচ্চতর পর্যায়ে নিয়মিত যোগাযোগের তাগিদ দিয়েছেন৷ বাংলাদেশের প্রধানমন্ত্রীকে দিল্লি সফরেরও আমন্ত্রণ জানান তিনি৷বাংলাদেশি পররাষ্ট্রমন্ত্রীর সঙ্গে বৈঠকে সুষমা স্বরাজ বহুল প্রতীক্ষিত তিস্তার পানি বণ্টন চুক্তি স্বাক্ষর বা স্থল সীমান্ত চুক্তি প্রটোকল বাস্তবায়নে খুব একটা আশার কথা শোনাতে পারেননি৷ বিষয়গুলো নিয়ে সুষমা তাঁর সরকারের ‘প্রস্তুতির’ কথা জানিয়েছেন কেবল৷ তবে সুষমা স্বরাজের সফরসঙ্গী ও ভারতের পররাষ্ট্র মন্ত্রণালয়ের মুখপাত্র সৈয়দ আকবরউদ্দীন এ সফরকে ইতিবাচক, ফলপ্রসূ ও সফল আখ্যা দিয়েছেন৷এ এইচ মাহমুদ আলী গতকাল দুপুরে তাঁর দপ্তরে সাংবাদিকদের কাছে ভারতের পররাষ্ট্রমন্ত্রীর সঙ্গে বৈঠকের বিভিন্ন দিক তুলে ধরেন৷ তিনি জানান, বৈঠকে রাজনৈতিক ও নিরাপত্তা, বিদ্যুৎ, বাণিজ্য ও উন্নয়ন সহযোগিতা, আঞ্চলিক ও উপ-আঞ্চলিক সহযোগিতা, পানিসম্পদ ব্যবস্থাপনা, জনসংযোগ এবং সাংস্কৃতিক বিনিময় নিয়ে আলোচনা হয়েছে। নিরাপত্তা খাতে সহযোগিতা নিয়ে আলোচনার সময় বাংলাদেশের পক্ষ থেকে বলা হয়েছে, এদেশের ভূখণ্ড কোনোভাবেই ভারতবিরোধী তৎপরতায় ব্যবহার হতে দেওয়া হবে না৷পররাষ্ট্রমন্ত্রী বলেন, তিস্তার পানি বণ্টন চুক্তি ও সীমান্ত প্রটোকল বাস্তবায়নের ব্যাপারে বৈঠকে অনুরোধ জানানো হলে বিষয়গুলো সুরাহার আশ্বাস দেওয়া হয়েছে৷তিস্তার ব্যাপারে সুনির্দিষ্ট কোনো সময়সীমা দিয়ে তা সমাধানের আশ্বাস দেওয়া হয়েছে িক না, জানতে চাইলে এ এইচ মাহমুদ আলী বলেন, ‘এ বিষয়ে পশ্চিমবঙ্গের রাজ্য সরকারের সঙ্গে আলোচনার কথা বলা হয়েছে৷ কোনো দেশে এ ধরনের প্রক্রিয়া অনুসরণের ব্যাপার থাকলে তো সময়সীমা দেওয়া সম্ভব নয়৷’বৈঠক সূত্রে জানা গেছে, সুষমা স্বরাজ সীমান্ত চুক্তি বাস্তবায়নের লক্ষ্যে ভারতের সংবিধান সংশোধনীর প্রস্তাবটি সে দেশের রাজ্যসভায় পাসের জন্য ‘সক্রিয় বিবেচনায় রাখার’ বিষয়টি উল্লেখ করেন৷ এ ছাড়া তিস্তার পানি বণ্টন চুক্তি সইয়ের জন্য পশ্চিমবঙ্গ রাজ্যকে ‘আস্থায় নেওয়ার’ ব্যাপারে ভারতের অভ্যন্তরীণ প্রক্রিয়াটি অবহিত করেন৷বাংলাদেিশদের কথিত অনুপ্রবেশ নিয়ে দ্বিপক্ষীয় বৈঠক কিংবা প্রধানমন্ত্রীর সঙ্গে সৌজন্য সাক্ষাতে সুষমা স্বরাজ কিছু বলেছেন িক না, জানতে চাইলে মাহমুদ আলী বলেন, ‘এ বিষয়টি তোলা হয়নি৷ তাই এ নিয়ে কোনো আলোচনা হয়নি৷’পররাষ্ট্রমন্ত্রী বলেন, দ্বিপক্ষীয় বৈঠক ও প্রধানমন্ত্রীর সঙ্গে সৌজন্য সাক্ষাৎ—দুই আলোচনাতেই সুষমা স্বরাজ বলেছেন, ভারত সব সময় বাংলাদেশের সঙ্গে আছে। তিনি জানান, নরেন্দ্র মোদি প্রধানমন্ত্রীকে লেখা চিঠিতে বলেছেন, ‘একে অন্যের অগ্রাধিকার ও উদ্বেগের বিষয়গুলো আরও ভালোভাবে বুঝতে আমাদের নিয়মিত যোগাযোগ রক্ষা করা প্রয়োজন৷ এর মধ্য দিয়ে আগামী দিনে আমরা সম্পর্ককে বিশেষ উচ্চতায় নিয়ে যেতে পারি৷’ভারতে এক মাস আগে ক্ষমতায় আসা বিজেপি সরকারের পররাষ্ট্রমন্ত্রী সুষমা স্বরাজ প্রথম বিদেশ সফরে গত বুধবার ঢাকায় আসেন৷প্রধানমন্ত্রীর সঙ্গে সাক্ষাত: বাসস জানায়, ভারতের পররাষ্ট্রমন্ত্রী গতকাল সকালে প্রধানমন্ত্রী শেখ হাসিনার সঙ্গে তাঁর কার্যালয়ে সৌজন্য সাক্ষাৎ করেন৷তিনি বাংলাদেশের প্রধানমন্ত্রীকে নরেন্দ্র মোদির বিশেষ আমন্ত্রণপত্র হস্তান্তর করেন। সুষমা স্বরাজ এ সময় বলেন, নয়াদিল্লী বাংলাদেশের সঙ্গে ‘খুবই ইতিবাচক ও বিকাশমান’ সম্পর্কের প্রতীক্ষা করছে৷শেখ হাসিনা আন্তঃসীমান্ত সন্ত্রাসবাদ ও জঙ্গীবাদের ক্ষেত্রে তাঁর সরকারের কোন রকম ছাড় না দেওয়ার অবস্থানের কথা পুনর্ব্যক্ত করে বলেন, তাঁর সরকার সন্ত্রাসবাদ ও জঙ্গীবাদের জন্য কাউকে বাংলাদেশের ভূমি ব্যবহার করতে দেবে না। তিনি ভারতে আটক নারায়ণগঞ্জের ৭ খুনের মামলার আসামী নূর হোসেনসহ বাংলাদেশের সব সন্ত্রাসীকে ফেরত দিতে ভারত সরকারের প্রতি অনুরোধ জানান।
