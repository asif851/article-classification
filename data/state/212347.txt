
নাশকতার অভিযোগে সাতক্ষীরায় জামায়াত-শিবিরের ছয় কর্মীসহ ৬১ জনকে গ্রেপ্তার করেছে পুলিশ।বুধবার রাত থেকে বৃহস্পতিবার ভোর পর্যন্ত জেলার বিভিন্ন স্থানে অভিযান চালিয়ে তাঁদের গ্রেপ্তার করা হয়। জেলা পুলিশের বিশেষ শাখার (এসবি) পরিদর্শক শেখ এমদাদ হোসেন বিষয়টি নিশ্চিত করে বলেন, গ্রেপ্তারকৃতদের বিরুদ্ধে নাশকতার অভিযোগে বিভিন্ন থানায় মামলা রয়েছে। তাঁদের আদালতের মাধ্যমে কারাগারে পাঠানো হয়েছে।
