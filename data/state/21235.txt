
প্রথম আলো ট্রাস্ট মাদকবিরোধী আন্দো-লনের উদ্যোগে মাদকবিরোধী পরামর্শ সহায়তা অনুষ্ঠানে বক্তারা বলেছেন, অভিভাবকেরা কখনো নিরাশ হবেন না। অনেক পরিবারে হয়তো এই সমস্যা আছে। সুস্থ হতে সময় লাগে। সন্তানদের পর্যাপ্ত সময় দেওয়া উচিত। রাজধানী ধানমন্ডির ডব্লিউভিএ মিলনায়তনে গতকাল শনিবার এ পরামর্শ সহায়তা-৪০ অনুষ্ঠান হয়।পরামর্শ সভায় বক্তারা বলেন, নিজেদের ইচ্ছাকে জোর করে সন্তানদের ওপর চাপিয়ে দেওয়া যাবে না। ভালো কাজ করলে তার জন্য প্রশংসা করতে হবে। বাড়ির পরিবেশ ও বাবা-মায়ের মধ্যে ভালো সম্পর্ক থাকতে হবে।মাদকাসক্ত ব্যক্তি ও তাদের অভিভাবকদের সমস্যা শুনে পরামর্শ দেন জাতীয় মানসিক স্বাস্থ্য ইনস্টিটিউটের সহযোগী অধ্যাপক, মোহিত কামাল, সহকারী অধ্যাপক অভ্রদাশ ভৌমিক, মেখলা সরকার, ঢাকা আহ্ছানিয়া মিশনের সহকারী পরিচালক ইকবাল মাসুদ, আপনের নির্বাহী পরিচালক ব্রাদার রোনাল্ড ড্রাহোজাল।অনুষ্ঠান সঞ্চালনায় ছিলেন প্রথম আলো ট্রাস্টের কর্মসূচি ব্যবস্থাপক ফেরদৌস ফয়সাল।
