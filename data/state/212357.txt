
বগুড়ার ধুনটে ১০ বছরের শিশুকে নির্যাতনের মামলায় আদালতে অভিযোগপত্র দাখিল করেছে পুলিশ। জেলার জ্যেষ্ঠ জুডিশিয়াল ম্যাজিস্ট্রেটের আদালতে গতকাল রোববার এ অভিযোগপত্র দাখিল করা হয়।নির্যাতনের শিকার শিশুটির নাম রাব্বি মিয়া। সে ধুনট উপজেলার মানিকপোটল গ্রামের লাল মিয়ার ছেলে। রাব্বির পরিবারের সদস্যরা বলেন, রাব্বি মরিচতলা সরকারি প্রাথমিক বিদ্যালয়ের তৃতীয় শ্রেণির শিক্ষার্থী। গত ৯ সেপ্টেম্বর সকালে বিদ্যালয়ে যাওয়ার সময় প্রতিবেশী মিষ্টি ব্যবসায়ী খলিলুর রহমান তাকে ডেকে পাশের একটি বাড়িতে নিয়ে যায়। এ সময় খলিলুরসহ একই গ্রামের বেলাল হোসেন, মিনার সরকার, আল আমিন, মিজানুর রহমানসহ চার যুবক এসে রাব্বিকে চোর অপবাদ দিয়ে গাছের সঙ্গে বেঁধে রাখে ও মারধর করে।পরে স্থানীয় গ্রাম পুলিশের খবরের ভিত্তিতে ঘটনার পাঁচ ঘণ্টা পর পুলিশ রাব্বিকে বাঁধা অবস্থায় উদ্ধার করে ধুনট উপজেলা স্বাস্থ্য কমপ্লেক্সে ভর্তি করে। এ ঘটনায় রাব্বির বাবা বাদী হয়ে ১১ সেপ্টেম্বর রাতে খলিলুর রহমান, আল আমিন, মিজানুর রহমানসহ তিনজনের বিরুদ্ধে মামলা করেন।পুলিশ জানায়, গত ২৯ সেপ্টেম্বর রাতে বেলাল সরকার ও মিনার সরকারকে গ্রেপ্তার করা হয়। পরে খলিলুরও আদালতে আত্মসমর্পণ করেন। বর্তমানে মামলার সব আসামি জামিনে আছেন। এ অবস্থায় পুলিশ অভিযোত্র দিল।
