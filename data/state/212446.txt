
পটুয়াখালীর রাঙ্গাবালী উপজেলায় সরকারি নীতিমালা লঙ্ঘন করে নিয়োগ দেওয়া হতদরিদ্রদের মধ্যে স্বল্পমূল্যে খাদ্যশস্য বিতরণ কর্মসূচির পরিবেশক (ডিলার) মো. মিরাজ মুন্সি তাঁর দায়িত্ব থেকে অব্যাহতি চেয়ে লিখিত আবেদন করেছেন।
​নীতিমালা লঙ্ঘনের এ ঘটনায় ২৩ সেপ্টেম্বর প্রথম আলোয় একটি প্রতিবেদন ছাপা হয়।
গতকাল রোববার পরিবেশকের পদ থেকে অব্যাহতি চেয়ে মিরাজ মুন্সির করা আবেদনটি পরিবেশক নিয়োগ-সংক্রান্ত উপজেলা যাচাই কমিটির কাছে পাঠানো হয়েছে। উপজেলা খাদ্যনিয়ন্ত্রকের কার্যালয় সূত্রে এ তথ্য জানা গেছে।
এ প্রসঙ্গে মিরাজ মুন্সি বলেন, ‘নীতিমালা সম্পর্কে আগে জানতাম না। জানার পর আমি পরিবেশকের পদ থেকে অব্যাহতি চেয়ে আবেদন করেছি।’
 
