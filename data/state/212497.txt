
১৯ সেপ্টেম্বর প্রথম আলোয় ‘রাজশাহী গ্যাস বিতরণ প্রকল্প: বছরে ২২ লাখ টাকা ভ্রমণব্যয়, তদন্ত করছে দুদক’ শিরোনামে প্রকাশিত প্রতিবেদনের প্রতিবাদ জানিয়েছেন পশ্চিমাঞ্চল গ্যাস কোম্পানির মহাব্যবস্থাপক (বিপণন) ও রাজশাহী গ্যাস বিতরণ নেটওয়ার্ক প্রকল্পের সাবেক পরিচালক রেজাউল ইসলাম খান। তিনি দাবি করেছেন, একটি বেনামি অভিযোগের ভিত্তিতে দুদক তদন্ত শুরু করেছে। সংবাদের অভিযোগগুলো সম্পূর্ণ অসত্য ও বস্তুনিষ্ঠবিবর্জিত বলে দাবি করেন তিনি। প্রকল্পের ১৫ কোটি ২০ লাখ টাকা সাশ্রয়েরও দাবি করেছেন তিনি।প্রতিবেদকের বক্তব্য: প্রকাশিত প্রতিবেদনে দুদকে পেশ করা অভিযোগের বিবরণ দেওয়া হয়েছে। অভিযোগগুলো প্রথম আলোর পক্ষ থেকে করা হয়নি। আর অভিযোগটি বেনামি নয়, এতে পশ্চিমাঞ্চল গ্যাস কোম্পানির এক কর্মকর্তার নাম ছিল। রেজাউল ইসলাম খান যে টাকা সাশ্রয়ের দাবি করেছেন, তা প্রতিবেদনেই বলা ছিল।
 
