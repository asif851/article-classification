
পঞ্চগড় জেলা মোটর মালিক সমিতিসহ নয়টি পরিবহন সংগঠন পঞ্চগড়, ঠাকুরগাঁও ও দিনাজপুর জেলায় আজ মঙ্গলবার সকাল থেকে অনির্দিষ্টকালের জন্য পরিবহন ধর্মঘট পালনের ডাক দিয়েছে।পঞ্চগড় জেলা মোটর মালিক সমিতির সাধারণ সম্পাদক আপেল মাহমুদ বলেন, বাংলাবান্ধা স্থলবন্দরে কুলি শ্রমিক ইউনিয়নের চাঁদাবাজি বন্ধসহ সড়ক ও মহাসড়কে অবৈধ যানবাহন চলাচল বন্ধের দাবি জানিয়ে প্রশাসনে বারবার আবেদন করা হয়েছে। কিন্তু প্রশাসন সংকট নিরসনে কোনো উদ্যোগ নেয়নি। সংকট নিরসনে ডাকা বৈঠক ব্যর্থ হওয়ায় এ ধর্মঘটের ডাক দেওয়া হয়।
 
