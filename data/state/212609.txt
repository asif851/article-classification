
বিএনপির স্থায়ী কমিটির সদস্য খন্দকার মোশাররফ হোসেন অভিযোগ করেছেন, গণতন্ত্রকামী মানুষের রক্তের ওপর বসে প্রধানমন্ত্রী শেখ হাসিনা গণভবনে পিঠা উৎসব করছেন।বিএনপির প্রতিষ্ঠাতা সাবেক রাষ্ট্রপতি জিয়াউর রহমানের ৭৮তম জন্মবার্ষিকী উপলক্ষে গতকাল শনিবার জাতীয় প্রেসক্লাবে স্বেচ্ছাসেবক দল আয়োজিত আলোচনা সভায় খন্দকার মোশাররফ হোসেন এ কথা বলেন। তিনি বলেন, এখন যে সরকার ও সংসদ, তা অদ্ভুত, অস্বাভাবিক। এখানে কোনো বিরোধী দল নেই।
