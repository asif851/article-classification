
আজ রোববার সকালে ফরিদপুর সদর উপজেলার নর্থ চ্যানেল ইউনিয়নের কবিরপুর গ্রামে শ্বশুরবাড়ি থেকে জামাই মনির হোসেনের (৩৫) গলায় ফাঁস দেওয়া লাশ উদ্ধার করেছে পুলিশ।
তিনি ওই গ্রামের মাছেম মৃধার জামাতা। তাঁর বাড়ি রাজবাড়ী সদর উপজেলায়। মনির হোসেন শ্বশুরবাড়িতে থেকে ব্যবসা করতেন।
ঘটনার সত্যতা নিশ্চিত করে নর্থ চ্যানেল ইউনিয়ন পরিষদের চেয়ারম্যান মোস্তাকুজ্জামান বলেন, আজ ওই বাড়ির একটি কক্ষে আড়ার সঙ্গে গলায় ওড়না প্যাঁচানো ঝুলন্ত অবস্থায় লাশটি দেখা যায়। পরে কোতোয়ালি থানায় খবর দিলে পুলিশ এসে লাশটি উদ্ধার করে।
কোতোয়ালি থানার উপপরিদর্শক (এসআই) মো. বেলাল হোসেন জানান, লাশ উদ্ধার করে ময়নাতদন্তের জন্য ফরিদপুর মেডিকেল কলেজ হাসপাতালের মর্গে পাঠানো হয়েছে। এ ব্যাপারে মৃতের স্ত্রীর ভাই সরোয়ার হোসেন বাদী হয়ে অপমৃত্যুর মামলা করেছেন।
