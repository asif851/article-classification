
তৃতীয়বারের মতো বাংলাদেশের প্রধানমন্ত্রীর দায়িত্ব গ্রহণ করায় শেখ হাসিনাকে অভিনন্দন জানিয়েছেন লিবিয়ার প্রধানমন্ত্রী আলী জিদান মোহাম্মদ ।
আজ শুক্রবার পররাষ্ট্র মন্ত্রণালয়ের বহিঃপ্রচার অনু বিভাগের এক বিজ্ঞপ্তিতে এ কথা জানানো হয়েছে।অভিনন্দন-বার্তায় লিবিয়ার প্রধানমন্ত্রী বাংলাদেশ ও লিবিয়ার বন্ধুপ্রতিম জনগণের মধ্যে বন্ধুত্ব ও সহযোগিতার বন্ধনের জন্য গৌরব প্রকাশ করেন।জিদান মোহাম্মদ আশা প্রকাশ করেন, বিভিন্ন ক্ষেত্রে বাংলাদেশ সরকারের সঙ্গে যৌথভাবে কাজ করার মাধ্যমে দুুদেশের মধ্যে সম্পর্ক আরও জোরদার হবে।লিবিয়ার প্রধানমন্ত্রী বাংলাদেশের জনগণের সাফল্য, অগ্রগতি ও সমৃদ্ধি কামনা করেন।
