
২০১৫ সালের এপ্রিলে ঢাকা উত্তর সিটি করপোরেশন নির্বাচনে জয়ী হন আওয়ামী লীগ-সমর্থিত প্রার্থী কাজী টিপু সুলতান। গতকাল রোববার ওয়ার্ডের বিভিন্ন বিষয়ে প্রথম আলোর সঙ্গে কথা বলেন তিনি।টিপু সুলতান বলেন, ‘ফুটপাতের ওপরে যুবলীগের কার্যালয়টি খুব দৃষ্টিকটু লাগে। এলাকার বাসিন্দাদের বিষয়টি নিয়ে আপত্তি আছে। একাধিকবার যুবলীগের নেতাদের সঙ্গে কথা বলেছি। তারা নতুন কার্যালয় খুঁজছে। তখন ফুটপাত থেকে কার্যালয়টি সরিয়ে নেবে। ফুটপাত দখলমুক্ত করতে ভ্রাম্যমাণ আদালতের তারিখ নেওয়া হচ্ছে।’কাউন্সিলর বলেন, ওয়ার্ডে ভাঙা রাস্তায় বাসিন্দাদের সমস্যা ছিল। বর্তমানে ওয়ার্ডের অধিকাংশ সড়ক সংস্কার শুরু হয়েছে। এ বছরের সংস্কারকাজ শেষ হলে রাস্তার সমস্যা সিংহভাগ কমে যাবে। ওয়ার্ডের নবাবের বাগ, গড়ান চটবাড়ি এলাকাগুলোতে উন্নয়নকাজ চলছে, যা আগে কখনোই হয়নি। তিনি বলেন, সড়কগুলোতে শতভাগ সড়কবাতির ব্যবস্থা নিশ্চিত করা হয়েছে। রূপনগর খালের কারণে রাইনখোলা ও চিড়িয়াখানার ঢালে জলাবদ্ধতার সমস্যা আছে। গুদারাঘাট এলাকাটি ঘিঞ্জি ও বস্তি হওয়ায় সেখানে মাদকের ব্যবসা হচ্ছে। গুদারাঘাট এলাকার সড়কগুলো প্রশস্ত করা হচ্ছে। সেখান সড়কবাতি লাগানো হয়েছে।
