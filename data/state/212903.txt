
পটুয়াখালীর বাউফল উপজেলার নাজিরপুর ইউনিয়নের বড় ডালিমা সেতু এলাকায় অভিযান চালিয়ে সাগর (৩০) নামের এক গাঁজা ব্যবসায়ীকে গ্রেপ্তার করেছে র্যা ব। পরে তাঁকে দেড় বছরের সশ্রম কারাদণ্ড ও এক হাজার টাকা জরিমানা, অনাদায়ে আরও এক মাসের সশ্রম কারাদণ্ড দিয়েছেন ভ্রাম্যমাণ আদালত। আদালত-সংশ্লিষ্ট সূত্র জানায়, গোপনে খবর পেয়ে বুধবার সন্ধ্যার দিকে বড় ডালিমা সেতু এলাকায় পটুয়াখালী র্যা ব-৮-এর সদস্যরা অভিযান চালিয়ে সাগরের কাছ থেকে দুই কেজি ১০০ গ্রাম গাঁজা উদ্ধার করেন। পরে উপজেলা নির্বাহী কর্মকর্তা (ইউএনও) এ বি এম সাদিকুর রহমানের ভ্রাম্যমাণ আদালত তাঁকে দণ্ড দেন। 
