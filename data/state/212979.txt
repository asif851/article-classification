
জাহাঙ্গীরনগর বিশ্ববিদ্যালয়ের নৃবিজ্ঞান বিভাগ দুই দিনব্যাপী সম্মেলন এবং দর্শন বিভাগ দুই দিনব্যাপী এক কর্মশালার আয়োজন করেছে। গতকাল সকাল ১০টার দিকে বিশ্ববিদ্যালয়ের জহির রায়হান মিলনায়তনে নৃবিজ্ঞান বিভাগ আয়োজিত জাতীয়তাবাদ ও ধর্ম শীর্ষক সম্মেলনের উদ্বোধন করেন উপাচার্য ফারজানা ইসলাম। এরপর তিনি বেলা ১১টার দিকে বিভাগীয় সেমিনার কক্ষে দর্শন বিভাগের দুই দিনব্যাপী সিলেবাস ও কোর্স কারিকুলাম উন্নয়ন শীর্ষক কর্মশালার উদ্বোধন করেন।
