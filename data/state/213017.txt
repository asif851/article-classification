
ভারতের পশ্চিমবঙ্গের উত্তর দিনাজপুর জেলায় বাংলাদেশ সীমান্তবর্তী টাঙ্গন নদ থেকে গত বৃহস্পতিবার এক যুবকের গুলিবিদ্ধ লাশ উদ্ধার করা হয়েছে। স্থানীয় লোকজন প্রথমে নদীতে ওই যুবকের মৃতদেহ দেখতে পান। পরে পুলিশ গিয়ে লাশটি উদ্ধার করে ময়নাতদন্তের জন্য মর্গে পাঠায়। পুলিশের ধারণা, ওই যুবক বাংলাদেশি। তাঁকে গুলি করে হত্যার পর লাশ ওই নদে ফেলে দেওয়া হয়। ভাসতে ভাসতে লাশটি ভারতীয় ভূখণ্ডে ঢুকে পড়ে।শিলিগুড়ি টাইমস
