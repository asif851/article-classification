
ব্রাহ্মণবাড়িয়ার বাঞ্ছারামপুর উপজেলায় গতকাল শনিবার মেঘনা নদী থেকে এক তরুণীর লাশ উদ্ধার করেছে পুলিশ। স্থানীয় লোকজন জানান, গতকাল সকালে উপজেলার মরিচাকান্দিসংলগ্ন মেঘনা নদীর পশ্চিম দিকে বাঁধে একটি লাশ আটকে থাকে। এ সময় পুলিশে খবর দিলে দুপুরে পুলিশ লাশ উদ্ধার করে ময়নাতদন্তের জন্য জেলা হাসপাতাল মর্গে পাঠায়। বাঞ্ছারামপুর থানার পরিদর্শক কামরুজ্জামান তালুকদার বলেন, তাঁর গায়ে কালো রঙের ফুলহাতা গেঞ্জি ও লাল সালোয়ার রয়েছে। তাঁর গলায় মাফলার প্যাঁচানো ও পায়ের সঙ্গে বালুর বস্তা বাঁধা ছিল। ধারণা করা হচ্ছে, তাঁকে শ্বাসরোধ করে হত্যার পর নদীতে ফেলে গেছে দুর্বৃত্তরা। 
