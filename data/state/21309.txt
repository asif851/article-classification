
একাত্তরে মানবতাবিরোধী অপরাধে ফাঁসির দণ্ডপ্রাপ্ত সালাউদ্দিন কাদের (সাকা) চৌধুরীর সঙ্গে সাক্ষাতের জন্য তাঁর দুই ছেলে ফজলুল কাদের চৌধুরী ফাইয়াজ ও হুম্মাম কাদের চৌধুরী আজ শুক্রবার রাত সাড়ে নয়টার দিকে ঢাকা কেন্দ্রীয় কারাগারে গিয়েছিলেন। এ সময় তাঁদের সঙ্গে ছিলেন সাকা চৌধুরীর দুই আইনজীবী। কিন্তু কারা কর্তৃপক্ষ তাঁদের সাক্ষাতের অনুমতি না দেওয়ায় তাঁরা ফিরে যান।সাকা চৌধুরীর ছেলেরা বলেন, রাষ্ট্রপতির কাছে প্রাণভিক্ষার চাওয়া বা না-চাওয়ার ব্যাপারে আইনজীবীদের সঙ্গে বাবা (সাকা চৌধুরী) আলোচনা করতে চেয়েছিলেন। এ জন্য কারা কর্তৃপক্ষের কাছে বাবার সঙ্গে সাক্ষাতের অনুমতি চাওয়া হয়। কিন্তু কারা কর্তৃপক্ষের অনুমতি না পাওয়ায় বাবার সঙ্গে দেখা হয়নি।
