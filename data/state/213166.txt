
দৃষ্টিপ্রতিবন্ধী ৭৪ জন কোরআনে হাফেজকে ঈদ উপহার দিয়েছে কুমিল্লার মমতাজ-নাহার ফাউন্ডেশন। গতকাল শনিবার সকালে কুমিল্লা টাউন হলের মুক্তিযুদ্ধ কর্নারে প্রত্যেক হাফেজকে পাঞ্জাবি, পাজামা, রুমাল, টুপি ও ৫০০ টাকা করে দেওয়া হয়। এর আগে গত বছর ৪০ জন হাফেজকে একই ধরনের ঈদ উপহার দেওয়া হয়। ফাউন্ডেশনের উপদেষ্টা বদরুল হুদা জেনুর সভাপতিত্বে ওই ঈদ উপহার বিতরণ করা হয়। কুমিল্লা জেলা পরিষদের প্রশাসক মো. ওমর ফারুক প্রধান অতিথি হিসেবে উপস্থিত থেকে হাফেজদের হাতে ওই উপহার তুলে দেন। এ সময় উপস্থিত ছিলেন আলমগীর খান, মো. ইব্রাহীম, এহসানুল করিম শফিউজ্জামান সিপন প্রমুখ।
