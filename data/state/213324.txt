
চট্টগ্রাম বিশ্ববিদ্যালয় সাংবাদিক সমিতির (চবিসাস) ২০১৫ কার্যনিবাহী কমিটির নির্বাচন ২৪ মে সম্পন্ন হয়েছে। এতে সভাপতি পদে দৈনিক পূর্বদেশ-এর বিশ্ববিদ্যালয় প্রতিনিধি ফারুক আবদুল্লাহ ও সাধারণ সম্পাদক পদে সংবাদ-এর বিশ্ববিদ্যালয় প্রতিনিধি মণ্ডল মোহাম্মদ আরিফ নির্বাচিত হয়েছেন।২৪ মে দুপুর সাড়ে ১২টা থেকে বেলা আড়াইটা পর্যন্ত বিশ্ববিদ্যালয়ের প্রক্টর কার্যালয়ে ভোট গ্রহণ অনুষ্ঠিত হয়। ভোট গণনা শেষে একই দিন বিকেল চারটায় ফলাফল ঘোষণা করেন প্রধান নির্বাচন কমিশনার ও বিশ্ববিদ্যালয়ের প্রক্টর সিরাজ উদ দৌল্লাহ। নির্বাচনে বিজয়ী অন্যরা হলেন সহসভাপতি মীর রাতুল হাসান, যুগ্ম সম্পাদক মাহমুদ হাসান, অর্থ সম্পাদক এ এস আবির, প্রচার সম্পাদক রহমান শোয়েব, কার্যনির্বাহী সদস্য মো. হাসান তারেক। নির্বাচনে সহকারী নির্বাচন কমিশনারের দায়িত্ব পালন করেন বিশ্ববিদ্যালয়ের সহকারী প্রক্টর মোহাম্মদ মোরশেদুল আলম ও সাংবাদিক সমিতির সাবেক সভাপতি সুজন ঘোষ। —চট্টগ্রাম বিশ্ববিদ্যালয় প্রতিনিধি
