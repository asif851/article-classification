
নাগরিক ঐক্যের আহ্বায়ক মাহমুদুর রহমান মান্নাকে আইনশৃঙ্খলা রক্ষাকারী বাহিনীর সদস্যরা ‘আটক’ করেছেন বলে তাঁর পরিবারের পক্ষ থেকে অভিযোগ করা হয়েছে। তবে পুলিশ তা অস্বীকার করেছে।মান্নার স্ত্রী মেহের নিগার প্রথম আলোর কাছে দাবি করেন, গতকাল সোমবার দিবাগত রাত সাড়ে তিনটার দিকে বনানীতে তাঁদের এক আত্মীয়ের বাসা থেকে তাঁর স্বামীকে ধরে নিয়ে যায় সাদা পোশাকে থাকা পুলিশ। এ সময় তারা কোনো পরোয়ানা দেখায়নি। আজ মঙ্গলবার সকালে যোগাযোগ করা হলে ঢাকা মহানগর গোয়েন্দা পুলিশের যুগ্ম কমিশনার ও ডিএমপির মুখপাত্র মনিরুল ইসলাম প্রথম আলোর কাছে দাবি করেন, মান্নাকে আটক বা গ্রেপ্তার করার কোনো তথ্য তাঁর কাছে নেই।
আরও পড়ুন:
খোকা–মান্নার বিরুদ্ধে ব্যবস্থা নিতে বললেন নাসিমকে প্রকাশ করল কেন করল মান্নার প্রশ্নমান্নাকে নিয়ে মন্ত্রিসভায় আলোচনা!
