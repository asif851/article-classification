
জামালপুর জেলা আইনজীবী সমিতির নির্বাচনে আওয়ামী লীগ-সমর্থিত আইনজীবী পরিষদ পূর্ণ প্যানেল বিজয়ী হয়েছে।শেরপুর জেলা আইনজীবী সমিতির নির্বাচনে বিএনপি ও সমমনাদের সমর্থিত জাতীয়তাবাদী আইনজীবী ঐক্য পরিষদ সভাপতিসহ ছয়টি পদে এবং আওয়ামী লীগ ও সমমনাদের সমর্থিত সম্মিলিত আইনজীবী সমন্বয় পরিষদ সাধারণ সম্পাদকসহ পাঁচটি পদে জয়লাভ করেছে। গত বৃহস্পতিবার এই দুই জেলায় নির্বাচন অনুষ্ঠিত হয়।সকাল নয়টা থেকে বেলা দুইটা পর্যন্ত জামালপুর জেলা অ্যাডভোকেট বার মিলনায়তনে অনুষ্ঠিত নির্বাচনে ৩০৫ জন আইনজীবীর মধ্যে ২৯৩ জন ভোটাধিকার প্রয়োগ করেন। এতে আওয়ামী লীগ আইনজীবী পরিষদের মোহাম্মদ আব্দুল্লাহ ১৬৩ ভোট পেয়ে সভাপতি ও এস এম জামাল আব্দুন নাসের ১৫৫ ভোট পেয়ে সাধারণ সম্পাদক নির্বাচিত হন।অন্য পদে নির্বাচিত ব্যক্তিরা হলেন সহসভাপতি এ বি এম ফজলুল বারী ও খাজা নাজিম উদ্দীন, সহ-সাধারণ সম্পাদক মোশারফ হোসেন ও এনায়েত হোসেন, অডিটর সারওয়ার হোসেন, পাঠাগার ও সাহিত্যবিষয়ক সম্পাদক নূর মোহাম্মদ, সংস্কৃতি ও ক্রীড়াবিষয়ক সম্পাদক এ কে এম আসফউদদৌলা। সদস্য আবুল হাশেম, আবুল হাসেম, মীর মেহেদী হাসান, এহসানুল হক সিদ্দিকী, জাহাঙ্গীর আলম ও নিজাম উদ্দিন খান নির্বাচিত হন।সকাল ১০টা থেকে বিকেল চারটা পর্যন্ত শেরপুর জেলা আইনজীবী সমিতি ভবনে ভোট গ্রহণ অনুষ্ঠিত হয়। নির্বাচনে বিজয়ী জাতীয়তাবাদী আইনজীবী ঐক্য পরিষদের নির্বাচিত ব্যক্তিরা হলেন সভাপতি মো. সিরাজুল ইসলাম, অডিটর মো. আদিলুজ্জামান, ক্রীড়া ও সাংস্কৃতিক সম্পাদক হারুনুর রশিদ মোল্লা, সাহিত্য ও পাঠাগার সম্পাদক আশরাফুল আলম, নির্বাহী সদস্য হারুন অর রশিদ ও রাশেদুর রহমান।সম্মিলিত আইনজীবী সমন্বয় পরিষদের নির্বাচিত ব্যক্তিরা হলেন সাধারণ সম্পাদক আবুল মানসুর, সহসভাপতি হরিদাস সাহা, সহ-সাধারণ সম্পাদক ফারহানা পারভীন, নির্বাহী সদস্য মো. শাহীদ উল্লাহ ও দীপঙ্কর চন্দ্র সরকার। প্রধান নির্বাচন কমিশনারের দায়িত্ব পালন করেন নারায়ণ চন্দ্র হোড়।
