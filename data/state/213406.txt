
রাজশাহী সিটি করপোরেশনের মেয়র পদ থেকে দ্বিতীয় দফায় সাময়িক বরখাস্তের আদেশের বিরুদ্ধে হাইকোর্টে রিট করেছেন মোসাদ্দেক হোসেন বুলবুল।
দ্বিতীয় দফায় সাময়িক বরখাস্ত হওয়া হবিগঞ্জ পৌরসভার মেয়র জি কে গউছও একই বিষয়ে রিট করেছেন।
মেয়র পদ ফিরে পেতে বুলবুল ও গউছ আজ মঙ্গলবার হাইকোর্টে পৃথকভাবে এই রিট আবেদন করেন।
বুলবুল ও গউছের আইনজীবীরা জানিয়েছেন, আজ দুপুরে বিচারপতি সৈয়দ মোহাম্মদ দস্তগীর হোসেন ও বিচারপতি মো. আতাউর রহমান খানের সমন্বয়ে গঠিত হাইকোর্ট বেঞ্চে রিট আবেদন দুটির ওপর শুনানি হবে।
উচ্চ আদালতের আদেশে প্রায় দুই বছর পর গত রোববার মেয়রের দায়িত্ব নিয়েছিলেন বুলবুল। চেয়ারে আট মিনিট বসার পর তাঁকে ফের সাময়িক বরখাস্ত করা হয়।
দায়িত্ব ফিরে পাওয়ার ১১ দিনের মাথায় এদিন গউছও দ্বিতীয়বারের মতো বরখাস্ত হন।
উচ্চ আদালতের নির্দেশে ২ বছর ৩ মাস পর একই দিন সিলেটের মেয়রের দায়িত্ব নেন আরিফুল হক চৌধুরী। দুই ঘণ্টার মাথায় তাঁকেও ফের সাময়িক বরখাস্ত করা হয়। আরিফুলের করা এক রিট আবেদনের পরিপ্রেক্ষিতে তাঁকে দ্বিতীয় দফায় সাময়িক বরখাস্তের আদেশ গতকাল সোমবার স্থগিত করেছেন হাইকোর্ট।
আরও পড়ুন: মেয়রদের বরখাস্তে সরকারে অস্বস্তিচেয়ারে বসামাত্র দুই মেয়র বরখাস্তআবার বরখাস্ত হবিগঞ্জের মেয়র জি কে গউছসিলেটের মেয়রকে বরখাস্তের আদেশ হাইকোর্টে স্থগিত
