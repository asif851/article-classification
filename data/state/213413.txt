
অটিজমবিষয়ক জাতীয় উপদেষ্টা পরিষদের সভাপতি সায়মা ওয়াজেদ হোসেন পুতুল আগামীকাল শুক্রবার প্যারিসে ইউনেসকোর সদর দপ্তরে ‘ইউনেসকো-আমির জাবের আল আহমেদ আল-জাবের-আল সাবাহ প্রাইজ ফর ডিজিটাল এমপাওয়ারমেন্ট অব পারসন উইথ ডিজঅ্যাবিলিটিস’ শীর্ষক এক পুরস্কার বিতরণী অনুষ্ঠানে অংশ নেবেন।প্রধানমন্ত্রী শেখ হাসিনার মেয়ে সায়মা হোসেন আগামী দুই বছরের জন্য ওই পুরস্কারের আন্তর্জাতিক জুরিবোর্ডের চেয়ারপারসন নির্বাচিত হয়েছেন। এক সংবাদ বিজ্ঞপ্তিতে বলা হয়, ডিজিটাল সম্পদ, সমাধান ও প্রযুক্তি ব্যবহারের মাধ্যমে প্রতিবন্ধী ব্যক্তির অবস্থার উন্নয়নে প্রভূত অবদান রাখার জন্য ব্যক্তি ও সংস্থা উভয় ক্ষেত্রে কুয়েতের আর্থিক সহায়তায় ওই পুরস্কার প্রবর্তন করা হয়। প্রতিবন্ধীদের সমাজ ও উন্নয়নে সম্পৃক্ত করার মতো গুরুত্বপূর্ণ বিষয়ে সচেতনতা সৃষ্টি ও সমর্থন আদায়ের লক্ষ্যে আন্তর্জাতিক প্রতিবন্ধী দিবস পালনের অর্ধদিবস ইভেন্টের অংশ হবে এই পুরস্কার হস্তান্তর অনুষ্ঠান।এবারের আন্তর্জাতিক প্রতিবন্ধী দিবসের প্রতিপাদ্য হচ্ছে ‘অ্যাচিভিং ১৭ গোলস ফর দ্য ফিউচার উই ওয়ান্ট’। অর্ধদিবস অনুষ্ঠান চলাকালে সায়মা হোসেন এই বিশেষ ক্ষেত্রে কাজ করছেন—এমন বক্তা ও আন্তর্জাতিক বিশেষজ্ঞদের সঙ্গে একটি উচ্চপর্যায়ের প্যানেল আলোচনায়ও অংশ নেবেন।আরও পড়ুনইউনেসকোর জুরিবোর্ডের সভাপতি হলেন সায়মা
