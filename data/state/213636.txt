
নানা আয়োজনের মাধ্যমে গতকাল বৃহস্পতিবার বিশ্ব ক্যানসার দিবস পালন করেছে ইউনাইটেড হাসপাতাল। দিবসটি উপলক্ষে ক্যানসার সচেতনতা বাড়াতে ইউনাইটেড হাসপাতাল শোভাযাত্রা, হাসপাতালের লবিতে ক্যানসার সচেতনতা বুথ, ক্যানসারের সঙ্গে লড়াই করে বেঁচে থাকা ব্যক্তিদের মিলনমেলা ও বিজ্ঞানভিত্তিক সেমিনারের আয়োজন করে। ক্যানসার প্রতিরোধ ও প্রাথমিক অবস্থায় রোগ নির্ণয়ে সবাইকে সচেতন করাই ছিল এই আয়োজনের মূল উদ্দেশ্য। হাসপাতালের লবিতে ক্যানসার সচেতনতা বুথ উদ্বোধন করেন হাসপাতালের ব্যবস্থাপনা পরিচালক ফরিদুর রহমান খান। তিনি বলেন, ক্যানসার রোগ নির্ণয় ও চিকিৎসার ব্যবস্থা থাকায় ইউনাইটেড হাসপাতালে গত তিন বছরে প্রচুর রোগী চিকিৎসা নিয়েছে। ক্যানসার-যুদ্ধে বিজয়ী হওয়া হাস্যোজ্জ্বল সুস্থ একদল মানুষের মিলনমেলায় গতকাল মুখর ছিল ইউনাইটেড হাসপাতাল। হাসপাতালের চিফ কমিউনিকেশন অ্যান্ড বিজনেস ডেভেলপমেন্ট কর্মকর্তা শাগুফা আনোয়ার বলেন, বাংলাদেশে আত্মীয় ও পরিজনদের সঙ্গে থেকে বিদেশের চেয়ে অনেক কম খরচে সর্বাধুনিক ক্যানসার চিকিৎসার সব ব্যবস্থা দেশেই আছে। বিজ্ঞপ্তি।
