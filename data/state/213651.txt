
শেরপুরের নালিতাবাড়ী উপজেলায় আজ মঙ্গলবার বিকেলে বিদ্যুৎস্পৃষ্ট হয়ে দুই যুবকের মৃত্যু হয়েছে। এঁরা হলেন উপজেলার নন্নি ইউনিয়নের আমলাতলী গ্রামের আনিসুর রহমান (২৩‍) ও শফিকুল ইসলাম (২৫)। 
নালিতাবাড়ী থানার উপপরিদর্শক (এসআই) নজরুল ইসলাম বলেন, আজ বিকেল পাঁচটার দিকে আমলাতলী গ্রামের একটি ধানখেতের ওপর বিদ্যুতের তার ছিঁড়ে পড়ে ছিল। বিকেলে খেতে হাঁটার সময় বিদ্যুতের তারে ওই দুজন জড়িয়ে যান। পরে এলাকাবাসী আহত অবস্থায় তাঁদের নালিতাবাড়ী উপজেলা স্বাস্থ্য কমপ্লেক্সে নিয়ে যায়। পরে সেখান থেকে শেরপুর সদর হাসপাতালে নিয়ে গেলে কর্তব্যরত চিকিৎসক তাঁদের মৃত ঘোষণা করেন।
