
জাতীয় হাওর উৎসব-২০১৫ উদ্যাপন উপলক্ষে সিলেট নগরের জিন্দাবাজার এলাকার একটি রেস্তোরাঁ মিলনায়তনে গত শুক্রবার রাতে প্রস্তুতি সভা হয়েছে। উৎসবের আয়োজক সংগঠন ‘হাওরপাড়ের ধামাইল’-এর সভাপতি সজল কান্তি সরকারের সভাপতিত্বে ও সাধারণ সম্পাদক বিমান তালুকদারের সঞ্চালনায় সভায় বক্তব্য দেন প্রবীণ রাজনীতিবিদ ফখরুল ইসলাম খান, সাংবাদিক আল-আজাদ, সংস্কৃতি সংগঠক শামসুল আলম, উন্নয়ন কর্মকর্তা সাঈদ মিল্কী, নাট্যকর্মী আবু আজাদ, শিশু সংগঠক তুহিন কান্তি ধর প্রমুখ।
