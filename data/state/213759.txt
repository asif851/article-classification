
সৌদি আরবের জিজানে সড়ক দুর্ঘটনায় সাত বাংলাদেশিসহ নয়জনের মৃত্যুর খবর পাওয়া গেছে।
জেদ্দায় বাংলাদেশ কনস্যুলেটের শ্রম কাউন্সিলর আমিনুল ইসলাম প্রথম আলোকে বলেন, দুর্ঘটনায় সাত বাংলাদেশিসহ নয়জনের মৃত্যুর খবর তাঁরা পেয়েছেন। স্থানীয় বাংলাদেশিরা তাঁদের এই তথ্য জানিয়েছেন। অন্য দুজনও বাংলাদেশি বলে তাঁরা শুনেছেন। তবে এখনো এ ব্যাপারে নিশ্চিত হওয়া যায়নি। ঘটনা সম্পর্ক খোঁজ নিতে তাঁরা লোক পাঠিয়েছেন। সৌদি কর্তৃপক্ষের সঙ্গেও যোগাযোগ করা হচ্ছে।
প্রাথমিক খবরে জানা গেছে, শনিবার সকালে পিকআপে করে কর্মস্থলে যাওয়ার পথে দুর্ঘটনা ঘটে।
 
