
শেরপুরের নালিতাবাড়ী উপজেলা যুবলীগের ২১ সদস্যবিশিষ্ট আহ্বায়ক কমিটি গঠন করা হয়েছে। গত মঙ্গলবার সংগঠনটির কেন্দ্রীয় কমিটির চেয়ারম্যান ও সাধারণ সম্পাদক এই কমিটির অনুমোদন দেন।
কমিটিতে মো. জাহাঙ্গীর আলমকে আহ্বায়ক করা হয়েছে। গতকাল বৃহস্পতিবার গণমাধ্যমে বিজ্ঞপ্তি পাঠিয়ে তিনি বিষয়টি জানান।
আহ্বায়ক কমিটি সূত্রে জানা যায়, মঙ্গলবার যুবলীগের কেন্দ্রীয় কমিটির চেয়ারম্যান মোহাম্মদ ওমর ফারুক চৌধুরী ও সাধারণ সম্পাদক মো. হারুনুর রশীদ সই করে আহ্বায়ক কমিটির অনুমোদন দেন। কমিটিতে মো. নিয়ামুল কবির ও মো. ফয়সাল উদ্দিন সরকারকে যুগ্ম আহ্বায়ক করা হয়েছে। এ ছাড়া ১৮ জনকে সদস্য করা হয়েছে। আহ্বায়ক কমিটিকে ৯০ দিনের মধ্যে সব ইউনিয়ন শাখার সম্মেলন শেষ করে পূর্ণাঙ্গ উপজেলা কমিটি গঠন করতে বলা হয়েছে।
জেলা যুবলীগের সভাপতি মো. হাবিবুর রহমান বলেন, কেন্দ্রীয়ভাবে উপজেলা যুবলীগের ওই আহ্বায়ক কমিটির অনুমোদন দেওয়া হয়েছে।
 
