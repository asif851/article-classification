
রাজবাড়ীতে শহীদজননী জাহানারা ইমামের জন্মদিন উপলক্ষে গতকাল রোববার বিকেলে আলোচনা সভার আয়োজন করা হয়। শহরের খলিফাপট্টির স্বাস্থ্যসেবা কেন্দ্রে একাত্তরের ঘাতক দালাল নির্মূল কমিটির উদ্যোগে এ কর্মসূচি পালিত হয়। সভায় সভাপতিত্ব করেন সংগঠনের সভাপতি মুক্তিযোদ্ধা খান আবদুল হাই। এতে বক্তব্য দেন জেলা উদীচী শিল্পীগোষ্ঠীর সাধারণ সম্পাদক আজিজুল হাসান এবং স্বপন কুমার দাস, মওলা বকস্, এজাজ আহম্মেদ, সুমন বিশ্বাস প্রমুখ। সভায় বক্তারা শহীদজননী জাহানারা ইমামের সংগ্রামী জীবনের নানা দিক নিয়ে আলোচনা করেন। 
