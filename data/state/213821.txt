
২৩তম বাংলাদেশ আন্তবিশ্ববিদ্যালয় সাঁতার ও ওয়াটার পোলো প্রতিযোগিতা গতকাল সোমবার রাজশাহী বিশ্ববিদ্যালয়ে শুরু হয়েছে। বিশ্ববিদ্যালয়ের সুইমিংপুলে গতকাল সকালে এ প্রতিযোগিতার উদ্বোধন করেন সহ-উপাচার্য চৌধুরী সারওয়ার জাহান। শরীরচর্চা বিভাগের ভারপ্রাপ্ত পরিচালক চৌধুরী মনিরুজ্জামান জানান, এ প্রতিযোগিতায় চারটি বিশ্ববিদ্যালয় অংশ নিচ্ছে। সাঁতারে ১৭টি ইভেন্ট হবে। আজ মঙ্গলবার প্রতিযোগিতার শেষ দিন। উদ্বোধনী অনুষ্ঠানে আরও উপস্থিত ছিলেন বিশ্ববিদ্যালয়ের রেজিস্ট্রার মুহাম্মদ এন্তাজুল হক, সামাজিক বিজ্ঞান অনুষদের ডিন নীলুফার সুলতানা, বিজ্ঞান অনুষদের ডিন মো. হাবিবুর রহমান, ছাত্র উপদেষ্টা ছাদেকুল আরেফিন, প্রক্টর তারিকুল হাসান প্রমুখ।
