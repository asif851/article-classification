
রাজধানীর বঙ্গবন্ধু আন্তর্জাতিক সম্মেলন কেন্দ্রে পাট ও পাটজাত দ্রব্যের আন্তর্জাতিক মেলা অনুষ্ঠিত হবে ১৮ থেকে ২০ জুলাই পর্যন্ত। বিশ্বের ১৪টি দেশ মেলায় অংশ নেবে।
সরকারের বস্ত্র ও পাট মন্ত্রণালয়ের জুট ডাইভার্সিফিকেশন প্রমোশন সেন্টার (জেডিপিসি) ও অ্যাসোসিয়েশন অব গ্রাসরুটস ওমেন এন্ট্রাপ্রেনিউরস, বাংলাদেশ (এজিডব্লিউবি) আয়োজিত যৌথ সভায় সম্প্রতি মেলার প্রস্তুতি নিয়ে আলোচনা করা হয়। আয়োজকেরা বলেন, বিশ্বজুড়ে জলবায়ু পরিবর্তন ও পরিবেশ সচেতনতার কারণে পশ্চিমা দেশগুলোয় ২০১৪ সাল নাগাদ যাবতীয় পলিথিনজাত দ্রব্য নিষিদ্ধ করা হবে। এর পরিপ্রেক্ষিতে বিশ্বজুড়ে নতুন করে পাট ও পাটজাত দ্রব্যের চাহিদা বাড়ার ক্ষেত্র তৈরি হয়েছে। সভায় জেডিপিসির নির্বাহী পরিচালক খন্দকার মোখলেসুর রহমান ও বিপণন পরিচালক সীমা বোস, এজিডব্লিউবির সভাপতি মৌসুমী ইসলাম প্রমুখ বক্তব্য দেন। বিজ্ঞপ্তি।
