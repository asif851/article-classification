
শেরপুর জেলা ক্রীড়া সংস্থার (ডিএসএ) চূড়ান্ত ব্যাডমিন্টন প্রতিযোগিতা গত বুধবার রাতে শহরের চকবাজার এলাকার কেন্দ্রীয় শহীদ মিনার চত্বরে অনুষ্ঠিত হয়েছে। এতে শরাফত-পাপ্পু জুটি চ্যাম্পিয়ন ও নুরুল ইসলাম-সুমন জুটি রানার্সআপ হয়েছে। চূড়ান্ত খেলায় শরাফত-পাপ্পু জুটি ২-১ গেমে নুরুল ইসলাম-সুমন জুটিকে পরাজিত করে। খেলা শেষে জেলা প্রশাসক এ এম পারভেজ রহিম ও পুলিশ সুপার রফিকুল হাসান গণি বিজয়ী ও বিজিত জুটির মধ্যে পুরস্কার বিতরণ করেন। 
