
ইংরেজি দৈনিক নিউ এজ-এর বিশেষ প্রতিবেদনের সম্পাদক ডেভিড বার্গম্যানের বিরুদ্ধে আদালত অবমাননার অভিযোগে কার্যক্রম হাতে নিয়েছেন আন্তর্জাতিক অপরাধ ট্রাইব্যুনাল-২।
মুক্তিযুদ্ধকালে শহীদদের সংখ্যা নিয়ে প্রশ্ন তুলে নিজস্ব ব্লগে করা মন্তব্যের বিষয়ে তাঁর বিরুদ্ধে ব্যবস্থা নেওয়া হয়।
আজ বৃহস্পতিবার বিচারপতি ওবায়দুল হাসানের নেতৃত্বে তিন সদস্যের ট্রাইব্যুনাল-২ এ আদেশ দেন।
আন্তর্জাতিক অপরাধ ট্রাইব্যুনালের ১১ (৪) ধারায় ডেভিড বার্গম্যানের বিরুদ্ধে আদালত অবমাননার অভিযোগ কেন হাতে নেওয়া হবে না, এর জবাব জানতে চাওয়া হয়েছে। ১১ মের মধ্যে জবাব দিতে হবে বলে আদালত জানিয়েছে।
