
প্রধানমন্ত্রী শেখ হাসিনার সঙ্গে আজ সন্ধ্যায় দেখা করতে পারেন জাতীয় পার্টির সিনিয়র প্রেসিডিয়াম সদস্য রওশন এরশাদ। প্রধানমন্ত্রীর কার্যালয়ের সূত্রের বরাত দিয়ে বার্তা সংস্থা ইউএনবি আজ বিকেলে এ খবর দিয়েছে। সন্ধ্যা সাতটায় তাঁদের মধ্যে বৈঠক হতে পারে।আওয়ামী লীগ এবং জাতীয় পার্টির সূত্র বলছে, সংসদে বিরোধী দল ও বিরোধীদলীয় নেতার বিষয়ে দুই নেতার মধ্যে আলোচনা হতে পারে।তবে ‘প্রথম আলো’র পক্ষ থেকে প্রধানমন্ত্রীর প্রেস সেক্রেটারি আবুল কালাম আজাদের কাছে বৈঠকের বিষয়ে জানতে চাইলে এ বৈঠক আজ হচ্ছে না বলে তিনি জানান।দশম জাতীয় সংসদ নির্বাচনে মোট ৩৩টি আসন পেয়ে দ্বিতীয় বৃহত্তম দল হিসেবে আবির্ভূত হয়েছে এরশাদের জাতীয় পার্টি। গতকাল জাতীয় পার্টির প্রেসিডিয়াম সদস্য কাজী ফিরোজ রশীদ জানিয়েছিলেন, বিরোধীদলীয় নেতা হচ্ছেন রওশন এরশাদ।
