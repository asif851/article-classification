
লালমনিরহাটের হাতীবান্ধা উপজেলায় পানিতে পড়ে দুই শিশুর মৃত্যু হয়েছে। গতকাল রোববার সকালে উপজেলার সানিয়াজন ইউনিয়নের ঠ্যাংঝাড়া গ্রামে এ দুর্ঘটনা ঘটে।নিহত দুই শিশু হলো ওই গ্রামের শাহাদাত হোসেনের মেয়ে জান্নাতুল (২) ও একই গ্রামের শফিকুল ইসলামের মেয়ে মুক্তা (২)। নিহত দুই শিশু সম্পর্কে একে অপরের খালাতো বোন ছিল।পারিবারিক সূত্রে জানা গেছে, গতকাল সকালে বাড়ির উঠানে খেলা করছিল জান্নাতুল ও মুক্তা নামের ওই দুই শিশু। একপর্যায়ে বাড়ির সবার অলক্ষে৵ বাড়ির পাশে খোঁড়া গর্তে জমে থাকা পানিতে পড়ে ডুবে যায় তারা। টের পেয়ে জান্নাতুল ও মুক্তাকে উদ্ধার করে পরিবারের লোকজন স্থানীয় উপজেলা স্বাস্থ্য কমপ্লেক্সে নিলে কর্তব্যরত চিকিৎসক দুই শিশুকেই মৃত ঘোষণা করেন।হাতীবান্ধা উপজেলা স্বাস্থ্য কমপ্লেক্সের জরুরি বিভাগের চিকিৎসক শহিদুল ইসলাম বলেন, হাসপাতালে নিয়ে আসার আগেই শিশু দুটি মারা গেছে।উপজেলার সানিয়াজান ইউনিয়ন পরিষদের চেয়ারম্যান আবদুল গফুর বাড়ির পাশে গর্তে জমা পানিতে পড়ে দুই শিশুর মৃত্যুর তথ্য নিশ্চিত করেছেন।
