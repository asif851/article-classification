
মানবতাবিরোধী অপরাধের দায়ে ৯০ বছর কারাদণ্ডাদেশ পাওয়া জামায়াতে ইসলামীর সাবেক আমির গোলাম আযম মারা গেছেন। আজ বৃহস্পতিবার রাতে ১০টা ১০ মিনিটের দিকে বঙ্গবন্ধু শেখ মুজিব মেডিকেল বিশ্ববিদ্যালয়ে (বিএসএমএমইউ) চিকিত্সাধীন অবস্থায় তাঁর মৃত্যু হয়।রাতে বিএসএমএমইউর পরিচালক আবদুল মজিদ ভূঁইয়া প্রথম আলোকে এ কথা জানান। তিনি বলেন, জামায়াতে ইসলামীর সাবেক আমির গোলাম আযমের মরদেহ তার পরিবারের কাছে দেওয়ার প্রক্রিয়া চলছে।এর আগে আবদুল মজিদ ভূঁইয়া বলেছিলেন, গোলাম আযমের শারীরিক অবস্থার অবনতি হওয়ায় তাঁকে কৃত্রিমভাবে বাঁচিয়ে রাখা হয়েছিল। তিনি জানিয়েছিলেন, বিকেল থেকে গোলাম আযমের শারীরিক অবস্থার কিছুটা অবনতি হয়।একাত্তরে মুক্তিযুদ্ধকালে মানবতাবিরোধী অপরাধের দায়ে গত বছরের ১৫ জুলাই গোলাম আযমকে ৯০ বছরের কারাদণ্ডাদেশ দেন আন্তর্জাতিক অপরাধ ট্রাইব্যুনাল-১। তাঁর অপরাধ মৃত্যুদণ্ড পাওয়ার যোগ্য হলেও বয়স ও শারীরিক অবস্থা বিবেচনায় তাঁকে এই দণ্ড দেওয়া হয়। এই রায়ের বিরুদ্ধেও খালাস চেয়ে ওই বছরের ৫ আগস্ট আপিল করেন গোলাম আযম। আর সর্বোচ্চ শাস্তি চেয়ে গত বছরের ১২ আগস্ট রাষ্ট্রপক্ষ আপিল করে।এদিকে সুপ্রিম কোর্টে দণ্ডাদেশের বিরুদ্ধে করা গোলাম আযমের আপিলের বিষয়ে শুনানি আগামী ২ ডিসেম্বর অনুষ্ঠিত হবে।
অবিশ্বাসীর জন্য অনুকম্পা
