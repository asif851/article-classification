
উত্ত্যক্ত ও যৌন নিপীড়নের অভিযোগ প্রমাণিত হওয়ায় মো. ইব্রাহিম (৩০) নামের এক যুবককে সাত বছরের কারাদণ্ড ও ২০ হাজার টাকা জরিমানা, অনাদায়ে আরও এক বছর কারাদণ্ড দেওয়া হয়েছে। গতকাল সোমবার চাঁদপুরের নারী ও শিশু নির্যাতন দমন ট্রাইব্যুনাল-১-এর বিচারক মো. শফিকুল করিম এই রায় দেন। মামলা সূত্রে জানা গেছে, ২০০৯ সালে ফরিদগঞ্জ উপজেলার পূর্ব বড়ালী গ্রামের মো. ইব্রাহিম স্থানীয় কলেজের এক শিক্ষার্থীকে যৌন নিপীড়নের চেষ্টা করেন। তাঁর বিরুদ্ধে আরও একটি ধর্ষণচেষ্টার মামলা রয়েছে।চাঁদপুর প্রতিনিধি
