
বাংলাদেশ নৌবাহিনীর এ/২০১৫ ব্যাচের শিক্ষা সমাপনী কুচকাওয়াজ খুলনার নৌবাহিনী ঘাঁটি তিতুমীর প্যারেড গ্রাউন্ডে অনুষ্ঠিত হয়েছে। গত মঙ্গলবার সকালে প্রধান অতিথি হিসেবে উপস্থিত থেকে কুচকাওয়াজ পরিদর্শন ও অভিবাদন গ্রহণ করেন নৌবাহিনীর প্রধান ভাইস অ্যাডমিরাল এম ফরিদ হাবিব। এতে অংশ নেন নৌবাহিনীর ৬০৭ জন নবীন নাবিক। অনুষ্ঠানে নৌবাহিনীর এ/২০১৫ ব্যাচের নবীন নাবিকদের মধ্যে নূর আমীন সেরা চৌকস নাবিক হওয়ার গৌরব অর্জন করেন। নৌবাহিনীর প্রধান তাঁকে ‘নৌপ্রধান পদক’ প্রদান করেন। খুলনা অফিস
