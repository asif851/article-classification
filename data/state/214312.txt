
দুর্নীতি দমন কমিশনের (দুদক) করা এক মামলা বাতিল চেয়ে বিএনপির সিনিয়র ভাইস চেয়ারম্যান তারেক রহমানের স্ত্রী জোবায়দা রহমানের করা আবেদন খারিজ করে দিয়েছেন উচ্চ আদালত। পাশাপাশি এ মামলায় আট সপ্তাহের মধ্যে তাঁকে বিচারিক আদালতে উপস্থিত হতে বলা হয়েছেআজ বুধবার বিচারপতি ওবায়দুল হাসান ও বিচারপতি কৃষ্ণা দেবনাথের সমন্বয়ে গঠিত হাইকোর্ট বেঞ্চ এ-সংক্রান্ত রুল খারিজ করে এ রায় দেন।এর ফলে জোবায়দা রহমানের বিরুদ্ধে দুদকের করা এ মামলা চলতে বাধা নেই বলে জানিয়েছেন দুদকের আইনজীবী খুরশীদ আলম খান।এর আগে রুলের ওপর শুনানি শেষে ১০ জানুয়ারি বিষয়টি রায়ের জন্য অপেক্ষমাণ রাখা হয়। এর ধারাবাহিকতায় আজ রায় হয়।জোবাইদা রহমানের পক্ষে ছিলেন এ জে মোহাম্মদ আলী ও কায়সার কামাল।চিকিৎসক জোবায়দা স্বামী তারেকের সঙ্গে আট বছর ধরে যুক্তরাজ্যে রয়েছেন।তারেক, তাঁর স্ত্রী জোবায়দা ও শাশুড়ি সৈয়দা ইকবাল মান্দ বানুর বিরুদ্ধে ৪ কোটি ৮১ লাখ ৫৩ হাজার ৫৬১ টাকার সম্পদের তথ্য গোপন ও মিথ্যা তথ্য দেওয়ার অভিযোগে ২০০৭ সালের ২৬ সেপ্টেম্বর কাফরুল থানায় এ মামলা হয়। ২০০৮ সালের ৩১ মার্চ এ মামলায় অভিযোগপত্র দেয় দুদক।
 আরও পড়ুন : 
তারেকের শাশুড়ির বিরুদ্ধে গ্রেপ্তারি পরোয়ানা
