
ইসলামী বিশ্ববিদ্যালয়ের অধীনে মাদ্রাসার কামিল (স্নাতকোত্তর) পরীক্ষা ফের স্থগিত করা হয়েছে। আজ সোমবার বিশ্ববিদ্যালয়ের পরীক্ষা নিয়ন্ত্রক অফিস সূত্রে এ তথ্য জানা গেছে। নতুন ঘোষিত তারিখ অনুযায়ী আগামী ৮ মার্চ পরীক্ষা শুরু হবে।
এর আগে ৩ ফেব্রুয়ারি কামিল পরীক্ষা শুরু হওয়ার কথা ছিল। হরতাল-অবরোধের কারণে তা পিছিয়ে ১৭ ফেব্রুয়ারি নির্ধারণ করা হয়।বিশ্ববিদ্যালয়ের ভারপ্রাপ্ত পরীক্ষা নিয়ন্ত্রক মোহাম্মদ আলী জানান, হরতাল-অবরোধের কারণে বিশ্ববিদ্যালয়ের অধীনে কামিল (স্নাতকোত্তর) পরীক্ষার পূর্বঘোষিত সময়সূচি স্থগিত করা হয়েছে। নতুন সময়সূচি অনুযায়ী আগামী ৮ মার্চ পরীক্ষা শুরু হবে।
