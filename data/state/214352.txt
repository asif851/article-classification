
পুলিশের সাতজন উপমহাপরিদর্শক (ডিআইজি) ও ১৩ জন পুলিশ সুপার (এসপি) পদমর্যাদার কর্মকর্তাকে রদবদল করা হয়েছে। বুধবার স্বরাষ্ট্র মন্ত্রণালয়ের এ সংক্রান্ত প্রজ্ঞাপন বদলি করা হয়েছে বলে অনলাইন নিউজ পোর্টাল ডিএমপি নিউজে বলা হয়।
ডিএমপি নিউজে বলা হয় বদলি করা পুলিশ কর্মকর্তারা হলেন—বরিশাল রেঞ্জের ডিআইজি শেখ মুহম্মদ মারুফ হাসানকে ডিআইজি নৌ পুলিশে, রাজশাহী মহানগর পুলিশের (আরএমপি) শফিকুল ইসলামকে বরিশাল রেঞ্জের ডিআইজি, নৌ পুলিশের মো. মনিরুজ্জামানকে ডিআইজি পুলিশ সদর দপ্তরে (টিআর পদে), পুলিশ সদর দপ্তরের ডিআইজি (চলতি দায়িত্বে) শৈবাল কান্তি চৌধুরীকে এসপিবিএনের ডিআইজি (চলতি দায়িত্বে), ঢাকা রেঞ্জের অতিরিক্ত ডিআইজি মো. মাহাবুবর রহমানকে আরএমপির পুলিশ কমিশনার (ডিআইজি চলতি দায়িত্বে) হিসেবে বদলি করা হয়েছে। ডিএমপির যুগ্ম কমিশনার ওয়াই এম বেলালুর রহমানকে অতিরিক্ত পুলিশ কমিশনার (ডিআইজি চলতি দায়িত্বে) করা হয়েছে। এ ছাড়া পুলিশ সদর দপ্তরের অতিরিক্ত ডিআইজি আবু হাসান মুহম্মদ তারিককে পুলিশ সদর দপ্তরের ডিআইজি (চলতি দায়িত্বে) হিসেবে পদায়ন করা হয়েছে।
এদিকে এসপি পদমর্যাদার কর্মকর্তারা হলেন পুলিশ সদর দপ্তরে (টিআর পদে) কর্মরত পুলিশ সুপার মোহাম্মদ আবদুল কাদেরকে সিআইডির বিশেষ পুলিশ সুপার, ডিএমপির উপকমিশনার মো. সেলিম খানকে এসপিবিএন ঢাকার পুলিশ সুপার, নওগাঁর পুলিশ সুপার মো. মোজাম্মেল হককে ডিএমপির উপকমিশনার, এসপিবিএন ঢাকার পুলিশ সুপার মো. ইকবাল হোসেনকে নওগাঁর পুলিশ সুপার, বরিশালের পুলিশ সুপার এস এম আক্তারুজ্জামানকে পুলিশ সদর দপ্তরের এআইজি, ডিএমপির উপকমিশনার মো. সাইফুল ইসলামকে বরিশালের পুলিশ সুপার, সিলেট রেঞ্জ ডিআইজির কার্যালয়ে সংযুক্ত পুলিশ সুপার মো. জিললুর রহমানকে ঢাকার টুরিস্ট পুলিশ সুপার হিসেবে বদলি করা হয়েছে। এ ছাড়া সিএমপির উপকমিশনার ফারুক আহমেদকে পঞ্চম এপিবিএন ঢাকার অধিনায়ক (পুলিশ সুপার) মো. ছিবগাত উল্লাহকে ঢাকার ইন্ডাস্ট্রিয়াল পুলিশ পুলিশ সুপার, সিলেট মহানগর পুলিশের উপকমিশনার সারোয়ার মোর্শেদ শামীমকে ঢাকার টিএন্ডআইএমের পুলিশ সুপার, খুলনার পুলিশ ট্রেনিং সেন্টারের (পিটিসি) পুলিশ সুপার মোছা তাসলিমা খাতুনকে খুলনার রেঞ্জ রিজার্ভ ফোর্সের কমান্ড্যান্ট (পুলিশ সুপার), ডিএমপির উপকমিশনার বিধান ত্রিপুরাকে হবিগঞ্জের পুলিশ সুপার, হবিগঞ্জের পুলিশ সুপার জয়দেব কুমার ভদ্রকে ডিএমপির উপকমিশনার হিসেবে বদলি করা হয়েছে।
