
গাইবান্ধায় গত শুক্রবার রাতে বাসে দুর্বৃত্তদের ছোড়া পেট্রলবোমায় দগ্ধ আবুল কালাম নামের (৪০) আরেক ব্যক্তি মারা গেছেন। আজ রোববার বেলা দুইটার দিকে রংপুর মেডিকেল কলেজ হাসপাতালে চিকিৎসাধীন অবস্থায় তিনি মারা যান। এ নিয়ে ওই ঘটনায় মৃতের সংখ্যা দাঁড়াল আটে। 
রংপুর মেডিকেল কলেজ হাসপাতালের পরিচালক আবদুল কাদির খান প্রথম আলোকে ঘটনার সত্যতা নিশ্চিত করেছেন।
নিহত আবুল কালামের শরীরের ৫৫ শতাংশ দগ্ধ ছিল। তাঁর বাড়ি গাইবান্ধার সুন্দরগঞ্জ উপজেলার চণ্ডীপুর গ্রামে। গতকাল শনিবার রাতে ওই ঘটনায় আহত সাজু মিয়া নামের আরেকজন মারা যান। তাঁর বাড়িও সুন্দরগঞ্জের চণ্ডীপুরে।
গাইবান্ধা সদর উপজেলার তুলসীঘাট এলাকায় গত শুক্রবার রাতে পুলিশি পাহারার মধ্যে যাত্রীবাহী একটি বাসে পেট্রলবোমা হামলা করে দুর্বৃত্তরা।
আরও পড়তে ক্লিক করুন
গাইবান্ধায় নিহতের সংখ্যা বেড়ে ৭, গৌরনদীতে ৩
