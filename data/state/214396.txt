
লক্ষ্মীপূজা উপলক্ষে প্রতিবছর ভোলার সদর উপজেলার বাপ্তা ইউনিয়নের মহাজনবাড়িতে বসে কবিগানের আসর। ২৫১ বছর ধরে এখানে আয়োজনটি হয়ে আসছে। গত বৃহস্পতি ও শুক্রবার অনুষ্ঠিত হয়ে গেল এই ঐতিহ্যবাহী কবিগানের আসর। এ বছর বরিশালের আতপাড় এলাকার গৌতম সরকার ও গোপালগঞ্জ কোটালীপাড়ার শরৎচন্দ্র সরকারের দল অংশ নেয়। অনুষ্ঠান ঘিরে বিভিন্ন সম্প্রদায়ের মানুষের মিলনমেলা বসেছিল। দুদিনের এ অনুষ্ঠানে জেলা আওয়ামী লীগের সাংগঠনিক সম্পাদক মঈনুল ইসলাম, বাপ্তা ইউপির চেয়ারম্যান ও জেলা আওয়ামী লীগের প্রচার সম্পাদক ইয়ানুর রহমান প্রমুখ উপস্থিত ছিলেন। 
