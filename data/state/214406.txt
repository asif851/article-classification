
সামাজিক যোগাযোগ মাধ্যমে জাতীয় নেতা-নেত্রীদের নামে কুৎসা রটিয়ে কিছু প্রকাশ করলে তা তথ্য ও যোগাযোগপ্রযুক্তি আইনের আওতায় দণ্ডনীয় অপরাধ হবে। গতকাল সোমবার জাতীয় সংসদে টেবিলে উত্থাপিত এক প্রশ্নের জবাবে এ কথা জানান তথ্য ও প্রযুক্তিমন্ত্রী মোস্তফা ফারুক মোহাম্মদ।এ সম্পর্কে সরকারি দলের পিনু খানের প্রশ্নের জবাবে মন্ত্রী জানান, তথ্য ও যোগাযোগপ্রযুক্তি আইন অনুযায়ী কেউ ওয়েবসাইটে বা অন্য কোনো ইলেকট্রনিক মাধ্যমে জাতীয় নেতা-নেত্রী ও গুণীজনদের বিরুদ্ধে কোনো ধরনের অপপ্রচার, কুৎসা, বানোয়াট এবং দেশবিরোধী প্রচারণা চালালে তা দণ্ডনীয় অপরাধ হবে। এ ধরনের অপরাধের জন্য শাস্তির ব্যবস্থা রয়েছে।প্রশ্নোত্তর টেবিলে উত্থাপনের আগে বিকেল সাড়ে চারটার দিকে স্পিকার শিরীন শারমিন চৌধুরীর সভাপতিত্বে সংসদের অধিবেশন শুরু হয়। প্রশ্নোত্তর টেবিলে উত্থাপিত হয়।
