
দেশের সমুদ্রসীমায় তেল-গ্যাস অনুসন্ধান আগামী মৌসুমেও (নভেম্বর-মার্চ) শুরু হওয়া অনিশ্চিত। যদিও দুটি উত্পাদন অংশীদারি চুক্তির (পিএসসি) অধীনে অগভীর সমুদ্রের তিনটি ব্লকের কর্মপরিকল্পনা ও ব্যয়প্রস্তাব পেট্রোবাংলায় জমা পড়েছে। কিন্তু এখন পর্যন্ত সংশ্লিষ্ট কোম্পানিগুলো কিংবা পেট্রোবাংলা কাজ শুরুর বিষয়ে নিশ্চিত নয়।এ-সম্পর্কে পেট্রোবাংলার সংশ্লিষ্ট সূত্র বলছে, অনুসন্ধান শুরু করার জন্য পিএসসি স্বাক্ষরকারী কোম্পানিগুলোকে দরপত্রের মাধ্যমে অনুসন্ধানকারী কোম্পানি নিয়োগ দিতে হবে। সেই নিয়োগ আবার পেট্রোবাংলার অনুমোদন পেতে হবে। সাধারণভাবে এই প্রক্রিয়া শেষ হতে ন্যূনপক্ষে তিন মাস লাগে।সূত্র বলে, এখন পর্যন্ত সেই প্রক্রিয়া শুরু হয়নি। আগামী মাসের (সেপ্টেম্বর) গোড়ার দিকে শুরু হলেও তা শেষ হতে নভেম্বর গড়িয়ে যাবে। নিযুক্ত অনুসন্ধানকারী কোম্পানির পক্ষে তারপর প্রস্তুতি নিয়ে কাজ শুরু করার সময় আর থাকে না। কেননা আবহাওয়াজনিত কারণে সমুদ্রে অনুসন্ধানকাজ নভেম্বরের মধ্যে শুরু করে মার্চের মধ্যে শেষ করতে হয়।এই অবস্থায় সমুদ্রে তেল-গ্যাস অনুসন্ধানের শুরুটাই আরও এক বছর পিছিয়ে যাবে কি না—জানতে চাইলে পেট্রোবাংলার চেয়ারম্যান অধ্যাপক হোসেন মনসুর প্রথম আলোকে বলেন, ‘আমরা চাই অনুসন্ধানকাজ আগামী মৌসুমের মধ্যেই শুরু হোক। সেভাবেই আমাদের সব চেষ্টা অব্যাহত থাকবে।’অগভীর সমুদ্রের যে তিনটি ব্লকে কাজ শুরু হওয়ার কথা তার অন্যতম হচ্ছে ১১ নম্বর ব্লক। এই ব্লকের জন্য সরকারের সঙ্গে যৌথভাবে পিএসসি সই করেছে অস্ট্রেলিয়ার স্যান্তোস ও সিঙ্গাপুরের ক্রিস এনার্জি। বিশেষজ্ঞ পর্যায়ে সম্ভাবনাময় হিসেবে বিবেচিত, মিয়ানমারসংলগ্ন ওই ব্লকটির তিন হাজার লাইন কিলোমিটারজুড়ে দ্বিমাত্রিক ভূকম্পন জরিপ চালানোর একটি কর্মপরিকল্পনা তারা পেট্রোবাংলায় জমা দিয়েছে। এ জন্য তারা ব্যয়প্রস্তাব করেছে প্রায় এক কোটি মার্কিন ডলার।পাশাপাশি তারা অনুসন্ধান কোম্পানি নিয়োগের একটি সংক্ষিপ্ত পথ অনুসরণের কাজ শুরু করেছে। তাতে প্রচলিত দরপত্র প্রক্রিয়ার পরিবর্তে যোগ্য কোম্পানিগুলোর কাছ থেকে আগ্রহপত্র আহ্বান করা হয়েছে। মোট আটটি কোম্পানি সে আহ্বানে সাড়াও দিয়েছে বলে কোম্পানির সূত্র জানায়। এদের মধ্য থেকে
