
চট্টগ্রাম লেখিকা সংঘের সম্মাননা প্রদান ও সংঘের ম্যাগাজিন পূর্বিতার প্রকাশনা অনুষ্ঠান ১১ ফেব্রুয়ারি লেডিস ক্লাব মিলনায়তনে অনুষ্ঠিত হয়। এতে সাহিত্যিক ফাহ্মিদা আমিন, নীলুফার শামসুদ্দিন, শিল্পী মৃণালিনী চক্রবর্তী ও ছড়াকার মেহেরুন নেসা রশীদকে সম্মাননা প্রদান করা হয়। এ উপলক্ষে আয়োজিত অনুষ্ঠানে সভাপতিত্ব করেন সংঘের সভানেত্রী ফাহমিদা আমিন। বক্তব্য দেন আনোয়ারা আলম, সাবিহা মুসা, রাশেদ রউফ, ফেরদৌস আরা আলীম, ফেরদৌস আরা কবির, তহুরীন সবুর, খালেদা আউয়াল, সুলতানা নুরজাহান প্রমুখ। সংবর্ধিতদের জীবনী পাঠ করেন ফরিদা ফরহাদ, জেসমিন ইসলাম ও কোহিনুর শাকি। অনুষ্ঠান সঞ্চালনা করেন ফারহানা তেহসীন। স্বাগত বক্তব্য দেন সংঘের সম্পাদিকা জিনাত আজম। আবৃত্তি করেন আবৃত্তিশিল্পী আয়েশা হক। সংগীত পরিবেশন করেন ঝুমা রায় ও তাঁর দল। বিজ্ঞপ্তি।
