
অধ্যাপক সলিমুল্লাহ খান বলেছেন, ‘রাষ্ট্রকে প্রকৃত অর্থে অসাম্প্রদায়িক জাতি হিসেবে গড়ে উঠতে হলে ন্যায়বিচার প্রতিষ্ঠা করতে হবে।’গতকাল চট্টগ্রাম প্রেসক্লাবে আয়োজিত আলোচনায় তিনি এসব কথা বলেছেন। ‘আগামী প্রজন্মের জন্য অসাম্প্রদায়িক বাংলাদেশ গড়তে করণীয়’ শীর্ষক এ আলোচনা চক্রের আয়োজন করেছে খেলাঘর চট্টগ্রাম মহানগর।আলোচনা সভায় সভাপতিত্ব করেন খেলাঘর চট্টগ্রাম মহানগর কমিটির সভাপতি অধ্যাপক গাজী সালেহ উদ্দিন। মুখ্য আলোচক ছিলেন অধ্যাপক সলিমুল্লাহ খান। মূল প্রবন্ধ পড়েন কবি-সাংবাদিক কামরুল হাসান। অন্যান্যের মধ্যে বক্তব্য দেন খেলাঘর কেন্দ্রীয় কমিটির সাধারণ সম্পাদক মোখলেছুর রহমান, চট্টগ্রাম মহানগর কমিটির সহসভাপতি রথীন সেন প্রমুখ।
 
