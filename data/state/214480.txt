
নারায়ণগঞ্জের বন্দর উপজেলায় সোনাকান্দা ডকইয়ার্ডে গ্যাসের সিলিন্ডার বিস্ফোরিত হয়ে এক শ্রমিক নিহত ও অপর চারজন আহত হয়েছেন। গতকাল রোববার সকালে এ ঘটনা ঘটে।নিহত ব্যক্তির নাম মামুন (৩২)। আহত চারজন হলেন শিপন, মেম্বার, হায়দার ও রহিম। পুলিশ জানায়, সোনাকান্দা এলাকায় অবস্থিত নৌবাহিনী পরিচালিত ওই ডকইয়ার্ডে সকাল ১০টার দিকে শ্রমিকেরা ঝালাইয়ের কাজ করার সময় গ্যাসের একটি সিলিন্ডার বিস্ফোরিত হয়। এতে মামুনসহ পাঁচ শ্রমিক আহত হন। পরে তাঁদের উদ্ধার করে ঢাকা মেডিকেল কলেজ হাসপাতালে পাঠানো হয়। সেখানে চিকিৎসাধীন অবস্থায় মামুন মারা যান।বন্দর থানার ওসি ঘটনার সত্যতা নিশ্চিত করেছেন।
 
