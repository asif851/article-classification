
পররাষ্ট্রমন্ত্রী এ এইচ মাহমুদ আলী বলেছেন, বাংলাদেশের সন্ত্রাসীরা আন্তর্জাতিক সন্ত্রাসী সংগঠনের দিকনির্দেশনা পাচ্ছে কি না, তা খতিয়ে দেখছে আইনশৃঙ্খলা রক্ষাকারী বাহিনী।  বাংলাদেশে সাম্প্রতিক জঙ্গিবাদী হামলা নিয়ে আজ বৃহস্পতিবার রাজধানীতে বিস আয়োজিত এক সেমিনার উদ্বোধন করতে গিয়ে এই মন্তব্য করেন পররাষ্ট্রমন্ত্রী।মাহমুদ আলী বলেন, মৌলবাদ, সন্ত্রাসবাদ ও জঙ্গিবাদের আঁতাত ভাঙতে সরকার বদ্ধপরিকর।জঙ্গিবাদের কবল থেকে তরুণদের রক্ষায় দীর্ঘমেয়াদি পদক্ষেপ নেওয়ার কথাও জানান পররাষ্ট্রমন্ত্রী।বিসের পরিচালনা পরিষদের সভাপতি মুন্সি ফয়েজ আহমেদের সভাপতিত্বে সেমিনারের উদ্বোধনী অধিবেশনে মূল প্রবন্ধ উপস্থাপন করেন আইসিএলডিএসের নির্বাহী পরিচালক মেজর জেনারেল (অব.) আবদুর রশিদ।
