
কক্সবাজারের টেকনাফের শাহপরীর দ্বীপ এলাকা থেকে শনিবার দিবাগত রাতে প্রায় সাড়ে ২৩ হাজার ইয়াবা বড়িসহ একটি নৌকা জব্দ করেছে কোস্টগার্ড।কোস্টগার্ড সূত্র জানায়, শনিবার দিবাগত রাতে নাফ নদীতে টহল দেওয়ার সময় কোস্টগার্ডের সদস্যরা মিয়ানমার থেকে আসা একটি নৌকাকে থামার সংকেত দেন। কিন্তু সংকেত উপেক্ষা করে শাহপরীর দ্বীপের জালিয়াপাড়ার ঝাউবাগানে নৌকাটি তুলে দিয়ে পালিয়ে যান। পরে নৌকা থেকে ২৩ হাজার ৩১০টি ইয়াবা বড়ি উদ্ধার করা হয়। এ ঘটনায় নৌকাটি জব্দ করা হয়েছে। এ ব্যাপারে মাদক আইনে মামলার প্রক্রিয়া চলছে।
 
