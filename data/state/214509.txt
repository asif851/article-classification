
বক্তব্য উসকানিমূলক
পবিত্র কোরআন শরিফসহ ধর্মগ্রন্থ পোড়ানোর ঘটনায় বিএনপির নেতা এম কে আনোয়ারের বক্তব্যকে উসকানিমূলক বলে অভিযোগ করেছে বাংলাদেশ হিন্দু বৌদ্ধ খ্রিষ্টান ঐক্য পরিষদ। পরিষদের সাধারণ সম্পাদক রানা দাশগুপ্ত গতকাল সোমবার এক বিবৃতিতে বলেন, ৫ মে হেফাজতে ইসলামের কর্মীরা পবিত্র কোরআন শরিফসহ নানা ধর্মগ্রন্থ পোড়ান, যা বিভিন্ন গণমাধ্যমে প্রচারিত হয়েছে। তার পরও বিএনপির নেতার দেবাশীষ নামের কোনো সংখ্যালঘু ব্যক্তির বায়তুল মোকাররম চত্বরে উপস্থিত থাকার কল্পিত অভিযোগ নিতান্তই হাস্যকর ও দুঃখজনক। বিজ্ঞপ্তি।
