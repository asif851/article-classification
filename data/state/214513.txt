
আজ বৃহস্পতিবার বিকেলে নিজের টুইটার অ্যাকাউন্টের আনুষ্ঠানিক উদ্বোধন করেন বিএনপি চেয়ারপারসন ও সাবেক প্রধানমন্ত্রী খালেদা জিয়া। তবে আনুষ্ঠানিক উদ্বোধনের আগেই আজ সকালে টুইটারে প্রথম টুইট করেন বিএনপি চেয়ারপারসন।প্রথম টুইট বার্তায় খালেদা জিয়া বলেন, ‘প্রতিষ্ঠা দিবসের আহ্বান—আসুন আমরা স্বৈরশাসনকে পরাজিত করি, ঐক্যবদ্ধ হই এবং মুক্ত গণতান্ত্রিক সমাজ গড়ি।’এদিকে গতকাল খালেদা জিয়া দলের একটি ফেসবুক পেজ ও নতুন ওয়েবসাইটের উদ্বোধন করেন।বিকেলে উদ্বোধনের পর সাড়ে তিন ঘণ্টায় খালেদা জিয়ার ​টুইটারে ফলোয়ারের সংখ্যা দাঁড়িয়েছে ১৭১ জন। খালেদা জিয়া এখন পর্যন্ত দুটি টুইট করেছেন। তবে দ্বিতীয় টুইটটি প্রথম টুইটের ইংরেজি অনুবাদ।
