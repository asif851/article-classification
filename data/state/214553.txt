
প্রধানমন্ত্রীর শেখ হাসিনার ২০০ বছর আয়ু কামনা করেছেন জাতীয় সংসদের বিরোধীদলীয় নেতা রওশন এরশাদ। আজ বৃহস্পতিবার সংসদের ত্রয়োদশ অধিবেশনের সমাপনী দিনে দেওয়া বক্তব্যে তিনি এ কামনা করেন। 
প্রধানমন্ত্রীকে বহনকারী উড়োজাহাজে তিনবার নিরাপত্তাতল্লাশি চালানোর দাবি জানিয়ে রওশন এরশাদ বলেন, ‘প্রধানমন্ত্রীকে ত্রুটিপূর্ণ বিমানে কেন চড়ানো হলো? ওই বিমানে নাকি আগেও সমস্যা ছিল। নাটবল্টু ঢিলা করে সোনা চোরাচালান করা হয়েছিল। আমরা চাই, আপনি ২০০ বছর বাঁচুন। না হলে আমাদের কে দেখবে? জাতির পিতাকে হারানো একটা দুঃস্বপ্ন ছিল।’রোহিঙ্গা শরণার্থী সংকট নিয়ে রওশন এরশাদ বলেন, সিরিয়ার শিশু আয়লান যখন সমুদ্রে পড়েছিল, তখন সারা বিশ্ব কথা বলেছিল। বিশ্বের সেই বিবেক এখন কোথায়? জাতিসংঘ থেকে উদ্যোগ নেওয়া হয়নি। আশ্চর্য লাগে। অং সান সু চি নোবেল লরিয়েট। তিনি চুপ করে আছেন। আরেকজন আছে ড. ইউনূস, তিনিও চুপ। হাজার হলেও রোহিঙ্গারা মানুষ। মানবিক দিক দেখতে হবে। প্রধানমন্ত্রী কীভাবে চিন্তা করবেন তিনি জানেন।
