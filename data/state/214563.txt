
বিশ্ববিদ্যালয় প্রাক্তন শিক্ষার্থী সংসদ পিরোজপুরের উদ্যোগে গতকাল মঙ্গলবার পিরোজপুরের পাঁচটি বিদ্যালয়ের ১০ জন দরিদ্র শিক্ষার্থীর মধ্যে এসএসসির ফরম পূরণের টাকা দেওয়া হয়েছে। এ উপলক্ষে সংগঠনের কার্যালয়ে আয়োজিত অনুষ্ঠানে প্রধান অতিথি ছিলেন পিরোজপুরের জেলা প্রশাসক একে এম শামিমুল হক সিদ্দিকী। বক্তব্য দেন সংগঠনের সাধারণ সম্পাদক মইনুল আহসান, প্রভাষক আফসানা নূপুর। অনুষ্ঠানে সভাপতিত্ব করেন সংগঠনের সভাপতি লুৎফর রহমান। পিরোজপুর প্রতিনিধি।
