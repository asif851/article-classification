
গ্যাসের মূল্যবৃদ্ধির প্রতিবাদে কেন্দ্রীয় কর্মসূচির অংশ হিসেবে গতকাল বৃহস্পতিবার নোয়াখালী ও খাগড়াছড়িতে অবস্থান কর্মসূচি পালন করেছে বিএনপি। এদিকে লক্ষ্মীপুরে বিক্ষোভ মিছিল করেছে ছাত্রদল।নোয়াখালী: কর্মসূচি পালন উপলক্ষে সকাল থেকে শহরের বিভিন্ন এলাকা থেকে বিএনপি ও সহযোগী সংগঠনের নেতা-কর্মী-সমর্থকেরা নোয়াখালী প্রেসক্লাবের সামনে সমবেত হতে থাকেন। সকাল ১০টায় প্রেসক্লাব প্রাঙ্গণে অবস্থান কর্মসূচি শুরু করেন। দুপুর ১২টা পর্যন্ত কর্মসূচি চলে।কর্মসূচিতে সভাপতিত্ব করেন জেলা বিএনপির সভাপতি আবদুর রহমান। এ সময় অন্যান্যের মধ্যে বক্তব্য দেন জ্যেষ্ঠ সহসভাপতি গিয়াস উদ্দিন, যুগ্ম সম্পাদক লিয়াকত আলী খান, সাংগঠনিক সম্পাদক কামরুজ্জামান হাফিজ, পৌর বিএনপির সাধারণ সম্পাদক শাহ জাফর উল্লা, জেলা যুবদলের সাধারণ সম্পাদক কামাক্ষ্যা চন্দ্র দাস, পৌর বিএনপির সাংগঠনিক সম্পাদক ওমর ফারুক, জেলা ছাত্রদলের সভাপতি নুরুল আমিন খান।বক্তারা বলেন, সরকার দেশের সাধারণ মানুষের কথা বিবেচনায় না নিয়ে গ্যাস ও বিদ্যুতের মূল্যবৃদ্ধি অব্যাহত রেখেছে, যা কোনোভাবেই সমর্থনযোগ্য নয়। অবিলম্বে গ্যাসের মূল্যবৃদ্ধির সিদ্ধান্ত বাতিল করা না হলে কঠোর আন্দোলনের কর্মসূচি ঘোষণার হুঁশিয়ারি দেন বক্তারা।খাগড়াছড়ি: জেলা শহরের শাপলা চত্বর এলাকায় জেলা বিএনপির কার্যালয়ের সামনে অবস্থান কর্মসূচি পালন করেছে জেলা বিএনপি ও সহযোগী সংগঠন।জেলা বিএনপির সহসভাপতি কংচাইরী মারমার সভাপতিত্বে কর্মসূচিতে অন্যান্যের মধ্যে বক্তব্য দেন সদর পৌর বিএনপির সভাপতি আ. রব রাজা। কর্মসূচিতে অন্যান্যের মধ্যে উপস্থিত ছিলেন খাগড়াছড়ি জেলা বিএনপির যুববিষয়ক সম্পাদক আইয়ুব খান, জেলা যুবদলের সহসভাপতি নাসির শিকদার, জেলা ছাত্রদলের জ্যেষ্ঠ সহসভাপতি শরীফুল ইসলাম আসাদ, জেলা স্বেচ্ছাসেবক দলের সাংগঠনিক সম্পাদক মো. নজরুল ইসলাম, সদর উপজেলা বিএনপির সাধারণ সম্পাদক মফিজুর রহমান, পৌর বিএনপির সাধারণ সম্পাদক (ভারপ্রাপ্ত) মো. জহির আহমেদ, জেলা কৃষক দলের সভাপতি এম এ হান্নান।লক্ষ্মীপুর: গ্যাসের মূল্যবৃদ্ধির প্রতিবাদে গতকাল দুপুরে শহরে বিক্ষোভ মিছিল করেছে ছাত্রদল। দুপুর সোয়া ১২টার দিকে জেলা বিএনপির কার্যালয়ের সামনে থেকে মিছিলটি বের করা হয়। বিভিন্ন সড়ক প্রদক্ষিণ করে আদর্শ সামাদ সরকারি উচ্চবিদ্যালয়ের সামনে গিয়ে মিছিলটি শেষ হয়। পরে সেখানে আয়োজিত সংক্ষিপ্ত সমাবেশে বক্তব্য দেন জেলা ছাত্রদলের সভাপতি হারুনর রশীদ।সদর থানা বিএনপির সভাপতি মাইন উদ্দিন চৌধুরী বলেন, বিএনপির কেন্দ্রীয় কর্মসূচি লক্ষ্মীপুরে ছাত্রদলের নেতা-কর্মীরা পালন করেছেন।
