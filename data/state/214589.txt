
৩৩তম বিএসএস পরীক্ষায় উত্তীর্ণ চিকিৎসকদের মধ্য থেকে শূন্য পদের চেয়ে বেশি চিকিৎসক নিয়োগ দেওয়ায় অনেককে ওএসডি হিসেবে নিয়োগ দেওয়া হয়েছে। আজ বুধবার স্বাস্থ্য ও পরিবারকল্যাণ মন্ত্রণালয় এক সংবাদ বিজ্ঞপ্তি দিয়ে এ তথ্য জানিয়েছে।
স্বাস্থ্য মন্ত্রণালয় বলছে, সুনির্দিষ্ট নীতিমালা মেনে ৬০২৯ জন চিকিৎসকের পদায়ন হয়েছে। শূন্য পদের চেয়ে চিকিৎসকের সংখ্যা বেশি হয়েছে। বেতন-ভাতা উত্তোলনের সুবিধার জন্য অতিরিক্ত চিকিৎসকদের ওএসডি হিসেবে বিভিন্ন উপজেলায় সংযুক্তিতে পদায়ন করা হয়েছে। দেশের প্রত্যন্ত অঞ্চলে চিকিৎসক-সংকট দূর করার জন্য এই আদেশ জারি করা হয় বলে মন্ত্রণালয়ের দাবি।
সংবাদ বিজ্ঞপ্তিতে আরও জানানো হয়, অ্যাডহক ভিত্তিতে আগে নিয়োগ পাওয়া যেসব চিকিৎসক বিভিন্ন কোর্সে ভর্তি হয়েছিলেন, তাঁরা যেন সুষ্ঠুভাবে তাঁদের কোর্স সম্পন্ন করতে পারেন, সে জন্য তাঁদের আগের জায়গায় পদায়ন করা হয়েছে।
 
শুরুতেই ওএসডি ১৬৪৭ চিকিৎসক!
