
ঢাকা দক্ষিণ সিটি করপোরেশনের স্থগিত তিনটি কেন্দ্রে আজ সোমবার আবার ভোট গ্রহণ করা হবে। সকাল আটটা থেকে বিকেল চারটা পর্যন্ত টানা ভোট গ্রহণ হবে। কেন্দ্র তিনটি হলো ৮ নম্বর ওয়ার্ডের শেরেবাংলা রেলওয়ে উচ্চবিদ্যালয়, ৩৪ নম্বর ওয়ার্ডের সুরিটোলা আদর্শ সরকারি প্রাথমিক বিদ্যালয় ও ৫৩ নম্বর ওয়ার্ডের জুরাইন আশ্রাফ মাস্টার আদর্শ উচ্চবিদ্যালয়। গত ২৮ এপ্রিল ভোট গ্রহণের দিন অনিয়মের কারণে নির্বাচন কমিশন এই তিনটি কেন্দ্রের ভোট গ্রহণ স্থগিত করেছিল। 
