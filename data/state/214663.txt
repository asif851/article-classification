
সমীর চন্দ্র দাসচাঁদপুরের হাজীগঞ্জ উপজেলার গন্ধর্ব্যপুরের তরুণ সমীর চন্দ্র দাসের হৃদ্যন্ত্রের একটি ভালভ নষ্ট হয়ে গেছে। জাতীয় হৃদরোগ ইনস্টিটিউট ও হাসপাতালের চিকিৎসকেরা জানিয়েছেন, দ্রুত অস্ত্রোপচারের মাধ্যমে ভালভটি প্রতিস্থাপন করা প্রয়োজন। এতে প্রায় সাড়ে ৩ লাখ টাকা খরচ হবে। সমীরের বাবা অমূল্য চন্দ্র দাস জানান, আট সদস্যের পরিবারের ভরণপোষণ খরচ জোগাতেই হিমশিম খাচ্ছেন তিনি। এ অবস্থায় অর্থাভাবে ছেলের চিকিৎসা করাতে পারছেন না। তাই সমীরের চিকিৎসার জন্য সমাজের দানশীল ব্যক্তিদের সহায়তার দিকে তিনি চেয়ে আছেন। সমীরকে সহায়তা পাঠানোর ঠিকানা: সমীর চন্দ্র দাস, সঞ্চয়ী হিসাব নম্বর ৭৯০৬, সোনালী ব্যাংক, শাহরাস্তি শাখা, চাঁদপুর। বিজ্ঞপ্তি
