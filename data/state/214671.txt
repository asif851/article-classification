
দৈনিক ভোরের কাগজের আঙ্গুর নাহার মন্টি এবং চ্যানেল আইয়ের পান্থ রহমান আগামী বছরের জন্য ডিপ্লোমেটিক করেসপন্ডেন্টস এসোসিয়েশন, বাংলাদেশের (ডিকাব) সভাপতি ও সাধারণ সম্পাদক নির্বাচিত হয়েছেন। আজ মঙ্গলবার বার্ষিক সাধারণ সভার পর রাজধানীর হেরিটেজ রেস্টুরেন্টে এ নির্বাচন অনুষ্ঠিত হয়। ২০১৬ সালের জন্য ডিকাবের ১১ সদস্যের নির্বাহী কমিটির অপর সদস্যরা হলেন সহসভাপতি সালাম জুবায়ের (দৈনিক সংবাদ), যুগ্ম সম্পাদক ঝুমুর বারী (একাত্তর টিভি), কোষাধ্যক্ষ এ কে এম মঈনউদ্দিন (ইউএনবি), দপ্তর সম্পাদক মাহফুজুর রহমান মিশু (যমুনা টেলিভিশন), সদস্য ইশরাত জাহান ঊর্মি (এটিএন নিউজ), রবিউল হক (মানবকণ্ঠ), মিজানুর রহমান (দৈনিক মানব জমিন), নুরুল ইসলাম হাসিব (বিডিনিউজ ২৪.কম) এবং তাসনিম মিশু ( দৈনিক বণিক বার্তা)।নির্বাচনে প্রধান নির্বাচন কমিশনারের দায়িত্ব পালন করেন বার্তা সংস্থা অ্যাসোসিয়েটেড প্রেসের (এপি) সাবেক ব্যুরো প্রধান ফরিদ হোসেন এবং অপর দুই নির্বাচন কমিশনার ছিলেন সিনিয়র সাংবাদিক এম শফিকুল করিম ও নিজামুদ্দিন আহমেদ।নির্বাচনের আগে ডিকাবের বিদায়ী কমিটির সভাপতি মাসুদ করিমের সভাপতিত্বে বার্ষিক সাধারণ সভা অনুষ্ঠিত হয়। বিজ্ঞপ্তি
