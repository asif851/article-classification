
সাতক্ষীরার কাথন্ডা বাজারে গতকাল শুক্রবার বেলা ১১টার দিকে অগ্নিকাণ্ড ঘটেছে। কাথন্ডা বাজার কমিটির সভাপতি আবদুর রউফ জানান, বাজারের রশিদ মার্কেটের আবদুল কাদেরের লেপ-তোশকের দোকান থেকে আগুনের সূত্রপাত হয়। মুহূর্তেই আগুনে তাঁর দোকানসহ ইসমাইল হোসেনের আসবাবের দোকান, আসাদুলের হোটেল ও শরিফের বেকারি ভস্মীভূত হয়। পরে সাতক্ষীরা ফায়ার সার্ভিসের একটি ইউনিট ঘটনাস্থলে এসে আগুন নিয়ন্ত্রণে আনে। আগুনে চারটি দোকানের প্রায় ১০ লাখ টাকার মালামালের ক্ষতি হয়েছে বলে তিনি দাবি করেন। 
