
রাজশাহীর চারঘাট উপজেলা পরিষদের চেয়ারম্যান আবু সাঈদ চাঁদকে সাময়িকভাবে বরখাস্ত করা হয়েছে। স্থানীয় সরকার মন্ত্রণালয় থেকে গতকাল বুধবার চারঘাট উপজেলা নির্বাহী কর্মকর্তার কাছে এ ব্যাপারে একটি ফ্যাক্সবার্তা এসেছে।চারঘাট উপজেলা নির্বাহী কর্মকর্তা রাসেল সাবরিন ওই ফ্যাক্স বার্তার বরাত দিয়ে জানান, চারঘাট উপজেলা চেয়ারম্যান আবু সাঈদের নামে প্রায় ১৭টি মামলা রয়েছে। তার মধ্যে ফৌজদারি মামলাগুলোতে অভিযোগপত্র দেওয়া হয়েছে। আদালতে তা গৃহীত হয়েছে। এ জন্য তাকে সাময়িকভাবে বরখাস্ত করা হয়েছে।চারঘাট থানার ভারপ্রাপ্ত কর্মকর্তা খন্দকার গোলাম মর্ত্তুজা বলেন, গত দুই মাসে আবু সাঈদের নামে চারটি ফৌজদারি মামলায় অভিযোগপত্র দেওয়া হয়েছে। মামলাগুলো হলো, ২০১১ সালে পুলিশের ওপরে হামলা, ২০১২ সালে সরদহ স্টেশনে ট্রেনে ও হলিদাগাছি রেলগেট এলাকায় চারটি মোটরসাইকেলে অগ্নিসংযোগ এবং ২০১৩ সালে উপজেলার শলুয়া এলাকায় রেললাইন উপড়ে ফেলার মামলা।জানতে চাইলে আবু সাঈদ চাঁদ বলেন, সাময়িকভাবে বরখাস্তের আদেশের প্রতিলিপি তিনি আজ (বুধবার) বেলা ১১টার দিকে হাতে পেয়েছেন। এই আদেশের বিরুদ্ধে তিনি উচ্চ আদালতে রিট আবেদন করবেন।আবু সাঈদ চঁাদ চারঘাট উপজেলা বিএনপির সভাপতি, জেলা বিএনপির উপদেষ্টা ও দলের কেন্দ্রীয় কমিটির সদস্য।আবু সাঈদ চঁাদ এবার দ্বিতীয়বারের মতো উপজেলা চেয়ারম্যান নির্বাচিত হয়েছেন। এবার তিনি পেয়েছেন ৬৫হাজার ৭৪৫ ভোট। তাঁর নিকটতম প্রতিদ্বন্দ্বী পেয়েছিলেন ৪১ হাজার ৫১৪ ভোট।
