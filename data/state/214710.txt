
রংপুরের তারাগঞ্জে অষ্টম শ্রেণির এক ছাত্রীকে উত্ত্যক্ত করার অভিযোগে এক যুবককে এক মাসের কারাদণ্ড দিয়েছেন ভ্রাম্যমাণ আদালত। গতকাল বৃহস্পতিবার দুপুরে নির্বাহী হাকিম ও উপজেলা নির্বাহী কর্মকর্তা ওই আদালত পরিচালনা করেন। বিদ্যালয়ে যাতায়াতের পথে ওই ছাত্রীকে প্রায়ই উত্ত্যক্ত করত সৈয়দপুর উপজেলার কিসামত ডাংগী পাড়া গ্রামের রেজাউল করিম (২২)। গতকাল সকালে ওই ছাত্রী বিদ্যালয়ে যাওয়ার পথে তাকে উত্ত্যক্ত করে রেজাউল। মেয়েটির চিৎকারে আশপাশের লোকজন ছুটে আসে। 
