
চট্টগ্রাম নগরের ফিশারীঘাট এলাকায় সিএনজিচালিত একটি অটোরিকশায় তল্লাশি চালিয়ে একনলা বন্দুক ও চার রাউন্ড কার্তুজ উদ্ধার করেছে গোয়েন্দা পুলিশ (ডিবি)। এ ঘটনায় গ্রেপ্তার করা হয়েছে অটোরিকশাচালক জুয়েল নাথকে (২৮)। গত বুধবার রাত ১১টার দিকে এ ঘটনা ঘটে।
চট্টগ্রাম নগর গোয়েন্দা পুলিশের এসআই ইলিয়াছ খান প্রথম আলোকে বলেন, নম্বরবিহীন একটি অটোরিকশা দাঁড়িয়ে থাকতে দেখে তল্লাশি চালানো হয়। গাড়ির পেছনের সিটের নিচ থেকে একটি একনলা বন্দুক ও চার রাউন্ড কার্তুজ পাওয়া যায়। প্রাথমিক জিজ্ঞাসাবাদে জুয়েল স্বীকার করেছেন চন্দনাইশ থেকে এই অস্ত্র শহরে বিক্রি করতে নিয়ে আসেন তিনি। তাঁকে জিজ্ঞাসাবাদ করা হচ্ছে।
