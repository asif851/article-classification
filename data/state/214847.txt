
‘বিশ্ব মাতৃদুগ্ধ সপ্তাহ’ উপলক্ষে ‘পুষ্টি মাস’ উদ্যাপন করছে নেসলে বাংলাদেশ লিমিটেড। এর অংশ হিসেবে গত বুধবার ঢাকায় নেসলে বাংলাদেশের প্রধান কার্যালয়ে এক সেমিনারের আয়োজন করা হয়। এতে মা ও শিশু স্বাস্থ্যবিষয়ক স্মরণিকা ‘ব্রেস্টফিডিং: দ্য গোল্ড স্ট্যান্ডার্ড’-এর উন্মোচন করা হয়। হলি ফ্যামিলি রেড ক্রিসেন্ট মেডিকেল কলেজ ও হাসপাতালের অধ্যক্ষ মো. মনিরুজ্জামান ভূঁইয়ার সভাপতিত্বে সেমিনারে প্রধানমন্ত্রীর সাবেক স্বাস্থ্য ও সমাজকল্যাণবিষয়ক উপদেষ্টা অধ্যাপক সৈয়দ মোদাচ্ছের আলী, ঢাকা বিশ্ববিদ্যালয়ের সহ-উপাচার্য অধ্যাপক নাসরিন আহমেদ এবং বঙ্গবন্ধু শেখ মুজিব মেডিকেল বিশ্ববিদ্যালয়ের সহ-উপাচার্য অধ্যাপক মো. শারফুদ্দিন আহমেদ অন্যান্যের মধ্যে অংশ নেন। বিজ্ঞপ্তি।
