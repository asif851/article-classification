
বগুড়ার দুপচাঁচিয়া পৌরসভা নির্বাচনে মেয়র পদে বিএনপির বিদ্রোহী প্রার্থী বেলাল হোসেন (তালা প্রতীক) নির্বাচিত হয়েছেন। তিনি পাঁচ হাজার ৮৩১ ভোট পেয়েছেন। তাঁর নিকটতম প্রতিদ্বন্দ্বী বর্তমান মেয়র জাহাঙ্গীর আলম (মাইক প্রতীক) তিন হাজার ২২৫ ভোট পেয়েছেন। গতকাল রোববার এই নির্বাচন অনুষ্ঠিত হয়।এ ছাড়া সংরক্ষিত নারী কাউন্সিলর পদে ১, ২ ও ৩ নম্বর ওয়ার্ডে তহমিনা বেগম, ৪, ৫ ও ৬ নম্বর ওয়ার্ডে রুকসানা বিবি এবং ৭, ৮ ও ৯ নম্বর ওয়ার্ডে নাইস মিজান নির্বাচিত হয়েছেন। সাধারণ কাউন্সিলর পদে ১ নম্বর ওয়ার্ডে আবু বক্কর সিদ্দিক, ২ নম্বর ওয়ার্ডে আবদুর রশিদ, ৩ নম্বর ওয়ার্ডে দিলবর প্রাং, ৪ নম্বর ওয়ার্ডে আজিম মিস্ত্রি, ৫ নম্বর ওয়ার্ডে এস এম কায়কোবাদ, ৬ নম্বর ওয়ার্ডে আজাহার আলী, ৭ নম্বর ওয়ার্ডে জহুরুল ইসলাম খান, ৮ নম্বর ওয়ার্ডে রায়হান আলী এবং ৯ নম্বর ওয়ার্ডে ইদ্রিস আলী নির্বাচিত হয়েছেন।রিটার্নিং কর্মকর্তা ও জেলা নির্বাচন কর্মকর্তা ইউনুচ আলী বলেন, দু-একটি কেন্দ্রের বাইরে প্রার্থীদের সমর্থকদের মধ্যে ধাক্কাধাক্কির ঘটনা ঘটে। সঙ্গে সঙ্গে পরিস্থিতি শান্ত করা হয়। তবে সার্বিকভাবে নির্বাচন সুষ্ঠু ও অবাধ হয়েছে।
