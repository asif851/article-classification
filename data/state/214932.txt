
চট্টগ্রামের লোহাগাড়ার চরম্বা খালেকের দোকান এলাকায় দুর্বৃত্তের ছুরিকাঘাতে হেলাল উদ্দিন (২৫) নামে এক দোকান কর্মচারী খুন হন। দুর্বৃত্তরা দোকানে চুরি করতে এলে বাধা দেওয়ায় এ হত্যাকাণ্ড ঘটে বলে জানা যায়।গত মঙ্গলবার ভোর রাতে এ ঘটনা ঘটে। হেলাল উদ্দিনের বাড়ি চরম্বা রাজঘাটা এলাকায়। তিনি জনৈক আবদুস ছবুরের ছেলে।নিহত ব্যক্তির বড় ভাই মো. সাহাব উদ্দিন জানান, গতকাল মঙ্গলবার ভোরে স্থানীয়রা বাজারে গেলে ওই দোকানে মৃত অবস্থায় তাঁকে দেখতে পান।লোহাগাড়া থানার ভারপ্রাপ্ত কর্মকর্তা মো. শাহজাহান জানান, তিনি ঘটনাস্থল পরিদর্শন করেন। লাশ উদ্ধার করে ময়নাতদন্তের জন্য পাঠানো হয়েছে। মামলার প্রস্তুতি চলছে।
