
মুন্সিগঞ্জের সদর উপজেলা থেকে এক তরুণের হাত–পা বাঁধা লাশ উদ্ধার করেছে পুলিশ। নিহতের নাম ইকবাল হোসেন (৩০)। স্থানীয়রা গতকাল সকালে দিঘিরপার-মুক্তারপুর সড়কের ডাকাততলা এলাকায় লাশটি দেখে পুলিশকে খবর দেয়। পরে পুলিশ লাশ উদ্ধার করে মুন্সিগঞ্জ জেনারেল হাসপাতালের মর্গে পাঠায়। পুলিশ জানায়, ইকবাল মধ্য মহাকালী গ্রামের সামছুদ্দিনের ছেলে। সদর থানার ওসি মো. ইউনুচ আলী ভূঁইয়া বলেন, এ ঘটনায় মামলার প্রস্তুতি চলছে।
