
ইসলামী বিশ্ববিদ্যালয়ের শিক্ষক সমিতির কার্যনির্বাহী পরিষদের নির্বাচন ২৫ এপ্রিল অনুষ্ঠিত হবে। এর আগে বিশ্ববিদ্যালয় বন্ধ থাকায় দুই দফায় নির্বাচন স্থগিত করা হয়। নির্বাচন-সংশ্লিষ্ট রিটার্নিং কর্মকর্তার কার্যালয় জানায়, গত ডিসেম্বরে শিক্ষক সমিতির নির্বাচন হওয়ার কথা ছিল। তবে ১ ডিসেম্বর হঠাৎ ক্যাম্পাস বন্ধ হয়ে যায়। তখন নির্বাচন স্থগিত করে ২২ জানুয়ারি নির্বাচনের নতুন তারিখ ঘোষণা করা হয়। ৮ জানুয়ারি ক্যাম্পাস খুললেও পরদিন আবার বন্ধ করে দেওয়া হয়। এতে ২২ জানুয়ারির নির্বাচনও স্থগিত করা হয়। ইসলামী বিশ্ববিদ্যালয় প্রতিনিধি|
