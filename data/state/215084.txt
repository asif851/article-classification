
কুড়িগ্রামের রাজীবপুর উপজেলা কমিউনিটি পুলিশিংয়ের মতবিনিময় সভা হয়েছে। গতকাল সোমবার দুপুর ১২টার দিকে থানা চত্বরে অনুষ্ঠিত এ সভায় প্রধান অতিথি ছিলেন পুলিশ সুপার তবারক উল্লাহ। সহকারী পুলিশ সুপার মনিরুজ্জামানের সভাপতিত্বে এতে বক্তব্য দেন ইউএনও নাসির উদ্দিন মাহমুদ, উপজেলা পরিষদের চেয়ারম্যান শফিউল আলম, জেলা পুলিশিং কমিটির সাধারণ সম্পাদক রাশেদুজ্জামান প্রমুখ। সভায় সাম্প্রদায়িক কর্মকাণ্ড, জঙ্গিবাদ ও মাদকের বিরুদ্ধে জনমত গড়ে তোলার আহ্বান জানানো হয়।
