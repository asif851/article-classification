
রাজধানীর মোহাম্মদপুর এলাকায় যাত্রীবাহী একটি বাসে ককটেল হামলা হয়েছে। এতে তিন ব্যক্তি আহত হয়েছেন।
বিএনপির নেতৃত্বাধীন ২০-দলীয় জোটের লাগাতার অবরোধের ৩৯তম দিনে আজ শনিবার সকাল পৌনে ছয়টার দিকে বেড়িবাঁধের লোহার গেট এলাকায় এ ঘটনা ঘটে।
আহত ব্যক্তিরা হলেন নুরুল ইসলাম, হিরা মিয়া ও মোজাম্মেল হক। আহত অবস্থায় তাঁদের উদ্ধার করে সকাল সাতটার দিকে ঢাকা মেডিকেল কলেজ হাসপাতালের জরুরি বিভাগে নেওয়া হয়।হাসপাতালের পুলিশ ক্যাম্পের ইনচার্জ মোজাম্মেল হক জানান, বাসটি সদরঘাট থেকে গাবতলী যাচ্ছিল। মোহাম্মদপুরের বেড়িবাঁধের লোহার গেট এলাকায় বাসটিতে ককটেল হামলা হয়। ককটেল বিস্ফোরণে আহত তিনজনের শরীরের বিভিন্ন অংশে স্প্লিন্টার বিদ্ধ হয়েছে।
