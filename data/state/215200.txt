
সুনামগঞ্জের জগন্নাথপুর উপজেলার নলুয়ার হাওরে পানিতে ডুবে বাহাউদ্দিন (২২) নামের এক ব্যক্তির মৃত্যু হয়েছে। তিনি উপজেলার ভুরাখালি গ্রামের আইন উদ্দিনের ছেলে।গতকাল সোমবার বিকেল পাঁচটার দিকে এ ঘটনা ঘটে। পুলিশ জানিয়েছে, বাহাউদ্দিন বিকেল পাঁচটার দিকে নৌকা নিয়ে কচুরিপানা কাটতে গ্রামের পাশের নলুয়ার হাওরে গিয়েছিলেন। সেখানে কচুরিপানা কাটার সময় হঠাৎ নৌকা থেকে হাওরে পড়ে ডুবে যান তিনি।
