
চট্টগ্রামের চন্দনাইশ উপজেলার হাসিমপুর ইউনিয়নের (ইউপি) চেয়ারম্যান অধ্যাপক মোহাম্মদ আলীকে চেক ডিজঅনার (প্রত্যাখ্যান) মামলায় ছয় মাসের কারাদণ্ড ও ১১ লাখ টাকা জরিমানা করা হয়েছে। গতকাল রোববার পটিয়া যুগ্ম জেলা ও দায়রা জজ আদালতের বিচারক মোহাম্মদ সরওয়ার আলম এ রায় দেন।আদালত সূত্রে জানা গেছে, ২০১২ সালের ৩০ জুন ও ৩০ জুলাই ৮ লাখ ১৫ হাজার টাকার দুটি চেক ডিজঅনারের (প্রত্যাখ্যান) অভিযোগে ওই বছরের ৬ নভেম্বর একই উপজেলার মোহাম্মদ ইউসুফ বাদী হয়ে পটিয়া যুগ্ম জেলা ও দায়রা জজ আদালতে মামলা করেন।পটিয়া আদালতের অতিরিক্ত সরকারি কৌঁসুলি বদিউল আলম জানান, রায় ঘোষণার পর চেয়ারম্যানকে কারাগারে পাঠানো হয়েছে।
