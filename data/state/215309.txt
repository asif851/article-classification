
চট্টগ্রাম ক্যান্টনমেন্ট পাবলিক কলেজে ১৮ আগস্ট ‘জাতীয় শিক্ষা সপ্তাহ’ প্রতিযোগিতায় বিজয়ী ৭৬ জন শিক্ষার্থী ও শিক্ষককে সনদ ও নগদ অর্থ পুরস্কার হিসেবে প্রদান করা হয়। গত মে মাসে অনুষ্ঠিত শিক্ষা মন্ত্রণালয়ের জাতীয় শিক্ষা সপ্তাহে আয়োজিত প্রতিযোগিতায় ১৯টি ক্যাটাগরিতে বিজয়ী হয়েছিলেন তাঁরা। অনুষ্ঠানে প্রধান অতিথি ছিলেন চট্টগ্রাম ক্যান্টনমেন্ট পাবলিক কলেজের অধ্যক্ষ কর্নেল আবু নাসের মো. তোহা। এতে বিশেষ অতিথি ছিলেন জেলা শিক্ষা কর্মকর্তা হোসনে আরা বেগম। সভাপতিত্ব করেন বায়েজিদ থানা মাধ্যমিক শিক্ষা কর্মকর্তা আরিফুর রহমান।প্রতিযোগিতায় সমন্বিতভাবে বায়েজিদ ও বন্দর থানায় শ্রেষ্ঠ প্রতিষ্ঠান হয় চট্টগ্রাম ক্যান্টনমেন্ট পাবলিক কলেজ এবং শ্রেষ্ঠ প্রতিষ্ঠান প্রধান নির্বাচিত হন একই কলেজের অধ্যক্ষ কর্নেল আবু নাসের মো. তোহা। কলেজের মিলনায়তনে এই আয়োজন শেষ হয় সাংস্কৃতিক অনুষ্ঠানের মধ্য দিয়ে। বিজ্ঞপ্তি।
