
ফেনীর ভাষাশহীদ সালাম স্টেডিয়ামে মৌসুমী ইন্ডাস্ট্রিজ লি. কিউট হ্যান্ডবল লিগে গতকাল সোমবার ছয়টি খেলা অনুষ্ঠিত হয়। জেলা ক্রীড়া সংস্থা আয়োজিত লিগে গতকাল ফেনী ক্রীড়াচক্র ৩-২ গোলে মুক্তবিহঙ্গ ক্লাবকে, রামপুর ক্রীড়াচক্র ৫-২ গোলে ভোরবাজার ক্রীড়াচক্রকে, ব্রাদার্স ক্লাব ১-০ গোলে লিভারপুল ক্লাবকে, রামপুর ক্রীড়াচক্র ৬-২ গোলে বিএস ক্লাবকে, সকার ক্লাব ৯-১ গোলে জুনিয়র সকারকে পরাজিত করে। লিভারপুল ১-১ গোলে দাগনভুঞা স্পোর্টিং ক্লাবের সঙ্গে ড্র করে। গত রোববার খেলার উদ্বোধন করেন অতিরিক্ত জেলা প্রশাসক দেবময় দেওয়ান। এ সময় অন্যান্যের মধ্যে উপস্থিত ছিলেন জেলা ক্রীড়া সংস্থার সাধারণ সম্পাদক আমীর হোসেন। খেলায় ১৫টি দল অংশ নিয়েছে।ফেনী অফিস
