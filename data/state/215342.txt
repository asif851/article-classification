
চাঁপাইনবাবগঞ্জের শিবগঞ্জ উপজেলার ফতেপুর সীমান্ত এলাকা থেকে গত শুক্রবার সন্ধ্যায় ৯৩৭ বোতল ফেনসিডিল উদ্ধার করেছে বর্ডার গার্ড বাংলাদেশ (বিজিবি)। তবে এ ঘটনায় কেউ গ্রেপ্তার হয়নি। ৯ বিজিবি ব্যাটালিয়নের অধিনায়ক লেফটেন্যান্ট কর্নেল আবুল এহসান বলেন, গোপন সংবাদের ভিত্তিতে ফতেপুর সীমান্ত এলাকার ক্যাম্প পাড়ায় বিজিবি অভিযান চালায়। এ সময় ভারতের দিক থেকে কয়েকজন চোরাকারবারি বাংলাদেশে প্রবেশ করে। বিজিবির ধাওয়ায় তারা বস্তা ফেলে ভারতের দিকে পালিয়ে যায়। পরে বস্তা থেকে ফেনসিডিল উদ্ধার করা হয়। 
