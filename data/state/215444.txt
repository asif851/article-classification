
গাজীপুরের শ্রীপুর থেকে গামছায় মোড়ানো অবস্থায় এক শিশুর লাশ পাওয়া গেছে। আজ মঙ্গলবার বিকেল সাড়ে পাঁচটার দিকে উপজেলার বরমী ইউনিয়নের গোলাঘাট বাজারের দক্ষিণে রেললাইনের পাশ থেকে লাশটি উদ্ধার করা হয়।
শ্রীপুর থানার উপপরিদর্শক (এসআই) আজহারুল ইসলাম জানান, স্থানীয়রা ঢাকা-ময়মনসিংহ রেললাইনের পাশে লাল গামছায় মোড়ানো একটা কিছু পড়ে থাকতে দেখেন। পরে গামছা খুলে ভেতরে এক শিশুর লাশ দেখতে পেয়ে পুলিশে খবর দেয় তারা। শিশুটির বয়স আনুমানিক ৮-৯ মাস। এর সঙ্গে জড়িতে কাউকে পাওয়া যায়নি।
ঘটনাটি রেলওয়ের আওতায় হওয়ায় রেল পুলিশকে খবর দেওয়া হয়েছে। সন্ধ্যা সাড়ে ৭টা পর্যন্ত ঘটনাস্থলে রেল পুলিশ পৌঁছায়নি।
