
যাত্রাবাড়ীর একটি রেস্তোরাঁয় গতকাল বুধবার ভোরে কেরোসিনের চুলা জ্বালানোর সময় দুই কর্মচারী অগ্নিদগ্ধ হয়েছেন। তাঁরা হলেন আমির হোসেন ও হাসান। তাঁদের ঢাকা মেডিকেল কলেজ হাসপাতালের বার্ন ইউনিটে চিকিৎসা দেওয়া হয়েছে।
বার্ন ইউনিটে আহত ব্যক্তিরা বলেন, তাঁরা (আমির ও হাসান) যাত্রাবাড়ী মোড় এলাকায় ‘মায়ের দোয়া’ নামের একটি রেস্তোরাঁয় কাজ করেন। গতকাল ভোরে তাঁরা কেরোসিনের চুলা জ্বালানোর সময় হঠাৎ শরীরে আগুন ধরে যায়। এ সময় আগুন নিভিয়ে সহকর্মীরা তাঁদের উদ্ধার করে হাসপাতালে পাঠান।
বার্ন ইউনিটের চিকিৎসকেরা বলেন, দগ্ধ ব্যক্তিরা আশঙ্কামুক্ত।
 
