
মানিকগঞ্জের ঘিওর উপজেলার নিমতা গ্রামের একটি মন্দির থেকে বুধবার রাতে দুটি প্রতিমা চুরি করেছে দুর্বৃত্তরা। পুলিশ এবং বাড়ির লোকজন জানান, নিমতা গ্রামের নির্মল গোস্বামীর বাড়ির রাধা কালা চাঁদ মন্দিরে চৈত্র মাসে বার্ষিক ধর্মীয় অনুষ্ঠান হয়। বুধবার দিবাগত গভীর রাতে ওই মন্দিরের পিতলের তৈরি রাধাকৃষ্ণ ও গোপাল প্রতিমা চুরি করে নিয়ে যায় দুর্বৃত্তরা।এ ছাড়া দুর্বৃত্তরা পূজা-অর্চনার কাজে ব্যবহূত বিভিন্ন সরঞ্জাম চুরি করে নিয়ে গেছে। ঘটনার সত্যতা নিশ্চিত করে ঘিওর থানার ভারপ্রাপ্ত কর্মকর্তা (ওসি) শহিদুর রহমান বলেন, খবর পেয়ে ঘটনাস্থলে পুলিশ পাঠানো হয়েছে। তবে এ ব্যাপারে মন্দিরের পক্ষ থেকে কেউ লিখিত কোনো অভিযোগ করেননি।
