
তথ্য ও যোগাযোগপ্রযুক্তি ব্যবহার করে রেকর্ড সংরক্ষণ, ব্যবহার এবং প্রয়োগে সফলতা পাওয়ার জন্য রাজশাহী বিভাগীয় পর্যায়ে সেরা ওসি হিসেবে মনোনীত হয়েছেন বগুড়ার কাহালু থানার ভারপ্রাপ্ত কর্মকর্তা (ওসি) সমিত কুমার কুণ্ডু। এ সাফল্যের স্বীকৃতি হিসেবে প্রধানমন্ত্রীর ছেলে ও তাঁর তথ্য ও যোগাযোগপ্রযুক্তি বিষয়ক উপদেষ্টা সজীব ওয়াজেদ জয় তাঁকে (সমিত কুমার) ক্রেস্ট ও সনদ দেন। গত ১২ ফেব্রুয়ারি ঢাকার বঙ্গবন্ধু আন্তর্জাতিক সম্মেলন কেন্দ্রে ডিজিটাল ওয়ার্ল্ড ২০১৫-এর এক সেমিনারে তাঁর হাতে ক্রেস্ট ও সনদ তুলে দেওয়া হয়। 
