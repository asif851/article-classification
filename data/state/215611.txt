
কিশোরগঞ্জের মিঠামইন উপজেলার গোপদিঘী ইউনিয়ন পরিষদের (ইউপি) চেয়ারম্যান পদে উপনির্বাচনে মো. আনোয়ার হোসেন নির্বাচিত হয়েছেন।গতকাল বুধবার সকাল আটটা থেকে বিকেল চারটা পর্যন্ত ভোট হয়। ভোট গণনা শেষে রাত নয়টায় ফলাফল ঘোষণা করা হয়।মিঠামইন উপজেলা নির্বাচন কর্মকর্তা মো. আশরাফুল আলম জানান, কোনো অপ্রীতিকর ঘটনা ছাড়াই ভোট গ্রহণ শেষ হয়। চেয়ারম্যান পদে সাতজন প্রতিদ্বন্দ্বিতা করেন। বেসরকারি ফলাফল অনুযায়ী, আনোয়ার হোসেন পেয়েছেন ২ হাজার ৭৫৯ ভোট। তাঁর নিকটতম প্রতিদ্বন্দ্বী ফেরদৌসী হক পেয়েছেন ২ হাজার ৭০২ ভোট।গত ১৬ জুলাই গোপদিঘী ইউনিয়ন পরিষদের চেয়ারম্যান নূরুল হক একটি ফৌজদারি মামলায় সাজা পেয়ে কারাগারে যাওয়ার পর চেয়ারম্যান পদ শূন্য ঘোষণা করা হয়।
