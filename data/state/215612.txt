
শেরপুরের ঝিনাইগাতী উপজেলায় গতকাল শুক্রবার এক আদিবাসী বুদ্ধিপ্রতিবন্ধী শিশু ধর্ষণের শিকার হয়েছে। এ ঘটনায় জড়িত থাকার অভিযোগে পুলিশ সাহেব আলী নামে এক তরুণকে গ্রেপ্তার করেছে।এদিকে গত বৃহস্পতিবার কিশোরগঞ্জের বাজিতপুরে কিশোরী এক গৃহপরিচারিকা ধর্ষণের শিকার হয়েছে৷ এ ঘটনায় শুভ মিয়া নামের এক কিশোরকে গ্রেপ্তার করেছে পুলিশ৷পুলিশ ও স্থানীয় সূত্রে জানা গেছে, বাকাকুড়া গ্রামের সাহেব আলী (২০) গতকাল বেলা দুইটার দিকে আদিবাসী বুদ্ধিপ্রতিবন্ধী শিশুটিকে জঙ্গলে নিয়ে ধর্ষণ করেন। শিশুটির চিৎকারে এ সময় গ্রামবাসী সেখানে এসে সাহেব আলীকে আটক করে থানায় সোপর্দ করেন।ঝিনাইগাতী থানার ওসি এ কে এম ফসিউর রহমান বলেন, এ ঘটনায় শিশুটির বাবা নারী ও শিশু নির্যাতন দমন আইনে ঝিনাইগাতী থানায় মামলা দায়ের করেছেন।কিশোরগঞ্জের বাজিতপুর পৌরশহরে এক গৃহপরিচারিকা (১৪) ধর্ষণের অভিযোগে পৌরশহরের বসন্তপুর মহল্লার শুভ মিয়াকে (১৮) গ্রেপ্তার করেছে পুলিশ। গত বৃহস্পতিবার রাতে কয়েক তরুণ বসন্তপুর মহল্লা থেকে গৃহপরিচারিকাকে উঠিয়ে নিয়ে মথুরাপুর মহল্লায় নিয়ে ধর্ষণ করে। এই ঘটনায় শুভসহ চারজনের বিরুদ্ধে গতকাল শুক্রবার মামলা হয়েছে।সহকারী পুলিশ সুপার (বাজিতপুর সার্কেল) খন্দকার সায়িদ আহমেদ বলেন, মেয়েটির ডাক্তারি পরীক্ষা হয়েছে।
