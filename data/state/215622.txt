
নেত্রকোনা সদর উপজেলার সতরশ্রী গ্রামের আবদুল হান্নান খান ও তাঁর ভাতিজা রাসেল খানকে কুপিয়ে জখম করার দায়ে পাঁচজনকে যাবজ্জীবন কারাদণ্ড দিয়েছেন আদালত।এ ছাড়া প্রত্যেককে ২০ হাজার টাকা জরিমানা, অনাদায়ে আরও দুই বছর সশ্রম কারাদণ্ড দেওয়া হয়।নেত্রকোনার অতিরিক্ত জেলা ও দায়রা জজ মো. আবদুল হামিদ গত সোমবার এ রায় দেন।দণ্ডিত ব্যক্তিরা হলেন নেত্রকোনা সদর উপজেলার সতরশ্রী গ্রামের আবদুর রহমান ওরফে দুদু মিয়া, রফিকুল ইসলাম ওরফে সংগ্রাম, শফিকুল ইসলাম ওরফে শফিক, বিপ্লব ওরফে আবদুল মালেক খান ও স্বপন মিয়া।
