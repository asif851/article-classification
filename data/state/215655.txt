
ময়মনসিংহের নান্দাইল উপজেলার দুটি প্যাথলজিক্যাল ল্যাবকে জরিমানা এবং একটি ক্লিনিক সিলগালা করেছেন ভ্রাম্যমাণ আদালত। গতকাল মঙ্গলবার উপজেলা নির্বাহী কর্মকর্তা ও নির্বাহী হাকিম মো. অহিদুল ইসলামের নেতৃত্বে ভ্রাম্যমাণ আদালতের অভিযান চলে। ওই আদালত সূত্রে জানা গেছে, পরীক্ষায় অবহেলার অভিযোগে উপজেলার রীতা প্যাথলজিক্যাল ল্যাবের মালিক মো. আজিজুল হক ও ইসলাম ডায়াগনস্টিক অ্যান্ড হেলথ সেন্টারের মালিক মো. পলাশকে পাঁচ হাজার টাকা করে জরিমানা করা হয়েছে। আর অনুমোদন না থাকায় উপজেলার আল নছর ক্লিনিকটি সিলগালা ও এর মালিক মো. আবু নছরকে ১০ হাজার টাকা জরিমানা করা হয়েছে। 
