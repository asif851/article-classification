
নেপালের সাবেক প্রধানমন্ত্রী সুশীল কৈরালার শেষকৃত্য অনুষ্ঠানে যোগ দিতে আজ বুধবার দুপুরে কাঠমান্ডু গেছেন পররাষ্ট্রমন্ত্রী এ এইচ মাহমুদ আলী। পররাষ্ট্রমন্ত্রীর দপ্তরের এক কর্মকর্তা প্রথম আলোকে এ তথ্য জানান। কাঠমান্ডুর ওই অনুষ্ঠানে যোগদান শেষে আজ বিকেলেই দেশে ফিরবেন তিনি।
নেপালের সাবেক প্রধানমন্ত্রী সুশীল কৈরালার শেষকৃত্য অনুষ্ঠানে যোগ দিতে আজ বুধবার দুপুরে কাঠমান্ডু গেছেন পররাষ্ট্রমন্ত্রী এ এইচ মাহমুদ আলী। পররাষ্ট্রমন্ত্রীর দপ্তরের এক কর্মকর্তা প্রথম আলোকে এ তথ্য জানান। কাঠমান্ডুর ওই অনুষ্ঠানে যোগ দিয়ে আজ বিকেলেই দেশে ফিরবেন তিনি।সুশীল কৈরালা কাঠমান্ডুতে গতকাল মঙ্গলবার ৭৭ বছর বয়সে মৃত্যুবরণ করেন। তিনি ফুসফুসের ক্যানসারে ভুগছিলেন। বার্তা সংস্থা রয়টার্স উল্লেখ করেছে, শ্বাসকষ্টে ভুগছিলেন তিনি।একাত্তরের মুক্তিযুদ্ধে গৌরবোজ্জ্বল অবদানের জন্য নেপালি কংগ্রেসের সভাপতি সুশীল কৈরালা বাংলাদেশ সরকার মুক্তিযুদ্ধ মৈত্রী সম্মাননায় ভূষিত করার হয়।গতকাল নেপালের সাবেক প্রধানমন্ত্রী সুশীল কৈরালার মৃত্যুতে গভীর শোক প্রকাশ করে প্রধানমন্ত্রী শেখ হাসিনা বলেন, বাংলাদেশের মুক্তিযুদ্ধকালে তাঁর ভূমিকা বাংলাদেশ কখনো ভুলবে না।শোকবার্তায় শেখ হাসিনা বলেন, ‘আমরা বাংলাদেশে আমাদের গৌরবময় মুক্তিযুদ্ধকালে তাঁর (সুশীল কৈরালা) সাহসী ও নিঃস্বার্থ ভূমিকার কথা কখনো ভুলব না।’
 
আরও পড়ুন..
প্রধানমন্ত্রীর সম্পদ শুধু দুটি মুঠোফোন!
