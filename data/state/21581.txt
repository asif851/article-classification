
নোয়াখালীর সুবর্ণচর থেকে ১৮৯টি ইয়াবা বড়িসহ আমির হোসেন (৩০) নামের এক মাদক ব্যবসায়ীকে গ্রেপ্তার করেছে র্যাপিড অ্যাকশন ব্যাটালিয়ন (র্যাব-১১)। র্যাব বলেছে, গত বৃহস্পতিবার রাতে উপজেলার চর জুবলী এলাকায় ইয়াবা কেনাবেচার সময় তাঁকে হাতেনাতে গ্রেপ্তার করা হয়।এক সংবাদ বিজ্ঞপ্তিতে র্যাব বলেছে, গোপন সংবাদের ভিত্তিতে সুবর্ণচরের চর জব্বার থানা-পুলিশের সহায়তায় র্যাব রাত পৌনে আটটার দিকে অভিযান চালায়। এতে নেতৃত্ব দেন পিপিসি-৩ লক্ষ্মীপুর ক্যাম্পের সহকারী পরিচালক এএসপি মো. নাজিম উদ্দিন আল আজাদ। তিনি জানান, আমিরের বাড়ি একই উপজেলার চর জব্বার গ্রামে। তাঁর বিরুদ্ধে মামলা করা হয়েছে।
