
রাজধানীর একটি হোটেলে আজ শনিবার সকালে সার্ক মন্ত্রিপরিষদ সচিবদের বৈঠক শুরু হয়েছে। বৈঠকটি দুই দিন চলবে।বৈঠকে সভাপতিত্ব করছেন মন্ত্রিপরিষদ বিভাগের সচিব মোশাররফ হোসাইন ভূইঞা।বৈঠকে সার্কভুক্ত দেশগুলোর মধ্যে সহযোগিতা বাড়াতে গুরুত্বপূর্ণ ক্ষেত্রগুলো চিহ্নিত করা হবে। এর পাশাপাশি আঞ্চলিক সহযোগিতা সম্প্রসারণের কৌশল নিয়ে আলোচনা হবে। সার্ক মন্ত্রিপরিষদ সচিবদের দ্বিতীয় বৈঠকে প্রশাসনিক সংস্কার ও সুশাসন, নাগরিকসেবার মানোন্নয়নের  বিষয়গুলো  প্রাধান্য পাবে। ২০০৯ সালে সার্ক মন্ত্রিপরিষদ সচিবদের প্রথম বৈঠক দিল্লিতে অনুষ্ঠিত হয়।বৈঠকের আগে মন্ত্রিপরিষদের সচিবেরা গণভবনে প্রধানমন্ত্রী শেখ হাসিনার সঙ্গে দেখা করেছেন।
