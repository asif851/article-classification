
ভ্রাম্যমাণ আদালত গতকাল শনিবার লালমনিরহাট সদর উপজেলায় ৪০ কেজি নিষিদ্ধ কারেন্ট জাল জব্দ করে পুড়িয়ে ধ্বংস করেছেন। একই সময় কারেন্ট জাল বিক্রির দায়ে উপজেলার বড়বাড়ী বাজার এলাকার বাদশা মিয়া (৩৫) এবং কুড়িগ্রামের রাজারহাট উপজেলার সিনাই গ্রামের আজাহার আলীকে (৪০) ১০ হাজার টাকা করে ২০ হাজার টাকা জরিমানা করেছেন। লালমনিরহাটের নেজারত ডেপুটি কালেক্টর (এনডিসি) ও ভ্রাম্যমাণ আদালতের বিচারক আবদুল্লাহ আল মামুন তালুকদার আদালত পরিচালনা করেন। বড়বাড়ী ইউনিয়নের খেদাবাগ আইরখামার গ্রামে এবং বড়বাড়ী বাজার এলাকায় কারেন্ট জাল বিক্রি করার সময় ডিবি পুলিশ তাদের আটক করে।
