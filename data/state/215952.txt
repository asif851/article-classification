
আবর্জনা ফেলে না দিয়ে তা থেকে পুনরায় নতুন জিনিস তৈরি করার বিভিন্ন পদ্ধতি নিয়ে ১৩ আগস্ট প্রথম আলো জবস মিলনায়তনে অনুষ্ঠিত হয় রিসাইক্লিং কর্মশালা। ‘বিকজ উই কেয়ার, উই রিসাইকেল’ শিরোনামের এ কর্মশালার যৌথভাবে আয়োজন করে প্রথম আলো চট্টগ্রাম বন্ধুসভা ও পরিবেশবিষয়ক সংগঠন অব্যয়। তিন ঘণ্টার এ কর্মশালায় অংশ নেন ২৫ জন প্রশিক্ষণার্থী।কর্মশালার শুরুতে স্বাগত বক্তব্য দেন চট্টগ্রাম বন্ধুসভার সভাপতি জয়শ্রী দাশ ও সাধারণ সম্পাদক শিহাব জিশান। কথামালা শেষে শুরু হয় প্রশিক্ষণ পর্ব। এ পর্বে প্রশিক্ষক হিসেবে ছিলেন অব্যয়ের সহসভাপতি মার্জিয়া শাফিন ও কোষাধ্যক্ষ নুর আনাস। কর্মশালার শেষ পর্বে হাতে-কলমে প্রশিক্ষণ গ্রহণ করেন প্রশিক্ষণার্থীরা। সবশেষে চট্টগ্রাম বন্ধুসভার প্রশিক্ষণবিষয়ক সম্পাদক সেঁজুতি গুপ্তার সমাপনী বক্তব্যের মাধ্যমে শেষ হয় কর্মশালার এ আয়োজন।
