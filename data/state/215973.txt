
সিরাজগঞ্জের পৌরশহরের শহীদগঞ্জ থেকে ২৬ হাজার ৮শ পিচ ইয়াবা বড়িসহ দুই মাদক ব্যবসায়ীকে গ্রেপ্তার করেছে গোয়েন্দা পুলিশ।
শুক্রবার সকালে পৌরশহরের শহীদগঞ্জ এলাকা থেকে তাঁদের গ্রেপ্তার করা হয়। তাঁরা হলেন, ওই এলাকার আবদুল মতিন ও দিনাজপুরের হাকিমপুর থানার সবুজ আলী।
সিরাজগঞ্জ গোয়েন্দা পুলিশের পরিদর্শক (তদন্ত) মো. রওশন আলী বলেন, গোপন সংবাদের ভিত্তিতে শহীদগঞ্জ এলাকায় এ অভিযান চালানো হয়। এ সময় অটোরিকশার দুজন যাত্রীকে ২৬ হাজার ৮শ পিচ ইয়াবা বড়িসহ গ্রেপ্তার করা হয়।
সিরাজগঞ্জের বিশেষ শাখার অতিরিক্ত পুলিশ সুপার আবু ইউসুফ বলেন, জব্দ হওয়া ইয়াবার বাজার মূল্য প্রায় ৪০ লাখ ২০ হাজার টাকা। ঢাকা থেকে ইয়াবার এই বড় চালান সিরাজগঞ্জে এসে আবদুল মতিনের মাধ্যমে ঈশ্বরদী ও রাজশাহীতে যাওয়ার কথা ছিল। এ বিষয়ে সিরাজগঞ্জ সদর থানায় একটি মামলা করা হয়েছে।
