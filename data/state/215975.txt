
শিক্ষামন্ত্রী নুরুল ইসলাম নাহিদ বলেছেন, জেএসসি ও জেডিসি পরীক্ষার ফলে এবারের সব সূচকে ইতিবাচক পরিবর্তন হয়েছে। এই ফলে আমরা আনন্দিত। এই ফল শিক্ষার্থীরা উৎসাহিত করবে বলেও তিনি মনে করেন।আজ বৃহস্পতিবার বেলা দেড়টার দিকে জেএসসি ও জেডিসি পরীক্ষার ফল প্রকাশ উপলক্ষে এক সংবাদ সম্মেলনে শিক্ষামন্ত্রী নুরুল ইসলাম নাহিদ এসব কথা বলেন। এরপরেও যারা পাস করতে পারেনি, তারা যেন হতাশাগ্রস্ত এবং নিরুৎসাহিত না হয়, এ জন্য মন্ত্রী সবার প্রতি আহ্বান জানান। তিনি বলেন, আশা করি, অকৃতকার্য শিক্ষার্থীরা আগামী বছর আরও উৎসাহে পরীক্ষা দেবে এবং পাস করবে।এ বছরের জুনিয়র স্কুল সার্টিফিকেট (জেএসসি) ও জুনিয়র দাখিল সার্টিফিকেট (জেডিসি) পরীক্ষায় গড় পাসের হার ৯২ দশমিক ৩৩ শতাংশ। গত বছরের চেয়ে এবার পাসের হার বেড়েছে ১ দশমিক ৯২ শতাংশ।এবার জেএসসি ও জেডিসি পরীক্ষায় পরীক্ষার্থী ছিল ২৩ লাখ ২৫ হাজার ৯৩৩ জন। এ বছর ১ নভেম্বর ওই পরীক্ষা শুরু হয়। পরীক্ষা শেষ হয় ১৮ নভেম্বর।প্রাথমিক শিক্ষা অধিদপ্তর ও শিক্ষা বোর্ডগুলোর ওয়েবসাইটে, মুঠোফোনে খুদেবার্তার মাধ্যমে এবং শিক্ষাপ্রতিষ্ঠান থেকে ফল জানতে পারবে শিক্ষার্থীরা।আরও পড়ুনজেএসসি-জেডিসিতে পাসের হার বেড়েছে ১.৯২ শতাংশ
