
বাংলাদেশের কমিউনিস্ট পার্টির (সিপিবি) চাঁপাইনবাবগঞ্জ জেলা কমিটির সম্মেলন গতকাল শনিবার স্থানীয় পাঠাগার মিলনায়তনে অনুষ্ঠিত হয়েছে। সম্মেলনে ইসরাইল সেন্টুকে সভাপতি ও আবু হাসিবকে সম্পাদক করে পাঁচ সদস্যের জেলা কমিটি গঠন করা হয়।জাতীয় সংগীতের সঙ্গে দলীয় পতাকা উত্তোলনের মাধ্যমে সম্মেলনের উদ্বোধন করেন সিপিবির কেন্দ্রীয় সদস্য কমরেড এনামুল হক। জেলা সিপিবির সভাপতি এ বি এম সাইদুল ইসলামের সভাপতিত্বে অনুষ্ঠানে বক্তব্য দেন সিপিবির কেন্দ্রীয় কমিটির সদস্য এনামুল হক, ইসমাইল হোসেন, সাইদুর রহমান ও আদিবাসী নেত্রী খিরতি বারোয়ার। স্বাগত বক্তব্য দেন জেলা সিপিবির সাধারণ সম্পাদক ইসরাইল সেন্টু।সম্মেলনের দ্বিতীয় অধিবেশনে সভাপতিত্ব করেন আবু হাসিব। এতে জেলা সম্পাদকের প্রতিবেদন ও কেন্দ্রীয় কংগ্রেসের খসড়া রাজনৈতিক প্রস্তাবের ওপর আলোচনার পর নতুন কমিটি গঠন করা হয়।
