
চাঁদপুরে শুরু হয়েছে মাসব্যাপী ঈদ আনন্দ মেলা। শুক্রবার চাঁদপুর প্রেসক্লাব আঙিনায় মেলার উদ্বোধন করেন জেলা প্রশাসকের স্ত্রী আক্তারি জামান। মেলায় নারীদের নানা ধরনের পোশাক, গয়নাসহ বিভিন্ন ধরনের ৩০টি দোকান রয়েছে। প্রতিদিন সকাল থেকে রাত পর্যন্ত মেলার কার্যক্রম চলবে। উদ্বোধনী অনুষ্ঠানে উপস্থিত ছিলেন চাঁদপুর প্রেসক্লাবের সভাপতি বি এম হান্নান, সাধারণ সম্পাদক সোহেল রুশদী, সাবেক সভাপতি কাজী শাহাদাত, ইকরাম চৌধুরী, শহীদ পাটওয়ারী, সাবেক সম্পাদক রহিম বাদশা প্রমুখ।
