
লালমনিরহাটের হাতীবান্ধায় ট্রাকের ধাক্কায় এক স্কুলছাত্র নিহত হয়েছে। গত শুক্রবার উপজেলার পারুলিয়ার বটতলা এলাকায় ওই দুর্ঘটনা ঘটে।নিহত ছাত্রের নাম মেহেদি হাসান (৮)। সে উপজেলার দক্ষিণ পারুলিয়া গ্রামের শাহজান আলীর ছেলে ও সাতনালা সরকারি প্রাথমিক বিদ্যালয়ের দ্বিতীয় শ্রেণির ছাত্র ছিল।প্রত্যক্ষদর্শী সূত্রে জানা যায়, গত শুক্রবার সন্ধ্যায় লালমনিরহাট-বুড়িমারী মহাসড়কে পারুলিয়ার বটতলা এলাকায় অটোরিকশা থেকে নেমে মেহেদি সড়কে দাঁড়িয়ে ছিল। এ সময় বিপরীত দিক থেকে আসা একটি ট্রাক তাকে ধাক্কা দিলে ঘটনাস্থলেই তার মৃত্যু হয়। পুলিশ ট্রাক ও এর চালক মোকলেছুর রহমানকে আটক করেছে।হাতীবান্ধা থানার এসআই মুসা আলি বলেন, মোকলেছুরকে গতকাল লালমনিরহাট জেলা কারাগারে পাঠানো হয়েছে।
