
রাজধানীর হাজারীবাগে একটি ট্যানারিতে আজ রাতে অগ্নিকাণ্ডের ঘটনা ঘটেছে। তবে এতে কেউ হতাহত হয়নি। 
ফায়ার সার্ভিসের পরিদর্শক মাহমুদুল হক বলেন, রূপালি কম্পোজিট নামের একটি ট্যানারিতে আগুন লেগেছিল। ফায়ার সার্ভিসের পাঁচটি ইউনিট কাজ করে আগুন নিয়ন্ত্রণে এনেছে। তিনি বলেন, আগুনে কেউ হতাহত হননি। তাৎক্ষণিকভাবে আগুনের কারণ জানা যায়নি।
মাহমুদুল হক বলেন, আগুনের মাত্রা ব্যাপক ছিল না। তবে ট্যানারির চামড়ায় আগুন লাগায় প্রচুর ধোঁয়া সৃষ্টি হয়।
