
নড়াইল জেলায় ১৫ জন বাংলাদেশ কাব স্কাউটসের সর্বোচ্চ পদক শাপলা অ্যাওয়ার্ড পেয়েছেন। ২০১৬ সালের ১৬ মার্চ এ ফলাফল প্রকাশ হয়। জেলার লোহাগড়া উপজেলার তিনটি প্রাথমিক বিদ্যালয়ের শিক্ষার্থীরা এ পদক অর্জন করেছে। জেলা স্কাউটস কার্যালয় থেকে জানা গেছে, লোহাগড়ার আর এল পাশা সরকারি প্রাথমিক বিদ্যালয় থেকে এ পদক পেয়েছে নয়জন। তারা হলো মিনহাজুল ইসলাম, মোন্তাহেনা, শেখ তাহসিন রহমান, সুফিয়া খানম, মালিহা জামান, শান্তা ইসলাম, স্মিতা রানী দাস, মাহনুর মৌমিতা ও রাফাজ রায়হান। লোহাগড়া মডেল সরকারি প্রাথমিক বিদ্যালয়ের সদীপ সিংহ, মাহবুবা সুলতানা, প্রমা চৌধুরী ও শাহারিয়ার নাফিজ এবং লুটিয়া সরকারি প্রাথমিক বিদ্যালয়ের বাঁধন ঘোষ ও তানিয়া খানম এ পদক অর্জন করেছে। 
