
বিএনপির নেতৃত্বাধীন ২০-দলীয় জোটের ডাকা হরতালের কারণে আগামীকাল বৃহস্পতিবারের এসএসসি ও সমমানের পরীক্ষা স্থগিত করা হয়েছে। স্থগিত করা পরীক্ষার নতুন তারিখ পরে জানানো হবে।
আজ বুধবার সচিবালয়ে এক সংবাদ সম্মেলনে শিক্ষামন্ত্রী নুরুল ইসলাম নাহিদ পরীক্ষা স্থগিতের এ ঘোষণা দেন। শিক্ষামন্ত্রী বলেন, ‘তবে আমরা আশা করছি, পরীক্ষার্থীদের কথা বিবেচনা-পরবর্তী সময়ে হরতাল প্রত্যাহার করা হবে।’
বিএনপির নেতৃত্বাধীন ২০-দলীয় জোটের চলমান হরতাল আগামী শুক্রবার সকাল ছয়টা পর্যন্ত বাড়ানো হয়েছে। আগামীকাল বৃহস্পতিবার এসএসসি ও সমমানের ধর্মবিষয়ক পরীক্ষা হওয়ার কথা ছিল। এর আগে হরতালের কারণে মোট চার দিনের পরীক্ষা পেছানো হয়। এর মধ্যে প্রথম দুই দিনের পরীক্ষা হয় গত শুক্র ও শনিবার। বাকি দুই দিনের পরীক্ষা আগামী শুক্র ও শনিবার হওয়ার কথা।
