
জেএমবির সারোয়ার-তামিম গ্রুপের বোমা-বারুদ (আইইডি) বিশেষজ্ঞকে রাজধানীর উত্তরা থেকে গ্রেপ্তারের তথ্য দিয়েছে র‍্যাপিড অ্যাকশন ব্যাটালিয়ন (র‍্যাব)।
আজ বুধবার সকালে র‍্যাবের পক্ষ থেকে গণমাধ্যমে পাঠানো মোবাইল ফোনের খুদে বার্তায় এই তথ্য জানানো হয়।
খুদে বার্তায় বলা হয়, মুসফিক মার্টিন জেনি নামের এক ব্যক্তিকে উত্তরা থেকে গ্রেপ্তার করেছে র‍্যাব-১০। তিনি জেএমবির সারোয়ার-তামিম গ্রুপের আইইডি বিশেষজ্ঞ।
র‍্যাবের ভাষ্য, মুসফিকের কাছ থেকে বিপুল পরিমাণ আইইডি ও রিমোট কন্ট্রোলিং ডিভাইস উদ্ধার করা হয়েছে।
ঘটনার বিষয়ে বিস্তারিত তথ্য জানায়নি র‍্যাব।
