
মানিকগঞ্জের সিঙ্গাইর উপজেলায় গত মঙ্গলবার সড়ক দুর্ঘটনায় দুই কলেজছাত্র নিহত হয়েছেন। মানিকগঞ্জ-সিঙ্গাইর সড়কের উপজেলার ঘোনাপাড়া এলাকায় এ ঘটনা ঘটে।নিহত কলেজছাত্ররা হলেন উপজেলার বিনোদপুর গ্রামের আইয়ুব খানের ছেলে রনি খান (২১) ও আবদুস সালামের ছেলে সজীব হোসেন (২২)। তাঁরা সিঙ্গাইর ডিগ্রি কলেজের একাদশ শ্রেণীর ছাত্র।সিঙ্গাইর থানার ভারপ্রাপ্ত কর্মকর্তা (ওসি) মো. লিয়াকত আলী প্রথম আলোকে জানান, অতিরিক্ত গতির কারণে মোটরসাইকেলটি নিয়ন্ত্রণ হারিয়ে ফেললে এ দুর্ঘটনা ঘটে। এ ঘটনায় থানায় অপমৃত্যুর মামলা হয়েছে।
