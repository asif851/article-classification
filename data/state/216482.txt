
বাংলাদেশ কৃষি বিশ্ববিদ্যালয়ে ২০১৪-১৫ শিক্ষাবর্ষে (লেভেল ১, সেমিস্টার ১) ভর্তি হওয়া শিক্ষার্থীদের ক্লাস ১৫ ফেব্রুয়ারি শুরু হবে। আজ বুধবার বিশ্ববিদ্যালয়ের শিক্ষা শাখার অতিরিক্ত রেজিস্ট্রার স্বাক্ষরিত এক বিজ্ঞপ্তিতে এ তথ্য জানানো হয়।
তবে কবে নাগাদ নবীনবরণ অনুষ্ঠান হবে, বিজ্ঞপ্তিতে এ ব্যাপারে উল্লেখ নেই। গত ৮ জানুয়ারি নবীনবরণ ও ১১ জানুয়ারি ক্লাস শুরু হওয়ার কথা ছিল। কিন্তু দেশের সার্বিক পরিস্থিতি বিবেচনা করে প্রশাসন তা স্থগিত করে।
