
জনপ্রশাসনে ২০ অতিরিক্ত সচিব, ২৬ যুগ্ম-সচিব, ১৬ উপসচিব ও একজন সিনিয়র সহকারী সচিব পদে রদবদল আনা হয়েছে। জনপ্রশাসন মন্ত্রণালয় থেকে আজ বৃহস্পতিবার এ বিষয়ে পৃথক আদেশ জারি করা হয়েছে।
প্রত্নতত্ত্ব অধিদপ্তরের মহাপরিচালক আশীষ কুমার সরকারকে গণগ্রন্থাগার অধিদপ্তরের মহাপরিচালক, স্বাস্থ্য মন্ত্রণালয়ের সংযুক্ত ওএসডি অতিরিক্ত সচিব মো. এনামুল হককে আইএমইডির মহাপরিচালক, বাংলা একাডেমির সচিব মো. আলতাফ হোসেনকে প্রত্নতত্ত্ব অধিদপ্তরের মহাপরিচালক, বিআইডব্লিউটিসির পরিচালক জ্ঞান রঞ্জন শীলকে বাংলাদেশ জলবায়ু পরিবর্তন ট্রাস্টের ব্যবস্থাপনা পরিচালক, আইএমইডির মহাপরিচালক মো. সেফাউল আলমকে রাজধানী উন্নয়ন কর্তৃপক্ষের সদস্য, ওএসডি অতিরিক্ত সচিব ঝরণা বেগমকে ভূমি সংস্কার বোর্ডের সদস্য নিয়োগ দেওয়া হয়েছে।
ভূমি সংস্কার বোর্ডের সদস্য মো. হুমায়ুন কবীর খান ও গণগ্রন্থাগার অধিদপ্তরের মহাপরিচালক মো. হাফিজুর রহমানকে ওএসডি, বাংলাদেশ জলবায়ু পরিবর্তন ট্রাস্টের ব্যবস্থাপনা পরিচালক হিসেবে বদলির আদেশাধীন স্বপন কুমার সাহাকে বিমান মন্ত্রণালয়ে ঢাকার অতিরিক্ত বিভাগীয় কমিশনার জি এম সালেহ উদ্দিনকে পরিবেশ ও বন মন্ত্রণালয়ে, বন মন্ত্রণালয়ে সংযুক্ত অতিরিক্ত সচিব ফয়েজ আহমেদকে স্বাস্থ্য মন্ত্রণালয়ে এবং তথ্য ও যোগাযোগ প্রযুক্তি বিভাগে সংযুক্ত অতিরিক্ত সচিব পার্থ প্রতিম দেবকে তথ্য ও যোগাযোগ প্রযুক্তি বিভাগে, ওএসডি অতিরিক্ত সচিব শামীমা নার্গিসকে অর্থনৈতিক সম্পর্ক বিভাগের অতিরিক্ত সচিব, তথ্য ও যোগাযোগ প্রযুক্তি বিভাগে সংযুক্ত অতিরিক্ত সচিব মো. হারুনুর রশিদকে তথ্য ও যোগাযোগ প্রযুক্তি বিভাগে বদলি করা হয়েছে।
ওএসডি অতিরিক্ত সচিব মো. মজিবুর রহমানকে সেতু বিভাগে সংযুক্ত, ওএসডি অতিরিক্ত সচিব জিকরুর রেজা খানকে নৌ মন্ত্রণালয়ে, ওএসডি অতিরিক্ত সচিব মো. নজরুল ইসলামকে স্বাস্থ্য মন্ত্রণালয়ে এবং ওএসডি অতিরিক্ত সচিব নাইম আহমেদ খানকে রেলপথ মন্ত্রণালয়ে বদলি করা হয়েছে।
যুগ্ম সচিবদের মধ্যে বাংলাদেশ মৎস্য উন্নয়ন করপোরেশনের পরিচালক মো. নাছির উদ্দিন খানকে জাতীয় সংসদ সচিবালয়ে, প্রতিরক্ষা মন্ত্রণালয়ের যুগ্ম-সচিব মো. জাহিদুল ইসলামকে ভূমি মন্ত্রণালয়ে, ঢাকা বিভাগের স্থানীয় সরকার পরিচালক মো. শহিদুল ইসলামকে স্থানীয় সরকার বিভাগে, জাতীয় সংসদ সচিবালয়ের যুগ্ম-সচিব মো. ওয়াহিদুল ইসলাম খানকে রাষ্ট্রপতির কার্যালয়ে, ওএসডি যুগ্ম-সচিব মো. শফিকুল আহমেদ, রংপুর জেলা পরিষদের প্রধান নির্বাহী কর্মকর্তা জয়ন্ত কুমার সিকদার এবং জনশক্তি কর্মসংস্থান ও প্রশিক্ষণ ব্যুরোর পরিচালক মো. মোকাব্বির হোসেনকে জনপ্রশাসন মন্ত্রণালয়ে বদলি করা হয়েছে।
সমাজকল্যাণ মন্ত্রণালয়ে বদলির আদেশাধীন যুগ্ম-সচিব খাজা আবদুল মান্নানকে স্বাস্থ্য মন্ত্রণালয়ে, ওএসডি যুগ্ম-সচিব সাইদা নাইম জাহানকে সমাজকল্যাণ মন্ত্রণালয়ে, রাজউকের সদস্য হিসেবে বদলির আদেশাধীন মো. আব্দুল কাইয়ুমকে ওএসডি করা হয়েছে। ন্যাশনাল ল্যান্ড জোনিং প্রজেক্টের পরিচালক (যুগ্ম-সচিব) মো. শাহাদাত হোসেনকে পরিবেশ অধিদপ্তরের পরিচালক, ঢাকা জেলা পরিষদের প্রধান নির্বাহী কর্মকর্তা মলয় কুমার রায়কে রাজশাহী রেশম উন্নয়ন বোর্ডের সদস্য, রাজশাহীর অতিরিক্ত বিভাগীয় কমিশনার মো. হাইউল কাইয়ুমকে বিসিআইসির পরিচালক, স্বাস্থ্য ও পরিবার কল্যাণ মন্ত্রণালয়ের যুগ্ম-সচিব মো. ফজলুল হককে বাংলাদেশ মৎস্য উন্নয়ন করপোরেশনের পরিচালক করা হয়েছে।
খাদ্য অধিদপ্তরের অতিরিক্ত মহাপরিচালক মো. মো. মঈনুল হককে বাংলাদেশ নিরাপত্তা খাদ্য কর্তৃপক্ষের সদস্য, জাতীয় শিক্ষাক্রম ও পাঠ্যপুস্তক বোর্ডের সচিব ব্রজ গোপাল ভৌমিককে হেকায়েপ প্রকল্পের সিনিয়র রিসার্চ অফিসার, টেকসই ও নবায়নযোগ্য জ্বালানি উন্নয়ন কর্তৃপক্ষের সচিব শেখ ফয়জুল আমিনকে একই কর্তৃপক্ষের সদস্য, স্বাস্থ্য ও পরিবার কল্যাণ মন্ত্রণালয়ের যুগ্ম সচিব মো. মোশাররফ হোসেনকে খাদ্য অধিদপ্তরের অতিরিক্ত মহাপরিচালক ও পরবর্তী পদায়নের জন্য জনপ্রশাসন মন্ত্রণালয়ে ন্যস্ত যুগ্ম-সচিব মো. গোলাম ইয়াহিয়াকে এনআইএলজির পরিচালক নিয়োগ দেওয়া হয়েছে।
একই আদেশে জনপ্রশাসন মন্ত্রণালয়ের বিশেষ ভারপ্রাপ্ত কর্মকর্তা (ওএসডি) মোহাম্মদ জয়নুল বারীকে সরকারি যানবাহন অধিদপ্তরের পরিচালক, অর্থনৈতিক সম্পর্ক বিভাগে সংযুক্ত আনিস মাহমুদকে ফায়ার সার্ভিস ও সিভিল ডিফেন্স অধিদপ্তরের পরিচালক, মো. মোস্তফাকে হেকায়েপ প্রকল্পের সিনিয়র প্রোগ্রাম অফিসার, অজিত কুমার দেবনাথকে হেকায়েপ প্রকল্পের সিনিয়র প্রকিউরমেন্ট অফিসার, এ এ এম নাসিহুল কামালকে জাতীয় পরিকল্পনা ও উন্নয়ন একাডেমির অতিরিক্ত মহাপরিচালক, নীতিশ চন্দ্র সরকারকে সংসদ সচিবালয়ের যুগ্ম-সচিব ও শহীদ মোতাহার হোসেনকে পাট অধিদপ্তরের পরিচালক নিয়োগ দেওয়া হয়েছে।
