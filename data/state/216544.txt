
বাংলাদেশ আদিবাসী সমিতির আয়োজনে গতকাল বৃহস্পতিবার দিনাজপুর সদর উপজেলা পরিষদ চত্বরে বীজ প্রদর্শনী ও মেলা হয়েছে। বেলা ১১টায় এর উদ্বোধন করেন ইউএনও আবদুর রহমান। বাংলাদেশ আদিবাসী সমিতির কেন্দ্রীয় কমিটির সভাপতি বিশ্বনাথ সিং অনুষ্ঠানে সভাপতিত্ব করেন। বিশেষ অতিথি ছিলেন সদর উপজেলা উপসহকারী কৃষি কর্মকর্তা জয়নাল আবেদীন ও সমাজসেবা কর্মকর্তা ময়নুল হোসেন। ইউএনও আবদুর রহমান বলেন, বিদেশি বীজ, মাত্রাতিরিক্ত কীটনাশক ও রাসায়নিক সার ব্যবহারের ফলে ফসলের স্বাদ ও গন্ধ হারিয়ে গেছে। 
