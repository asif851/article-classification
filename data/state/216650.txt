
নাগরিক সমাজের সংগঠনগুলোর বৈদেশিক তহবিল গ্রহণ নিয়ন্ত্রণকারী নতুন আইনটি বাতিল করা উচিত। আন্তর্জাতিক মানবাধিকার সংগঠন হিউম্যান রাইটস ওয়াচ (এইচআরডব্লিউ) এক বিজ্ঞপ্তিতে এ কথা বলেছে। এইচআরডব্লিউ বলেছে, নতুন আইনটি বেসরকারি প্রতিষ্ঠানগুলোর (এনজিও) কর্মকাণ্ডের ওপরে সরকারের ব্যাপক ও যথেচ্ছ হস্তক্ষেপের সুযোগ করে দেবে, যাতে করে কথা বলা ও অন্যান্য অধিকার খর্ব হবে। বাংলাদেশের উন্নয়নে জরুরি সহায়তা দেওয়া আন্তর্জাতিক দাতাদের উচিত নতুন আইনটি বাতিল করতে প্রকাশ্যে আহ্বান জানানো। 
 
