
যুব সমাজকে নিউট্রিশন (পুষ্টি) বিষয়ক জ্ঞান অর্জনে উদ্বুদ্ধ করার লক্ষ্যে কুষ্টিয়ার ইসলামী বিশ্ববিদ্যালয়ে নিউট্রিশন ক্লাবের আনুষ্ঠানিক যাত্রা শুরু হয়েছে। গতকাল মঙ্গলবার ফলিত পুষ্টি ও খাদ্যপ্রযুক্তি বিভাগের উদ্যোগে বিশ্ববিদ্যালয়ের ফলিতবিজ্ঞান ও প্রযুক্তি অনুষদের নিচতলার মিলনায়তনে এর উদ্বোধন করা হয়। এ উপলক্ষে দিনব্যাপী কর্মশালা হয়। অধ্যাপক আবদুস সামাদের সভাপতিত্বে উদ্বোধনী অনুষ্ঠানে প্রধান অতিথি ছিলেন ফলিতবিজ্ঞান ও প্রযুক্তি অনুষদের ডিন অধ্যাপক শামসুল আলম। বিশেষ অতিথি ছিলেন বিভাগের সভাপতি অধ্যাপক রেজাউল করিম, বাংলাদেশ ইনস্টিটিউট অব আইসিটি ইন ডেভেলপমেন্টের (বিড) নির্বাহী পরিচালক শহীদুদ্দীন আকবর। ইসলামী বিশ্ববিদ্যালয় প্রতিনিধি
