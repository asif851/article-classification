
তথ্যমন্ত্রী হাসানুল হক ইনু বিএনপির চেয়ারপারসন খালেদা জিয়ার বিরুদ্ধে মামলা হতে পারে বললেও স্বরাষ্ট্র প্রতিমন্ত্রী আসাদুজ্জামান খান জানিয়েছেন এ ব্যাপারে তাঁদের কোনো সিদ্ধান্ত হয়নি।আজ মঙ্গলবার বেলা দেড়টার দিকে সচিবালয়ে এক সংবাদ সম্মেলনে দেশের সর্বশেষ রাজনৈতিক পরিস্থিতি নিয়ে বক্তব্য দেন তথ্যমন্ত্রী। এ সময় সাংবাদিকদের প্রশ্নের জবাবে তিনি বলেন, হত্যা মামলা করার বিষয়টি স্বরাষ্ট্র মন্ত্রণালয় দেখছে।আর বিকেল চারটার দিকে সচিবালয়ে স্বরাষ্ট্র প্রতিমন্ত্রীর কাছে এ বিষয়ে জানতে চাইলে তিনি বলেন, এ ব্যাপারে তাঁর কোনো কিছু জানা নেই। তিনি বলেন বিশৃঙ্খলা করলে যে কারও বিরুদ্ধে ব্যবস্থা নেওয়া হবে। তবে খালেদা জিয়ার ব্যাপারে আলাদা করে হত্যা মামলা করার বিষয়ে তাঁদের কোনো সিদ্ধান্ত এখনো হয়নি।খালেদা জিয়াকে বিভিন্ন ধরনের বোমাবাজি ও সন্ত্রাসী কর্মকাণ্ডের উসকানিদাতা হিসেবে চিহ্নিত করে তথ্যমন্ত্রী বলেন, শাহজাহানপুরে পাইপে পড়ে শিশুর মৃত্যুর ঘটনায় যদি ঠিকাদারের বিরুদ্ধে হত্যা মামলা হতে পারে, তাহলে সিএনজিচালিত অটোরিকশায় একই পরিবারের তিনজনকে অগ্নিদগ্ধের ঘটনায় উসকানিদাতা হিসেবে খালেদা জিয়া হত্যা মামলার সম্মুখীন হবেন। ওই মামলার জন্য প্রস্তুতি নিতে খালেদা জিয়াকে পরামর্শ দিয়েছেন ইনু।খালেদা জিয়ার বিরুদ্ধে হত্যা মামলা হতে পারে: তথ্যমন্ত্রীতবে কোন অটোরিকশায় একই পরিবারের তিনজন দগ্ধ হয়েছেন, তা নির্দিষ্ট করে উল্লেখ করেননি মন্ত্রী।খালেদা জিয়া গ্রেপ্তার হবেন কি না, একজন সাংবাদিক জানতে চাইলে জবাবে মন্ত্রী বলেন, তিনি গ্রেপ্তারও হতে পারেন।খালেদা জিয়াকে কার্যালয়ে অবরুদ্ধ করা সম্পর্কে তথ্যমন্ত্রী বলেন, ‘ওনাকে (খালেদা জিয়া) উসকানি থেকে বিরত করেছি, কোনো উসকানির ছাড় দেওয়া হবে না।’
বিএনপির সঙ্গে আলোচনা হবে কি না, জানতে চাইলে ইনু বলেন, ‘এই মুহূর্তে আলোচনার প্রয়োজন দেখি না। আগে খালেদা জিয়াকে তাঁর অবস্থান পরিবর্তন করতে হবে।’
