
জ্ঞাত আয়বহির্ভূত সম্পদ অর্জনের অভিযোগে পটুয়াখালী-৪ আসনের সাংসদ ও সাবেক পানিসম্পদ প্রতিমন্ত্রী মাহবুবুর রহমানের স্ত্রী প্রীতি হায়দারের বিরুদ্ধে মামলার অনুমোদন দিয়েছে দুর্নীতি দমন কমিশন (দুদক)।আজ রোববার এ মামলার অনুমোদন দেওয়া হয় বলে জানিয়েছেন দুদকের উপপরিচালক (জনসংযোগ) প্রণব কুমার ভট্টাচার্য। তাঁর বিরুদ্ধে এক কোটি ৬০ লাখ ৯০ হাজার টাকার অবৈধ সম্পদ অর্জনের অভিযোগ আনা হয়েছে। দুদকের উপপরিচালক মো. ফরিদ আহমেদ পাটোয়ারী এ অভিযোগ অনুসন্ধান করেন।এর আগে গত বছরের ২১ আগস্ট মাহবুবুর রহমানের বিরুদ্ধে রাজধানীর রমনা থানায় প্রায় সাড়ে চার কোটি টাকার অবৈধ সম্পদ অর্জনের অভিযোগে মামলা করে দুদক।
