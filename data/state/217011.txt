
জামায়াতে ইসলামীর সেক্রেটারি জেনারেল আলী আহসান মোহাম্মাদ মুজাহিদের মৃত্যুদণ্ডের রায় বহাল থাকায় রংপুরে আনন্দ মিছিল করেছে আওয়ামী, যুবলীগ, স্বেচ্ছাসেবক লীগ ও ছাত্রলীগ। গতকাল মঙ্গলবার নগরের বেতপট্টির জেলা ও মহানগর আওয়ামী কার্যালয় থেকে এ মিছিল বের করা হয়। মিছিল শেষে কাছারি বাজারে সংক্ষিপ্ত সমাবেশ করেন নেতা-কর্মীরা। মহানগর আওয়ামী লীগের সভাপতি সাফিউর রহমানের সভাপতিত্বে সমাবেশে অন্যদের মধ্যে বক্তব্য দেন তুষার কান্তি মণ্ডল, নওশাদ হোসেন, তৌহিদুল ইসলাম, মোয়াজ্জেম হোসেন ও মেহেদী হাসান। 
