
আবহাওয়া পূর্বাভাস ব্যবস্থা আরও উন্নত করার লক্ষ্যে ঢাকা ও রংপুরে দুটি আগামী প্রজন্মের আবহাওয়া রাডার সিস্টেম স্থাপনের জন্য বাংলাদেশকে ১৮০ কোটি টাকা দেবে জাপান।
এ লক্ষ্যে ‘ইমপ্রুভমেন্ট অব মেটেওরোলজিক্যাল রাডার সিস্টেম ইন ঢাকা অ্যান্ড রংপুর’ প্রকল্পের জন্য একটি চুক্তি সই হয়েছে। খবর বাসসের।অর্থনৈতিক সম্পর্ক বিভাগের (ইআরডি) সিনিয়র সচিব মো. মেসবাহউদ্দিন ও বাংলাদেশে জাপান দূতাবাসের চার্জ দ্য অ্যাফেয়ার্স তাকেশি মাতসুনাগা এই চুক্তিতে সই করেন।অপরদিকে, এই প্রকল্প বাস্তবায়নের বিস্তারিত বিষয়ে আরও একটি চুক্তি সই হয়েছে। এতে সই করেন ইআরডির সিনিয়র সচিব ও জাইকার বাংলাদেশ কার্যালয়ের মুখ্য প্রতিনিধি মিকিও হাতেদা।এই নতুন রাডার সিস্টেম নির্মিত হবে রংপুর ও জয়দেবপুরে। কক্সবাজার, খেপুপাড়া ও মৌলভীবাজারের মতো নতুন দুটি সিস্টেমেও এস ব্রান্ড ডপলার রাডারসহ অন্যান্য আধুনিক যন্ত্রপাতি সংযোজন করা হবে।
