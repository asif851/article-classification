
পটিয়া পৌর সদরের খলিলুর রহমান বালিকা উচ্চবিদ্যালয়ে এসএসসি পরীক্ষার্থীদের বিদায় অনুষ্ঠান গত ২৭ জানুয়ারি বিদ্যালয় প্রাঙ্গণে অনুষ্ঠিত হয়। বিদ্যালয়ের প্রধান শিক্ষক শামসুল আলম সিদ্দিকীর সভাপতিত্বে অনুষ্ঠিত সভায় প্রধান অতিথি ছিলেন পৌরসভার মেয়র হারুনুর রশিদ। বক্তব্য দেন খলিলুর রহমান মহিলা কলেজ পরিচালনা সংসদের সদস্য শাহজাহান উদ্দিন, নুর নাহার জালাল, কলেজের অধ্যক্ষ আবু তৈয়ব, বিদ্যালয়ের সহকারী প্রধান শিক্ষক ছালেছা বানু, খলিলুর রহমান শিশু নিকেতনের অধ্যক্ষ কোহিনুর আকতার, বিদ্যালয় পরিচালনা সংসদের সদস্য মোজাফ্ফর আহমদ, মতিউর রহমান, সাংবাদিক হারুনুর রশিদ সিদ্দিকী, আবদুর রাজ্জাক প্রমুখ। অনুষ্ঠানে শুরুতে বিদ্যালয়ের শিক্ষার্থীদের পরিবেশনায় অনুষ্ঠিত হয় সাংস্কৃতিক অনুষ্ঠান।
