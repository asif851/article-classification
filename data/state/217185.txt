
বরিশাল বিশ্ববিদ্যালয়ের রেজিস্ট্রার কার্যালয়ে ভাঙচুর ও সহকারী রেজিস্ট্রারকে মারধরের ঘটনায় মামলা হয়েছে। মামলায় চার শিক্ষার্থীর নাম উল্লেখ করা হয়েছে। এ ছাড়া অজ্ঞাতনামা ৪০-৫০ জনকে আসামি করা হয়েছে।
গতকাল শুক্রবার গভীর রাতে বিশ্ববিদ্যালয়ের সহকারী এস্টেট অফিসার মো. মনিরুজ্জামান বাদী হয়ে কোতোয়ালি মডেল থানায় মামলাটি দায়ের করেন ।কোতোয়ালি থানা সূত্রে জানা যায়, বরিশাল বিশ্ববিদ্যালয়ের শিক্ষার্থী আকিব জাবেদ খান, রেজা শরীফ, এনামুল মনি ও আল মামুনকে মূল আসামি করা হয়েছে। এর সঙ্গে ৪০-৫০ জনকে অজ্ঞাতনামা আসামি রয়েছে।কোতোয়ালি মডেল থানার ভারপ্রাপ্ত কর্মকর্তা (ওসি) শাখাওয়াত হোসেন জানান, গত বৃহস্পতিবার রেজিস্ট্রার কার্যালয়ে আকস্মিক হামলা চালিয়ে ভাঙচুর ও সহকারী রেজিস্ট্রার বাহাউদ্দিন গোলাপকে মারধর করে ছাত্রদের একটি অংশ। ওই ঘটনায় মামলা হয়েছে।
