
নেত্রকোনা সদর উপজেলার মৌগাতি ইউনিয়নের আসনউড়া গ্রামে পুকুরে গোসল করতে নেমে রিপন মিয়া (৩৫) নামের এক ব্যক্তির মৃত্যু হয়েছে। গতকাল মঙ্গলবার এ ঘটনা ঘটে। পরিবার ও এলাকাবাসী সূত্রে জানা গেছে, রিপনের মৃগী রোগ ছিল। গতকাল বেলা দুইটার দিকে বাড়ির পুকুরে তিনি গোসল করতে যান। এ সময় তিনি অসুস্থ হয়ে পড়লে পানিতে ডুবে যান। স্থানীয় লোকজন তাঁকে সেখান থেকে আশঙ্কাজনক অবস্থায় উদ্ধার করে নেত্রকোনা সদর হাসপাতালে নিয়ে যাওয়ার পথে তাঁর মৃত্যু হয়।
