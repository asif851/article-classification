
প্রধানমন্ত্রী শেখ হাসিনা ছয় দিনের যুক্তরাজ্য সফরে লন্ডনের উদ্দেশে ঢাকা ছেড়েছেন। আজ শুক্রবার সকাল ১০টায় হজরত শাহজালাল আন্তর্জাতিক বিমানবন্দর থেকে বাংলাদেশ বিমানের বিজি-০০১ ফ্লাইটে তিনি রওনা হন। খবর বাসসের।বাণিজ্যমন্ত্রী তোফায়েল আহমদ, কৃষিমন্ত্রী মতিয়া চৌধুরী, বেসামরিক বিমান ও পর্যটন মন্ত্রী রাশেদ খান মেনন ও চিফ হুইপ এএসএম ফিরোজ বিমানবন্দরে প্রধানমন্ত্রীকে বিদায় জানান। এ সময় মন্ত্রিপরিষদ সচিব, তিন বাহিনীর প্রধান, কূটনৈতিক কোরের ডিন ও ঢাকার ব্রিটিশ হাইকমিশনার রবার্ট গিবসন উপস্থিত ছিলেন।বাংলাদেশের হাইকমিশনার আবদুল হান্নান ও বাংলাদেশ মিশনের উর্ধ্বতন কর্মকর্তারা লন্ডনের হিথরো আন্তর্জাতিক বিমানবন্দরে প্রধানমন্ত্রীকে স্বাগত জানাবেন।
