
রাজধানীর বঙ্গবন্ধু আন্তর্জাতিক সম্মেলন কেন্দ্রে ঈদের শুভেচ্ছাবিনিময় করছেন বিএনপির চেয়ারপারসন খালেদা জিয়া। বেলা ১১টা থেকে তিনি শুভেচ্ছা বিনিময় শুরু করেন।দলের বিভিন্ন স্তরের নেতা-কর্মী, রাজনীতিবিদ, পেশাজীবী, বিশিষ্ট নাগরিকেরা তাঁর সঙ্গে শুভেচ্ছা বিনিময় করছেন। ঢাকায় নিযুক্ত বিভিন্ন দেশের কূটনীতিকদের সঙ্গেও ঈদের শুভেচ্ছাবিনিময় করবেন তিনি।বিএনপির চেয়ারপারসনের সঙ্গে উপস্থিত রয়েছেন তাঁর দলের স্থায়ী কমিটির সদস্য মওদুদ আহমদ, আ স ম হান্নান শাহ, জমির উদ্দিন সরকার, গয়েশ্বর চন্দ্র রায়, নজরুল ইসলাম খান, ঢাকা মহানগর বিএনপির সদস্যসচিব হাবিব উন নবী খান প্রমুখ।বিএনপির চেয়ারপারসনের প্রেস উইংয়ের সদস্য শায়রুল কবির খান জানান, শুভেচ্ছাবিনিময় শেষে খালেদা জিয়া তাঁর প্রয়াত স্বামী জিয়াউর রহমান ও ছেলে আরাফাত রহমান কোকোর কবর জিয়ারত করবেন।
