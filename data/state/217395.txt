
চাঁদপুরের মতলব উত্তর উপজেলায় মো. সাফিন (৫) নামে এক শিশু পানিতে ডুবে মারা গেছে। গতকাল শুক্রবার সকাল দশটার দিকে উপজেলার হানিরপাড় গ্রামে এ ঘটনা ঘটে। শিশুটির বাবার নাম আবু বকর ছিদ্দিক। পরিবার সূত্রে জানা গেছে, ঘটনার সময় শিশুটির মা-বাবা পারিবারিক কাজে ঘরের বাইরে ব্যস্ত ছিলেন। শিশুটি খেলতে-খেলতে সবার অগোচরে বাড়ি-সংলগ্ন পুকুরের পানিতে ডুবে যায়। কিছুক্ষণ পর তার দেহ ভেসে ওঠে। মতলব দক্ষিণ (চাঁদপুর) প্রতিনিধি|
