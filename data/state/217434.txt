
দ্বাদশ শিক্ষক নিবন্ধন পরীক্ষার ফল গতকাল সোমবার প্রকাশ করা হয়েছে। এতে মোট ৪৭ হাজার ৩৯ জন প্রার্থী উত্তীর্ণ হয়েছেন। এর মধ্যে কলেজ পর্যায়ে ২১ হাজার ৫৭৭ জন ও বিদ্যালয় পর্যায়ে ২৫ হাজার ৪৬২ (৭১৯ জন বিদ্যালয়-২ পর্যায়) জন উত্তীর্ণ হয়েছেন।গতকাল রাতে শিক্ষা মন্ত্রণালয়ের একজন কর্মকর্তা প্রথম আলোকে ফল প্রকাশের তথ্য জানান। ফল http://ntrca.teletalk.com.bd ওয়েবসাইটে পাওয়া যাবে। এ ছাড়া প্রার্থীদের খুদে বার্তা (এসএমএস) পাঠিয়েও ফল জানিয়ে দেওয়া হবে।বেসরকারি শিক্ষক নিবন্ধন ও প্রত্যয়ন কর্তৃপক্ষের (এনটিআরসিএ) অধীনে গত ২৮ ও ২৯ আগস্ট এই পরীক্ষা হয়।
