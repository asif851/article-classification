
সুনামগঞ্জের ধরমপাশা উপজেলা আওয়ামী যুবলীগের ত্রিবার্ষিক সম্মেলন গতকাল শুক্রবার বেলা পৌনে তিনটায় স্থানীয় জনতা মডেল উচ্চবিদ্যালয় চত্বরে অনুষ্ঠিত হয়েছে। এতে সভাপতি ও সাধারণ সম্পাদকের নাম ঘোষণা করা হয়।উপজেলা যুবলীগের আহ্বায়ক জুবায়ের পাশার সভাপতিত্বে সম্মেলন উদ্বোধন করেন সুনামগঞ্জ জেলা যুবলীগের আহ্বায়ক খায়রুল হুদা। এতে প্রধান অতিথি ছিলেন অর্থ ও পরিকল্পনা প্রতিমন্ত্রী মোহাম্মদ আবদুল মান্নান। বক্তব্য দেন সাংসদ মুহিবুর রহমান, যুবলীগের সিলেট বিভাগের দায়িত্বপ্রাপ্ত সাংগঠনিক সম্পাদক ফজলুল হক প্রমুখ। সন্ধ্যা সাতটায় সভাপতি পদে মোজাম্মেল হোসেন ও সাধারণ সম্পাদক পদে আকরাম হোসেনের নাম ঘোষণা করা হয়।
