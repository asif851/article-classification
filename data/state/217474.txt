
বিএনপির সমন্বয় কমিটির পাশাপাশি নারায়ণগঞ্জ সিটি করপোরেশন নির্বাচনে দলের মেয়র পদপ্রার্থী সাখাওয়াত হোসেন খানের প্রচারে ২০-দলীয় জোটের শরিকদের নিয়ে তিনটি টিম করা হয়েছে। এসব টিমে জামায়াতে ইসলামী নেই।গতকাল মঙ্গলবার ২০-দলের মহাসচিবদের সঙ্গে নয়াপল্টনে বিএনপির কেন্দ্রীয় কার্যালয়ে বৈঠকের পর বিএনপির মহাসচিব মির্জা ফখরুল ইসলাম আলমগীর সমন্বয় টিম ঘোষণা করেন। ওই তিন টিমের প্রধান জাতীয় পার্টির (জাফর) মহাসচিব মোস্তফা জামাল হায়দার ও সদস্যসচিব বাংলাদেশ-ন্যাপের মহাসচিব গোলাম মোস্তফা ভূঁইয়া। এক প্রশ্নের জবাবে ফখরুল বলেন, ‘জামায়াত কোনো প্রতিনিধির নাম দেয়নি, সে জন্য দিইনি। পরে যখন দেবে, তখন দেখা যাবে।’
