
নর্থ সাউথ বিশ্ববিদ্যালয় (এনএসইউ) এমবিএ ক্লাবের আয়োজনে সম্প্রতি অনুষ্ঠিত হয়েছে স্টার্ট আপ এক্সপো-২০১৭। দিনব্যাপী এ আয়োজনের মূল উদ্দেশ্য ছিল দেশের সৃজনশীল উদ্যমী উদ্যোক্তা ও উদ্যোগী প্রতিষ্ঠানগুলোর নতুন পণ্য ও সেবার প্রদর্শনী। সমাপনী অনুষ্ঠানে প্রধান অতিথি ছিলেন এলজিআরডি ও সমবায় প্রতিমন্ত্রী মো. মসিউর রহমান রাঙ্গা। বিশ্ববিদ্যালয়ের উপাচার্য অধ্যাপক আতিকুল ইসলামের সভাপতিত্বে এতে উপস্থিত ছিলেন এনএসইউর বোর্ড অব ট্রাস্টির চেয়ারম্যান আজিম উদ্দিন আহমেদ, নোমান গ্রুপের প্রধান নির্বাহী কর্মকর্তা ও পরিচালক আবদুল্লাহ মোহাম্মদ তালহা, উপব্যবস্থাপনা পরিচালক আবদুল্লাহ মোহাম্মদ জাবের ও আবদুল্লাহ মোহাম্মদ জুবায়ের। বিজ্ঞপ্তি
