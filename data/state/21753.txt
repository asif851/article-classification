
বিএনপির চেয়ারপারসন খালেদা জিয়া বুধবার বিকেলে সংবাদ সম্মেলন ডেকেছেন। বিকেল সাড়ে চারটায় গুলশানে চেয়ারপারসনের রাজনৈতিক কার্যালয়ে এই সংবাদ সম্মেলন অনুষ্ঠিত হবে।
প্রধানমন্ত্রীর ভারত সফরে স্বাক্ষরিত চুক্তি ও সমঝোতা স্মারকের বিষয়ে বিএনপির অবস্থান জানাতেই এই সংবাদ সম্মেলনের আয়োজন করা হয়েছে।
আজ মঙ্গলবার রাতে বিএনপির চেয়ারপারসনের মিডিয়া উইংয়ের সদস্য শামসুদ্দিন দিদার ও শায়রুল কবির খান এই তথ্য নিশ্চিত করেছেন।
এদিকে বুধবার রাতেই গুলশান কার্যালয়ে ২০-দলীয় ঐক্যজোটের বৈঠক আহ্বান করেছেন খালেদা জিয়া।
