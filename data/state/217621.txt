
চাঁপাইনবাবগঞ্জ সদর উপজেলার সুন্দরপুর ইউনিয়নের মোল্লান এলাকায় গত বৃহস্পতিবার রাতে ট্রাক্টর উল্টে চালক ও তাঁর সহকারী নিহত হয়েছেন। চালক মোহাম্মদ বাদশা (২২) ও তাঁর সহকারী কালুমদ্দিনের (২৮) বাড়ি একই ইউনিয়নের বাগডাঙ্গা গ্রামে। সদর থানার উপপরিদর্শক (এসআই) আতাউর রহমান জানান, রাত আটটার দিকে সুন্দরপুর ইউনিয়নের মিরেরচরা থেকে একটি ট্রাক্টর বাগডাঙ্গা আসার সময় মোল্লান এলাকায় নিয়ন্ত্রণ হারিয়ে উল্টে যায়। এতে বাদশা ও কালুমদ্দিন ঘটনাস্থলেই নিহত হন। আহত হন আরও তিনজন।
