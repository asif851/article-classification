
‘যাঁরা ক্ষমতায় থেকে ইসলামের অবমাননা করছেন, পবিত্র কোরআন পুড়িয়ে দিচ্ছেন, সংবিধান থেকে আল্লাহর ওপর আস্থা তুলে দিয়েছেন, ইসলামের নামে জনগণকে বিভ্রান্ত করছেন, আল্লাহ যেন তাঁদের হেদায়েত করেন।’পবিত্র শবে বরাত উপলক্ষে আয়োজিত দোয়া মাহফিলে এই কামনা করেছেন বিএনপির স্থায়ী কমিটির সদস্য এম কে আনোয়ার। আজ সোমবার আসরের নামাজের পর দলের কেন্দ্রীয় কার্যালয়ের নিচতলায় ওই দোয়া মাহফিলের আয়োজন করে বিএনপি।সংক্ষিপ্ত বক্তব্যে এম কে আনোয়ার বলেন, রাসুল (সা.) ক্ষমতা নয়, ইসলাম রক্ষার জন্য যুদ্ধ করেছেন। ইসলামের অবমাননা বসে বসে দেখলে হবে না। ইসলামকে রক্ষা করতে হবে, ইসলামের ঐতিহ্য রক্ষা করতে হবে, দেশের মানুষকে রক্ষা করতে হবে। সে দায়িত্ব সবার ওপরে, জাতীয়তাবাদী ইসলামী শক্তির ওপরে। সে দায়িত্ব পালনে এবং সরকারের ‘অপকর্ম’ রুখে দাঁড়াতে আল্লাহ যেন শক্তি দেন, সেই দোয়া করেন বিএনপির এই নেতা।
দোয়া মাহফিলে বিএনপির যুগ্ম মহাসচিব রুহুল কবির রিজভীসহ ওলামা দল ও বিএনপির নেতা-কর্মীরা উপস্থিত ছিলেন।
