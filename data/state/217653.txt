
রানা প্লাজা ধসের পর তৈরি পোশাকশিল্পের কর্মপরিবেশের উন্নয়ন ও শ্রমিক অধিকার নিশ্চিত করার ক্ষেত্রে বেশ কিছু অগ্রগতি হয়েছে। কারখানার পরিবেশের খোলনলচে পাল্টানোর স্বার্থে এ প্রক্রিয়া ত্বরান্বিত হওয়াটা জরুরি। কারণ, কাজের পরিবেশের নিরাপত্তা ও শ্রমিকদের ন্যূনতম অধিকারের সঙ্গে সংশ্লিষ্ট বেশ কিছু বিষয়ের সুরাহা এখনো হয়নি।গত মঙ্গলবার প্রথম আলোকে দেওয়া এক সাক্ষাৎকারে এ কথা বলেন আন্তর্জাতিক শ্রম সংস্থার (আইএলও) উপমহাপরিচালক গিলবার্ট ফসুন হাংবো।রানা প্লাজা ধসের দুই সপ্তাহের মাথায় আইএলওর মধ্যস্থতায় সরকার, মালিক ও শ্রমিকপক্ষ ২০১৩ সালের ৪ মে ত্রিপক্ষীয় কর্মপরিকল্পনা সই করে। ওই কর্মপরিকল্পনা অনুযায়ী বাংলাদেশ কতটা এগিয়েছে, সে সম্পর্কে মূল্যায়ন করেন গিলবার্ট হাংবো। পাশাপাশি পোশাকশিল্পের ইতিহাসের সবচেয়ে বিয়োগান্তক দুর্ঘটনার পর ক্ষতিপূরণের ব্যাপারে বিশ্ব সম্প্রদায়ের অঙ্গীকার পূরণের ব্যর্থতার সমালোচনা করেন তিনি।ত্রিপক্ষীয় চুক্তি সইয়ের এক বছর পরের পরিস্থিতি মূল্যায়ন করতে গিয়ে আইএলওর উপমহাপরিচালক জানান, এ পর্যন্ত যে অগ্রগতি হয়েছে, তার জন্য সরকার, মালিকপক্ষ, শ্রমিক নেতারাসহ সংশ্লিষ্ট সবার ভূমিকা রয়েছে। বিশেষ করে শ্রম আইন সংশোধন, লক্ষ্যমাত্রার (২০০ জন) তুলনায় কম হলেও নতুন কারখানা পরিদর্শক নিয়োগ, কারখানা পরিদর্শনসহ সব মিলিয়ে অগ্রগতি হয়েছে। পাশাপাশি এটাও ঠিক, যে অগ্রগতি হয়েছে, তাতে আত্মতুষ্টির
