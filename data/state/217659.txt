
নওগাঁর সাপাহারে গাঁজাসহ এক দম্পতিকে গ্রেপ্তার করেছে পুলিশ। গত সোমবার রাতে উপজেলার লালমাটিয়া গ্রামে অভিযান চালিয়ে তাঁদের আটক করে পুলিশ। আটককৃতরা হলেন লালমাটিয়া গ্রামের ফারুক হোসেন ও তাঁর স্ত্রী ফাতেমা বেগম। সাপাহার থানার ভারপ্রাপ্ত কর্মকর্তা (ওসি) রেজাউল ইসলাম বলেন, সোমবার রাতে গোপন তথ্যের ভিত্তিতে এএসআই মাফিজুর রহমানের নেতৃত্বে পুলিশের একটি দল লালমাটিয়া গ্রামে অভিযান চালায়। এ সময় নিজ বাড়ি থেকে দেড় কেজি গাঁজাসহ ওই দম্পতিকে গ্রেপ্তার করে পুলিশ। রাতেই তাঁদের বিরুদ্ধে মামলা করা হয়।
