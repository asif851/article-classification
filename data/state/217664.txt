
জাতিসংঘের পরিবেশ বিষয়ক সর্বোচ্চ পুরস্কার ‘চ্যাম্পিয়ন অব দ্য আর্থ’ পদকে ভূষিত হওয়ায় প্রধানমন্ত্রী শেখ হাসিনাকে ‘ধরিত্রী কন্যা’ হিসেবে অভিহিত করেছেন বেসামরিক বিমান পরিবহন ও পর্যটনমন্ত্রী জনাব রাশেদ খান মেনন।আজ বুধবার এক বিবৃতিতে মেনন এসব কথা বলেন। মন্ত্রণালয়ের তথ্য ও জনসংযোগ কর্মকর্তা ম. শেফায়েত হোসেন স্বাক্ষরিত এক বিজ্ঞপ্তিতে এ কথা জানানো হয়।রাশেদ খান মেনন বলেন, ‘প্রধানমন্ত্রী শেখ হাসিনার চ্যাম্পিয়ন অব দ্য আর্থ পদক অর্জন বিশ্বে বাংলাদেশের মর্যাদা সুউচ্চ শিখরে পৌঁছে দিয়েছে, বাঙালি জাতির গৌরব বৃদ্ধি করেছে, আমাদের গৌরবান্বিত করেছে।’তিনি আরও বলেন, ‘শেখ হাসিনা কেবল আজ বাঙালি জাতির অহংকার নয়; তিনি এ ধরিত্রীর অহংকার। তিনি গোটা বিশ্ববাসীর কাছে অনুকরণীয় নেতৃত্বের আসনে আসীন হয়েছেন।’শেখ হাসিনার নেতৃত্বে বাংলাদেশ এগিয়ে যাচ্ছে-এগিয়ে যাবে মন্তব্য করে মন্ত্রী তাঁর উত্তরোত্তর সফলতা কামনা করেন।
