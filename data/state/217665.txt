
ঘন কুয়াশার কারণে দৌলতদিয়া-পাটুরিয়া নৌপথে ফেরিসহ অন্যান্য নৌযান চলাচল বন্ধ হয়ে গেছে। আজ শনিবার সকাল সাড়ে সাতটার পর থেকে এ পথে নৌযান চলাচল বন্ধ করে দেওয়া হয়। 
বাংলাদেশ অভ্যন্তরীণ নৌ-পরিবহন করপোরেশনের (বিআইডব্লিউটিসি) দৌলতদিয়া কার্যালয়ের ব্যবস্থাপক সফিকুল ইসলাম আজ সকালে প্রথম আলোকে বলেন, সকাল সাতটার আগ পর্যন্ত ভালোভাবে নৌযান চলছিল। সাতটার পর থেকে হঠাৎ করে ঘন কুয়াশা পড়ায় যান চলাচল বিঘ্ন হতে থাকে। সাড়ে সাতটার দিকে পরিস্থিতি নৌযান চলাচলের অনুপযোগী হয়ে যায়। ফলে বাধ্য হয়ে ফেরি এবং অন্যান্য নৌযান চলাচল বন্ধ করে দেওয়া হয়। ফেরি চলাচল বন্ধ হয়ে গেলেও দুই ঘাটে যানবাহনের দীর্ঘ সারি এখনো সৃষ্টি হয়নি।
