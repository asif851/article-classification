
প্রথম আলোর সম্পাদক মতিউর রহমান ও নারায়ণগঞ্জ প্রতিনিধি আসিফ হোসেনের বিরুদ্ধে হয়রানিমূলক মামলার নিন্দা ও প্রতিবাদ জানিয়ে বিবৃতি দিয়েছে নারায়ণগঞ্জ প্রেসক্লাব ও নারায়ণগঞ্জ জেলা সাংবাদিক ইউনিয়ন।গতকাল সোমবার বিকেলে প্রেসক্লাবের সাধারণ সম্পাদক নাফিজ আশরাফ স্বাক্ষরিত ওই বিবৃতিতে উল্লেখ করা হয়, ৩ ফেব্রুয়ারি প্রথম আলোয় প্রকাশিত একটি সংবাদকে কেন্দ্র করে ৫ ফেব্রুয়ারি ক্ষমতাশালী একটি গোষ্ঠী আদালতে মানহানির মামলা করে। বিবৃতিতে বলা হয়, ‘এ ধরনের হয়রানিমূলক মামলা স্বাধীন সাংবাদিকতার অন্তরায়। ক্ষমতাবান–দের করা এ ধরনের মামলা মূলত সরকারেরই ভাবমূর্তি ক্ষুণ্ন করে বলে আমাদের বিশ্বাস।’
