
বীরশ্রেষ্ঠ ল্যান্স নায়েক মুন্সী আব্দুর রউফের মা বীরমাতা মকিদুননেছার কুলখানি আজ বৃহস্পতিবার দুপুরে ​ফরিদপুরের মধুখালী উপজেলার আড়পাড়ার বাসভবনে অনুষ্ঠিত হবে৷ এতে প্রবাসীকল্যাণ ও বৈদেশিক কর্মসংস্থানমন্ত্রী খন্দকার মোশাররফ হোসেন উপস্থিত থাকবেন। এ ছাড়া জেলা প্রশাসক আবু হেনা মোরশেদ জামান ও পুলিশ সুপার জামিল হাসান কুলখানিতে অংশ নেবেন। বীরমাতার পালক ছেলে আইয়ুব আলী গতকাল বুধবার বলেন, এলাকার সর্বস্তরের মানুষ এ অনুষ্ঠানের আয়োজন করেছেন। দুপুরে জোহরের নামাজের পর মায়ের (মকিদুননেছা) কবর জিয়ারতের পর আলোচনা সভা, মিলাদ ও দোয়া মাহফিল হবে। গত বৃহস্পতিবার রাতে এ বীরমাতা মকিদুননেছা (৯৪) ইন্তেকাল করেন৷ ফরিদপুর অফিস|
