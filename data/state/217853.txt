
আবদুল খালেকবিশিষ্ট ব্যাংকার আবদুল খালেক (৬৮) থাইল্যান্ডে ইন্তেকাল করেন (ইন্না লিল্লাহি ওয়া ইন্না ইলাইহি রাজিউন)। গত শুক্রবার সকালে চিকিৎসা শেষে ঢাকায় ফেরার পথে তিনি ব্যাংকক বিমানবন্দরে মারা যান। কর্মজীবনে তিনি ন্যাশনাল ব্যাংক লিমিটেড, ইস্টার্ন ব্যাংক লিমিটেড ও সাবেক বিসিসিআই ব্যাংকে বিভিন্ন দায়িত্বশীল পদে কাজ করেছেন। তিনি স্ত্রী, দুই ছেলে এবং অসংখ্য আত্মীয়স্বজন ও বন্ধুবান্ধব রেখে গেছেন। মরহুমের জানাজা আজ রোববার বাদ আসর উত্তরা ৪ নম্বর সেক্টর জামে মসজিদে অনুষ্ঠিত হবে। বিজ্ঞপ্তি।
শ্রাদ্ধবিভুসেবক দাশখুলনার ডুমুরিয়ার কালিকাপুর গ্রামের বানিয়াখালী মাধ্যমিক স্কুলের শিক্ষক এবং হোমিওপ্যাথি চিকিৎসক বিভুসেবক দাশের শ্রাদ্ধ ক্রিয়াদি গত শুক্রবার নিজ বাড়িতে সম্পন্ন হয়েছে। আজ রোববার দুপুরে আমন্ত্রিত অতিথি ও দরিদ্রদের ভোজন অনুষ্ঠানের আয়োজন করা হবে। গত ১৮ জুন বার্ধক্যজনিত কারণে বিভুসেবক দাশ মারা যান। তাঁর বয়স হয়েছিল ৭৬ বছর। তাঁর পরিবারের পক্ষ থেকে সবার আশীর্বাদ ও প্রার্থনা কামনা করা হয়েছে। বিজ্ঞপ্তি।
