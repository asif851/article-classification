
রাজধানী ঢাকার শাহজালাল আন্তর্জাতিক বিমানবন্দর থেকে ছয় কোটি জাল ভারতীয় রুপি ও আমদানি নিষিদ্ধ ওষুধ উদ্ধার করা হয়েছে। উদ্ধারকৃত ওষুধের মূল্য বাংলাদেশি টাকায় এক কোটি।আজ রোববার সকাল সাড়ে নয়টার দিকে বিমানবন্দরের এয়ার ফেইড ইউনিট থেকে জাল রুপি ও ওষুধ উদ্ধার করা হয়েছে।শুল্ক গোয়েন্দা ও তদন্ত অধিদপ্তরের মহাপরিচালক মঈনুল খান বলেছেন, জাল রুপি ও ওষুধ পাকিস্তান থেকে পাচার হয়ে বাংলাদেশে এসেছে। কারা কীভাবে এগুলো এনেছে তা তদন্ত করে দেখা হবে। রুপিগুলো দেখে বোঝার উপায় নেই যে এগুলো জাল। পাঁচটি কার্টুনে রুপি ও ওষুধ ভরা ছিল বলে তিনি জানান।
