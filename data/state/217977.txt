
শিশির বড়ুয়া চৌধুরী সম্পাদিত সদ্ধর্ম-রত্ন সংগ্রহ গ্রন্থের প্রকাশনা অনুষ্ঠান গত ২৯ জুলাই বিকেল পাঁচটায় নগরের নন্দনকাননে ফুলকির এ কে খান স্মৃতি মিলনায়তনে অনুষ্ঠিত হয়। অমিতাভ প্রকাশনীর আয়োজনে বনশ্রী মহাথেরের সভাপতিত্বে অনুষ্ঠিত সভায় প্রধান অতিথি ছিলেন বিজ্ঞান ও প্রযুক্তি বিশ্ববিদ্যালয় চট্টগ্রামের (ইউএসটিসি) উপাচার্য প্রভাত চন্দ্র বড়ুয়া। প্রধান আলোচক ছিলেন চট্টগ্রাম বিশ্ববিদ্যালয়ের পালি বিভাগের অধ্যাপক দীপঙ্কর শ্রীজ্ঞান বড়ুয়া।
অনুজ কুমার বড়ুয়ার সঞ্চালনায় অনুষ্ঠানে মঙ্গলাচরণ করেন ভদন্ত প্রিয়বংশ ভিক্ষু এবং স্বাগত বক্তব্য দেন সুহৃদ চৌধুরী। আলোচকদের মধ্যে ছিলেন বাংলাদেশ বৌদ্ধ ভিক্ষু মহাসভার মহাসচিব ভদন্ত বোধিমিত্র মহাথের, ঢাকা বিশ্ববিদ্যালয় পালি অ্যান্ড বুড্ডিস্ট স্টাডিজ বিভাগের চেয়ারম্যান বিমান চন্দ্র বড়ুয়া ও বাংলাদেশ বৌদ্ধ যুব পরিষদের চেয়ারম্যান রূপায়ণ বড়ুয়া।
এতে আরও বক্তব্য দেন অনোমা সাংস্কৃতিক গোষ্ঠীর সভাপতি দীপক কুমার বড়ুয়া, বাংলাদেশ বৌদ্ধ কৃষ্টি প্রচার সংঘ চট্টগ্রাম অঞ্চলের সভাপতি পরিতোষ কুমার বড়ুয়া, বাংলাদেশ বৌদ্ধ সমিতির হিসাব-পরীক্ষণ সচিব রাখাল চন্দ্র বড়ুয়া, সেন্টার অব এক্সেলেন্স ইন বুড্ডিস্ট স্টাডিজের সাধারণ সম্পাদক প্রদীপ কুমার বড়ুয়া ও বাংলাদেশ বৌদ্ধ কৃষ্টি প্রচার সংঘ যুব–এর সাধারণ সম্পাদক সুব্রত বরণ বড়ুয়া। বিজ্ঞপ্তি
