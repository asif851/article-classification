
দশম জাতীয় সংসদের সংরক্ষিত নারী আসনের জন্য আওয়ামী লীগের মনোনয়ন ফরম কিনেছেন জাতীয় সংসদের স্পিকার শিরিন শারমিন চৌধুরী।
আজ বৃহস্পতিবার বিকেলে স্পিকারের ব্যক্তিগত সহকারী কামাল বিল্লাহ আওয়ামী লীগের সভাপতির ধানমণ্ডির রাজনৈতিক কার্যালয় থেকে তাঁর পক্ষে এ মনোনয়ন ফরম কেনেন।
জাতীয় সংসদ (সংরক্ষিত মহিলা আসন) নির্বাচন আইন ২০০৪ অনুযায়ী, গেজেট প্রকাশের ৩০ দিনের মধ্যে সংরক্ষিত আসনে নির্বাচনের জন্য কমিশন দল ও জোটওয়ারি তালিকা তৈরি করবে এবং ভোটার তালিকা ইসিতে টানিয়ে দেয়ার নির্দেশনা রয়েছে।
এবার আওয়ামী লীগ ৩৮, জাতীয় পার্টি ৬, স্বতন্ত্র ২ এবং জাসদ ও ওয়ার্কার্স পার্টি একটি করে সংরক্ষিত আসন পাবে।
আওয়ামী লীগের ফরম বিক্রি এবং জামাদান প্রক্রিয়ার দায়িত্ব পালন করছেন দলের যুগ্ম সাধারণ সম্পাদক দীপু মনি, দপ্তর সম্পাদক আবদুল মান্নান খান, উপদপ্তর সম্পাদক মৃণাল কান্তি দাস প্রমুখ।
