
ঢাকা ও চট্টগ্রামের পর এবার বগুড়ায় শুরু হয়েছে চোখের ভিট্রেকটমি (রেটিনা) অস্ত্রোপচার। বগুড়া ডায়াবেটিক সমিতির উদ্যোগে অরবিস ইন্টারন্যাশনালের সহযোগিতায় গত সোমবার আনুষ্ঠানিকভাবে এ কার্যক্রমের উদ্বোধন করা হয়।
সমিতির সভাপতি আমজাদ হোসেন জানান, বাংলাদেশ ডায়াবেটিক সমিতি অরবিস চক্ষুসেবা প্রকল্পের আওতায় ২০০৯ সাল থেকে দেশে এই সেবা চালু হয়েছে। উত্তরবঙ্গে এই প্রথম রেটিনা অস্ত্রোপচারের কাজ শুরু হলো। সোমবার শহরের মাটিডালিতে ডায়াবেটিক স্বাস্থ্যসেবা হাসপাতালে চার রোগীর চোখে অস্ত্রোপচার করা হয়। আগামী ৩১ অক্টোবর পর্যন্ত চলা এ কার্যক্রমে অংশ নিচ্ছেন যুক্তরাষ্ট্রের সিনসিনাতি চক্ষু হাসপাতালের বিশেষজ্ঞ ক্রিস্টোফার ডি রেইমেন এবং অরবিস হাসপাতালের নার্স লিওনার্দ পি মার্কাদো।
