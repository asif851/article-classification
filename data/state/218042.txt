
নওগাঁ জেলায় নবাগত পুলিশ সুপার (এসপি) মোজাম্মেল হক গতকাল বৃহস্পতিবার সাংবাদিকদের সঙ্গে মতবিনিময় করেছেন। বেলা সাড়ে ১১টায় পুলিশ সুপারের কার্যালয়ে এ সভা অনুষ্ঠিত হয়। গত বুধবার নওগাঁয় নতুন এসপি হিসেবে তিনি যোগদান করেন। এর আগে তিনি বগুড়ায় এসপির দায়িত্ব পালন করেন। এ সময় মোজাম্মেল হক বলেন, এখন থেকে সাংবাদিকদের সঙ্গে যোগাযোগের জন্য একজন অতিরিক্ত পুলিশ সুপার দায়িত্ব পালন করবেন। এ ছাড়া এসপির কার্যালয়কে ওয়াইফাই জোনের আওতায় আনা হবে এবং পুলিশের একটি তথ্য বাতায়ন থাকবে। মতবিনিময় অনুষ্ঠানে অন্যান্যের মধ্যে উপস্থিত ছিলেন অতিরিক্ত পুলিশ সুপার কফিল উদ্দিন, খোরশেদ আলম প্রমুখ। 
