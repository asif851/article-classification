
ঢাকা, চাঁদপুর, বরিশাল অঞ্চলসহ রাজশাহী, রংপুর ও খুলনা বিভাগের ওপর দিয়ে আজ শনিবার মাঝারি থেকে মৃদু তাপপ্রবাহ বয়ে যাচ্ছে। তা অব্যাহত থাকতে পারে। বাংলাদেশ আবহাওয়া অধিদপ্তর থেকে এ তথ্য জানানো হয়েছে।
সারা দেশে দিনের তাপমাত্রা সামান্য বৃদ্ধি পেতে পারে। রাতের তাপমাত্রা অপরিবর্তিত থাকতে পারে।
আজ চট্টগ্রাম ও সিলেট বিভাগের কয়েকটি স্থানে এবং রাজশাহী, রংপুর, ঢাকা, বরিশাল ও খুলনা বিভাগের দু-একটি জায়গায় অস্থায়ী দমকা বা ঝোড়ো হাওয়াসহ বৃষ্টি অথবা বজ্রসহ বৃষ্টি হতে পারে। চট্টগ্রাম ও সিলেট বিভাগের কোথাও কোথাও মাঝারি থেকে ভারী বৃষ্টির সম্ভাবনা রয়েছে।
ঢাকায় আজ সূর্যাস্ত ছয়টা ৩২ মিনিটে। কাল রোববার সূর্যোদয় পাঁচটা ১৮ মিনিটে।
