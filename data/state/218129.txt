
ফরিদপুরের ভাঙ্গায় দ্বিতীয় শ্রেণির ছাত্রী ৮ বছর বয়সী এক শিশু ধর্ষণের শিকার হয়েছে বলে অভিযোগ পাওয়া গেছে। গত বৃহস্পতিবার বিকেল সাড়ে ৫টার দিকে এ ঘটনা ঘটে। বৃহস্পতিবার রাতেই ভাঙ্গা থানায় ইকবাল হোসেন ওরফে ডন মাতুব্বর (২৮) নামের এক যুবকের বিরুদ্ধে ধর্ষণের অভিযোগে একটি মামলা হয়েছে। ঘটনার পর থেকে ইকবাল পলাতক। 
শিশুটির পরিবারের অভিযোগ, ২৩ নভেম্বর সন্ধ্যায় শিশুটিকে খাবার কিনে দিয়ে একটি লেবুর বাগানে নিয়ে যায় ইকবাল। পরে ওই লেবু বাগান থেকে শিশুটিকে উদ্ধার করে এলাকাবাসী। শিশুটিকে ভাঙ্গা উপজেলা স্বাস্থ্য কমপ্লেক্সে নেওয়া হয়। ভাঙ্গা উপজেলা স্বাস্থ্য ও পরিবার কল্যাণ কর্মকর্তা খলিলুর রহমানের ভাষ্য, শিশুটি ধর্ষণের শিকার হয়েছে। ভাঙ্গা সার্কেলের অতিরিক্ত পুলিশ সুপার গাজী রবিউল ইসলাম বলেন, বৃহস্পতিবার রাতে ইকবালকে আসামি করে ধর্ষণের অভিযোগে নারী ও শিশু নির্যাতন দমন আইনে ভাঙ্গা থানায় মামলা করেছেন ওই শিশুটির বাবা। মামলার তদনন্ত কর্মকর্তা ভাঙ্গা থানার উপপরিদর্শক (এসআই) ইফতেখায়রুল ইসলাম জানান, পুলিশ ঘটনাস্থল পরিদর্শন করেছে। পলাতক থাকায় ইকবালকে গ্রেপ্তার করা সম্ভব হয়নি।
 
