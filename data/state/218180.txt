
বিএনপির ৩৫তম প্রতিষ্ঠাবার্ষিকী উপলক্ষে দলের প্রতিষ্ঠাতা জিয়াউর রহমানের কবরে ফুল দিয়ে শ্রদ্ধা জানিয়েছেন চেয়ারপারসন খালেদা জিয়া।আজ রোববার বেলা সাড়ে ১১টায় দলীয় নেতা-কর্মীদের সঙ্গে নিয়ে জিয়ার কবরে ফুল দেন খালেদা জিয়া।এ সময় তাঁর সঙ্গে ছিলেন দলের ভারপ্রাপ্ত মহাসচিব মির্জা ফখরুল ইসলাম আলমগীর, বিএনপির স্থায়ী কমিটির সদস্য মওদুদ আহমদ, মির্জা আব্বাসসহ বিভিন্ন পর্যায়ের নেতা-কর্মীরা।প্রতিষ্ঠাবার্ষিকী উপলক্ষে আজ সকাল থেকেই দলের হাজার হাজার নেতা-কর্মী জিয়ার কবরে শ্রদ্ধা জানাতে আসেন। বিএনপির অঙ্গ ও সহযোগী সংগঠনগুলোও জিয়ার কবরে শ্রদ্ধা জানায়।খালেদা জিয়ার শ্রদ্ধা নিবেদন শেষে সাংবাদিকদের সঙ্গে কথা বলেন দলের ভারপ্রাপ্ত মহাসচিব মির্জা ফখরুল ইসলাম আলমগীর।
