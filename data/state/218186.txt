
ভারতের প্রধানমন্ত্রী নরেন্দ্র মোদি প্রধানমন্ত্রী শেখ হাসিনাকে হাতে বোনা একটি ওয়াল ম্যাট উপহার দিয়েছেন। আজ বিকেলে ভারতের প্রধানমন্ত্রীর কার্যালয়ের ওয়েবসাইটে ওয়াল ম্যাটটির ছবিসহ এ তথ্য প্রকাশ করা হয়েছে।
ওয়েবসাইটে দেওয়া তথ্যে জানানো হয়, হাতে বোনা ওয়াল ম্যাটটিতে সাদা কাপড়ের ওপর সোনালি সুতা দিয়ে কল্পবৃক্ষ ও কামধেনুর ছবি আঁকা। এগুলোকে মঙ্গল ও সমৃদ্ধির প্রতীক বলে বিবেচনা করা হয়।ওয়ালম্যাটটি ভারতের অন্ধ্র প্রদেশের ভেঙ্কটগিরিতে তৈরি। ভেঙ্কটগিরি হস্তশিল্পের জন্য বিখ্যাত।ভারতের বিখ্যাত শিল্পী শ্রী গৌরবাথিনি রামানিয়া ওয়াল ম্যাটটি তৈরি করেছেন।
