
সাতটি সরকারি সংস্থা বলছে, বাজার থেকে আমসহ বিভিন্ন ফল ও খাদ্যসামগ্রী কিনে তা পরীক্ষা করে তাতে ক্ষতিকারক মাত্রায় ফরমালিন পাওয়া যায়নি।কৃষিবিষয়ক পাঁচটি সরকারি সংস্থা যৌথভাবে একটি এবং বাংলাদেশ স্ট্যান্ডার্ডস অ্যান্ড টেস্টিং ইনস্টিটিউশন (বিএসটিআই) ও পুলিশের অপরাধ তদন্ত বিভাগ সিআইডি আলাদাভাবে বিভিন্ন ফল পরীক্ষা করেছে।কৃষিবিষয়ক সংস্থাগুলো বাংলাদেশ কৃষি গবেষণা কাউন্সিলের (বিএআরসি) কাছে এবং বিএসটিআই হাইকোর্টে তাদের পরীক্ষার প্রতিবেদন জমা দিয়েছে। এসব সংস্থার প্রতিবেদনে বলা হয়েছে, রাজধানীর বিভিন্ন বাজার থেকে আমসহ অন্যান্য মৌসুমি ফল সংগ্রহ করে তা স্বীকৃত ল্যাবরেটরিতে পরীক্ষা করে যে মাত্রায় ফরমালিনের অস্তিত্ব পাওয়া গেছে, তা মানবদেহের জন্য ঝুঁকিপূর্ণ নয়।খাদ্যদ্রব্যে রাসায়নিকের ব্যবহার কতটা নিরাপদ? শীর্ষক গবেষণাটি করে বাংলাদেশ কৃষি গবেষণা ইনস্টিটিউট (বারি), বাংলাদেশ ধান গবেষণা ইনস্টিটিউট (ব্রি), বাংলাদেশ মৎস্য গবেষণা ইনস্টিটিউট, বাংলাদেশ প্রাণিসম্পদ গবেষণা প্রতিষ্ঠান ও বাংলাদেশ কৃষি বিশ্ববিদ্যালয় যৌথভাবে৷ সমন্বয়ের দায়িত্বে ছিল বিএআরসি৷ভ্রাম্যমাণ আদালতের অভিযানে ফরমালিন পরীক্ষার জন্য ‘জেড-৩০০’ নামের যে যন্ত্র ব্যবহার করা হচ্ছে, তার গ্রহণযোগ্যতা নিয়েও প্রশ্ন তোলা হয় এই গবেষণায়৷ ঢাকা বিশ্ববিদ্যালয়ের খাদ্য ও পুষ্টিবিজ্ঞান ইনস্টিটিউটের গবেষকেরাও যন্ত্রটি নিয়ে প্রশ্ন তুলেছেন।তবে ফলমূল ও অন্যান্য খাদ্যে ফরমালিন আছে কি না, থাকলে তা কোন মাত্রার এবং তা কতটুকু ক্ষতিকারক—তা নিয়ে সরকারি সংস্থাগুলোর মধ্যেই মতবিরোধ রয়েছে৷ পরিবেশবাদীদের একাংশ বলছে, ফল ও অন্যান্য খাদ্যে ক্ষতিকর ফরমালিন মেশানো হচ্ছে, যা মানবদেহের জন্য খুবই ঝুঁকিপূর্ণ৷ এর পরিপ্রেক্ষিতে আইনশৃঙ্খলা রক্ষাকারী বাহিনী ভ্রাম্যমাণ আদালতের মাধ্যমে দেশজুড়ে সাড়াশি অভিযানে নেমেছে৷ তারা যে যন্ত্র দিয়ে ফলে ফরমালিন পরীক্ষা করছে, সরকারি পাঁচটি গবেষণা সংস্থা সেই যন্ত্রের গ্রহণযোগ্যতা নিয়ে প্রশ্ন তুলেছে৷২০১১ থেকে ২০১৪ সালের জুন পর্যন্ত করা ওই গবেষণায় বলা হয়, আম, লিচু ও জামের মতো বেশির ভাগ মৌসুমি ফলে প্রাকৃতিকভাবেই ফরমালিন থাকে। কিন্তু ওই যন্ত্রে চিহ্নিত ফরমালিন প্রাকৃতিক নাকি কৃত্রিমভাবে দেওয়া—তা বোঝা যায় না।গবেষণাটির তত্ত্বাবধানকারী বিএআরসির পুষ্টি বিভাগের পরিচালক মো. মনিরুল ইসলাম প্রথম আলোকে বলেন, ফরমালিন চিহ্নিতকরণ যন্ত্র কোনো ফলের সামনে রাখলে তা ফরমালিন আছে বলে সংকেত দেয়। কিন্তু ওই ফরমালিন ফলের প্রাকৃতিক ফরমালডিহাইড, না বাইরে থেকে প্রয়োগ করা—তা নির্ণয় করার কোনো প্রযুক্তি বাংলাদেশে এখনো নির্ধারণ হয়নি। এমনকি কোন ফলে প্রাকৃতিকভাবে কী পরিমাণ ফরমালিন আছে, তার কোনো হিসাবও সরকারি কোনো সংস্থার কাছে নেই।িবএআরসি এবং ঢাকা বিশ্ববিদ্যালয়ের খাদ্য ও পুষ্টিবিজ্ঞান ইনস্টিটিউটের গবেষণা প্রতিবেদনে বলা হয়েছে, ফলমূল ও অন্যান্য খাদ্যে ফরমালিনের চেয়ে মারাত্মক সব বিষাক্ত রাসায়নিক ব্যবহৃত হচ্ছে। কিন্তু পুলিশের অভিযানে ফরমালিন ছাড়া অন্য কোনো রাসায়নিক চিহ্নিত করা হচ্ছে না। ফলে কীটনাশক, হরমোনগ্রোথসহ নানা ধরনের রাসায়নিক ব্যবহারের বিষয়টি আড়ালেই থেকে যাচ্ছে।গবেষকদের মতে, কীটনাশক ও হরমোনগ্রোথ (ফলের বৃদ্ধি সহায়ক রাসায়নিক) ফলমূলে প্রয়োগ করায় তা অবশেষ আকারে খাদ্যে রয়ে যাচ্ছে। খাদ্যের সঙ্গে তা শরীরে প্রবেশ করে তৈরি করছে ক্যানসারসহ নানা ধরনের প্রাণঘাতী রোগ।ঢাকা বিশ্ববিদ্যালয়ের ফার্মেসি বিভাগের অধ্যাপক আ ব ম ফারুক মনে করেন, খাদ্যে রাসায়নিকের ব্যবহার বন্ধে পুলিশ বর্তমানে যে অভিযান পরিচালনা করছে, তাতে নিরাপদ খাদ্য নিয়ে একধরনের সচেতনতা তৈরি হচ্ছে। অসাধু ব্যবসায়ী ও উৎপাদকেরা এতে সাবধান হবেন। দু-এক বছর এ ধরনের অভিযান চললে তা ভবিষ্যতে নিরাপদ খাদ্য পেতে সহায়তা করবে।তবে ঢাকা বিশ্ববিদ্যালয়ের খাদ্য ও পুষ্টিবিজ্ঞান ইনস্টিটিউটের অধ্যাপক নাজমা শাহীন এই মতের সঙ্গে ভিন্নমত পোষণ করেন৷ তিনি বলেন, ফল-সবজি ও
