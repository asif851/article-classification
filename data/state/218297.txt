
হিজড়া জনগোষ্ঠীর জীবনমান উন্নয়নে কুষ্টিয়ার হিজড়া সম্প্রদায়কে নিয়ে গতকাল শনিবার এক সেমিনার হয়েছে। সকালে জেলা প্রশাসকের কার্যালয়ের সম্মেলন কক্ষে এ সেমিনারে প্রধান অতিথি ছিলেন জেলা প্রশাসক সৈয়দ বেলাল হোসেন। কুষ্টিয়া অতিরিক্ত জেলা প্রশাসক (সার্বিক) মুজিব উল ফেরদৌসের সভাপতিত্বে সভায় জেলার ৪০ জন হিজড়া সম্প্রদায়ভুক্ত অধিবাসী অংশ নেন। এ সময় জেলা প্রশাসক প্রাথমিকভাবে শনাক্ত করা স্থানীয় ৮৮ জন হিজড়াকে সরকারের বিভিন্ন কার্যক্রমে (বয়স্ক ভাতা, ৪০ দিনের কর্মসূচি, ভিজিডি ইত্যাদি) অন্তর্ভুক্তিতে নিশ্চিত করতে সংশ্লিষ্ট কর্মকর্তাদের নির্দেশনা দেন। 
