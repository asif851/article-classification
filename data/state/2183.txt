
২ ডিসেম্বর, শুক্রবারআলোকচিত্রছোটদের ছবি নিয়ে আলোকচিত্র উৎসব ‘বায়োস্কোপ-১’। শিশুদের জন্য ফাউন্ডেশনের আয়োজনে এই প্রদর্শনীতে থাকছে শতাধিক খুদে আলোকচিত্রীর ছবি। প্রদর্শনী চলবে বেলা দুইটা থেকে রাত আটটা পর্যন্ত। বিশ্বসাহিত্য কেন্দ্র, চিত্রশালা গ্যালারিতে (পঞ্চম তলা)।চলচ্চিত্রসোহরাওয়ার্দী উদ্যানের স্বাধীনতা জাদুঘর মিলনায়তনে মুক্তিযুদ্ধভিত্তিক চলচ্চিত্র প্রদর্শনী। বেলা সাড়ে তিনটায় মাসুদ আখন্দের রচনা, চিত্রনাট্য ও পরিচালনায় মুক্তিযুদ্ধভিত্তিক চলচ্চিত্র পিতা প্রদর্শিত হবে।
নতুন নাটকের উৎসব ‘বটতলা রঙ্গমেলা-২০১৬’। চলবে ১০ ডিসেম্বর পর্যন্ত। আজ ভারতের কম্পাস নাট্যদলের চোপ্ আদালত চলছে নাটক মঞ্চস্থ হবে। সন্ধ্যা সাতটায়। বাংলাদেশ মহিলা সমিতি, নাটক সরণি, বেইলি রোডে। সফিউল্লাহ সফির রচনা ও নির্দেশনায় উত্তরসূরি নাট্যগোষ্ঠীর নাটক সংলাপের বিলাপ। সন্ধ্যা ছয়টায়, কেন্দ্রীয় গণগ্রন্থাগারের শওকত ওসমান স্মৃতি মিলনায়তনে।মহাকাল নাট্য সম্প্রদায়ের নাটক শিবানী সুন্দরী ১৫ বছর পর মঞ্চস্থ হবে। সন্ধ্যা সাতটায়, শিল্পকলা একাডেমির জাতীয় নাট্যশালার মূল মিলনায়তনে।উৎসববাংলা একাডেমির প্রাঙ্গণে ‘চিলড্রেন ফেস্ট-২০১৬’। থাকছে মিনি শিশুপার্ক, জাদু প্রদর্শনী, কুইজ প্রতিযোগিতা, আঁকাআঁকি, সার্কাস, গেম জোন, ড্রোন ও রোবট শো, জোকারের নাচ এবং সাংস্কৃতিক আয়োজন। সকাল ৮টা থেকে রাত ১১টা পর্যন্ত খোলা থাকবে। উৎসব ৪ ডিসেম্বর শেষ হবে।সংগীতসাংস্কৃতিক ও সামাজিক সংগঠন দিয়াড় আয়োজিত ‘প্রথম জাতীয় গম্ভীরা গান উৎসব-২০১৬’। বিকেল চারটায়, চারুকলা অনুষদের বকুলতলা, ঢাকা বিশ্ববিদ্যালয়ে।প্রদর্শনী এক মাসব্যাপী ১৭তম দ্বিবার্ষিক এশীয় চারুকলা প্রদর্শনী বাংলাদেশ-২০১৬। ৫৫টি দেশের ৩২৯ জন শিল্পীর ৪৮৫টি শিল্পকর্ম নিয়ে এই প্রদর্শনী প্রতিদিন বেলা ১১টা থেকে রাত ৮টা পর্যন্ত খোলা থাকবে। জাতীয় চিত্রশালা মিলনায়তন, বাংলাদেশ শিল্পকলা একাডেমিতে।আলিয়ঁস ফ্রঁসেজ দো ঢাকার লা গ্যালারিতে মঞ্জুরুল শিবলির একক চিত্রকর্ম প্রদর্শনী ‘অসময়ের গল্প’। বিকেল পাঁচটায় উদ্বোধন। চলবে ১০ ডিসেম্বর পর্যন্ত।‘কসমস আন্তর্জাতিক চিত্রকর্ম প্রদর্শনী-২০১৬’। বাংলাদেশ, কানাডা, নেপাল, পাকিস্তান, ভারতের ২৮ জন শিল্পীর চিত্রকর্ম নিয়ে এক মাসব্যাপী প্রদর্শনী। ২৬ ডিসেম্বর পর্যন্ত এই প্রদর্শনী প্রতিদিন দুপুর ১২টা থেকে রাত ৮টা পর্যন্ত খোলা থাকবে। গ্যালারি কসমস, ভিলা দো আঞ্জুমান, বাড়ি-১১৫, লেন-৬, নিউ ডিওএইচএস, মহাখালীতে।বৃত্ত আর্টস ট্রাস্টের ২১ জন শিল্পীর দলগত চিত্রকর্ম প্রদর্শনী ‘র্যানডম’। ছয়টায় উদ্বোধন। চলবে ১৫ ডিসেম্বর পর্যন্ত, প্রতিদিন বেলা তিনটা থেকে রাত ৮টা। ৩৩, ৩৩/১ গ্রিন মার্ট (দ্বিতীয় তলা), গ্রিন রোডে।ওয়াকিলুর রহমানের ১৮ দিনব্যাপী একক চিত্র প্রদর্শনী ‘ডিপ প্রিন্ট’। ১৬ ডিসেম্বর পর্যন্ত এই প্রদর্শনী প্রতিদিন দুপুর ১২টা থেকে রাত ৮টা পর্যন্ত খোলা থাকবে। গ্যালারি ২১, তাজ লিলি গার্ডেন (১১তলা), ৭৫১, সাত মসজিদ রোড, ধানমন্ডিতে।১০ জন শিল্পীর ৫০টি জলরঙের চিত্রকর্ম প্রদর্শনী ‘ওয়াটার রাইমস-৪’। আজ প্রদর্শনীর শেষ দিন। বেলা ১১টা থেকে সন্ধ্যা সাড়ে ৭টা। গ্যালারি কায়া, বাড়ি-২০, রোড-১৬, সেক্টর-৪, উত্তরায়।
৩ ডিসেম্বর, শনিবারসংগীতবাঁশিবাদক মুর্তজা কবিরের একক বাঁশির পরিবেশনা ‘ডায়ালগ বিটউইন মি অ্যান্ড মাই ইনস্ট্রুমেন্ট’। সন্ধ্যা সাতটায়, ইএমকে সেন্টার (লেভেল-৯), মাইডাস সেন্টার, বাড়ি-৫, রোড-২৭, ধানমন্ডিতে।মঞ্জুরুল ইসলাম খান ও আইভি বন্দ্যোপাধ্যায়ের গীত ও গজলসন্ধ্যা। সন্ধ্যা ছয়টায়, আলিয়ঁস ফ্রঁসেজ দো ঢাকা, ১৬ মিরপুর রোড, ধানমন্ডিতে।লোকসংগীত সন্ধ্যা। ভারতীয় হাইকমিশনের ইন্দিরা গান্ধী সাংস্কৃতিক কেন্দ্র আয়োজিত এ আসরে সন্ধ্যা সাড়ে ছয়টায় বাংলাদেশের চন্দনা মজুমদার ও ভারতের স্বপন মুখোপাধ্যায় গান করবেন। ছায়ানট, রোড-১৫/এ, বাড়ি-৭২, ধানমন্ডিতে।চলচ্চিত্রসোহরাওয়ার্দী উদ্যানের স্বাধীনতা জাদুঘর মিলনায়তনে মুক্তিযুদ্ধভিত্তিক চলচ্চিত্র প্রদর্শনী। বেলা দুইটায় হাঙর নদী গ্রেনেড প্রদর্শিত হবে। নাটকবটতলা রঙ্গমেলা ২০১৬। যশোরের বিবর্তন নাট্যদলের মাত্ব্রিং নাটক মঞ্চস্থ হবে। সন্ধ্যা সাতটায়, বাংলাদেশ মহিলা সমিতি, নাটক সরণি, বেইলি রোডে।
শিল্পী কাজী সালাহউদ্দিন আহমেদের ‘আরবান সাইট’ শীর্ষক একক চিত্রকর্ম প্রদর্শনী। প্রতিদিন দুপুর ১২টা থেকে রাত ৮টা পর্যন্ত প্রদর্শনী খোলা থাকবে। চলবে ৩ ডিসেম্বর পর্যন্ত। গ্যালারি শিল্পাঙ্গন, বাড়ি-৭, সড়ক-১৩ (নতুন), ধানমন্ডিতে। অধ্যাপক গোলাম রহমানের প্রথম একক আলোকচিত্র প্রদর্শনী ‘রিদম’। ৩ ডিসেম্বর পর্যন্ত প্রদর্শনী বেলা ১১টা থেকে বিকেল ৪টা পর্যন্ত চলবে। ড্যাফোডিল ইন্টারন্যাশনাল ইউনিভার্সিটি অডিটোরিয়াম, ধানমন্ডিতে। গ্রন্থনা: আহমেদ দীপ্ত
