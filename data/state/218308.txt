
তথ্যমন্ত্রী হাসানুল হক ইনু বলেছেন, হেফাজতে ইসলামের নেতা শাহ আহমদ শফী আওয়ামী লীগের প্রশংসা করলেও ছাড় পাবেন না। তিনি নারীদের নিয়ে যে ফতোয়া দিয়েছেন, সে জন্য যতক্ষণ না পর্যন্ত হাতজোড় করে ক্ষমা চাইবেন, ততক্ষণ তাঁর কোনো ক্ষমা নেই। তাঁর প্রশংসায় সরকার নমনীয় হবে না।গতকাল শুক্রবার সকালে কুষ্টিয়া পৌরসভা মিলনায়তনে তথ্য মন্ত্রণালয়ের গণযোগাযোগ অধিদপ্তর আয়োজিত শান্তি, উন্নয়ন ও গণতন্ত্রের অভিযাত্রা শীর্ষক গণসংলাপে তথ্যমন্ত্রী হাসানুল হক ইনু এসব কথা বলেন।সাংবাদিক দম্পতি সাগর সরওয়ার ও মেহেরুন রুনির হত্যার তদন্ত প্রসঙ্গে তথ্যমন্ত্রী বলেন, অবশ্যই সাগর-রুনির খুনিদের খুঁজে বের করা হবে। তাদের সাজা দেওয়া হবে।আইনশৃঙ্খলার উন্নয়নের ব্যাপারে তথ্যমন্ত্রী বলেন, এখনো সবকিছু নিয়ন্ত্রণে নেই।কুষ্টিয়ায় গ্যাস সরবরাহের আশ্বাস দিয়ে তথ্যমন্ত্রী বলেন, এ জন্য গ্যাস পাইপলাইন স্থাপন করা হয়েছে।অনুষ্ঠানে উপস্থিত ছিলেন গণযোগাযোগ অধিদপ্তরের মহাপরিচালক কামরুন্নাহার, কুষ্টিয়া পৌরসভার মেয়র আনোয়ার আলী, জেলা প্রশাসক সৈয়দ বেলাল হোসেন, পুলিশ সুপার মফিজ উদ্দীন আহমেঞ্চদ প্রমুখ।
 
