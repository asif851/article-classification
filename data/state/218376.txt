
কুমিল্লার বরুড়া উপজেলায় অবৈধ বিদ্যুৎ-সংযোগ দিতে গিয়ে বৈদ্যুতিক তারে জড়িয়ে গত মঙ্গলবার দুজন মারা গেছেন। এ ঘটনায় একজনকে গ্রেপ্তার করেছে পুলিশ।নিহত ব্যক্তিরা হলেন হোসেনপুর গ্রামের মাহবুবুল আলম ওরফে সুমন (৩৫) ও সাইফুল ইসলাম (১৮)।পুলিশ জানায়, উপজেলার মহেশপুর গ্রামের জাহাঙ্গীর আলমের ছেলে সাইফুল ইসলাম অবৈধভাবে শসাখেতে বিদ্যুতের তার নেওয়ার জন্য মাহবুবুলের সঙ্গে পাঁচ হাজার টাকায় চুক্তি করেন। মাহবুবুল ওই কাজটি করে দেওয়ার জন্য দেবীদ্বার উপজেলার জাফরগঞ্জ গ্রামের জসিম উদ্দিনকে দায়িত্ব দেন। এরই পরিপ্রেক্ষিতে মহেশপুর গ্রামের ওই শসাখেতে মঙ্গলবার সকালে অবৈধভাবে বিদ্যুৎ নেওয়ার জন্য জসিম উদ্দিন ২২ গজ তার কেটে ফেলেন। একপর্যায়ে সংযোগ দেওয়ার সময় সেখানে থাকা মাহবুবুল ও সাইফুল কাটা ওই বৈদ্যুতিক তারে জড়িয়ে মারাত্মক আহত হন। আহত অবস্থায় তাঁদের বরুড়া উপজেলা স্বাস্থ্য কমপ্লেক্সে নেওয়া হয়। সেখানে কর্তব্যরত চিকিৎসক তাঁদের মৃত ঘোষণা করেন।
