
মাগুরায় ঘুরতে আসা চট্টগ্রাম বিশ্ববিদ্যালয়ের সেই ছাত্র আবদুর নূরের (২৩) বিরুদ্ধে বিশেষ ক্ষমতা আইনে মামলা করেছে পুলিশ। গতকাল বৃহস্পতিবার বিকেলে শালিখা থানার উপপরিদর্শক বিশারুল ইসলাম মামলাটি করেন। থানার ওসি মো. রবিউল ইসলাম জানান, শালিখার শতখালী বাজার এলাকায় সন্দেহজনকভাবে ঘোরাফেরা করার সময় বুধবার সকালে আবদুর নূরকে আটক করা হয়। তাঁর মুঠোফোনে মাগুরাসহ বিভিন্ন ঐতিহাসিক ও দর্শনীয় স্থানের ছবি আছে। ভবিষ্যতে ওই সব স্থানে নাশকতা হতে পারে—এমন আশঙ্কায় তাঁর বিরুদ্ধে মামলা করার সিদ্ধান্ত নেওয়া হয়। 
