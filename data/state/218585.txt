
পররাষ্ট্রমন্ত্রী দীপু মনি বলেছেন, বিরোধী দলের নেতা ফোন নিয়ে প্রধানমন্ত্রীর সঙ্গে নাটক করেছেন। তিনি ফোন বিকল হওয়ার কথা বলেছেন। অথচ মেকানিক পাঠানো হলেও তাঁকে ভেতরে ঢুকতে দেওয়া হয়নি।আজ শুক্রবার সন্ধ্যায় চাঁদপুর শহরের হাসান আলী স্কুলের মাঠে ১৪ দল আয়োজিত এক সমাবেশে প্রধান অতিথির বক্তব্যে দীপু মনি এসব কথা বলেন। তিনি বলেন, বিরোধী দলের নেতা কথা দিয়ে কথা রাখতে জানেন না। তাই তাঁর প্রতি দেশের জনগণের আস্থা নেই।জেলা আওয়ামী লীগের সাধারণ সম্পাদক আবু নইম পাটওয়ারীর সভাপতিত্বে সমাবেশে বক্তব্য দেন আওয়ামী লীগের কেন্দ্রীয় কার্যনির্বাহী কমিটির সদস্য সুজিত রায় নন্দী, জেলা আওয়ামী লীগের সহসভাপতি ওসমান পাটওয়ারী, উপজেলা পরিষদের চেয়ারম্যান ইউসুফ গাজী, পৌর মেয়র নাসির উদ্দিন আহমেদ, আওয়ামী লীগের যুগ্ম সাধারণ সম্পাদক জহিরুল ইসলাম, অধ্যাপক মাসুদা নূর খান প্রমুখ।
