
ভারতের ত্রিপুরায় তিন বাংলাদেশি নাগরিকের নৃশংস হত্যার তীব্র প্রতিবাদ জানিয়েছে বাংলাদেশ। আজ সোমবার পররাষ্ট্র মন্ত্রণালয়ের বহিঃপ্রচার অনুবিভাগের এক বিজ্ঞপ্তিতে জানানো হয়, ভারতীয় কর্তৃপক্ষের কাছে এ হত্যাকাণ্ডের প্রতিবাদ জানিয়েছে সরকার। এ ঘটনার দ্রুত তদন্ত করে দোষীদের যথাযথ শাস্তির আওতায় আনার পাশাপাশি নিহত ব্যক্তিদের মরদেহ দ্রুত হস্তান্তরের অনুরোধ জানানো হয়েছে।
ভারতীয় কর্তৃপক্ষের বরাত দিয়ে বিজ্ঞপ্তিতে বলা হয়, এ ঘটনায় জড়িতদের ইতিমধ্যে গ্রেপ্তার করা হয়েছে। বিষয়টির ওপর ঢাকা ও দিল্লি নিয়মিত নজর রাখছে।হবিগঞ্জের চুনারুঘাট উপজেলার বাল্লা সীমান্তবর্তী ভারতের ত্রিপুরা রাজ্যের খোয়াই এলাকায় গতকাল রোববার ভোরে গরুচোর সন্দেহে তিন বাংলাদেশিকে কুপিয়ে হত্যা করে এলাকাবাসী।
ত্রিপুরায় তিন বাংলাদেশিকে কুপিয়ে হত্যা
