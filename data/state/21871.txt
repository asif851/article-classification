
গাজীপুর সিটি করপোরেশনের আমবাগ পশ্চিমপাড়া এলাকায় গতকাল মঙ্গলবার নির্মাণকাজ করতে গিয়ে বিদ্যুৎস্পৃষ্ট হয়ে অজ্ঞাতপরিচয় এক শ্রমিকের (৩৮) মৃত্যু হয়েছে। পুলিশ জানায়, আমবাগ পশ্চিমপাড়া এলাকার দুলাল মিয়া তাঁর দোতলা ভবনের কাজ করার জন্য কোনাবাড়ী এলাকা থেকে ওই শ্রমিককে নিয়ে যান। রাজমিস্ত্রির সহযোগী হিসেবে ওই শ্রমিক কাজ করতে গিয়ে সকাল সাড়ে আটটার দিকে পাশে থাকা বিদ্যুতের তারে জড়িয়ে পড়েন। এতে ঘটনাস্থলেই তাঁর মৃত্যু হয়।
