
বঙ্গবন্ধু শেখ মুজিবুর রহমানের ভাষণের ভিডিওচিত্র বিকৃত করে কেবল চ্যানেলে প্রচারের অভিযোগে গত বৃহস্পতিবার মাদারীপুর থেকে ওমর ফারুক (২৫) নামের এক যুবককে গ্রেপ্তার করেছে পুলিশ। তাঁর বাড়ি সদর উপজেলায়। মাদারীপুর সহকারী পুলিশ সুপার (সার্কেল) আবু বকর সিদ্দিক বলেন, ওমর ফারুক মাদারীপুর থেকে প্রচারিত বেসরকারি কেব্ল চ্যানেল ‘ইজমা চ্যানেল’ পরিচালনা করেন। গত বৃহস্পতিবার গভীর রাতে ওমর ফারুক বঙ্গবন্ধু শেখ মুজিবুর রহমানের ভাষণের ভিডিওচিত্র বিকৃত করে ওই চ্যানেলে প্রচার করেন। বিষয়টি নিয়ে শহরে ব্যাপক সমালোচনা হয়। তাঁর বিরুদ্ধে রাষ্ট্রদ্রোহ আইনে মামলার প্রস্তুতি চলছে। l
