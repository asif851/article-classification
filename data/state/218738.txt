
নির্বাচন কমিশনার আবু হাফিজ বলেছেন, ‘প্রধানমন্ত্রী বলেছেন সংসদ রেখে নির্বাচন হবে। এটা ওনার শেষ কথা কি না, তা আমরা জানি না। আরও সময় আছে, সময়ই বলে দেবে এটা শেষ কথা কি না।আমরা দেখব, যখন চূড়ান্ত হবে তখন।’আজ বুধবার বেলা তিনটার দিকে নির্বাচন কমিশন কার্যালয়ে সাংবাদিকদের নির্বাচন কমিশনার এ কথা জানান।নির্বাচন কমিশনার বলেন, ‘সংসদ রেখে, নাকি সংসদ ভেঙে নির্বাচন হবে, তা আমাদের কাছে ক্লিয়ার (পরিষ্কার) নয়। এ বিষয়ে রাজনৈতিক পরিস্থিতি অনুযায়ী সিদ্ধান্ত হবে। এখন উনি (প্রধানমন্ত্রী) যে অবস্থানে আছেন, আমরা সেই অবস্থানের চিন্তা করছি। চূড়ান্ত পরিস্থিতি কী হবে, সেটা সময় বলে দেবে।আপাতত আমাদের ২৪ অক্টোবর পর্যন্ত অপেক্ষা করতে হবে। এর ভেতর সংলাপ হতে পারে, সমঝোতা হতে পারে।কাজেই ইসিকে অপেক্ষা করতেই হবে।’নির্বাচন কমিশনার আবু হাফিজ বলেন, ‘লেভেল প্লেইং ফিল্ড কোথায় কী অবস্থায় থাকবে, পরিস্থিতি অনুয়ায়ী ব্যবস্থা নেওয়া হবে।এখনই সে পরিস্থিতি আসেনি।’
