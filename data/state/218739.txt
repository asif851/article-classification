
লেবাননের রাজধানী বৈরুতে ইরানি দূতাবাসের কাছে বোমা হামলার ঘটনায় সাত বাংলাদেশি আহত হয়েছেন বলে জানিয়েছে পররাষ্ট্র মন্ত্রণালয়। গতকাল মঙ্গলবার এই গাড়িবোমা হামলার ঘটনায় অন্তত ২২ জনের নিহত হওয়ার কথা জানিয়েছে বিভিন্ন সংবাদ সংস্থা।
আজ বিকেলে পররাষ্ট্র মন্ত্রণালয়ের বহিঃপ্রচার অনুবিভাগ জানিয়েছে, বৈরুতের বাংলাদেশ দূতাবাস সাতজনের আহত হওয়ার কথা নিশ্চিত করেছে। এর মধ্যে একজনের অবস্থা আশঙ্কাজনক। তাঁদের চিকিত্সা দেওয়া হচ্ছে এবং দূতাবাসের কর্মকর্তারা আহত ব্যক্তিদের সুচিকিত্সার বিষয়ে স্থানীয় কর্তৃপক্ষের সঙ্গে যোগাযোগ রাখছে। বাংলাদেশ সরকার এ বিষয়ে নিয়মিত যোগাযোগ রাখছে বলেও জানিয়েছে পররাষ্ট্র মন্ত্রণালয়।
