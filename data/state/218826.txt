
পোশাক-প্রসাধনীর সম্ভার নিয়ে ঢাকার পর এবার চট্টগ্রামে শাখা খুলল ডায়মন্ড ওয়ার্ল্ড লাইফ স্টাইল। গতকাল শুক্রবার বিকেলে নগরের জিইসি মোড়ে অবস্থিত ইউনেসকো সিটি সেন্টারে এর তৃতীয় শাখার উদ্বোধন করা হয়।ফিতা ও কেক কাটার মধ্য দিয়ে শোরুমের উদ্বোধন করেন ডায়মন্ড ওয়ার্ল্ডের ব্যবস্থাপনা পরিচালক দিলীপ কুমার আগরওয়াল। উদ্বোধনী অনুষ্ঠানে তিনি বলেন, ফ্যাশন-সচেতন মানুষের চাহিদা পূরণে লাইফ স্টাইল বিশেষ ভূমিকা রাখবে। উদ্বোধন শেষে ক্রেতারা শোরুম ঘুরে দেখেন।
