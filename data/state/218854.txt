
চট্টগ্রাম নগরের উত্তর কাট্টলী এলাকায় অভিযান চালিয়ে ৫০ কেজি ইলিশ মাছ জব্দ করেছেন জেলা মৎস্য দপ্তরের কর্মকর্তারা। গতকাল বিকেলে এই অভিযান চালানো হয়। মৎস্য অধিদপ্তরের পরিচালক এম আই গোলজার ও জেলা মৎস্য কর্মকর্তা প্রভাতী দেবের নেতৃত্বে এই অভিযান চালানো হয়। উত্তর কাট্টলীর একটি বাড়ির সামনে থেকে মজুত করার সময় এসব ইলিশ জব্দ করা হয় বলে জানান মৎস্য কর্মকর্তা কামাল উদ্দিন। ৫ থেকে ১৫ অক্টোবর পর্যন্ত ইলিশ ধরা, বিপণন ও মজুত নিষিদ্ধ করা হয়েছে। এই নিষেধাজ্ঞা অমান্য করে ইলিশগুলো ধরা হয় বলে জানা গেছে। তবে মাছ জব্দ করা হলেও এর মালিক পালিয়ে যান।
