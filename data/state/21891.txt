
ঢাকা মেডিকেল কলেজ (ঢামেক) হাসপাতালে হাফিজুর রহমান (৪৮) নামের এক হাজতির মৃত্যু হয়েছে। গতকাল শুক্রবার বিকেল পৌনে চারটার দিকে চিকিৎসার জন্য হাসপাতালে নিয়ে এলে কর্তব্যরত চিকিৎসক তাঁকে মৃত ঘোষণা করেন। হাসপাতালে দায়িত্ব পালনরত কারারক্ষী জাকারিয়া বলেন, হাফিজুর রহমান মুগদা থানায় মাদক মামলার আসামি ছিলেন। কারাগারের ভেতর অসুস্থ হয়ে পড়লে তাঁকে চিকিৎসার জন্য হাসপাতালে নিয়ে আসা হয়। লাশ ময়নাতদন্তের জন্য মর্গে রাখা হয়েছে।
