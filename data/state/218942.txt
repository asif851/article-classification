
খুলনার নগরের একটি আবাসিক হোটেল থেকে ইসতিয়াক আহমেদ (২৩) নামে এক কলেজছাত্রের লাশ উদ্ধার করেছে পুলিশ। গতকাল মঙ্গলবার দুপুরে তাঁর লাশ উদ্ধার করা হয়। ইসতিয়াক খুলনা সরকারি পলিটেকনিক ইনস্টিটিউটের কম্পিউটার বিভাগের অষ্টম সেমিস্টারের ছাত্র ছিলেন। তিনি বাগেরহাটের মোরেলগঞ্জ উপজেলার ঢুলিগাতী গ্রামের কবির হোসেনের ছেলে।হোটেলের ব্যবস্থাপক মনির হোসেন ও পুলিশ জানায়, কলেজ হোস্টেলে সিট না পাওয়ায় ১ ফেব্রুয়ারি ইসতিয়াক মাসিক দুই হাজার টাকায় বড় বাজারে অবস্থিত ইমান হোটেলের ৪৪০ নম্বর কক্ষটি ভাড়া নেন। গতকাল দুপুরে তাঁর কোনো সাড়াশব্দ না পেয়ে হোটেলের এক কর্মী জালানার কাচের ফাঁক দিয়ে কক্ষের ভেতরে তাঁর ঝুলন্ত লাশ দেখতে পান। পরে খবর পেয়ে পুলিশ এসে কক্ষের দরজা ভেঙে লাশ উদ্ধার করে মর্গে পাঠায়। তিনি ফাঁস দিয়ে আত্মহত্যা করেছেন বলে প্রাথমিকভাবে ধারণা করা হচ্ছে।
