
জয়পুরহাট সদর ও কালাই পৌরসভা নির্বাচনে কাউন্সিলর ও সংরক্ষিত কাউন্সিলর পদে ৩৪ জন প্রার্থী উপজেলা নির্বাচন কার্যালয় থেকে মনোনয়নপত্র উত্তোলন করেছেন। তবে মেয়র পদে এখনো কোনো প্রার্থী মনোনয়নপত্র উত্তোলন করেননি।জয়পুরহাট ও কালাই উপজেলা নির্বাচন কার্যালয় সূত্রে জানা গেছে, জয়পুরহাট পৌরসভায় কাউন্সিলর পদে ১৮ জন ও সংরক্ষিত মহিলা কাউন্সিলর পদে ৬ জন মনোনয়নপত্র উত্তোলন করেন। এ দিকে কালাই পৌরসভায় কাউন্সিলর পদে ৭ জন ও সংরক্ষিত মহিলা কাউন্সিলর পদে ৩ জন প্রার্থী মনোনয়নপত্র উত্তোলন করেছেন।এ ব্যাপারে জয়পুরহাট সদর উপজেলা নির্বাচন কর্মকর্তা আবদুল মোত্তালিব গতকাল শনিবার বলেন, বৃহস্পতিবার পর্যন্ত ২৪ জন কাউন্সিলর প্রার্থী মনোনয়নপত্র কিনেছেন।এ বিষয়ে কালাই উপজেলা নির্বাচন কর্মকর্তা জাহাঙ্গীর হোসেন গতকাল শনিবার প্রথম আলোকে বলেন, তাঁর কার্যালয় থেকে এ পর্যন্ত ১০ জন কাউন্সিলর প্রার্থী মনোনয়নপত্র কিনেছেন।
