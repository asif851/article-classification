
ঝিনাইদহ শহরের এইচএসএস সড়কের মেসার্স জেনারেল মোটরসে গত রোববার রাতে ডাকাতির ঘটনা ঘটেছে। ডাকাতেরা নৈশপ্রহরীকে বেঁধে ওই দোকান থেকে প্রায় ১৮ লাখ টাকার মালামাল লুট করে নিয়ে যায়।দোকানমালিক মীর কামরুজ্জামান বাবলু জানান, রোববার িদবাগত রাত তিনটার দিকে তাঁর দোকানের সামনে একটি ট্রাক এসে থামে। ওই ট্রাকে করে আসা ডাকাতেরা তাদের গাড়ি নষ্ট হয়ে গেছে বলে ওই এলাকার নৈশপ্রহরী সলেমান মণ্ডলের কাছে একটি টর্চলাইট চায়। সলেমান তাঁর হাতে থাকা টর্চলাইট এগিয়ে দিতে গেলে ৮-১০ জনের ডাকাতদল হাত, পা বেঁধে তাঁকে গাড়িতে তুলে। এরপর তারা দোকানের তালা ভেঙে টায়ার ও মবিল লুট করে তা ট্রাকে তুলে কুষ্টিয়ার দিকে পালিয়ে যায়। পরে ডাকাত দল সলেমানকে ঝিনাইদহ-কুষ্টিয়া মহাসড়কের শেখপাড়া বাজার এলাকার রাস্তার পাশে একটি বাগানে ফেলে দিয়ে চলে যায়। ডাকাতেরা তাঁর দোকান থেকে ১৮ লাখ টাকার টায়ার ও মবিল লুট করে নিয়ে গেছে।
