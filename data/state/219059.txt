
লক্ষ্মীপুরের রায়পুরের মেঘনা নদীতে অভিযান চালিয়ে গত শনিবার ১০ হাজার মিটার কারেন্ট জাল জব্দ করেছে স্থানীয় প্রশাসন। মৎস্য কার্যালয় সূত্রে জানা গেছে, জাটকা নিধন বন্ধে মেঘনা নদীতে ১ মার্চ থেকে ৩০ এপ্রিল দুই মাস সব ধরনের মাছ ধরা নিষিদ্ধ করেছে সরকার। স্থানীয় প্রশাসন নদীতে অভিযান চালিয়ে শনিবার রাতে ওই ১০ হাজার মিটার কারেন্ট জাল জব্ধ করে। উপজেলা মৎস্য কর্মকর্তা (ভারপ্রাপ্ত) মো. বেলায়েত হোসেন ঘটনার সত্যতা নিশ্চিত করেছেন।
