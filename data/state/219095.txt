
সেরাকণ্ঠ প্রতিযোগিতার চূড়ান্ত পর্ব গত শুক্রবার সন্ধ্যায় গাইবান্ধা শহরের ব্রিজ রোডের আতানিবাস চত্বরে অনুষ্ঠিত হয়। এতে গাইবান্ধার ১০ জন শিল্পী বিজয়ী হন। বিজয়ীদের মধ্যে নগদ টাকা ও সনদপত্র বিতরণ করেন জেলা পরিষদ প্রশাসক সৈয়দ শামস-উল-আলম।তিন মাসব্যাপী অনুষ্ঠিত সেরাকণ্ঠ প্রতিযোগিতায় শতাধিক শিল্পী অংশ নেন। এতে চ্যাম্পিয়ন হন তানজিনা খন্দকার এবং শেখ জামাল দ্বিতীয় ও পলাশ চন্দ্র মোদক তৃতীয় স্থান লাভ করেন। সেরা দশের অন্য সাতজন হলেন তোফাজ্জল হোসেন, মেহেরীন হাবিবা, আবদুল আজিজ, মোস্তফা কামাল, রবিউল ইসলাম, তানজিনা আক্তার ও প্রণতি রানী মণ্ডল।
