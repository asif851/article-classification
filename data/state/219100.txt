
বাগেরহাট পৌরসভার সীমানা সম্প্র্রসারিত হয়েছে। পৌরসভার উত্তর দিকে সদর উপজেলার কাড়াপাড়া ইউনিয়নের গোবরদিয়া মৌজার প্রায় আড়াই বর্গকিলোমিটার এলাকা পৌরসভার অন্তর্ভুক্ত হয়েছে। গত শনিবার বিকেলে বাসাবাটি মাধ্যমিক বিদ্যালয়ের মাঠে আয়োজিত অনুষ্ঠানে আনুষ্ঠানিকভাবে পৌরসভার মেয়রের কাছে সম্প্রসারিত এই এলাকার আনুষ্ঠানিক দলিল হস্তান্তর করেন বাগেরহাটের অতিরিক্ত জেলা প্রশাসক (সার্বিক) হাবিবুল হক খান। এর ফলে এখন বাগেরহাট পৌরসভার আয়তন দাঁড়াল প্রায় ১৯ বর্গকিলোমিটার। মেয়র খান হাবিবুর রহমানের সভাপতিত্বে অনুষ্ঠানে প্রধান অতিথি ছিলেন বাগেরহাটের পুলিশ সুপার নিজামুল হক মোল্লা।  বাগেরহাট প্রতিনিধি
