
হবিগঞ্জের মাধবপুর উপজেলার তেলিয়াপাড়া ভারত সীমান্তের কাছে গত বুধবার ভোরে বিজিবি সদস্যরা চোরাইপথে আসা ৩৫০টি ভারতীয় শাড়ি উদ্ধার করেছেন। বিজিবি জানায়, তেলিয়াপাড়া বিজিবি ক্যাম্পের সদস্যরা তাঁদের ফাঁড়ির অদূরে সুরমা চা-বাগানের পাশে এক বিশেষ অভিযান চালান। এ সময় শাড়িগুলো জব্দ করা হয়। তবে কেউ গ্রেপ্তার হয়নি। বিজিবি শ্রীমঙ্গল সেক্টরের কমান্ডার কর্নেল তারিকুল ইসলাম জানান, দুর্গাপূজা সামনে রেখে ভারত থেকে চোরাইপথে শাড়ি আসার কথা ছিল। 
