
মেহেরপুরের গাংনী উপজেলার মটমুড়া ইউনিয়নের ৪ নম্বর ওয়ার্ডের সদস্য কামরুল ইসলামকে (৪৫) র্যা ব গত শনিবার দিবাগত রাতে আটক করেছে। র্যা ব বলছে, কামরুলের কাছে ২০ বোতল ফেনসিডিল পাওয়া গেছে। কামরুল ইসলাম উপজেলার আকুবপুর গ্রামের মৃত চায়েন উদ্দীনের ছেলে। র্যা ব-৬ ঝিনাইদহ ক্যাম্প সূত্র জানায়, তাদের একটি দল কামরুলের বাড়িতে অভিযান চালায়। এ সময় ওই বাড়িতে ২০ বোতল ফেনসিডিল পাওয়া যায়। আটক কামরুল ইসলাম একজন চিহ্নিত মাদক ব্যবসায়ী। তাঁর বিরুদ্ধে গাংনী থানায় মামলারপ্রক্রিয়া চলছে। 
