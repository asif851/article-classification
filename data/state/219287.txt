
ঢাকার হজরত শাহজালাল আন্তর্জাতিক বিমানবন্দরে একটি লাগেজ থেকে গতকাল শুক্রবার সকালে ৬০ লাখ ভারতীয় রুপি উদ্ধার করেছে কাস্টমস কর্তৃপক্ষ। কাস্টমস কর্তৃপক্ষের যুগ্ম কমিশনার কাজী জিয়াউদ্দীন বিষয়টি নিশ্চিত করেছেন। কাস্টমস কর্তৃপক্ষ জানায়, গতকাল সকালে তুরস্কের একটি উড়োজাহাজ শাহজালাল বিমানবন্দরে নামে। গ্রিন চ্যানেলে কাস্টমস কর্মকর্তারা স্ক্যান করার সময় একটি লাগেজে সন্দেজজনক বস্তুর উপস্থিতি দেখেন। এরপর ওই লাগেজ থেকে ৬০ লাখ ভারতীয় রুপি উদ্ধার করা হয়। সন্ধ্যা সাড়ে সাতটার দিকে এক কাস্টমস কর্মকর্তা জানান, ওই লাগেজটি কোন যাত্রীর, তা শনাক্ত করা যায়নি। নিজস্ব প্রতিবেদক|
