
মহাকাশ বিজয়ের ৫৩ বছর পূর্তি উপলক্ষে নোয়াখালী বিজ্ঞান চর্চা কেন্দ্রের উদ্যোগে গতকাল শুক্রবার বিজ্ঞান উৎসব অনুষ্ঠিত হয়েছে। নোয়াখালী জিলা স্কুল অডিটোরিয়ামে শহরের বিভিন্ন মাধ্যমিক বিদ্যালয়ের শিক্ষার্থীরা এ উৎসবে অংশ নেয়।
সকাল সাড়ে নয়টা থেকে বেলা দুইটা পর্যন্ত উৎসব চলে।
বিজ্ঞান উৎসবের উদ্বোধন করেন নোয়াখালী বিজ্ঞান ও প্রযুক্তি বিশ্ববিদ্যালয়ের ফিশারিজ অ্যান্ড মেরিন সায়েন্স বিভাগের সহকারী অধ্যাপক ভক্ত সুপ্রতিম সরকার। সভাপতিত্ব করেন জেলার বিজ্ঞান সংগঠক কাজী জহির উদ্দিন। উপস্থিত ছিলেন নোয়াখালী বিজ্ঞান ও প্রযুক্তি বিশ্ববিদ্যালয়ের কম্পিউটার সায়েন্স অ্যান্ড টেলিকমিউনিকেশন ইঞ্জিনিয়ারিং বিভাগের প্রভাষক মো. কামাল উদ্দিন, ইংরেজি বিভাগের প্রভাষক মো. মুশফিকুর রহমান সৌরভ, মো. নাসির উদ্দিন প্রমুখ।
 
