
প্রায় এক যুগ পর গত শুক্রবার রাতে সিলেটের বিয়ানীবাজার উপজেলা বিএনপির সম্মেলন অনুষ্ঠিত হয়। সম্মেলন শেষে ৩৪ জন কাউন্সিলরের ভোটে সভাপতি পদে নাজমুল হোসেন ও নজরুল হোসেন সমানসংখ্যক ভোট পেয়ে নির্বাচিত হন। পরে তাঁদের মধ্য থেকে একজন বাছাই করতে সর্বসম্মতিক্রমে লটারি হয়। লটারিতে সভাপতি নির্বাচিত হন নাজমুল হোসেন। এ ছাড়া কাউন্সিলরদের ভোটে সাধারণ সম্পাদক পদে এম এ অদুদ ও নজরুল হোসেন খান সাংগঠনিক সম্পাদক নির্বাচিত হন। সম্মেলন প্রস্তুতি কমিটির আহ্বায়ক জিয়াউল বারী চৌধুরী বিষয়টি নিশ্চিত করেন। নিজস্ব প্রতিবেদক, সিলেট
