
দরিদ্র মানুষকে সাশ্রয়ী দামে ফ্ল্যাট দিতে ঢাকার অদূরে কামরাঙ্গীর চরে কম খরচে আবাসন প্রকল্পের আগ্রহ প্রকাশ করেছে মালয়েশিয়া।
প্রধানমন্ত্রী শেখ হাসিনা বাংলাদেশের নিম্ন আয়ের লোকদের জন্য আবাসন প্রকল্পের অনুরোধ জানালে মালয়েশিয়ার প্রধানমন্ত্রীর দক্ষিণ-পূর্ব এশিয়াবিষয়ক বিশেষজ্ঞ দূত শ্রী সামি ভেল্লু এ ব্যাপারে আগ্রহ প্রকাশ করেন।আজ মঙ্গলবার সন্ধ্যায় প্রধানমন্ত্রী শেখ হাসিনার সঙ্গে তাঁর হোটেল স্যুটে সামি ভেল্লু সৌজন্যসাক্ষাৎ​ করেন।এর আগে আজ তিন দিনের সফরে প্রধানমন্ত্রী শেখ হাসিনা কুয়ালালামপুর পৌঁছেছেন।জনশক্তি রপ্তানি বৃদ্ধি বিশেষ গুরুত্ব পাবেবৈঠকের পর পররাষ্ট্রসচিব শহিদুল হক সাংবাদিকদের এক ব্রিফিংয়ে বলেন, বাংলাদেশে বিনিয়োগসংক্রান্ত বিষয় বিশেষ করে ব্যাপক আকারের আবাসন প্রকল্প ও অবকাঠামো উন্নয়ন নিয়ে বৈঠকে আলোচনা হয়েছে। তিনি বলেন, প্রধানমন্ত্রী ও মালয়েশিয়ার প্রধানমন্ত্রীর দূতের আলোচনায় তিনটি বিষয় এসেছে। এগুলো হলো ঢাকার কামরাঙ্গীরচরে নিম্ন আয়ের লোকদের জন্য আবাসন নির্মাণ, চট্টগ্রামে সিঙ্গেল মোরিংয়ে একটি ক্রুড অয়েল টার্মিনাল নির্মাণ ও মালয়েশিয়া থেকে রেল কোচ আমদানি। প্রধানমন্ত্রী প্রধানত কামরাঙ্গীরচরে নিম্ন আয়ের লোকদের জন্য বহুতল ভবন নির্মাণের জন্য দূতকে অনুরোধ জানান।সামি ভেল্লু বাংলাদেশের এই প্রস্তাবে আগ্রহ দেখিয়েছেন উল্লেখ করে পররাষ্ট্রসচিব বলেন, এই প্রকল্পে সাশ্রয়ী দামে দরিদ্ররা ফ্ল্যাট পাবেন। মালয়েশিয়ার দূত চট্টগ্রামের বন্দর এলাকায় সিঙ্গেল মোরিংয়ে ক্রুড অয়েল হ্যান্ডলিং টার্মিনাল নির্মাণে আগ্রহ দেখিয়েছেন।পররাষ্ট্রসচিব বলেন, সামি ভেল্লু প্রধানমন্ত্রীর কাছে বাংলাদেশে ৪০০ রেলওয়ে কোচ বিক্রির প্রস্তাব দিয়েছেন।পররাষ্ট্রমন্ত্রী এ এইচ মাহমুদ আলী, প্রধানমন্ত্রীর কার্যালয়ের জ্যেষ্ঠ সচিব আবুল কালাম আজাদ ও প্রেস সচিব এ কে এম শামীম চৌধুরী এ সময় উপস্থিত ছিলেন।
