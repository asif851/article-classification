
নেত্রকোনার আটপাড়া উপজেলায় ট্রাকের চাপায় জসিম মিয়া (১২) নামের এক শিশু নিহত হয়েছে। সে উপজেলার ভোগাপাড়া গ্রামের আলাউদ্দিনের ছেলে। ঘটনাটি ঘটেছে গতকাল শুক্রবার বিকেলে উপজেলার আটপাড়া-বারহাট্টা সড়কের মুনসুরপুর এলাকায়।প্রত্যক্ষদর্শী ও পুলিশ সূত্র জানান, জসিম স্থানীয় মুনসুরপুরবাজার থেকে সাইকেল চালিয়ে বাড়ি ফেরার পথে পেছন দিক থেকে একটি ট্রাক তাকে চাপা দেয়। এতে ঘটনাস্থলেই সে নিহত হয়।
