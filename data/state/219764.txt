
চট্টগ্রাম নগরের পূর্ব বাকলিয়া জামায়াতে ইসলামীর ওয়ার্ড সভাপতিসহ পাঁচজনকে গতকাল শনিবার রাতে আটক করেছে পুলিশ। নাশকতার পরিকল্পনার অভিযোগে তাঁদের বাকলিয়া থানাধীন কালামিয়া বাজারের একটি বাসা থেকে আটক করা হয়।আটক হওয়া ওয়ার্ড সভাপতি হলেন নূর আহমেদ (৪৩)। অন্য চারজন হলেন: ওয়ার্ড জামায়াতের নেতা আবদুর নূর (৫০), মো. নজরুল ইসলাম (৩৭), কবির উদ্দিন (৪৫) ও নূর আলম (৩৫)।বাকলিয়া থানার ভারপ্রাপ্ত কর্মকর্তা (ওসি) মো. মহসিন জানান, কালা মিয়া বাজারের রওশন মিস্ত্রির বাড়িতে তাঁরা একটি গোপন বৈঠক করছিলেন। পুলিশ সেখানে উপস্থিত হলে কয়েকজন পালিয়ে গেলেও তাঁদের আটক করা হয়। ওই বাড়িতে বসে আটক ব্যক্তিরা নাশকতার পরিকল্পনা করছিলেন বলে দাবি করেন ওসি।।
