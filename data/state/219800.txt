
হরতাল চলাকালে আইনজীবীদের নিরাপত্তার স্বার্থে আদালতের নিয়মিত কার্যক্রমে অংশগ্রহণ করা থেকে বিরত থাকার সিদ্ধান্ত নিয়েছে সুপ্রিম কোর্ট আইনজীবী সমিতি। গতকাল রোববার এক সাধারণ সভায় এই সিদ্ধান্ত নেওয়া হয়। পাশাপাশি প্রধান বিচারপতি ও সুপ্রিম কোর্টের উভয় বিভাগের বিচারপতিদের আদালতের কার্যক্রম পরিচালনা থেকে বিরত থাকার জন্য অনুরোধ জানানোর সিদ্ধান্ত হয়েছে। সমিতির সহসভাপতি এম খালেদ আহমেদ ও সম্পাদক মাহবুব উদ্দিন খোকন স্বাক্ষরিত এক বিজ্ঞপ্তিতে সভার এই সিদ্ধান্ত জানানো হয়।
