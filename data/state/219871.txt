
রিজার্ভের চুরি যাওয়া অর্থ উদ্ধার প্রচেষ্টার অংশ হিসেবে বাংলাদেশ ব্যাংকের দুই কর্মকর্তা আবার ফিলিপাইনে গেছেন। তাঁরা হলেন অ্যাকাউন্টস অ্যান্ড বাজেটিং বিভাগের উপ-মহাব্যবস্থাপক জাকের হোসেন ও ফিন্যান্সিয়াল ইন্টেলিজেন্স ইউনিটের যুগ্ম পরিচালক আবদুর রব।
কেন্দ্রীয় ব্যাংকের এ দুই কর্মকর্তা গতকাল শনিবার রাতে ফিলিপাইনের উদ্দেশে ঢাকা থেকে রওয়ানা হন। এ দুই কর্মকর্তা ফিলিপাইনের সিনেটে চলমান শুনানিতে বাংলাদেশের রাষ্ট্রদূত জন গোমেজকে সহায়তা করবেন।
