
জাহাঙ্গীরনগর বিশ্ববিদ্যালয়ে গতকাল শনিবার থেকে শুরু হয়েছে ছয় দিনব্যাপী নাট্যপার্বণ-২০১৫। ‘অস্তিত্বের দহনে লক্ষ অস্তিত্বের হুংকার’ স্লোগান সামনে রেখে পার্বণের আয়োজন করেছে বিশ্ববিদ্যালয়ের সংগঠন জাহাঙ্গীরনগর থিয়েটার। প্রতিদিন সন্ধ্যা ছয়টায় বিশ্ববিদ্যালয়ের সেলিম আল দীন মুক্ত মঞ্চে নাটক অনুষ্ঠিত হবে। পার্বণের প্রথম দিন গতকাল অনুষ্ঠিত হয়েছে ঢাকা থিয়েটার প্রযোজিত নাটক ইতি পত্রমিতা। আজ রোববার মঞ্চস্থ হবে জাহাঙ্গীরনগর থিয়েটার প্রযোজিত নাটক উয়ান দারিয়েন। কাল সোমবার সন্ধ্যায় রয়েছে বঙ্গলোক থিয়েটারের নাটক রূপচান সুন্দরীর পালা। 
