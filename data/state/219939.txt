
ভোলার লালমোহন উপজেলার গজারিয়া সৈনিক বাজার এলাকায় গতকাল বুধবার দুপুরে যাত্রীবাহী বাসের চাপায় মৎস্যখামারি নুরুল ইসলাম (৪৫) নামের এক ব্যক্তি নিহত হন। তিনি উপজেলার পশ্চিম চর উমেদ ইউনিয়নের ৭ নম্বর ওয়ার্ডের আবদুল হক মোড়লের ছেলে ও গজারিয়া এলাকার সোনালী মৎস্য হ্যাচারির মালিক। পুলিশ ও এলাকাবাসী জানায়, নুরুল ইসলাম মোটরসাইকেল চালিয়ে গজারিয়া বাজার থেকে বাড়িতে ফিরছিলেন। এ সময় পেছন থেকে তাঁকে চাপা দেয় ভোলাগামী যাত্রীবাহী বাস ‘রয়েল বেঙ্গল’। লালমোহন উপজেলা স্বাস্থ্য কমপ্লেক্সে নেওয়া হলে তাঁকে মৃত ঘোষণা করা হয়। ভোলা প্রতিনিধি
