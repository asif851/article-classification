
২৯ মার্চ অনুষ্ঠিত চাঁদপুর পৌরসভা নির্বাচনে মনোনয়ন প্রত্যাহারের শেষ দিন গতকাল মঙ্গলবার মেয়র পদে পাঁচজন, কাউন্সিলর পদে ২৪ জন ও সংরক্ষিত মহিলা কাউন্সিলর পদে পাঁচজন প্রার্থী মনোনয়নপত্র প্রত্যাহার করেছেন।জেলা নির্বাচন কর্মকর্তা মোহাম্মদ আতাউর রহমান জানান, মনোনয়নপত্র প্রত্যাহারের পর মেয়র পদে দুজন, কাউন্সিলর পদে ৯৩ জন ও সংরক্ষিত ওয়ার্ডের কাউন্সিলর পদে ২৭ জন প্রার্থী রয়েছেন।এদিকে গত রোববার পৌরসভা নির্বাচন প্রত্যাখ্যানের ঘোষণা দেয় জেলা বিএনপি। জেলা বিএনপির আহ্বায়ক শেখ ফরিদ আহমেদ মানিক স্বাক্ষরিত এক বিবৃতিতে এ তথ্য জানানো হলে মেয়র পদে বিএনপি-সমর্থিত চারজন প্রার্থী মনোনয়নপত্র প্রত্যাহার করে নেন।
