
বনানী বিদ্যানিকেতন স্কুল অ্যান্ড কলেজের ভবন নির্মাণের জন্য গতকাল বৃহস্পতিবার ৫০ লাখ টাকা দিয়েছে ঢাকা ব্যাংক লিমিটেড। ব্যাংকের সাবেক চেয়ারম্যান ও পরিচালক রেশাদুর রহমান ৫০ লাখ টাকার পে-অর্ডারটি স্কুলের অর্গানাইজিং কমিটির চেয়ারম্যান ও জাতীয় পার্টির চেয়ারম্যান হুসেইন মুহম্মদ এরশাদের হাতে তুলে দেন। এ সময় ব্যাংকের সাবেক চেয়ারম্যান ও উদ্যোক্তা শেয়ারহোল্ডার এ টি এম হায়াতুজ্জামান খান, সাবেক চেয়ারম্যান ও পরিচালক আলতাফ হোসেন সরকার, ব্যাংকের ব্যবস্থাপনা পরিচালক খোন্দকার ফজলে রশীদ, উপব্যবস্থাপনা পরিচালক এমরানুল হক, বিদ্যালয়ের প্রিন্সিপাল লে. কর্নেল মোহাম্মদ বশীরুদ্দীনসহ উভয় প্রতিষ্ঠানের কর্মকর্তারা উপস্থিত ছিলেন। বিজ্ঞপ্তি।
