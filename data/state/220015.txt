
গণতান্ত্রিক শাসন ব্যবস্থায় সরকার ও বিরোধী দল দুটি স্বতন্ত্র উপাদান। একটি অপরটির পরিপূরক। কিন্তু কোনোভাবেই এক নয়, এক হতেও পারে না।গণতান্ত্রিক ব্যবস্থায় যে দল নির্বাচনে সংখ্যাগরিষ্ঠ আসন পায়, তারা সরকার গঠন করে। যারা কম আসন পায়, তারা থাকে বিরোধী দলে। এই দুয়ের স্বতন্ত্র ভূমিকা শাসনব্যবস্থায় ভারসাম্য রক্ষা করে। এ কারণে গণতান্ত্রিক ব্যবস্থায় সরকার স্বেচ্ছাচারী হতে পারে না। বিরোধী দল এতে বাধা দেয়।একাধিক দল মিলেও সরকার গঠন করা যেতে পারে। কিন্তু সব দল মিলে নয়। কারণ, বিরোধী দল না থাকলে গণতন্ত্র কার্যকর হতে পারে না। যাঁরা মন্ত্রিসভায় থাকবেন তাঁরা সরকারের অংশ। বিরোধী দল হিসেবে তাঁদের বিবেচনা করার বা ভূমিকা রাখার কোনো সুযোগ নেই।একইভাবে বিরোধী দল হিসেবে থাকলে সরকারে বা মন্ত্রিসভায় থাকা যায় না। এটা তো পরিষ্কার বিধান। গণতন্ত্রের মূল ভিত্তির অন্যতম হচ্ছে এই বিধান।অন্য কোনো দেশে সব দল মিলে গণতান্ত্রিক সরকার গঠনের নজির আছে বলে আমার জানা নেই। থাকলে সেটাকে আমি গণতন্ত্র বলব না। সেটা হতে পারে পাগলামি। পাগলের দেশে সেটা হতে পারে। কিন্তু আমরা তেমন পাগল হইনি। ব্যারিস্টার রফিক-উল হক: জ্যেষ্ঠ আইনজীবী
 
