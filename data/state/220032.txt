
জামালপুরের সরিষাবাড়ীতে গতকাল রোববার পোগলদিঘা উচ্চবিদ্যালয়ের মাঠে দিনব্যাপী বিনা মূল্যে চক্ষু ক্যাম্প অনুষ্ঠিত হয়েছে। উপজেলার কান্দারপাড়া গ্রামের সমাজসেবক মিজানুর রহমানের উদ্যোগে ও জামালপুর ইস্পাহানী ইসলামিয়া আই ইনস্টিটিউট অ্যান্ড হাসপাতাল শাখার সহযোগিতায় ওই ক্যাম্পের আয়োজন করা হয়। ক্যাম্পে তিন শতাধিক চক্ষুরোগীকে চিকিৎসাসেবা দেওয়া হয়েছে।
