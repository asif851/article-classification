
কুমিল্লার শহীদ ধীরেন্দ্রনাথ দত্ত স্টেডিয়ামে জেলা প্রশাসক গোল্ডকাপ ফুটবলের চূড়ান্ত প্রতিযোগিতায় চ্যাম্পিয়ন হয়েছে লাকসাম উপজেলা। গতকাল শনিবার বিকেল চারটায় আদর্শ সদর উপজেলাকে ০-১ গোলে হারিয়েছে লাকসাম। খেলা শেষে বিজয়ীদের মধ্যে পুরস্কার বিতরণ করেন কুমিল্লা-৬ (আদর্শ সদর) আসনের সাংসদ আ ক ম বাহাউদ্দিন। এ সময় উপস্থিত ছিলেন কুমিল্লা জেলা প্রশাসক মো. হাসানুজ্জামান কল্লোল, জেলা পুলিশ সুপার মো. শাহ আবিদ হোসেন, জেলা ক্রীড়া সংস্থার সাধারণ সম্পাদক ইউসুফ জামি, জেলা ফুটবল অ্যাসোসিয়েশনের সভাপতি আরফানুল হক প্রমুখ। নিজস্ব প্রতিবেদক, কুমিল্লা|
