
ময়মনসিংহের নান্দাইল উপজেলার নান্দাইল পৌর শহরের পুরান বাজার এলাকার ওষুধ বিক্রির পাঁচটি দোকানকে ৫৭ হাজার টাকা জরিমানা করেছেন ভ্রাম্যমাণ আদালত। গতকাল আদালত পরিচালনা করেন নান্দাইল উপজেলা সহকারী কমিশনার (ভূমি) ও নির্বাহী হাকিম মো. তামীম আল ইয়ামীন। মেয়াদোত্তীর্ণ ও নিষিদ্ধ ওষুধ রাখার অপরাধে আদালত শহরের রামগোপাল মেডিকেল হল, ডে-নাইট ফার্মেসি, নাসির মেডিকেল হল, আহসান মেডিকেল ও খান মেডিকেল হলকে জরিমানা করেন। 
