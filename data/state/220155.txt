
চট্টগ্রামের সাতকানিয়ায় ছয় মাদকসেবীকে আটকের পর ভ্রাম্যমাণ আদালত প্রত্যেককে এক হাজার টাকা করে জরিমানা করেছেন। গত বুধবার রাতে সাতকানিয়ার হলুদিয়া এলাকায় অভিযান চালিয়ে তাঁদের আটক করে পুলিশ। গতকাল বৃহস্পতিবার দুপুরে সাতকানিয়া উপজেলা সহকারী কমিশনার (ভূমি) ও নির্বাহী ম্যাজিস্ট্রেট আছিয়া খাতুন তাঁদের মোট ছয় হাজার টাকা জরিমানা করেন। নির্বাহী ম্যাজিস্ট্রেট বলেন, চোলাই মদ পান করে মাতলামি করার অপরাধে ছয় মাদকসেবীর কাছ থেকে জরিমানা আদায় করা হয়েছে।
