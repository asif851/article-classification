
স্বাধীনতা দিবস উপলক্ষে নীলফামারীর সৈয়দপুরে দিনব্যাপী চক্ষু শিবির অনুষ্ঠিত হয়েছে। রোটারী ক্লাব অব সৈয়দপুরের উদ্যোগে গতকাল পৌরসভা সড়কে অবস্থিত রোটারী চক্ষু হাসপাতাল চত্বরে এর আয়োজন করা হয়। সকালে নীলফামারীর সিভিল সার্জন  মোস্তাফিজুর রহমান প্রধান অতিথি হিসেবে চক্ষু শিবিরের উদ্বোধন করেন। উদ্বোধনী অনুষ্ঠানে সভাপতিত্ব করেন রোটারী ক্লাব অব সৈয়দপুর এর প্রেসিডেন্ট মাজেদুল ইসলাম। ২১০ জন রোগীকে বিনামূল্যে ব্যবস্থাপত্র ও প্রয়োজনীয় ওষুধ দেওয়া হয়। এ ছাড়া  ৫০ জন রোগীকে চোখ অপারেশনের জন্য বাছাই করা হয়েছে। ওইসব রোগীদের আজ মঙ্গলবার থেকে নীলফামারী আধুনিক সদর হাসপাতালে পর্যায়ক্রমে সাইড সেভার্স ইন্টারন্যাশনালের সহযোগিতায় অপারেশন করা হবে।
