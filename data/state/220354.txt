
কুড়িগ্রাম নাগেশ্বরী উপজেলার নিলুর খামার বধ্যভূমিতে আজও স্মৃতিসৌধ নির্মাণ করা হয়নি। এটি জেলার দ্বিতীয় বৃহত্তম বধ্যভূমি।১৯৭১ সালের এই দিনে কুড়িগ্রাম নাগেশ্বরী উপজেলার সন্তোষপুর ইউনিয়নের নিলুর খামার গ্রামে পাকিস্তানি হানাদার বাহিনী ও তাদের দোসররা নিরীহ ৭৯ জন নারী-পুরুষকে হত্যার পর পুড়িয়ে মারে।সম্মিলিত সাংস্কৃতিক জোটের সাধারণ সম্পাদক শ্যামল ভৌমিক বলেন, গত বছরের ১৭ ডিসেম্বর বিভিন্ন সাংস্কৃতিক সংগঠনের সহযোগিতায় একটি অস্থায়ী স্মৃতিফলক এখানে স্থাপন করা হয়। ওই অনুষ্ঠানে উপস্থিত থাকা বিভিন্ন পর্যায়ের মুক্তিযোদ্ধা এবং মুক্তিযুদ্ধের সংগঠকেরা একটি স্থায়ী স্মৃতিসৌধ নির্মাণের আশ্বাস দেন। কিন্তু তা আর নির্মাণ করা সম্ভব হয়নি।উপজেলা মুক্তিযোদ্ধা সংসদ ইউনিটের কমান্ডার আবু বক্কর বলেন, ভূমিসংক্রান্ত জটিলতার কারণে স্মৃতিসৌধটি নির্মাণে সমস্যা হচ্ছে।
