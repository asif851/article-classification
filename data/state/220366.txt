
স্বাস্থ্য পরীক্ষা শেষে গতকাল সিঙ্গাপুর থেকে দেশে ফিরেছেন রাষ্ট্রপতি আবদুল হামিদ। রাষ্ট্রপতির প্রেস সচিব জয়নাল আবেদিন জানান, রাষ্ট্রপতিকে বহনকারী বিমান বাংলাদেশ এয়ারলাইনসের ফ্লাইটটি গতকাল রোববার সন্ধ্যায় হজরত শাহজালাল আন্তর্জাতিক বিমানবন্দরে পৌঁছায়। গতকাল বিমানবন্দরে পৌঁছানোর পর রাষ্ট্রপতিকে স্বাগত জানান শিল্পমন্ত্রী আমির হোসেন আমু, কৃষিমন্ত্রী মতিয়া চৌধুরী, পররাষ্ট্রমন্ত্রী আবুল হাসান মাহমুদ আলী, বাংলাদেশের কূটনৈতিক কোরের ডিন, মন্ত্রিপরিষদ সচিব, তিন বাহিনীর প্রধানেরা এবং পদস্থ বেসামরিক ও সামরিক কর্মকর্তারা।
