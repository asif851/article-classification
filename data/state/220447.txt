
দিনাজপুরের পার্বতীপুরে ভাইয়ের ছেলের লাঠির আঘাতে এক বৃদ্ধ মারা গেছেন বলে অভিযোগ উঠেছে।তবে পুলিশ বলছে, মারধরের কোনো ঘটনা ঘটেনি। তাই ময়নাতদন্ত ছাড়াই লাশ দাহ করার অনুমতি দেওয়া হয়েছে।উপজেলার পূর্ব নারায়ণপুর গ্রামে গত রোববার বিকেলে এ ঘটনা ঘটে। মৃত বৃদ্ধের নাম গুরুচরণ রায় (৭৫)।রোববার বিকেল সাড়ে চারটার দিকে গ্রামের ব্রজেন চন্দ্রের ছেলে সুবাস চন্দ্র পারিবারিক সমস্যা নিয়ে কথা-কাটাকাটির একপর্যায়ে তাঁর মা সন্ধ্যারানীকে (৫২) লাঠি দিয়ে পেটাতে শুরু করেন। এ সময় তাঁর বাবার বড় ভাই গুরুচরণ বাধা দেন। সুবাস এ সময় গুরুচরণকে লাঠি দিয়ে বেদম পেটান। এতে তিনি অচেতন হয়ে পড়েন। স্থানীয় একটি ক্লিনিকে তিনি মারা যান।
