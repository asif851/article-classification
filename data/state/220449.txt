
ফিলিস্তিনের গাজা উপত্যকায় ইসরায়েলি গণহত্যার প্রতিবাদে মৌলভীবাজারের কমলগঞ্জ উপজেলার ভানুগাছ বাজারে গত রোববার সন্ধ্যায় মিছিল ও সমাবেশ হয়েছে। তৌহিদি জনতার ব্যানারে এসব কর্মসূচির আয়োজন করা হয়। এতে দুই শতাধিক মানুষ অংশ নেন। সন্ধ্যা ছয়টায় ভানুগাছ বাজারে বিক্ষোভ মিছিল বের করা হয়। মিছিলটি বাজারের বিভিন্ন রাস্তা ঘুরে চৌমুহনী চত্বরে সংক্ষিপ্ত সমাবেশে মিলিত হয়। সমাবেশে মুসলিম রাষ্ট্রগুলোকে এই বর্বরতম হত্যার বিরুদ্ধে রুখে দাঁড়ানোর আহ্বান জানানো হয়। এতে নুরুল মোক্তাকিন, মাসুক মিয়া, আবুল হোসেন প্রমুখ বক্তব্য দেন।
