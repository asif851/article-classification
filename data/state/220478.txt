
তীব্র শীতে দুর্ভোগের শিকার মানুষের পাশে দাঁড়িয়েছে শাহ্জালাল ইসলামী ব্যাংক লিমিটেড। শীতার্ত মানুষের মধ্যে বিতরণের জন্য প্রথম আলো ট্রাস্টে এক হাজার কম্বল দিয়েছে প্রতিষ্ঠানটি। গতকাল মঙ্গলবার প্রথম আলো কার্যালয়ে আয়োজিত এক অনুষ্ঠানে কম্বলগুলো হস্তান্তর করা হয়।প্রথম আলো সম্পাদক মতিউর রহমান ট্রাস্টের পক্ষে কম্বল গ্রহণ করেন।অনুষ্ঠানে শাহ্জালাল ইসলামী ব্যাংক ফাউন্ডেশনের চেয়ারম্যান মো. তৌহিদুর রহমান বলেন, প্রথম আলোর মাধ্যমে শীতার্ত মানুষের কাছে এ কম্বল খুব দ্রুত পৌঁছে যাবে।এ সময় আরও উপস্থিত ছিলেন ব্যাংকের ভারপ্রাপ্ত ব্যবস্থাপনা পরিচালক মো. মনজেরুল ইসলাম, ভাইস প্রেসিডেন্ট সামছুদ্দোহা সিমু, প্রথম আলোর সহযোগী সম্পাদক আব্দুল কাইয়ুম, প্রথম আলো ট্রাস্টের প্রধান পরিচালন কর্মকর্তা আজিজা আহমেদ।এ কম্বলগুলো কুষ্টিয়া, চাঁদপুর, ঠাকুরগাঁও, রংপুরের তারাগঞ্জ, লালমনিরহাটের পাটগ্রাম ও পাবনার ঈশ্বরদীর শীতার্ত মানুষের মধ্যে পৌঁছে দেওয়া হবে।
