
ঈদ উপলক্ষে ট্রেনের টিকিট বিক্রি ২৫ জুন বন্ধ থাকবে। প্রধানমন্ত্রী শেখ হাসিনা ওই দিন কমলাপুর রেলস্টেশনে নতুন ট্রেন সোনার বাংলা উদ্বোধন করবেন। এদিন আগামী ৪ জুলাইয়ের ঈদের অগ্রিম টিকিট বিক্রির কথা ছিল। পরিবর্তিত সিদ্ধান্ত অনুযায়ী, ৪ জুলাইয়ের টিকিট বিক্রি করা হবে ২৬ জুন। ৫ জুলাইয়ের টিকিট বিক্রি হবে ২৭ জুন। রেলওয়ে বিভাগের পরিচালক (অপারেশন) শাহ জহুরুল ইসলাম প্রথম আলোকে এ তথ্যের সত্যতা নিশ্চিত করেছেন। তিনি বলেন, এবার ঈদ উপলক্ষে ১০ দিন আগে থেকে অগ্রিম টিকিট বিক্রি করা হচ্ছে। এক দিন পেছানো হলেও টিকিট বিক্রিতে কোনো সমস্যা হবে না।
