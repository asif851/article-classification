
চট্টগ্রাম নগরের আইস ফ্যাক্টরি রোড এলাকার রেলওয়ে স্টেশন কলোনিতে আগুনে তিনটি কাঁচা বসতঘর পুড়ে গেছে। আজ শনিবার এই অগ্নিকাণ্ড ঘটে। 
চট্টগ্রাম ফায়ার সার্ভিস ও সিভিল ডিফেন্স আগ্রাবাদ কার্যালয়ের অপারেটর কণা চক্রবর্তী জানান, দুপুর পৌনে ১২টার দিকে এ আগুন লাগে। আগুনের কারণ বৈদ্যুতিক গোলযোগ। খবর পেয়ে ফায়ার সার্ভিসের আগ্রাবাদ, নন্দনকানন ও বন্দর ফায়ার স্টেশন থেকে ইউনিট পাঠানো হয়। এক ঘণ্টা চেষ্টার পর আগুন নিয়ন্ত্রণে আসে। এর মধ্যে তিনটি কাঁচা বসতঘর পুড়ে গিয়ে দুই লাখ টাকার ক্ষয়ক্ষতি হয়েছে।

