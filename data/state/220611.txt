
এসএসসি পরীক্ষায় সিলেট বোর্ডে সেরা ২০টি বিদ্যালয়ের মধ্যে মৌলভীবাজারের পাঁচটি বিদ্যালয় স্থান পেয়েছে। এর মধ্যে ষষ্ঠ স্থান অর্জন করেছে বি এফ শাহীন স্কুল, ১২তম স্থানে ফ্লাওয়ার্স কেজি অ্যান্ড হাইস্কুল, ১৪তম দ্য বার্ডস রেসিডেনসিয়াল স্কুল অ্যান্ড কলেজ, ১৬তম স্থান পেয়েছে রোকেয়া খাতুন লাইসিয়াম উচ্চবিদ্যালয় এবং ১৯তম স্থানে আছে মৌলভীবাজার সরকারি উচ্চবিদ্যালয়। মৌলভীবাজার থেকে এবার ১৬ হাজার ৪৭৪ জন পরীক্ষার্থীর মধ্যে উত্তীর্ণ হয়েছে ১২ হাজার ৬৯২ জন। এর মধ্যে ছাত্র ৪ হাজার ৯৭৫ এবং ছাত্রী ৭ হাজার ৭১৭ জন। মোট জিপিএ-৫ পেয়েছে ৪৮৩ জন। 
