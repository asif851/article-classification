
সজীব ওয়াজেদ জয় তাঁর স্ত্রী ক্রিস্টিন ওভারমায়ার ওয়াজেদকে নিয়ে আজ বুধবার দাদাবাড়ি রংপুরের পীরগঞ্জে যান। সেখানে এক জনসভায় বক্তব্যের এক পর্যায়ে তিনি রংপুরের আঞ্চলিক ভাষায় বলেন, ‘মুই ফির আসিম’ (আমি আবার আসব)।রংপুরের জনগণকে ভোলেননি জানিয়ে সজীব ওয়াজেদ জয় বলেন, ‘আগেও আমি এসেছিলাম। পীরগঞ্জবাসীকে কথা দিয়েছিলাম আসব। আমি এখানকার মানুষের কথা ভুলিনি। বাবার স্মৃতির কথা, গ্রামের মানুষের কথা আমি ভুলতে পারব না।’ তাই বারবার ফিরে আসবেন বলে জানান তিনি।রংপুরবাসীকে আওয়ামী লীগে ভোট দেওয়ার আহ্বান জানিয়ে জয় বলেন, ‘সামনের নির্বাচনে নৌকা মার্কায় ভোট দেবেন। আওয়ামী লীগের প্রার্থীকে ভোট দেবেন। মহাজোটকে ভোট দিলে উন্নয়নের কাজ চলতে থাকে। আর  ধানের শীষে ভোট দিলে দেশে লুটপাট চলে।’দাদাবাড়িতে বধূবরণদাদাবাড়ি জয়সদনে পৌঁছানোর পর জয় ও তাঁর স্ত্রী ক্রিস্টিনকে ফুল দিয়ে বরণ করা হয়। সেখান থেকে দুপুর দুইটার দিকে পীরগঞ্জ সরকারি উচ্চবিদ্যালয় মাঠে জনসভায় বক্তব্য দেন প্রধানমন্ত্রী ও জয়। এর আগে বক্তব্য দেন স্বরাষ্ট্র প্রতিমন্ত্রী শামসুল হক টুকু, পাট ও বস্ত্রমন্ত্রী আবদুল লতিফ সিদ্দিকী, সাংসদ ফজলে রাব্বি মিয়া, সাংগঠনিক সম্পাদক সাংসদ খালেদ মাহমুদ চৌধুরী প্রমুখ।  
এর আগে দুপুর সোয়া ১২টার দিকে হেলিকপ্টারে করে পীরগঞ্জে যান জয়। এরপর প্রধানমন্ত্রী তাঁর প্রয়াত স্বামী ওয়াজেদ মিয়ার কবর জিয়ারত করেন।
