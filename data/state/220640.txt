
মুক্তিযুদ্ধের ইতিহাস বিকৃতি করে ভিডিও সামাজিক যোগাযোগমাধ্যমে পোস্ট দেওয়ায় বাংলাদেশে নিযুক্ত পাকিস্তানের হাইকমিশনার রফিউজ্জামান সিদ্দিকীকে তলব করেছে পররাষ্ট্র মন্ত্রণালয়। তলবের পর আজ মঙ্গলবার বেলা তিনটার দিকে তিনি মন্ত্রণালয়ে হাজির হন।পররাষ্ট্র মন্ত্রণালয় সূত্র জানায়, রফিউজ্জামানের কাছে ইতিহাস বিকৃতি করে দেওয়া পোস্টের ব্যাপারে ব্যাখ্যা চাওয়া হবে।পাকিস্তানের হাইকমিশনার এখন পররাষ্ট্র মন্ত্রণালয়ের ভারপ্রাপ্ত সচিব কামরুল আহসানের কক্ষে অবস্থান করছেন।
