
যুদ্ধাপরাধের মামলায় গ্রেপ্তার বিএনপির নেতা সালাউদ্দিন কাদের চৌধুরীর ছোট ভাই চট্টগ্রাম উত্তর জেলা বিএনপির সভাপতি গিয়াস উদ্দিন কাদের চৌধুরী বিস্ফোরক মামলায় জামিন পেয়েছেন।গতকাল সোমবার সকালে জেলা ও দায়রা জজ এম এ মোস্তফার আদালতে আত্মসমর্পণ করে জামিনের আবেদন করলে আদালত তা মঞ্জুর করেন।বাদীর আইনজীবী মোরশেদুর রহমান চৌধুরী প্রথম আলোকে বলেন, ‘রাঙ্গুনিয়া থানার একটি বিস্ফোরক মামলায় উচ্চ আদালত থেকে জামিনে ছিলেন গিয়াস কাদের চৌধুরী। জামিনের মেয়াদ শেষ হওয়ায় গতকাল সোমবার আদালতে হাজির হয়ে জামিনের আবেদন করেন। কিন্তু মামলার মুল নথি না থাকায় আদালত শুনানি না করে আগামী ২০ নভেম্বর পর্যন্ত জামিন মঞ্জুর করেন।
 
