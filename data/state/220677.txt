
রংপুর নগরে গতকাল মঙ্গলবার ভ্রাম্যমাণ আদালত অভিযান চালিয়ে ইফতারি বিক্রয়কারী দুটি দোকানে অভিযান চালিয়ে আট হাজার টাকা জরিমানা করেছেন। জেলা প্রশাসনের নির্বাহী ম্যাজিস্ট্রেট এ বি এম খালিদ হোসেন সিদ্দিকী ও লিটন সরকারের নেতৃত্বে এই আদালত পরিচালিত হয়। নগরের জাহাজ কোম্পানি মোড়ে অবস্থিত তৃপ্তি হোটেল ও রেস্টুরেন্টকে অস্বাস্থ্যকর পরিবেশে ইফতারসামগ্রী বিক্রি ও তৈরির দায়ে ভোক্তা অধিকার আইনে ছয় হাজার এবং একই স্থানের থ্রি স্টার হোটেলে ইফতারসামগ্রী তৈরিতে নিষিদ্ধ রাসায়নিক মেশানোর দায়ে দুই হাজার টাকা জরিমানা করা হয়। 
