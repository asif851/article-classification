
চট্টগ্রামের সীতাকুণ্ডে শিবচতুর্দশী মেলার প্রথম দিনে লাখো পুণ্যার্থীর সমাগম ঘটেছে। গতকাল মঙ্গলবার বিকেলে চট্টগ্রাম সিটি করপোরেশনের মেয়র মোহাম্মদ মন্জুর আলম মেলার উদ্বোধন করেন।প্রদীপ প্রজ্বালন ও জাতীয় পতাকা উত্তোলনের মাধ্যমে মেলার উদ্বোধন করা হয় বলে স্রাইন কমিটির সাধারণ সম্পাদক সুখময় চক্রবর্তী জানান। মেলাকে ঘিরে চন্দ্রনাথ ধামে মঠ-মন্দিরে পূজা-অর্চনাসহ গীতা পাঠ করা হয়।মেলা কমিটির সাধারণ সম্পাদক ও পৌর কাউন্সিলর হারাধন চৌধুরী জানান, হরতাল-অবরোধে মেলায় কঠোর নিরাপত্তার ব্যবস্থা করা হয়েছে।
