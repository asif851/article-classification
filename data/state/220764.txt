
শর্ত সাপেক্ষে নোয়াখালীতে আজ রোববার ছাত্রশিবিরের ডাকা অর্ধদিবস হরতাল প্রত্যাহার করা হয়েছে। একই সঙ্গে শর্ত পূরণ না হলে আগামীকাল সোমবার সকাল-সন্ধ্যা হরতাল আহ্বান করা হয়েছে।গতকাল শনিবার ছাত্রশিবিরের নোয়াখালী শহর শাখার সভাপতি নেয়ামতউল্লা শাকের স্বাক্ষরিত এক সংবাদ বিজ্ঞপ্তিতে এ তথ্য জানানো হয়েছে।গত ২১ অক্টোবর গুলিবিদ্ধ হয়ে শিবিরের নেতা মাহমুদুল হোসাইনের হাসপাতালে মৃত্যুর ঘটনায় তাঁর জানাজার আগের সমাবেশেশিবিরের কেন্দ্রীয় স্কুল কার্যক্রমবিষয়ক সম্পাদক মো. জাকির হোসেন ওই হরতালের ঘোষণা দিয়েছিলেন।
 
