
জাতীয় বিশ্ববিদ্যালয়ের ২০১৩-১৪ শিক্ষাবর্ষে ২০১৫ সালের সম্মান দ্বিতীয় বর্ষের ৯ মে অনুষ্ঠেয় পরীক্ষার তারিখ পরিবর্তন করা হয়েছে। ১০ মে বেলা দুইটায় এ পরীক্ষা অনুষ্ঠিত হবে। তবে বাকি পরীক্ষাগুলো পূর্বঘোষিত সময় অনুযায়ী অনুষ্ঠিত হবে। গতকাল শুক্রবার বিশ্ববিদ্যালয়ের জনসংযোগ, তথ্য ও পরামর্শ দপ্তরের পরিচালক (ভারপ্রাপ্ত) মো. ফয়জুল করিম স্বাক্ষরিত এক সংবাদ বিজ্ঞাপ্তিতে এ তথ্য জানানো হয়।
