
ভাষাসৈনিক, মুক্তিযুদ্ধের সংগঠক ও সাবেক রাষ্ট্রপতি জিল্লুর রহমানের চতুর্থ মৃত্যুবার্ষিকী আজ ২০ মার্চ। এ উপলক্ষে আওয়ামী লীগ, এর সহযোগী সংগঠন, অন্যান্য সমমনা সংগঠন বিভিন্ন সংগঠন কর্মসূচি গ্রহণ করেছে।সকাল আটটায় বনানী কবরস্থানে জিল্লুর রহমানের কবরে পুষ্পস্তবক অর্পণ, রাজধানী ও দেশব্যাপী মিলাদ মাহফিল, কোরআনখানি, দোয়া, মোনাজাত ও আলোচনা সভা। বাদ আসর মরহুম জিল্লুর রহমানের বাসভবনে (বাড়ি-২২, সড়ক-১০৮, গুলশান-২, ঢাকা) মিলাদ মাহফিল অনুষ্ঠিত হবে।কিশোরগঞ্জের ভৈরব থেকে প্রথম আলোর নিজস্ব প্রতিবেদক জানান, জিল্লুর রহমানের জন্মস্থান ভৈরবে স্মরণসভা ও মিলাদ মাহফিল আয়োজন করা হয়েছে। সকাল ৭টায় উপজেলা আওয়ামী লীগের কার্যালয়ে মিলাদ মাহফিল এবং ১০টায় জিল্লুর রহমানের ম্যুরালে পুষ্পমাল্য অর্পণ করা হবে। বেলা ১১টায় স্থানীয় রাজ কাঁচারি মাঠে স্মরণসভা শেষে একই স্থানে কাঙালিভোজ আয়োজন করা হয়েছে। সন্ধ্যায় ভৈরব প্রেসক্লাব মিলনায়তনে আয়োজন করা হয়েছে তাঁর জীবন ও কর্ম নিয়ে আলোচনা অনুষ্ঠান।জিল্লুর রহমান ৫টি পৃথক মেয়াদে ১২ বছর আওয়ামী লীগের সাধারণ সম্পাদক ছিলেন। তিনি ২০০৯ সালের ১২ ফেব্রুয়ারি দেশের ১৯তম রাষ্ট্রপতির দায়িত্ব গ্রহণ করেন।
 
