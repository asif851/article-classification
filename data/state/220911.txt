
সরকারের চার বছর পূর্তি উপলক্ষে আজ শুক্রবার সন্ধ্যায় জাতির উদ্দেশে ভাষণ দেবেন প্রধানমন্ত্রী শেখ হাসিনা। বাংলাদেশ টেলিভিশন, বাংলাদেশ বেতার এবং বিভিন্ন বেসরকারি টেলিভিশন চ্যানেল ও রেডিও স্টেশনে ভাষণ সম্প্রচার করা হবে।
সরকারের প্রতিটি বর্ষপূর্তিতে জাতির উদ্দেশে ভাষণ দিয়ে থাকেন প্রধানমন্ত্রী। তাঁর সরকারের প্রধান সাফল্য, চলমান নানা উদ্যোগ ও ভবিষ্যৎ পরিকল্পনার বিষয়গুলো প্রধানমন্ত্রীর ভাষণে থাকে।
সরকারের সূত্রগুলো বলছে, এবার নির্বাচনের বছর। এ জন্য সরকারের সাফল্য তুলে ধরার পাশাপাশি বিশদভাবে ভবিষ্যৎ পরিকল্পনা তুলে ধরবেন প্রধানমন্ত্রী।
২০১৪ সালের ৫ জানুয়ারির নির্বাচনে জয়ী হয় আওয়ামী লীগের নেতৃত্বাধীন ১৪ দলীয় জোট। ১২ জানুয়ারি প্রধানমন্ত্রী শেখ হাসিনার নেতৃত্বে মন্ত্রিসভা শপথ নেয়।
