
কক্সবাজারের টেকনাফ উপজেলার সাবরাং ইউনিয়নের উত্তর নয়াপাড়া ও শাহপরীর দ্বীপ এলাকা থেকে ১ লাখ ৩ হাজার ইয়াবা বড়ি উদ্ধার করেছে বিজিবি।২ বিজিবি ব্যাটালিয়নের উপ-অধিনায়ক মেজর আবু রাসেল সিদ্দিকী প্রথম আলোকে জানান, গতকাল ভোররাতে তাঁর নেতৃত্বে সাবরাং ইউনিয়নের উত্তর নয়াপাড়া গ্রামের রমজান আহমদের পরিত্যক্ত খামার বাড়ি এবং এর আশপাশের জঙ্গলে তল্লাশি চালানো হয়। এ সময় জঙ্গলের ভেতরে পরিত্যক্ত দুটি বস্তা পাওয়া যায়। ওই বস্তার ভেতর থেকে এক লাখ ইয়াবা বড়ি উদ্ধার করা হয়। এ ঘটনায় কাউকে আটক করা সম্ভব হয়নি।বিজিবি সূত্র জানায়, গতকাল ভোরে শাহপরীর দ্বীপের সীমান্তচৌকির বিজিবির সদস্যরা প্রতিদিনের মতো টহল দিচ্ছিলেন। এ সময় পলিথিন হাতে এক ব্যক্তিকে দেখতে পেয়ে তাঁকে থামতে বলেন বিজিবির সদস্যরা। কিন্তু ওই ব্যক্তি পলিথিন ব্যাগ ফেলে পালিয়ে যান। পরে ওই পলিথিন থেকে ৩ হাজার ইয়াবা বড়ি উদ্ধার করা হয়। এ ঘটনায় কাউকে আটক করা সম্ভব হয়নি।
