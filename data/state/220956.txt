
মেট্রোরেল প্রকল্পের আওতায় গ্যাসের পাইপলাইন স্থানান্তরের কারণে মিরপুরে আগামীকাল বৃহস্পতিবার চার ঘণ্টা গ্যাস সরবরাহ বন্ধ থাকবে। বেলা ১টা থেকে বিকেল ৫টা পর্যন্ত ওই এলাকায় গ্যাস থাকবে না।
তিতাসের গ্যাসের উপমহাব্যবস্থাপক (ডিজিএম) মনির আহমদ আজ বুধবার প্রথম আলোকে এ তথ্য জানান। এই নিয়ে মেট্রোরেল প্রকল্প নির্মাণকাজের জন্য ছয় দফায় ওই এলাকায় গ্যাস সরবরাহ বন্ধ করা হচ্ছে।
চিড়িয়াখানা রোড, মিরপুর-১,২, ৬,৭, মিরপুর-১০,১১ ও ১২ এর রাস্তার পশ্চিম পাশ, ইস্টার্ন হাউজিং, রূপনগর, আরামবাগ, আলুব্দী ও আশপাশের এলাকায় গ্যাস সরবরাহ বন্ধ থাকবে বলে জানা গেছে।
