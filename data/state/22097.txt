
চট্টগ্রামে অভিনব কৌশলে ট্রাকের টুলবক্সে (গাড়ির যন্ত্রাংশ রাখার বাক্স) ইয়াবা বড়ি পাচারকালে একজনকে গ্রেপ্তার করা হয়েছে। তাঁর নাম নেজাম উদ্দিন। আজ রোববার দুপুরে নগরের কর্ণফুলী শাহ আমানত সেতু এলাকা থেকে তাঁকে গ্রেপ্তার করে গোয়েন্দা পুলিশ। 
চট্টগ্রাম নগর গোয়েন্দা পুলিশের সহকারী কমিশনার আসিফ মহিউদ্দিন প্রথম আলোকে বলেন, গোপন তথে৵র ভিত্তিতে কক্সবাজারের টেকনাফ থেকে আসা একটি মিনি ট্রাকের টুলবক্সে তল্লাশি চালিয়ে ১০ হাজার ইয়াবা বড়ি উদ্ধার করা হয়। এ ঘটনায় গাড়িচালক নেজামের বিরুদ্ধে বাকলিয়া থানায় মামলা হয়েছে। প্রাথমিক জিজ্ঞাসাবাদে গ্রেপ্তার নেজাম স্বীকার করেছেন, টেকনাফ থেকে কম দামে ইয়াবা এনে চট্টগ্রাম ও ঢাকায় বেশি দামে বিক্রি করেন। ট্রাকে অন্য মালামাল আনার আড়ালে টুলবক্সের ভেতর করে ইয়াবা আনেন নেজাম।
