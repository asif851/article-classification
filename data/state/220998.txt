
মাদক সেবনের দায়ে সুনামগঞ্জের ধরমপাশা উপজেলায় দুই যুবককে পাঁচ দিন করে কারাদণ্ড দিয়েছেন ভ্রাম্যমাণ আদালত। গতকাল শুক্রবার দুপুরে উপজেলা নির্বাহী কর্মকর্তা ও নির্বাহী হাকিম মোহাম্মদ নাজমুল হক ভ্রাম্যমাণ আদালত পরিচালনা করেন। দণ্ড পাওয়া দুজন হলেন উপজেলার হলিদাকান্দা গ্রামের আবু বকর (২৬) ও বকুল মিয়া (২৬)। ধরমপাশা থানার ভারপ্রাপ্ত কর্মকর্তা (ওসি) মো. গোলাম কিবরিয়া বলেন, উপজেলার হলিদাকান্দা গ্রামের সামনের সড়কে গত বৃহস্পতিবার রাতে আবু বকর ও বকুল মিয়া মদ পান করে মাতলামি করছিলেন। খবর পেয়ে রাত সাড়ে ১২টার দিকে পুলিশ তাঁদের আটক করে। 
