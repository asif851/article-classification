
সনাতন ধর্মাবলম্বী ও সংখ্যালঘু সম্প্রদায়ের লোকজনের ওপর অত্যাচার, নির্যাতন করার প্রতিবাদে মুন্সিগঞ্জের সিরাজদিখানে মানববন্ধন ও মিছিল করা হয়েছে। হিন্দু বৌদ্ধ খ্রিস্টান ছাত্র যুব ঐক্য পরিষদের উপজেলা শাখা এ আয়োজন করে। ঢাকা-মাওয়া মহাসড়কের নিমতলা এলাকায় গতকাল রোববার সকাল ১০টায় এ মানববন্ধন করা হয়। এতে কয়েক শ মানুষ অংশ নেন। এ সময় ঐক্য পরিষদের শাখা সভাপতি হিউবাট গমেজের সভাপতিত্বে বক্তব্য দেন ঐক্য পরিষদের  সিরাজদিখান শাখার সাধারণ সম্পাদক পরিতোষ দেবনাথ, বাংলাদেশ ছাত্র যুব ঐক্য পরিষদের কেন্দ্রীয় সাংগঠনিক সম্পাদক বলরাম বাহাদুর প্রমুখ।
