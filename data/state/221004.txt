
জামায়াত নেতা মতিউর রহমান নিজামী, সাবেক স্বরাষ্ট্র প্রতিমন্ত্রী লুৎফুজ্জামান বাবরসহ ১২ আসামিকে কারাগারে ফাঁসির সেলে রাখা হয়েছে। বাকি দুজন পলাতক।গতকাল বৃহস্পতিবার দুপুরে রায় ঘোষণার পর তাঁদের কারাগারে নিয়ে যাওয়া হয়। পরে বাবর নিজামীসহ ডিভিশনপ্রাপ্ত আসামিদের ডিভিশন বাতিল করে ফাঁসির সেলে (৩২ নম্বর) নেওয়া হয়। চট্টগ্রাম কেন্দ্রীয় কারাগারের জ্যেষ্ঠ তত্ত্বাবধায়ক মো. ছগির মিয়া গতকাল সন্ধ্যায় প্রথম আলোকে বলেন, কারাগারে আসা ১২ আসামির মধ্যে বাবর নিজামীসহ নয় আসামি ডিভিশনপ্রাপ্ত ছিলেন। তাঁদের সাজা হওয়ায় ডিভিশন বাতিল হয়ে যায়। তাই আসামিদের ফাঁসির সেলে রাখা হয়েছে। সাজাপ্রাপ্ত দুজন পলাতক রয়েছেন।
