
আপন জুয়েলার্সের সিলগালা করে দেওয়া বিক্রয়কেন্দ্রে আবারও অভিযান শুরু করেছেন শুল্ক গোয়েন্দারা। আজ সোমবার বেলা তিনটার দিকে গুলশান ২ নম্বরের সুবাস্তু ইমাম টাওয়ারে অবস্থিত আপন জুয়েলার্সের শাখায় অভিযানটি শুরু হয়।
অভিযানে নেতৃত্ব দিচ্ছেন শুল্ক গোয়েন্দা ও তদন্ত অধিদপ্তরের উপপরিচালক সাইফুর রহমান।
সাইফুর রহমান প্রথম আলোকে বলেন, গতকাল রোববার গুলশানের এই এলাকায় সাপ্তাহিক ছুটি ছিল। এ কারণে সেদিন অভিযান চালানো সম্ভব হয়নি। বাংলাদেশ জুয়েলার্স সমিতিসহ বিভিন্ন সংস্থার প্রতিনিধি ও গণমাধ্যমের সাংবাদিকদের উপস্থিতিতে অভিযান চালানো হচ্ছে।
রাজধানীর বনানীতে বিশ্ববিদ্যালয়ের দুই ছাত্রী ধর্ষণ মামলার প্রধান আসামি শাফাত আহমেদের বাবা আপন জুয়েলার্সের মালিক দিলদার আহমেদের ‘অবৈধ সম্পদ’ খুঁজতে তাঁর প্রতিষ্ঠানের পাঁচটি বিক্রয়কেন্দ্রে গতকাল অভিযান চালিয়েছে শুল্ক গোয়েন্দা অধিদপ্তর। এর মধ্যে গুলশানের এই শাখাটি সিলগালা করা হয়েছিল। এ ছাড়া শাফাত, দিলদার আহমেদ ও আপন জুয়েলার্সের নামে থাকা ব্যাংক হিসাবের তথ্য চেয়ে সব ব্যাংকে গতকাল চিঠি দিয়েছে বাংলাদেশ ব্যাংক।আরও পড়ুন...শাফাতের বাবার ‘অবৈধ সম্পদের’ খোঁজে অভিযান
আপন জুয়েলার্সের সব মালিককে তলব
 
