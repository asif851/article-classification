
পুলিশের ১১ জন কর্মকর্তাকে উপমহাপরিদর্শক (ডিআইজি) পদে পদোন্নতি দেওয়া হয়েছে। আজ বৃহস্পতিবার সন্ধ্যায় স্বরাষ্ট্র মন্ত্রণালয় থেকে এ-সংক্রান্ত প্রজ্ঞাপন জারি করা হয়।পদোন্নতি পাওয়া পুলিশ কর্মকর্তারা হলেন বর্তমানে অপরাধ তদন্ত ব্রাঞ্চের (সিআইবি) ডিআইজি (চলতি দায়িত্ব) সাইফুল আলম, অতিরিক্ত ডিআইজি মোশারফ হোসেন, বিশেষায়িত সিকিউরিটি ও প্রটেকশন ব্যাটালিয়নের ডিআইজি (চলতি দায়িত্ব) বিশ্বাস আফজাল হোসেন, পিবিআইয়ের ডিআইজি (চলতি দায়িত্ব) শাহাবুদ্দিন কোরেশি, ঢাকা মহানগর পুলিশের (ডিএমপি) অতিরিক্ত পুলিশ কমিশনার (ডিআইজি চলতি দায়িত্ব) শেখ মোহাম্মদ মারুফ আদনান, পুলিশ সদর দপ্তরের ডিআইজি (চলতি দায়িত্ব) চৌধুরী আবদুল্লাহ আল মামুন, রাজশাহীর মহানগর পুলিশ (আরএমপির) কমিশনার (ডিআইজি চলতি দায়িত্ব) মাহবুবুর রহমান, ঢাকা ট্যুরিস্ট পুলিশের ডিআইজি (চলতি দায়িত্ব) নিবাস চন্দ্র মাঝি, এসবির ডিআইজি (চলতি দায়িত্ব) মাহবুব হোসেন, খুলনা রেঞ্জের ডিআইজি (চলতি দায়িত্ব) এস এম মনিরুজ্জামান ও ঢাকা রেঞ্জের ডিআইজি (চলতি দায়িত্ব) এস এম মাহফুজুল হক নুরুজ্জামান।
স্বরাষ্ট্র মন্ত্রণালয়ের যুগ্ম সচিব ইমদাদুদ দস্তগীর এ প্রজ্ঞাপনে স্বাক্ষর করেছেন।
