
ফরিদপুরের আলফাডাঙ্গা উপজেলার গোপালপুর ইউনিয়নের বাকাইল গ্রামের মুন্সি আবুল খায়েরের বাড়িতে ডাকাতি হয়েছে। গত বুধবার রাত একটার দিকে এ ঘটনা ঘটে। বাইরে শব্দ হওয়ায় বৃদ্ধ মুন্সি আবুল খায়ের (৭৬) দরজা খুলে ঘরের বাইরে বের হলে ১৪-১৫ জনের একদল ডাকাত তাঁকে বেঁধে মারধর করে। দেশীয় অস্ত্রের মুখে বাড়ির লোকদের জিম্মি করে ১৬ হাজার টাকা ও চারটি মুঠোফোন ও দুটি বিদেশি টর্চলাইট নিয়ে যায়। চলে যাওয়ার পথে গ্রামের ইমরান খাঁকে কুপিয়ে জখম করে।
