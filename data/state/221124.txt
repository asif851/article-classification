
মৌলভীবাজারের কমলগঞ্জ উপজেলার শমশেরনগরে বাংলাদেশ কৃষক সংগ্রাম সমিতির কর্মিসভা অনুষ্ঠিত হয়েছে। কৃষক সংগ্রাম সমিতির মৌলভীবাজার জেলা শাখার উদ্যোগে গতকাল বুধবার বেলা ১১টায় সমিতির অস্থায়ী কার্যালয়ে এ সভা অনুষ্ঠিত হয়। সমিতির সদস্য রমজান আলীর সঞ্চালনায় জেলা কমিটির আহ্বায়ক অবনী শর্ম্মার সভাপতিত্বে সভায় প্রধান অতিথি ছিলেন কেন্দ্রীয় কমিটির সাধারণ সম্পাদক শাহজাহান কবির। সভায় বক্তারা সরকারের কাছে কৃষকদের কথা ভেবে সার, ডিজেল ও কীটনাশকের দাম কমানোর এবং দেশের দক্ষিণ-পশ্চিমাঞ্চলে জলাবদ্ধতা দূর করার দাবি জানিয়েছেন। 
