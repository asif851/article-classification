
 
কুমিল্লা নগরের বিষ্ণুপুর এলাকায় অভিযান চালিয়ে গতকাল শুক্রবার দুপুরে ১৭টি গুলিসহ একটি বিদেশি পিস্তল উদ্ধার করেছে র‌্যাব। গোপন সংবাদের ভিত্তিতে র‌্যাব-১১ কুমিল্লার কমান্ডার শাহেদ হাসানের নেতৃত্বে একটি দল ওই অভিযান চালায়। অভিযানে এলাকার জাকির হোসেনের বাড়ি থেকে যুক্তরাষ্ট্রে তৈরি গুলিসহ পিস্তল উদ্ধার করা হয়। এ ব্যাপারে কোতোয়ালি মডেল থানায় অস্ত্র আইনে মামলা হয়েছে। নিজস্ব প্রতিবেদক, কুমিল্লা।
