
রাজধানীর পল্টন থানায় করা নাশকতার তিন মামলায় বিএনপির ভারপ্রাপ্ত মহাসচিব মির্জা ফখরুল ইসলাম আলমগীরের জামিনের মেয়াদ আগামী ২ নভেম্বর পর্যন্ত বাড়িয়েছেন সুপ্রিম কোর্টের চেম্বার আদালত।
মির্জা ফখরুলের করা আবেদনের শুনানি শেষে অবকাশকালীন চেম্বার বিচারপতি সৈয়দ মাহমুদ হোসেন গতকাল মঙ্গলবার জামিনের মেয়াদ বাড়ানোর এ আদেশ দেন। ওই দিনই মির্জা ফখরুলকে বিচারিক আদালতে আত্মসমর্পণ করতে হবে।
