
বরিশালে রেলপথ চালুর দাবিতে গতকাল শুক্রবার সকালে গৌরনদী প্রেসক্লাব কার্যালয় মিলনায়তনে আলোচনা সভা হয়েছে। দক্ষিণবঙ্গ রেলপথ বাস্তবায়ন কমিটির উদ্যোগে এ সভা হয়। প্রেসক্লাবের সভাপতি আহছান উল্লাহর সভাপতিত্বে অনুষ্ঠানে প্রধান অতিথি ছিলেন দক্ষিণবঙ্গ রেলপথ বাস্তবায়ন কমিটির আহ্বায়ক মুক্তিযোদ্ধা এম এ কাদের মোল্লা। প্রধান আলোচক ছিলেন গৌরনদী পৌর মেয়র মো. হারিছুর রহমান। অনুষ্ঠান শেষে হারিছুর রহমানকে আহ্বায়ক করে দক্ষিণবঙ্গ রেলপথ বাস্তবায়ন কমিটির গৌরনদীর কমিটি গঠন করা হয়। 
