
যশোরের শার্শা উপজেলার ধলদা গ্রামে পানিতে ডুবে রিমি ও ঝিমি নামের যমজ দুই বোনের মর্মান্তিক মৃত্যু হয়েছে। আজ সোমবার বেলা ১১টার দিকে এ দুর্ঘটনা ঘটে।
রিমি ও ঝিমি ধলদা গ্রামের শহিদুল ইসলামের মেয়ে।স্থানীয় কয়েকজন বাসিন্দা জানান, শহিদুলের সাড়ে তিন বছরের যমজ মেয়ে রিমি ও ঝিমি সকাল আটটার দিকে বাড়ির পাশে খেলতে গিয়ে নিখোঁজ হয়। অনেক খোঁজাখুঁজির পর বেলা ১১টার দিকে বাড়ির পাশের একটি পুকুরে ভাসমান অবস্থায় তাঁদের লাশ দেখে স্থানীয় লোকজন উদ্ধার করে।এ ব্যাপারে শার্শা উপজেলার উলাসী ইউনিয়ন পরিষদের চেয়ারম্যান আইনাল হোসেন প্রথম আলোকে বলেন, ‘খেলতে গিয়ে পানিতে ডুবে যমজ দুই বোনের মৃত্যুর কথা শুনেছি।’শার্শা থানার ভারপ্রাপ্ত কর্মকর্তা (ওসি) কবির হোসেন এ ব্যাপারে কিছুই জানেন না বলে জানান।
