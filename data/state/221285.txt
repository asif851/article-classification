
কৃষকেরাই বাঁচিয়ে রাখছেন দেশকে। কিন্তু তাঁদের বেঁচে থাকা কষ্টকর হয়ে পড়ছে। এক ফসল থেকে বহু ফসলের দিকে যাচ্ছেন কৃষক, ফলাচ্ছেন বিভিন্ন ফসলের বাম্পার ফলন। সরকারও উৎসাহ ও সহায়তা দিচ্ছে বেশি ফলনের, কিন্তু বাজারজাত করার কোনো সুবিধা করে দিচ্ছে না।বাজারে পণ্য নিতে না পেরে অসহায় কৃষকেরা রাস্তায় ফেলে দিয়েছেন তাঁদের পণ্য। বাম্পার ফলনেও লোকসান বেড়েছে তাঁদের। এ রকম এক পরিস্থিতিতে নতুন বাজেটে পণ্য বাজারজাতকরণে কৃষকদের জন্য কী সুবিধা থাকছে, সেটাই এখন প্রশ্ন। চলতি ২০১৩-১৪ অর্থবছরের বাজেটে অর্থমন্ত্রী আবুল মাল আবদুল মুহিত কৃষি খাত নিয়ে অনেক কথা বললেও কৃষিপণ্য বাজারজাত করা নিয়ে একটি কথাও বলেননি। অথচ কৃষকদের জন্য এটিই এখন অন্যতম বড় সমস্যা।আওয়ামী লীগ সরকারের দুই দফার শাসনামলের বেশির ভাগ সময়জুড়েই মোটা চালের দাম ২৫ থেকে ৩৫ টাকার মধ্যে ওঠানামা করেছে। এর পরও দুই বছর ধরেই কৃষকেরা সরকার-নির্ধারিত দরের চেয়ে কম দামে ধান বিক্রি করতে বাধ্য হয়েছেন।২০১১ সাল পর্যন্ত ঊর্ধ্বমুখী থাকার পর ২০১২ থেকে পাটের দর নিয়মিতভাবেই কমেছে। এখন লোকসান গুনছেন পাটচািষরা। হতাশ কৃষকেরা পাটের ফলন কমিয়েছেন প্রায় ১০ লাখ বেল। আর পাট চাষের জমির পরিমাণ কমেছে এক লাখ ৭০ হাজার হেক্টর। গত তিন বছরে পাটের দর কমে অর্ধেকে নেমেছে। আবার আলু, পেঁয়াজ ও টমেটোচাষিরাও দাম না পেয়ে রাজপথেই নেমেছিলেন।কৃষকের কষ্টের উৎপাদিত পণ্য বাজারজাত করার অনেক উদ্যোগই আছে সরকারি কাগজে-কলমে। কৃষকের পণ্য সরাসরি বিক্রির জন্য ৬২টি কৃষকবাজার নির্মাণ ও কৃষি বিপণন অধিদপ্তরের (ড্যাম) আওতায় থাকা ৬৬৪টি কৃষিবাজারে কৃষকের সুবিধা বাড়ানোর পরিকল্পনাও নেওয়া হয়েছিল। সারা দেশের ১০ হাজার সাধারণ হাট-বাজারে কৃষকের পণ্য সরাসরি বিক্রির কথাও হয়েছিল।সব কটি উদ্যোগই পরিকল্পনা আর আমলাতন্ত্রের ফাঁদে আটকে গেছে। কৃষিবাজার ১০ বছরেও চালু হয়নি। আর কৃষি বিপণন অধিদপ্তর পুনর্গঠন না হওয়ায় কোথাও কৃষকের সুবিধা নিশ্চিত করা যায়নি। যদিও ২০০৮ ও ২০১৩ সালের আওয়ামী লীগের নির্বাচনী ইশতেহারে বলা হয়েছিল, ফসল ও কৃষিজাত পণ্যের ন্যায্যমূল্য পাওয়ার ব্যবস্থা নিশ্চিত করা হবে।কৃষিমন্ত্রী মতিয়া চৌধুরীর কাছে এ বিষয়ে জানতে চাইলে প্রথম আলোকে বলেন, বিএনপির আমলে অপরিকল্পিতভাবে এসব বাজার নির্মিত হয়েছিল। এগুলো চালু করার জন্য আমরা সর্বাত্মক চেষ্টা চালিয়ে যাচ্ছি। স্থানীয় সাংসদ ও জনপ্রতিনিধিদের সহায়তায় কয়েকটি কৃষকবাজার চালু করা হয়েছে। অধিদপ্তর পুনর্গঠনের উদ্যোগও শিগগিরই বাস্তবায়ন করা হবে।বাজার ফড়িয়াদের হাতে: কৃষি বিপণনব্যবস্থা বেহালের কারণে কৃষকের পণ্য বিক্রি এখনো ফড়িয়া ও ব্যবসায়ীদের
