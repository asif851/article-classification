
মাগুরা শহরের পুলিশ লাইন পশ্চিমপাড়ার বাসিন্দা সদর উপজেলার গৌরিচরণপুর সরকারি প্রাথমিক বিদ্যালয়ের অবসরপ্রাপ্ত প্রধান শিক্ষক রুহুল আমিনের (৬২) লাশ গত বুধবার ভোরে উদ্ধার করেছে পুলিশ। তাঁর মাথার পেছনের দিকে আঘাতের চিহ্ন ছিল।থানা-পুলিশ ও শিক্ষকের পরিবারের লোকজনের ধারণা, তাঁকে হত্যা করা হয়েছে।মাগুরা সদর থানার ওসি আজমল হুদা বলেন, ভোর সাড়ে ছয়টার দিকে পুলিশ লাইনের কাছে মাগুরা-ঝিনাইদহ সড়কের পাশে রুহুল আমিনের লাশ পাওয়া যায়। পুলিশ লাইন মসজিদে ফজরের নামাজ পড়ার জন্য তিনি ভোরে বাড়ি থেকে বের হয়েছিলেন।শিক্ষকের ছেলে মেসবাউল আলম বলেন, ‘প্রতিবেশী লস্কর পরিবারের সঙ্গে দীর্ঘদিন আমাদের জমিজমা নিয়ে বিরোধ চলছিল। ওই বিরোধের কারণে আব্বা খুন হতে পারেন।’ওসি সন্ধ্যায় বলেন, লাশের ময়নাতদন্ত করা হয়েছে। চিকিৎসকেরা মাথার পেছনের দিকে আঘাতজনিত কারণে তাঁর মৃত্যু হয়েছে বলে উল্লেখ করেছেন।
