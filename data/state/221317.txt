
টাঙ্গাইলের সখীপুর উপজেলা ক্ষুদ্র নৃতাত্ত্বিক জনগোষ্ঠীর শিক্ষার্থীদের ভবিষ্যৎ কর্মপরিকল্পনা নিয়ে আলোচনা এবং শিক্ষাবৃত্তি দেওয়া হয়েছে। গতকাল শুক্রবার সকাল ১০টায় উপজেলার মহানন্দপুর আদিবাসী কমিউনিটি সেন্টার মিলনায়তনে এ অনুষ্ঠান হয়। সখীপুর ট্রাইবাল ওয়েলফেয়ার অ্যাসোসিয়েশনের সভাপতি রবীন্দ্র বর্মনের সভাপতিত্বে এতে বক্তব্য দেন টাঙ্গাইলের সরকারি সা’দত কলেজের বাংলা বিভাগের প্রধান আলীম মাহমুদ, আইনজীবী সুবোধ চন্দ্র দাস, সাংবাদিক এনামুল হক, মহানন্দপুর বিজয় স্মৃতি উচ্চবিদ্যালয়ের প্রধান শিক্ষক শামসুল হক, সখীপুর কোচ আদিবাসী সংগঠনের সভাপতি রমেশ কুমার কোচ, সখীপুর ট্রাইবাল ওয়েলফেয়ার অ্যাসোসিয়েশনের সাধারণ সম্পাদক নির্মল চন্দ্র কোচ প্রমুখ। অনুষ্ঠানে উপজেলা ট্রাইবাল ওয়েলফেয়ার অ্যাসোসিয়েশনের সহযোগিতায় ৫০ জন ক্ষুদ্র নৃতাত্ত্বিক জনগোষ্ঠীর শিক্ষার্থীদের মধ্যে শিক্ষাবৃত্তি বিতরণ করা হয়। ­
