
তথ্যমন্ত্রী হাসানুল হক ইনুর মিরপুর দারুস সালামের বাসা লক্ষ্য করে আজ রোববার বেলা আড়াইটার দিকে তিন-চারটি ককটেল ছুড়েছে অজ্ঞাত ব্যক্তিরা। ককটেলগুলো বিস্ফোরিত হলেও কোনো হতাহতের ঘটনা ঘটেনি।
তথ্যমন্ত্রীর ব্যক্তিগত কর্মকর্তা সাজ্জাদ হোসেন প্রথম আলো ডটকমকে এ তথ্য জানিয়েছেন। তিনি বলেন, কে বা কারা তথ্যমন্ত্রীর বাসার তৃতীয় তলায় পর পর তিন-চারটি ককটেল ছোড়ে। ককটেলের বিস্ফোরণে বাসার কাচ ভেঙে গেছে। ঘটনার সময় তথ্যমন্ত্রী সচিবালয়ে তাঁর দপ্তরে অবস্থান করছিলেন।
ঢাকা মহানগর পুলিশের উপকমিশনার মাসুদুর রহমান প্রথম আলো ডটকমকে বলেন, তথ্যমন্ত্রীর বাসায় কয়েকটি ককটেল ছুড়ে অজ্ঞাত দুর্বৃত্তরা পালিয়ে যায়। ঘটনার সঙ্গে জড়িত ব্যক্তিদের প্রাথমিকভাবে চিহ্নিত করা যায়নি।
