
নারীর অর্থনৈতিক ক্ষমতায়নে নতুন বিশেষায়িত প্রতিষ্ঠান হিসেবে ‘জয়িতা ফাউন্ডেশন’ গড়ে তুলেছে মহিলা ও শিশুবিষয়ক মন্ত্রণালয়। ওই ফাউন্ডেশনের প্রথম ব্যবস্থাপনা পরিচালক হিসেবে নিয়োগ পেয়েছেন সাবেক সচিব পদমর্যাদার অবসরপ্রাপ্ত কর্মকর্তা আশরাফ হোসেন। গত ২৬ ফেব্রুয়ারি তিনি এই পদে যোগ দেন। গত ৫ ফেব্রুয়ারি মন্ত্রণালয়ের এক প্রজ্ঞাপনে তাঁকে এই পদে নিয়োগ দেওয়া হয়।
আজ সোমবার মহিলা ও শিশুবিষয়ক মন্ত্রণালয়ের এক বিজ্ঞপ্তিতে এ কথা জানানো হয়েছে।আশরাফ হোসেন ৩১ বছরের বেশি সময় মাঠ প্রশাসন, জনপ্রশাসনের গুরুত্বপূর্ণ প্রশিক্ষণ প্রতিষ্ঠান, সরকারি সংস্থা ও মন্ত্রণালয়ের নীতিনির্ধারণী পর্যায়ে দায়িত্ব পালন করেছেন। তিনি মহিলাবিষয়ক অধিদপ্তরের মহাপরিচালক হিসেবেও দায়িত্ব পালন করেছেন।
