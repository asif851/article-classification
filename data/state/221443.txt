
চট্টগ্রাম নগরে ছাত্রকে যৌন নির্যাতনের অভিযোগে একটি মাদ্রাসার পরিচালককে গ্রেপ্তার করেছে পুলিশ। তাঁর নাম মো. আবদুল জব্বার (৬০)। তিনি বায়েজিদ থানাধীন চন্দ্রনগর এলাকার মেজবাহুল উলুম মাদ্রাসার পরিচালক। তাঁর বিরুদ্ধে ৩ আগস্ট থানায় মামলা হয়েছে। তবে মামলার তদন্ত কর্মকর্তা উপপরিদর্শক একরামুল হক জানান, আবদুল জব্বার অসুস্থ হওয়ায় তাঁকে আজ সোমবার আদালতের হাজির হওয়ার শর্তে স্থানীয় জনপ্রতিনিধির জিম্মায় দেওয়া হয়েছে। নিজস্ব প্রতিবেদক, চট্টগ্রাম|
