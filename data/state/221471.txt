
খাগড়াছড়ি জেলা সদরের কমলছড়ি গ্রামের গৃহবধূ সবিতা চাকমা হত্যাকাণ্ডের এক বছর পরও তদন্ত শেষ হয়নি। হত্যাকাণ্ডের বিচারের দাবিতে গতকাল রোববার মানববন্ধন করেছে কমলছড়ি আদর্শ বহুমুখী মহিলা সমিতি ও কমলছড়ি নারীসমাজ।খাগড়াছড়ি থানার ভারপ্রাপ্ত কর্মকর্তা (ওসি) মিজানুর রহমান বলেন, মামলার তদন্ত চলছে। এ ঘটনায় একজনকে গ্রেপ্তার করা হয়েছে।সকালে খাগড়াছড়ি শহরের শাপলা চত্বরে আয়োজিত মানববন্ধনে অন্যান্যের মধ্যে বক্তব্য দেন কমলছড়ি বহুমুখী মহিলা সমিতির সাধারণ সম্পাদক কিরনা চাকমা, হিল উইমেন্স ফেডারেশনের মাদ্রী চাকমা, সাংবাদিক চিংমে প্রু মারমা।বক্তারা হত্যাকাণ্ডের সঙ্গে জড়িত ব্যক্তিদের অবিলম্বে গ্রেপ্তারের দাবি জানান। ২০১৪ সালের ১৫ ফেব্রুয়ারি নিজ বাড়ির পাশে সবজিখেত থেকে সবিতা চাকমার লাশ উদ্ধার করা হয়। পরদিন তাঁর স্বামী দেব রতন চাকমা হত্যা মামলাটি করেন।
