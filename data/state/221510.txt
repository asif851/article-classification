
নেত্রকোনার মদনে বাল্যবিবাহের আয়োজন করার দায়ে দুজনকে জরিমানা করেছেন ভ্রাম্যমাণ আদালত। ঘটনাটি ঘটেছে গত শুক্রবার রাতে উপজেলার ফতেপুর ইউনিয়নে।পুলিশ, উপজেলা প্রশাসন ও বিদ্যালয় সূত্রে জানা গেছে, শুক্রবার রাতে ষষ্ঠ শ্রেণির এক ছাত্রীর সঙ্গে হেলন মিয়া নামে এক যুবকের বিয়ের আয়োজনের প্রস্তুতি চলছিল। খবর পেয়ে রাত সাড়ে ১১টার দিকে নির্বাহী হাকিম ও মদন উপজেলা নির্বাহী কর্মকর্তা (ইউএনও) খুরশীদ শাহরিয়র এবং ওসি এস এম মফিজুল ইসলামের নেতৃত্বে পুলিশ ওই বাড়িতে যায়। এ সময় ইউএনওর নেতৃত্বে পরিচালিত ভ্রাম্যমাণ আদালত বাল্যবিবাহের আয়োজনের প্রস্তুতির দায়ে ছেলে ও মেয়ের অভিভাবক যথাক্রমে মো. শাহজাহান ও মাজু মিয়াকে এক হাজার টাকা করে জরিমানা, অনাদায়ে সাত দিনের কারাদণ্ডের আদেশ দেন।
