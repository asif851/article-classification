
চৈত্র শেষ, বৈশাখের শুরু। বৈশাখ মানেই ঝড়–বৃষ্টি। মাঝেমধ্যেই ঝড় দেখা দিচ্ছে। আজ মঙ্গলবার রাজধানীর বিভিন্ন এলাকায় সকাল থেকে আকাশে কালো মেঘ, সঙ্গে মেঘের গর্জন। দুপুরের দিকে নামে ঝুম বৃষ্টি। বৈশাখের প্রখর রোদ ও গরমকে ম্লান করে দিয়ে স্বস্তির বৃষ্টি। তবে অনেকের জন্য এই বৃষ্টি স্বস্তির ছিল না। বৃষ্টির জন্য প্রস্তুতি না নিয়ে অনেকে ঘর থেকে বের হয়েছিলেন। তাই অনেককেই বিড়ম্বনায় পড়েন। গন্তব্যে পৌঁছানোর আগে ভিজেছেন অনেকে। ছবিগুলো মঙ্গলবার দুপুরের।







