
অপহরণের তিন দিন পর শিশু সাকিবকে মানিকগঞ্জ থেকে উদ্ধার করেছে র‍্যাপিড অ্যাকশন ব্যাটালিয়ন (র‍্যাব-২)। অপহরণে জড়িত সন্দেহে দুজনকে আটক করেছে আইনশৃঙ্খলা রক্ষাকারী বাহিনী।
গত শনিবার রাজধানীর দক্ষিণ আগারগাঁও থেকে অপহৃত হয় তিন বছরের সাকিব। গতকাল সোমবার দিবাগত রাত তিনটার দিকে দুজনকে আটক ও সাকিবকে উদ্ধার করে র‍্যাব-২।
র‍্যাবের গণমাধ্যম শাখার সহকারী পরিচালক মিজানুর রহমান এ তথ্যের সত্যতা নিশ্চিত করেছেন। আটক হওয়া দুজন হলেন আবদুল খালেক (৫০) ও বিউটি বেগম (৩৫)।
 
 
