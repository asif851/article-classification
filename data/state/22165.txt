
নেত্রকোনায় হত্যা মামলায় আবদুস ছালাম নামের এক ব্যক্তিকে যাবজ্জীবন কারাদণ্ড দিয়েছেন আদালত। এ ছাড়া তাঁকে ২০ হাজার টাকা জরিমানা, অনাদায়ে আরও এক মাসের কারাদণ্ড দেওয়া হয়েছে।আজ মঙ্গলবার বিকেলে নেত্রকোনা জেলা ও দায়রা জজ আদালতের বিচারক কে এম রাশেদুজ্জামান রাজা এ রায় ঘোষণা দেন।মামলার সংক্ষিপ্ত বিবরণে জানা গেছে, মোহনগঞ্জ উপজেলায় মইনুল হাসান কল্লোল খুনের ঘটনা ঘটে ২০১০ সালের ১৪ সেপ্টেম্বর। ১৬ সেপ্টেম্বর নিহতের স্ত্রী সুরমা আক্তার বাদী হয়ে আটজনকে আসামি করে মোহনগঞ্জ থানায় হত্যা মামলা করেন। পুলিশ তদন্ত শেষে আবদুস ছালামকে একমাত্র আসামি করে ২০১২ সালের ৩১ জানুয়ারি আদালতে অভিযোগপত্র দাখিল করে।
 
