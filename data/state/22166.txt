
মুন্সিগঞ্জের গজারিয়া উপজেলার কলিমউল্লাহ ডিগ্রি কলেজ কেন্দ্রে গতকাল শুক্রবার এসএসসি পরীক্ষা চলাকালে নকল সরবরাহের সময় মারুফ বেপারী (১৮) নামের এক তরুণকে আটক করে পুলিশ। পরে ভ্রাম্যমাণ আদালত বসিয়ে তাঁকে ১০ হাজার টাকা জরিমানা করা হয়। অনাদায়ে এক মাসের কারাদণ্ড দেওয়া হয়। নির্বাহী হাকিম ও উপজেলা নির্বাহী কর্মকর্তা (ইউএনও) মাহবুবা বিলকিস এ দণ্ডাদেশ দেন। গজারিয়া থানার ভারপ্রাপ্ত কর্মকর্তা (ওসি) ফেরদৌস আহমেদ জানান, গণিত পরীক্ষা শুরুর এক ঘণ্টা পর জানালা দিয়ে নকল সরবরাহের সময় মারুফকে আটক করা হয়। 
