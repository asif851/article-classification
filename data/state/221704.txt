
সদ্য দায়িত্ব নেওয়া মহিলা ও শিশুবিষয়ক প্রতিমন্ত্রী, জাতীয় পার্টির সভাপতিমণ্ডলীর সদস্য সালমা ইসলাম বলেছেন, সব দলের অংশগ্রহণে শান্তিপূর্ণ পরিবেশ তৈরি করে অবাধ, সুষ্ঠু ও নিরপেক্ষ নির্বাচন করা সম্ভব। গণতান্ত্রিক ধারা অব্যাহত রাখতে বিএনপির উচিত সর্বদলীয় নির্বাচনকালীন সরকারে অংশ নেওয়া।গতকাল শুক্রবার দুপুরে ঢাকার নবাবগঞ্জ উপজেলা জাতীয় পার্টি ও অঙ্গসংগঠন আয়োজিত সংবর্ধনা অনুষ্ঠানে প্রধান অতিথির বক্তব্যে প্রতিমন্ত্রী এ কথা বলেন।ঢাকা জেলা জাতীয় পার্টির সভানেত্রী প্রতিমন্ত্রী সালমা ইসলাম বলেন, হরতাল, অবরোধ, জ্বালাও-পোড়াও, ভাঙচুর হলে দেশবাসী ক্ষতিগ্রস্ত হবে। অর্থনীতিতে বিরূপ প্রভাব পড়ে মধ্যম আয়ের দেশে পরিণত হওয়ার পথ বাধাগ্রস্ত হবে।এ সময় উপস্থিত ছিলেন নবাবগঞ্জ উপজেলা জাতীয় পার্টির সদস্যসচিব শরফুদ্দিন শরীফ, যুগ্ম আহ্বায়ক খন্দকার নুরুল আনোয়ার ও হুমায়ূন কবির, যুবসংহতির সভাপতি শেখ আবুল হোসেন, সাধারণ সম্পাদক মো. জাকির হোসেন, ছাত্রসমাজের সভাপতি মো. সেলিম মিয়া প্রমুখ।
 
