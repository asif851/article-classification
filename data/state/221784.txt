
বরিশালের গৌরনদীর মাহিলাড়ায় একুশে বইমেলার উদ্বোধন হচ্ছে আজ শনিবার। পাঁচ দিনব্যাপী এ বইমেলা উপজেলার মাহিলাড়া ডিগ্রি কলেজ প্রাঙ্গণে অনুষ্ঠিত হবে। মাহিলাড়া ইউনিয়ন ও মাহিলাড়া ডিগ্রি কলেজ যৌথভাবে এ বইমেলার আয়োজন করেছে। মেলা আয়োজক কমিটির আহ্বায়ক সৈকত গুহ জানান, একুশে বইমেলা ও সাহিত্য-সাংস্কৃতিক উৎসব ঘিরে সব আয়োজন সম্পন্ন হয়েছে। পাশাপাশি মেলাস্থলের নিরাপত্তা ও আলোকসজ্জার ব্যবস্থা করা হয়েছে। 
