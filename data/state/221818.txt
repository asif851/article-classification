
গত বুধবার সকাল নয়টা থেকে গতকাল বৃহস্পতিবার সকাল নয়টা পর্যন্ত চুয়াডাঙ্গায় ১৬৮ মিলিমিটার বৃষ্টিপাত রেকর্ড করা হয়েছে। আবহাওয়া অধিদপ্তর চুয়াডাঙ্গার ভারপ্রাপ্ত কর্মকর্তা জাহেদুল ইসলাম বলেন, ‘২০০৮ সালের পর চুয়াডাঙ্গায় এক দিনে এটাই সর্বোচ্চ বৃষ্টিপাত।’ মৌসুমি বায়ুর প্রভাবে চুয়াডাঙ্গায় টানা বৃষ্টিপাতে জনজীবন অনেকটা থমকে গেছে। পৌর এলাকার বিভিন্ন মহল্লায় পানি জমে জলাবদ্ধতা সৃষ্টি হয়েছে। জেলার অনেক এলাকায় ফসলি জমি পানির নিচে তলিয়ে গেছে। আরও কয়েক দিন এই বৃষ্টিপাত অব্যাহত থাকবে। 
