
মাদক প্রতিরোধ ও মাদকমুক্ত সমাজ গড়ার লক্ষ্যে গৌরনদী উপজেলার পালরদী মডেল স্কুল অ্যান্ড কলেজ মিলনায়তনে ছাত্রছাত্রী সমাবেশ অনুষ্ঠিত হয়। মাদকদ্রব্য নিয়ন্ত্রণ অধিদপ্তর গৌরনদী সার্কেলের উদ্যোগে গতকাল মঙ্গবার সকালে এ সমাবেশ আয়োজন করা হয়। এ সময় শিক্ষার্থীরা মাদককে না বলার শপথ নেয়। ষষ্ঠ থেকে দ্বাদশ শ্রেণির ছাত্রছাত্রী সমাবেশে সভাপতিত্ব করেন অধ্যক্ষ তপন কুমার রায়। এতে আরও বক্তব্য দেন উপজেলা নির্বাহী কর্মকর্তা (ইউএনও) মোহাম্মদ মাসুদ হাসান পাটোয়ারী, অধিদপ্তরের সহকারী পরিচালক বরিশাল মিজানুর রহমান শরীফ প্রমুখ। |
