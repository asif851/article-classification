
চাঁপাইনবাবগঞ্জের শিবগঞ্জ উপজেলার বিনোদপুর ইউনিয়নের আইড়ামারী বালিকা উচ্চবিদ্যালয় প্রাঙ্গণে গতকাল বুধবার বাল্যবিবাহবিরোধী গণসমাবেশ হয়েছে। এ গণসমাবেশের আয়োজন করে সাজ্জাদ ফাউন্ডেশন। এতে বিদ্যালয়ের ছাত্রী, তাদের অভিভাবক ও শিক্ষকেরা অংশ নেন। সমাবেশে ওই উচ্চবিদ্যালয়ের প্রধান শিক্ষক নোমান আলী সভাপতিত্ব করেন। বক্তব্য দেন সাজ্জাদ ফাউন্ডেশনের সভাপতি কানাডার একটি বিশ্ববিদ্যালয়ের অধ্যাপক সাদেকুল ইসলাম, উপজেলা মাধ্যমিক শিক্ষা কর্মকর্তা মুস্তাফিজুর রহমান, বিনোদপুর ইউনিয়ন পরিষদের (ইউপি) চেয়ারম্যান মইদুল হোসেন প্রমুখ।
