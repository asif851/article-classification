
বাংলাদেশ ও ভারতের মধ্যে ১৯৭৪ সালে সম্পাদিত সীমান্ত চুক্তি, সীমান্ত চুক্তি নিয়ে ২০১১ সালের প্রোটোকল, তিস্তার পানি বণ্টন চুক্তি দ্রুত নিষ্পত্তি করতে ভারতের হাইকমিশনার পঙ্কজ সরনকে তাগিদ দিয়েছেন রাষ্ট্রপতি আবদুল হামিদ।
আজ রোববার বঙ্গভবনে পঙ্কজ সরনের সঙ্গে অনুষ্ঠিত বৈঠকে রাষ্ট্রপতি এসব চুক্তি দ্রুত নিষ্পত্তি করার প্রয়োজনীয়তার কথা তুলে ধরেন। ভারতের হাইকমিশনার রাষ্ট্রপতিকে আশ্বস্ত করে বলেন, ভারতও বাংলাদেশের সঙ্গে অমীমাংসিত সব বিষয় দ্রুত নিষ্পত্তি করতে চায়। খবর ইউএনবির।বৈঠকে রাষ্ট্রপতি কুষ্টিয়ার ভেড়ামারা ও ভারতের বহরমপুরের মধ্যে ৫০০ কেভি ট্রান্সমিশন লাইন স্থাপনের জন্য ভারতের সরকারকে ধন্যবাদ জানান। ওই লাইন দিয়ে বাংলাদেশ ভারত থেকে বিদ্যুত্ আমদানি করার সুযোগ পাবে। রাষ্ট্রপতি আশা প্রকাশ করে বলেন, বাগেরহাটের রামপালে বিদ্যুেকন্দ্র নির্মাণ করা হলে দেশে জ্বালানি ও বিদ্যুতের চাহিদা মিটবে।রাষ্ট্রপতি আরও আশা প্রকাশ করেন যে পারস্পরিক লাভের ভিত্তিতে বাংলাদেশ ও ভারতের মধ্যে সম্পর্কের বন্ধন আরও দৃঢ় হবে।
