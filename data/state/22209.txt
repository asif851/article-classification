
দিনাজপুর জিয়া হার্ট ফাউন্ডেশন হাসপাতালে এই প্রথম এক হৃদ্‌রোগীর হাতে রিং স্থাপন করা হয়েছে। হাসপাতালের জ্যেষ্ঠ কার্ডিওলজিস্ট মামুন ইকবালের নেতৃত্বে গতকাল সোমবার এ অস্ত্রোপচার করা হয়।
হাসপাতাল পরিচালনা কমিটির সাধারণ সম্পাদক এ কে আজাদ বলেন, পার্বতীপুর উপজেলার পূর্ব সুকদেবপুর গ্রামের মো. দেলোয়ার হোসেন (৭০) নামের এক ব্যক্তি হৃদ্‌রোগে আক্রান্ত হয়ে হাসপাতালে ভর্তি হন। এরপর পরীক্ষা-নিরীক্ষা করে দেখা যায়, স্বাভাবিক প্রক্রিয়ায় দেলোয়ারের পায়ের শিরার মাধ্যমে হৃৎপিণ্ডের শিরায় অস্ত্রোপচার করে রিং পরানো সম্ভব নয়। তাই তাঁর হাতে রিং স্থাপন করা হয়।
