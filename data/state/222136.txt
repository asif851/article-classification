
আজ ১ অক্টোবর বিশ্ব প্রবীণ দিবস। এ বছর দিবসটির প্রতিপাদ্য, ‘প্রবীণদের প্রত্যাশাই আমাদের ভবিষ্যৎ’। বিভিন্ন সামাজিক ও দাতব্য সেবামূলক প্রতিষ্ঠান দিবসটি উপলক্ষে নানা কর্মসূচি গ্রহণ করেছে।রাষ্ট্রপতি আবদুল হামিদ এবং প্রধানমন্ত্রী শেখ হাসিনা দিবসটি উপলক্ষে বাণী দিয়েছেন।বাংলাদেশ জাতিসংঘ সমিতি প্রবীণ দিবসে তিন বিশিষ্ট নাগরিককে সম্মান জানাবে। তাঁরা হলেন সাংবাদিক হাসানুজ্জামান, সংগীতশিল্পী ফিরোজা বেগম ও অধ্যাপক জিল্লুর রহমান।বাংলাদেশ শিশু একাডেমি থেকে সকালে শোভাযাত্রা বের করবে সমাজকল্যাণ মন্ত্রণালয় এবং বাংলাদেশ প্রবীণ অধিকার ফোরাম। বাংলাদেশ প্রবীণহিতৈষী সংঘ ও জরাবিজ্ঞান প্রতিষ্ঠান গতকাল প্রেসক্লাবের সামনে মানববন্ধন করে।
