
নওগাঁর ধামইরহাটে সরকারি প্রাথমিক বিদ্যালয়গুলোর স্টুডেন্ট কাউন্সিল নির্বাচন সম্পন্ন হয়েছে। গত মঙ্গলবার একযোগে উপজেলার ১০৮টি সরকারি প্রাথমিক বিদ্যালয়ে এ ভোট হয়। উপজেলা শিক্ষা কর্মকর্তা মো. নাদিরউজ্জামান বলেন, সরকারি প্রাথমিক বিদ্যালয়ে সাতটি পদে এ ভোট হয়। উপজেলার জাহানপুর সরকারি প্রাথমিক বিদ্যালয়ে গিয়ে দেখা গেছে, ছোট ছোট শিক্ষার্থীরা সারিবদ্ধভাবে তাদের ভোটাধিকার প্রয়োগ করছে। ওই বিদ্যালয়ের শিক্ষকেরা বলেন, শিশুদের অধিকার, দায়িত্ব, গতিশীল নেতৃত্ব তৈরি সম্পর্কে সজাগ করার লক্ষ্যে এ স্টুডেন্ট কাউন্সিল গঠন করা হচ্ছে। 
