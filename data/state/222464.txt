
ময়মনসিংহের ভালুকা উপজেলায় একটি বাস নিয়ন্ত্রণ হারিয়ে রাস্তার পাশে উল্টে গেলে দুই পোশাকশ্রমিক নিহত ও ১৫ জন আহত হন। গত রোববার রাতে উপজেলার মল্লিকবাড়ি বাজার এলাকায় এ দুর্ঘটনা ঘটে। নিহত ব্যক্তিরা হলেন উপজেলার সোনাখালী গ্রামের শফিকুল ইসলাম (৩০) ও মল্লিকবাড়ি গ্রামের হাসিনা আক্তার (২৫)। আহত ব্যক্তিদের উপজেলা স্বাস্থ্য কমপ্লেক্সে ভর্তি করা হয়েছে। ভালুকা মডেল থানার ভারপ্রাপ্ত কর্মকর্তা (ওসি) আবদুল মোতালেব মিয়া ঘটনার সত্যতা নিশ্চিত করেছেন। l ময়মনসিংহ অফিস
