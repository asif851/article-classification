
রাজধানীর রামপুরার বনশ্রীতে দুই সন্তান হত্যা মামলার একমাত্র আসামি মা মাহফুজা মালেককে আবার ১০ দিনের রিমান্ডে নিতে চায় পুলিশ।
মাহফুজা মালেককে পাঁচ দিনের রিমান্ড শেষে আজ বুধবার আদালতে হাজির করেন মামলার তদন্তকারী কর্মকর্তা গোয়েন্দা পুলিশের (ডিবি) পরিদর্শক লোকমান হেকিম। তিনি তাঁকে ১০ দিনের রিমান্ডে নেওয়ার আবেদন করেন।
রিমান্ড আবেদনে বলা হয়েছে, জোড়া খুনের হত্যা রহস্য উন্মোচনের জন্য আসামিকে নিবিড়ভাবে জিজ্ঞাসাবাদ করা প্রয়োজন।
বিকেল তিনটার দিকে রিমান্ড শুনানি হতে পারে বলে জানিয়েছেন আদালত পুলিশের উপপরিদর্শক মুকুল খান।
গত ২৯ ফেব্রুয়ারি বনশ্রীতে খুন হয় নুসরাত আমান ও আলভী আমান নামের দুই শিশু। এ ঘটনায় ওই দুই শিশুর মা মাহফুজা মালেক র‍্যাবের জিজ্ঞাসাবাদে দুই সন্তানকে হত্যার কথা স্বীকার করেছেন। এ ঘটনায় তাদের মাকে আসামি করে বাবা আমান উল্লাহ থানায় মামলা করেন। জিজ্ঞাসাবাদের জন্য ৪ মার্চ মা মাহফুজা মালেককে পাঁচ দিনের রিমান্ডে নেওয়ার আদেশ দেন ঢাকার মহানগর হাকিম আদালত। পরে পুলিশ তাঁকে রিমান্ডে নেয়। ৬ মার্চ সন্ধ্যার পর এক আদেশে এই হত্যা মামলাটি তদন্তের দায়িত্ব পেয়েছে ডিবি পুলিশ।আরও  পড়ুন...
মা মাহফুজাকে আদালতে নেওয়া হচ্ছে
আরও  পড়ুন
