
টাঙ্গাইলের সখীপুর আবাসিক মহিলা কলেজে স্মরণসভা হয়েছে। গতকাল বুধবার সকাল ১০টায় কলেজের প্রতিষ্ঠাতা, সাবেক সাংসদ শওকত মোমেন শাহজাহানের প্রথম মৃত্যুবার্ষিকী উপলক্ষে এ স্মরণসভা হয়। কলেজের অধ্যক্ষ রেনুবর রহমানের সভাপতিত্বে স্মরণসভায় অংশ নেন উপজেলা মুক্তিযোদ্ধা কমান্ডার এম ও গণি, মজিবর রহমান, খলিলুর রহমান তালুকদার, ইয়ারুম তালুকদার, বুলবুলি বেগম, মোসলিমা খাতুন, জাকির হোসাইন, রহিজ উদ্দিন, মুহম্মদ আবদুল আলীম প্রমুখ। পরে ‘বাতিঘর’ নামের সংকলন প্রকাশসহ মিলাদ ও কাঙালীভোজের আয়োজন করা হয়। 
