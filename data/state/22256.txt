
গতকাল মঙ্গলবার সন্ধ্যা সাতটায় কুমিল্লা নগরের নজরুল ইনস্টিটিউট কেন্দ্রে স্বাধীন বাংলা বেতারকেন্দ্রের অন্যতম সংগঠক, সংগীতশিল্পী ও মুক্তিযোদ্ধা আপেল মাহমুদের সংবর্ধনা অনুষ্ঠানের আয়োজন করে শ্রোতার আসর নামের একটি সাংস্কৃতিক সংগঠন। কিন্তু অনুষ্ঠান শুরুর চার ঘণ্টা আগে হঠাৎ তিনি অসুস্থ হয়ে পড়েন। দ্রুত তাঁকে ঢাকায় পাঠানো হয়। পরে অনুষ্ঠান বাতিল করে আয়োজক প্রতিষ্ঠান।
শ্রোতার আসরের সভাপতি ও কুমিল্লা অজিতগুহ মহাবিদ্যালয়ের অধ্যক্ষ হাসান ইমাম মজুমদার বলেন, আপেল মাহমুদ কুমিল্লার মেঘনা উপজেলার বাসিন্দা। স্বাধীন বাংলা বেতারকেন্দ্রের এই সাড়া জাগানো শিল্পীকে সংবর্ধনা দেওয়ার জন্য একটি অনুষ্ঠানের আয়োজন করা হয়েছিল। এ জন্য গতকাল বেলা ১১টায় তিনি কুমিল্লায় এসে পৌঁছান। তিনি নগরের বিভিন্ন এলাকা ঘুরে দেখেন। একপর্যায়ে গরমে তিনি অসুস্থ হয়ে পড়েন। পরে দ্রুত তাঁকে চিকিত্সার জন্য ঢাকায় পাঠানো হয়।
হাসান ইমাম মজুমদার আরও বলেন, ‘আমরা আশা করি তিনি দ্রুত সুস্থ হয়ে উঠবেন।’
