
বরগুনার পাথরঘাটা উপজেলায় বাসের ধাক্কায় এক নারী নিহত হয়েছেন। আজ সোমবার সকাল সাতটার দিকে কাকচিড়া বাজারসংলগ্ন সেতুতে এ দুর্ঘটনা ঘটে।
নিহত নারীর নাম জাহানারা বেগম (৪৫)। তিনি পাথরঘাটা উপজেলার রায়হানপুর ইউনিয়নের পূর্ব লেমুয়া গ্রামের মো. আলম মিয়ার স্ত্রী। তিনি ওই সেতু দিয়ে যাচ্ছিলেন।
ঘটনার সত্যতা নিশ্চিত করে কাকচিড়া নৌ পুলিশ ফাঁড়ির দায়িত্বপ্রাপ্ত কর্মকর্তা ও উপপরিদর্শক (এসআই) সঞ্জয় মণ্ডল প্রথম আলোকে বলেন, শতাব্দী পরিবহনের একটি বাস কাকচিড়া বাজারসংলগ্ন সেতুতে ওঠার সময় জাহানারা বেগমকে রেলিংয়ের সঙ্গে চাপা দেয়। এতে ঘটনাস্থলেই তাঁর মৃত্যু হয়। বাসটি আটক করা হয়েছে।
সঞ্জয় মণ্ডল জানান, বাসটি চালকের সহকারী চালাচ্ছিলেন। ওই বাসে কোনো যাত্রী ছিল না।
 
 
