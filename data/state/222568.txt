
প্রথমা প্রকাশনের তিনটি বই নিয়ে আগামীকাল শুক্রবার বিকেল সাড়ে চারটায় শাহবাগের জাতীয় জাদুঘরের নলিনীকান্ত ভট্টশালী প্রদর্শনী গ্যালারিতে মুক্ত আলোচনা অনুষ্ঠিত হবে।মুক্ত আলোচনার বই তিনটি হলো সৈয়দ আবুল মকসুদের ঢাকা বিশ্ববিদ্যালয় ও বাংলাদেশে উচ্চশিক্ষা, মহিউদ্দিন আহমদের বিএনপি: সময়-অসময় ও আনিসুল হকের জেনারেল ও নারীরা। অনুষ্ঠানে তিনজন লেখক তাঁদের গ্রন্থ রচনার অভিজ্ঞতা বর্ণনা করবেন এবং পাঠক-দর্শক-শ্রোতাদের প্রশ্নের উত্তর দেবেন।১০টি প্রকাশনা সংস্থার যৌথ উদ্যোগে জাতীয় জাদুঘরের নলিনীকান্ত ভট্টশালী প্রদর্শনী গ্যালারিতে ২ এপ্রিল থেকে ‘চৈত্রে বই উৎসব’ চলছে। এতে অংশ নিয়েছে অনন্যা, অনুপম, অ্যাডর্ন, কাকলী, ডেইলি স্টার বুকস, প্রতীক, অবসর, প্রথমা প্রকাশন, বিশ্বসাহিত্য কেন্দ্র, বেঙ্গল পাবলিকেশনস ও সময় প্রকাশন। সবার জন্য উন্মুক্ত এ উৎসবে ৩০ থেকে ৪৫ শতাংশ কমিশনে বই বিক্রি হচ্ছে। বিজ্ঞপ্তি।
