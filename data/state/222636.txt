
বিমানবাহিনীর কর্মকর্তা পরিচয়ে প্রতারণার অভিযোগে চট্টগ্রামে ইমন হোসেন নামে এক যুবককে আটক করেছে গোয়েন্দা পুলিশ। গতকাল শনিবার সন্ধ্যায় সদরঘাট থানা এলাকা থেকে তাকে আটক করা হয়।চট্টগ্রাম কেন্দ্রীয় কারাগারের জে৵ষ্ঠ জেল সুপার ছগির মিয়া প্রথম আলোকে বলেন, ‘গত শুক্রবার দুপুরে বিমানবাহিনীর কর্মকর্তা পরিচয় দিয়ে সাহেদ নামে এক ব্যক্তি তার সঙ্গে দেখা করতে আসে। জুমার নামাজ শেষ হওয়া পর্যন্ত কারারক্ষীরা তাকে অপেক্ষা করতে বললে সে ক্ষিপ্ত হয়ে ওঠে। পরে আমি আসার পর তার এক আত্মীয় জেলে আছে কি না জানতে চায়। এ সময় সে খারাপ আচরণ করে।’ এ ব্যাপারে একটি সাধারণ ডায়েরি (জিডি) করা হয় বলে তিনি জানান।নগর গোয়েন্দা পুলিশের উপপরিদর্শক সন্তোষ চাকমা প্রথম আলোকে বলেন, ‘প্রতারণার অভিযোগে ওই যুবককে আটক করা হয়েছে। তাকে সদরঘাট থানায় হস্তান্তর করা হয়েছে।
