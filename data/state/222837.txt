
আজ সোমবার থেকে শুরু হচ্ছে রাজধানীর শেরেবাংলা কৃষি বিশ্ববিদ্যালয়ের স্নাতক প্রথম বর্ষের ভর্তি কার্যক্রম। চলবে ৩১ ডিসেম্বর পর্যন্ত। গত ১৮ ডিসেম্বর স্নাতক প্রথম বর্ষের ভর্তি পরীক্ষা অনুষ্ঠিত হয়। এ বছর বিশ্ববিদ্যালয়ের তিনটি অনুষদে ৫০০ আসনের বিপরীতে আবেদন করেন ২২ হাজার ১২৪ জন প্রতিযোগী। ভর্তি পরীক্ষার মেধা তালিকা থেকে ২৮ ও ২৯ ডিসেম্বরের মধ্যে বাছাই করা হবে। অপেক্ষমাণ তালিকা থেকে ভর্তি-ইচ্ছুক প্রার্থীদের ৩০ ডিসেম্বর বেলা দুইটার মধ্যে উপস্থিত হয়ে রেজিস্ট্রার কার্যালয়ে প্রবেশপত্র জমা দিতে হবে। অপেক্ষমাণ তালিকা থেকে ভর্তি শুরু হবে ৩১ ডিসেম্বর। ক্লাস শুরু হবে ৫ জানুয়ারি থেকে।
