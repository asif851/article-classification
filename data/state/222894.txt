
কৃষি গবেষণা ক্ষেত্রে সহযোগিতার জন্য রাজশাহী বিশ্ববিদ্যালয়ের সঙ্গে সমঝোতা স্মারক স্বাক্ষর করেছে এসিআই লিমিটেড। গতকাল শনিবার দুপুরে বিশ্ববিদ্যালয়ের প্রশাসন ভবনের সম্মেলনকক্ষে বিশ্ববিদ্যালয়ের রেজিস্ট্রার অধ্যাপক মুহাম্মদ এন্তাজুল হক ও এসিআই লি. অ্যাগ্রিবিজনেসের নির্বাহী পরিচালক এফ এইচ আনসারী এ সমঝোতা স্মারক স্বাক্ষর করেন। স্মারক অনুযায়ী বিশ্ববিদ্যালয়ের কৃষি অনুষদভুক্ত অ্যাগ্রোনমি অ্যান্ড অ্যাগ্রিকালচারাল এক্সটেনশন বিভাগের শিক্ষার্থী ও গবেষকেরা বিভিন্ন উচ্চফলনশীল ও খরা সহিষ্ণু জাতের শস্য যেমন ধান, ভুট্টা, আলুসহ অন্যান্য শাকসবজি উদ্ভাবনের জন্য কাজ করবেন। এসিআই লি. এসব গবেষণা কাজে প্রয়োজনীয় কারিগরি ও বস্তুগত, ব্র্যান্ডিং ও বিপণন সহায়তা দেবে। 
 
