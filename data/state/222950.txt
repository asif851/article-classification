
লক্ষ্মীপুরে গতকাল মঙ্গলবার সরকারি প্রাথমিক বিদ্যালয়ের শিক্ষকদের সমাবেশ হয়েছে। প্রাথমিক শিক্ষার মানোন্নয়নের লক্ষ্যে অধ্যক্ষ এম এ সাত্তার ট্রাস্ট এই সমাবেশের আয়োজন করে। সদর উপজেলার মান্দারী বাজারের একটি কমিউনিটি সেন্টারে আয়োজিত সমাবেশে সভাপতিত্ব করেন জেলা প্রাথমিক শিক্ষক সমিতির ভারপ্রাপ্ত সভাপতি মো.শামছুদ্দিন বাবুল। এতে প্রধান অতিথি ছিলেন বাংলাদেশ কারিগরি শিক্ষক সমিতি ফেডারেশনের সভাপতি ও এম এ সাত্তার ট্রাস্টের চেয়ারম্যান এম এ সাত্তার। অন্যান্যের মধ্যে বক্তব্য দেন জীবন গ্রুপের ব্যবস্থাপনা পরিচালক ও ট্রাস্টের সদস্য সচিব মোশারফ হোসেন পাটোয়ারী। চন্দ্রগঞ্জ থানার নয়টি ইউনিয়ন ও সদর উপজেলার বাঙ্গাখা ইউনিয়নের সরকারি প্রাথমিক বিদ্যালয়ের তিন শতাধিক শিক্ষক সমাবেশে অংশ নেন।
