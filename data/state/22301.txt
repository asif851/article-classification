
লক্ষ্মীপুরের রামগঞ্জ উপজেলার পূর্ব চণ্ডীপুর এলাকা থেকে পুলিশের তালিকাভুক্ত সন্ত্রাসী মো. খোকনকে গ্রেপ্তার করা হয়েছে। গোপন সংবাদের ভিত্তিতে গতকাল শনিবার দুপুরে তাঁকে গ্রেপ্তার করা হয়। এ সময় তাঁর কাছ থেকে যুক্তরাষ্ট্রে তৈরি একটি পিস্তল, পাঁচটি গুলি, ৩০ বোতল ফেনসিডিল ও ২০ বোতল মদ উদ্ধার করা হয়। রামগঞ্জ থানার ওসি লোকমান হোসেন গ্রেপ্তারের সত্যতা নিশ্চিত করে বলেন, খোকনের বিরুদ্ধে অস্ত্র ও মাদক আইনে মামলা দায়েরের প্রস্তুতি চলছে।
