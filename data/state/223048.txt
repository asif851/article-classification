
কারা সপ্তাহ উপলক্ষে গতকাল বুধবার দুপুরে দিনাজপুর জেলা কারাগার ও স্বেচ্ছাসেবী সংগঠন সন্ধানী দিনাজপুর মেডিকেল কলেজ হাসপাতাল ইউনিটের যৌথ উদ্যোগে স্বেচ্ছায় রক্তদান কর্মসূচি অনুষ্ঠিত হয়েছে। রক্তাদান কর্মসূচি উদ্বোধন করেন ডেপুটি জেলার ফরহাদ সরকার ও নার্সিং কর্মকর্তা শরিফুল ইসলাম। এ সময় সন্ধানীর সদস্য সৌরভ, মনজুর হোসেন, বিপুল, দুলাল, সানন্দ ও সাগর কারারক্ষী সদস্যদের রক্ত সংগ্রহ করেন। ৫৫ জন কারা সদস্য দিনব্যাপী স্বেচ্ছায় রক্তদান করেন। দিনাজপুর জেলা কারাগারের সুপারিনটেনডেন্ট শাহ আলম খান জানান, কারা সপ্তাহ উপলক্ষে আইজি প্রিজনের উদ্যোগে সারা দেশের কারাগুলোতে রক্তদান কর্মসূচি নেওয়া হয়েছে। 
