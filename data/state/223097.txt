
হেফাজতে ইসলামের আমির শাহ আহমদ শফী বলেছেন, ‘হেফাজতে ইসলাম সাংগঠনিকভাবে কখনোই রাজনীতিতে জড়াবে না, ভোটের রাজনীতিতে কাউকে প্রত্যক্ষ-পরোক্ষ সমর্থন জোগাবে না।’ গতকাল শনিবার গণমাধ্যমে পাঠানো এক বিবৃতিতে তিনি এসব কথা বলেছেন। একই সঙ্গে বিবৃতিতে সংগঠনটিকে রাজনীতির সঙ্গে জড়িয়ে গণমাধ্যমে সংবাদ প্রকাশেরও নিন্দা ও প্রতিবাদ জানানো হয়েছে।
হেফাজতের আমিরের প্রেস সচিব মাওলানা মুনির আহমদ স্বাক্ষরিত বিবৃতিতে দাবি করা হয়েছে, স্কুল পাঠ্যবই, গ্রিক দেবী থেমেসিস ও কওমি মাদ্রাসা শিক্ষা প্রসঙ্গে সরকারের ইতিবাচক সিদ্ধান্তে রুষ্ট হয়ে সরকারকে বিভ্রান্ত করে জনবিচ্ছিন্ন করার চেষ্টা থেকেই গণমাধ্যমে বিভ্রান্তিমূলক সংবাদ প্রচার করা হচ্ছে। 
