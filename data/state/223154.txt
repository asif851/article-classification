
সাদার্ন বিশ্ববিদ্যালয়ে ব্যবসায় প্রশাসন বিভাগের উদ্যোগে ‘ক্যারিয়ার প্রোফাইল’–বিষয়ক কর্মশালা সম্প্রতি সম্মেলনকক্ষে অনুষ্ঠিত হয়। একাডেমিক কোর্সের অংশ হিসেবে বিবিএ শিক্ষার্থীদের জন্য এ কর্মশালার আয়োজন করা হয়। এতে প্রশিক্ষণ দেন গ্রামীণফোনের কর্মকর্তা মো. মেহেদী হাসান বিন গনি।
ব্যবসায় প্রশাসন বিভাগের সহযোগী অধ্যাপক কাজী নাজমুল হুদার পরিকল্পনায় ও তত্ত্বাবধানে আয়োজিত কর্মশালায় বিবিএর ৬৩ জন শিক্ষার্থী অংশ নেন। এতে ক্যারিয়ার প্ল্যানিং ও উন্নয়ন, জীবনবৃত্তান্ত লেখার কৌশলসহ নানা বিষয়ে আলোচনা হয়। পরে অংশগ্রহণকারী শিক্ষার্থীদের হাতে সনদ তুলে দেন অতিথিরা। বিজ্ঞপ্তি।
