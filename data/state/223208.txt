
একাত্তরের মানবতাবিরোধী অপরাধের বিচারে গঠিত দুটি আন্তর্জাতিক অপরাধ ট্রাইব্যুনালের এ পর্যন্ত দেওয়া নয়টি রায়ের অনুলিপি মুক্তিযুদ্ধ জাদুঘরকে সংরক্ষণের জন্য দেওয়া হয়েছে।গতকাল বুধবার ট্রাইব্যুনালের রেজিস্ট্রারের কার্যালয়ে মুক্তিযুদ্ধ জাদুঘরের ট্রাস্টি মফিদুল হকের হাতে এসব রায়ের অনুলিপি তুলে দেন ট্রাইব্যুনালের রেজিস্ট্রার ও মুখপাত্র এ কে এম নাসিরউদ্দীন মাহমুদ। বই আকারে বাঁধাই করে রায়ের অনুলিপিগুলো হস্তান্তর করা হয়।পরে মফিদুল হক সাংবাদিকদের বলেন, এগুলো জাতির জন্য অমূল্য সম্পদ। জাদুঘরে গিয়ে মানুষ এগুলো পড়তে ও ব্যবহার করতে পারবে। অনুলিপি সরবরাহের জন্য তিনি ট্রাইব্যুনালের প্রতি কৃতজ্ঞতা জানান।নাসিরউদ্দীন মাহমুদ বলেন, ট্রাইব্যুনালের উদ্যোগেই রায়গুলো সংরক্ষণের জন্য দেওয়া হয়েছে।
