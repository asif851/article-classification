
গাইবান্ধা-১ (সুন্দরগঞ্জ) আসনের সাংসদ মনজুরুল ইসলাম হত্যার ঘটনায় গ্রেপ্তার জামায়াত-শিবিরের ছয় নেতা-কর্মীর সাত দিন করে রিমান্ড মঞ্জুর করেছেন আদালত।
আজ রোববার গাইবান্ধার অতিরিক্ত মুখ্য বিচারিক হাকিম ময়নুল হাসান ইউসুফ এই আদেশ দেন।
রিমান্ড মঞ্জুর হওয়া ছয়জন হলেন ফরিদ মিয়া, সামিউল ইসলাম, হাদিসুর রহমান, জিয়াউর রহমান, হজরত আলী ও নবিনুর খন্দকার।
সুন্দরগঞ্জ থানার ভারপ্রাপ্ত কর্মকর্তা (ওসি) আতিয়ার রহমান বলেন, মনজুরুল ইসলাম হত্যায় সংশ্লিষ্টতা আছে কি না, সে জন্য জিজ্ঞাসাবাদ করতে ছয়জনের প্রত্যেকের সাত দিন করে রিমান্ড চাওয়া হয়। শুনানি নিয়ে আদালত তা মঞ্জুর করেছেন। এই ছয়জনের বিরুদ্ধে সুন্দরগঞ্জ থানায় নাশকতার মামলা রয়েছে।
পুলিশ বলছে, গ্রেপ্তার ব্যক্তিরা জামায়াত-শিবিরের নেতা-কর্মী।
গত ৩১ ডিসেম্বর সন্ধ্যায় সুন্দরগঞ্জে নিজ বাড়িতে দুর্বৃত্তদের গুলিতে সাংসদ মনজুরুল নিহত হন।
আরও পড়ুন:আতঙ্কে জামায়াত-শিবির, আ. লীগের বিক্ষোভ
