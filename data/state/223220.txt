
ব্রাহ্মণবাড়িয়ার মকন্দপুরে এলাকায় আজ রোববার বেলা সোয়া তিনটার দিকে পাহাড়িকা এক্সপ্রেস ট্রেনের ইঞ্জিন বিকল হয়ে পড়েছে। এতে ঢাকা-সিলেট-চট্টগ্রাম রুটে ট্রেন চলাচল বন্ধ হয়ে রয়েছে। ট্রেনটি সিলেট থেকে চট্টগ্রামে যাচ্ছিল।
আখাউড়া স্টেশনের লোকোশেড ইনচার্জ মহসীন উদ্দিন ভূইয়া জানান, আখাউড়া স্টেশন থেকে একটি বিকল্প ইঞ্জিন ঘটনাস্থলে যাচ্ছে। আধা ঘণ্টার মধ্যে ট্রেন চলাচল স্বাভাবিক হবে বলে আশা করা হচ্ছে।
