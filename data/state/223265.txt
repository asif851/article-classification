
মিরপুরে দুয়ারিপাড়া সরকারি মহাবিদ্যালয়ের একাডেমিক ভবন নির্মাণের ভিত্তিপ্রস্তর স্থাপন করা হয়েছে। গতকাল শিক্ষামন্ত্রী নুরুল ইসলাম নাহিদ এই ভিত্তিপ্রস্তর স্থাপন করেন। ঢাকা মহানগরীতে ১১টি সরকারি মাধ্যমিক বিদ্যালয় ও ছয়টি সরকারি মহাবিদ্যালয় স্থাপন প্রকল্পের আওতায় এই মহাবিদ্যালয়টি হচ্ছে। অনুষ্ঠানে শিক্ষামন্ত্রী বলেন, মিরপুরের এ এলাকায় জনসংখ্যা অনেক বেশি হলেও শিক্ষাপ্রতিষ্ঠান কম। তাই এখানে একটি সরকারি মাধ্যমিক বিদ্যালয় ও একটি সরকারি কলেজ নির্মাণের উদ্যোগ নেওয়া হয়েছে। অনুষ্ঠানে আরও উপস্থিত ছিলেন স্থানীয় সাংসদ ইলিয়াস উদ্দিন মোল্লাহ, মাধ্যমিক ও উচ্চশিক্ষা বিভাগের সচিব সোহরাব হোসাইন, মাধ্যমিক ও উচ্চশিক্ষা অধিদপ্তরের মহাপরিচালক এস এম ওয়াহিদুজ্জামান প্রমুখ। বিজ্ঞপ্তি
