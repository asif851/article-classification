
আগামী ২১ ডিসেম্বর রংপুর সিটি করপোরেশন নির্বাচন অনুষ্ঠিত হবে। দ্বিতীয়বারের মতো এই সিটি করপোরেশনে ভোট অনুষ্ঠিত হতে যাচ্ছে।
আজ রোববার দুপুরে আগারগাঁও নির্বাচন কমিশন কার্যালয়ের রংপুর সিটি করপোরেশন নির্বাচনের তফসিল ঘোষণা করা হয়।
ঘোষিত তফসিল অনুযায়ী প্রার্থীদের মনোনয়নপত্র জমা দেওয়া শেষ তারিখ ২২ নভেম্বর। মনোনয়নপত্র যাচাই–বাছাই ২৫ ও ২৬ নভেম্বর। মনোনয়নপত্র প্রত্যাহার করা যাবে ৩ ডিসেম্বর পর্যন্ত। প্রার্থীদের মধ্যে প্রতীক বরাদ্দ দেওয়া যাবে ৪ ডিসেম্বর।
২০১২ সালের ডিসেম্বরে এই সিটি করপোরেশন প্রথমবারের মতো ভোট অনুষ্ঠিত হয়। ওই সময় সিটি নির্বাচন দলীয় প্রতীকে হতো না। তবে এবার দলীয় প্রতীকে ভোট অনুষ্ঠিত হবে।
