
হাটিকুমরুল-বনপাড়া মহাসড়কের সিরাজগঞ্জের সলঙ্গার গোজা ব্রিজ এলাকায় ট্রাকচাপায় এক প্রকৌশলীসহ দুই মোটরসাইকেল আরোহী নিহত হয়েছেন। নিহত ব্যক্তিরা হলেন উল্লাপাড়া উপজেলার বোয়ালিয়া গ্রামের বাসিন্দা ও ঠিকাদারি প্রতিষ্ঠান মেসার্স মুক্তা কন্সট্রাকশনের প্রকৌশলী মোস্তাক আহম্মেদ (৪০) এবং কামারখন্দ উপজেলার বড়ধুল গ্রামের মোটরসাইকেলচালক আসলাম উদ্দিন (৩৫)। গত শনিবার রাত সাড়ে সাতটার দিকে এই দুর্ঘটনা ঘটেছে। হাটিকুমরুল হাইওয়ে থানার উপপরিদর্শক (এসআই) আশরাফুল ইসলাম জানান, তাড়াশ থানা ভবনের নির্মাণকাজ পরিদর্শন শেষে মোটরসাইকেলে চড়ে সিরাজগঞ্জ শহরে ফেরার পথে এই দুর্ঘটনা ঘটে। এ ঘটনায় হাটিকুমরুল হাইওয়ে থানায় একটি মামলা হয়েছে।
