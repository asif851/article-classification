
সিরাজগঞ্জের উল্লাপাড়া উপজেলায় এক স্কুলছাত্রী ধর্ষণের শিকার হয়েছে বলে অভিযোগ পাওয়া গেছে। আজ বুধবার এ ঘটনা ঘটে। পুলিশ এ ঘটনায় অভিযুক্ত তরুণকে (১৯) গ্রেপ্তার করেছে।ওই ছাত্রীর বাবা অভিযোগ করেন, বুধবার ওই তরুণ তাঁর মেয়ের ঘরে ঢুকে ধর্ষণ করেন। তখন বাড়িতে আর কেউ ছিল না। মেয়েটি একাই ছিল। মেয়েটির চিৎকারে আশপাশের লোকজন এগিয়ে এলে ওই তরুণ পালিয়ে যান। এ ঘটনায় সলঙ্গা থানায় তিনি ওই তরুণকে আসামি করে মামলা করেছেন।মামলার সত্যতা নিশ্চিত করে বুধবার বিকেলে সলঙ্গা থানার উপপরিদর্শক (এসআই) মফিজুল ইসলাম বলেন, আসামিকে গ্রেপ্তার করে আদালতের মাধ্যমে কারাগারে পাঠানো হয়েছে। মেয়েটির শারীরিক পরীক্ষার প্রস্তুতি চলছে।
