
মুন্সিগঞ্জের গজারিয়া উপজেলা জাতীয় পার্টির যুগ্ম আহ্বায়ক আবদুল বাতেনকে গতকাল বুধবার পার্টি থেকে বহিষ্কার করা হয়েছে। সংশ্লিষ্ট ব্যক্তিরা জানান, গত মঙ্গলবার অনুষ্ঠিত জেলা জাতীয় পার্টির জরুরি সভায় সংগঠনবিরোধী কার্যকলাপ এবং মুন্সিগঞ্জ-৩ আসনে মনোনয়নপত্র দাখিলের কারণে তাঁর বিরুদ্ধে এ পদক্ষেপ নেওয়া হয়। মুন্সিগঞ্জ জেলা জাতীয় পার্টির সভাপতি ও গজারিয়া উপজেলা জাতীয় পার্টির আহ্বায়ক কলিমউল্লা ঘটনার সত্যতা নিশ্চিত করেছেন।
