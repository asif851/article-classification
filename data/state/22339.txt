
নারায়ণগঞ্জের অপহৃত ব্যবসায়ী সাইফুল ইসলামকে ছেড়ে দিয়েছে অপহরণকারীরা। তিনি এখন সাভারে র‌্যাপিড অ্যাকশন ব্যাটালিয়ন (র‌্যাব)- ৪ এর কার্যালয়ে আছেন।আশুলিয়া থানার পুলিশ প্রথম আলোকে জানান, রাত সাড়ে ১১টার দিকে সাভারের নবীনগরে স্মৃতিসৌধের বিপরীত দিকে বিসমিল্লাহ হোটেলের সামনে সাইফুলকে ফেলে চলে যায় অপহরণকারীরা।সাইফুল পুলিশকে বলেছেন, অপহরণের পর তাঁকে সারা দিন চোখ বাঁধা অবস্থায় গাড়িতে ঘোরানো হয়। এর পর তাঁকে এক জায়গায় ফেলে দিয়ে যায় অপহরণকারীরা। তিনি এ সময় স্থানীয় লোকজনকে তাঁর পরিচয় ও অবস্থার কথা জানান।পুলিশ আরও জানায়, র‌্যাব-৪ এর কার্যালয়ে সাইফুলকে জিজ্ঞাসাবাদ করা হচ্ছে।
