
চুয়াডাঙ্গা সরকারি আদর্শ মহিলা কলেজের দুই দিনব্যাপী বার্ষিক ক্রীড়া প্রতিযোগিতা গতকাল সোমবার দুপুরে পুরস্কার বিতরণের মধ্য দিয়ে শেষ হয়েছে। অধ্যক্ষ মো. কামরুজ্জামানের সভাপতিত্বে কলেজ চত্বরে পুরস্কার বিতরণী অনুষ্ঠানে প্রধান অতিথি হিসেবে উপস্থিত ছিলেন জেলা প্রশাসক দেলোয়ার হোসাইন। বিশেষ অতিথি ছিলেন পুলিশ সুপার রশীদুল হাসান, সাবেক তিন অধ্যক্ষ সিদ্দিকুর রহমান, শহীদুল ইসলাম ও আবদুল লতিফ। গত রোববার থেকে শুরু হওয়া এই প্রতিযোগিতায় ১১টি বিষয়ে কলেজের দুই শতাধিক ছাত্রী অংশ নেন।
