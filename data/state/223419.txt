
জয়পুরহাট সদর উপজেলা আওয়ামী লীগের ত্রিবার্ষিক সমেঞ্চলন আজ শুক্রবার বেলা দুইটায় জেলা পরিষদ মিলনায়তনে অনুষ্ঠিত হবে।
সমেঞ্চলনে প্রধান অতিথি হিসেবে উপস্থিত থাকবেন আওয়ামী লীগের কেন্দ্রীয় কমিটির সাংগঠনিক সম্পাদক আবু সাঈদ আল মাহমুদ।
উপজেলা আওয়ামী লীগ সূত্রে জানা গেছে, এর আগে ২০০৩ সালের ৩ জুন সদর উপজেলা আওয়ামী লীগের সমেঞ্চলন অনুষ্ঠিত হয়েছিল। প্রায় ১০ বছর পর এবার উপজেলার নয়টি ইউনিয়ন কমিটি ও সদর উপজেলা কমিটির মোট ২০৪ জন কাউন্সিলর সমেঞ্চলনে তাঁদের নেতা নির্বাচন করবেন।
 সদর উপজেলা আওয়ামী লীগের সভাপতি পদে গোলাম মোস্তফা ও আনোয়ার হোসেন এবং সাধারণ সম্পাদক পদে জহুরুল ইসলাম ও মীর মোয়াজ্জেম হোসেন প্রতিদ্বন্দ্বিতা করবেন বলে জানা গেছে।
জেলা আওয়ামী লীগের সাধারণ সম্পাদক এস এম সোলায়মান আলী প্রথম আলোকে জানান, সমেঞ্চলনে জেলা আওয়ামী লীগের নেতারা নির্বাচনে কোনো হস্তক্ষেপ করবেন না। ২০৪ জন কাউন্সিলরের মতামতকে প্রাধান্য দেওয়া হবে। সমঝোতার মাধ্যমে নেতা নির্বাচিত না হলে কাউন্সিলরদের সরাসরি ভোট নেওয়া হবে। এ জন্য সব ধরণের প্রস্তুতি নেওয়া হয়েছে বলে জানান তিনি।
