
ফেনীতে বোমার আঘাতে গুরুতর আহত এসএসসি পরীক্ষার্থী শাহরিয়ার হৃদয়ের সুচিকিৎসা নিশ্চিত করার নির্দেশ দিয়েছেন প্রধানমন্ত্রী শেখ হাসিনা।আজ সোমবার প্রধানমন্ত্রী কার্যালয়ের পরিচালক জুলফিকার আলী লেনিন প্রথম আলোকে এ তথ্য জানিয়েছেন। তিনি জানান, প্রধানমন্ত্রীর নির্দেশের পর হৃদয়কে ফেনী থেকে ঢাকার জাতীয় চক্ষু বিজ্ঞান হাসপাতালে স্থানান্তর করা হয়েছে।গত ৫ জানুয়ারি বিকেল সাড়ে চারটার দিকে ফেনী শহরের খেজুর চত্বরে দুর্বৃত্তদের ছোড়া বোমার আঘাতে আহত হয় হৃদয়। ঘটনার পর থেকে হৃদয় তার ডান চোখে দেখতে পাচ্ছে না।
