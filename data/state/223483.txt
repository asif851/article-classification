
কুষ্টিয়া প্রেসক্লাবের ২০১৬-১৮ সালের দ্বিবার্ষিক নির্বাচন গত শনিবার প্রেসক্লাবের সভাকক্ষে সম্পন্ন হয়েছে। এতে বাংলাদেশ টেলিভিশনের কুষ্টিয়া প্রতিনিধি আবদুর রশীদ চৌধুরী সভাপতি ও এটিএন বাংলার স্টাফ রিপোর্টার আল মামুন সাধারণ সম্পাদক নির্বাচিত হয়েছেন। নির্বাচন পরিচালনা কমিটির চেয়ারম্যান ছিলেন কুষ্টিয়ার অতিরিক্ত জেলা ম্যাজিস্ট্রেট মোহাম্মদ হাবিবুর রহমান। সকাল নয়টা থেকে বিকেল চারটা পর্যন্ত ক্লাবের ১২৬ জন ভোটারের মধ্যে ১২৪ জন ভোট দেন। রাত সাড়ে আটটায় প্রিসাইডিং কর্মকর্তা ও জেলা পরিসংখ্যান কর্মকর্তা মো. আবদুল আলীম ফলাফল ঘোষণা করেন। 
