
মহান স্বাধীনতা দিবস উপলক্ষে চট্টগ্রাম প্রেসক্লাবের উদ্যোগে আজ বৃহস্পতিবার দিনব্যাপী শিশু উৎসবের আয়োজন করা হয়েছে। ইঞ্জিনিয়ার আবদুল খালেক মিলনায়তনে আয়োজিত উৎসবে বেলা দুইটায় চিত্রাঙ্কন, আবৃত্তি, সুন্দর হাতের লেখা ও কুইজ প্রতিযোগিতা এবং বিকেল চারটা থেকে আলোচনা সভা, পুরস্কার বিতরণ ও র্যাফল ড্র রয়েছে। পুরস্কার বিতরণী অনুষ্ঠানে প্রধান অতিথি থাকবেন ভূমি প্রতিমন্ত্রী সাইফুজ্জামান চৌধুরী। এ ছাড়া বেলা ১১টায় বঙ্গবন্ধুর ম্যুরালে শ্রদ্ধা নিবেদন ও জাতীয় পতাকা উত্তোলনের মাধ্যমে মহান স্বাধীনতা দিবসের কর্মসূচি শুরু হবে। বিজ্ঞপ্তি।
