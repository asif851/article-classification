
সিরাজগঞ্জের উল্লাপাড়া উপজেলার সাতটি ইউনিয়নের ২৩টি গ্রামের ৩ হাজার গ্রাহককে নতুন বিদ্যুৎ-সংযোগ দেওয়া হয়েছে। সিরাজগঞ্জ পল্লী বিদ্যুৎ সমিতি-১-এর উদ্যোগে গতকাল সোমবার দুপুরে এই বিদ্যুৎ-সংযোগের উদ্বোধন করেন স্থানীয় সাংসদ তানভির ইমাম।উপজেলার সলপ উচ্চবিদ্যালয় মাঠে আয়োজিত অনুষ্ঠানে সলপ ইউনিয়ন পরিষদের নবনির্বাচিত চেয়ারম্যান শওকাত ওসমান সভাপতিত্ব করেন। এতে অন্যান্যের মধ্যে বক্তব্য দেন সিরাজগঞ্জ পল্লী বিদ্যুৎ সমিতি-১-এর মহাব্যবস্থাপক হাসান ইমাম মজুমদার, উল্লাপাড়ার পৌর মেয়র এস এম নজরুল ইসলাম, উপজেলা মহিলা আওয়ামী লীগের সাধারণ সম্পাদক রিবলী ইসলাম কবিতা, সমিতি বোর্ডের সভাপতি গোলাম মোস্তফা, উপমহাব্যবস্থাপক জুলফিকর আলী প্রমুখ।
