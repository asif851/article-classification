
মাগুরায় চলমান যৌথ বাহিনীর অভিযানে গতকাল মঙ্গলবার দুপুরে পাঁচজনকে গ্রেপ্তার করা হয়েছে। তাঁরা হলেন, ভায়না টিটিডিসি পাড়ার মো. রফিকুল আহসান (৫৫), জামাল বিশ্বাস (২৫), শান্তিবাগের হারুন অর রশীদ (৩৬) ও বরুনাতৈল গ্রামের এনায়েত হোসেন (২৫)। এছাড়া গত সোমবার রাতে পারনান্দুয়ালি গ্রাম থেকে রবিউল ইসলাম (৪০), মোহামঞ্চদ জাকারিয়া (২৪) ও বরুনাতৈল গ্রামের আমিরুল ইসলামকে (২০) গ্রেপ্তার করা হয়। খোঁজ নিয়ে জানা গেছে, গ্রেপ্তারকৃতরা বিএনপি ও অঙ্গসংগঠনের নেতা-কর্মী।মাগুরা সদর থানার ভারপ্রাপ্ত কর্মকর্তা (ওসি) এম এ হাসেম ঘটনার সত্যতা নিশ্চিত করে প্রথম আলোকে বলেন, অভিযানের সময় প্রাথমিকভাবে ২০-২৫ জনকে আটক করা হয়।তবে পরে জিজ্ঞাসাবাদ করে ওই সাতজনকে গ্রেপ্তার দেখিয়ে আদালতে পাঠানো হয়েছে। এদের বিরুদ্ধে নির্বাচনের আগে ও পরে সহিংসতা ও নাশকতার অভিযোগ রয়েছে।
