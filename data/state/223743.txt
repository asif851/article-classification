
কুমিল্লার চান্দিনা উপজেলায় যাত্রীবাহী বাসে পেট্রলবোমা হামলা মামলার এজাহারভুক্ত আসামি উপজেলা জামায়াতের সেক্রেটারি মাওলানা মোশারফ হোসেনকে গ্রেপ্তার করেছে পুলিশ। গতকাল মঙ্গলবার দুপুরে তাঁকে চান্দিনার মাধাইয়া থেকে গ্রেপ্তার করা হয়। এ নিয়ে এই মামলায় জামায়াত-শিবিরের নয়জন নেতা-কর্মীকে গ্রেপ্তার করা হলো।চান্দিনা থানার ভারপ্রাপ্ত কর্মকর্তা (ওসি) রসুল আহমদ নিজামী বলেন, গোপন সংবাদের ভিত্তিতে উপজেলার মাধাইয়া গ্রাম থেকে তাঁকে গ্রেপ্তার করা হয়েছে। তাঁকে জিজ্ঞাসাবাদ চলছে।৩ জুন রাতে ঢাকা থেকে রাঙামাটিগামী ইউনিক পরিবহনের একটি বাসে ছোড়া পেট্রলবোমায় সাতজন দগ্ধ হন। পাঁচজনকে ঢাকা মেডিকেল কলেজ হাসপাতালের বার্ন ইউনিটে ভর্তি করা হয়। এ ঘটনায় ১৫ জনের নাম উল্লেখসহ অজ্ঞাতনামা আরও ১৫ থেকে ২০ জনকে আসামি করে পুলিশ বাদী হয়ে একটি মামলা করে।
