
বগুড়ার গাবতলী উপজেলায় গত শনিবার রাতে বাংলাদেশ ইসলামী আন্দোলনের আমির মুফতি সৈয়দ মুহাম্মদ রেজাউল করিমের (চরমোনাইয়ের পীর) সমাবেশে উত্তেজনাকর পরিস্থিতির সৃষ্টি হয়৷ আহলে হাদিস সম্প্রদায় সম্পর্কে ‘বিরূপ’ মন্তব্য করার জের ধরে এ ঘটনা ঘটে বলে অভিযোগ পাওয়া গেছে৷পুলিশ ও প্রত্যক্ষদর্শীরা বলেন, গাবতলী পাইলট উচ্চবিদ্যালয় মাঠে চরমোনাইয়ের পীর প্রধান অতিথির বক্তব্য শুরু করেন। একপর্যায়ে তিনি আহলে হািদস সম্প্রদায় সম্পর্কে ‘বিরূপ’ মন্তব্য করেন৷ এ সময় আহলে হািদস সম্প্রদায়ের লোকজন ক্ষুব্ধ হয়ে চরমোনাইয়ের পীরের ওপর চড়াও হন৷ এ নিয়ে দুই পক্ষের মধ্যে উত্তেজনা দেখা দেয়৷ এ সময় পুলিশ পীর সাহেবকে মঞ্চ থেকে নামিয়ে থানায় নিয়ে যান। পরে তাঁকে পুলিশ প্রহরায় বগুড়ায় পাঠানো হয়।আহলে হািদস-সমর্থক ও উপজেলা জাপার সাধারণ সম্পাদক গোলাম রব্বানী বলেন, চরমোনাইয়ের পীর আহলে হািদস সম্প্রদায়কে ‘নাস্তিক ও খ্রিষ্টান’ বলায় সেখানে উপস্থিত শত শত সমর্থক তাঁর ওপর চড়াও হন। পরিস্থিতি বুঝতে পেরে পীর সাহেব বক্তব্য শেষ না করেই সভাস্থল ত্যাগ করেন৷ ইসলামী আন্দোলনের কেন্দ্রীয় কমিটির যুগ্ম মহাসচিব ও বগুড়া জেলা কমিটির সভাপতি মাওলানা আবদুল হক বলেন, ‘ড. আসাদুল্লাহ আল গালিব-সমর্থিত আহলে হাদিস আন্দোলনের একটি অংশ অন্য মাজহাবের লোকজনকে “মুশিরক ও কাফের” বলে থাকে। ওই সমাবেশে পীর সাহেব তাঁর বক্তব্যে বলেন, আহলে হাদিসের এ ধরনের কর্মকাণ্ড িখ্রষ্টান ও ইহুিদদের ষড়যন্ত্রের অংশ হতে পারে। তাঁর এ মন্তব্যের কারণে গালিব-সমর্থিতরা সমাবেশে হামলার প্রস্তুতি নেয়। আমরাও প্রতিরোধ গড়ে তুলি। পরে মোনাজাত শেষে পীর সাহেব সমাবেশস্থল ত্যাগ করেন। সমাবেশ ভণ্ডুলের অভিযোগ সঠিক নয়।’
