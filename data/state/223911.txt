
‘লাখো শহীদের রক্তে ভেজা এ মাটি, শপথ নিলাম রাখব পরিপাটি’—এ স্লোগান সামনে রেখে চেতনা পরিষদ, সরকারি বিজ্ঞান কলেজ শাখার উদ্যোগে অনুষ্ঠিত হয়েছে সম্মিলিত কণ্ঠে জাতীয় সংগীত, পতাকা শোভাযাত্রা ও পরিচ্ছন্নতা অভিযান। গতকাল রোববার কলেজ ক্যাম্পাসে অনুষ্ঠিত এই কর্মসূচিতে কলেজের অধ্যক্ষ বনমালী মোহন ভট্টাচার্য্যের সভাপতিত্বে বক্তৃতা করেন যুগ্ম সচিব শ্যামা প্রসাদ ব্যাপারি, উপাধ্যক্ষ হারুন-অর-রশিদ, চেতনা পরিষদের কেন্দ্রীয় সভাপতি জাহিদ সোহেল প্রমুখ। পরিচ্ছন্নতা অভিযান শেষে একটি পতাকা শোভাযাত্রা ফার্মগেট ও পূর্ব তেজতুরী বাজার ঘুরে কলেজে এসে শেষ হয়। বিজ্ঞপ্তি
