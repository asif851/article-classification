
কক্সবাজারের টেকনাফ থেকে গতকাল রোববার সকাল ছয়টার দিকে ৪০ হাজার ইয়াবা বড়িসহ মিয়ানমারের দুই নাগরিককে আটক করেছে বর্ডার গার্ড বাংলাদেশ (বিজিবি)। তারা হলো মিয়ানমারের মংডুর কায়েনখালীর আয়াস উদ্দিন (২২) ও সুধারপাড়ার জহির আহমদ (৪০)। উদ্ধার করা ইয়াবার আনুমানিক মূল্য এক কোটি ২০ লাখ টাকা। ৪২ বিজিবির টেকনাফ ব্যাটালিয়নের অধিনায়ক লে. কর্নেল মো. আবু জার আল জাহিদ জানান, উদ্ধারকৃত ইয়াবা ও আটক ব্যক্তিদের টেকনাফ থানায় সোপর্দ করে মাদক ও বৈদেশিক আইনে মামলা করা হয়েছে। 
