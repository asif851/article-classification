
মালয়েশিয়ার মানবসম্পদ মন্ত্রী রিচার্ড রায়ত জিয়াম বলেছেন, দেশটিতে বিদেশি শ্রমিক নিয়োগ প্রক্রিয়া বন্ধ রাখার সিদ্ধান্ত বাংলাদেশ সরকারের সঙ্গে দেশটির স্বাক্ষরিত সমঝোতা স্মারকের বৈধতাকে প্রভাবিত করবে না। শ্রমিক নিয়োগ বন্ধের সিদ্ধান্তের বিস্তারিত বিষয় সরকারের তরফ থেকে জানানো হবে।আজ শনিবার দুই অনুচ্ছেদের একটি বিবৃতিতে দেশটির মানবসম্পদ মন্ত্রী এ কথা বলেন। মালয়েশিয়ার দ্য স্টার অনলাইনের খবরে এ কথা জানানো হয়।স্থানীয় শ্রমিকদের কাজের সুযোগ সৃষ্টিতে প্রাধান্য দিতে সরকারের এই সিদ্ধান্তকে মন্ত্রণালয় ‘ইতিবাচক’ হিসেবে স্বাগত জানায় বলে মন্ত্রী উল্লেখ করেন।বাংলাদেশসহ বিভিন্ন দেশ থেকে শ্রমিক নিয়োগের সিদ্ধান্তটি গতকাল শুক্রবার স্থগিত করে মালয়েশিয়ার সরকার। আগামী তিন বছরে বাংলাদেশ থেকে শ্রমিক নেওয়ার বিষয়ে একটি চুক্তি সইয়ের একদিন পরই মালয়েশিয়ার সরকার এমন সিদ্ধান্তের কথা জানাল।
আরও পড়ুন: 
সমঝোতার পরদিনই মুখ ফিরিয়ে নিল মালয়েশিয়া
