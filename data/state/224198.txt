
প্রধানমন্ত্রী শেখ হাসিনা বলেছেন, ‘বিভিন্ন ভাষার ব্যবহার হোক সেটা চাই কিন্তু ভাষার বিকৃতি হোক, সেটা চাই না।’ তিনি এ বিষয়ে সবাইকে সচেতন থাকার আহ্বান জানিয়ে বলেন, বাংলা ভাষাকে বিশ্বে ছড়িয়ে দিতে হবে।শহীদ দিবস ও আন্তর্জাতিক মাতৃভাষা দিবস উপলক্ষে আন্তর্জাতিক মাতৃভাষা ইনস্টিটিউটে এক অনুষ্ঠানে প্রধান অতিথির বক্তব্যে শেখ হাসিনা এ কথা বলেন। বক্তব্যে তিনি বিভিন্ন দেশের ভাষা ও ক্ষুদ্র নৃ-গোষ্ঠীর ভাষা সংরক্ষণ করা হবে বলে জানান।প্রধানমন্ত্রী বলেন, দেশীয় সংস্কৃতির চর্চা করা দরকার। এটা হলে ভবিষ্যৎ প্রজন্ম বিপথে যাবে না। অনেকে জঙ্গি-সন্ত্রাসবাদে জড়িয়ে যাচ্ছে। মাদকাসক্ত হচ্ছে। এ থেকে রক্ষা পেতে হলে সংস্কৃতির চর্চা বাড়াতে হবে, বেশি করে খেলাধুলা করতে হবে।
আওয়ামী লীগের সভানেত্রী বলেন, ‘আসুন ভাষার ব্যবহার ও চর্চা বিস্তৃত করি।’
