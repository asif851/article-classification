
কুমিল্লার ময়নামতি সেনানিবাসের এম আর চৌধুরী গ্রাউন্ডে ১৯৭৫ সালের ১১ জানুয়ারি বঙ্গবন্ধু শেখ মুজিবুর রহমান বাংলাদেশ মিলিটারি একাডেমির প্রথম ব্যাচের ক্যাডেটদের কাছ থেকে প্যারেড ও সালাম গ্রহণ করেছিলেন। ওই এলাকাতেই গতকাল বৃহস্পতিবার বঙ্গবন্ধু জাদুঘরের ভিত্তিপ্রস্তর স্থাপন করেছেন সংস্কৃতিমন্ত্রী আসাদুজ্জামান নূর।বেল আড়াইটায় বেলুন ও কবুতর উড়িয়ে মন্ত্রী জাদুঘরের ভিত্তিপ্রস্তর স্থাপন করেন। এ সময় সঙ্গে ছিলেন ৩৩ পদাতিক ডিভিশন এরিয়া কমান্ডার মেজর জেনারেল মো. জাহিদুর রহমান। ভিত্তিপ্রস্তর স্থাপনের পর সংস্কৃতিমন্ত্রী কুমিল্লা সেনানিবাসের রূপসাগর দিঘির পাড়ে ঐতিহাসিক স্বাধীনতা দিবসের শোভাযাত্রা দেখেন।
