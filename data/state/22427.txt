
আন্তর্জাতিক খ্যাতিসম্পন্ন সংগীতশিল্পী নকুল কুমার বিশ্বাসের গানে মাতলেন নেত্রকোনার দুর্গাপুরবাসী। ঝাঞ্জাইল বাজারে ‘বৈশাখী মৈত্রী সংঘ’ আয়োজিত তিন দিনের মেলার সমাপনী দিনে গত বুধবার রাতে গান গেয়ে শোনান তিনি।সিলেটের এম এ জি ওসমানী মেডিকেল কলেজে প্রতিবেশী নাট্যগোষ্ঠীর উদ্যোগে শুরু হওয়া পাঁচ দিনব্যাপী গ্রামীণফোন বৈশাখী নাট্যোৎসবে গতকাল বৃহস্পতিবার মঞ্চস্থ হয়েছে পায়ের আওয়াজ পাওয়া যায় নাটকটি। সন্ধ্যা সাতটায় কলেজ মিলনায়তনে আয়োজক সংগঠনের কর্মীরা এটি মঞ্চায়ন করেন।দুর্গাপুরে রাত নয়টায় নকুল কুমার বিশ্বাস বৈশাখী মেলামঞ্চে উঠলে হাজারো ভক্ত-দর্শক করতালি দিয়ে তাঁকে অভিনন্দন জানান। টানা ২৫টি গান গেয়ে দর্শকদের মাতিয়ে তোলেন তিনি। এ সময় উপস্থিত ছিলেন স্থানীয় সাংসদ ছবি বিশ্বাস, দুর্গাপুর ও কলমাকান্দা উপজেলা পরিষদের চেয়ারম্যান মো. এমদাদুল হক খান ও শাহ্ মো. ফখরুল ইসলাম ফিরোজ, উপজেলা নির্বাহী কর্মকর্তা সাইফুল ইসলাম প্রমুখ।সিলেটের উৎসবের তৃতীয় দিনে আজ শুক্রবার ঢাকার আরণ্যক নাট্যদল রাঢ়াঙ নাটকটি মঞ্চায়ন করবে। কাল শনিবার নাট্যমঞ্চ সিলেট বধ্যভূমিতে শেষ দৃশ্য এবং রোববার মৌলভীবাজারের মণিপুরি থিয়েটার কহে বীরঙ্গনা নাটকটি মঞ্চায়ন করবে। এর আগে ‘নাটক হোক ধারাবাহিক জীবনের সচল প্রতিচ্ছবি’ স্লোগান নিয়ে বুধবার সকালে আনন্দ শোভাযাত্রার মাধ্যমে নাট্যোৎসবের উদ্বোধন করা হয়।স্মরণসভা: সিলেটের প্রয়াত প্রবীণ নাট্যকার বিদ্যুৎ করের তৃতীয় মৃত্যুবার্ষিকী উপলক্ষে স্মরণসভা করেছে নাট্যালোক সিলেট। গতকাল সন্ধ্যা সাতটায় নগরের আম্বরখানা এলাকায় সংগঠনের সভাপতি আফজাল হোসেনের সভাপতিত্বে এ স্মরণসভায় সাহিত্য-সংস্কৃতি অঙ্গনের বিশিষ্টজনেরা বক্তব্য দেন। ২০১১ সালের ১৯ এপ্রিল বিদ্যুৎ কর মৃত্যুবরণ করেন।
