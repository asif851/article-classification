
অতিরিক্ত অ্যাটর্নি জেনারেল এম কে রহমান বলেছেন, আমরা এ মামলার অ্যাপিলেট কর্তৃপক্ষ। এ ব্যাপারে আমাদের কোনো নোটিশ দেওয়া হয়নি, শুনানিও হয়নি। প্রধান বিচারপতি নেতৃত্বে পূর্ণাঙ্গ বেঞ্চে কাল শুনানি হবে। আমরা শুনানিতে অংশ নেব।
আজ মঙ্গলবার রাতে রাজধানীর নিজ বাসভবনে সাংবাদিকদের তিনি এ কথা জানান। মানবতাবিরোধী অপরাধের মামলায় মৃত্যুদণ্ড পাওয়া জামায়াতে ইসলামীর সহকারী সেক্রেটারি জেনারেল আবদুল কাদের মোল্লার ফাঁসি কার্যকরের স্থগিতাদেশ দেওয়ার পরে তিনি সাংবাদিকদের এ সব কথা বলেন।
আন্তর্জাতিক অপরাধ ট্রাইব্যুনালের সমন্বয়ক এম কে রহমান সাংবাদিকদের বলেন, ‘ন্যায়বিচার নিশ্চিতকল্পে হঠাত্ এ সিদ্ধান্ত উচিত হয়েছে কি না তা আমরা কাল জানতে পারবো।’
