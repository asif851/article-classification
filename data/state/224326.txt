
আইসিসি চ্যাম্পিয়নস ট্রফিতে নিউজিল্যান্ডের বিপক্ষে জয়লাভ করায় বাংলাদেশ ক্রিকেট দলকে অভিনন্দন জানিয়েছেন প্রধানমন্ত্রী শেখ হাসিনা।
বার্তা সংস্থা ইউএনবির খবরে জানানো হয়, গতকাল শুক্রবার রাতে এক বার্তায় শেখ হাসিনা বাংলাদেশের ক্রিকেট দলের সব খেলোয়াড়, কোচ ও বাংলাদেশ ক্রিকেট বোর্ডের (বিসিবি) কর্মকর্তাদের অভিনন্দন জানান।
প্রধানমন্ত্রী বলেন, লড়াই করে এই জয় অর্জন করেছে বাংলাদেশ দল। টাইগারদের এমন লড়াই চালিয়ে যেতে হবে। তাহলে জয় আসবেই। ভবিষ্যতেও বাংলাদেশ ক্রিকেট দল জয়ের ধারা বজায় রাখবে বলে আশা করেন প্রধানমন্ত্রী।
কার্ডিফে গতকাল গ্রুপ ‘এ’র খেলায় নিউজিল্যান্ডকে ৫ উইকেটে হারিয়েছে বাংলাদেশ।
