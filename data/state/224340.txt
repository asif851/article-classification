
মহিলা ভাইস চেয়ারম্যান পদে ৩৮টি উপজেলায় বিএনপি-সমর্থিত প্রার্থীরা জয়ী হয়েছেন। ৩৭টি উপজেলায় জয় পেয়েছেন আওয়ামী লীগের প্রার্থীরা। ১০টি উপজেলায় বিএনপির নেতৃত্বাধীন ১৯-দলীয় জোটের শরিক জামায়াতে ইসলামী-সমর্থিত নারীরা জয়ী হয়েছেন।প্রধান বিরোধী দল জাতীয় পার্টি, আওয়ামী লীগের শরিক জাসদ ও জেএসএস (এমএন লারমা) সমর্থিত এক প্রার্থী এবং আওয়ামী লীগের এক ‘বিদ্রোহী’ প্রার্থী মহিলা ভাইস চেয়ারম্যান পদে নির্বাচিত হয়েছেন। এ ছাড়া কোনো রাজনৈতিক দলের সঙ্গে যুক্ত নন এমন আটজন মহিলা ভাইস চেয়ারম্যান হয়েছেন।গত বুধবার দেশের ৪০টি জেলার ৯৭টি উপজেলায় উপজেলা পরিষদের নির্বাচন হয়।আওয়ামী লীগের ৩৭ জন মহিলা ভাইস চেয়ারম্যান: পঞ্চগড়ের দেবীগঞ্জে লুৎফুন্নাহার ও আটোয়ারিতে মিরা রানী, চাঁপাইনবাবগঞ্জের নাচোলে প্রতিমা রানী, কুড়িগ্রামের ভুরুঙ্গামারীতে ফরিদা পারভিন ও ফুলবাড়ীতে আর্জিনা বেগম, রংপুরের তারাগঞ্জে মাহমুদা আক্তার লাভলী, গাইবান্ধার সাঘাটায় নাজনীন বেগম ও আকতারা বেগম, পাবনার আটঘরিয়ায় নীলা খাতুন ও সুজানগরে আজমেরী সুলতানা, বরিশালের বাকেরগঞ্জে তহমিনা বেগম ও গৌরনদীতে মনিরুন নাহার, ভোলার লালমোহনে মাসুমা বেগম, নড়াইলের কালিয়ায় বিউটি আক্তার, মাদারীপুরের কালকিনিতে কাজী নাসরিন, শরীয়তপুরের ভেদরগঞ্জে আকলিমা আক্তার, জাজিরায় পারভীন আক্তার (বিনা প্রতিদ্বন্দ্বিতায় নির্বাচিত), ডামুড্যায় খাদিজা বেগম ও গোসাইরহাটে মাহফুজা বেগম, রাজবাড়ীর বালিয়াকান্দিতে খোদেজা আমিন ও পাংশায় শাহিদা আহমেদ, গোপালগঞ্জের কাশিয়ানীতে সামসুন্নাহার ও মুকসুদপুরে রেঞ্জু বেগম, সিলেটের গোয়াইনঘাটে আফিয়া বেগম ও জৈন্তাপুরে জয়মতি রানী, কিশোরগঞ্জের করিমগঞ্জে দিলওয়ারা বেগম, নিকলীতে রওশনারা আক্তার ও বাজিতপুরে রোকেয়া বেগম, জামালপুরের সরিষাবাড়ীতে বেগম জহুরা লতিফ, সুনামগঞ্জের দক্ষিণ সুনামগঞ্জে রুবিনা বেগম, নেত্রকোনার কেন্দুয়ায় জাহানারা রোজী ও দুর্গাপুরে পারভীন আক্তার, নরসিংদীর বেলাবতে শারমিন আক্তার, চট্টগ্রামের মিরসরাইতে ইয়াসমিন আক্তার, খাগড়াছড়ির মাটিরাঙ্গায় হাসিনা বেগম, মানিকগঞ্জের সিঙ্গাইরে আনোয়ারা খাতুন ও ঢাকার নবাবগঞ্জে মরিয়ম জালাল ভাইস চেয়ারম্যান পদে নির্বাচিত হয়েছেন।বিএনপির ৩৮ জন ভাইস চেয়ারম্যান: পঞ্চগড় সদরে কামরুন্নাহার ও বোদায় মোসাম্মাৎ লাইলী বেগম, কুড়িগ্রামের উলিপুরে তাহমিনা বেগম, নীলফামারীর সৈয়দপুরে রওনক জাহান, নওগাঁর রানীনগরে ছনিয়া ইসলাম ও মহাদেবপুরে মর্জিনা খাতুন, নাটোরের সিংড়ায় আঞ্জুমান আরা হুসেন, সিরাজগঞ্জ সদরে সাবিনা ইয়াসমিন, রায়গঞ্জে শিউলি ইয়াসমিন ও উল্লাপাড়ায় মনিজা মোমেন, বগুড়ার সোনাতলায় মোছাম্মৎ রঞ্জনা, সারিয়াকান্দিতে গোলাপী বেগম, ধুনটে নূর জাহান আক্তার, শেরপুরে সালমা ইসলাম ও দুপচাঁচিয়ায় সখিনা বেগম (বিনা প্রতিদ্বন্দ্বিতায় নির্বাচিত), সাতক্ষীরার আশাশুনিতে জাহানারা খাতুন, যশোরের অভয়নগরে ফরিদা পারভীন, মেহেরপুর সদরে রুমানা আহমেদ, ঝিনাইদহের কালীগঞ্জে শাহনাজ পারভীন ও সদরে তহুরা খাতুন, মাগুরা সদরে তানজীরা রহমান ও শ্রীপুরে নার্গিস সুলতানা, খুলনার দিঘলিয়ায় কোহিনূর বেগম, রাজবাড়ী সদরে শাহীনূর আক্তার, কুষ্টিয়ার ভেড়ামারায় ইন্দোনেশিয়া খাতুন, জামালপুর সদরে শেলীনা বেগম, সিলেটের বিশ্বনাথে স্বপ্না শাহিন ও গোলাপগঞ্জে শাহানা হোসাইন, সুনামগঞ্জের ছাতকে নাছিমা আক্তার খানম, হবিগঞ্জের মাধবপুরে সুফিয়া আক্তার, নরসিংদীর পলাশে নাছিমা আক্তার, খাগড়াছড়ির মানিকছড়িতে রাহেলা আক্তার ও রামগড়ে খাদিজা আক্তার, মানিকগঞ্জের দৌলতপুরে মনোয়ারা বেগম, শিবালয়ে তাহমিনা আক্তার ও সাটুরিয়ায় বদরুন্নেসা ঝিনুক, গাজীপুরের কাপাসিয়ায় সামছুন নাহার, ঢাকার দোহারে হামিমা রাহিম ভাইস চেয়ারম্যান পদে নির্বাচিত হয়েছেন।জামায়াতের ১০ জন ভাইস চেয়ারম্যান: নীলফামারীর ডিমলায় আয়েশা সিদ্দিকা ও জলঢাকায় রিভা আক্তার, দিনাজপুরের কাহারোলে জুলেখা বেগম ও খানসামায় মিনারা বেগম, রংপুরের মিঠাপুকুর উপজেলায় মোরশেদা বেগম, কুষ্টিয়া সদরে ফরিদা হুসাইন, ঝিনাইদহের কোটচাঁদপুরে নাজমা আক্তার, খুলনার কয়রায় খালেদা আক্তার, চট্টগ্রামের হাটহাজারীতে মনোয়ারা বেগম, পাবনার সাঁথিয়ায় তাহমিনা পারভীন ভাইস চেয়ারম্যান পদে নির্বাচিত হয়েছেন।অন্যান্য দলের চারজন ভাইস চেয়ারম্যান: রাজশাহীর মোহনপুরে জাতীয় পার্টির মোছাম্মাৎ বানেছা, খাগড়াছড়ির মহালছড়িতে জেএসএসের (এমএন লারমা) কাকলি খীসা, মৌলভীবাজারের কুলাউড়ায় জাসদের নেহার বেগম ও সিরাজগঞ্জের কাজীপুরে আওয়ামী লীগের ‘বিদ্রোহী’ সুলতানা হক ভাইস চেয়ারম্যান পদে নির্বাচিত হয়েছেন।আটজন স্বতন্ত্র ভাইস চেয়ারম্যান: বগুড়ার নন্দীগ্রামে জান্নাতুল ফেরদৌস, ঝিনাইদহের শৈলকুপায় আফরোজা নাসরিন, সিলেটের কোম্পানীগঞ্জে নাছরিন জাহান ও জকিগঞ্জে ইয়াহিয়া বেগম, সুনামগঞ্জের দোয়ারাবাজারে সালেহা বেগম, হবিগঞ্জের বাহুবলে নাদিরা খানম, খাগড়াছড়ি সদরে বিউটি রানী ত্রিপুরা ও পানছড়িতে রত্না তঞ্চঙ্গ্যা ভাইস চেয়ারম্যান পদে নির্বাচিত হয়েছেন।
 
