
সাবেক রাষ্ট্রপতি জিয়াউর রহমান ও বিএনপির চেয়ারপারসন খালেদা জিয়ার ছোট ছেলে প্রয়াত আরাফাত রহমান কোকোর রুহের মাগফিরাত কামনায় আজ শুক্রবার জুমার নামাজের পর সব মসজিদে বিশেষ দোয়া মাহফিল করবে বিএনপি। দলের এবং ২০-দলীয় জোটের নেতা-কর্মী ও দেশবাসীকে দোয়া মাহফিলে শরিক হতে অনুরোধ জানানো হয়েছে।একই দিনে সুবিধামতো সময়ে হিন্দু, বৌদ্ধ, খ্রিষ্টানসহ অন্য ধর্মাবলম্বীদের উপাসনালয়ে নিজ নিজ ধর্মীয় রীতি অনুযায়ী আরাফাত রহমানের জন্য প্রার্থনা করতে অনুরোধ করা হয়েছে।
