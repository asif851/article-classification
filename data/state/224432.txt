
প্রধানমন্ত্রীর কার্যালয়ের নতুন সচিব হলেন অর্থনৈতিক সম্পর্ক বিভাগের সচিব মো. আবুল কালাম আজাদ। এ ছাড়া আরও তিন সচিবের দপ্তর বদল হয়েছে।এর মধ্যে বাস্তবায়ন, পরিবীক্ষণ ও মূল্যায়ন বিভাগের সচিব মোহাম্মদ মেজবাহউদ্দিনকে অর্থনৈতিক সম্পর্ক বিভাগের সচিব, বেসরকারীকরণ কমিশনের সদস্য সুরাইয়া বেগমকে বাস্তবায়ন, পরিবীক্ষণ ও মূল্যায়ন বিভাগের সচিব এবং জনপ্রশাসন মন্ত্রণালয়ের বিশেষ ভারপ্রাপ্ত (ওএসডি) কর্মকর্তা মো. মোশাররফ হোসেন ভূঁইয়াকে বেসরকারীকরণ কমিশনের সদস্য হিসেবে বদলি করা হয়েছে।আজ সোমবার জনপ্রশাসন মন্ত্রণালয় পৃথক দুটি আদেশে এই রদবদল করে।
