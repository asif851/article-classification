
চট্টগ্রামে ছিনতাইকারীদের ছুরিকাঘাতে আবু তাহের (৩৬) নামে এক মাছ ব্যবসায়ী আহত হয়েছেন।গতকাল রোববার ভোরে নগরের অক্সিজেন হাটহাজারী সড়কের চাঁদনী সিনেমা হলের সামনে এ ঘটনা ঘটে। আহত ব্যবসায়ী চট্টগ্রাম মেডিকেল কলেজ হাসপাতালে চিকিৎসাধীন।হাসপাতাল পুলিশ ফাঁড়ির সহকারী উপপরিদর্শক (এএসআই) পঙ্কজ বড়ুয়া প্রথম আলোকে জানান, আবু তাহের হাটহাজারী থেকে মাছ কিনতে নগরে আসার পথে অক্সিজেন চাঁদনী সিনেমা হলের সামনে সিএনজিচালিত অটোরিকশার গতিরোধ করে ছিনতাইকারীরা। এ সময় বাধা দিলে আবু তাহেরের সঙ্গে তাদের ধস্তাধস্তি হয়। একপর্যায়ে ছুরিকাঘাত করে পালিয়ে যায় ছিনতাইকারীরা।
