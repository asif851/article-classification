
সাউথইস্ট ইউনিভার্সিটির উপাচার্য অধ্যাপক আনোয়ার হোসেনকে ‘এশিয়াস এডুকেশন এক্সেলেন্স অ্যাওয়ার্ড’ দিয়েছে ওয়ার্ড এডুকেশন কংগ্রেস। গত শুক্রবার সিঙ্গাপুরের প্যান প্যাসিফিক ম্যারিনা স্কয়ারে এই পুরস্কার গ্রহণ করেন তিনি। ব্যক্তিগত ও প্রাতিষ্ঠানিকভাবে যাঁরা বিভিন্ন স্তর অতিক্রম করে একটি আদর্শ স্থাপন করতে পেরেছেন এবং শিক্ষা, উদ্ভাবনী, শিল্প উদ্যোগী ও গবেষণার ক্ষেত্রে উল্লেখযোগ্য নেতৃত্ব অর্জন করতে পেরেছেন তাঁদের এই মর্যাদাপূর্ণ পুরস্কার দেওয়া হয়। সিঙ্গাপুরে ছয় সদস্যের একটি জুরিবোর্ড এই সম্মাননার জন্য আনোয়ার হোসেনকে নির্বাচন করে।বিজ্ঞপ্তি
