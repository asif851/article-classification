
পটুয়াখালীর বাউফল উপজেলায় ১৫টি মাধ্যমিক বিদ্যালয়ের শিক্ষার্থীদের নিয়ে আন্তস্কুল বানান প্রতিযোগিতার চূড়ান্ত পর্ব অনুষ্ঠিত হয়েছে। গত সোমবার উপজেলা পরিষদ মিলনায়তনে এ অনুষ্ঠান হয়। বেসরকারি সংস্থা রাইটস অ্যান্ড সাইট ফর চিলড্রেনের (আরএসসি) সহযোগিতায় সান চাইল্ড স্পনসরশিপ প্রোগ্রামের অধীনে এ প্রতিযোগিতা হয়। এতে প্রথম হয়েছে ধানদী মডেল মাধ্যমিক বিদ্যালয়ের দশম শ্রেণির শিক্ষার্থী মুনজারিয়া আক্তার, দ্বিতীয় বাউফল মডেল মাধ্যমিক বিদ্যালয়ের নবম শ্রেণির মিয়াদ হোসেন ও তৃতীয় হয়েছে কালাইয়া হায়াতুন্নেছা বালিকা মাধ্যমিক বিদ্যালয়ের নবম শ্রেণির শিক্ষার্থী রিদিকা বণিক। বাউফল (পটুয়াখালী) প্রতিনিধি
