
১৮ দলের ৭২ ঘণ্টা অবরোধের তৃতীয় দিনে গতকাল সোমবার দুপুর ১২টায় দিনাজপুর-কাউগাঁ রেলপথে আগুন ধরিয়ে দিয়েছেন অবরোধকারীরা। তাঁরা গাছ কেটে লাইনের ওপর ফেলে একটি ট্রেনও আটকে দেন। পরে পুলিশ ঘটনাস্থলে এসে অবরোধকারীদের ধাওয়া ও লাঠিপেটা করে ছত্রভঙ্গ করে।অবরোধকারীদের ছত্রভঙ্গ করতে পুলিশ লাঠিপেটা করে। এতে ক্ষুব্ধ অবরোধকারীরা শহরের ফুলবাড়ী এলাকায় চারটি অ্যাম্বুলেন্সসহ বহু যানবাহন ভাঙচুর করেন। দিনাজপুর রেলস্টেশনের মাস্টার মনজুরুল হক জানান, ঘটনার সময় লালমনিরহাট থেকে আসা কমিউটার ট্রেনটি পুলিশ প্রহরায় দিনাজপুর রেলস্টেশনে আনা হয়। তবে ঢাকা থেকে দিনাজপুরগামী আন্তনগর একতা এক্সপ্রেস ট্রেনটি কাউগাঁ রেলস্টেশনে আটকে দেন অবরোধকারীরা।
 
