
আজ সোমবার দেশের ৭ বিভাগের ১৮টি উপজেলা ও পৌরসভায় ভোট গ্রহণ হবে। সকাল ৮টা থেকে বিকেল ৪টা পর্যন্ত ভোট গ্রহণ চলবে। এর মধ্যে ৩টি উপজেলা পরিষদে পুরো নির্বাচন হবে। সেগুলো হলো সিলেটের ওসমানীনগর, খাগড়াছড়ির গুইমারা ও সুনামগঞ্জের জগন্নাথপুর। এ ছাড়া ১১ উপজেলায় উপনির্বাচন হচ্ছে। এর মধ্যে বরিশালের বানারীপাড়া, গৌরনদী, পটুয়াখালীর রাঙ্গাবালী, কুমিল্লার আদর্শ সদর, পাবনার সুজানগর ও কিশোরগঞ্জের হোসেনপুরে চেয়ারম্যান পদে। নাটোরের বড়াইগ্রাম, নীলফামারীর জলঢাকা, সাতক্ষীরার কলারোয়া ও বাগেরহাটের মোরেলগঞ্জে ভাইস চেয়ারম্যান পদে এবং পাবনার ঈশ্বরদীতে নারী ভাইস চেয়ারম্যান পদে ভোট হবে। ৪ পৌরসভায় উপনির্বাচন হবে। সেগুলো হচ্ছে পটুয়াখালীর গলাচিপায় মেয়র পদে এবং টাঙ্গাইলের সখীপুরের ২ নম্বর সাধারণ ওয়ার্ড, রাজশাহীর আড়ানি পৌরসভার ১ নম্বর ওয়ার্ড ও শেরপুর পৌরসভার ৭ নম্বর ওয়ার্ডে কাউন্সিলর পদে ভোট গ্রহণ হবে।নবগঠিত নির্বাচন কমিশনের অধীন এর আগে রাঙামাটির বাঘাইছড়ি পৌরসভা নির্বাচন অনুষ্ঠিত হলেও একসঙ্গে এতগুলো স্থানে ভোট গ্রহণ এই প্রথম।
