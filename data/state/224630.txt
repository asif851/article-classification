
যৌন হয়রানি নির্মূলকরণ নেটওয়ার্ক সিলেটের উদ্যোগে গতকাল বেলা সাড়ে তিনটায় সাউথসুরমা উচ্চবিদ্যালয়ে এক মতবিনিময় সভা অনুষ্ঠিত হয়। ‘যৌন হয়রানি, বাল্যবিবাহ, নারী ও শিশু নির্যাতন প্রতিরোধ’ শীর্ষক এ সভায় প্রধান অতিথির বক্তব্য দেন জেন্ডার জাস্টিস অ্যান্ড ডাইভারসিটি বিভাগ ব্র্যাকের পরিচালক শিফা হাফিজা। সংগঠনের আহ্বায়ক ফারুক মাহমুদ চৌধুরীর সভাপতিত্বে বিশেষ অতিথির বক্তব্য দেন শাহজালাল বিজ্ঞান ও প্রযুক্তি বিশ্ববিদ্যালয়ের শিক্ষক তাহমিনা ইসলাম, সিলেট মহিলা আইনজীবী সমিতির সভানেত্রী সৈয়দা শিরিনা আক্তার, সিলেট সরকারি অগ্রগামী বালিকা উচ্চবিদ্যালয়ের প্রধান শিক্ষিকা বাবলী পুরকায়স্থ প্রমুখ।
