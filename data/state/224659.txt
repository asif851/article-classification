
মুন্সিগঞ্জে যুব রেড ক্রিসেন্ট ইউনিটের উদ্যোগে গতকাল শনিবার রামপাল কলেজে স্বেচ্ছায় রক্তদান কর্মসূচি ও বিনা মূল্যে চক্ষুচিকিৎসা দেওয়া হয়েছে। রক্তদান ও চক্ষু চিকিৎসার আনুষ্ঠানিক উদ্বোধন করেন সাবেক সাংসদ ও জেলা পরিষদের প্রশাসক মোহাম্মদ মহিউদ্দিন। এতে সভাপতিত্ব করেন জেলা রেড ক্রিসেন্ট সোসাইটির সহসভাপতি মতিউল ইসলাম। এ ছাড়া আলোচনা সভায় বক্তব্য দেন বাংলাদেশ রেড ক্রিসেন্ট সোসাইটির যুব ও স্বেচ্ছাসেবক বিভাগের পরিচালক মো. ইমাম জাফর শিকদার, ভারপ্রাপ্ত সিভিল সার্জন এহসানুল করিম প্রমুখ। 
