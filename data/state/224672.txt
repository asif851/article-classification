
নীলফামারীর সৈয়দপুরে ট্রেনে কাটা পড়ে অজ্ঞাতনামা এক যুবক (২৭) নিহত হয়েছেন। গতকাল রোববার সকালে শহরের অদূরে বানিয়াপাড়া এলাকায় সৈয়দপুর-পার্বতীপুর রেললাইনের গিরিয়া সেতু থেকে লাশটি উদ্ধার করা হয়। সৈয়দপুর রেলওয়ে থানার ওসি মো. ইসরাইল হোসেন জানান, সকালে ওই এলাকায় রেললাইনের গিরিয়া সেতুর ওপর ও নিচে দ্বিখণ্ডিত লাশ পড়ে থাকতে দেখে এলাকাবাসী পুলিশে খবর দেয়। পরে রেলওয়ে পুলিশ গিয়ে সুরতহাল প্রতিবেদন তৈরি করে লাশটি উদ্ধার করে।
