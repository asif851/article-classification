
চলতি বছর হজে যাওয়ার জন্য নির্বাচিত হলে হজযাত্রীদের মোবাইল নম্বরে একটি এসএমএস আসবে। সে অনুযায়ী তাঁদের পছন্দনীয় হজ প্যাকেজের টাকা পরিশোধ করতে হবে।বেসরকারি ব্যবস্থাপনায় যাঁরা যাবেন, তাঁদের আগামী ১০ থেকে ২৬ মের মধ্যে টাকা জমা দিতে হবে। তাঁদের হজ প্যাকেজের টাকার মধ্যে ১ লাখ ২৬ হাজার ৬৮৯ টাকা নিজ নিজ এজেন্সির মাধ্যমে প্রাক্-নিবন্ধনের মতো অনুমোদিত ২৩টি ব্যাংকে জমা দিতে হবে। টাকা জমার হওয়ার পর পিলগ্রিম আইডি তৈরি হবে। পিলগ্রিম আইডি না পেলে হজে যাওয়া যাবে না। পছন্দনীয় হজ প্যাকেজের সম্পূর্ণ টাকা পরিশোধ সাপেক্ষে হজযাত্রী হিসেবে নিশ্চিত করলে এজেন্সি সৌদি নিয়ম অনুসরণ করে হজযাত্রীর জন্য তাসরিয়াযুক্ত বাড়ি, খাবার, কোরবানি ও ভিসার ব্যবস্থা করে হজযাত্রীকে হজযাত্রার তারিখ জানাবে। এর মধ্যে প্রয়োজনীয় টিকা দিয়ে স্বাস্থ্যসনদ সংগ্রহ, হজে যাওয়ার প্রস্তুতিসহ প্রয়োজনীয় মালপত্র সংগ্রহ করতে হবে।হজ ওয়েবসাইট থেকে জানা যায়, প্রাক্-নিবন্ধন করার পর হজে যাওয়ার জন্য বেসরকারি ব্যবস্থাপনায় নির্ধারিত কোটার প্রাক-নিবন্ধন নম্বর ১ থেকে ৮৮ হাজার ২৩৬ ক্রম ও সরকারি ব্যবস্থাপনায় ১ থেকে ৩ হাজার ৮৪৬ ক্রম পর্যন্ত পুলিশের বিশেষ শাখা তদন্ত চলছে। কারও কারও ইতিমধ্যে শেষ হয়েছে।
কোন ব্যাংকে টাকা জমা দেবেন
নিম্নলিখিত ব্যাংকের মাধ্যমে টাকা সোনালী ব্যাংক লিমিটেডের নির্ধারিত হিসাব নম্বরে জমা দেওয়া যাবে। ১. এক্সিম ব্যাংক লিমিটেড ২. অগ্রণী ব্যাংক লিমিটেড ৩. আল-আরাফাহ ইসলামী ব্যাংক লিমিটেড ৪. বাংলাদেশ কৃষি ব্যাংক লিমিটেড ৫. ব্যাংক এশিয়া লিমিটেড ৬. এবি ব্যাংক লিমিটেড ৭. ফার্মাস ব্যাংক লিমিটেড ৮. আইসিবি ইসলামিক ব্যাংক লিমিটেড ৯. ইসলামী ব্যাংক বাংলাদেশ লিমিটেড. ১০. যমুনা ব্যাংক লিমিটেড ১১. জনতা ব্যাংক লিমিটেড ১২. মার্কেন্টাইল ব্যাংক লিমিটেড ১৩. মধুমতি ব্যাংক লিমিটেড ১৪. ওয়ান ব্যাংক লিমিটেড ১৫. প্রাইম ব্যাংক লিমিটেড ১৬. পূবালী ব্যাংক লিমিটেড ১৭. রূপালী ব্যাংক লিমিটেড ১৮. শাহ্জালাল ইসলামী ব্যাংক লিমিটেড ১৯. সোস্যাল ইসলামী ব্যাংক লিমিটেড ২০. সাউথইস্ট ব্যাংক লিমিটেড ২১. স্ট্যান্ডার্ড ব্যাংক লিমিটেড ২২. দি প্রিমিয়ার ব্যাংক লিমিটেড ২৩. ট্রাস্ট ব্যাংক লিমিটেড।
