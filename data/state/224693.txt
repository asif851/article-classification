
আজ রোববার শুরু হচ্ছে প্রাথমিক ও ইবতেদায়ি শিক্ষা সমাপনী পরীক্ষা। এবার প্রাথমিক শিক্ষা সমাপনী পরীক্ষায় ২৯ লাখ ৩০ হাজার ৫৭৩ এবং ইবতেদায়ি শিক্ষা সমাপনী পরীক্ষায় ২ লাখ ৯৯ হাজার ৭১৫ জন পরীক্ষার্থী অংশ নেবে।৭ হাজার ১৯৪টি কেন্দ্রে এই পরীক্ষা অনুষ্ঠিত হবে। এর মধ্যে ১১টি কেন্দ্র বিদেশে। এ পরীক্ষা সুষ্ঠুভাবে সম্পন্ন করার জন্য যাবতীয় প্রস্তুতি নেওয়া হয়েছে বলে গত বৃহস্পতিবার এক সংবাদ সম্মেলনে জানিয়েছেন প্রাথমিক ও গণশিক্ষামন্ত্রী মোস্তাফিজুর রহমান।২০০৯ সাল থেকে দেশে পঞ্চম শ্রেণির শিক্ষার্থীদের জন্য প্রাথমিক শিক্ষা সমাপনী পরীক্ষা চালু করে সরকার। এই পরীক্ষা নিয়ে অভিভাবক ও শিক্ষাসংশ্লিষ্ট ব্যক্তিদের মধ্যে সমালোচনা রয়েছে।
