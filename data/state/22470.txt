
দিনাজপুর সরকারি মহিলা কলেজে গতকাল সোমবার নবীনবরণ অনুষ্ঠান হয়েছে। এতে প্রধান অতিথি ছিলেন জাতীয় সংসদের হুইপ ও স্থানীয় সাংসদ ইকবালুর রহিম। মহিলা কলেজের অধ্যক্ষ আনজুমান আখতারের সভাপতিত্বে অনুষ্ঠানে বিশেষ অতিথি হিসেবে দিনাজপুরের জেলা প্রশাসক আহমেদ শামীম আল রাজী ও পুলিশ সুপার মো. রুহুল আমিন বক্তৃতা করেন। এতে অন্যান্যের মধ্যে কলেজের উপাধ্যক্ষ সৈয়দ আহাম্মদ হোসেন এবং নবীনদের পক্ষে ঝর্না আখতার বক্তৃতা করেন। দিনাজপুর অফিস
