
‘জয়িতা অন্বেষণে বাংলাদেশ’—এ প্রতিপাদ্যকে সামনে রেখে চাঁদপুরে আন্তর্জাতিক নারী নির্যাতন প্রতিরোধ পক্ষ ও রোকেয়া দিবস পালিত হয়েছে। জেলা মহিলাবিষয়ক অধিদপ্তর ও জেলা প্রশাসনের আয়োজনে চাঁদপুর সরকারি মহিলা কলেজ মিলনায়তনে এ উপলক্ষে এক আলোচনা সভা অনুষ্ঠিত হয়। এতে অংশ নেন অতিরিক্ত জেলা প্রশাসক মো. নুরুল্ল্যাহ নুরি, অতিরিক্ত পুলিশ সুপার কামরুল ইসলাম, চাঁদপুর সরকারি মহিলা কলেজের অধ্যক্ষ এম এ মতিন মিয়া, জেলা মহিলাবিষয়ক কর্মকর্তা জেবুন্নেছা প্রমুখ। আলোচনা শেষে জেলার পাঁচ নারীকে সংবর্ধনা দেওয়া হয়।
