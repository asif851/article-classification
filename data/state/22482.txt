
গাজীপুর সিটি করপোরেশনের ভোগড়া এলাকায় ঢাকা-ময়মনসিংহ মহাসড়কে ভ্যান চালানোর সময় গাড়িচাপায় শরীফুল ইসলাম (৪০) নামের চালক নিহত হয়েছেন। আজ রোববার সকাল ছয়টার দিকে এ দুর্ঘটনা ঘটে।
শরীফুলের বাড়ি নীলফামারীর ডোমরা থানার চান্দুখানা এলাকায়।
নাওজোর হাইওয়ে পুলিশ ফাঁড়ির ইনচার্জ উপপরিদর্শক (এসআই) মো. আব্দুস ছালামের ভাষ্য, মহাসড়কে ভ্যান চালানোর সময় অজ্ঞাত একটি গাড়ি শরীফুলকে চাপা দেয়। এতে ঘটনাস্থলেই তিনি মারা যান। পরে খবর পেয়ে হাইওয়ে পুলিশ লাশ উদ্ধার করে গাজীপুর শহীদ তাজউদ্দীন আহমদ মেডিকেল কলেজ হাসপাতালের মর্গে পাঠায়।
