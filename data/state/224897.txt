
সিরাজগঞ্জের রায়গঞ্জ উপজেলায় সাব-রেজিস্ট্রি কার্যালয়ের নতুন ভবনের স্থান নির্ধারণের জন্য মতবিনিময় সভা অনুষ্ঠিত হয়েছে। গত মঙ্গলবার বিকেল পাঁচটার দিকে উপজেলার ধানগড়া মডেল উচ্চবিদ্যালয় মাঠে অনুষ্ঠিত সভায় সভাপতিত্ব করেন রায়গঞ্জ পৌরসভার মেয়র মোশারফ হোসেন আকন্দ। পৌরসভার ৪ নম্বর ওয়ার্ডের কাউন্সিলর রাশেদুল হাসানের সঞ্চালনায় সভায় বক্তব্য দেন উপজেলা আওয়ামী লীগের যুগ্ম সাধারণ সম্পাদক আবদুল্লাহ আল পাঠান, পৌর আওয়ামী লীগের ভারপ্রাপ্ত সভাপতি আবুল কালাম আজাদ, পৌর বিএনপির ভারপ্রাপ্ত সভাপতি হাতেম আলী প্রমুখ। সভায় নতুন ভবন নির্মাণের জন্য পৌর এলাকার তিনটি স্থানকে প্রাথমিকভাবে নির্ধারণ করা হয়। 
