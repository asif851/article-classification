
লক্ষ্মীপুর সদর উপজেলার চন্দ্রগঞ্জ বাজারে গতকাল শনিবার অভিযান চালিয়ে ৬টি মুদি দোকানকে ২৬ হাজার টাকা জরিমানা করেছেন ভ্রাম্যমাণ আদালত।সদর উপজেলা নির্বাহী কর্মকর্তা ও নির্বাহী ম্যাজিস্ট্রেট মোহাম্মদ নুরুজ্জামান এই অভিযান চালান।ভ্রাম্যমাণ আদালত-সংশ্লিষ্ট সূত্র জানায়, তাহের স্টোরকে ৫ হাজার টাকা, ফকির মুন্সির দোকানকে ১০ হাজার, মানিক পালের দোকানকে ৫ হাজার, হাজি হোসেন স্টোরকে ২ হাজার, চিন্তা সাহার দোকানকে ২ হাজার ও ইলিয়াস ব্রাদার্সকে ২ হাজার টাকা জরিমানা করা হয়। মূল্যতালিকা প্রদর্শন না করা এবং নকল পণ্যসামগ্রী রাখার দায়ে ভোক্তা অধিকার সংরক্ষণ আইনের বিভিন্ন ধারায় প্রতিষ্ঠানগুলোকে জরিমানা করা হয়।ইউএনও মোহাম্মদ নুরুজ্জামান ঘটনার সত্যতা নিশ্চিত করেছেন।
