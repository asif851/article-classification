
বিক্রি নয়, রেলের ঐতিহ্য হিসেবে রজ্জুপথ (রোপওয়ে) রক্ষায় সবাই একমত। গতকাল বৃহস্পতিবার বিকেলে সিলেটের জেলা প্রশাসনের সম্মেলনকক্ষে আয়োজিত সভায় প্রশাসনিক কর্মকর্তা, জনপ্রতিনিধি, আইন–শৃঙ্খলা রক্ষাকারী বাহিনীর সদস্য, পাথর ব্যবসায়ীরা এ ব্যাপারে একই মত পোষণ করেন৷
তবে এর রক্ষণাবেক্ষণ শুধু রেলওয়ে কর্তৃপক্ষের হাতে ছেড়ে না দিয়ে জেলা প্রশাসন থেকে একজন নির্বাহী হাকিম নিযুক্ত করার পরামর্শ দেওয়া হয়৷ পাশাপাশি পুলিশ কিংবা বর্ডার গার্ড বাংলাদেশের (বিজিবি) স্থায়ী ক্যাম্প স্থাপনের প্রস্তাব দেওয়া হয়৷
সিলেটের কোম্পানীগঞ্জ উপজেলার ভোলাগঞ্জে পাথর কোয়ারির পাশেই অবস্থিত বাংলাদেশের একমাত্র রজ্জুপথ বাংকার। ৩৫৯ একর আয়াতনের বাংকারের জায়গা রজ্জুপথের লোডিং স্টেশন ও মূল্যবান যন্ত্রপাতি ছাড়াও রেলের নানা ধরনের অবকাঠামো রয়েছে। রেলের ঐতিহ্যবাহী ওই স্থাপনার দেখভাল করার দায়িত্ব দেওয়া হয় রেলওয়ে নিরাপত্তা বাহিনীকে (আরএনবি)৷
দুই বছর ধরে সেখানকার মাটি খুঁড়ে পাথর লুটপাট অব্যাহত থাকায় সম্প্রতি আরএনবি পুরো স্থাপনা বিক্রির প্রস্তাব ​েদয়৷ এ নিয়ে গত ২৮ এপ্রিল প্রথম আলোয় ‘রজ্জুপথ বিক্রির প্রস্তাব!’ শিরোনামে একটি সচিত্র প্রতিবেদন প্রকা​তি হয়। এর পরিপ্রেক্ষিতে গতকাল জেলা প্রশাসনের রাজস্ব শাখা বিশেষ সভার আয়োজন করে৷ বিকেল চারটায় জেলা প্রশাসক মো. শহিদুল ইসলামের সভাপতিত্বে সভা শুরু হয়। 
