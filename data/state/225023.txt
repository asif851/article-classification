
রাজধানীতে পবিত্র ঈদুল ফিতরের প্রধান জামাত সকাল সাড়ে আটটায় জাতীয় ঈদগাহ ময়দানে অনুষ্ঠিত হবে। তবে বৃষ্টি হলে এই জামাত হবে সকাল নয়টায় জাতীয় মসজিদ বায়তুল মোকাররমে।
এ ছাড়া বায়তুল মোকাররমে পাঁচটি জামাত হবে। প্রথম জামাত সকাল ৭টায়, দ্বিতীয় জামাত সকাল ৮টায়, তৃতীয় জামাত সকাল ৯টায়, চতুর্থ জামাত সকাল ১০টায় এবং পঞ্চম ও সর্বশেষ জামাত বেলা পৌনে ১১টায় অনুষ্ঠিত হবে।
জাতীয় সংসদ ভবনের দক্ষিণ প্লাজায় একমাত্র জামাতটি সকাল আটটায় অনুষ্ঠিত হবে। বনানী কেন্দ্রীয় জামে মসজিদে সকাল সাড়ে আটটায় জামাত হবে।
ঢাকা বিশ্ববিদ্যালয় কেন্দ্রীয় মসজিদে দুটি ঈদের জামাত হবে। প্রথমটি সকাল আটটায় ও দ্বিতীয়টি সকাল নয়টায়। এ ছাড়া বিশ্ববিদ্যালয়ের সলিমুল্লাহ মুসলিম হলের প্রধান ফটক–সংলগ্ন মাঠে ও শহীদুল্লাহ্‌ হলের লনে সকাল আটটায় দুটি আলাদা জামাত হবে। বাংলাদেশ প্রকৌশল বিশ্ববিদ্যালয়ের (বুয়েট) কেন্দ্রীয় মসজিদে জামাতের নির্ধারিত সময়ও সকাল আটটা। নীলক্ষেত মরিয়ম বিবি শাহি মসজিদে ঈদের দুটি জামাত অনুষ্ঠিত হবে। একটি সকাল সাড়ে ৮টায়, অন্যটি সকাল সাড়ে ১০টায়। নয়াপল্টন জামে মসজিদে জামাতের নির্ধারিত সময় সকাল আটটা। ধানমন্ডি ঈদগাহ জামে মসজিদের একটি জামাত হবে সকাল আটটায়।
দেওয়ানবাগ শরিফের বাবে রহমতে তিনটি ঈদের জামাত হবে। প্রথম জামাতটি সকাল ৮টায়, দ্বিতীয়টি সকাল সাড়ে ৯টায় ও শেষ জামাতটি সকাল ১০টায় হবে।
কারওয়ান বাজার আম্বর শাহ শাহি জামে মসজিদে জামাত হবে সকাল আটটায়। বাংলাদেশ জমিয়তে আহলে হাদিসের ঈদের জামাত সকাল সাড়ে সাতটায় ঢাকা বিশ্ববিদ্যালয় খেলার মাঠে হবে। পুরান ঢাকার তারা মসজিদের দুটি জামাতের একটি হবে সকাল আটটায়, অন্যটি সকাল নয়টায়। কামরাঙ্গীরচর কেন্দ্রীয় ঈদগাহ ময়দানে প্রথম জামাত সকাল আটটায়, দ্বিতীয়টি সকাল নয়টায়।
যাত্রাবাড়ীর ধলপুর নারকেল বাগান মসজিদেও জামাত হবে দুটি। একটি সকাল আটটায়, অন্যটি সকাল নয়টায়। লক্ষ্মীবাজারের মিয়া সাহেবের ময়দান খানকা শরিফ জামে মসজিদে ঈদের জামাত হবে সকাল সোয়া সাতটায়। এলিফ্যান্ট রোডের অ্যারোপ্লেন মসজিদের জামাত সকাল আটটায়।
কাজীপাড়া কেন্দ্রীয় জামে মসজিদে তিনটি জামাত যথাক্রমে সকাল সাড়ে সাতটা, সকাল সাড়ে আটটা ও সকাল সোয়া নয়টায় অনুষ্ঠিত হবে।
জগন্নাথ বিশ্ববিদ্যালয়ের মাঠে গেন্ডারিয়া ঈদ কমিটির উদ্যোগে জামাত হবে সকাল আটটায়। সকাল নয়টায় পূর্বগ্রাম-বাউলিয়াপাড়া ঈদ জামাত কমিটির উদ্যোগে জামাত হবে পূর্বগ্রাম-বাউলিয়াপাড়া ঈদগাহ মাঠে।
হাজারীবাগ কেন্দ্রীয় ঈদ জামাত পরিচালনা কমিটির উদ্যোগে হাজারীবাগ পার্কে দুটি জামাত হবে। এর একটি সকাল সাতটায়, আরেকটি সকাল আটটায়। এ ছাড়া বাড্ডানগর জামে মসজিদে জামাত হবে সকাল সাড়ে সাতটায়। শাহ্ মস্তান জামে মসজিদে জামাত সকাল সাড়ে আটটায়।
মোহাম্মদপুর মসজিদ-এ-তৈয়্যেবিয়ায় প্রথম জামাত হবে সকাল আটটায়, দ্বিতীয়টি সকাল নয়টায়। পল্লীমা সংসদ ময়দানে জামাত হবে সকাল ৭টা ৪৫ মিনিটে। 
