
কক্সবাজারের টেকনাফে পৃথক অভিযান চালিয়ে ৬৫ হাজার ইয়াবা বড়িসহ তিনজনকে আটক করেছে বিজিবি ও পুলিশ।বিজিবি সূত্র জানায়, উপজেলার সাবরাং ইউনিয়নের আছারবনিয়াপাড়া-সংলগ্ন নাফ নদীর বেড়িবাঁধ এলাকা দিয়ে মিয়ানমার থেকে ইয়াবার চালান আনা হবে—এমন তথ্যের ভিত্তিতে বিজিবির একটি দল গতকাল রোববার ভোরে সেখানে অভিযান চালায়। এ সময় একটি নৌকা থেকে দুই ব্যক্তিকে দুটি প্যাকেট নিয়ে নাফ নদীর বেড়িবাঁধে উঠে আসতে দেখা যায়। থামানোর সংকেত দিলে তারা পালানোর চেষ্টা করে।এ সময় বিজিবির সদস্যরা ধাওয়া করলে প্যাকেট দুটি ফেলে ওই দুই ব্যক্তি পালিয়ে যায়। পরে প্যাকেট দুটিতে ৫০ হাজার ইয়াবা বড়ি পাওয়া যায়।বিজিবি সূত্র জানায়, শনিবার রাত সাড়ে আটটার দিকে হোয়াইক্যং বিওপির তল্লাশি চৌকিতে ঢাকাগামী একটি বাসে তল্লাশি চালিয়ে পাঁচ হাজার ইয়াবা বড়ি উদ্ধার করা হয়। বাসের সুপারভাইজার মো. আবুল কাশেমের পায়ে এসব ইয়াবা বাঁধা ছিল।ওসি জানান, ইয়াবা উদ্ধারের পৃথক ঘটনায় মামলা হয়েছে।
