
চট্টগ্রাম নগরের বাকলিয়া থানার কালামিয়া বাজার এলাকায় আগুনে পুড়ে গেছে দুটি বসতঘর ও তিনটি দোকান। গতকাল সোমবার গভীর রাত তিনটার দিকে বৈদ্যুতিক গোলযোগ থেকে আগুনের সূত্রপাত হয় বলে জানিয়েছেন ফায়ার সার্ভিস সূত্র। 
ফায়ার সার্ভিস জানায়, দুই ঘণ্টা চেষ্টার পর ফায়ার সার্ভিসের দুটি গাড়ি আগুন নিয়ন্ত্রণে আনে। এর আগেই ৪ লাখ টাকার ক্ষয়ক্ষতি হয়েছে বলে দাবি করা হয়েছে। আগুনে চার মালিকের সেমিপাকা দুটি বসতঘর ও তিনটি দোকান পুড়ে যায়।
