
টাঙ্গাইলের দেলদুয়ারের এলাসিনে অবস্থিত মওলানা আবদুল হামিদ খান ভাসানী ডিগ্রি কলেজ ছাত্রলীগের সভাপতি তোফায়েল হোসেনকে সংগঠন থেকে বহিষ্কার এবং ওই কলেজের কমিটি বিলুপ্ত করা হয়েছে। গতকাল বুধবার জেলা ছাত্রলীগের এক বিজ্ঞপ্তিতে এ তথ্য জানানো হয়েছে। গত মঙ্গলবার তোফায়েল তাঁর কলেজের এক ছাত্রীকে অপহরণের চেষ্টা করেন। এ ঘটনায় শিক্ষকেরা তাঁকে জুতাপেটা করেন ও কলেজ কর্তৃপক্ষ তাঁকে কলেজ থেকে বহিষ্কার করে।
