
সাভারের আশুলিয়া এলাকায় এক কিশোরী (১৪) পোশাকশ্রমিক ধর্ষণের শিকার হয়েছে বলে অভিযোগ পাওয়া গেছে। শুক্রবার দুপুরে জিরানিবাজার এলাকায় এ ঘটনা ঘটে।
পুলিশ সূত্রে জানা গেছে, ওই কিশোরী আশুলিয়ার ছিরু মার্কেট এলাকায় থাকে। সে শিমুলতলিতে একটি পোশাক কারখানায় কাজ করত। সম্প্রতি সে অন্য একটি কারখানায় যোগ দেয়। শিমুলতলীর ওই সাবেক কর্মস্থলে আজ ওই কিশোরী বেতন আনতে যায়। দুপুরে বেতন নিয়ে ফেরার পথে পূর্বপরিচিত রাসেল ও আলমের সঙ্গে তার দেখা হয়। রাসেল ও আলম তাকে জিরানিবাজার এলাকায় নিয়ে যায়। সেখানে রাসেল এবং আলমসহ চার-পাঁচজন তাকে ধর্ষণ করে পথে ফেলে যায়। এ সময় কয়েকজন পথচারী তাকে উদ্ধার করে আশুলিয়া থানায় নিয়ে যান। পরে ওই থানার উপপরিদর্শক (এসআই) মোমিনুল ইসলাম ওই কিশোরীকে রাত পৌনে ১০টায় ঢাকা মেডিকেলে নিয়ে আসেন।
