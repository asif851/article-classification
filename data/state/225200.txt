
বাংলাদেশ সেনাবাহিনী পরিচালিত বিশেষ শিশুদের শিক্ষাভবন নির্মাণে ১৫ কোটি টাকা সহযোগিতা দিচ্ছে ইসলামী ব্যাংক। যশোর সেনানিবাসে প্রয়াস স্কুলের ৪০০ শিক্ষার্থীর জন্য ৪২ বিঘা জমির ওপর এ শিক্ষাভবন নির্মাণ করা হবে। এ উপলক্ষে গত মঙ্গলবার ইসলামী ব্যাংকের ম্যানেজিং ডিরেক্টর মোহাম্মদ আবদুল মান্নান ও প্রয়াস স্কুল, যশোর ক্যাম্পাসের সভাপতি ব্রিগেডিয়ার জেনারেল মো. সাজ্জাদ হোসেন এক সমঝোতা চুক্তিতে স্বাক্ষর করেন। অনুষ্ঠানে উপস্থিত ছিলেন সেনাবাহিনীর ৫৫ পদাতিক ডিভিশনের জিওসি ও যশোর এরিয়া কমান্ডার মেজর জেনারেল এস এম মতিউর রহমান, ইসলামী ব্যাংকের বোর্ড অব ডাইরেক্টরসের চেয়ারম্যান আবু নাসের মোহাম্মদ আব্দুজ জাহের প্রমুখ। বিজ্ঞপ্তি।
