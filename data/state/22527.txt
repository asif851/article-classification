
কিশোরগঞ্জের ইটনা উপজেলায় অবৈধভাবে সার বিক্রির দায়ে গত বুধবার বিকেলে পাঁচ সার বিক্রেতাকে জরিমানা করেছেন ভ্রাম্যমাণ আদালত। ইউএনও মোহাম্মদ আবদুল্লাহ এই আদালত পরিচালনা করেন। ইটনা উপজেলা কৃষি কর্মকর্তা জামাল উদ্দিন জানান, উপজেলার চৌগাংগা বাজারে তাজুল ইসলাম, কামরুল ইসলাম, কাঞ্চন মিয়া, সাইফুল ইসলাম ও এরশাদ মিয়া অনুমোদন ছাড়াই দীর্ঘদিন ধরে সার বিক্রি করে আসছেন। কৃষি বিভাগ থেকে নিষেধ করার পরও তাঁরা শোনেননি। বিষয়টি জানার পর ইউএনও বুধবার সন্ধ্যায় অভিযান চালিয়ে ওই পাঁচ ব্যবসায়ীর প্রত্যেককে ৫ হাজার ২০০ টাকা জরিমানা করেন। নিকলী (কিশোরগঞ্জ) প্রতিনিধি
