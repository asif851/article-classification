
কুমিল্লার দাউদকান্দি প্রেসক্লাবের উদ্যোগে গতকাল শনিবার উপজেলার ভেলানগর গ্রামে দুস্থ মানুষের মধ্যে শীতবস্ত্র বিতরণ করা হয়েছে। বিকেলে ভেলানগর সরকারি প্রাথমিক বিদ্যালয় মাঠে শীতবস্ত্র বিতরণ করেন দাউদকান্দি প্রেসক্লাবের সভাপতি হাবিবুর রহমান। এ সময় উপস্থিত ছিলেন আবদুল মান্নান, এম এইচ মোহন, হানিফ খান প্রমুখ। এ ছাড়া স্থানীয় সাংসদ মেজর জেনারেল (অব.) সুবিদ আলী ভূঁইয়ার উদ্যোগে উপজেলার বিভিন্ন গ্রামে গত শুক্রবার শীতার্ত মানুষের মধ্যে শীতবস্ত্র বিতরণ করা হয়। দাউদকান্দি (কুমিল্লা) প্রতিনিধি
