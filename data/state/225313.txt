
গরম কমছে না। কমছে না ডায়রিয়ার প্রকোপও। প্রচণ্ড গরমে মানুষ যে শুধু ডায়রিয়ায় ভুগছে তা-ই নয়, অবসাদগ্রস্ততায় ভুগছে, ঠিকমতো কাজকর্ম করতে পারছে না। জন্ডিস, টাইফয়েড, প্যারাটাইফয়েড ও ভাইরাসজনিত রোগেও আক্রান্ত হচ্ছে মানুষ।গতকাল শনিবার রাজধানীর আন্তর্জাতিক উদরাময় গবেষণা কেন্দ্রে বেলা তিনটা পর্যন্ত ৩৭৯ জন রোগী ভর্তি হয়েছে। এর আগের ২৪ ঘণ্টায় ভর্তি হয় ৭৪১ জন। এ মৌসুমে সবচেয়ে বেশি রোগী ভর্তি হয়েছে গত বৃহস্পতিবার। ওই দিন ভর্তি রোগীর সংখ্যা ছিল ৭৮৬ জন।আন্তর্জাতিক উদরাময় গবেষণা কেন্দ্র, বাংলাদেশের (আইসিডিডিআরবি) প্রধান চিকিৎসক প্রদীপ কে বর্ধন প্রথম আলোকে বলেন, গত বছরের তুলনায় এবার রোগীর সংখ্যা বেশি। পর্যাপ্ত পরিমাণে নিরাপদ পানি সরবরাহ ছাড়া পরিস্থিতি নিয়ন্ত্রণ করা যাবে না। প্রচণ্ড গরমের কারণে অনেকেই হয়তো রাস্তার ধার থেকে বিভিন্ন রকমের শরবত, ফল কিনে খাচ্ছে। এ থেকে সংক্রমণ ঘটছে। মানুষ ডায়রিয়ায় আক্রান্ত হচ্ছে।তবে আক্রান্ত রোগীরা কোনো এক বা দুটি বিশেষ জায়গা থেকে আসছে না। মূলত রোগীরা আসছে ঢাকা ও এর আশপাশের বিভিন্ন এলাকা থেকে। এদের কমপক্ষে ৬০ ভাগই শিশু। চিকিৎসকেরা বলছেন, যারা হাসপাতালে চিকিৎসা নিতে আসছে, তাদের ৪০ ভাগ গুরুতর ডায়রিয়ায় আক্রান্ত।প্রতিবছরের মতো এবার চৈত্র-বৈশাখ মাসে বাড়তি রোগীর চাপ সামলাতে না পেরে আইসিডিডিআরবির মূল ভবনের সামনে তাঁবু খাটানো হয়েছে। সেখানে কথা হয় নূরজাহানের সঙ্গে। তাঁর বাড়ি গাজীপুরের কাপাসিয়ায়। তিনি জানান, তাঁর আট মাসের বাচ্চা রিমিকে বারবার স্যালাইন খাইয়েও কাজ হচ্ছে না বলে বাধ্য হয়ে এই হাসপাতালে ভর্তি করতে এসেছেন। এ সময় তাঁর পেছনে আরও ছয়-সাতজন নারী তাঁদের শিশুসন্তান কোলে নিয়ে ভর্তির জন্য দাঁড়িয়ে ছিলেন।স্বাস্থ্য অধিদপ্তরের নিয়ন্ত্রণকক্ষের তথ্যমতে, ২৪ এপ্রিল পর্যন্ত দেশের বিভিন্ন হাসপাতালে ভর্তি রোগীর মধ্যে এক হাজার ৩৫৬ জন ডায়রিয়ায় আক্রান্ত। তবে গ্রীষ্মকালীন অন্যান্য
