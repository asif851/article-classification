
ভূমি প্রতিমন্ত্রী সাইফুজ্জামান চৌধুরী জাবেদ বলেছেন, ‘যে দল দেশ স্বাধীন করেছে, সে দলই স্বাধীনতা রক্ষা করবে, অন্যদের মায়াকান্না জনগণ টের পায়।’ গতকাল শনিবার বিকেলে চট্টগ্রামের আনোয়ারার বরুমচড়ায় গরিব ও দুস্থদের মধ্যে মশারি বিতরণকালে তিনি এ কথা বলেছেন। আওয়ামী লীগের নেতা আজিজুল হক চৌধুরীর সভাপতিত্বে অনুষ্ঠানে বিশেষ অতিথি ছিলেন আনোয়ারা উপজেলার চেয়ারম্যান তৌহিদুল হক চৌধুরী, উপজেলা আওয়ামী লীগের সাধারণ সম্পাদক অধ্যাপক এম এ মান্নান চৌধুরী। বক্তব্য দেন আজিজুল হক, শাহাদাত হোসেন চৌধুরী ও আজাদ সিকদার। অনুষ্ঠান পরিচালনা করেন মিজানুর রহমান চৌধুরী। 
