
রেলমন্ত্রী মো. মুজিবুল হক আর চিরকুমার থাকছেন না। আজ মঙ্গলবার বেলা সোয়া একটার দিকে রেল ভবনে এক সংবাদ সম্মেলন শেষে সাংবাদিকদের এক প্রশ্নের জবাবে তিনি এ কথা বলেন।সাংবাদিকেরা বিয়ের বিষয়ে রেলমন্ত্রীর কাছে জানতে চাইলে তিনি বলেন, ‘কথা সত্যি। সময়মতো সব বলব। তবে চিরকুমার আর থাকছি না।’বিয়ের অনুষ্ঠান কবে হবে—সাংবাদিকেরা তা জানতে চাইলে মুজিবুল হক বলেন, ‘সবকিছু রীতিনীতি মেনেই হবে। বিয়ের দুটো পক্ষ আছে। দুই পক্ষ বসে ঠিক করা হবে বিয়ের অনুষ্ঠান কবে হবে।’ তিনি আর​ও বলেন, ‘বেশি কথা কওয়া যাইব না। কোনো রকমে রাজি করা হইছে, যদি আবার ফিরে যায়!’
