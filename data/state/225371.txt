
সিলেটে শাহজালাল বিজ্ঞান ও প্রযুক্তি বিশ্ববিদ্যালয়ের প্রতিষ্ঠাতা উপাচার্য ও ভাষাসংগ্রামী ছদরুদ্দিন আহমদ চৌধুরীর ৮৫তম জন্মদিন উদ্যাপন করেছেন তাঁর শুভানুধ্যায়ীরা। শুক্রবার রাতে নগরের সুবিদবাজার এলাকায় ছদরুদ্দিনের বাসভবনে গিয়ে তাঁকে ফুলেল শুভেচ্ছা জানানো হয়। এ সময় সিলেট মেট্রোপলিটন ইউনিভার্সিটির উপাচার্য মো. সালেহ উদ্দিন, শাহজালাল বিজ্ঞান ও প্রযুক্তি বিশ্ববিদ্যালয়ের অধ্যাপক সৈয়দ হাসানুজ্জামান, সমরবিজয় সী শেখর উপস্থিত ছিলেন। 
