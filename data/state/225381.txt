
ব্রাহ্মণবাড়িয়ার আশুগঞ্জে এক চাতালশ্রমিককে গ্রেপ্তারের প্রতিবাদে শ্রমিকেরা বিক্ষোভ মিছিল ও প্রতিবাদ সমাবেশ করেছেন। গতকাল শুক্রবার স্থানীয় শ্রমকল্যাণকেন্দ্র চত্বরে তাঁরা এ কর্মসূচি পালন করেন। স্থানীয়রা জানান, ২১ জুলাই রাতে মোস্তফা নামের এক চাতালশ্রমিককে গ্রেপ্তার করে পুলিশ। এতে ক্ষুব্ধ হয়ে ওঠেন চাতালশ্রমিকেরা। দুপুরে স্থানীয় রাইছ মিল শ্রমিক ইউনিয়নের নেতা-কর্মীরা গ্রেপ্তার হওয়া ওই শ্রমিকের মুক্তির দাবিতে আশুগঞ্জ বাজারে বিক্ষোভ মিছিল ও শ্রমকল্যাণকেন্দ্র চত্বরে সমাবেশ করেন। সমাবেশে আশুগঞ্জ রাইছ মিল শ্রমিক ইউনিয়নের সাধারণ সম্পাদক আব্বাস উদ্দিনের সভাপতিত্বে বক্তব্য দেন আবদুল হাকিম, মোহামঞ্চদ তানসেন প্রমুখ। বক্তারা দ্রুত মোস্তফাকে মুক্তি না দিলে আশুগঞ্জের পাঁচ শতাধিক চাতাল বন্ধ করাসহ ঢাকা-সিলেট মহাসড়ক অবরোধের ঘোষণা দেন।
