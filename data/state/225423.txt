
বিএনপি নেতা শহীদ উদ্দীন চৌধুরী এ্যানি রাজধানীর পল্টন, মতিঝিল ও সূত্রাপুর থানার পৃথক নয়টি মামলায় আত্মসমর্পণ করে জামিনের আবেদন করেছেন। শহীদ উদ্দীন চৌধুরী এ্যানি আজ বৃহস্পতিবার ঢাকার মুখ্য মহানগর হাকিম আদালতে তাঁর আইনজীবীর মাধ্যমে এসব আবেদন করেন। বেলা তিনটায় এ বিষয়ে শুনানির জন্য সময় নির্ধারণ করেছেন আদালত। নাশকতা, হামলা, অগ্নিসংযোগ ও গাড়ি পুড়িয়ে মানুষ হত্যার অভিযোগসহ শহীদ উদ্দীন চৌধুরীর বিরুদ্ধে তিন থানায় পৃথক এই নয়টি মামলা করা হয়। ২০১৩ সালে সূত্রাপুর থানায় ও ২০১৫ সালে পল্টন এবং মতিঝিল থানায় এই নয়টি মামলা করা হয়।
