
টাঙ্গাইল সদর উপজেলার দাইন্যা ইউনিয়ন পরিষদ চেয়ারম্যান রফিকুল ইসলাম ২০১৩ সালের ডিসেম্বরে সন্ত্রাসীদের গুলিতে নিহত হন। পরে সেখানে উপনির্বাচনে চেয়ারম্যান নির্বাচিত হন তাঁরই ছোট ভাই লাভলু মিয়া। রফিকুল হত্যাকাণ্ডের ঘটনায় দায়ের করা হত্যা মামলার আসামিরা এবার তাঁকে হত্যার চেষ্টা করছে বলে অভিযোগ করেছেন লাভলু মিয়া। গতকাল রোববার টাঙ্গাইল প্রেসক্লাবে এক সংবাদ সম্মেলনে লাভলু মিয়া এ অভিযোগ করেন। লিখিত বক্তব্যে তিনি বলেন, এ ব্যাপারে টাঙ্গাইল সদর থানায় সাধারণ ডায়েির (জিডি) করা হয়েছে। লাভলু মিয়া নিজের ও তাঁর পরিবারের সদস্যদের জীবনের নিরাপত্তা দাবি করেন। 
