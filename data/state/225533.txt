
নারায়ণগঞ্জের সোনারগাঁ উপজেলার জাঙ্গাল গ্রামে প্রতিবেশীর লাঠির আঘাতে আহত হোসনে আরা গতকাল বৃহস্পতিবার হাসপাতালে মারা গেছেন।পুলিশ ও প্রত্যক্ষদর্শী সূত্রে জানা গেছে, জাঙ্গাল গ্রামের জুয়েল মিয়া গত বুধবার দুপুরে টাকা নিয়ে তাঁর মায়ের সঙ্গে ঝগড়া করেন। একপর্যায়ে জুয়েল তাঁর মাকে মারধর করেন। এ সময় প্রতিবেশী হোসনে আরা ছুটে এসে জুয়েলকে নিবৃত্ত করার চেষ্টা করেন। কিন্তু এতে জুয়েল ক্ষিপ্ত হয়ে লাঠি দিয়ে হোসনে আরাকে আঘাত করেন। গুরুতর আহত হোসনে আরাকে প্রথমে স্থানীয় একটি বেসরকারি ক্লিনিকে ভর্তি করা হয়। সেখানে অবস্থার অবনতি হলে তাঁকে ঢাকা মেডিকেল কলেজ হাসপাতালে পাঠানো হয়। গতকাল বিকেলে ঢাকা মেডিকেল কলেজ হাসপাতালে তাঁর মৃত্যু হয়। এ ঘটনায় জিজ্ঞাসাবাদের জন্য গতকাল সন্ধ্যায় আক্তার হোসেন নামের এক ক্ষুদ্র ব্যবসায়ীকে আটক করে পুলিশ।
