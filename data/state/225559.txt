
উচ্চমাধ্যমিক সার্টিফিকেট (এইচএসসি) ও সমমানের পরীক্ষার ফল আগামী ৯ আগস্ট প্রকাশ করা হবে। শিক্ষামন্ত্রী নুরুল ইসলাম নাহিদ গতকাল রোববার সচিবালয়ে সাংবাদিকদের এ কথা বলেন। ওই দিন (৯ আগস্ট) সকাল ১০টায় প্রধানমন্ত্রী শেখ হাসিনার কাছে ফলাফলের অনুলিপি তুলে দেওয়া হবে। পরে সংবাদ সম্মেলন করে ফলাফলের বিস্তারিত জানানো হবে। এরপর শিক্ষাপ্রতিষ্ঠানগুলোতে ফল প্রকাশ করা হবে। গত ১ এপ্রিল শুরু হয়ে ১১ জুন এইচএসসি ও সমমানের লিখিত পরীক্ষা শেষ হয়। এবার পৌনে ১১ লাখ শিক্ষার্থী পরীক্ষায় অংশ নেয়। 
