
অবৈধভাবে ভারতে যাওয়ার সময় সাতক্ষীরার দেবহাটা উপজেলার শাখরা সীমান্ত এলাকা থেকে পাঁচ বাংলাদেশি তরুণকে গ্রেপ্তার করা হয়েছে। বিজিবি সদস্যরা গতকাল বৃহস্পতিবার সকালে তাঁদের আটক করে পুলিশে সোপর্দ করেন।গ্রেপ্তারকৃতেরা হলেন শরীয়তপুরের সখীপুর থানার ডিয়ামখালী গ্রামের লিটন বারী, ইয়াছিন হোসেন, রিপন মিয়া, সুমন মিয়া ও খলিলুর রহমান।সাতক্ষীরার নীলডুমুর ৩৪ বিজিবির অধিনায়ক লে. কর্নেল শামসুল কবির জানান, অবৈধভাবে ভারতে যাওয়ার সময় তাঁদের আটক করা হয়। দেবহাটা থানার ওসি আশরাফ হোসেন জানান, বিনা পাসপোর্টে ভারতে যাওয়ার অপরাধে মো. আসাদুজ্জামান বাদী হয়ে একটি মামলা করেছেন।
