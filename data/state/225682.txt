
মুন্সিগঞ্জে সদর উপজেলার পঞ্চসার ইউনিয়নের মোক্তারপুর এলাকার চঞ্চল ফিশিং নেট কারখানায় অভিযান চালিয়ে প্রায় ৩০ লাখ মিটার কারেন্ট জাল জব্দ করেছে ভ্রাম্যমাণ আদালত। এ সময় ওই কারখানার মালিককে এক বছরের কারাদণ্ড দেওয়া হয়।
আজ সোমবার বেলা ১১টার দিকে ভ্রাম্যমাণ আদালতের নির্বাহী হাকিম আবদুল্লাহ আল মামুনের নেতৃত্বে র‍্যাব-১১ ওই অভিযান চালায়। এ সময় অবৈধভাবে কারেন্ট জাল উৎপাদনের দায়ে কারখানার মালিক আব্দুস সাত্তারকে এক বছরের বিনাশ্রম কারাদণ্ড ও পাঁচ হাজার টাকা জরিমানা অনাদায়ে এক মাসের কারাদণ্ড দেওয়া হয়। এ ছাড়া আদালত কারখানার বিদ্যুৎ সংযোগ বিচ্ছিন্ন করার আদেশ দিয়েছেন আদালত।
র‍্যাব-১১ সূত্রে জানা যায়, অভিযান জব্দকৃত জাল ম্যাজিস্ট্রেটের উপস্থিততে ধলেশ্বরী নদীর তীরে পুড়িয়ে ফেলা হয়েছে। 
