
চাঁদপুরের মতলব দক্ষিণ উপজেলায় ছয়টি ইউনিয়নে বিএনপির আহ্বায়ক কমিটি ঘোষণা করা হয়েছে। গত শুক্রবার উপজেলা বিএনপির এক সভায় এ কমিটি ঘোষিত হয়। উপজেলা বিএনপির সভাপতি ও সাধারণ সম্পাদক ওই কমিটি ঘোষণা করেন। গত শনিবার ওই কমিটির অনুমোদন দেওয়া হয়। উপজেলা বিএনপির দপ্তর সম্পাদক মিরান হোসেন মিয়াজী বলেন, নায়েরগাঁও উত্তর ইউনিয়নে মো. মহসীন উদ্দিন প্রধান, নায়েরগাঁও দক্ষিণে আবদুল মজিদ তালুকদার, খাদেরগাঁওয়ে মো. আবদুল হাই, নারায়ণপুরে মো. আনোয়ার হোসেন ভূঁইয়া, উপাদী উত্তরে মো. বেলায়েত হোসেন ও উপাদী দক্ষিণ ইউনিয়নে মো. জসিমউদ্দিন পাটোয়ারীকে আহ্বায়ক করে এ কমিটি গঠন করা হয়। 
