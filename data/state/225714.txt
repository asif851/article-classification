
বাংলাদেশ জুয়েলার্স সমিতি চাঁদপুর জেলা শাখার নির্বাচন গতকাল বৃহস্পতিবার অনুষ্ঠিত হয়েছে। শহরের চিত্রলেখা এলাকার গোল্ডেন প্লাজায় বেলা ১১টায় শুরু হওয়া এই নির্বাচন বিকেল চারটা পর্যন্ত চলে। এতে খোকন কর্মকার সভাপতি ও মো. তাজুল ইসলাম সাধারণ সম্পাদক নির্বাচিত হন। নির্বাচনে ১১টি পদে ১৪ জন প্রার্থী প্রতিদ্বন্দ্বিতা করেন। নির্বাচনে মোট ভোটার ছিলেন ৯৬ জন। নির্বাচনে সভাপতি পদে মোস্তফা ফুল মিয়া ও খোকন কর্মকার এবং সাধারণ সম্পাদক পদে তাজুল ইসলাম ও মানিক পোদ্দার প্রতিদ্বন্দ্বিতা করেন। 
