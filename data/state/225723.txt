
চট্টগ্রামে ইয়াবা বড়িসহ এক মাদক ব্যবসায়ীকে গ্রেপ্তার করা হয়েছে। গত বৃহস্পতিবার রাতে নগরের পাঁচলাইশ বিবিরহাট এলাকা থেকে তাঁকে গ্রেপ্তার করে র্যা ব। র্যা ব-৭ চট্টগ্রামের সহকারী পরিচালক মো. ওবায়দুল ইসলাম খান প্রথম আলোকে জানান, গোপন সংবাদের ভিত্তিতে বিবিরহাট পশ্চিমপাড়ার জসিম উদ্দিনের ঘরে অভিযান চালিয়ে ৩ হাজার ৬০০ ইয়াবা বড়ি উদ্ধার করা হয়। এসব বড়ি বিক্রির জন্য বাসায় রাখা হয়েছিল। এ ঘটনায় র্যা বের পক্ষ থেকে পাঁচলাইশ থানায় জসিমের বিরুদ্ধে মামলা করা হয়েছে। নিজস্ব প্রতিবেদক, চট্টগ্রাম
