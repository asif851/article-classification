
ইস্টার্ন ইউনিভার্সিটি (ইইউ) প্রতিবছরের মতো এবারও ২০১৫ সালের ২৫ কৃতী শিক্ষার্থীকে শিক্ষাবৃত্তি দিয়েছে। মেধাবী ও নিম্নবিত্ত পরিবারের শিক্ষার্থীদের নিজস্ব তহবিল থেকে এই অর্থ দিয়ে থাকে বিশ্ববিদ্যালয়ের বোর্ড অব ট্রাস্টিজ। গতকাল সোমবার এ অনুষ্ঠানে প্রধান অতিথি ছিলেন এফবিসিসিআইয়ের সভাপতি আবদুল মাতলুব আহমাদ। ইইউর উপাচার্য অধ্যাপক ড. আবদুর রবের সভাপতিত্বে অনুষ্ঠানে আরও উপস্থিত ছিলেন বিশ্ববিদ্যালয়ের বোর্ড অব ট্রাস্টিজের চেয়ারম্যান মো. আজিজুল ইসলাম। বক্তব্য দেন বিশ্ববিদ্যালয়ের বোর্ড অব ট্রাস্টিজের সদস্য ইঞ্জিনিয়ার খন্দকার মেসবাহ উদ্দিন আহমেদ, মোহাম্মদ আলী আজ্জম, উপ-উপাচার্য অধ্যাপক আবদুল হান্নান চৌধুরী প্রমুখ। বিজ্ঞপ্তি
