
শিশু শাহাদাতকে গুলি করার ঘটনায় দায়ের করা মামলায় হাইকোর্টে আগাম জামিন আবেদন করেছেন গাইবান্ধার সাংসদ মঞ্জুরুল ইসলাম লিটন।তাঁর আইনজীবী মোকছেদুল ইসলাম প্রথম আলোকে বিষয়টি নিশ্চিত করে বলেন, ‘আজ তাঁর (সাংসদ মঞ্জুরুল) আগাম জামিন চেয়ে একটি আবেদন করেছি। চলতি সপ্তাহে এর শুনানি হতে পারে। জামিন আবেদনে বলেছি, এমপি মঞ্জুরুল ইসলাম একটি পরিস্থিতির শিকার। উনি আশা করেন যে উচ্চ আদালতের কাছে ন্যায় বিচার পাবেন।’গাইবান্ধার সুন্দরগঞ্জের বাড়ি থেকে ২ অক্টোবর সকালে হাঁটতে বেরিয়েছিল স্থানীয় বিদ্যালয়ের চতুর্থ শ্রেণির ছাত্র শাহাদাত। এ সময় সাংসদ মঞ্জুরুল ইসলাম গুলি ছুড়লে শিশুটির বাঁ পায়ে একটি ও ডান পায়ে দুটি গুলি লাগে।এ ঘটনায় সাংসদকে আসামি করে সুন্দরগঞ্জ থানায় একটি মামলা হয়।
আরও পড়ুন:  
হাসপাতালে কাতরাচ্ছে শাহাদাত
