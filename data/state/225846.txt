
বরগুনার তালতলী উপজেলার ছোটবগী ইউনিয়ন পরিষদের (ইউপি) চেয়ারম্যান পদের উপনির্বাচন আজ রোববার অনুষ্ঠিত হবে। নির্বাচনে পাঁচজন প্রার্থী প্রতিদ্বন্দ্বিতা করছেন। তাঁরা হলেন মো. তৈফিকুজ্জামান, আবুল হোসেন, আবদুল মাজেদ মাস্টার, আবুল কালাম মৃধা ও জাকির হোসেন। উপজেলা নির্বাচন কর্মকর্তা মো. আবদুর রশিদ জানান, শান্তিপূর্ণ নির্বাচনের জন্য সব প্রস্তুতি সম্পন্ন করা হয়েছে। ছোটবগী ইউপির চেয়ারম্যান মো. মনিরুজ্জামান তালতলী ইউপির চেয়ারম্যান নির্বাচিত হওয়ায় পদটি শূন্য হয়। 
