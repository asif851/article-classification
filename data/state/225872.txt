
রাজবাড়ীতে গতকাল মঙ্গলবার তিন দিনব্যাপী সাংবাদিকতায় বনিয়াদি প্রশিক্ষণ শেষ হয়েছে। এ উপলক্ষে দুপুরে সার্কিট হাউস মিলনায়তনে আলোচনা সভার আয়োজন করা হয়। এতে প্রধান অতিথি ছিলেন জেলা প্রশাসক জিনাত আরা। সভাপতিত্ব করেন বাংলাদেশ প্রেস ইনস্টিটিউটের পরিচালক (অধ্যয়ন ও প্রশিক্ষণ বিভাগ) মো. জাহাঙ্গীর হোসেন। এতে জেলার পাঁচটি উপজেলার ৪৫ জন সংবাদকর্মী অংশ নেন। রাজবাড়ী প্রেসক্লাবের সহযোগিতায় এ প্রশিক্ষণ আয়োজন করা হয়। 
