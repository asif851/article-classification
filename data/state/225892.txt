
চট্টগ্রামের পুরোনো রেলস্টেশন এলাকা থেকে গত বুধবার গভীর রাতে দুই মাদক পাচারকারীকে আটক করেছে মাদকদ্রব্য নিয়ন্ত্রণ অধিদপ্তর। এ সময় তাঁদের কাছ থেকে ১৪ কেজি গাঁজা উদ্ধার করা হয়। আটক ব্যক্তিরা হলেন কবির আহমেদ (৫৬) ও মোহাম্মদ জাহাঙ্গীর (৪৬)। তাঁরা কক্সবাজারের রামু উপজেলার বাসিন্দা।মাদকদ্রব্য নিয়ন্ত্রণ অধিদপ্তরের চট্টগ্রাম অঞ্চলের উপপরিচালক মুকুল জ্যোতি চাকমা জানান, কবির ও জাহাঙ্গীর চট্টলা ট্রেনে করে কুমিল্লা থেকে গাঁজা এনেছিলেন। তাঁরা নিয়মিত কুমিল্লা থেকে গাঁজা এনে চট্টগ্রাম নগর ও কক্সবাজারের বিভিন্ন এলাকায় সরবরাহ করেন।এদিকে নগরের দেওয়ানহাট এলাকা থেকে মাদক পাচারের দায়ে সেতারা বেগম নামের একজনকে আটক করেছে নগর গোয়েন্দা পুলিশ। তাঁর কাছ থেকে পাঁচ কেজি গাঁজা জব্দ করা হয়।
