
আবদুর রহিমটিঅ্যান্ডটির সাবেক কমকর্তা আবদুর রহিম (৭০) গত বৃহস্পতিবার গভীর রাতে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, তিন ছেলে ও দুই মেয়ে রেখে গেছেন৷ আবদুর রহিম যমুনা টেলিভিশনের নিউজ প্রডিউসার বজলুর রশিদের বাবা৷ বিজ্ঞপ্তি৷
মো. আমিনুল হকবাংলাদেশ চিনি ও খাদ্য শিল্প সংস্থার সাবেক কর্মকর্তা মো. আমিনুল হক (৭৭) গত শনিবার ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি দুই ছেলে ও এক মেয়ে রেখে গেছেন। আজ সোমবার বাদ জোহর এলিফ্যান্ট রোডের মসজিদে মুনাওয়ারায় তাঁর জানাজা অনুষ্ঠিত হবে। আগামীকাল মঙ্গলবার বাদ মাগরিব এলিফ্যান্ট রোডের নিজ বাসভবনে তাঁর কুলখানি অনুষ্ঠিত হবে। বিজ্ঞপ্তি৷
এ এম মুজিবুর রহমানবিএনপির ভাইস চেয়ারম্যান বেগম সেলিমা রহমানের স্বামী প্রকৌশলী এ এম মুজিবুর রহমান (৮৮) গত শুক্রবার রাত ১১টায় রাজধানীর উত্তরা ক্রিসেন্ট হাসপাতালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। মরহুমের কুলখানি আজ ৯ জুন সোমবার বাদ আসর তাঁর নিজ বাসভবন বাড়ি-৭, রোড-১/বি, বনানীতে অনুষ্ঠিত হবে। এতে অংশ নিতে মরহুমের আত্মীয়স্বজন ও শুভাকাঙ্ক্ষীদের প্রতি অনুরোধ জানানো হয়েছে। বিজ্ঞপ্তি।
মৃত্যুবার্ষিকীআশিকুল আলমশিশুকবি নামে খ্যাত টাঙ্গাইলের আশিকুল আলমের চতুর্থ মৃত্যুবার্ষিকী আজ ৯ জুন৷ এ উপলক্ষে টাঙ্গাইলের ইসলামবাগে নিজ বাসভবনে দোয়া মাহফিলের আয়োজন করা হয়েছে৷ ২০০৯ সালে মাত্র ১০ বছর ছয় মাস বয়সে সে ইন্তেকাল করে৷ বিজ্ঞপ্তি৷
