
নাটোরের গুরুদাসপুরে আধুনিক সেবাসংবলিত ‘হাজেরা ক্লিনিক’ নামে একটি বেসরকারি হাসপাতালের যাত্রা শুরু হয়েছে। গতকাল সকাল নয়টার দিকে পৌর মেয়র শাহনেওয়াজ আলী মোল্লা হাসপাতালটির উদ্বোধন করেন। এ সময় উপজেলা পরিষদের ভাইস চেয়ারম্যান আলাল শেখ, মহিলা ভাইস চেয়ারম্যান সাহিদা আক্তার, চালকল মালিক সমিতির সাধারণ সম্পাদক সামছুল হক শেখ, হাসপাতালটির অন্যতম উদ্যোক্তা চিকিৎসক আমিনুল ইসলামসহ বিভিন্ন শ্রেণি-পেশার মানুষ উপস্থিত ছিলেন। গ্রামীণ মানুষকে স্বল্প খরচে উন্নত চিকিৎসাসেবা দেওয়ার লক্ষ্যে ৫০ শয্যার এই বেসরকারি হাসপাতাল চালু করা হয়। 
