
সুশাসনের জন্য নাগরিকের (সুজন) সাধারণ সম্পাদক বদিউল আলম মজুমদার বলেছেন, বড় দুই দলের দুই মেরুতে অনড় অবস্থানের কারণে রাজনৈতিক সংকটের সৃষ্টি হয়েছে। এ সংকটের দীর্ঘমেয়াদি সমাধানের জন্য অনড় অবস্থান থেকে সরে এসে দুই দলকে মতৈক্যে পৌঁছাতে হবে।‘সুষ্ঠু ও নিরপেক্ষ নির্বাচন: নাগরিকের অধিকার ও দায়িত্ব’ শীর্ষক খুলনা বিভাগীয় কর্মশালায় গতকাল শুক্রবার বিকেলে বদিউল আলম এসব কথা বলেন। যশোর শহরের জয়তী সোসাইটি মিলনায়তনে এ কর্মশালা হয়।সালেহা বেগমের সভাপতিত্বে কর্মশালায় দিলীপ সরকার, এ কে এম মহিদুর রহমান, বিনয় কৃষ্ণ মল্লিক প্রমুখ বক্তব্য রাখেন।
