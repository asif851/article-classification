
বাংলাদেশ সফররত ভারতের পররাষ্ট্রমন্ত্রী সুষমা স্বরাজের সঙ্গে আগামীকাল শুক্রবার সৌজন্য সাক্ষাৎ করবেন বিএনপির চেয়ারপারসন খালেদা জিয়া। কাল সকাল সোয়া ১০টার দিকে রাজধানীর হোটেল সোনারগাঁওয়ে এই সাক্ষাৎ অনুষ্ঠিত হওয়ার কথা।
বিএনপি চেয়ারপারসনের প্রেস উইংয়ের কর্মকর্তা শায়রুল কবির খান প্রথম আলোকে এ তথ্য জানান।
তিন দিনের শুভেচ্ছা সফরে গতকাল বুধবার রাতে ঢাকায় আসেন ভারতের পররাষ্ট্রমন্ত্রী সুষমা স্বরাজ। আজ বৃহস্পতিবার দুপুরে তিনি প্রধানমন্ত্রী শেখ হাসিনার সঙ্গে তাঁর কার্যালয়ে সৌজন্য বৈঠক করেছেন।
