
প্রধানমন্ত্রী শেখ হাসিনার বোন পরিচয় দিয়ে প্রতারণার অভিযোগে মার্জিয়া জান্নাতি নামে এক বিমা কর্মকর্তাকে আটক করেছে র‌্যাব। রাজধানীর বনশ্রী এলাকার একটি বাসা থেকে আজ শনিবার সকাল সাড়ে নয়টার দিকে তাঁকে আটক করে র‌্যাব-৩-এর একটি দল।
র‌্যাব-৩–এর এক সংবাদ বিজ্ঞপ্তিতে বলা হয়েছে, মার্জিয়া ইসলামী ইনস্যুরেন্সের জ্যেষ্ঠ ব্যবস্থাপক হিসেবে কর্মরত। মার্জিয়া প্রধানমন্ত্রীর বোন শেখ রেহেনার পরিচয় দিয়ে গত ৩০ নভেম্বর বাংলাদেশ ব্যাংকের গভর্নর আতিউর রহমানকে ফোন করেন। ফোনে তিনি দুই বিমা কর্মীকে আর্থিকভাবে সহায়তার জন্য গভর্নরকে নির্দেশ দেন। এভাবে মার্জিয়া প্রায় এক কোটি টাকা আয়ের চেষ্টা চালান। এ ঘটনায় আজ বনশ্রী এলাকা থেকে মার্জিয়া ও তাঁর স্বামী এম এ কাশেমকে আটক করা হয়।
