
গান, নাটক এবং আলোচনার মধ্য দিয়ে রানা প্লাজাসহ বিভিন্ন পোশাকশিল্প কারখানা এবং শ্রমিক আন্দোলনে নিহত শ্রমিকদের স্মরণ করে বেসরকারি সংগঠন কর্মজীবী নারী। কর্মজীবী নারীর ২৩তম প্রতিষ্ঠাবার্ষিকী ও মে দিবস উপলক্ষে গতকাল মঙ্গলবার জাতীয় জাদুঘরের কবি সুফিয়া কামাল মিলনায়তনে এ আয়োজন করা হয়।অনুষ্ঠানের প্রধান আলোচক তথ্যমন্ত্রী হাসানুল হক ইনু বলেন, জঙ্গিবাদ নারীর ক্ষমতায়ন ও কর্মের প্রধান শত্রু।অনুষ্ঠানে কর্মজীবী নারীর প্রতিষ্ঠাতা সভাপতি ও সাংসদ শিরীন আখতার, অধ্যাপক লতিফা আখন্দ, উন্নয়ন গবেষক জাকিয়া কে হাসান, কর্মজীবী নারীর সাধারণ সম্পাদক শারমিন কবীর প্রমুখ বক্তব্য দেন। বিজ্ঞপ্তি।
