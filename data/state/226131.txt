
ব্রাহ্মণবাড়িয়ার কসবায় প্রখ্যাত আইনজীবী, বঙ্গবন্ধুর সহচর, সাবেক সাংসদ ও মুক্তিযোদ্ধা সিরাজুল হকের ১৩তম মৃত্যুবার্ষিকী উপলক্ষে গতকাল বুধবার শোকসভা ও দোয়া মাহফিল অনুষ্ঠিত হয়েছে। উপজেলা আওয়ামী লীগের উদ্যোগে ওই কর্মসূচি পালন করা হয়। জেলা পরিষদ মিলনায়তনে কসবা উপজেলা আওয়ামী লীগের যুগ্ম আহ্বায়ক রাশেদুল কাউসার ভূঁইয়ার সভাপতিত্বে শোকসভায় প্রধান অতিথি ছিলেন উপজেলা পরিষদের চেয়ারম্যান মো. আনিছুল হক ভূইয়া। এতে আওয়ামী লীগ ও এর সহযোগী সংগঠনের নেতা-কর্মীরা বক্তৃতা করেন। সিরাজুল হক ব্রাহ্মণবাড়িয়া-৪ (কসবা-আখাউড়া) আসনের সাংসদ এবং আইন, বিচার ও সংসদবিষয়ক মন্ত্রী আনিসুল হকের বাবা। 
