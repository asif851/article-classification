
বর্তমান রাজনৈতিক পরিস্থিতি জাতীয় পার্টির ক্ষমতায় যাওয়ার সুবর্ণ সুযোগ বলে মন্তব্য করেছেন দলের চেয়ারম্যান হুসেইন মুহম্মদ এরশাদ। তিনি বলেন, দেশের মানুষ এখন পরিবর্তন চায়। এ জন্য নেতা-কর্মীদের প্রস্তুত থাকতে হবে। গতকাল শনিবার চট্টগ্রামের মুরাদপুরে মহানগর জাতীয় পার্টির কার্যালয়ে মতবিনিময় সভায় এসব কথা বলেন তিনি।এরশাদ বলেন, ‘সময় এসেছে, এ সুযোগ হারানো যাবে না। যদি এই সুযোগ হাতছাড়া করি, আল্লাহ পাক অসন্তুষ্ট হবেন। আমরা কল্যাণের জন্য ক্ষমতায় যেতে চাই।’সাবেক এই রাষ্ট্রপতি দাবি করেন, নূর হোসেন ও ডা. মিলনকে কে হত্যা করেছে তা-ও তিনি জানেন বলে দাবি করেন। জাতীয় পার্টির চেয়ারম্যান বলেন, যারা আন্দোলন করছে, তারা নিজেদের স্বার্থ আদায়ের জন্য মানুষ পুড়িয়ে মারছে। ক্ষমতার লোভে অন্ধ হয়ে গেছে।
