
কুমিল্লার হোমনায় আওয়ামী লীগের প্রার্থী চূড়ান্ত করা ছাড়াই সভা শেষ হয়েছে। গতকাল রোববার বেলা দুইটার দিকে উপজেলা শিল্পকলা একাডেমীতে এ সভা অনুষ্ঠিত হয়। এই পৌরসভায় মেয়র পদে দলীয় মনোনয়নের ফরম নিয়েছেন পৌর আওয়ামী লীগের সভাপতি মো. আনোয়ার হোসেন, স্বেচ্ছাসেবক লীগের কেন্দ্রীয় নেতা মো. নজরুল ইসলাম, উপজেলা যুবলীগের যুগ্ম সম্পাদক মো. মেজবাহ উদ্দিন সরকার এবং অর্থবিষয়ক সম্পাদক মো. মোবারক হোসেন। দলের একজন নেতা বলেন, সোমবার (আজ) প্রার্থীর নাম চূড়ান্ত করে ঢাকায় পাঠিয়ে দেওয়া হবে। অন্যদিকে বিএনপির মনোনয়ন পেতে এখন পর্যন্ত ফরম নিয়েছেন দলের সমর্থক আবদুল লতিফ। 
