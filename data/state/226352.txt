
সড়ক পরিবহন ও সেতুমন্ত্রী ওবায়দুল কাদের বলেছেন, বিএনপির চেয়ারপারসন খালেদা জিয়াকে গ্রেপ্তারের বিষয়ে সরকারের কোনো রাজনৈতিক চিন্তাভাবনা আছে বলে তাঁর জানা নেই।আজ শুক্রবার সকালে গাজীপুরে আকস্মিক পরিদর্শনে এলে সাংবাদিকদের প্রশ্নের জবাবে এ কথা বলেন ওবায়দুল কাদের। টেকনগপাড়া এলাকায় বিআরটিসির বাস ডিপো পরিদর্শন করেন মন্ত্রী। এ ছাড়া সালনা এলাকায় গড়ে ওঠা অবৈধ লেগুনা তৈরির কারখানা দেখতে পান তিনি।সম্প্রতি বিএনপির একাধিক নেতা দলীয় চেয়ারপারসনকে গ্রেপ্তারের আশঙ্কা প্রকাশ করেছেন। খালেদা জিয়াকে গ্রেপ্তার করা হলে তার পরিণাম ভালো হবে না বলে তাঁরা হুঁশিয়ারিও দিয়েছেন।বিএনপি নেতাদের ওই বক্তব্যের বিষয়ে জানতে চাইলে ওবায়দুল কাদের বলেন, দলটির কয়েকজন নেতা বলেছেন, খালেদা জিয়াকে গ্রেপ্তারের চক্রান্ত করা হচ্ছে। কিন্তু সরকারের একজন মন্ত্রী হিসেবে তিনি যত দূর জানেন, তাতে তাঁকে (খালেদা জিয়া) গ্রেপ্তারের বিষয়ে সরকার কোনো রাজনৈতিক চিন্তাভাবনা করছে বলে তাঁর জানা নেই।বিআরটিসি বাস ডিপো পরিদর্শনকালে সেখানে বিভিন্ন অনিয়ম দেখতে পান মন্ত্রী। এ ব্যাপারে প্রয়োজনীয় ব্যবস্থা নিতে বিআরটিসির চেয়ারম্যানকে নির্দেশ দেওয়ার কথা জানিয়েছেন তিনি। এ ছাড়া বাস ডিপোর ব্যবস্থাপককে কারণ দর্শানোর নোটিশ দিতেও বলা হয়েছে।পরিদর্শনকালে সালনা এলাকায় অবৈধ লেগুনা উৎপাদনের কারখানা দেখতে পান মন্ত্রী। এসব কারখানা উচ্ছেদ করতে নির্দেশ দেন তিনি। এ ছাড়া অবৈধ লেগুনা জব্দ করতে বলেন।
আরও পড়ুন:খালেদা জিয়াকে গ্রেপ্তারের পরিণাম ভালো হবে না
