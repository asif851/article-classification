
ঢাকার ধামরাই উপজেলার বারোবাড়িয়া এলাকায় আজ শনিবার সড়ক দুর্ঘটনায় প্রাইভেটকারের সাত যাত্রী নিহত হয়েছেন। ঢাকা-আরিচা মহাসড়কে বারোবাড়িয়া এলাকায় দুপুর আড়াইটার দিকে এ দুর্ঘটনা ঘটে।
ধামরাই থানার ভারপ্রাপ্ত কর্মকর্তা (ওসি) ফিরোজ তালুকদার সড়ক দুর্ঘটনায় সাতজনের মৃত্যুর খবর নিশ্চিত করেছেন।
প্রত্যক্ষদর্শীরা জানান, মহাসড়কের বারোবাড়ি এলাকায় দুটি বাসের মাঝখানে থাকা প্রাইভেটকার চাপা খায়। এতে ঘটনাস্থলেই প্রাইভেটকারের চার যাত্রী মারা যান। পরে হাসপাতালে নেওয়ার পথে আরও তিনজনের মৃত্যু হয়।
