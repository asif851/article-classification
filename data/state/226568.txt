
২০১৬ সালের ১ জানুয়ারির আগেই কিশোরগঞ্জের ১৩টি উপজেলাকে বাল্যবিবাহমুক্ত করার অঙ্গীকার করেছেন কিশোরগঞ্জের নবাগত জেলা প্রশাসক জি এস এম জাফরউল্লাহ। এ জন্য তিনি সবার সহযোগিতা কামনা করেন। তাড়াইল উপজেলা পরিষদ সভাকক্ষে গতকাল রোববার দুপুরে পরিচিতি ও মতবিনিময় সভায় তিনি এ অঙ্গীকার করেন। সভায় সভাপতিত্ব করেন ইউএনও সুলতানা আক্তার। সঞ্চালনায় ছিলেন উপজেলা মৎস্য কর্মকর্তা হাবিব ফরহাদ আলম। বক্তব্য দেন উপজেলা পরিষদের চেয়ারম্যান কামাল উদ্দিন ভূঞা, উপজেলা স্বাস্থ্য কর্মকর্তা এহসানুল হক, উপজেলা মুক্তিযোদ্ধা কমান্ডার আবদুল হাই প্রমুখ। 
