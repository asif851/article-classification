
ইসলামী বিশ্ববিদ্যালয়ে প্রভাষক পদে নিয়োগে নিয়ম পরিবর্তনের সিদ্ধান্ত নিয়েছে বিশ্ববিদ্যালয় প্রশাসন। নতুন নিয়ম অনুযায়ী, তিনটি ধাপে প্রভাষক নিয়োগপ্রক্রিয়া সম্পন্ন হবে। গত শুক্রবার বিশ্ববিদ্যালয়ের সিন্ডিকেট সভায় এ সিদ্ধান্ত নেওয়া হয়।
এর আগে শুধু মৌখিক পরীক্ষার মাধ্যমে এ বিশ্ববিদ্যালয়ে প্রভাষক নিয়োগ দেওয়া হতো। কিন্তু এখন থেকে আগ্রহী প্রার্থীদের লিখিত পরীক্ষায় অংশগ্রহণের পর মৌখিক পরীক্ষায় অংশ নিতে হবে। 
