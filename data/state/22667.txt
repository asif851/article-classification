
গাইবান্ধা সদর উপজেলার ফলিয়া বালিকা উচ্চবিদ্যালয়ের ১৫ জন কৃতী শিক্ষার্থীকে মাসিক বৃত্তি দিচ্ছে গাইবান্ধার স্বেচ্ছাসেবী সংগঠন বেগম সালেহা খান ফাউন্ডেশন। গতকাল সোমবার শিক্ষার্থীদের হাতে আনুষ্ঠানিকভাবে বৃত্তির টাকা তুলে দেওয়া হয়। এ উপলক্ষে বিদ্যালয় মিলনায়তনে এক সমাবেশ অনুষ্ঠিত হয়। ফাউন্ডেশনের আহ্বায়ক রাশেদ আহম্মেদ বলেন, প্রতি শ্রেণি থেকে তিনজন করে মোট ১৫ জন শিক্ষার্থীর প্রত্যেককে মেধাভিত্তিক মাসিক ২৫০, ২০০ ও ১৫০ টাকা করে বৃত্তি দেওয়া হবে। গতকাল এপ্রিল মাসের বৃত্তির টাকা বিতরণ করা হয়।
