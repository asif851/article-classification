
মাদারীপুর উপজেলা যুবলীগের সাংগঠনিক সম্পাদক ও পৌর কমিশনার মো. মনিরুজ্জামান হাওলাদারের বাবাকে কুপিয়ে হত্যা করেছে দুর্বৃত্তরা। নিহত মফিজ হাওলাদারের (৫৫) লাশ উদ্ধার করেছে পুলিশ। মাদারীপুর থানার ওসি সুভাষ চন্দ্র পাল বলেন, গতকাল সন্ধ্যায় মাদারীপুর সদর উপজেলার লক্ষ্মীগঞ্জ এলাকায় দুর্বৃত্তরা কুপিয়ে ও পিটিয়ে হত্যা করে লাশ ফেলে রেখে যায়। ওসি জানান, লাশ উদ্ধার করে মাদারীপুর সদর হাসপাতালের মর্গে পাঠানো হয়েছে।
