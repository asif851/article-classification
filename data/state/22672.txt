
সিলেটের এমসি কলেজ ও সরকারি মহিলা কলেজের অর্থনীতি বিভাগের সাবেক বিভাগীয় প্রধান অধ্যাপক খালেদা খানম চৌধুরী (৭১) গত শনিবার বিকেলে নগরের হাউজিং এস্টেটের নিজ বাসায় ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি বার্ধক্যজনিত রোগে ভুগছিলেন। তিনি দুই ছেলে ও এক মেয়ে রেখে গেছেন। গতকাল রোববার জোহরের নামাজ শেষে দরগাহে হজরত শাহ জালাল (রহ.) মসজিদে জানাজা শেষে দরগাহ কবরস্থানে তাঁকে দাফন করা হয়েছে। 
