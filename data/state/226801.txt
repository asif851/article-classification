
লালমনিরহাটের পাটগ্রাম টেকনিক্যাল অ্যান্ড বিজনেস ম্যানেজমেন্ট কলেজে ওই শিক্ষাপ্রতিষ্ঠানের প্রতিষ্ঠাতা মুক্তিযোদ্ধা আবু আইয়ুব প্রধানের স্মরণে স্মৃতিচারণা সভা গতকাল শনিবার কলেজ মাঠ প্রাঙ্গণে অনুষ্ঠিত হয়। সভায় সভাপতিত্ব করেন ওই কলেজের অধ্যক্ষ শওকত হায়াত প্রধান। বক্তব্য দেন ওই শিক্ষাপ্রতিষ্ঠানের ব্যবস্থাপনা কমিটির সভাপতি ও ইউএনও নূর কুতুবুল আলম, স্থানীয় উপজেলা পরিষদের চেয়ারম্যান রুহুল আমীন, পৌর মেয়র শমসের আলী, মুক্তিযোদ্ধা ও অধ্যক্ষ (অবসরপ্রাপ্ত) এম ওয়াজেদ আলী, মুক্তিযোদ্ধা দবির উদ্দিন আহম্মেদ, স্থানীয় ইউনিয়ন পরিষদের চেয়ারম্যান আবদুর ওহাব প্রধান প্রমুখ। তিনি গত ১৬ মে মারা যান। 
