
নতুন করে ভোটার তালিকায় যাঁরা নাম উঠিয়েছেন, তাঁদের জাতীয় পরিচয়পত্র বিলির কাজ শুরু হচ্ছে ২৫ সেপ্টেম্বর বুধবার থেকে। ঢাকা মহানগর থেকে কার্ড বিলির কাজ শুরু হচ্ছে, অক্টোবর নাগাদ গোটা দেশে এই কাজ শেষ হবে। নির্বাচন কমিশন আজ বৃহস্পতিবার এ তথ্য জানিয়েছে।নির্বাচন কমিশন জানিয়েছে, স্কুল শিক্ষকসহ যাঁরা ভোটার তালিকা তৈরির কাজে সম্পৃক্ত ছিলেন, তাঁরাই বাড়ি বাড়ি গিয়ে কার্ড বিলি করবেন। একেক জন ৫০০টি কার্ড বিলি করবেন। আর প্রতি কার্ড বিলি বাবদ তাঁরা সম্মানী পাবেন ১০ টাকা করে।গত বছরের মার্চে ভোটার তালিকা হালনাগাদের কাজ শুরু করে নির্বাচন কমিশন, শেষ হয় ডিসেম্বরে। চূড়ান্ত ভোটার তালিকা প্রকাশ করা হয় ৩১ জানুয়ারি। সারা দেশে এখন ভোটারের সংখ্যা নয় কোটি ১৯ লাখ।
