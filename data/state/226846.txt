
কুষ্টিয়া ইসলামী বিশ্ববিদ্যালয়ে দলিত ও হরিজন শিক্ষার্থীদের জন্য ভর্তি কোটা অনুমোদন করেছে বিশ্ববিদ্যালয় কর্তৃপক্ষ। বুধবার ২০১৪-১৫ শিক্ষাবর্ষের ভর্তি কমিটির সভায় বিশেষ এ কোটার অনুমোদন দেওয়া হয়। এ বছর থেকেই শিক্ষার্থীরা এ সুবিধা পাবেন। এ কোটার অধীনে দুজন ভর্তি হতে পারবেন। এর আগে গত শনিবার ফেয়ার-ড্রিম প্রকল্পের উদ্যোগে ফেয়ার অ্যাডভোকেসি দল কুষ্টিয়া ও বাংলাদেশ হরিজন ঐক্য পরিষদের পক্ষে ইসলামী বিশ্ববিদ্যালয়ের অধ্যাপক রাশিদ আসকারিসহ আট সদস্যের একটি প্রতিনিধিদল উপাচার্য আবদুল হাকিম সরকারের সঙ্গে সাক্ষাৎ করে। এ সময় দলিত ও হরিজনদের জন্য শিক্ষা কোটা প্রবর্তনের যৌক্তিকতা তুলে ধরা হয়। কুষ্টিয়া অফিস
