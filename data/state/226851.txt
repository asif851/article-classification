
দিনাজপুরে গতকাল সোমবার ‘আদিবাসী শিশুদের জন্য মাতৃভাষায় শিক্ষা: আমাদের করণীয়’বিষয়ক এক কর্মশালা হয়েছে। বেসরকারি সংস্থা নর্দান ডেভেলপমেন্ট ফাউন্ডেশন (এনডিএফ) যৌথভাবে এর আয়োজন করে। এতে মূল প্রবন্ধ পাঠ করেন রংপুরের মিঠাপুকুর ডিগ্রি কলেজের ইসলামের ইতিহাস ও সংস্কৃতি বিভাগের প্রভাষক জহিরুল ইসলাম। প্রধান অতিথি ছিলেন দিনাজপুরের অতিরিক্ত জেলা প্রশাসক (শিক্ষা, প্রযুক্তি ও উন্নয়ন) তৌহিদুল ইসলাম।
