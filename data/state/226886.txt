
ভেজাল গুড় বানানোর দায়ে ফরিদপুরে দুই গুড় ব্যবসায়ীকে ২০ হাজার টাকা জরিমানা করেছেন ভ্রাম্যমাণ আদালত। এই আদালত পরিচালনা করেন নির্বাহী হাকিম ও উপজেলা নির্বাহী কর্মকর্তা (ইউএনও) বিশ্বাস রাসেল হোসেন। উপজেলার মাঝারদিয়া ইউনিয়নের পুরাগুদী ও হড়েরকান্দি গ্রামে গতকাল বুধবার সকালে এই অভিযান চালানো হয়। এ সময় চিনি দিয়ে গুড় বানানোর দায়ে বাদশা শেখ (৫০) ও নূর আলমকে (২৬) আটক করে উপজেলা সদরে নিয়ে আসা হয়। পরে তাঁদের প্রত্যেককে ১০ হাজার টাকা জরিমানা করেন আদালত। ইউএনও বলেন, ভোক্তা অধিকার আইনে তাঁদের জরিমানা করা হয়। 
