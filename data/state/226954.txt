
লালমনিরহাটের তিস্তা নদীতে আজ বৃহস্পতিবার স্থানীয় জেলেদের জালে বিশাল আকারের একটি বাগাড় মাছ ধরা পড়েছে। মাছটির ওজন ৪৫ কেজি ৫০০ গ্রাম।
স্থানীয় কয়েকজন মাছ ব্যবসায়ী জেলেদের কাছ থেকে মাছটি ৮০০ টাকা কেজি দরে কেনেন। পরে স্থানীয় সাধুর বাজারে সাড়ে ৮০০ টাকা কেজি দরে মোট ৩৮ হাজার ৬৭৫ টাকায় আনসার সদস্যদের কাছে মাছটি বিক্রি করেন ব্যবসায়ীরা। লালমনিরহাট-২৭ আনসার ব্যাটালিয়নের আনসার সদস্যরা মাছটি নিজেদের মধ্যে ভাগাভাগি করে নেন।আনসার সদস্যরা জানান, বৃহস্পতিবার সকালে তিস্তাপাড়ের সীমান্ত বাজার এলাকার জেলে আলম মিয়া ও ভুট্টু মিয়া প্রায় ৪৬ কেজি ওজনের এই বাগাড় মাছটি ধরেন।
লালমনিরহাট ২৭ আনসার ব্যাটালিয়নের পরিচালক বিকাশ চন্দ্র দাস বলেন, আনসারের প্লাটুন কমান্ডার আবদুল খালেকের মাধ্যমে স্থানীয় সাধুর বাজার থেকে সাড়ে ৮০০ টাকা কেজি দরে মাছটি কিনে লালমনিরহাটে এনে আনসার সদস্যরাসহ মোট ৩৫ জন মানুষ মাছটি ভাগ করে নেন।
