
সুন্দরবনে তেলবাহী জাহাজডুবির ঘটনায় তিন সদস্যের একটি কমিটি গঠন করেছে সরকার। সমুদ্র পরিবহন অধিদপ্তরের নটিক্যাল সার্ভেয়ার অ্যান্ড এক্সামিনার ক্যাপ্টেন গিয়াসউদ্দিন আহমেদকে কমিটির আহ্বায়ক করা হয়েছে।আজ বুধবার সচিবালয়ে নৌ পরিবহনমন্ত্রী শাজাহান খান সাংবাদিকদের এ কথা জানান। ইউরোপীয় ইউনিয়নের (ইইউ‍) একটি দল মন্ত্রীর সঙ্গে দেখা করার পর তিনি এ কথা বলেন।কমিটির অন্য দুই সদস্য হলেন সমুদ্র পরিবহন অধিদপ্তরের নির্বাহী ম্যাজিস্ট্রেট গোলাম মাইনুদ্দিন হাসান ও সমুদ্র পরিবহন অধিদপ্তরের খুলনার অভ্যন্তরীণ জাহাজ পরিদর্শনালয়ের পরিদর্শক মোহাম্মদ আবু জাফর মিয়া।কমিটি দুর্ঘটনার কারণ নির্ণয়, ক্ষয়ক্ষতির পরিমাণ নির্ণয়, দুর্ঘটনার জন্য দায়ীদের শনাক্ত করা এবং ভবিষ্যতে এ ধরনের দুর্ঘটনা কীভাবে রোধ করা যায় তার সুপারিশ দেবে। ১৫ কর্ম দিবসের মধ্যে কমিটিকে প্রতিবেদন দিতে বলা হয়েছে।নৌমন্ত্রী জানান, যে জাহাজের ধাক্কায় নোঙরে থাকা তেলবাহী জাহাজ এম. টি সাউদার্ন ওটি-৭ ডুবে যায়, সেটি শনাক্ত করা গেছে। জাহাজটি হলো তেলবাহী জাহাজ এম টি টোটাল। এর মালিকসহ সংশ্লিষ্টদের বিরুদ্ধে ব্যবস্থা নেওয়া হবে বলে মন্ত্রী জানান।গতকাল ভোর চারটার দিকে বাগেরহাটের সুন্দরবনের শরণখোলা ও চাঁদপাই রেঞ্জের শ্যালা নদীর মৃগামারী এলাকায় নোঙরে থাকা তেলবাহী জাহাজ এম. টি সাউদার্ন ওটি-৭ আরেকটি তেলবাহী জাহাজের ধাক্কায় ডুবে যায়।
মন্ত্রী জানান, ইতিমধ্যে উদ্ধারের জন্য দুটি উদ্ধারকারী জাহাজসহ তিনটি জাহাজ পাঠানো হয়েছে। তবে কুয়াশার কারণে উদ্ধারকাজ ব্যাহত হচ্ছে।
আরও জানতে ক্লিক করুনসুন্দরবনে ছড়িয়ে পড়ছে তেলসবচেয়ে বড় পরিবেশ বিপর্যয়ের আশঙ্কা
