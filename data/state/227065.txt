
রাজধানীর হজরত শাহজালাল আন্তর্জাতিক বিমানবন্দরে ২৩৭ কার্টন বিদেশি সিগারেটসহ এক যাত্রীকে আটক করা হয়েছে। এপিবিএন বলছে, জব্দ সিগারেটের দাম প্রায় তিন লাখ টাকা।
আজ শনিবার ভোরে বিমানবন্দরের ক্যানপি থেকে মীর মো. রবিউল হোসেন (৩৫) নামের ওই যাত্রীকে আটক করেন আর্মড পুলিশ ব্যাটালিয়নের (এপিবিএন) সদস্যরা।
এপিবিএনের সহকারী পুলিশ সুপার তানজিনা আক্তারের ভাষ্য, আরব আমিরাতের শারজাহ থেকে এয়ার অ্যারাবিয়ার একটি ফ্লাইটে করে আজ ভোরে ঢাকায় আসেন রবিউল। তাঁর সঙ্গে থাকা মালপত্রে এসব সিগারেট পাওয়া যায়। রবিউলের বাড়ি চট্টগ্রামের হাটহাজারীতে। তিনি প্রায়ই আরব আমিরাতে যাতায়াত করতেন। এ ঘটনায় আইনি ব্যবস্থা নেওয়া হয়েছে।
