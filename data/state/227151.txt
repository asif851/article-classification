
জাতীয় প্রেসক্লাবের হীরকজয়ন্তী উপলক্ষে আয়োজিত ক্লাব সদস্যদের সন্তানদের দুই দিনব্যাপী শিশু আনন্দমেলা শেষ হলো গতকাল শুক্রবার। এতে চার শতাধিক শিশু-কিশোর অংশ নেয়। এই আয়োজনে শিশুদের জন্য ছিল চিত্রাঙ্কন, সংগীত, আবৃত্তি ও ক্রীড়া প্রতিযোগিতা। নারীদের জন্য ছিল পিলো পাসিং ও রাশি টানাটানি প্রতিযোগিতা।গতকাল বিকেলে জাদু প্রদর্শনী, সাংস্কৃতিক অনুষ্ঠান, পুরস্কার বিতরণী ও র্যাফল ড্রর মধ্য দিয়ে আয়োজনটি শেষ হয়। এতে প্রধান অতিথি ছিলেন বাংলাদেশ ক্রিকেট বোর্ডের সভাপতি ও বেক্সিমকো গ্রুপের পরিচালক নাজমুল হাসান। সভাপতিত্ব করেন ক্লাবের সভাপতি কামাল উদ্দিন, স্বাগত বক্তব্য দেন সাধারণ সম্পাদক সৈয়দ আবদাল আহমেদ। জাদু পরিবেশন করেন তিশা এবং সংগীত ও নৃত্য পরিবেশন করেন সুমী আকতার, এইচ বকুল ও ক্লাবের শিশু শিক্ষা কার্যক্রমের শিক্ষার্থীরা।
