
সিরাজগঞ্জের বেলকুচি উপজেলার কলাগাছী গ্রামে ৮২৪টি বাড়ির বিদ্যুৎ-সংযোগের উদ্বোধন করা হয়েছে। গতকাল মঙ্গলবার বিকেলে আনুষ্ঠানিকভাবে সংযোগের উদ্বোধন করেন স্থানীয় সাংসদ আবদুল মজিদ মণ্ডল। বেলকুচি উপজেলা নির্বাহী কর্মকর্তা সাইফুল ইসলামের সভাপতিত্বে এই উদ্বোধনী অনুষ্ঠানে অন্যান্যের মধ্যে বক্তব্য দেন সিরাজগঞ্জ পল্লী বিদ্যুৎ সমিতি-২-এর মহাব্যবস্থাপক আজাহার আলী, উপমহাব্যবস্থাপক মিজানুর রহমান, খোরশেদ আলম প্রমুখ।
