
আগামী ২৯ নভেম্বর শুরু হচ্ছে দুদিনব্যাপী ‘অ্যাগ্রো ক্যারিয়ার এক্সপো ২০১৭’। এরই প্রচারণায় সাতটি বিশ্ববিদ্যালয়ে রোড শো আয়োজন করতে যাচ্ছে কৃষিবিদ ইনস্টিটিউট বাংলাদেশ (কেআইবি)।
আগামীকাল মঙ্গলবার পটুয়াখালী বিজ্ঞান ও প্রযুক্তি বিশ্ববিদ্যালয় থেকে শুরু হয়ে ১৩ নভেম্বর গাজীপুরের বঙ্গবন্ধু কৃষি বিশ্ববিদ্যালয়ে এসে শেষ হবে এই রোড শো।
বাংলাদেশ সরকারের বাণিজ্য মন্ত্রণালয়ের আওতাধীন এবং কৃষিভিত্তিক উন্নয়ন প্রকল্প সুইসকন্ট্যাক্ট-ক্যাটালিস্টের সহযোগিতায় এটি আয়োজন করবে কেআইবি। সাতটি বিশ্ববিদ্যালয়ের শিক্ষার্থীদের জন্য ক্যারিয়ার এক্সপোতে অংশ নিচ্ছে ১৫০টি প্রতিষ্ঠান। ২৬ অক্টোবর চট্টগ্রাম ভেটেরিনারি ও অ্যানিমেল সায়েন্সেস বিশ্ববিদ্যালয়ে, ২৯ অক্টোবর ময়মনসিংহে বাংলাদেশ কৃষি বিশ্ববিদ্যালয়ে, ৩১ অক্টোবর সিলেট কৃষি বিশ্ববিদ্যালয়ে, ২ নভেম্বর দিনাজপুরের হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়ে এবং ৯ নভেম্বর ঢাকার শেরে বাংলা কৃষি বিশ্ববিদ্যালয়ে রোড শো করবে কেআইবি। এই বিশ্ববিদ্যালয়গুলোর শিক্ষার্থীদের নিয়ে রাজধানীর কৃষিবিদ ইনস্টিটিউটে ২৯-৩০ নভেম্বর ‘অ্যাগ্রো ক্যারিয়ার এক্সপো’ অনুষ্ঠিত হবে। অ্যাগ্রা ক্যারিয়ার এক্সপোতে শিক্ষার্থীদের নিবন্ধনের জন্য রোড শো চলাকালীন এসব বিশ্ববিদ্যালয়ে বুথ বসানো হবে।
ক্যারিয়ার গঠনের ব্যাপারে প্রচারণার একটি অংশ কেআইবি ও সুইসকন্ট্যাক্ট-ক্যাটালিস্টের এই রোড শো কৃষিভিত্তিক। এ ধরনের আয়োজন দেশের কৃষি বিশ্ববিদ্যালয়ের শিক্ষার্থীদের উন্নয়ন ও কৃষি সংক্রান্ত বিষয়ে বিভিন্ন বেসরকারি প্রতিষ্ঠানে ক্যারিয়ার গঠনে ভূমিকা পালন করে থাকে। বিজ্ঞপ্তি
 
