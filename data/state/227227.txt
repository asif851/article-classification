
সরকারি হিসাব অনুযায়ী, বন্যায় দেশের ১৩ জেলায় সাড়ে ছয় লাখ মানুষ ক্ষতিগ্রস্ত হয়েছে। উত্তরের পানি মধ্যাঞ্চলে নেমে এলে আরও নতুন জেলা প্লাবিত হতে পারে বলেও আশঙ্কা প্রকাশ করেছে দুর্যোগ ব্যবস্থাপনা ও ত্রাণ মন্ত্রণালয়। ১১ জুলাই পর্যন্ত পর্যন্ত ৯০টি পর্যবেক্ষণ পয়েন্টের মধ্যে ১২টিতে পানি বিপৎসীমার ওপর দিয়ে প্রবাহিত হচ্ছে এবং ৫৫টি পয়েন্টে পানি বৃদ্ধি পেয়েছে। বিশেষজ্ঞরা বলছেন, বৃষ্টি হতে থাকলে দেশের বন্যা পরিস্থিতির আরও অবনতি হবে।







 
