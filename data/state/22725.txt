
সংগঠনের শৃঙ্খলাবিরোধী কর্মকাণ্ডে জড়িত থাকার অভিযোগে রংপুরের বেগম রোকেয়া বিশ্ববিদ্যালয় শাখা ছাত্রলীগের সব কার্যক্রম স্থগিত করা হয়েছে। পরবর্তী নির্দেশ না পাওয়া পর্যন্ত এই স্থগিতাদেশ বহাল থাকবে। ছাত্রলীগের কেন্দ্রীয় কমিটির সাধারণ সম্পাদক এস এম জাকির হোসাইন প্রথম আলোকে এ তথ্য নিশ্চিত করেছেন।
জানা গেছে, রংপুর নগরে ছাত্রলীগের পরিচয়ে চাঁদা দাবি করে না পেয়ে বেগম রোকেয়া বিশ্ববিদ্যালয়ের সামনে পার্কের মোড়ে লিফা ফাস্ট ফুড অ্যান্ড কনফেকশনারিতে এ হামলা হয়। এ ঘটনার পর হামলাকারীদের গ্রেপ্তারের দাবিতে স্থানীয় ব্যবসায়ীরা অনির্দিষ্টকালের জন্য দোকানপাট বন্ধ করে দিয়েছেন। এ ছাড়া সকাল নয়টা থেকে তারা রংপুর-কুড়িগ্রাম মহাসড়ক অবরোধ ও বিক্ষোভ করেন। এই ঘটনার সত্যতা পেয়ে ছাত্রলীগের কমিটি স্থগিত করা হয়েছে বলে ধারণা করা হচ্ছে।
