
সিরাজগঞ্জের রায়গঞ্জ উপজেলার ধানগড়া মডেল উচ্চবিদ্যালয়ে চলতি বছরের এসএসসি পরীক্ষার্থীদের বিদায় অনুষ্ঠান হয়েছে। গতকাল বুধবার বিদ্যালয়ের মিলনায়তনে এর আয়োজন করা হয়। অনুষ্ঠানে সভাপতিত্ব করেন বিদ্যালয় পরিচালনা কমিটির সভাপতি হজরত আলী সরকার। বক্তব্য দেন প্রধান শিক্ষক তোফাজ্জল হোসেন খন্দকার, সাবেক প্রধান শিক্ষক বিজয় কুমার সাহা, পরিচালনা কমিটির সদস্য তৌহিদুল ইসলাম ও হাফিজুর রহমান, উপজেলা আওয়ামী লীগের সহসভাপতি গাজী সাইদুল ইসলাম প্রমুখ। অনুষ্ঠানে রায়গঞ্জ পৌরসভার মেয়র আবদুল্লাহ আল পাঠানসহ কাউন্সিলররা উপস্থিত ছিলেন। 
