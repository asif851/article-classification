
যুক্তরাষ্ট্রে বাংলাদেশের পণ্যের অবাধ বাজারসুবিধা (জিএসপি) পুনর্বহালের বিষয়ে শুনানি আগামী ডিসেম্বরে হবে। জিএসপি ফিরে পেতে শ্রমমান সুরক্ষায় ওবামা প্রশাসনের ঘোষিত কর্মপরিকল্পনা অনুযায়ী বাংলাদেশের নেওয়া পদক্ষেপ নিয়ে শুনানিতে আলোচনা হবে।
আজ বুধবার ঢাকায় নিযুক্ত মার্কিন রাষ্ট্রদূত ড্যান ডব্লিউ মজীনার সঙ্গে বৈঠকের পর পররাষ্ট্রসচিব মো. শহীদুল হক সাংবাদিকদের এ তথ্য জানান। পররাষ্ট্রসচিব ছাড়াও শ্রমসচিব মিকাইল শিপার ও বাণিজ্য সচিব মাহবুব আহমেদ মার্কিন রাষ্ট্রদূতের সঙ্গে আলোচনা করেন।
মজীনা সাংবাদিকদের জানান, যুক্তরাষ্ট্রে বাংলাদেশের জিএসপি পুনর্বহাল নিয়ে আলোচনা হয়েছে।
কর্মপরিবেশের উন্নতি ও শ্রম অধিকার সুরক্ষায় উল্লে­খযোগ্য অগ্রগতি না হওয়ায় মার্কিন প্রেসিডেন্ট বারাক ওবামা গত ২৭ জুন এক আদেশে বাংলাদেশের জিএসপি সুবিধা স্থগিত করেন। বিস্তারিত আসছে...
 
