
‘শৃঙ্খলাভঙ্গ এবং দলের স্বার্থবিরোধী তৎপরতায়’ লিপ্ত থাকায় উপজেলা পর্যায়ের আরও ছয় নেতাকে দল থেকে বহিষ্কার করেছে বিএনপি।গতকাল রোববার দপ্তরের দায়িত্বে থাকা বিএনপির যুগ্ম মহাসচিব রুহুল কবির রিজভীর সই করা এক বিজ্ঞপ্তিতে এ কথা জানানো হয়। এ নিয়ে কেন্দ্রীয় সিদ্ধান্তে গত ছয় দিনে দলটির উপজেলা পর্যায়ের মোট ১৭ জন নেতাকে বহিষ্কার করা হলো। তবে এর মধ্যে একজনের বহিষ্কারাদেশ আবার প্রত্যাহার করা হয়েছে।গতকাল যাঁদের বহিষ্কার করা হয়েছে তাঁরা হলেন বগুড়ার ধুনট উপজেলা বিএনপির সভাপতি তহিদুল আলম, জামালপুরের বকশীগঞ্জ উপজেলা কমিটির সাবেক সাধারণ সম্পাদক মানিক সওদাগর, কিশোরগঞ্জের নিকলী উপজেলা কমিটির সদস্য আবু সাঈদ, মাদারীপুরের শিবচর থানা কমিটির সদস্য নাজমুল হুদা চৌধুরী ও শাহাদাৎ হোসেন খান, চট্টগ্রাম উত্তর জেলা বিএনপির সহসভাপতি নাজিম উদ্দিন।দলীয় সূত্র জানায়, উপজেলা নির্বাচনে একক প্রার্থী রাখতে কেন্দ্রীয়ভাবে বিএনপির একটি সমন্বয় কমিটি কাজ করছে। এ কমিটির নির্দেশনা অমান্য করে যাঁরা উপজেলা নির্বাচনে ‘বিদ্রোহী’ প্রার্থী হিসেবে প্রতিদ্বন্দ্বিতা করছেন বা বিদ্রোহী প্রার্থীর জন্য কাজ করছেন, তাঁদের দল থেকে বহিষ্কার করা হচ্ছে। এরই অংশ হিসেবে এই পাঁচজনকে বহিষ্কার করা হয়েছে।
