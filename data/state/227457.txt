
চট্টগ্রাম নগরের হালিশহরে গতকাল রোববার বিদ্যুৎস্পৃষ্ট হয়ে জামাল উদ্দিন (২৩) নামের এক রংশ্রমিকের মৃত্যু হয়েছে। তাঁর বাড়ি ফেনীর সোনাগাজী উপজেলায়। হালিশহর থানার সহকারী উপপরিদর্শক (এএসআই) সুমন তালুকদার বলেন, চারতলা একটি বাসায় দড়ি দিয়ে তৈরি সিঁড়ি দিয়ে রং করছিলেন জামাল। রশিটি ছিঁড়ে তিনি ১১ হাজার ভোল্টের বৈদ্যুতিক তারের ওপর পড়েন। ঘটনাস্থলেই তাঁর মৃত্যু হয়। এ ঘটনায় থানায় একটি অপমৃত্যু মামলা হয়েছে। নিজস্ব প্রতিবেদক, চট্টগ্রাম।
