
রাজধানীর মহাখালীর সাততলা বস্তিতে আজ শুক্রবার ভোর সোয়া পাঁচটার দিকে আগুন লাগে। দুই ঘণ্টা পর সোয়া সাতটার দিকে আগুন নিয়ন্ত্রণে আসে।
ফায়ার সার্ভিসের কর্তব্যরত কর্মকর্তা শাহজাদী সুলতানার ভাষ্য, আগুনে ৩২টি ঘর ও নয়টি দোকান পুড়ে গেছে। এতে প্রায় ১৫ লাখ টাকার ক্ষতি হয়েছে। প্রাথমিকভাবে অগ্নিকাণ্ডের কারণ জানা যায়নি। ফায়ার সার্ভিসের সাতটি ইউনিট আগুন নিয়ন্ত্রণে আনে।
ঢাকা মেডিকেল কলেজ হাসপাতাল সূত্রে জানা গেছে, অগ্নিকাণ্ডে বাবা ও ছেলে আহত হয়েছেন। তাঁরা হলেন আবু বকর (৫৫) ও কাওসার (২০)।
