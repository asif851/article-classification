
গাজীপুরের কালিয়াকৈর উপজেলার পূর্ব চান্দরা বোর্ড মিল এলাকা থেকে গতকাল এক গৃহবধূর লাশ উদ্ধার করেছে পুলিশ। নিহত গৃহবধূ হলেন টাঙ্গাইল সদর উপজেলার ধনবাড়ী এলাকার সুজন মিয়ার স্ত্রী রিমা আক্তার রুমা (১৮)। পুলিশ ও পারিবারিক সূত্র জানায়, রিমা তাঁর স্বামীর সঙ্গে বোর্ড মিল পূর্বপাড়া এলাকার একটি বাড়িতে ভাড়া থেকে স্থানীয় পোশাক কারখানায় চাকরি করতেন। বুধবার রাতে স্বামীর সঙ্গে ঝগড়া হয় রিমার। পরে রাতের কোনো এক সময় তিনি আত্মহত্যা করেন। পুলিশকে না জানিয়ে দাফনের চেষ্টা করলে দুপুরে ঘটনাস্থলে গিয়ে লাশ উদ্ধার করা হয়।
