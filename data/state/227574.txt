
জাতীয় বিশ্ববিদ্যালয়ের ২০১৪ সালের সম্মান তৃতীয় বর্ষের পরীক্ষা আজ বুধবার বেলা একটায় শুরু হবে। সারা দেশের ৩১৯টি কলেজের ১৬৫টি কেন্দ্রে সর্বমোট প্রায় দেড় লাখ পরীক্ষার্থী এ পরীক্ষায় অংশ নেবেন। বিশ্ববিদ্যালয়ের জনসংযোগ, তথ্য ও পরামর্শ দপ্তরের পরিচালক (ভারপ্রাপ্ত) মো. ফয়জুল করিম স্বাক্ষরিত এক সংবাদ বিজ্ঞপ্তিতে গতকাল মঙ্গলবার এ তথ্য জানানো হয়েছে। বিজ্ঞপ্তিতে সুষ্ঠুভাবে পরীক্ষা অনুষ্ঠানে প্রশাসন, সংশ্লিষ্ট কলেজ, শিক্ষক, শিক্ষার্থী ও অভিভাবকদের সহযোগিতা কামনা করেছে বিশ্ববিদ্যালয় কর্তৃপক্ষ। 
