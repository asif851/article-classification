
নাটোরের শংকর গোবিন্দ চৌধুরী স্টেডিয়ামে গত শুক্রবার বিকেলে জেলা প্রশাসক গোল্ডকাপ টুর্নামেন্টের ফাইনাল খেলায় টাইব্রেকারে নওগাঁ জেলা দল ৪-৩ গোলের ব্যবধানে নাটোর জেলা দলকে হারিয়ে চ্যাম্পিয়ন হয়েছে। এর আগে নির্ধারিত সময়ে ২-২ গোলে খেলা ড্র হয়।খেলায় ২০ হাজারের বেশি দর্শক উপস্থিত ছিল।খেলা শেষে বিজয়ী দলের হাতে ১৬ ভরি স্বর্ণের ট্রফি তুলে দেন নাটোর-২ (সদর) আসনের সাংসদ শফিকুল ইসলাম। বিজয়ী দলকে ৫০ হাজার টাকা উপহার হিসেবে দেওয়া হয়।ফুটবল টুর্নামেন্টটি ২৩ অক্টোবর নাটোরে শুরু হয়। এতে নাটোরসহ রাজশাহী বিভাগের আটটি জেলা দল অংশ নেয়।
