
কামরাঙ্গীরচরের একটি প্লাস্টিক কারখানায় গতকাল শনিবার অগ্নিকাণ্ডের ঘটনা ঘটেছে। এতে কারখানাটির দুটি মেশিন ও উৎপাদিত কিছু পণ্য পুড়ে গেছে। ফায়ার সার্ভিসের আটটি ইউনিট আগুন নেভায়। গতকাল সকাল সাড়ে সাতটায় কামরাঙ্গীরচরের ঈদগাহের উত্তর পাশে রহমতবাগের তামান্না প্লাস্টিক কারখানায় অগ্নিকাণ্ড ঘটে। এতে কোনো হতাহতের ঘটনা ঘটেনি। কামরাঙ্গীরচর থানার ভারপ্রাপ্ত কর্মকর্তা শেখ মুহসীন আলম রাতে প্রথম আলোকে বলেন, ‘কারখানাটিতে সেনাবাহিনীর গোলাবারুদ রাখার বাক্স বানানোর অর্ডারের কাজ চলছিল। আজই (গতকাল) সেগুলো ডেলিভারি দেওয়ার কথা ছিল। এর মধ্যেই এই দুর্ঘটনাটি।’ মুহসীন আলম, দুর্ঘটনার পর ফায়ার সার্ভিস এসে আগুন নিয়ন্ত্রণে আনে। তবে মালিকের সঙ্গে যোগাযোগ করা সম্ভব হয়নি। দুর্ঘটনার প্রকৃত কারণ এখনো 
জানা যায়নি।
 
