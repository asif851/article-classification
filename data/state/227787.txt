
চট্টগ্রামের সাতকানিয়া উপজেলার ছদাহা ইউনিয়নের দুই গ্রামে গত শুক্রবার রাতে অভিযান চালিয়ে জামায়াতের দুই কর্মীকে গ্রেপ্তার করেছে পুলিশ। গ্রেপ্তার ব্যক্তিরা হলেন ইউনিয়নের আফজলনগর মিজিরপাড়া এলাকার মোহাম্মদ দিদার (২৫) ও মুহুরীপাড়া এলাকার মোহাম্মদ শাহজাহান (৩৮)। সাতকানিয়া থানার সহকারী উপপরিদর্শক (এএসআই) মো. আমজাদ হোসেন জানান, গ্রেপ্তার ব্যক্তিদের বিরুদ্ধে পুলিশের ওপর হামলা ও সহিংসতায় জড়িত থাকার অভিযোগে একাধিক মামলা আছে। 
