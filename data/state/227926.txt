
কক্সবাজারের চকরিয়া উপজেলার ফাঁসিয়াখালী ইউনিয়নের ডাইভারশন সেতু এলাকায় পুলিশের সঙ্গে ‘বন্দুকযুদ্ধে’ একটি ডাকাত দলের প্রধান নিহত হয়েছেন। এ ঘটনায় পুলিশের চার সদস্য আহত হন। পুলিশ এ কথা জানিয়েছে।পুলিশ জানায়, নিহত ডাকাত দলের প্রধান খোরশেদ আলম ওরফে ছুট্টোর (৩৮) বাড়ি চকরিয়ার পূর্ব বড় ভেওলা ইউনিয়নের ফজর রহমান সিকদারপাড়ায়। গতকাল শনিবার সন্ধ্যায় তিনি চট্টগ্রাম মেডিকেল কলেজ হাসপাতালে মারা যান।
