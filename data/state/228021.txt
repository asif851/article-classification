
মুক্তিযোদ্ধারা যুদ্ধ করে দেশ দিয়েছেন, তোমরা দেশটাকে গড়ে তুলবে। আমাদের কৃতী সন্তানেরা গবেষণা করে পাটের জিনসহ নানা কিছু আবিষ্কার করছেন। তোমরাও দেশটাকে জ্ঞান-বিজ্ঞানে আরও এগিয়ে নেবে। শুধু লেখাপড়া করলেই হবে না, দেশের জন্য কাজ করে যেতে হবে। ভালো মানুষ হতে হবে।গতকাল মঙ্গলবার কুড়িগ্রামে মাধ্যমিক স্কুল সার্টিফিকেট ও সমমানের পরীক্ষায় জিপিএ-৫ পাওয়া শিক্ষার্থীদের সংবর্ধনা অনুষ্ঠানে বক্তারা এসব কথা বলেন।প্রথম আলোর উদ্যোগে ও রাষ্ট্রায়ত্ত মুঠোফোন সেবাদানকারী প্রতিষ্ঠান টেলিটকের সহযোগিতায় এ সংবর্ধনার আয়োজন করা হয়।অনুষ্ঠানের শুরুতে শিক্ষার্থীদের মুক্তিযুদ্ধের চেতনায় দেশ গড়া এবং মাদককে ‘না’ বলার শপথবাক্য পাঠ করানো হয়। কুড়িগ্রাম বন্ধুসভার সভাপতি মোখলেছুর রহমানের সভাপতিত্বে সংবর্ধনা অনুষ্ঠানে বক্তব্য দেন কুড়িগ্রাম সরকারি মহাবিদ্যালয়ের উপাধ্যক্ষ মো. তোফায়েল হোসেন, রংপুর বেগম রোকেয়া বিশ্ববিদ্যালয়ের বাংলা বিভাগের সহকারী অধ্যাপক তুহিন ওয়াদুদ, কুড়িগ্রামের পাবলিক প্রসিকিউটর (পিপি) আব্রাহাম লিংকন, প্রভাষক মঞ্জুরুল ইসলাম, শিক্ষক মো. এনামুল হক খন্দকার, পৌরসভার সাবেক মেয়র কাজিউল ইসলাম, জেলা শিল্পকলা একাডেমীর সাধারণ সম্পাদক রাশেদুজ্জামান, টেলিটকের আঞ্চলিক ব্যবস্থাপক শেখ মো. মাসুম, আশার আলো পাঠশালার প্রতিষ্ঠাতা বিশ্বজিৎ বর্মণ ও প্রথম আলো চর বিদ্যালয়ের শিক্ষক মাহাফুজ-ই-এলাহী।মো. তোফায়েল হোসেন বলেন, ‘মুক্তিযোদ্ধারা যুদ্ধ করে দেশ দিয়েছেন, তোমরা দেশটাকে গড়ে তুলবে। আমাদের কৃতী সন্তানেরা গবেষণা করে পাটের জিনসহ নানা কিছু আবিষ্কার করছেন। তোমরাও দেশটাকে জ্ঞান-বিজ্ঞানে আরও এগিয়ে নেবে।’ তুহিন ওয়াদুদ বলেন, আলোকিত দেশ গড়ার জন্য আগে নিজেকে আলোকিত মানুষ হতে হবে। আব্রাহাম লিংকন বলেন, ‘তোমরাই আন্তর্জাতিক পরিসরে বাংলাদেশকে আধুনিক সমৃদ্ধ রাষ্ট্র হিসেবে গড়ে তুলবে। টেলিটকের আঞ্চলিক ব্যবস্থাপক শেখ মো. মাসুম বলেন, জিপিএ-৫-এর কোনো অভাব নেই, কিন্তু ভালো মানুষের বড়ই অভাব। দরিদ্রতাকে জয় করে জিপিএ-৫ প্রাপ্ত মেধাবী শিক্ষার্থী লাবনী আখতার বলে, ‘আমার বাবা অসুস্থ। মা অন্যের বাড়িতে কাজ করে সংসার চালান। অনেক কষ্ট করে লেখাপড়া করতে হচ্ছে। ভবিষ্যতে আরও ভালো ফল করতে চাই।’ শিক্ষার্থী সুমাইয়া তাবাসুম বলে, ‘লেখাপড়া শেষ করে দেশসেবায় নিজেকে নিয়োজিত করব।’ কুড়িগ্রাম সরকারি বালক বিদ্যালয়ের শিক্ষক এনামুল হক খন্দকার বলেন, জিপিএ-৫ পাওয়াই শেষ নয়। আরও বহুদূর যেতে হবে। অভিভাবক জাহাঙ্গীর আলম বলেন, শুধু লেখাপড়া করলেই হবে না, দেশের জন্য কাজ করে যেতে হবে। ভালো মানুষ হতে হবে।জেলার সেরা তিনটি শিক্ষাপ্রতিষ্ঠান—সরকারি বালক বিদ্যালয়, সরকারি বালিকা বিদ্যালয় ও কালেক্টরেট স্কুল ও কলেজকে সম্মাননা স্মারক প্রদান করা হয়। অনুষ্ঠান শেষে প্রথম আলো চর বিদ্যালয়ের শিক্ষার্থীরা একটি নাটিকা পরিবেশন করে।
আজ ২৮ আগস্ট বুধবারচাঁদপুরস্থান: চাঁদপুর ক্লাব মিলনায়তনসময়: সকাল ১০টামাগুরাস্থান: আসাদুজ্জামান মিলনায়তন, নোমানী ময়দানসময়: সকাল ১০টা
আগামীকাল ২৯ আগস্ট বৃহস্পতিবারকুষ্টিয়াস্থান: কুষ্টিয়া পৌরসভা মিলনায়তনসময়: সকাল ১০টাসাতক্ষীরাস্থান: শিল্পকলা একাডেমী মিলনায়তনসময়: সকাল ১০টাঝালকাঠিস্থান: শিল্পকলা একাডেমী মিলনায়তনসময়: সকাল ১০টা
