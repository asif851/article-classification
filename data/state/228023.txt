
কেন্দ্রীয় কচি-কাঁচার মেলার উদ্যোগে এক সংগীত প্রতিযোগিতা গতকাল বুধবার রাজবাড়ী শহরের কলেজ পাড়ার রাজবাড়ী কিন্ডারগার্টেনে অনুষ্ঠিত হয়। প্রতিযোগিতার পুরস্কার ও সনদপত্র বিতরণী অনুষ্ঠানে প্রধান অতিথি ছিলেন জেলা প্রশাসক জিনাত আরা। অনুষ্ঠানে সভাপতিত্ব করেন রাজবাড়ী দাদাভাই কচি-কাঁচার মেলার সভাপতি নুরুল হক আলম। বক্তব্য দেন জেলা প্রাথমিক শিক্ষা কর্মকর্তা তৌহিদুল ইসলাম, মুক্তিযোদ্ধা আহম্মেদ নিজাম মন্টু প্রমুখ। 
