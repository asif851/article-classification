
বিজিবির রংপুর অঞ্চলের ব্যবস্থাপনায় পঞ্চগড় ১৮ বিজিবি ব্যাটালিয়নে চারটি অঞ্চলের জুডো প্রতিযোগিতা হয়। গতকাল বুধবার চূড়ান্ত খেলায় রংপুর অঞ্চল চ্যাম্পিয়ন ও চট্টগ্রাম অঞ্চল রানারআপ হয়। ল্যান্স নায়েক হাচানুর রহমান শ্রেষ্ঠ খেলোয়াড় ও সিপাহি ইলিয়াস হোসেন শ্রেষ্ঠ নবীন খেলোয়াড় হন। বিজিবির রংপুরের রিজিয়ন কমান্ডার ব্রিগেডিয়ার শাহরিয়ার আহমদ চৌধুরী প্রধান অতিথি হিসেবে পুরস্কার বিতরণ করেন। এ সময় কর্নেল দেওয়ান মো. লিয়াকত আলী, লেফটেন্যান্ট কর্নেল আল হাকিম মো. নওশাদ, লেফটেন্যান্ট কর্নেল তুষার বিন ইউনুস, লেফটেন্যান্ট কর্নেল জি এম গোলাম সারওয়ার উপস্থিত ছিলেন। 
