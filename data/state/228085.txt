
চাঁপাইনবাবগঞ্জের শিবগঞ্জ উপজেলার শাহবাজপুর ইউনিয়নের পাগলা নদী থেকে গতকাল বৃহস্পতিবার শফিকুল ইসলাম (৬৫) নামের এক ব্যক্তির মরদেহ উদ্ধার করা হয়েছে। তিনি একই ইউনিয়নের চাঁদপুর গ্রামের বাসিন্দা ছিলেন। শিবগঞ্জ থানার ওসি এম এম ময়নুল ইসলাম জানান, স্থানীয় লোকজন খবর দিলে বেলা সাড়ে ১১টার দিকে শাহবাজপুর ইউনিয়নের তেলকুপি বাজারের পাশে পাগলা নদী থেকে এক ব্যক্তির মরদেহ উদ্ধার করে পুলিশ। ময়নাতদন্তের জন্য মরদেহ চাঁপাইনবাবগঞ্জ সদর হাসপাতালের মর্গে পাঠানো হয়েছে।
