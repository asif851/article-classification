
চট্টগ্রামের সেন্ট প্লাসিড উচ্চবিদ্যালয়ে আজ শুক্রবার সকাল নয়টার দিকে শুরু হয়েছে আঞ্চলিক গণিত উৎসব। বেলুন উড়িয়ে উৎসবের উদ্বোধন করেন স্কুলের প্রধান শিক্ষক প্রদীপ রোজারিও।চট্টগ্রামের বিভিন্ন শিক্ষাপ্রতিষ্ঠান থেকে প্রায় দেড় হাজার শিক্ষার্থী উৎসবে অংশ নিয়েছে। এবারও থাকছে প্রশ্নোত্তরপর্ব ও সাংস্কৃতিক অনুষ্ঠান।ডাচ্-বাংলা ব্যাংক লিমিটেডের পৃষ্ঠপোষকতায় ও প্রথম আলোর ব্যবস্থাপনায় বাংলাদেশ গণিত অলিম্পিয়াড কমিটি উৎসবের আয়োজন করেছে। এতে উপস্থিত ছিলেন প্রথম আলোর যুগ্ম সম্পাদক বিশ্বজিৎ চৌধুরী, ডাচ বাংলা ব্যাংকের এসএভিপি সৈয়দ মোহাম্মদ সোহেল, গণিত অলিম্পিয়াড কমিটির সাধারণ সম্পাদক ও যুব কর্মসূচি সমন্বয়ক মুনির হাসান প্রমুখ।
