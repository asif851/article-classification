
ফেনীর সোনাগাজীতে পোশাককর্মীকে ধর্ষণের ঘটনায় জড়িত থাকার অভিযোগে দুই যুবককে গ্রেপ্তার করা হয়েছে। গত রোববার রাতে উপজলোর চর সাহাভিকারী গ্রাম থেকে তাঁদের গ্রেপ্তার করে পুলিশ।পুলিশ ও এলাকাবাসী জানান, গত রোববার রাত ১০টায় চট্টগ্রাম থেকে সোনাগাজী উপজেলা সদরের ডাকবাংলো এলাকায় পৌঁছান ওই পোশাককর্মী। ডাকবাংলো থেকে পাঁচ কিলোমিটার দূরে তাঁর বাড়ি। বাড়ি যাওয়ার জন্য অটোরিকশা ভাড়া করেন তিনি। অটোরিকশা ছাড়ার সময় চালকের দুই পাশে দুই যুবক বসেন। কিছু দূর যাওয়ার পর অটোরিকশাটি থেমে যায়। এরপর চালকসহ তিনজন ওই তরুণীর মুখ চেপে একটি নির্জন স্থানে নিয়ে যান। সেখানে তরুণীকে ধর্ষণ করা হয়। একপর্যায়ে দুই যুবক সেখান থেকে পালিয়ে যান।পুলিশ জানায়, ধর্ষণের ঘটনা কাউকে না জানানোর শর্তে অটোরিকশার চালক ওই তরুণীকে বাড়ি পৌঁছে দিতে রাজি হন। কিছু দূর যাওয়ার পর পথে পরচিতি দুজন লোককে দেখতে পেয়ে তরুণী অটোরিকশা থামাতে বলেন। এ সময় চালককে আটক করেন ওই দুই ব্যক্তি। পরে সোনাগাজী থানা-পুলিশকে বিষয়টি জানানো হয়।পুলিশ জানায়, অটোরিকশার চালককে জিজ্ঞাসাবাদ করে অন্য দুই যুবকের পরিচয় নিশ্চত হওয়া গেছে। রাতেই আরও একজনে আটক করা হয়।সোনাগাজী মডেল থানার ওসি মো. হুমায়ুন কবীর বলেন, ধর্ষণের ঘটনায় জড়িত তিনজনের মধ্যে দুজনকে গ্রেপ্তার করা হয়েছে। অপর আসামিকে গ্রেপ্তারের চেষ্টা চলছে। ওই তরুণীর ডাক্তারি পরীক্ষা করা হয়েছে। তাঁর জবানবন্দিও রের্কড করা হয়েছে।
