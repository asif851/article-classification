
ব্রাহ্মণবাড়িয়ার বাঞ্ছারামপুর উপজেলার চতুর্থ ও পঞ্চম শ্রেণির প্রায় ২৩ হাজার শিক্ষার্থী তিন বিষয়ের বই পায়নি। উপজেলা পর্যায়ে ওই তিন বিষয়ের নতুন বই না আসায় কর্তৃপক্ষ তা বিতরণ করতে পারেনি।বাঞ্ছারামপুর উপজেলা প্রাথমিক শিক্ষা কর্মকর্তার কার্যালয় সূত্রে জানা গেছে, বাঞ্ছারামপুর উপজেলায় ১৩৯টি সরকারি প্রাথমিক বিদ্যালয় ও ২৮টি কিন্ডারগার্টেন রয়েছে। এসব বিদ্যালয়ে প্রথম শ্রেণি থেকে পঞ্চম শ্রেণি পর্যন্ত ৬২ হাজার ২৪৫ জন শিক্ষার্থী রয়েছে। চতুর্থ ও পঞ্চম শ্রেণির ২৩ হাজার ২৩০ জন শিক্ষার্থী রয়েছে। বাঞ্ছারামপুরে ২ লাখ ৮৮ হাজার ৬৬০টি বইয়ের চাহিদার বিপরীতে গত ১২ নভেম্বর থেকে ২০ ডিসেম্বর পর্যন্ত ২ লাখ ২০ হাজার ২০০টি বই পাঠানো হয়। এর মধ্যে পঞ্চম শ্রেণির বাংলা, গণিত ও ইংরেজি বিষয়সহ অন্য সব শ্রেণির বই পৌঁছালেও পঞ্চম ও চতুর্থ শ্রেণির বাংলাদেশ ও বিশ্বপরিচিতি, প্রাথমিক বিজ্ঞান ও ধর্ম (ইসলাম ও হিন্দু) বিষয়ের কোনো বই পৌঁছায়নি।দশদোনা সরকারি প্রাথমিক বিদ্যালয়ের প্রধান শিক্ষক মো. মাইনুদ্দিন বলেন, ‘আমরা চতুর্থ ও পঞ্চম শ্রেণির তিন বিষয়ের বই পেয়েছি বাংলাদেশ ও বিশ্বপরিচিতি, প্রাথমিক বিজ্ঞান ও ধর্ম বই কবে আসবে, তা উপজেলা শিক্ষা কার্যালয় থেকে জানানো হয়নি।উপজেলা প্রাথমিক শিক্ষা কর্মকর্তা ফাতেমা নাসরিন বলেন, ‘পঞ্চম ও চতুর্থ শ্রেণির তিনটি বিষয়ের বই এখনো পৌঁছায়নি। আমরা সময়মতো সব বইয়ের চাহিদা জেলায় পাঠিয়েছিলাম। কিন্তু সেখান থেকে বই সরবরাহ না করা হয়নি।
