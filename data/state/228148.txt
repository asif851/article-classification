
পটুয়াখালীর কলাপাড়ায় উচ্চমাধ্যমিক পর্যায়ে উপবৃত্তিপ্রাপ্ত শিক্ষার্থীদের একটি ট্রেডে দক্ষতা অর্জনবিষয়ক চাহিদা নিরূপণ কর্মশালা অনুষ্ঠিত হয়েছে। গতকাল রোববার কলাপাড়া মহিলা ডিগ্রি কলেজ মিলনায়তনে এ কর্মশালা অনুষ্ঠিত হয়। কলাপাড়া উপজেলা প্রশাসন এবং উপজেলা প্রাথমিক শিক্ষা কর্মকর্তার কার্যালয় এ কর্মশালার আয়োজন করেছে। কলাপাড়া উপজেলা নির্বাহী কর্মকর্তা এ বি এম সাদিকুর রহমানের সভাপতিত্বে কর্মশালায় প্রধান অতিথি হিসেবে উপস্থিত থেকে প্রশিক্ষণ দেন শিক্ষা মন্ত্রণালয়ের যুগ্ম সচিব ও উচ্চমাধ্যমিক পর্যায়ে উপবৃত্তি প্রকল্পের পরিচালক শ্যামা প্রসাদ ব্যাপারী। 
