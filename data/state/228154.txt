
আল-কায়দা নেতা আয়মান আল-জাওয়াহিরির কথিত অডিও বার্তাটি মার্কিন যুক্তরাষ্ট্র থেকে ইন্টারনেটে ছাড়া হয়েছে বলে বিভিন্ন সূত্রে জানা গেছে।
বার্তাটি প্রকাশ হওয়ার পর সারাদেশে তোলপাড় শুরু হয়। অনুসন্ধানে নামে বিটিআরসিসহ বিভিন্ন গোয়েন্দা সংস্থা। বিটিআরসি ও একাধিক গোয়েন্দা সংস্থা সূত্র জানিয়েছে, জিহাদোলোজি ডট কম নামের ওই সাইটটি যুক্তরাষ্ট্রের অ্যারিজোনা অঙ্গরাজ্য থেকে পরিচালিত হয়।এদিকে, টেলিযোগাযোগ নিয়ন্ত্রণ কমিশন বিটিআরসির সহকারী পরিচালক (মিডিয়া) জাকির হোসাইন খান আজ সোমবার জানান, তাঁরা জিহাদোলোজি ডটনেট (jihadology.net) নামের সাইটটি বাংলাদেশে বন্ধ করে দিয়েছেন। কিন্তু ইন্টারনেটে অনুসন্ধান করলে এখনও বাংলাদেশে সাইটটি দেখা যাচ্ছে।সম্প্রতি এই সাইট থেকে প্রকাশ করা আল-কায়েদার বর্তমান প্রধান আয়মান আল-জাওয়াহিরির কথিত অডিও বার্তায় বাংলাদেশের মুসলমানদের প্রতি ইসলামের বিরুদ্ধে যুদ্ধ ঘোষণাকারীদের প্রতিরোধের আহ্বান জানানো হয়।
