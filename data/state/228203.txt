
ব্রাহ্মণবাড়িয়ার বাঞ্ছারামপুর উপজেলায় জামাল হোসেন (৩৩) নামের এক ব্যবসায়ীকে অপহরণ করা হয়েছে বলে অভিযোগ করেছেন তাঁর স্ত্রী। এ বিষয়ে গত শনিবার রাতে ব্যবসায়ীর স্ত্রী সোমা আক্তার থানায় মামলা করেন। জামাল হোসেন উপজেলার উলুকান্দি গ্রামের মোশারফ হোসেনের ছেলে।
থানা-পুলিশ ও সোমা আক্তারের সঙ্গে কথা বলে জানা গেছে, জামাল রাজধানী ঢাকার দক্ষিণখান এলাকায় মমিন মিয়া নামের এক ব্যক্তির বাসায় ভাড়া থেকে ব্যবসা করতেন। ১ জুলাই থেকে জামাল িনখোঁজ।
বাঞ্ছারামপুর থানার পরিদর্শক (তদন্ত) সাব্বির রহমান বলেন, ব্যবসায়ী জামাল হোসেনকে অপহরণ করা হয়েছে বলে তাঁর স্ত্রী একটি মামলা করেছেন। মমিন মিয়া পলাতক। 
