
বৃদ্ধ আয়াত আলী শেখ। বছর খানেক আগে তাঁর মাথায় দেখা দেয় এক ফোঁড়া। কিন্তু দিন যত গড়িয়েছে, ওই ফোঁড়া হুবহু শিংয়ের আকৃতি ধারণ করেছে। অবশেষে এ ‘শিংয়ের’ চিকিৎসায় হাসপাতালে ভর্তি হলেন তিনি। আর তাঁকে দেখতে সেখানে প্রতিদিন ভিড় করছেন উৎসুক মানুষ।আজ শনিবার বিকেল সাড়ে পাঁচটার দিকে সরেজমিনে দেখা যায়, জামালপুর জেনারেল হাসপাতালের পুরুষ সার্জিক্যাল ওয়ার্ডের মেঝেতে বৃদ্ধ আয়াত আলী শেখ। তাঁকে ঘিরে উৎসুক জনতার ভিড়। ভেতরে গিয়ে দেখা যায়, তাঁর মাথায় শিংয়ের মতো লম্বা এক বস্তু।আয়াত আলীর এক স্বজন রফিকুল ইসলাম প্রথম আলোকে বলেন, এক বছর আগে আয়াত আলীর মাথায় ফোঁড়ার মতো হয়। সেখান থেকে লম্বা আকৃতির বস্তু বের হতে থাকে। ওই লম্বা বস্তুটি দিনে দিনে শিংয়ের মতো আকার ধারণ করে।জামালপুর জেনারেল হাসপাতালে সার্জিক্যাল চিকিৎসক নূর-এ আলম প্রথম আলোকে বলেন, আয়াত আলী শেখের মাথায় লম্বা বস্তুটি শিংয়ের মতো। তবে এই রোগটির নাম সেফাসিয়াস হর্ন। দুই দিন ধরে চিকিৎসকদের পর্যবেক্ষণে রয়েছেন তিনি। আতঙ্কিত হওয়ার কিছু নেই। অস্ত্রোপচারের মাধ্যমে শিংটি কেটে ফেলার প্রস্তুতি নেওয়া হচ্ছে। অস্ত্রোপচারের পর তিনি সুস্থ হয়ে উঠবেন বলে আশা করা হচ্ছে।
