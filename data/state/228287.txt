
জর্ডানের রানি রানিয়া আবদুল্লাহ রোহিঙ্গা শিবির পরিদর্শনে ২৩ অক্টোবর সোমবার বাংলাদেশে আসছেন। ইন্টারন্যাশনাল রেসকিউ কমিটির (আইআরসি) এক সংবাদ বিজ্ঞপ্তিতে আজ এ কথা জানানো হয়।রানি রানিয়া কক্সবাজারের কুতুপালংয়ে মিয়ানমার থেকে পালিয়ে আসা রোহিঙ্গাদের শিবির পরিদর্শন করবেন। তিনি আইআরসির একজন বোর্ড সদস্য এবং জাতিসংঘের মানবিক সংস্থার একজন পরামর্শক। পরিদর্শনের সময় তিনি সেখানে আশ্রয় নেওয়া শরণার্থীদের সঙ্গে কথা বলবেন। তাঁর এ সফরের শেষে রানিয়া গণমাধ্যমের কাছে তাঁর অভিজ্ঞতা তুলে ধরবেন।রাখাইনে গত ২৫ আগস্ট তল্লাশিচৌকিতে হামলার জের ধরে মিয়ানমারের সেনাবাহিনী সেখানে নিপীড়ন শুরু করে। এখন পর্যন্ত রাখাইন থেকে প্রায় ছয় লাখ রোহিঙ্গা বাংলাদেশে পালিয়ে এসেছে। বিজ্ঞপ্তি।
