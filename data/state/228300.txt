
রাজনৈতিক নেতাদের সম্মানে দেওয়া ইফতারে প্রধানমন্ত্রী ও আওয়ামী লীগ সভানেত্রী শেখ হাসিনাকে দাওয়াত দিয়েছেন বিএনপির চেয়ারপারসন খালেদা জিয়া। আগামী ২১ জুন রাজধানীর বসুন্ধরা কনভেনশন সেন্টারে এই ইফতার অনুষ্ঠিত হবে।আজ সোমবার দুপুরে ধানমন্ডিতে আওয়ামী লীগ সভানেত্রীর দলীয় কার্যালয়ে বিএনপির আন্তর্জাতিক বিষয়ক সম্পাদক আসাদুজ্জামান রিপন, সহ দপ্তর সম্পাদক আব্দুল লতিফ, আসাদুল করিম ও বিএনপি নেতা মোস্তাফিজুর রহমান ইফতারের আমন্ত্রণপত্র পৌঁছে দেন।বিএনপির সহ দপ্তর সম্পাদক আব্দুল লতিফ বলেন, ২১ জুন রাজনৈতিক নেতাদের সম্মানে ইফতারের আয়োজন করবে বিএনপি। ওই ইফতারে আওয়ামী লীগ সভানেত্রী শেখ হাসিনাকে আমন্ত্রণপত্র দেওয়া হয়েছে। আওয়ামী লীগের উপ দপ্তর সম্পাদক মৃণাল কান্তি দাস আমন্ত্রণপত্র গ্রহণ করেছেন।
