
যশোরের কেশবপুর উপজেলায় মেয়েকে উত্ত্যক্তের প্রতিবাদ করায় বখাটেরা এক ব্যক্তিকে পিটিয়ে আহত করেছে বলে অভিযোগ পাওয়া গেছে। উপজেলার একটি গ্রামে গত শুক্রবার দুপুরে এ ঘটনা ঘটে। এ ঘটনায় কেশবপুর থানায় লিখিত অভিযোগ দেওয়া হয়েছে।
আহত ওই ব্যক্তিকে (৬৮) কেশবপুর উপজেলা স্বাস্থ্য কমপ্লেক্সে ভর্তি করা হয়েছে।
মেয়েটির ভাই প্রথম আলোকে বলেন, ‘আমার ভগ্নিপতি বিদেশে থাকে। বোন আমাদের বাড়িতেই থাকে। আবদুল হামিদ নামের এক বখাটে প্রায় চার মাস ধরে আমার বোনকে উত্ত্যক্ত করে আসছে। এর প্রতিবাদ করায় শুক্রবার আমার বাবাকে আবদুল হামিদ ও তার ভাই মোহাম্মদ মোস্তফা লাঠি দিয়ে বেধড়ক পিটিয়ে আহত করে।
