
বৃষ্টিতে প্রশাসনের প্রাণকেন্দ্র সচিবালয়ে প্রায় হাঁটুসমান জলাবদ্ধতার সৃষ্টি হয়েছে। এতে চরম দুর্ভোগে পড়েছেন সচিবালয়ের কর্মী ও দর্শনার্থীরা।
আজ বুধবার দুপুর ১২টার দিকে সচিবালয়ের প্রধান ফটকের সামনের রাস্তা থেকেই ব্যাপক জলাবদ্ধতা দেখা যায়। ফটকের সামনেও একই চিত্র। কোনোমতে ফটক পর্যন্ত এলেও এরপর চলাচলের পথটা পানিতে একদম ডুবে গেছে। সচিবালয়ের ভেতরের প্রাঙ্গণও ডুবে রয়েছে।
