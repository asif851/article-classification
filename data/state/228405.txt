
রাজধানীর মহাখালীর কড়াইল বস্তিতে আগুনে ক্ষতিগ্রস্ত ব্যক্তিদের জন্য নগদ সহায়তা দিতে গতকাল বুধবার থেকে সাত দিনব্যাপী বিশেষ সহায়তা সংগ্রহ অভিযান শুরু করেছে বেসরকারি উন্নয়ন সংস্থা ব্র্যাক। এ ক্যাম্পিংয়ের মাধ্যমে ক্ষতিগ্রস্ত ব্যক্তিদের সহায়তার জন্য ১ কোটি ২৩ লাখ ৭৫ হাজার টাকা সংগ্রহ করার প্রত্যাশা রয়েছে। ইতিমধ্যে জাতিসংঘ উন্নয়ন কর্মসূচি (ইউএনডিপি) ৬৫ লাখ টাকা নিজস্ব তহবিল থেকে ব্র্যাককে প্রদান করেছে।বাকি টাকা বিভিন্ন সংস্থা, ব্যক্তি ও অন্যান্য আগ্রহী প্রতিষ্ঠান থেকে সংগ্রহ করা হবে। এই টাকা ৪৯৫টি ক্ষতিগ্রস্ত পরিবারকে দেওয়া হবে। প্রতি পরিবার পাবে ২৫ হাজার টাকা। সহায়তা দিতে আগ্রহী ব্যক্তিরা ব্র্যাক ব্যাংক, অ্যাকাউন্ট নম্বর: ১৫০১২০-২৩১৬৪৭৪০০১ এবং বিকাশ নম্বর: ০১৭৩০৩২১৭৬৫-তে টাকা পাঠাতে পারবেন।এদিকে গতকাল রাজধানীর কড়াইল বস্তিতে আগুনে ক্ষতিগ্রস্ত ব্যক্তিদের মধ্যে ত্রাণসামগ্রী বিতরণ করেছে ব্র্যাক। ৫০০ ক্ষতিগ্রস্ত পরিবারে বিভিন্ন গৃহস্থালি উপকরণ, ৫০০ কম্বল এবং গোসল করার ৫০০টি সাবান বিতরণ করা হয়। বিজ্ঞপ্তি।
