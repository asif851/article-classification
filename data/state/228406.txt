
নবম সংবাদপত্র মজুরি বোর্ড গঠন করেছে সরকার। একজন চেয়ারম্যান ও ১২ সদস্য নিয়ে এই বোর্ড গঠন করা হয়েছে।
আজ সোমবার এক প্রজ্ঞাপনে এই বোর্ড গঠনের কথা জানানো হয়।
বোর্ডের চেয়ারম্যান করা হয়েছে আপিল বিভাগের অবসরপ্রাপ্ত বিচারপতি মো. নিজামুল হককে।
বোর্ডের সদস্যরা হলেন নিউজপেপার ওনার্স অ্যাসোসিয়েশন অব বাংলাদেশের (নোয়াব) সভাপতি মতিউর রহমান, সহসভাপতি এ কে আজাদ, কোষাধ্যক্ষ মতিউর রহমান চৌধুরী, সদস্য মাহ্‌ফুজ আনাম, তাসমিমা হোসেন, সংবাদপত্র পরিষদের আহ্বায়ক জি কিবরিয়া চৌধুরী, বিএফইউজের সভাপতি মনজুরুল আহসান বুলবুল, মহাসচিব ওমর ফারুক, সংবাদপত্র কর্মচারী ফেডারেশনের সভাপতি মতিউর রহমান তালুকদার, সাধারণ সম্পাদক খায়রুল ইসলাম, ফেডারেল ইউনিয়ন অব নিউজপেপার প্রেস ওয়ার্কার্সের আলমগীর হোসেন খান এবং মহাসচিব মো. কামালউদ্দিন।
বোর্ডের সচিবের দায়িত্ব পালন করবেন তথ্য মন্ত্রণালয়ের যুগ্ম সচিব মিজান উল আলম। তথ্য মন্ত্রণালয় বোর্ডকে সাচিবিক সহায়তা দেবে।
