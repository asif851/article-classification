
কক্সবাজারের পেকুয়ায় এক ছাত্রীকে উত্ত্যক্তের দায়ে এক বখাটেকে দুই হাজার টাকা জরিমানা করেছেন ভ্রাম্যমাণ আদালত। গতকাল সোমবার পেকুয়া উপজেলা নির্বাহী কর্মকর্তা (ইউএনও) ও নির্বাহী হাকিম মো. মারুফুর রশিদ খান এ জরিমানা করেন। ইউএনও জানান, পূর্ব পাহাড়িয়াখালী গ্রামের বখাটে শাহরিয়ার তামজিদ রোববার বিদ্যালয় থেকে বাড়ি ফেরার পথে মুঠোফোনে ওই ছাত্রীর ছবি তুলতে চায়। ছাত্রীটি বাধা দিলে বখাটে তাকে মারধর করে।
