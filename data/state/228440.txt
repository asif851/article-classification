
সুনামগঞ্জের ধরমপাশা উপজেলা সদরের ধরমপাশা বালিকা উচ্চবিদ্যালয়ে গতকাল মঙ্গলবার সকালে ইউনিয়ন পরিষদ (ইউপি) নির্বাচনে প্রিসাইডিং ও সহকারী প্রিসাইডিং কর্মকর্তাদের প্রশিক্ষণ হয়েছে। প্রশিক্ষক ছিলেন জেলা নির্বাচন কর্মকর্তা সাদেকুল ইসলাম, উপজেলা নির্বাচন কর্মকর্তা এ বি এম সাইফুজ্জামান, সুনামগঞ্জ সদর উপজেলা নির্বাচন কর্মকর্তা ফাউজুল কবীর খান, উপজেলা প্রাণিসম্পদ কর্মকর্তা ফরহাদ হোসেন। ৪ জুন এখানকার ১০টি ইউনিয়নে ভোট গ্রহণ হবে। 
