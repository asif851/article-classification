
চাঁদপুর শহরের আদর্শ মুসলিমপাড়া নুরানি হাফেজিয়া মাদ্রাসা ও এতিমখানার আবু বকর ছিদ্দিক ওরফে রাব্বী (১৪) নামের এক ছাত্র নিখোঁজ রয়েছে। রাব্বীর মা নাজমা বেগম জানান, গত ২৩ জানুয়ারি সন্ধ্যা ছয়টার দিকে শহরের কোড়ারিয়ার বাসা থেকে মাদ্রাসায় আসার কথা বলে বাড়ি থেকে বের হয়ে আর মাদ্রাসায় পৌঁছায়নি রাব্বী। পরিবারের লোকজন বিভিন্ন জায়গায় খোঁজ করেও তার সন্ধান পাননি।এ ঘটনায় ১ ফেব্রুয়ারি চাঁদপুর মডেল থানায় রাব্বীর মা সাধারণ ডায়েরি (জিডি) করেন। রাব্বী চার ফুট চার ইঞ্চি লম্বা, মুখমণ্ডল গোলাকার, গায়ের রং শ্যামলা। তার পরনে ঘিয়ে রঙের পাজামা-পাঞ্জাবি ও মাথায় সাদা টুপি ছিল।
