
গাজীপুরের শ্রীপুর উপজেলার জৈনা বাজার এলাকায় অভিযান চালিয়ে গতকাল রোববার ৪৮টি তক্ষক উদ্ধার করেছে র্যা ব। এ ঘটনায় নয় ব্যক্তিকে আটক করা হয়। পরে ভ্রাম্যমাণ আদালত চারজনকে তিন মাস করে কারাদণ্ড এবং পাঁচজনকে ৫০ হাজার টাকা জরিমানা করেন।র্যা ব-১-এর উপ-অধিনায়ক মেজর শফিউল আজম সিদ্দিকী জানান, গোপন সংবাদের ভিত্তিতে বিকেল পাঁচটার দিকে জৈনা বাজারের নগর হাওলা এলাকায় অভিযান চলানো হয়। এ সময় নয়জনকে আটক করা হয় এবং তাঁদের কাছে ৪৮টি তক্ষক পাওয়া যায়। পরে আটক ব্যক্তিদের র্যা বের নির্বাহী ম্যাজিস্ট্রেট মো. আনিসুর রহমানের আদালতে হাজির করা হয়। আদালত চারজনকে তিন মাস করে জেল এবং পাঁচজনকে ৫০ হাজার টাকা জরিমানা করেন।
