
ক্ষমতাসীন দলের প্রার্থীর সমর্থকদের বিরুদ্ধে ব্যালট বই ছিনতাইয়ের অভিযোগে কিশোরগঞ্জের কুলিয়ারচর উপজেলার ছয়সুতি ইউনিয়নের ছয়সুতি কলাকোপা কেন্দ্রে ভোট গ্রহণ পুরোপুরি বন্ধ করেছে উপজেলা নির্বাচন কর্মকর্তা। উপজেলা নির্বাচন কর্মকর্তার দায়িত্বে থাকা ফারুক মিয়া এ তথ্যের সত্যতা নিশ্চিত করেছেন। এর আগে একই উপজেলার রামদি ইউনিয়নের খালকাড়া কোলাপোড়া সরকারি প্রাথমিক বিদ্যালয় কেন্দ্রেও একই অভিযোগে ভোট গ্রহণ পুরোপুরি বন্ধ করে দেওয়া হয়েছে।
