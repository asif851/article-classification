
রাজধানীর মোহাম্মদপুরে পৃথক দুটি স্থান থেকে গতকাল শনিবার তিন নবজাতকের লাশ উদ্ধার করেছে পুলিশ। লাশ তিনটি ময়নাতদন্তের জন্য ঢাকা মেডিকেল কলেজ মর্গে পাঠানো হয়েছে।মোহাম্মদপুর থানার পুলিশ জানায়, বেলা সাড়ে ১১টার দিকে নবোদয় হাউজিংয়ের একটি নির্মাণাধীন ভবনের পাশ থেকে দুটি নবজাতকের লাশ উদ্ধার করা হয়। প্রায় একই সময়ে জহুরি মহল্লার ড্রেনের পাশ থেকে আরেকটি নবজাতকের লাশ উদ্ধার হয়।থানার উপপরিদর্শক (এসআই) নয়ন মিয়া বলেন, স্থানীয়দের মাধ্যমে খবর পেয়ে নবজাতকের দুটি লাশ উদ্ধার করা হয়। ড্রেনের পাশ থেকে উদ্ধার হওয়া নবজাতকের শরীরে কোনো আঘাতের চিহ্ন নেই।
