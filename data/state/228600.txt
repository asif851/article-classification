
ইসলামী বিশ্ববিদ্যালয় শাখা ছাত্র ইউনিয়নের উদ্যোগে আয়োজিত দুই দিনব্যাপী মুক্তিযুদ্ধভিত্তিক আলোকচিত্র প্রদর্শনী শেষ হয়েছে গতকাল বৃহস্পতিবার। বিশ্ববিদ্যালয় সূত্রে জানা গেছে, বিশ্ববিদ্যালয় শাখা ছাত্র ইউনিয়নের আয়োজনে দুই দিনের মুক্তিযুদ্ধভিত্তিক আলোকচিত্র প্রদর্শনী গত বুধবার দুপুর পৌনে ১২টায় শুরু হয়। দ্বিতীয় দিনে গতকাল বৃহস্পতিবার সকাল নয়টায় শুরু হয়ে বেলা দুইটায় এ প্রদর্শনী শেষ হয়। শেষ দিনেও গ্যালারিতে শিক্ষক-শিক্ষার্থী, কর্মকর্তা-কর্মচারীদের ছিল সরব উপস্থিতি। এতে ১৯৭১ সালের মার্চ থেকে ডিসেম্বর পর্যন্ত মুক্তিযুদ্ধের বিভিন্ন গুরুত্বপূর্ণ ঘটনাপ্রবাহ ও ব্যক্তিদের ছবি স্থান পেয়েছে। ব্রিটিশ ঔপনিবেশিক শাসনামলের অসহযোগ আন্দোলন, উনসত্তরের গণ-অভ্যুত্থান সংশ্লিষ্ট কিছু ছবিসহ গুরুত্বপূর্ণ ৬১টি ছবি স্থান পেয়েছে। ইসলামী বিশ্ববিদ্যালয় প্রতিনিধি
