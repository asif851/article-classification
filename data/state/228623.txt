
মণিপুরি সাহিত্যের মহাকবি হিজম অঙাংহল সিংহের ১২৩তম জন্মবার্ষিকী উদ্যাপন করেছে বাংলাদেশ মণিপুরি সাহিত্য সংসদ। গত মঙ্গলবার রাত আটটায় নগরের লামাবাজার এলাকার সিলেট মদনমোহন কলেজের শিক্ষক মিলনায়তনে এ উপলক্ষে এক আলোচনা সভা ও কবির কবিতা থেকে পাঠ অনুষ্ঠিত হয়। সংগঠনের সভাপতি এ কে শেরামের সভাপতিত্বে অনুষ্ঠানে প্রধান অতিথির বক্তব্য দেন কলেজের অধ্যক্ষ আবুল ফতেহ ফাত্তাহ। বিশেষ অতিথির বক্তব্য দেন এনায়েত হাসান মানিক, শামসুল আলম সেলিম, পুলিন রায় ও সুমনকুমার দাশ। অনুষ্ঠানে স্বাগত বক্তব্য দেন নামব্রম শংকর এবং মূল প্রবন্ধ পাঠ করেন মাইস্লাম রাজেশ। 
