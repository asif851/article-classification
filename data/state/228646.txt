
বিএনপি নেতৃত্বাধীন ১৮-দলীয় জোটের হরতাল চলাকালে আজ সোমবার সড়কে আগুন জ্বালিয়ে প্রতিবন্ধকতা সৃষ্টির সময় দুই যুবককে আটক করে পুলিশ। পরে ভ্রাম্যমাণ আদালত তাঁদের প্রত্যেককে দুই মাসের কারাদণ্ড দেন। আটক ব্যক্তিরা হলেন রিয়াজ আহমেদ ও আনিসুর রহমান।রমনা মডেল থানার কর্তব্যরত কর্মকর্তা উপপরিদর্শক (এসআই) রাফাত আরা সুলতানা দুজনকে কারাদণ্ড দেওয়ার বিষয়টি নিশ্চিত করেছেন। পুলিশ জানায়, বেলা একটার দিকে রিয়াজ আহমেদ ও আনিসুর রহমান সেগুনবাগিচা এলাকায় হরতালের সমর্থনে আগুন জ্বালিয়ে সড়কে প্রতিবন্ধকতার সৃষ্টি করছিলেন। এ সময় পুলিশ তাঁদের হাতেনাতে ধরে ফেলে। পরে ভ্রাম্যমাণ আদালত তাঁদেরকে দুই মাস করে কারাদণ্ড দেন।
