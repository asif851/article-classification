
‘জীবনের জন্য সাহিত্য’ স্লোগান নিয়ে গত শনিবার সুনামগঞ্জে ‘সুনামগঞ্জ সাহিত্য সভা’ নামে একটি সংগঠনের যাত্রা শুরু হয়েছে। শহরের শহীদ মুক্তিযোদ্ধা জগৎজ্যোতি পাঠাগার মিলনায়তনে সংগঠনের কমিটি গঠন করা হয়। কমিটিতে জেলা প্রশাসক শেখ রফিকুল ইসলামকে সভাপতি ও কবি রবিউল লেইস রোকেশকে সাধারণ সম্পাদক করা হয়েছে। জেলার প্রতিটি উপজেলায় সংগঠনের শাখা থাকবে। শেখ রফিকুল ইসলাম জানান, পাঠাভ্যাস ও সাহিত্য চর্চা বাড়াতেই এ উদ্যোগ নেওয়া হয়েছে। সংগঠনে সুনামগঞ্জের সাহিত্য অনুরাগীরা সদস্য হতে পারবেন। সংগঠনের পক্ষ থেকে একটি নিয়মিত প্রকাশনা বের করা হবে। এর মাধ্যমে নবীন লেখকদের উৎসাহিত করা হবে। 
