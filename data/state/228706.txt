
তথ্য ও যোগাযোগ প্রযুক্তি (আইসিটি) আইনের মামলায় এক বাংলাদেশি নারী ও নাইজেরিয়ার দুই নাগরিককে গ্রেপ্তার করা হয়েছে।  বাংলাদেশ পুলিশের স্বতন্ত্র বিশেষায়িত তদন্ত সংস্থা পুলিশ ব্যুরো অব ইনভেস্টিগেশন (পিবিআই) ওই তিনজনকে গ্রেপ্তার করেছে।
আজ সোমবার সকালে পিবিআইয়ের পক্ষ থেকে গণমাধ্যমে পাঠানো মোবাইল ফোনের খুদেবার্তা বলা হয়েছে, বিষয়টি গুরুতর প্রতারণার সঙ্গে সংশ্লিষ্ট।  পিবিআইয়ের এসএসপি আবুল কালাম আজাদ বলেন, ঘটনার বিষয়ে বিস্তারিত জানাতে আজ সোমবার বেলা সাড়ে ১১টায় সংস্থার সদর দপ্তরে সংবাদ ব্রিফিংয়ের আয়োজন করা হয়েছে। সেখানেই বিস্তারিত জানানো হবে।
