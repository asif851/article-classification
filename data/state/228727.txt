
ঢাকা মহানগর পুলিশের (ডিএমপি) অতিরিক্ত উপকমিশনার (এডিসি) পদমর্যাদার ১১ জন কর্মকর্তাকে বদলি করা হয়েছে।আজ বৃহস্পতিবার ডিএমপির ওয়েব পোর্টাল ডিএমপি নিউজে এ তথ্য জানানো হয়। এতে বলা হয়, গতকাল বুধবার (১৪ মার্চ) ডিএমপির এক অফিস আদেশে এই বদল বা পদায়ন করা হয়েছে।আবুল কাশেম মো. বাকী বিল্লাহকে ইন্টেলিজেন্স অ্যান্ড অ্যানালাইসিস ডিভিশনে, মো. হুমায়ুন কবীরকে লালবাগ বিভাগে, কাজী মইনউদ্দিনকে ইঅ্যান্ডডিতে, মাঈনুল ইসলামকে ইঅ্যান্ডডিতে, মো. আহমেদুল ইসলামকে স্পেশাল অ্যাকশন গ্রুপে, মো. হাফিজ আল ফারুককে তেজগাঁও বিভাগে, নুসরাত জাহানকে উইমেন সাপোর্ট অ্যান্ড ইনভেস্টিগেশন ডিভিশনে, মো. এনামুল হককে প্রোটেকশনে, রুবাইয়াত জামানকে ক্রাইমে, ওবায়দুর রহমানকে মিডিয়া অ্যান্ড পাবলিক রিলেশনস বিভাগে ও মোহাম্মদ শহিদুল ইসলামকে প্রকিউরমেন্ট অ্যান্ড মেইনটেন্যান্স লজিস্টিকস বিভাগে বদলি করা হয়েছে।
