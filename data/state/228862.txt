
ইসকন প্রবর্তক শ্রীকৃষ্ণ মন্দিরে ১৫ নভেম্বর অন্নকূট মহোৎসব ও ইসকনের প্রতিষ্ঠাতা স্বামী প্রভুপাদের ৩৮তম তিরোভাব তিথি উদ্যাপিত হয়। এ উপলক্ষে গৃহীত কর্মসূচির অংশ হিসেবে দুপুরে অন্নকূট মহোৎসবের তাৎপর্য ও ইসকনের প্রতিষ্ঠাতা প্রভুপাদের জীবনদর্শন শীর্ষক আলোচনা সভা অনুষ্ঠিত হয়। এতে সভাপতিত্ব করেন প্রবর্তক সংঘ (বাংলাদেশ) চট্টগ্রামের সভাপতি সুভাষ লালা। প্রধান অতিথি ছিলেন মেয়র আ জ ম নাছির উদ্দীন। প্রধান আলোচক ছিলেন ইসকন বাংলাদেশের সাধারণ সম্পাদক চারু চন্দ্র দাস ব্রহ্মচারী। স্বাগত বক্তব্য দেন ইসকন প্রবর্তক শ্রীকৃষ্ণ মন্দিরের অধ্যক্ষ লীলারাজ গৌর দাস ব্রহ্মচারী। এতে প্রায় ১৫ হাজার ভক্তের মধ্যে অন্ন প্রসাদ বিতরণ করা হয়। বিজ্ঞপ্তি।
