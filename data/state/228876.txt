
‘শুধু লেখাপড়া নয়, পাশাপাশি গবেষণালব্ধ জ্ঞান অর্জনে মনোযোগী হয়ে সৃষ্টিশীল মানুষ হিসেবে নিজেদের প্রতিষ্ঠা করতে হবে।’ সিলেট মেট্রোপলিটন ইউনিভার্সিটির ইমেরিটাস অধ্যাপক মো. আবদুল আজিজ এ কথা বলেন। গতকাল বুধবার বিশ্ববিদ্যালয়ের ‘অটাম টার্ম ২০১৫’-এর নবীনবরণ অনুষ্ঠানে তিনি প্রধান অতিথির বক্তব্য দেন। সহ-উপাচার্য শিব প্রসাদ সেনের সভাপতিত্বে নবীন শিক্ষার্থীদের স্বাগত জানিয়ে বক্তব্য দেন রেজিস্ট্রার মুহাম্মদ ফজলুর রব তানভীর। 
