
শহীদ সেলিম ও কাজী দেলোয়ারের ৩১তম মৃত্যুবার্ষিকী আজ ২৮ ফেব্রুয়ারি। ১৯৮৪ সালের এই দিনে স্বৈরাচারবিরোধী আন্দোলনে ঢাকার ফুলবাড়িয়ায় পুলিশের ট্রাকচাপায় ঢাকা বিশ্ববিদ্যালয়ের ছাত্র সেলিম ও দেলোয়ার শাহাদৎ বরণ করেন। দেলোয়ারের বাড়ি পিরোজপুরের ভান্ডারিয়া উপজেলার উত্তর পৈকখালী গ্রামে। এ উপলক্ষে ভান্ডারিয়া উপজেলা আওয়ামী লীগের পক্ষ থেকে সকালে শহীদ মিনার চত্বরে শহীদ কাজী দেলোয়ারের প্রতিকৃতিতে ফুল দিয়ে শ্রদ্ধার্ঘ্য অর্পণ করা হবে। বিকেলে আলোচনা সভা ও মিলাদ মাহফিল অনুষ্ঠিত হবে। এ ছাড়া উপজেলার উত্তর পৈকখালী গ্রামে শহীদ কাজী দেলোয়ার স্মৃতি শিশুসদনে কোরআনখানি, দোয়া মাহফিল ও দুস্থদের মধ্যে খাবার বিতরণ করা হবে। 
