
দশম সংসদ নির্বাচনে পর্যবেক্ষক পাঠাচ্ছে না কমনওয়েলথ।
আজ রোববার কমনওয়েলথ মহাসচিব এক চিঠিতে নির্বাচন কমিশনকে এ কথা জানিয়েছেন। এর আগে গত শুক্রবার ইউরোপীয় ইউনিয়ন (ইইউ) পর্যবেক্ষক না পাঠানোর সিদ্ধান্তের কথা জানিয়েছিল।কমনওয়েলথ মহাসচিব কমলেশ শর্মার চিঠিতে বলা হয়েছে, নির্বাচনে সব দলের অংশগ্রহণ এবং পরিবেশ না থাকায় তারা ৫ জানুয়ারি অনুষ্ঠেয় নির্বাচন পর্যবেক্ষণ করবে না।২ ডিসেম্বর নির্বাচন কমিশন থেকে কমনওয়েলথ মহাসচিবের কাছে পর্যবেক্ষক পাঠানোর অনুরোধ জানানো হয়েছিল।
