
দুই বিদেশি নাগরিক হত্যায় বিএনপির চেয়ারপারসন খালেদা জিয়া মদদ দিয়েছেন বলে দাবি করে রেলমন্ত্রী মুজিবুল হক বলেছেন, তিনি ‘ভুলের হ্যাটট্রিক’ করেছেন। গতকাল মঙ্গলবার বিকেলে রাজধানীতে জাতীয় প্রেসক্লাবে ঢাকা সাব-এডিটরস কাউন্সিলের নবনির্বাচিত কার্যনির্বাহী কমিটির অভিষেক অনুষ্ঠানে রেলমন্ত্রী মুজিবুল হক এসব কথা বলেন। খালেদা জিয়াকে উদ্দেশ করে মুজিবুল হক বলেন, ৫ জানুয়ারি নির্বাচনে না এসে প্রথম ভুল করেছেন। দ্বিতীয় ভুলটি করেছেন প্রাণনাশী হরতাল দিয়ে মানুষ পুড়িয়ে হত্যা করে। আর তাঁর মদদে বিদেশি নাগরিক হত্যা করে ভুলের হ্যাটট্রিক করেছেন। 
