
পুলিশ প্রশাসনে ২১ জনকে অতিরিক্ত ডিআইজিসহ শতাধিক কর্মকর্তাকে পদোন্নতি হয়েছে। আজ মঙ্গলবার স্বরাষ্ট্র মন্ত্রণালয়ের এক প্রজ্ঞাপনে পুলিশে ১৩৪ জনকে এই পদোন্নতি দেওয়া হয়। এ ছাড়া তিনজন ডিআইজি, পাঁচজন পুলিশ সুপার ও একই পদমর্যাদার আটজন কর্মকর্তাকে পদোন্নতি দেওয়া হয়।অতিরিক্ত উপমহাপরিদর্শক (ডিআইজি) পদে পদোন্নতি পাওয়া কর্মকর্তারা হলেন চট্টগ্রাম মহানগর পুলিশের (সিএমপি) অতিরিক্ত কমিশনার একেএম শহিদুর রহমান, রাজশাহী মহানগর পুলিশের (আরএমপি) অতিরিক্ত কমিশনার (চলতি দায়িত্ব) সরদার তমিজ উদ্দিন আহমেদ, ঢাকা মহানগর গোয়েন্দা পুলিশের (ডিবি) তিন কর্মকর্তা যুগ্ম কমিশনার মো. মনিরুল ইসলাম, উপ-কমিশনার কৃষ্ণপদ রায় ও জাহাঙ্গীর হোসেন মাতুব্বর, ডিএমপির দুই উপ-কমিশনার খন্দকার লুৎফুল কবির ও মো. একরামুল হাবীব, সিলেট মহানগর পুলিশের উপ-কমিশনার মো. আকরাম হোসেন, পুলিশ সদর দপ্তরের তিন এআইজি মো. হারুন আর রশিদ, মো. সরওয়ার, মোহাম্মদ আবদুল আলীম মাহমুদ, সিআইডির দুই বিশেষ পুলিশ সুপার মোহাম্মদ মুসলিম ও মো. মাহবুবুর রহমান, ঢাকা পিবিআইর অতিরিক্ত ডিআইজি (চলতি দায়িত্ব) মোহাম্মদ আবুল কালাম আজাদ ও মোরশেদ আলম, রাজশাহীর সারদার পুলিশ সুপার সেলিম মো. জাহাঙ্গীর, শিল্প পুলিশের পরিচালক (পুলিশ সুপার) মোর্শেদুল আনোয়ার খান, ঢাকার টুরিস্ট পুলিশের (পুলিশ সুপার) মো. আবদুল মালেক, ঢাকার বিশেষায়িত সিকিউরিটি ও প্রটেকশন ব্যাটালিয়নের পুলিশ সুপার মো. আক্কাস উদ্দিন ভূঁইয়া, বান্দরবানের পুলিশ সুপার দেবদাস ভট্টাচার্য্য এবং ঢাকার এসবির পুলিশ সুপার তওফিক মাহবুব চৌধুরী।এছাড়া ১১৩ জনকে অতিরিক্ত পুলিশ সুপার হিসেবে পদোন্নতি দেওয়া হয়েছে।
