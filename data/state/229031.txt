
সমাজসেবায় অবদান রাখায় হবিগঞ্জে গতকাল শনিবার সাবেক তত্ত্বাবধায়ক সরকারের উপদেষ্টা ও বেসরকারি সংস্থা আশার প্রতিষ্ঠাতা মো. সফিকুল হক চৌধুরীকে নাগরিক সংবর্ধনা দেওয়া হয়েছে। হবিগঞ্জ জেলা পরিষদ মিলনায়তনে হবিগঞ্জ নাগরিক কমিটির পক্ষ থেকে তাঁকে সংবর্ধনা দেওয়া হয়। এতে বিশেষ অতিথি ছিলেন হবিগঞ্জের জেলা প্রশাসক সাবিনা আলম, পুলিশ সুপার (এসপি) জয়দেব কুমার ভদ্র, বৃন্দাবন সরকারি কলেজের অধ্যক্ষ মো. আবদুল মালেক। এতে হবিগঞ্জ নাগরিক কমিটির সাধারণ সম্পাদক আবদুল আওয়াল তালুকদারের সঞ্চালনায় বৃন্দাবন সরকারি কলেজের সাবেক অধ্যক্ষ ইকরামুল ওয়াদুদ, আবুল খায়ের, মুক্তিযোদ্ধা মোহাম্মদ আলী প্রমুখ বক্তৃতা করেন। 
