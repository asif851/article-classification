
রাজধানীর কমলাপুর রেলস্টেশনে ট্রেনের টিকিট কালোবাজারির অভিযোগে আজ বৃহস্পতিবার পাঁচ ব্যক্তিকে আটক করা হয়েছে।
র‍্যাবের পক্ষ থেকে গণমাধ্যমে পাঠানো মোবাইল ফোনের এক খুদেবার্তায় জানানো হয়, র‍্যাব-৩ এর সদস্যরা সকালে ওই পাঁচজনকে আটক করেন।
র‍্যাবের ভাষ্য, আটক হওয়া ব্যক্তিদের কাছ থেকে ট্রেনের ২৭টি টিকিট এবং টিকিট বিক্রির ২ লাখ ৩ হাজার টাকা উদ্ধার করা হয়েছে।
এ ব্যাপারে খুদেবার্তায় বিস্তারিত আর কিছু জানানো হয়নি।
