
জাতীয় কৃষি দিবস ও নবান্ন উৎসব ২০১৬ উদ্‌যাপন উপলক্ষে সম্প্রতি এক্সিম ব্যাংক কৃষি বিশ্ববিদ্যায়ের শিক্ষার্থী, শিক্ষক, কর্মকর্তা-কর্মচারীদের অংশগ্রহণে একটি বর্ণাঢ্য শোভাযাত্রা অনুষ্ঠিত হয়েছে। শোভাযাত্রাটি বিশ্ববিদ্যালয়ের ক্যাম্পাস চত্বর থেকে বের হয়ে চাঁপাইনবাবগঞ্জ শহরের প্রধান সড়কগুলো প্রদক্ষিণ করে। শোভাযাত্রায় যেমন খুশি তেমন সাজো, কৃষিযন্ত্রের প্রদর্শনী, কৃষিপ্রযুক্তি এবং কৃষি স্লোগানসংবলিত প্ল্যাকার্ড প্রদর্শন করা হয়। শোভাযাত্রা শেষে বিশ্ববিদ্যালয় মিলনায়তনে আলোচনা সভা অনুষ্ঠিত হয়। এতে প্রধান অতিথি ছিলেন বিশ্ববিদ্যালয়ের উপাচার্য অধ্যাপক এ বি এম রাশেদুল হাসান। বিজ্ঞপ্তি।
