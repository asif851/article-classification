
জামায়াতে ইসলামীর আমির মতিউর রহমান নিজামীর সঙ্গে কাশিমপুর কারাগারে সাক্ষাৎ করেছেন পরিবারের সদস্যরা। গতকাল বৃহস্পতিবার দুপুরে কারাগারের একটি কক্ষে তাঁর সঙ্গে প্রায় আধা ঘণ্টা কথা বলেন স্ত্রী, এক ছেলে ও দুই পুত্রবধূ।কাশিমপুর কেন্দ্রীয় কারাগার ২-এর কারাধ্যক্ষ মো. নাশির আহমেদ বলেন, বেলা পৌনে একটার দিকে মতিউর রহমান নিজামীর স্ত্রী বেগম শামসুন্নাহার নিজামী, ছেলে আইনজীবী নাজীব মোমেন, মেয়ে খাদিজা তাহেরা, দুই পুত্রবধূ সালেহা ও রাইয়ান দেখা করেন। সাক্ষাৎ শেষে বেলা দেড়টার দিকে তাঁরা কারাচত্বর ত্যাগ করেন। পারিবারিক ও রিভিউ-সংক্রান্ত বিষয়ে তাঁরা কথা বলেন।
