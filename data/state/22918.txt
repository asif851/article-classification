
বাংলাদেশ এবং পাকিস্তানের মধ্যকার দ্বিপক্ষীয় সম্পর্কে বর্তমানে শীতল অবস্থা বিরাজ করছে বলে মন্তব্য করেছে পাকিস্তানের প্রভাবশালী সংবাদপত্র ডন। গতকাল সোমবার পত্রিকাটির এক সম্পাদকীয় নিবন্ধে বলা হয়, বাংলাদেশের ক্ষমতাসীন আওয়ামী লীগ সরকার অতীতের ভূতকে তুলে আনতে চাইছে। পাকিস্তানও একই ভাষায় জবাব দিচ্ছে। সম্প্রতি বাংলাদেশে শুরু হওয়া ইন্টার পার্লামেন্টারি ইউনিয়নের (আইপিইউ) সম্মেলন বয়কট করেছে পাকিস্তান। এর থেকে প্রতীয়মান হয়, দুই দেশের সম্পর্ক সৌহার্দ্যপূর্ণ অবস্থা থেকে বহুদূরে। এ ছাড়া ‘অপর্যাপ্ত নিরাপত্তার’ অজুহাতে পাকিস্তানে খেলতে আসতে নারাজ বাংলাদেশ ক্রিকেট দল। বিশেষ করে শেখ হাসিনার বর্তমান মেয়াদে সম্পর্ক আরও খারাপ হচ্ছে। পাকিস্তানের ব্যাপারে তাঁর কড়া মনোভাব বেড়েছে। সম্পর্কোন্নয়নে পাকিস্তানের ব্যাপারে বাংলাদেশের মনোভাব পূর্বমূল্যায়ন করা উচিত। আর পাকিস্তানের আইপিইউ সম্মেলন বয়কট করা উচিত হয়নি। ডন
