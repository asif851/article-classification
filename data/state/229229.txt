
দিনাজপুরের হিলিতে আজ মঙ্গলবার সকালে ট্রেনে কাটা পড়ে দুই ব্যক্তি নিহত হয়েছেন। রেলওয়ে পুলিশ (জিআরপি) বলছে, মুঠোফোনে কথা বলতে বলতে রেললাইন দিয়ে হাঁটার সময় এ দুর্ঘটনা ঘটে।
নিহতেরা হলেন, রাজু (৩৫) ও সাদ্দাম (৩৫)।
প্রত্যক্ষদর্শী ও পুলিশের ভাষ্য, হিলি রেলস্টেশনের সাতকড়ি এলাকায় বেলা ১১টার দিকে দিনাজপুর থেকে ঢাকাগামী আন্তনগর দ্রুতযান এক্সপ্রেস ট্রেনটি পার হয়। এ সময় রাজু ও সাদ্দাম দুজনে হাত ধরে মুঠোফোনে কথা বলতে বলতে রেললাইন দিয়ে হাঁটছিলেন। ট্রেনটি কয়েকবার সংকেত দেয়। পরে এ দুর্ঘটনা ঘটে।
রেলওয়ে থানার ইনচার্জ আক্তার খোকনের ভাষ্য, ট্রেনটি কয়েকবার সংকেত দেওয়ার পরও তাঁরা সরে যাননি। শেষ খবর পাওয়া পর্যন্ত নিহতদের লাশ ঘটনাস্থলে রয়েছে।
