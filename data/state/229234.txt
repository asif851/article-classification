
রাজধানীর শাহজাহানপুরে মির্জা আব্বাস মহিলা বিশ্ববিদ্যালয় কলেজে আজ মঙ্গলবার দুপুর সাড়ে ১২টার পর থেকে ভোটকেন্দ্রে ঢুকে ব্যালটবাক্সে সিল মারা হচ্ছে। স্থানীয়দের অভিযোগ, আওয়ামী লীগ নেতা আবুল কাশেম ও যুবলীগ নেতা নবিউল্লাহ রাজু ব্যালট পেপারে সিল মারছেন। এ সময় পুলিশকে বাইরে বসে থাকতে দেখা গেছে।এ ব্যাপারে জানতে চাইলে প্রিসাইডিং কর্মকর্তা নূর উদ্দিন সারোয়ার প্রথম আলোকে বলেন, এ ঘটনা দুঃখজনক। আপনারা দেখেছেন, সকাল থেকেই এখানে শান্তিপূর্ণভাবে নির্বাচন হচ্ছিল। কিন্তু দুর্বৃত্তরা দুপুরের পর কেন্দ্রে ঢুকে ব্যালট পেপারে সিল মারতে থাকে।ঘটনাস্থলে শাহজাহানপুর থানার ভারপ্রাপ্ত কর্মকর্তা (ওসি) মেহেদীকে দেখা গেছে।
