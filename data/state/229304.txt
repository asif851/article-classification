
সহিংসতা বন্ধ না হওয়া পর্যন্ত জনগণকে কালো ব্যাজ ধারণ করে এর প্রতিবাদ জানানোর আহ্বান জানিয়েছে গণজাগরণ মঞ্চ। হরতালের প্রতিবাদে গতকাল রোববার বিক্ষোভ মিছিল শেষে সংক্ষিপ্ত সমাবেশে গণজাগরণ মঞ্চের মুখপাত্র ইমরান এইচ সরকার দেশবাসীর প্রতি এ আহ্বান জানান। এ সময় তিনি পেট্রলবোমা মেরে মানুষ হত্যার বিরুদ্ধে সবাইকে ঐক্যবদ্ধভাবে প্রতিরোধ গড়ে তোলারও আহ্বান জানান। পূর্বঘোষণা অনুযায়ী দুপুর ১২টায় হরতালের প্রতিবাদে রাজধানীর শাহবাগে জাতীয় জাদুঘরের সামনে থেকে বিক্ষোভ মিছিল বের করে গণজাগরণ মঞ্চ।
