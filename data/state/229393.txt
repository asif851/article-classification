
আবৃত্তি সংগঠন তারুণ্যের উচ্ছ্বাসের উদ্যোগে আগামীকাল শুক্রবার চট্টগ্রাম জেলা শিল্পকলা একাডেমী মিলনায়তনে আবৃত্তি অনুষ্ঠানের আয়োজন করা হয়েছে। ‘সীমানা পেরিয়ে কবিতার মোহনায়’ শিরোনামের এ অনুষ্ঠানে বাংলাদেশ ও ভারতের বিভিন্ন অঞ্চলের আবৃত্তিশিল্পীরা অংশ নেবেন।ওই দিন বিকেল পাঁচটায় অনুষ্ঠান উদ্বোধন করবেন আবৃত্তিশিল্পী ও অভিনেতা জয়ন্ত চট্টোপাধ্যায়। প্রধান অতিথি থাকবেন চট্টগ্রামের জেলা প্রশাসক মেজবাহ উদ্দিন। বিজ্ঞপ্তি।
