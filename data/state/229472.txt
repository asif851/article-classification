
কক্সবাজার-চট্টগ্রাম মহাসড়কের চকরিয়া উপজেলার ফাঁসিয়াখালী ইউনিয়নের ঝনঝইন্যা সেতু এলাকায় গত শুক্রবার রাত ১২টায় যানবাহনে ডাকাতির চেষ্টা করেছে ডাকাত দল। এ সময় খবর পেয়ে ঘটনাস্থল থেকে পুলিশ দুজনকে গ্রেপ্তার করলেও ডাকাত দলের অন্য সদস্যরা পালিয়ে যায়।গ্রেপ্তার হওয়া ওই দুই ব্যক্তির কাছ থেকে দুটি লম্বা কিরিচ উদ্ধার করা হয়। এ ঘটনায় গ্রেপ্তার হওয়া দুই ব্যক্তিসহ ১২ জনকে আসামি করে অস্ত্র ও ডাকাতির প্রস্তুতি নেওয়ার অভিযোগে দুটি মামলা করে পুলিশ।গ্রেপ্তার হওয়া ব্যক্তিরা হলেন চিরিঙ্গা ইউনিয়নের দক্ষিণ পালাকাটা গ্রামের আবদুল জলিলের ছেলে আজিমুল হক (২২) ও একই গ্রামের মোহামঞ্চদ আলমের ছেলে মো. খোকন (২০)।চকরিয়া থানার ভারপ্রাপ্ত কর্মকর্তা রনজিত কুমার বড়ুয়া বলেন, শুক্রবার রাত ১২টায় ১২ জনের অস্ত্রধারী ডাকাত দল মহাসড়কে ডাকাতির প্রস্তুতি নেয়। এ সময় ঝনঝইন্যা সেতু এলাকায় অভিযান চালিয়ে ডাকাত দলের দুই সদস্যকে গ্রেপ্তার করা হয়।রনজিত বড়ুয়া বলেন, গ্রেপ্তার হওয়া ব্যক্তিরা মহাসড়কে ডাকাতির প্রস্তুতি নেওয়ার কথা স্বীকার করেছেন।
