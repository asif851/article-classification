
বিএনপির নেতৃত্বাধীন ১৮-দলীয় জোটের সাংসদদের বৈঠক মুলতবি করা হয়েছে। গতকাল মঙ্গলবার রাত পৌনে নয়টার দিকে বিএনপির চেয়ারপারসনের গুলশানের কার্যালয়ে বৈঠক শুরু হয়। বৈঠক শেষ হয় রাত সোয়া ১০টার দিকে।
বিরোধীদলীয় নেতা খালেদা জিয়ার সভাপতিত্বে বৈঠকে জোটের ৩৯ জন সাংসদ অংশ নেন।
এদিকে সংশ্লিষ্ট একটি সূত্র জানায়, খালেদা জিয়া বিরোধীদলীয়  সাংসদদের আজ বুধবার ঢাকায় অবস্থান করতে বলেছেন। পরিস্থিতি বুঝে বিরোধী দল আজ জাতীয় সংসদের অধিবেশনে যোগ দিতে পারেন।
