
ইউনিভার্সিটি অব লিবারেল আর্টসে (ইউল্যাব) ‘মহাস্থানের প্রত্নতত্ত্ব ও ইতিহাসের নতুন অন্তর্দৃষ্টি’ শীর্ষক এক সেমিনার অনুষ্ঠিত হয়েছে৷ গত সোমবার প্রত্নতত্ত্ব গবেষণাকেন্দ্রের উদ্যোগে ইউল্যাবের মিলনায়তনে ইউল্যাবের প্রভোস্ট অধ্যাপক ব্রায়ান সোস্মিথের শুভেচ্ছা বক্তব্য দিয়ে সেমিনার শুরু হয়৷ বগুড়া জেলার মহাস্থানগড় দেশের প্রাচীন পুণ্ড্রনগর হিসেবে পরিচিত৷ সেমিনারে মহাস্থান এ ফরাসি-বাংলাদেশ যৌথ প্রত্নতাত্ত্বিক খননকার্য প্রকল্পের সাবেক পরিচালক জোঁ ফ্রাঁসোয়া সালস, ইউল্যাব প্রত্নতত্ত্ব গবেষণাকেন্দ্রের পরিচালক শাহনাজ হুসনে জাহান বক্তব্য দেন৷ এ ছাড়া সেমিনারে বাংলাদেশে নিযুক্ত ফ্রান্সের রাষ্ট্রদূত সফি এবার্টসহ ইউল্যাবের বিভিন্ন বিভাগের শিক্ষক-শিক্ষার্থীরা উপস্থিত ছিলেন৷ বিজ্ঞপ্তি৷
