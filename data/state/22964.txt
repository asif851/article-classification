
মেশিন রিডেবল পাসপোর্ট (এমআরপি) এবং মেশিন রিডেবল ভিসার (এমআরভি) ফি পরিশোধে পাঁচটি ব্যাংকের সঙ্গে চুক্তি করেছে ডিপার্টমেন্ট অব ইমিগ্রেশন অ্যান্ড পাসপোর্ট। গত বুধবার স্থানীয় একটি হোটেলে এ চুক্তি স্বাক্ষরিত হয়।ব্যাংকগুলো হলো: ব্যাংক এশিয়া, ঢাকা ব্যাংক, ওয়ান ব্যাংক, প্রিমিয়ার ব্যাংক ও ট্রাস্ট ব্যাংক। চুক্তির ফলে ভোক্তারা এখন থেকে এসব ব্যাংকের যেকোনো শাখাসহ সব বুথ, মোবাইল ব্যাংকিং, ই-কমার্স, এটিএম বুথ, ইন্টারনেট ব্যাংকিং, গ্রাহকসেবা বুথ, ইলেকট্রনিক ফান্ড ট্রান্সফার, ক্রেডিট কার্ড, ডেবিট কার্ড, ক্যাশ কার্ড ইত্যাদির মাধ্যমে এমআরপি ও এমআরভি ফি প্রদান করতে পারবেন। অনুষ্ঠানে প্রধান অতিথি ছিলেন স্বরাষ্ট্র মন্ত্রণালয়ের জ্যেষ্ঠ সচিব সি কিউ কে মুসতাক আহমেদ। বিজ্ঞপ্তি।
