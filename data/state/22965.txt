
নীলফামারীর কিশোরগেঞ্জ ভিক্ষা করার দায়ে রফিকুল ইসলাম নামের এক ব্যক্তিকে সাত দিনের কারাদণ্ড দিয়েছেন ভ্রাম্যমাণ আদালত। গতকাল বুধবার কিশোরগঞ্জ বাজার থেকে ভিক্ষা করার সময় রফিকুলকে আটক করে গণ-উপদ্রব আইনের ২৯১ ধারায় ওই সাজা দেন আদালতের বিচারক ইউএনও সিদ্দিকুর রহমান। কিশোরগঞ্জ থানার ওসি মোস্তাফিজুর রহমান বলেন, গত ৫ জুলাই কিশোরগঞ্জকে ভিক্ষুকমুক্ত ঘোষণা করে উপজেলা প্রশাসন। তখন উপজেলার ৯১৩ জন ভিক্ষুকের তালিকা করে তাঁদের পুনর্বাসন কর্মসূচির আওতায় আনা হয়।
