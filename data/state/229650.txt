
বাংলাদেশে বিদ্যুৎ উন্নয়ন বোর্ডকে (বিউবো) কোম্পানিতে রূপান্তর করার প্রতিবাদে ৩ ফেব্রুয়ারি পটিয়ায় জাতীয় বিদ্যুৎ শ্রমিক লীগের (সিবিএ) উদ্যোগে বিক্ষোভ মিছিল ও শ্রমিক সমাবেশ অনুষ্ঠিত হয়। শ্রমিকনেতা রনজিত কান্তি দেবের সভাপতিত্বে অনুষ্ঠিত সমাবেশে প্রধান অতিথি হিসেবে বক্তব্য দেন জাতীয় বিদ্যুৎ শ্রমিক লীগ চট্টগ্রাম, পার্বত্য চট্টগ্রাম ও কক্সবাজার শাখার সভাপতি আজহারুল হক। বিশেষ অতিথি ছিলেন শ্রমিকনেতা শ্যামল চৌধুরী। সমাবেশে আরও বক্তব্য দেন বিদ্যুৎ শ্রমিক লীগ পটিয়া শাখার সাধারণ সম্পাদক কামরুল হাসান, দিলীপ বড়ুয়া, আলী হায়দার, আবদুল মন্নান, আবদুল মোতালেব, মো. শাহাজান, মো. আছাব মিয়া, আবদুল মতিন, মো. ইব্রাহিম, নাজিম উদ্দিন প্রমুখ।সমাবেশে বক্তারা বলেন, বিদ্যুৎ উন্নয়ন বোর্ডকে কোেনা অবস্থাতেই কোম্পানিতে রূপান্তর করা যাবে না। মন্ত্রণালয়ের এই সিদ্ধান্ত অবিলম্বে বাতিলের দাবি জানান তাঁরা।
