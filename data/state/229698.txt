
ব্রাহ্মণবাড়িয়ার আখাউড়ায় গত শুক্রবার একটি মুদি দোকান আগুনে পুড়ে গেছে। এ ঘটনায় প্রায় এক লাখ টাকার ক্ষতি হয়েছে।মনিয়ন্দ ইউনিয়নের উত্তর নোয়াপাড়া গ্রামের নৃপেন্দ্র ভৌমিকের (৬০) মুদি দোকানে এ আগুন লাগে। শুক্রবার রাত আড়াইটার দিকে এ ঘটনা ঘটে। এতে দোকানের মালামাল ও টিনের চালা পুড়ে গেছে।নৃপেন্দ্র ভৌমিক বলেন, বাড়ির সীমানা রাস্তার পাশে করা মুদি দোকানে শুক্রবার দিবাগত রাত আড়াইটার দিকে দোকানঘরে আগুন দেখে তিনি চিৎকার করেন। তখন আশপাশের লোকজন এসে আগুন নেভান।আখাউড়া ফায়ার সার্ভিস স্টেশন কর্মকর্তা এম এ মফিজুর রহমান বলেন, ধূপ বা মশা তাড়ানোর কয়েল থেকে আগুন লাগতে পারে।
