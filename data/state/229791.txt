
৩০ এপ্রিলের মধ্যে মোবাইল ফোনের সব গ্রাহকের সিম নিবন্ধন সম্ভব নয় বলে দাবি করেছে বাংলাদেশ টেলি-রিচার্জ অ্যাসোসিয়েশন। সংগঠনটি বলছে, ইতিমধ্যে মাত্র ৪০ ভাগ সিম নিবন্ধন হয়েছে, এখনো ৬০ ভাগ সিম নিবন্ধন বাকি। আজ শনিবার ঢাকা রিপোর্টার্স ইউনিটিতে আয়োজিত এক সংবাদ সম্মেলনে সংগঠনটির সভাপতি মো. নুরুল হুদা এসব কথা বলেন। তিনি বলেন, মাত্র ৪০ ভাগ সিম নিবন্ধন করা সম্ভব হয়েছে। এখনো ৬০ ভাগ সিমের নিবন্ধন বাকি রয়েছে। এগুলো সুষ্ঠুভাবে করতে হলে সময় প্রয়োজন। তিনি আরও বলেন, আমরা গ্রাহকদের কাছে রিচার্জের মাধ্যমে ব্যালেন্স পৌঁছে দিচ্ছি। আমাদের যে কমিশন দেওয়া হয় তা অতি নগণ্য। আমরা হাজারে ১০০ টাকা কমিশন দেওয়ার দাবি করছি। তা না হলে আমরা কঠোর কর্মসূচি দিতে বাধ্য হব। উল্লেখ্য, টেলি-রিচার্জ অ্যাসোসিয়েশনের সদস্যরা মুঠোফোনে ব্যালেন্স রিচার্জের পাশাপাশি সিম নিবন্ধনের কাজও করছেন।
