
সরকারের বর্তমান মেয়াদের তিন বছর পূর্তি উপলক্ষে আজ বৃহস্পতিবার সন্ধ্যা সাড়ে সাতটায় জাতির উদ্দেশে ভাষণ দেবেন প্রধানমন্ত্রী শেখ হাসিনা। প্রধানমন্ত্রীর বক্তব্য সন্ধ্যা সাড়ে সাতটায় বাংলাদেশ টেলিভিশন (বিটিভি), বাংলাদেশ বেতার এবং বিভিন্ন স্যাটেলাইট চ্যানেলে একযোগে সম্প্রচার করা হবে।প্রধানমন্ত্রীর কার্যালয় থেকে পাঠানো সংবাদ বিজ্ঞপ্তিতে এ তথ্য জানানো হয়েছে। প্রধানমন্ত্রীর কার্যালয়ের দুটি সূত্র জানায়, বর্তমান সরকারের সাফল্য এবং জঙ্গি-সন্ত্রাসবাদের বিরুদ্ধে বিস্তারিতভাবে তিনি তাঁর বক্তব্য তুলে ধরবেন। ২০১৪ সালের ৫ জানুয়ারির নির্বাচনের মাধ্যমে ক্ষমতায় আসীন হয়ে ১২ জানুয়ারি থেকে সরকার পরিচালনা শুরু করে আওয়ামী লীগ।
