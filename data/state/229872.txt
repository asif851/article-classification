
চট্টগ্রামের সীতাকুণ্ডের সোনাইছড়ি ইউনিয়নে গত বুধবার রাতে অভিযান চালিয়ে তিন ডাকাতকে গ্রেপ্তার করেছে পুলিশ। উপজেলার জোড়আমতল এলাকায় জনতা শিপব্রেকিং ইয়ার্ড নামের একটি জাহাজভাঙা কারখানায় ডাকাতির ঘটনায় জড়িত সন্দেহে পুলিশ তাঁদের গ্রেপ্তার করে। গ্রেপ্তার ব্যক্তিরা হলেন উপজেলার শীতলপুর গামারিতল এলাকার খোকন (২৬), মদনাহাট এলাকার বিমল জলদাস(২২) ও বাঁশখালী উপজেলার ইলশা গ্রামের মো. ইয়াছিন (৩০)। গতকাল বৃহস্পতিবার তাঁদের আদালতের মাধ্যমে জেলহাজতে পাঠানো হয়েছে। 
