
গাইবান্ধা-১ (সুন্দরগঞ্জ) আসনের উপনির্বাচনের রিটার্নিং কর্মকর্তা জি এম সাহাতাব উদ্দিন জানান, সুন্দরগঞ্জের মোট ১০৯টি কেন্দ্রের মধ্যে বুধবার সন্ধ্যা সাতটা পর্যন্ত ৫৩টি কেন্দ্রের বেসরকারি ফলাফলে লাঙ্গল প্রতীকে জাতীয় পার্টি-সমর্থিত প্রার্থী শামীম হায়দার পাটোয়ারী পেয়েছেন ৩৪ হাজার ৯৪২ ভোট এবং নৌকা প্রতীকে আওয়ামী লীগ-সমর্থিত প্রার্থী গোলাম মোস্তফা আহম্মেদ পেয়েছেন ৩৪ হাজার ২০২ ভোট। ৫৩টির ফলাফলে ৭৪০ ভোটে লাঙ্গল এগিয়ে আছে।
গত বছরের ৩১ ডিসেম্বর সুন্দরগঞ্জের সাংসদ মনজুরুল ইসলাম লিটন দুর্বৃত্তদের গুলিতে নিহত হওয়ায় আসনটি শূন্য হয়। এখানে মোট সাতজন প্রার্থী প্রতিদ্বন্দ্বিতা করেন। এ আসনে মোট ভোটার ৩ লাখ ৩৩ হাজার ৪২৬ জন। এর মধ্যে নারী ১ লাখ ৭০ হাজার ৮৪১ এবং পুরুষ ১ লাখ ৬২ হাজার ৫৮৫ জন।
 
