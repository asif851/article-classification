
রাজধানীর মিরপুরে অ্যাকটিভ ডাইং ফ্যাক্টরি নামের একটি পোশাক কারখানায় বয়লার বিস্ফোরণে দুজন শ্রমিক দগ্ধ হয়েছেন। গতকাল রোববার দিবাগত রাত আড়াইটার দিকে এ দুর্ঘটনা ঘটে।
দগ্ধ শ্রমিকেরা হলেন স্বপন (২২) ও আরিফ (২৪)। তাঁরা ঢাকা মেডিকেল কলেজ হাসপাতালের বার্ন ইউনিটে চিকিৎসাধীন।
হাসপাতালের বার্ন ইউনিটের আবাসিক সার্জন পার্থ শংকর পাল বলেন, স্বপনের শরীরের ৯৫ শতাংশ ও আরিফের ৯০ শতাংশের বেশি পুড়ে গেছে।
হাসপাতালের ক্যাম্প পরিদর্শক মোজাম্মেল হক এ ঘটনার কথা জানেন বলে জানিয়েছেন।
