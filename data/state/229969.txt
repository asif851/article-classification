
গাজীপুরের কালিয়াকৈরে তিন ছিনতাইকারীকে গণপিটুনির পর পুলিশে সোপর্দ করেছে স্থানীয় জনতা। গত সোমবার রাতে উপজেলার পীড়েরটেকি এলাকায় রিকশাযাত্রীদের কাছ থেকে টাকা ও মুঠোফোন ছিনতাই করার সময় তাদের আটক করে গণপিটুনি দিয়ে পুলিশে সোপর্দ করা হয়। তারা হলো আবুল কাশেম, রাব্বী ও ফয়সাল। কালিয়াকৈর থানার সহকারী উপপরিদর্শক আবদুল বারেক জানান, তিন ছিনতাইকারীকে গ্রেপ্তার করে আদালতের মাধ্যমে গাজীপুর জেলহাজতে পাঠানো হয়েছে। 
