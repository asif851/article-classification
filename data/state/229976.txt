
ভোলা সদর উপজেলায় তিন দিনব্যাপী বঙ্গবন্ধু-বঙ্গমাতা গোল্ডকাপ ফুটবল টুর্নামেন্ট ২০১৬ শুরু হয়েছে। ভোলা সরকারি বালক বিদ্যালয় মাঠে গতকাল মঙ্গলবার উদ্বোধনী খেলায় ১০টি বিদ্যালয় অংশ নেয়। উদ্বোধন করেন জেলা পরিষদের প্রশাসক আবদুল মমিন। উপজেলা প্রাথমিক শিক্ষা কর্মকর্তা মো. কামরুজ্জামানের সভাপতিত্বে বক্তব্য দেন জেলা প্রাথমিক শিক্ষা কর্মকর্তা সাইয়্যাদুজ্জামান, সদর উপজেলা পরিষদের চেয়ারম্যান মোশারেফ হোসেন প্রমুখ। 
