
পার্বত্য এলাকায় বাংলা বর্ষবরণ বৈসাবি উৎসব উপলক্ষে দুই দিন ঐচ্ছিক ছুটি রাখা হয়েছে। এই দুই দিন হলো ২৯ চৈত্র, ২ বৈশাখ। আজ সোমবার সচিবালয়ে অনুষ্ঠিত মন্ত্রিসভার বৈঠকে ২০১৬ সালের ছুটির তালিকা অনুমোদন করা হয়। বৈঠকে আরও জানানো হয়, ২০১৬ সালে মোট সরকারি ছুটি ২২ দিন।প্রধানমন্ত্রী শেখ হাসিনার সভাপতিত্বে বৈঠক অনুষ্ঠিত হয়। বৈঠক শেষে সংবাদ ব্রিফিংয়ে নতুন মন্ত্রিপরিষদ সচিব মোহাম্মদ শফিউল আলম এ কথা জানান।বাংলা নববর্ষ উপলক্ষে ১ বৈশাখ সাধারণ সরকারি ছুটি। ২০১৬ সালে পার্বত্য চট্টগ্রামে বর্ষবরণ উৎসব বৈসাবি উপলক্ষে দুই দিন ঐচ্ছিক ছুটি রাখা হয়েছে। এ ছাড়া আগের মতো অন্যান্য ধর্মীয় সম্প্রদায়ের উৎসবের জন্য তিন দিন ঐচ্ছিক ছুটি থাকবে।২০১৬ সালে মোট সরকারি ছুটি ২২ দিন। ১৪ দিন সাধারণ ছুটি। এর মধ্যে চার দিনের সাপ্তাহিক ছুটি পড়েছে। আট দিন নির্বাহী আদেশে ছুটি থাকবে।
