
আনুষ্ঠানিক সম্প্রচারের ছয় বছরে পা দিল এবিসি রেডিও এফএম ৮৯ দশমিক ২। এবিসি রেডিও এখন শ্রোতাপ্রিয়তায় ১ নম্বরে। সবার ভালোবাসা ও শুভকামনা নিয়ে সামনের দিনগুলোতেও এই ধারাবাহিকতা বজায় রাখার প্রত্যাশায় শুরু হলো এবিসি রেডিওর নতুন বছরের পথচলা। ২০০৯ সালের ৭ জানুয়ারি বাণিজ্যিক পরিচালনা শুরু করেছিল এবিসি রেডিও।জন্মদিনে বর্ণিল সাজে সেজে ওঠে এবিসি কার্যালয়। গতকাল মঙ্গলবার দুপুরে এক অনুষ্ঠানে ট্রান্সকম গ্রুপের চেয়ারম্যান ও এবিসি রেডিওর পরিচালনা পর্ষদের চেয়ারম্যান লতিফুর রহমান, পরিচালনা পর্ষদের অন্যতম পরিচালক ও প্রথম আলো পত্রিকার সম্পাদক মতিউর রহমান, এবিসি রেডিওর নির্বাহী পরিচালক জালালউদ্দিন আকন্দ ও প্রধান পরিচালন কর্মকর্তা সানাউল্লাহ লাবলু বক্তব্য দেন। এর পরই কাটা হয় জন্মদিনের কেক।জন্মদিন উপলক্ষে প্রচারিত হচ্ছে এবিসি রেডিওর বিশেষ অনুষ্ঠান। জন্মদিনের এই শুভক্ষণে এবিসি রেডিওর সব শ্রোতা, বিজ্ঞাপনদাতা ও শুভানুধ্যায়ীকে আন্তরিক শুভেচ্ছা জানানো হয়েছে।জন্মদিনের শুভেচ্ছা গতকাল জানাতে এবিসি রেডিওর কার্যালয়ে আসেন দেশের জনপ্রিয় তরুণ গায়ক ও শিল্পীরা। এ ছাড়া বিভিন্ন মিডিয়া, বাণিজ্যিক প্রতিষ্ঠান, বিজ্ঞাপনী সংস্থা জন্মদিনে এবিসি রেডিওকে অভিনন্দন জানিয়েছে।
