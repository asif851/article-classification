
ইউনিয়ন পরিষদ (ইউপি) নির্বাচনে শেরপুরের তিনটি কেন্দ্রে আইনশৃঙ্খলা রক্ষাকারী বাহিনীর সদস্যরা ৩১টি গুলি ছুড়েছেন। এ ঘটনায় আঙুর মিয়া (৩৫) নামের এক ব্যক্তি গুলিবিদ্ধ হয়েছেন। তাঁকে শেরপুর জেলা সদর হাসপাতালে ভর্তি করা হয়েছে।সদর উপজেলার চরশেরপুর ইউনিয়নের হেরুয়া সরকারি প্রাথমিক বিদ্যালয় কেন্দ্রে একজন সদস্য প্রার্থীর সমর্থকেরা ব্যালট পেপার ছিনতাইয়ের চেষ্টাকালে পুলিশ সাতটি গুলি ছোড়ে। এতে আঙুর মিয়া গুলিবিদ্ধ হন। এ ছাড়া একই ইউনিয়নের নয়াপাড়া সরকারি প্রাথমিক বিদ্যালয় কেন্দ্রে আরেক সদস্য প্রার্থীর সমর্থকেরা ব্যালট পেপার ছিনতাই করতে গেলে কর্তব্যরত আইনশৃঙ্খলা রক্ষাকারী বাহিনীর সদস্যরা ১৪টি গুলি ছোড়েন।কামারিরচর ইউনিয়নের পাখিমারা সরকারি প্রাথমিক বিদ্যালয় কেন্দ্রেও পুলিশ ১০টি ছুড়েছে। নকলা উপজেলার নির্বাহী কর্মকর্তা (ইউএনও) ও নির্বাহী হাকিম মো. আবুল কালাম আজাদ গুলি ছোড়ার ঘটনার সত্যতা নিশ্চিত করেছেন।
