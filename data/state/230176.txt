
ফেনীতে প্রথম আলো বন্ধুসভার ১৬তম প্রতিষ্ঠাবার্ষিকী ১১ নভেম্বর নানা আয়োজনে শহরের প্রেসক্লাব মিলনায়তনে অনুষ্ঠিত হয়। জাতীয় সংগীতের মাধ্যমে শুরু হওয়া অনুষ্ঠানে সভাপতিত্ব করেন ফেনী বন্ধুসভার সভাপতি মো. হারুন-উর-রশীদ। অনুষ্ঠান সঞ্চালনা করেন সহসভাপতি আবু সুফিয়ান। অনুষ্ঠানে শুভেচ্ছা বক্তব্য দেন প্রথম আলোর নিজস্ব প্রতিবেদক ও ফেনী বন্ধুসভার প্রধান উপদেষ্টা আবু তাহের, ফেনী বন্ধুসভার সাবেক যুগ্ম সাধারণ সম্পাদক নাজমুল, সহসভাপতি জহিরুল ইসলাম, সাধারণ সম্পাদক শেখ আশিকুন্নবী, সাবেক সাধারণ সম্পাদক এ এন এম মাখজাম হায়দার, যুগ্ম সাধারণ সম্পাদক হারুনুর রশিদ মৃধা, মোনায়েম হোসেন, সাংগঠনিক সম্পাদক মোতাহের হোসেন, তথ্য ও প্রযুক্তি সম্পাদক রহমত উল্যাহ, সমাজকল্যাণ সম্পাদক রেহানা ইয়াছমিন প্রমুখ। আলোচনা সভা শেষে সাংস্কৃতিক অনুষ্ঠানে গান পরিবেশন করেন বন্ধু মো. শওকত হোসেন, শাহ মো. আরমান, আবদুল আহাদ, সাবরিনা তাবাসসুম, জাফরিন, সুস্মিতা ও আনিকা। জন্মদিনের কেক কাটার মাধ্যমে অনুষ্ঠানের সমাপ্তি ঘটে।
