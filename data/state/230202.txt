
নারায়ণগঞ্জ নগরীর উত্তর চাষাঢ়ায় বিনা মূল্যে ওয়াইফাই সেবা চালু ও এলইডি সড়কবাতি বসানোর কার্যক্রম শুরু হয়েছে। গতকাল মঙ্গলবার রাতে এ সেবা কার্যক্রম উদ্বোধন করেন নারায়ণগঞ্জ-৫ আসনের সাংসদ সেলিম ওসমান। উদ্বোধনী অনুষ্ঠানে বক্তব্য দেন জেলা প্রশাসক রাব্বি মিয়া এবং স্থানীয় ওয়ার্ড কাউন্সিলর ও নগর বিএনপির যুগ্ম সম্পাদক শওকত হাশেম। অন্যান্যের মধ্যে সেলিম ওসমানের সহধর্মিণী নাসরিন ওসমান, নারায়ণগঞ্জ শিল্প ও বণিক সমিতির সভাপতি খালেদ হায়দার খান, সোনারগাঁ থানা আওয়ামী লীগের সভাপতি শামসুল ইসলাম ভূইয়া প্রমুখ উপস্থিত ছিলেন।
