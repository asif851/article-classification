
অবরোধের নামে দেশ ও জনজীবন বিপর্যস্ত করা, বিজিবির সদস্যসহ বেশ কয়েকজনের জীবনহানি এবং গণপরিবহনে অগ্নিসংযোগের ঘটনায় গভীর উদ্বেগ প্রকাশ করেছে সাম্প্রদায়িকতা-জঙ্গিবাদবিরোধী মঞ্চ। গতকাল বিবৃতিতে মুক্তিযুদ্ধের চেতনা ধ্বংসের ষড়যন্ত্রকারী জামায়াতের সন্ত্রাসীদের কঠোর হাতে দমনের দাবি জানানো হয়।বিবৃতিতে বলা হয়, আন্দোলন করার অধিকার সবারই আছে। কিন্তু আন্দোলনের নামে হত্যা, অগ্নিদগ্ধ করা, রেললাইন উপড়ে ফেলে নাশকতার অধিকার কারও নেই।মঞ্চের সমন্বয়ক অজয় রায়, যুগ্ম সমন্বয়ক জিয়াউদ্দিন তারেক আলী, সদস্যসচিব নূর মোহাম্মদ তালুকদার ও সহকারী সদস্যসচিব সালেহ আহমেদ বিবৃতিতে স্বাক্ষর করেন।
