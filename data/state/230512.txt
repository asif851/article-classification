
নেদারল্যান্ডসের প্রধানমন্ত্রী মার্ক রুটের আমন্ত্রণে তিন দিনের রাষ্ট্রীয় সফরে দেশটির রাজধানী আমস্টারডামে পৌঁছেছেন প্রধানমন্ত্রী শেখ হাসিনা। সেখানে তাঁকে লাল গালিচা সংবর্ধনা দেওয়া হয়।দেশটির অবকাঠামো ও পরিবেশ বিষয়ক মন্ত্রী মেলনি ভ্যান শুলজ হারস্যান, নেদারল্যান্ডসে নিযুক্ত বাংলাদেশের রাষ্ট্রদূত শেখ মোহাম্মদ বেলাল বিমানবন্দরে প্রধানমন্ত্রী শেখ হাসিনাকে স্বাগত জানান।বাসসের খবরে বলা হয়েছে, প্রধানমন্ত্রী ও তাঁর সফর সঙ্গীদের বহনকারী বাংলাদেশ বিমানের বিশেষ বিমানটি গতকাল মঙ্গলবার স্থানীয় সময় রাত সাড়ে আটটার দিকে আমস্টারডামের শিফল বিমানবন্দরে পৌঁছায়। সেখান থেকে প্রধানমন্ত্রী শেখ হাসিনাকে একটি মোটর শোভাযাত্রা সহকারে দেশটির প্রশাসনিক রাজধানী দ্য হেগের একটি অভিজাত হোটেলে নিয়ে যাওয়া হয়। সফরকালে তিনি ওই হোটেলেই অবস্থান করবেন।প্রধানমন্ত্রী মার্ক রুটের সঙ্গে আজ আনুষ্ঠানিক বৈঠকে বসবেন শেখ হাসিনা। এতে পারস্পরিক স্বার্থসংশ্লিষ্ট বিভিন্ন বিষয় নিয়ে আলোচনা ছাড়াও দ্বিপক্ষীয় কয়েকটি চুক্তি স্বাক্ষর হওয়ার কথা। রাতে তাঁর সম্মানে মার্ক রুটের দেওয়া এক নৈশভোজে অংশ নেবেন শেখ হাসিনা।এ ছাড়া প্রধানমন্ত্রী শেখ হাসিনা নেদারল্যান্ডসের রানী ম্যাক্সিমার সঙ্গে সৌজন্য সাক্ষাৎ​ করবেন।নেদারল্যান্ডস যাওয়ার পথে গতকাল মঙ্গলবার সুযুক্ত আরব আমিরাতের রাজধানী আবুধাবিতে পাঁচ ঘণ্টা যাত্রাবিরতি করেন।

