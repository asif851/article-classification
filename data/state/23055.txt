
জাতীয় খাদ্যগ্রহণ নির্দেশিকা (ন্যাশনাল ডায়েটারি গাইডলাইন) প্রকাশ করেছে খাদ্য মন্ত্রণালয় এবং স্বাস্থ্য ও পরিবার কল্যাণ মন্ত্রণালয়। বিশেষজ্ঞরা বলেছেন, এই নির্দেশিকা দেশের মানুষের খাদ্যাভ্যাস পরিবর্তন করবে এবং পুষ্টি পরিস্থিতির উন্নতি করবে।
এই নির্দে​শিকাতে প্রতিদিনের জন্য সুষম ও বৈচিত্র্যপূর্ণ খাবার সম্পর্কে বলা আছে। এ ছাড়া পরিমিত তেল ও চর্বি খাওয়া, খাবারে কতটুকু লবণ ব্যবহার করা যাবে, আয়োডিনযুক্ত লবণ, প্রতিদিন কতটুকু মিষ্টি জাতীয় খাবার খাওয়া যাবে, প্রতিদিন কী পরিমাণ পানি এবং এর বাইরে তরল পান করতে সেসব বিষয়ে বলা হয়েছে। গর্ভাবস্থায় একজন নারী ও স্তন্যদানকারী মা কী পরিমাণ খাবার খাবেন তাও বলা হয়েছে। একই সঙ্গে সঠিক পদ্ধতিতে রান্নার বিষয়ে বলা হয়েছে।
আজ মঙ্গলবার রাজধানীর সিরডাপ মিলনায়তনে আনুষ্ঠানিক এই জাতীয় নির্দেশিকা প্রকাশ করা হয়। অনুষ্ঠানে খাদ্য মন্ত্রী কামরুল ইসলাম, খাদ্য প্রতিমন্ত্রী নুরুজ্জামান আহমেদ, জাতীয় অধ্যাপক এম আর খান, বারডেমের মহাপরিচালক অধ্যাপক নাজমুন নাহারসহ অনেকে উপস্থিত ছিলেন।
