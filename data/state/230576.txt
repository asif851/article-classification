
একাত্তরে মানবতাবিরোধী অপরাধের দায়ে জামায়াতে ইসলামীর নায়েবে আমির দেলাওয়ার হোসাইন সাঈদীর দণ্ডাদেশের রায়ের বিরুদ্ধে করা আপিলের রায় প্রদানের জন্য কাল বুধবার কার্যতালিকায় এসেছে।আজ মঙ্গলবার বিকেল তিনটার দিকে সুপ্রিম কোর্টের ওয়েবসাইটে এ তথ্য পাওয়া গেছে।সুপ্রিম কোর্টের ওয়েবসাইটে দেখা যায়, সাঈদীর দণ্ডাদেশের রায়ের বিরুদ্ধে করা আপিলের রায় ঘোষণার বিষয়টি কার্যতালিকার ১ নম্বর ক্রমিকে রয়েছে। প্রধান বিচারপতি মো. মোজাম্মেল হোসেনের নেতৃত্বাধীন পাঁচ বিচারপতির বেঞ্চে রায় ঘোষণার জন্য কার্যতালিকায় আছে।
