
সিরাজগঞ্জের রায়গঞ্জ উপজেলায় কাবস্কাউট দলনেতাদের পাঁচ দিনব্যাপী মৌলিক প্রশিক্ষণ সম্পন্ন হয়েছে। উপজেলা সদর বালিকা উচ্চবিদ্যালয়ে গত রোববার রাতে মহাতাবু জলসার মধ্য দিয়ে এ প্রশিক্ষণের সমাপ্তি করা হয়। অনুষ্ঠানে সভাপতিত্ব করেন রায়গঞ্জের ইউএনও ফিরোজ শাহ্। বক্তব্য দেন উপজেলা পরিষদের চেয়ারম্যান আয়নুল হক, উপজেলা শিক্ষা কর্মকর্তা আপেল মাহমুদ ও উপজেলা স্কাউটসের সাধারণ সম্পাদক আলতাব হোসেন সরকার। ২৪ থেকে ২৮ ডিসেম্বর পর্যন্ত অনুষ্ঠিত এ আবাসিক প্রশিক্ষণে উপজেলার ৯২টি প্রাথমিক বিদ্যালয়ের কাব দলনেতারা অংশগ্রহণ করেন। 
