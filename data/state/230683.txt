
সিরাজগঞ্জের শাহজাদপুরে পুকুরের পানিতে ডুবে দুই বোনের মৃত্যু হয়েছে। আজ সোমবার দুপুরে এ ঘটনা ঘটে।
এরা হলো উপজেলার পোতাজিয়া গ্রামের জানে আলমের মেয়ে জুঁই খাতুন (৫) ও জ্যোতি খাতুন (৯)।এলাকাবাসী ও নিহত শিশুদের পরিবার সূত্রে জানা গেছে, আজ দুপুরে দুই বোন বাড়ির পাশে পুকুরপাড়ে খেলা করছিল। একপর্যায়ে সবার নজর এড়িয়ে দুজন পুকুরে পড়ে যায়। বিভিন্ন স্থানে খোঁজাখুঁজি করেও তাদের পাওয়া যাচ্ছিল না। বেলা সাড়ে তিনটার দিকে দুই বোনের লাশ পুকুরে ভেসে ওঠে। এলাকাবাসী তাদের উদ্ধার করে শাহজাদপুর উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাদের মৃত ঘোষণা করেন।স্বাস্থ্য কমপ্লেক্সের চিকিৎসা কর্মকর্তা জাফরুল হাসান ঘটনার সত্যতা নিশ্চিত করেছেন।
