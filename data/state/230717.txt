
গাজীপুরের কাশিমপুর হাই সিকিউরিটি কেন্দ্রীয় কারাগারের নিরাপত্তা জোরদার করা হয়েছে। মানবতাবিরোধী অপরাধে জামায়াতে ইসলামীর মৃত্যুদণ্ডপ্রাপ্ত আমির মতিউর রহমান নিজামীকে গত মঙ্গলবার রাতেই কাশিমপুর কেন্দ্রীয় কারাগার থেকে ঢাকায় স্থানান্তর করা হয়। গতকাল বুধবার সকাল থেকেই কারাগারের মূল ফটকে সাধারণের প্রবেশে কড়াকড়ি আরোপ করা হয়। নিরাপত্তা বাহিনীর সদস্যরা কঠোর তল্লাশির পর দর্শনার্থীদের কারাগারের ভেতরে ঢুকতে দেন। 
