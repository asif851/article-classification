
বাংলাদেশ বৌদ্ধ সমিতি যুব আয়োজিত ২১তম উন্মুক্ত স্বর্ণপদক সাংস্কৃতিক প্রতিযোগিতা ২ মার্চ শুরু হচ্ছে। চলবে ৩ ও ৪ মার্চ পর্যন্ত। এ উপলক্ষে এক সভা গত ২৯ জানুয়ারি নন্দনকাননের চট্টগ্রাম বৌদ্ধ বিহারে সংগঠন কার্যালয়ে অনুষ্ঠিত হয়। এতে সভাপতিত্ব করেন সংগঠনের সভাপতি জয়শান্ত বিকাশ বড়ুয়া। সাধারণ সম্পাদক স্বপন কুমার বড়ুয়ার সঞ্চালনায় সভায় টিপু কুমার বড়ুয়াকে সভাপতি, দেবজিৎ বড়ুয়াকে সাধারণ সম্পাদক, শ্রীজিৎ বড়ুয়াকে অর্থ সম্পাদক এবং দিবাকর বড়ুয়াকে প্রচার ও প্রকাশনা সম্পাদক করে ৫১ সদস্যের কার্যকরী কমিটি গঠন করা হয়।প্রতিযোগিতার বিষয়গুলো হলো উচ্চাঙ্গ, রবীন্দ্র ও নজরুলসংগীত, দেশাত্মবোধক, আধুনিক ও ছড়া গান এবং আবৃত্তি, বৌদ্ধ কীর্তন, নৃত্য ও চিত্রাঙ্কন। বিস্তারিত জানা যাবে এই মুঠোফোন (০১৮১৯ ৩৭৪৩৮৭) নম্বরে। বিজ্ঞপ্তি
