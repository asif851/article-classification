
বিএনপি চেয়ারপারসন খালেদা জিয়ার গুলশানের রাজনৈতিক কার্যালয়ের প্রধান ফটকে আবার তালা দিয়েছে পুলিশ। বৃহস্পতিবার রাত সাড়ে ১০টার দিকে তার কার্যালয়ের প্রধান ফটকে তালা দেওয়া হয়।গত শনিবার রাত থেকে তিনি সেখানে কার্যত ‘অবরুদ্ধ’ ছিলেন। কয়েক দিন কার্যত অবরুদ্ধ থাকার পর আজ দুপুর পৌনে ১২টার দিকে কার্যালয়ের প্রধান ফটকের তালা খুলে দেওয়া হয়। এর প্রায় পৌনে ১১ ঘণ্টা পর আবার তা লাগিয়ে দেওয়া হলো। প্রত্যক্ষদর্শীর বরাত দিয়ে বার্তা সংস্থা ইউএনবি এ কথা জানিয়েছে।তবে এ ব্যাপারে রাত সাড়ে ১১টার দিকে রাজধানীর গুলশান থানায় ফোন করা হলে সেখানকার কর্তব্যরত পুলিশ কর্মকর্তা প্রথম আলোকে বলেন, তাদের কাছে এমন তথ্য নেই।ঘটনাস্থল থেকে প্রথম আলোর প্রতিবেদক রাত পৌনে ১২টার দিকে জানান, খালেদা জিয়ার কার্যালয়ের প্রধান ফটকের সামনে মহিলা পুলিশ সদস্যরা দাঁড়িয়ে থাকায় তালা লাগানো আছে কি না তা দেখা যায়নি।
