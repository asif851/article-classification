
গাজীপুর জেলাকে ফরমালিনমুক্ত রাখার ঘোষণা দিয়েছেন জেলা প্রশাসক মো. নূরুল ইসলাম৷ গতকাল রোববার জেলা আইনশৃঙ্খলা কমিটির মাসিক সভায় তিনি এ ঘোষণা দেন৷ জেলা প্রশাসনের উদ্যোগে এ সভার আয়োজন করা হয়৷গতকাল সকালে জেলা প্রশাসকের কার্যালয়ের ‘ভাওয়াল’ সম্মেলনকক্ষে সভার আয়োজন করা হয়৷ এতে সভাপতিত্ব করেন জেলা প্রশাসক নূরুল ইসলাম৷ এতে গাজীপুরের পুলিশ সুপার আবদুল বাতেন, গাজীপুরের অতিরিক্ত জেলা ম্যাজিস্ট্রেট মো. মহসিন, জেলা মৎস্য কর্মকর্তা আবদুল মজিদ, সবজি ব্যবসায়ী জানে আলম প্রমুখ বক্তৃতা করেন।জেলা প্রশাসক নূরুল ইসলাম বলেন, ফরমালিনযুক্ত ফলমূল ও শাকসবজি কোনো অবস্থাতেই গাজীপুরে আসতে দেওয়া যাবে না।
