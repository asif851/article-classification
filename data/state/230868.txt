
প্রথম আলোর আলোকচিত্রী জুয়েল শীলের ওপর হামলার ঘটনার নিন্দা এবং হামলাকারীদের বিচার দাবি করেছেন দিনাজপুরের ফুলবাড়ী থানা প্রেসক্লাবের নেতা-কর্মীরা। গতকাল শুক্রবার সকালে প্রেসক্লাবের সভাপতি মো. আফজাল হোসেনের সভাপতিত্বে প্রেসক্লাব কক্ষে অনুষ্ঠিত এক প্রতিবাদ সভায় এই নিন্দা ও দাবি জানানো হয়। হামলার ঘটনায় চট্টগ্রাম মেডিকেল কলেজ শাখা ছাত্রলীগের সভাপতিকে গ্রেপ্তার, তাঁর ছাত্রত্ব বাতিল ও সংগঠন থেকে তাঁকে বহিষ্কারের দাবি জানান সাংবাদিকেরা। সভায় প্রেসক্লাবের সাবেক সভাপতি মো. মিজানুর রহমান চৌধুরী, প্রেসক্লাবের সহসভাপতি মো. আসাদুজ্জামান, সাধারণ সম্পাদক মো. মেহেদী হাসান প্রমুখ উপস্থিত ছিলেন।
