
ফরিদপুর সদর উপজেলার সিঅ্যান্ডবি ঘাটসংলগ্ন পদ্মা নদীতে পড়ে নিখোঁজ হওয়ার দুই দিন পর শ্রমিক চান মিয়ার (২৭) লাশ ভেসে উঠেছে। গতকাল রোববার সকাল সাড়ে আটটায় ভেসে ওঠা লাশটি উদ্ধার করে ফায়ার সার্ভিসের একটি দল।
চান মিয়া রাজবাড়ীর গোয়ালন্দ উপজেলার উজানচর ইউনিয়নের মৃধাডাঙ্গি গ্রামের আলম মিয়ার ছেলে।
ঘটনার দুই প্রত্যক্ষদর্শী জানান, ওই শ্রমিকের ডুবে যাওয়া স্থানের কাছেনোঙর করা একটি কার্গো চলে যাওয়ার পর লাশটি ভেসে ওঠে।
ফরিদপুর ফায়ার সার্ভিসের জ্যেষ্ঠ স্টেশন কর্মকর্তা মো. সাইফুজ্জামান বলেন, গত বৃহস্পতিবার বিকেল সাড়ে চারটার দিকে ফরিদপুরের সিঅ্যান্ডবি ঘাট এলাকায় কার্গোতে রং করার সময় নদীতে পড়ে যান চান মিয়া। 
