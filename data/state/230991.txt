
ন্যূনতম গ্রেডিং পদ্ধতি বাতিলসহ চার দফা দাবিতে গতকাল মঙ্গলবার সকালে নগরের ওয়াসার মোড় এলাকায় বিক্ষোভ করেছেন জাতীয় বিশ্ববিদ্যালয়ের অধিভুক্ত চট্টগ্রামের বিভিন্ন কলেজের শিক্ষার্থীরা।শিক্ষার্থীদের দাবিগুলো হচ্ছে, সৃজনশীল গ্রেডিং পদ্ধতি বাস্তবায়ন, একাডেমিক ক্যালেন্ডার চালুসহ পর্যাপ্ত শিক্ষক নিয়োগ, কলেজে লাইব্রেরি স্থাপন এবং অবকাঠামোগত উন্নয়ন। বিক্ষোভ শেষে শিক্ষার্থীরা একটি মিছিল বের করেন। এটি নগরের কাজীর দেউড়ি, জামালখান এবং প্রেসক্লাব হয়ে আন্দরকিল্লা মোড়ে গিয়ে শেষ হয়। গত ১৬ জুলাই জাতীয় বিশ্ববিদ্যালয়ের অধীনে দেশের বিভিন্ন কলেজের ২০১০-১১ শিক্ষাবর্ষের ফলাফলে বেশির ভাগ শিক্ষার্থী দ্বিতীয় বর্ষে উত্তীর্ণ হতে পারেনি।
