
আফগানিস্তানের বিপক্ষে তিন ম্যাচের ওয়ানডে সিরিজ জয়ের পাশাপাশি এক দিনের আন্তর্জাতিক ক্রিকেটে (ওডিআই) শততম জয় তুলে নেওয়ায় বাংলাদেশ ক্রিকেট দলকে অভিনন্দন জানিয়েছেন রাষ্ট্রপতি মো. আবদুল হামিদ ও প্রধানমন্ত্রী শেখ হাসিনা। গতকাল শনিবার পৃথক বার্তায় তাঁরা এ অভিনন্দন জানান।রাষ্ট্রপতি তাঁর বার্তায় বাংলাদেশ ক্রিকেট দলের সদস্য, কোচ ও অন্যদের ধন্যবাদ জানিয়ে আগামী বিশ্বকাপে বিজয়ের এ ধারা অব্যাহত থাকবে বলে আশা প্রকাশ করেন।বাংলাদেশ ক্রিকেট দলের সংশ্লিষ্ট সবাইকে আন্তরিক অভিনন্দন জানিয়ে প্রধানমন্ত্রী তাঁর বার্তায় বাংলাদেশ ক্রিকেট দলের জয়ের এ ধারা ভবিষ্যতেও অব্যাহত থাকবে বলে আশাবাদ ব্যক্ত করেন।
