
জামালপুরের সরিষাবাড়ী উপজেলার তারাকান্দিতে অবস্থিত যমুনা সার কারখানা কোম্পানি লিমিটেডে যান্ত্রিক ত্রুটি দেখা দেওয়ায় গত বুধবার রাত ১১টা থেকে উৎপাদন বন্ধ রয়েছে। কারখানা সূত্রে জানা যায়, কারখানাটির ইউটিলিটি প্ল্যান্টের বয়লারের টিউব ছিদ্র হওয়ায় সার উৎপাদন বন্ধ হয়ে যায়। যান্ত্রিক ত্রুটি মেরামত করে উৎপাদনে যেতে ৬ থেকে ৭ দিন সময় লাগতে পারে। যমুনা সার কারখানা কোম্পানির এমডি (ভারপ্রাপ্ত) মাহবুবা সুলতানা গতকাল বৃহস্পতিবার বলেন, বুধবার রাত ১১টা থেকে উৎপাদন বন্ধ রয়েছে। উৎপাদনে যেতে ৬-৭ দিন সময় লাগতে পারে। 
 
