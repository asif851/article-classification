
অনিয়ম ও দুর্নীতি কমিয়ে আনতে রংপুরের বদরগঞ্জ সাব-রেজিস্ট্রার কার্যালয়ে গণশুনানি ও মতবিনিময় সভা অনুষ্ঠিত হয়েছে। উপজেলা সাব-রেজিস্ট্রার কার্যালয়ের আয়োজনে গতকাল বৃহস্পতিবার দুপুরে এ সভা হয়। এতে সভাপতিত্ব করেন উপজেলা সাব-রেজিস্ট্রার মিজানুর রহমান। সভায় বক্তব্য দেন রংপুর জেলা রেজিস্ট্রার মকবুল হোসেন, উপজেলা দলিল লেখক সমিতির সভাপতি আবদুল কুদ্দুস সরকার, সাধারণ সম্পাদক রুহুল আমিন সরকার, বদরগঞ্জ প্রেসক্লাবের সভাপতি আবদুর রউফ সরকার, সাংবাদিক রেজাউল করিম, আশরাফুল আলম প্রমুখ। গণশুনানিতে নানা শ্রেণি-পেশার মানুষ অংশ নেন। 
