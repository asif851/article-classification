
বিএনপির সিনিয়র ভাইস চেয়ারম্যান তারেক রহমানের বিরুদ্ধে আজ মঙ্গলবার গ্রেপ্তারি পরোয়ানা জারির আদেশ দিয়েছেন আদালত। গাইবান্ধার জ্যেষ্ঠ বিচারিক হাকিম তাসকিনুল হক আজ সোমবার এ আদেশ দেন।বঙ্গবন্ধু শেখ মুজিবুর রহমানকে নিয়ে কটূক্তি করায় গত বছরের ২৮ ডিসেম্বর জেলা ছাত্রলীগের সভাপতি তাহমিদুর রহমান বাদী হয়ে মামলাটি করেন।মামলায় অভিযোগ করা হয়, ১৫ ডিসেম্বর লন্ডনে বিএনপি আয়োজিত বিজয় দিবসের আলোচনা অনুষ্ঠানে তারেক রহমান বঙ্গবন্ধুকে ‘রাজাকার ও পাকবন্ধু’ বলেন।বাদী প‌ক্ষের আইনজীবী আহসানুল করিম ও আনিছুর রহমান বলেন, মামলার শুনানি শেষে আদালত গাইবান্ধা সদর থানার ভারপ্রাপ্ত কর্মকর্তাকে ঘটনা তদ‌ন্তের নির্দেশ দেন। পুলিশ আদালতে আজ তদন্ত প্রতিবেদন দাখিল করলে বিচারক গ্রেপ্তারি পরোয়ানা জারির আদেশ দেন।
