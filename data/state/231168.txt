
দেশের আইনজীবীদের সর্বোচ্চ নিয়ন্ত্রক সংস্থা বার কাউন্সিলের নির্বাচনে বেসরকারি ফল অনুযায়ী সরকারি দল নিরঙ্কুশ বিজয় পেয়েছে। আওয়ামী লীগ ও সমমনা আইনজীবী সমর্থিত সম্মিলিত আইনজীবী সমন্বয় পরিষদ ১৪টি সদস্য পদের মধ্যে ১০ টিতে নির্বাচিত হয়েছেন। বাকি চারটি পদ জিতেছে বিএনপি ও সমমনা আইনজীবী সমর্থিত জাতীয়তাবাদী আইনজীবী ঐক্য পরিষদ।
তালিকা নিয়ে জটিলতার কারণে কয়েকবার পেছানোর পর গতকাল বুধবার সারা দেশে এই বার কাউন্সিলের নির্বাচন অনুষ্ঠিত হয়।
বেসরকারি ফলাফল অনুযায়ী, বার কাউন্সিলের সাতটি সাধারণ সদস্য পদে আওয়ামী লীগপন্থী চারজন ও বিএনপিপন্থী তিনজন নির্বাচিত হয়েছেন।
আওয়ামী লীগ সমর্থিত আইনজীবীরা দাবি করেছেন, আওয়ামী লীগের বিজয়ী প্রার্থীরা হলেন আবদুল বাসেত মজুমদার, এম আমীর-উল-ইসলাম, আবদুল মতিন খসরু ও জেড আই খান পান্না।
বিএনপিপন্থী বিজয়ী প্রার্থীরা হলেন খন্দকার মাহবুব হোসেন, এ জে মোহাম্মদ আলী ও মাহবুব উদ্দিন খোকন। এ ছাড়া গ্রুপের সাতটি সদস্য পদের মধ্যে ছয়টিতেই আওয়ামী সমর্থিত আইনজীবীদের প্যানেল জয়লাভ করেছে।
তবে আনুষ্ঠানিকভাবে নির্বাচনের এই ফলাফল এখনো ঘোষণা করা হয়নি।
আরও পড়তে ক্লিক করুনবার কাউন্সিলের নির্বাচন ২৬ আগস্ট
