
কুমিল্লার আদর্শ সদর উপজেলা থেকে পরিত্যক্ত অবস্থায় ২৫টি পেট্রলবোমা উদ্ধার করেছে বর্ডার গার্ড বাংলাদেশ (বিজিবি)। ১০ বিজিবি ব্যাটালিয়নের অধিনায়ক লে. কর্নেল মোখলেসুর রহমান এ তথ্য জানান।  বিজিবির ভাষ্য, গোপন সংবাদের ভিত্তিতে গতকাল শুক্রবার দিবাগত রাত সোয়া ১২টার দিকে উপজেলার জগন্নাথপুর ইউনিয়নের বালুতুপা এলাকায় একটি সড়কের পাশ থেকে পেট্রলবোমাগুলো উদ্ধার করা হয়। নায়েক সুবেদার আবু তাহেরের নেতৃত্বে ১০ বিজিবির একটি দল ঘটনাস্থলে গিয়ে পরিত্যক্ত অবস্থায় পেট্রলবোমাগুলো উদ্ধার করে। এ ঘটনায় কাউকে আটক বা গ্রেপ্তার করা যায়নি।
