
নাটোর জেলা আইনজীবী সমিতির নির্বাচনে আওয়ামী লীগ-সমর্থিত সম্মিলিত আইনজীবী সমন্বয় পরিষদ সাধারণ সম্পাদকসহ নয়টি পদে জয় পেয়েছে। সভাপতি পদে বিএনপি-সমর্থিত জাতীয়তাবাদী আইনজীবী ঐক্য পরিষদের প্রার্থী রুহুল আমিন তালুকদার বিজয়ী হয়েছেন। তিনি প্রতিপক্ষের চেয়ে ১৯ ভোট বেশি পেয়েছেন। সাধারণ সম্পাদক পদে আনোয়ারুল ইসলাম নির্বাচিত হয়েছেন। গত মঙ্গলবার সন্ধ্যায় প্রধান নির্বাচন কমিশনার লোকমান হোসেন তা ঘোষণা করেন। এর আগে মঙ্গলবার সকাল ১০টা থেকে বেলা ৩টা পর্যন্ত ভোট গ্রহণ চলে। ১১টি পদে সমিতির ২৫৮ জন ভোটার ভোট প্রদান করেন। 
