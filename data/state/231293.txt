
চট্টগ্রাম মেট্রোপলিটন পুলিশের (সিএমপি) কমিশনারসহ পুলিশের ডেপুটি ইন্সপেক্টর জেনারেল (ডিআইজি) পদমর্যাদার আট কর্মকর্তাকে বদলি করা হয়েছে।
সিএমপি কমিশনার মোহাম্মদ শফিকুল ইসলামকে চট্টগ্রাম রেঞ্জের ডিআইজি করা হয়েছে।আজ সোমবার স্বরাষ্ট্র মন্ত্রণালয় থেকে জারি করা প্রজ্ঞাপনের মাধ্যমে এ আদেশ জারি করা হয়।পুলিশ সদর দপ্তরের এআইজি (মিডিয়া) জালাল আহমেদ এ তথ্য নিশ্চিত করেছেন।যাঁদের বদলি করা হয়েছে তাঁদের মধ্যে চট্টগ্রাম রেঞ্জের ডিআইজি মো. নওশের আলীকে টেলিকমিউনিকেশন অ্যান্ড ইনফরমেশন ম্যানেজমেন্ট ঢাকার ডিআইজি; এপিবিএনের ডিআইজি মো. মনিরুজ্জামানকে নৌ-পুলিশের ডিআইজি; কেন্দ্রীয় পুলিশ হাসপাতাল ঢাকার পরিচালক (ডিআইজি, চলতি দায়িত্বে) আবু মুসা মোহাম্মদ ফখরুল ইসলাম খানকে এপিবিএনের ডিআইজি (চলতি দায়িত্বে) ও রেলওয়ে রেঞ্জের সাবেক ডিআইজি মোহাম্মদ সাদিকুর রহমানকে কেন্দ্রীয় পুলিশ হাসপাতালের পরিচালক (ডিআইজি) হিসেবে বদলি করা হয়েছে।এ ছাড়া পুলিশ সদর দপ্তরের ডিআইজি হুমায়ুন কবীরকে বরিশাল রেঞ্জের ডিআইজি হিসেবে বদলি করা হয়েছে। টেলিকমিউনিকেশন অ্যান্ড ইনফরমেশন ম্যানেজমেন্ট ঢাকার ডিআইজি ইকবাল বাহারকে রাজশাহী রেঞ্জের ডিআইজি, রাজশাহী রেঞ্জের ডিআইজি মীর শহীদুল ইসলামকে স্পেশাল ব্রাঞ্চের (এসবি) ডিআইজি করা হয়েছে।
