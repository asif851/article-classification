
সিলেটের শাহজালাল বিজ্ঞান ও প্রযুক্তি বিশ্ববিদ্যালয়ের এক ছাত্রের ঝুলন্ত লাশ উদ্ধার করেছে পুলিশ।
গতকাল শনিবার রাতে বিশ্ববিদ্যালয়ের পার্শ্ববর্তী বড়গুল এলাকা থেকে লাশটি উদ্ধার করা হয়।
ওই ছাত্রের নাম বিশ্বজিৎ মল্লিক (২১)। তিনি বিশ্ববিদ্যালয়ের বন ও পরিবেশবিজ্ঞান বিভাগের দ্বিতীয় বর্ষের দ্বিতীয় সেমিস্টারের শিক্ষার্থী ছিলেন বলে ক্যাম্পাস ও পুলিশ সূত্র জানিয়েছে।
পুলিশ ও বিশ্ববিদ্যালয় সূত্র জানায়, বিশ্বজিৎ বড়গুল এলাকার ‘সুরমা নীড়’ নামের একটি বাসার মেসে থাকতেন।
মহানগরের জালালাবাদ থানার উপপরিদর্শক (এসআই) এনামুল হক বলেন, তাঁরা রাত ১২টার দিকে বিশ্বজিতের ঝুলন্ত লাশ উদ্ধার করেন। প্রাথমিকভাবে ঘটনাটিকে আত্মহত্যা বলে মনে হচ্ছে। মৃত্যুর কারণ নিশ্চিত হতে লাশ ময়নাতদন্তের জন্য সিলেট এম এ জি ওসমানী মেডিকেল কলেজের মর্গে পাঠানো হয়েছে।
বিশ্ববিদ্যালয়ের প্রক্টর অধ্যাপক মো. রাশেদ তালুকদার বলেন, বিশ্বজিতের লাশের ময়নাতদন্তের প্রক্রিয়া শুরু হয়েছে বলে তাঁরা জানতে পেরেছেন।
