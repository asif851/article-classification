
ইতালীয় নাগরিকের পর এবার জাপানের নাগরিককে হত্যার ঘটনা অত্যন্ত গুরুত্বের সঙ্গে নিয়েছেন বলে মন্তব্য করেছেন স্বরাষ্ট্রমন্ত্রী আসাদুজ্জামান খান কামাল। এ ঘটনায় প্রতিক্রিয়া জানতে চাইলে তিনি প্রথম আলোকে এ কথা বলেন।মন্ত্রী বলেন, ‘এ ঘটনা অত্যন্ত গুরুত্বের সঙ্গে নিয়েছি।’ তিনি বলেন, এর সঙ্গে যারা জড়িত, তাদের যেকোনোভাবে খুঁজে বের করে বিচারের আওতায় আনা হবে। ইতালির ঘটনার সঙ্গে এ ঘটনার কোনো যোগসূত্র আছে কি না, তা খতিয়ে দেখা হবে।গত বৃহস্পতিবার বিকেলে স্বরাষ্ট্র মন্ত্রণালয়ে কোর কমিটির এক বৈঠক হয়। এতে ইতালির নাগরিককে হত্যার ঘটনা বিচ্ছিন্ন, না কি আরও ঘটনা থাকার আশঙ্কা আছে, তা নিয়ে আলোচনা হয়। এ জন্য বৈঠক থেকে সারা দেশের নিরাপত্তা জোরদার করা এবং আইনশৃঙ্খলা রক্ষাকারী বাহিনীকে সতর্ক থাকারও পরামর্শ দেওয়া হয়। বৈঠকের দুদিন পর আজ আবার একই ধরনের ঘটনা ঘটল।
