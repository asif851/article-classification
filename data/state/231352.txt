
অস্বাস্থ্যকর পরিবেশে খাদ্যসামগ্রী তৈরি এবং অবৈধভাবে প্রসাধনসামগ্রী বিক্রির অপরাধে গতকাল মঙ্গলবার ঢাকা ও মানিকগঞ্জে ১০ প্রতিষ্ঠানকে তিন লাখ ৯০ হাজার টাকা জরিমানা করা হয়েছে।রাজধানীর ওয়ারীতে অবৈধভাবে বিএসটিআইয়ের মানচিহ্ন ব্যবহার করে প্রসাধনসামগ্রী বিক্রির দায়ে নবরূপা ফ্যাশন প্রাইভেট লিমিটেডকে ৪০ হাজার টাকা, নিম্নমানের মিষ্টি সংরক্ষণ ও বিক্রির অপরাধে জনসন রোডের বিক্রমপুর মিষ্টান্ন ভান্ডারকে এক লাখ টাকা জরিমানা করা হয়।এদিকে মানিকগঞ্জে নিম্নমানের কেক, বিস্কুট, পাউরুটি বিক্রির দায়ে হূদয় বেকারি, লাবণ্য বেকারি, নুর বেকারি ও মারিয়া ব্রেডকে এক লাখ ৬০ হাজার টাকা জরিমানা করেন আদালত। অনুমোদন ছাড়া খাবার পানি বিক্রির অপরাধে আরপিএফ অব ব্রিকস ও হোসেন পিউর ড্রিংকিং ওয়াটারকে ৩০ হাজার টাকা জরিমানা করা হয়। অবৈধভাবে বিএসটিআইয়ের মানচিহ্ন ব্যবহার করে প্রসাধনসামগ্রী বিক্রির দায়ে আমানত বাজার শপিং সেন্টার ও মারজান ভ্যারাইটিজ স্টোরকে ৬০ হাজার টাকা জরিমানা করা হয়। বিজ্ঞপ্তি।
