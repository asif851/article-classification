
অর্থমন্ত্রী আবুল মাল আবদুল মুহিত বলেছেন, তিনি বিএনপির কোনো অস্তিত্ব খুঁজে পান না। আজ শুক্রবার রাজধানীর ওসমানী স্মৃতি মিলনায়তনে বাজেট-পরবর্তী সংবাদ সম্মেলনে সাংবাদিকদের এক প্রশ্নের জবাবে অর্থমন্ত্রী এ মন্তব্য করেন।অর্থমন্ত্রী বলেন, ‘খালেদা জিয়া, যেকোনো কারণেই হোক, খালেদা জিয়া-বিএনপির কোনো অস্তিত্ব নেই। বর্তমানে বিএনপি কোনো বিরোধী দলও না।’ তিনি বলেন, গত দেড় বছর ধরে দেশে হরতাল-অবরোধ নেই।অর্থমন্ত্রী বলেন, যাঁরা মধ্যম অবস্থানে থেকে বামপন্থার রাজনীতি ধারণ করেন, তাঁরা হলেন প্রগতিশীল এবং যাঁরা মধ্যম অবস্থানে থেকে ডানপন্থার রাজনীতি ধারণ করেন, তাঁরা হলেন প্রতিক্রিয়াশীল। আর বাংলাদেশ হলো প্রগতিশীল দেশ।উচ্চাভিলাষী হলেও লক্ষ্যমাত্রা আদায় সম্ভব: অর্থমন্ত্রী
অর্থমন্ত্রী দাবি করেন, বাংলাদেশে কেউ মধ্যম অবস্থান থেকে ডানপন্থার রাজনীতি ধারণ করেন না। মাত্র অল্প কিছু প্রতিক্রিয়াশীল আছেন এবং তাঁদের মধ্যে বেশির ভাগই মূলত মৌলবাদী। আর এটাই হলো মূলত বিএনপির অবস্থান।বাজেট-পরবর্তী সংবাদ সম্মেলনে, আগামী ২০১৬-১৭ অর্থবছরের রাজস্ব সংগ্রহের লক্ষ্যমাত্রাকে উচ্চাভিলাষী মেনে নিয়ে তা আদায় করা সম্ভব বলে মন্তব্য করেন অর্থমন্ত্রী।
সংবাদ সম্মেলনে বাণিজ্যমন্ত্রী তোফায়েল আহমেদ, কৃষিমন্ত্রী মতিয়া চৌধুরী, তথ্যমন্ত্রী হাসানুল হক ইনু ও পরিকল্পনামন্ত্রী আ হ ম মুস্তফা কামাল উপস্থিত ছিলেন।
