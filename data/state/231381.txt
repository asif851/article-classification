
আজ মঙ্গলবার জাতীয় বিশ্ববিদ্যালয়ের অধীনে বিএসসি (পাস) তৃতীয় বর্ষের গণিত পরীক্ষা ছিল। আর গৌরীপুর মুন্সী ফজলুর রহমান ডিগ্রি কলেজ কেন্দ্রে এ বিষয়ে পরীক্ষার্থী ছিলেন একজন। আর ওই সময় কেন্দ্রের বিভিন্ন দায়িত্বে ছিলেন ১৩ জন।
কেন্দ্র সূত্র জানায়, এই পরীক্ষার্থীর নাম আবুল কালাম। তিনি দাউদকান্দি উপজেলার জুরানপুর আদর্শ বিশ্ববিদ্যালয় কলেজের শিক্ষার্থী।
কেন্দ্রের পরীক্ষা কমিটির সদস্য রাষ্ট্রবিজ্ঞানের শিক্ষক কামাল হোসেন বলেন, একজন কক্ষ পরিদর্শক, একজন পুলিশ সদস্য, পরীক্ষা কমিটির তিনজন সদস্য, অধ্যক্ষ (কেন্দ্রের ভারপ্রাপ্ত কর্মকর্তা), উপাধ্যক্ষ, তিনজন অফিস সহকারী, একজন এলএমএসএসসহ মোট ১৩ জন দায়িত্ব পালন করেন।
