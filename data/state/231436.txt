
অবৈধ লেনদেন ও মুদ্রা পাচারের মামলায় আট বিকাশ এজেন্টকে গ্রেপ্তার করেছে পুলিশের অপরাধ তদন্ত বিভাগ (সিআইডি)। গতকাল বুধবার রাতে দেশের বিভিন্ন স্থানে অভিযান চালিয়ে তাঁদের গ্রেপ্তার করা হয়।তবে গ্রেপ্তার হওয়া ব্যক্তিদের নাম পরিচয় বা অভিযোগের বিষয়ে বিস্তারিত কিছু জানা যায়নি। আজ বৃহস্পতিবার সিআইডির গণমাধ্যম শাখা থেকে মুঠোফোন বার্তায় এ তথ্য জানানো হয়।বার্তায় বলা হয়, প্রবাসী আয়ের অর্থ অবৈধভাবে বিকাশের মাধ্যমে হুন্ডি করায় নয়টি মানি লন্ডারিং মামলায় আটজন বিকাশ এজেন্টকে গ্রেপ্তার করা হয়েছে।
এ বিষয়ে আজ সংবাদ সম্মেলন করে বিস্তারিত তথ্য প্রকাশ করবে সিআইডি।
