
মো. সুফিউর রহমানকে মিয়ানমারে বাংলাদেশের নতুন রাষ্ট্রদূত হিসেবে নিয়োগ দেওয়া হয়েছে। বর্তমানে শ্রীলঙ্কায় বাংলাদেশের হাইকমিশনার হিসেবে দায়িত্ব পালনরত সুফিউর রহমান মিয়ানমারে মেজর জেনারেল (অব.) অনুপ কুমার চাকমার স্থলাভিষিক্ত হবেন।পররাষ্ট্র মন্ত্রণালয়ের আন্তর্জাতিক অনুবিভাগের মহাপরিচালক তারিক আহসানকে শ্রীলঙ্কায় বাংলাদেশের নতুন হাইকমিশনার নিয়োগ দেওয়া হয়েছে। পররাষ্ট্র মন্ত্রণালয় গতকাল বুধবার এক বিজ্ঞপ্তিতে এ তথ্য জানায়।সুফিউর রহমান এর আগে জেনেভায় বাংলাদেশের স্থায়ী মিশন, নয়াদিল্লি ও ইসলামাবাদে বাংলাদেশ হাইকমিশনে বিভিন্ন পদে কাজ করেছেন। এ ছাড়া তিনি কাঠমান্ডুতে সার্ক সচিবালয়ে পরিচালক হিসেবে কাজ করেছেন।
