
বিএনপির ভারপ্রাপ্ত মহাসচিব মির্জা ফখরুল ইসলাম আলমগীর বলেছেন, এই সরকার বেশরম-বেহায়া। আওয়ামী লীগের মতো ৬৫ বছরের পুরোনো রাজনৈতিক দল জনগণকে প্রতারণা করে; জোর করে রাষ্ট্রক্ষমতা দখল করে আছে। লজ্জা থাকলে তারা এ ধরনের কর্মকাণ্ড করত না।আজ বুধবার বিকেলে রাজধানীর রমনায় ইনস্টিটিউশন অব ইঞ্জিনিয়ার্স বাংলাদেশ মিলনায়তনে তারেক রহমানের সপ্তম কারামুক্তি দিবস উপলক্ষে বিএনপি আয়োজিত এক আলোচনা সভায় মির্জা ফখরুল এসব কথা বলেন। সেখানে তিনি সরকার পতনের জন্য দলীয় নেতা-কর্মীদের ঐক্যবদ্ধ হওয়ার আহ্বান জানান।বিএনপির ভারপ্রাপ্ত মহাসচিব বলেন, তারেক রহমান নতুন নতুন সৃষ্টিশীল চিন্তা দিয়ে দেশ গড়তে তরুণদের উত্সাহিত করছেন। তাঁকে ফিরিয়ে আনতে হবে।সম্প্রতি সাবেক মন্ত্রী এ কে খন্দকার রচিত ভেতরে-বাইরে ১৯৭১ বইয়ের উদ্ধৃতি দিয়ে মির্জা ফখরুল দাবি করেন, বঙ্গবন্ধুর ৭ মার্চের ভাষণের মধ্য দিয়ে মুক্তিযুদ্ধ আরম্ভ হয়নি।
