
সিলেট-কোম্পানীগঞ্জ সড়কের ৪২ কিলোমিটার দীর্ঘ এ মহাসড়কের প্রায় ৩২ কিলোমিটার অংশ তিন বছর ধরে ভাঙাচোরা অবস্থায় রয়েছে। এ সড়ক দিয়েই ভোলাগঞ্জে যেতে হয়। অনেক দিন ধরে সড়কটি এমন দশায় থাকায় যানবাহন চলাচল অনুপযোগী হয়ে পড়েছে। সড়কের বিভিন্ন স্থানে বড় বড় গর্ত। গত কয়েক দিনের ভারী বর্ষণ ও পাহাড়ি ঢলের পানি জমে আরও বেহাল সড়কটির অবস্থা। পথচারী ও যানবাহন চলাচলে বেড়েছে দুর্ভোগ। ধোপাগুল, ছালিয়া, সালুটিকর, বর্ণি, লেচুখাল, কাটাখাল ও থানাবাজার এলাকা থেকে তোলা হয়েছে এ সড়কের কিছু দুর্ভোগের ছবি।
কাদায় কাত হয়ে পড়েছে ট্রাক।এবড়োখেবড়ো সড়কে চরছে গরু, চলছে কয়েকটি ট্রাক আর মোটরসাইকেল।কাদার মধ্যে হাবুডুবু খাচ্ছে পাথরবাহী ট্রাক।ধোপাগুল এলাকায় সড়কের এখানে-সেখানে গড়ে ওঠা বড় বড় গর্ত এখন জলাশয়ে রূপ নিয়েছে।কাত হয়ে আটকে গেছে সিএনজিচালিত অটোরিকশা ও ট্রাক। ছবিটি ছালিয়া এলাকা থেকে তোলা।কাটাখালে যেন খাল বয়ে যাচ্ছে কাদার।বিশাল গর্তের বাধা পার হচ্ছে একটি সিএনজিচালিত অটোরিকশা।সেতুর রেলিং ভেঙে তৈরি হয়েছে মরণফাঁদ।কাদায় কসরত করে চলা।এ যেন গাড়িগুলোর ভারসাম্য রক্ষার প্রতিযোগিতা।কাটাখাল এলাকায় ট্রাকটির জন্য অপেক্ষা করছে পানিভরা বিশাল গর্ত।
