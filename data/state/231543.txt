
চলমান রাজনৈতিক সংকট নিরসনে ক্ষমতাসীন আওয়ামী লীগ ও প্রধান বিরোধী দল বিএনপির দুই নেত্রীকে মুখোমুখি আলোচনায় বসার আহ্বান জানিয়েছেন ঢাকায় নিযুক্ত চীনা রাষ্ট্রদূত লি জুন। গতকাল বুধবার রাজধানীর একটি হোটেলে আয়োজিত সংবাদ সম্মেলনে তিনি এ আহ্বান জানান। লি জুন বলেন, ‘আমি মনে করি, মতানৈক্য থাকাটা স্বাভাবিক। কিন্তু আলোচনার মাধ্যমে এই মতানৈক্য দূর করা উচিত...কোনো আক্রমণাত্মক মনোভাব দেখানো ঠিক হবে না।’
এ সময় অন্যান্যের মধ্যে সফররত চীনের নৌবাহিনীর  চিকিৎসা জাহাজ ‘আর্ক পিস’-এর মিশন কমান্ডার র‌্যাডম শেন উপস্থিত ছিলেন। ইউএনবি।
