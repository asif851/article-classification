
চট্টগ্রামের পটিয়ায় গতকাল সোমবার সকালে বিভিন্ন কর্মসূচির মাধ্যমে বাংলা সাহিত্যের অমর পুঁথি গবেষক মুন্সি আবদুল করিম সাহিত্যবিশারদের ৬০তম মৃত্যুবার্ষিকী পালিত হয়েছে। এ উপলক্ষে সকাল ১০টায় চট্টগ্রামের পটিয়ার পৌরসদরের সুচক্রদণ্ডী গ্রামে তাঁর মাজারে বিভিন্ন সামাজিক ও সাংস্কৃতিক সংগঠনের পক্ষ থেকে পুষ্পমাল্য অর্পণ ও আলোচনা সভার আয়োজন করা হয়।গতকাল সকালে সাহিত্যবিশারদের সমাধি প্রাঙ্গণে পটিয়া সাহিত্যবিশারদ সঞ্চৃতি সংসদের প্রতিষ্ঠাতা সভাপতি মোহামঞ্চদ ছৈয়দের সভাপতিত্বে অনুষ্ঠিত আলোচনা সভায় বক্তব্য দেন পটিয়া সনাকের সভাপতি এস এম এ কে জাহাঙ্গীর, পটিয়া সমিঞ্চলিত সাংস্কৃতিক জোটের অভিজিৎ বড়ুয়া, পটিয়া প্রেসক্লাবের সাধারণ সম্পাদক আবদুল হাকিম, মহিউদ্দিন বকুল প্রমুখ। এর আগে সাহিত্যবিশারদের মাজারে পটিয়া প্রেসক্লাব, সাহিত্যবিশারদ সঞ্চৃতি সংসদ, সৃজনশীল সাহিত্য সংগঠন মালঞ্চসহ বিভিন্ন সংগঠন পুষ্পস্তবক অর্পণ করেন।১৮৭১ সালের ১০ অক্টোবর চট্টগ্রামের পটিয়ার সুচক্রদণ্ডী গ্রামে তিনি জন্মগ্রহণ করেন। তাঁর বাবার নাম নুরুদ্দীন, মাতার নাম মিসরি জান। ১৯৫৩ সালের ৩০ সেপ্টেম্বর মৃত্যুবরণ করেন।
 
