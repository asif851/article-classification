
সাভারের কাউন্দিয়া এলাকায় আজ বুধবার ভোররাতে র‍্যাপিড অ্যাকশন ব্যাটালিয়নের (র‍্যাব) সঙ্গে কথিত বন্দুকযুদ্ধে এক ব্যক্তি নিহত হয়েছেন।
র‍্যাবের ভাষ্য, নিহত ব্যক্তি ডাকাতদলের সদস্য। তাঁর নাম-পরিচয় জানা যায়নি।
র‍্যাব-৩ এর অধিনায়ক লে. কর্নেল খন্দকার গোলাম সারোয়ার বলেন, গোপন তথ্যের ভিত্তিতে ডাকাতের আস্তানায় অভিযানে যায় র‍্যাব। এ সময় র‍্যাবের সঙ্গে বন্দুকযুদ্ধে একজন নিহত হয়। বাকিরা পালিয়ে যায়।
নিহত ব্যক্তির লাশ উদ্ধার করে ঢাকা মেডিকেল কলেজের মর্গে পাঠানো হয়েছে বলে জানায় র‍্যাব।
