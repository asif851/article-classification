
রাজবাড়ীতে গতকাল রোববার দুপুরে শ্রেণিকক্ষে উপস্থিতির ভিত্তিতে সেরা শিক্ষাপ্রতিষ্ঠানকে সনদ দেওয়া হয়েছে। প্রাথমিকে জেলার পাংশা উপজেলার মাগুরাডাঙ্গী আ. মাজেদ সরকারি প্রাথমিক বিদ্যালয় ও মাধ্যমিক পর্যায়ে সদর উপজেলার খানখানাপুর তমিজউদ্দিন খান বালিকা উচ্চবিদ্যালয় সেরা শিক্ষাপ্রতিষ্ঠানের সনদ পায়। জেলা প্রশাসকের সম্মেলনকক্ষে সনদ বিতরণ অনুষ্ঠানে প্রধান অতিথি ছিলেন জেলা প্রশাসক রফিকুল ইসলাম খান। অনুষ্ঠানে সভাপতিত্ব করেন অতিরিক্ত জেলা প্রশাসক (সার্বিক) সোনামণি চাকমা। এ সময় জেলা মাধ্যমিক শিক্ষা কর্মকর্তা সৈয়দ সিদ্দিকুর রহমান উপস্থিত ছিলেন। এ ছাড়া দ্বিতীয় ও তৃতীয় স্থান অধিকারীদেরও পুরস্কৃত করা হয়। 
