
সুপ্রিম কোর্টের আপিল বিভাগের বিচারপতি মোহাম্মদ বজলুর রহমানের মৃত্যুতে শ্রদ্ধা জানিয়ে আপাতত বসছেন না আপিল বিভাগ। আজ সোমবার সকাল সাড়ে ১০টার দিকে সুপ্রিম কোর্ট প্রাঙ্গণে তাঁর জানাজা হওয়ার কথা।
জানাজা হওয়া পর্যন্ত আপিল বিভাগ বসছেন না। এরপরে বসবেন কি না, সে সিদ্ধান্ত পরে হবে।
সুপ্রিম কোর্টের রেজিস্ট্রার জেনারেল সৈয়দ আমিরুল ইসলাম প্রথম আলোকে বলেন, জানাজার আগে পর্যন্ত আপিল বিভাগ বসছেন না। এরপর সিদ্ধান্ত হবে পরে বসবেন কি না।
গতকাল রোববার সন্ধ্যায় রাজধানীর বঙ্গবন্ধু শেখ মুজিব মেডিকেল বিশ্ববিদ্যালয় হাসপাতালে চিকিৎসাধীন অবস্থায় মোহাম্মদ বজলুর রহমান শেষ নিশ্বাস ত্যাগ করেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, দুই ছেলেসহ অসংখ্য গুণগ্রাহী রেখে গেছেন।
আরও পড়ুন:আপিল বিভাগের বিচারপতি বজলুর রহমান আর নেই
