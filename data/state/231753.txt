
গত মে মাসের শেষ সপ্তাহে কয়েক দিনের টানা বর্ষণে ফরিদপুরের বিস্তীর্ণ ফসলি জমি পানিতে তলিয়ে গিয়ে প্রায় ১৩ হাজার কৃষকের নয় কোটি টাকার ক্ষতি হয়েছে। জেলা কৃষি সম্প্রসারণ অধিদপ্তর এ তথ্য জানিয়েছে।
জেলা কৃষি সম্প্রসারণ অধিদপ্তরের উপসহকারী কর্মকর্তা মো. কসিমউদ্দিন জানান, গত মাসের অতিবৃষ্টিতে জেলার সদরপুর, ভাঙ্গা, নগরকান্দা-সালথা, বোয়ালমারী ও ফরিদপুর সদর—এই পাঁচ উপজেলায় ফসলি জমির সবচেয়ে বেশি ক্ষতি হয়েছে।
