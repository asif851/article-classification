
বাংলা একাডেমি সাহিত্য পুরস্কার ২০১৫ ঘোষণা করা হয়েছে। এই বছরে কবিতায় এ পুরস্কার পেয়েছেন আলতাফ হোসেন, কথাসাহিত্যে শাহীন আখতার, প্রবন্ধে আবুল মোমেন ও আতিউর রহমান, গবেষণায় মনিরুজ্জামান, অনুবাদে আবদুস সেলিম, মুক্তিযুদ্ধভিত্তিক সাহিত্যে তাজুল মোহাম্মদ, আত্মজীবনী/ স্মৃতিকথা/ ভ্রমণ শাখায় ফারুক চৌধুরী, নাটকে মাসুম রেজা, বিজ্ঞান, প্রযুক্তি ও পরিবেশে শরীফ খান এবং শিশুসাহিত্যে সুজন বড়ুয়া।১ ফেব্রুয়ারি অমর একুশে গ্রন্থমেলা ২০১৬-এর উদ্বোধনী অনুষ্ঠানে প্রধানমন্ত্রী পুরস্কারপ্রাপ্তদের হাতে এ পুরস্কার তুলে দেবেন। গতকাল সকালে বাংলা একাডেমির ড. মুহম্মদ শহীদুল্লাহ্ ভবনের চতুর্থ তলার সভাকক্ষে এক সংবাদ সম্মেলনে এ পুরস্কার ঘোষণা করেন একাডেমির মহাপরিচালক শামসুজ্জামান খান। বিজ্ঞপ্তি।
