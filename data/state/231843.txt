
কিছুদিন পরপর ফুটপাত দখলমুক্ত করতে অভিযান চালায় ঢাকা দক্ষিণ সিটি করপোরেশন। অভিযানের পর ফুটপাতগুলো পথচারীদের চলাচলের উপযোগীও হয়। কিন্তু সুফল কিছুদিনের মধ্যেই ফিকে হতে শুরু করে। স্থানীয় প্রভাবশালী ব্যক্তিদের কারণে এবং সিটি করপোরেশনের নজরদারির অভাবে আবারও বেহাত হয়ে যায় রাজধানীর ফুটপাতগুলো। আইন ও পথচারীদের উপেক্ষা করে আবারও ফুটপাতে শুরু হয় রমরমা ব্যবসা। ফুটপাতগুলোকে স্থায়ীভাবে দখলমুক্ত রাখতে কার্যকর কোনো পদক্ষেপ কখনোই নেওয়া হয়নি। আজ রোববার রাজধানীর কয়েকটি ফুটপাতের চিত্র ক্যামেরাবন্দী করা হয়েছে।

