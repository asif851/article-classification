
নিষেধাজ্ঞা অমান্য করে পদ্মা নদীতে ইলিশ নিধনের সময় ২৫ হাজার মিটার কারেন্ট জালসহ তোতা মিয়া নামের এক জেলেকে আটক করেছেন ইউএনও কে এম আল-আমীনের নেতৃত্বাধীন ভ্রাম্যমাণ আদালত। তোতা মিয়া ফরিদপুর জেলার নন্দলালপুর এলাকার জাহাঙ্গীর চোকদারের ছেলে। পরে জব্দ করা জাল আগুনে পুড়িয়ে ধ্বংস করা হয়। এ সময় উপস্থিত ছিলেন উপজেলা পরিষদের চেয়ারম্যান আলমগীর হোসেন, দোহার থানার ওসি সিরাজুল ইসলাম, মৎস্য কর্মকর্তা এ বি এম জাকারিয়া, নারিশা ইউপির চেয়ারম্যান সালাহউদ্দিন দরানী ও মুকসুদপুর ইউপির চেয়ারম্যান এম এ হান্নান। কে এম আল-আমীন বলেন, ইলিশ নিধনে সরকারি নিষেধাজ্ঞা চলাকালে প্রতিদিনই অভিযান অব্যাহত থাকবে।
