
সাবেক সাংসদ হাফিজ ইব্রাহীমের বিরুদ্ধে মামলা করেছে দুর্নীতি দমন কমিশন (দুদক)। আজ সোমবার রাজধানীর মতিঝিল থানায় মামলাটি করেন দুদকের উপপরিচালক জাহাঙ্গীর আলম।
মামলার এজাহারে বলা হয়, মিথ্যা হলফনামা দিয়ে রাজধানী উন্নয়ন কর্তৃপক্ষ (রাজউক) থেকে পাঁচ কাঠার একটি প্লট নিয়েছেন তিনি।
হাফিজ ইব্রাহীম ২০০১ থেকে ২০০৬ মেয়াদে চারদলীয় জোট সরকারের সময় ভোলা-২ আসনের (বোরহান উদ্দিন-দৌলতখান) সাংসদ ছিলেন। তাঁর ভাই গিয়াসউদ্দিন আল মামুন বিএনপির জ্যেষ্ঠ ভাইস চেয়ারম্যান তারেক রহমানের ঘনিষ্ঠ বন্ধু হিসেবে পরিচিত।এর আগে দুদকের একাধিক মামলায় আসামি হন হাফিজ ইব্রাহীম।
