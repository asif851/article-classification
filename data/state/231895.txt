
ইউএন হ্যাবিট্যাটের উদ্যোগে সম্প্রতি ‘আরবান রিভাইটালাইজেশন অব মাস হাউজিং’ শীর্ষক এক গ্লোবাল প্রতিযোগিতা অনুষ্ঠিত হয়েছে। এতে তৃতীয় স্থান অর্জন করেছে বাংলাদেশ প্রকৌশল বিশ্ববিদ্যালয়ের (বুয়েট) নগর ও অঞ্চল পরিকল্পনা বিভাগের শিক্ষার্থীদের একটি দল।আবাসনকে ধারণা-নীতি ও পরিকল্পনার কেন্দ্রে রেখে সবার জন্য পর্যাপ্ত বাসস্থান নিশ্চিত করা ছিল এ প্রতিযোগিতার প্রতিপাদ্য। বুয়েটের ছয় শিক্ষার্থী তাসফিয়া তাসনিম, তাসনিম ফিরোজ, ফয়সাল বিন ইসলাম, ফারিবা সিদ্দিক, পৌষালি ভট্টাচার্য ও সুমাইয়া তাবাসসুম প্রতিযোগিতায় অংশ নেন।দুই মাসব্যাপী প্রতিযোগিতার প্রথম পর্যায়ে দলটি জাতীয়ভাবে প্রথম ও পরবর্তী সময়ে এশিয়া-প্রশান্ত মহাসাগরীয় অঞ্চলে প্রথম স্থান দখল করেছিল। কলম্বিয়ার মেডেলিন শহরে অনুষ্ঠিত ওয়ার্ল্ড আরবান ফোরামে ১১ এপ্রিল প্রতিযোগিতার চূড়ান্ত পর্যায়ের ফল ঘোষণা করা হয়। এ পর্বে ৩৫টি দেশের ৫৫টি বিশ্ববিদ্যালয়ের প্রতিনিধিদল অংশ নেয়। বিজ্ঞপ্তি।
