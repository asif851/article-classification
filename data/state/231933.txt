
প্রকাশনা প্রতিষ্ঠান ইউনিভার্সিটি প্রেস লিমিটেড বাংলাদেশের (ইউপিএল)‘বার্ষিক গ্রন্থ প্রদর্শনী-২০১৬’ শুরু হয়েছে ২০ সেপ্টেম্বর থেকে। শাহবাগের কেন্দ্রীয় গণগ্রন্থাগারের সেমিনারকক্ষে আয়োজিত এই প্রদর্শনী আগামী ৩ অক্টোবর পর্যন্ত প্রতিদিন সকাল ১০টা থেকে সন্ধ্যা ৭টা পর্যন্ত খোলা থাকবে (শুক্রবার ছাড়া)। প্রদর্শনীতে ইউপিএলের সব বই হ্রাসকৃত মূল্যে বিক্রি করা হচ্ছে। এ ছাড়া বিদেশি প্রকাশকদের প্রচুর বই প্রদর্শিত হচ্ছে। উল্লেখ্য, এবারের প্রদর্শনীটি এই আয়োজনের একাদশ পর্ব। এ দেশের পাঠক সচেতন ব্যক্তিদের কাছে ইউপিএল বার্ষিক গ্রন্থ প্রদর্শনী একটি জনপ্রিয় গ্রন্থ উন্নয়নমূলক কার্যক্রম হিসেবে পরিচিতি পেয়েছে। দেশের বিভিন্ন অঞ্চল থেকে বিপুলসংখ্যক পাঠক এই প্রদর্শনীতে অংশ নিয়ে থাকেন। ইউপিএল বাংলা ও ইংরেজি দুই ভাষাতেই শিক্ষা, প্রাতিষ্ঠানিক এবং গবেষণাভিত্তিক নানা বই প্রকাশ করে। বিজ্ঞপ্তি
