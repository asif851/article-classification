
লালমনিরহাটের পাটগ্রাম পৌর বাজারে গত বুধবার দিনভর অভিযান চালিয়ে ২৪ ব্যবসাপ্রতিষ্ঠানের কাছ থেকে সাড়ে ১৬ হাজার টাকা জরিমানা আদায় করেছেন ভ্রাম্যমাণ আদালত। উপজেলা সহকারী কমিশনার (ভূমি) টি এম এ মমিন এই আদালত পরিচালনা করেন। পুলিশ সূত্র জানায়, বুধবার সকাল থেকে সন্ধ্যা পর্যন্ত নির্বাহী হাকিম টি এম এ মমিনের নেতৃত্বে পুলিশের একদল সদস্য পৌর চৌরঙ্গী বাজার ও পূর্ববাজারের বিভিন্ন দোকানে অভিযান চালান। এ সময় ট্রেড লাইসেন্স না থাকাসহ বিভিন্ন অপরাধে ২৪টি ব্যবসাপ্রতিষ্ঠানের মালিককে জরিমানা করা হয়। টি এম এ মমিন বলেন, জরিমানার সাড়ে ১৬ হাজার টাকা আদায় করা হয়েছে। 
