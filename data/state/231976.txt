
বগুড়ার শেরপুরে এক অভিযানে বিপুল পরিমান মাদকসহ সেলিনা বেগম (৪০) নামের এক নারীকে গ্রেপ্তার করেছে পুলিশ। সেলিনা উপজেলার মদনপুর গ্রামের বাসিন্দা। গত বৃহস্পতিবার রাতে ওই নারীর বাড়িতে অভিযান চালিয়ে তাঁর বাড়ি থেকে ২০ গ্রাম হেরোইন, ২০০ ইয়াবা বড়িসহ হেরোইন মাপার নিক্তি (পাল্লা) উদ্ধার করা হয়। রাতেই পুলিশ বাদী হয়ে মাদকদ্রব্য নিয়ন্ত্রণ আইনে একটি মামলা করে। সেলিনা বেগমকে গতকাল শুক্রবার আদালতের মাধ্যমে বগুড়ার কারাগারে পাঠানো হয়। শেরপুর থানার ওসি খান মো. এরফান ঘটনা সত্যতা নিশ্চিত করেছেন।
