
বৈষম্যময় সমাজে পুরুষ সুবিধাভোগী। এটি পুরুষকে সম্পূর্ণ মানুষ হিসেবে গড়ে উঠতে প্রতিবন্ধকতা সৃষ্টি করে। বাংলাদেশ মহিলা পরিষদ আয়োজিত ‘জেন্ডার, নারীর ক্ষমতায়ন ও উন্নয়ন’ বিষয়ে সার্টিফিকেট কোর্সের সমাপনী ও সনদ বিতরণ অনুষ্ঠানে প্রধান অতিথির বক্তৃতায় এসব কথা বলেন দ্য ডেইলি স্টার-এর সম্পাদক মাহ্ফুজ আনাম। মাহ্ফুজ আনাম বলেন, ‘আমরা বৈষম্যহীন সমাজের নাগরিক হতে পারব না, যদি না পুরুষসমাজ এটি সম্পর্কে সচেতন হয়।’ গতকাল শুক্রবার বিকেলে সংগঠনের কেন্দ্রীয় কার্যালয়ের সুফিয়া কামাল মিলনায়তনে অনুষ্ঠিত ওই অনুষ্ঠানে সভাপতিত্ব করেন পরিষদের সভাপতি আয়শা খানম।সনদ বিতরণ অনুষ্ঠানে আরও বক্তব্য দেন মহিলা পরিষদের সাধারণ সম্পাদক মালেকা বানু, কোর্সের পরিচালক সীমা মোসলেম প্রমুখ। বিজ্ঞপ্তি।
