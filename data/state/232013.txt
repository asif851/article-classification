
চকবাজারে ইলেকট্রনিক পণ্যের দোকানে দগ্ধ আরেকজন গতকাল হাসপাতালে মারা গেছেন। তাঁর নাম জাকির হোসেন। তিনি ওই দোকানের কর্মচারী ছিলেন। এ নিয়ে ওই ঘটনায় মৃতের সংখ্যা দাঁড়াল ৩।
দোকানমালিকসহ দগ্ধ অপর দুজন ঢাকা মেডিকেল কলেজ হাসপাতালের বার্ন ইউনিটে চিকিৎসাধীন আছেন।
২ জুলাই চকবাজার থানাধীন হরনাথ ঘোষ রোডে তারা ইলেকট্রনিকস নামের দোকানে হঠাৎ বিস্ফোরণ ঘটে। এতে দোকানমালিক মামুনুর রশীদ (৪০), দুই কর্মচারী শামীম (৩৫) ও জাকির হোসেন (২৪), ওই এলাকার ব্যবসায়ী মাসুম হোসেন (৩৫) ও গ্রাহক আবুল কাশেম (৬৫) দগ্ধ হন। গতকাল মারা যাওয়া জাকির হোসেনের বাড়ি শরীয়তপুরের নড়িয়ায়। জাকির সপরিবারে কামরাঙ্গীরচরের ৭ নম্বর গলিতে থাকতেন। 
 
