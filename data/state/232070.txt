
নারায়ণগঞ্জ সদর উপজেলার সিদ্ধিরগঞ্জে গতকাল বুধবার ভোরে এক গৃহবধূ গণধর্ষণের শিকার হয়েছেন। এ ঘটনায় ওই গৃহবধূ জাহাঙ্গীর, সুজন, হালিম, সোহাগ, ছিদ্দিক, মনা ও আলম নামের সাতজনকে আসামি করে একটি মামলা করেছেন। সুজন, হালিম ও সোহাগকে গ্রেপ্তার করেছে পুলিশ। সিদ্ধিরগঞ্জ থানার পরিদর্শক (তদন্ত) রফিকুল ইসলাম জানান, গত মঙ্গলবার ওই গৃহবধূর সঙ্গে তাঁর স্বামীর ঝগড়া হয়। এ সময় প্রতিবেশী জাহাঙ্গীর ওই গৃহবধূকে কবিরাজের বাড়িতে নিয়ে যাওয়ার প্রস্তাব দেন। জাহাঙ্গীর ওই গৃহবধূকে বলেন, কবিরাজের বাড়িতে গেলে তিনি তাঁর স্বামীকে বশে আনতে পারবেন। প্রস্তাবে রাজি হলে ওই গৃহবধূকে জাহাঙ্গীর তাঁর বাড়িতে নিয়ে যান। সেখানে জাহাঙ্গীরসহ ওই সাতজন তাঁকে ধর্ষণ করেন। 
