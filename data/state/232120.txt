
মো. জামাল হোসেনপঙ্গু বাবার সংসারে একমাত্র উপার্জনক্ষম ছেলে মাগুরার হাজীপুর গ্রামের যুবক মো. জামাল হোসেন (২৫)। সংসারের ঘানি টানার পাশাপাশি নিজ পড়াশোনার খরচও চালান তিনি। পরিশ্রমী এই যুবকই এখন কোলন ক্যানসারে আক্রান্ত। অভাবে সুচিকিৎসা না পেয়ে দিন দিন মৃত্যুর দিকে এগিয়ে যাচ্ছেন তিনি। অনেক কষ্টেসৃষ্টে এরই মধ্যে রাজধানীর ডেল্টা মেডিকেল কলেজসহ কয়েকটি হাসপাতালে তিনি সাময়িক চিকিৎসা নিয়েছেন। চিকিৎসকেরা জানিয়েছেন, তাঁকে সুস্থ হতে হলে অব্যাহত চিকিৎসার প্রয়োজন। এ জন্য দরকার কয়েক লাখ টাকা। তাই সমাজের দানশীল ও হৃদয়বান ব্যক্তিদের সহায়তার দিকে তাকিয়ে আছেন তিনি। তাঁর প্রত্যাশা, সবার সহায়তায় তিনি সুস্থ হয়ে আবারও অসহায় পরিবারের হাল ধরতে পারবেন। সাহায্য পাঠানোর ঠিকানা: আলেয়া বেগম, সঞ্চয়ী হিসাব নম্বর ১৫১০১০২২৬৫৭০৮০০১, ব্র্যাক ব্যাংক। বিজ্ঞপ্তি।
