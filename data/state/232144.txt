
জাফলং থেকে সিলেটগামী যাত্রীবাহী একটি বাসে তল্লাশি চালিয়ে আটটি ককটেল উদ্ধার করেছেন বর্ডার গার্ড বাংলাদেশের (বিজিবি) সদস্যরা। আজ রোববার দুপুর ১২টার দিকে সিলেটগামী ওই বাসটিকে জৈন্তাপুরের শ্রীপুর বিজিবি নিরাপত্তা চৌকিতে আটক করা হয়।
বিজিবির শ্রীপুর কোম্পানি কমান্ডার আবদুর রশিদ জানান, বাসে থাকা যাত্রীদের নামিয়ে তল্লাশি করার সময় যাত্রী আসনে থাকা মসলার (জিরা) ব্যাগ থেকে আটটি ককটেল উদ্ধার করা হয়। তবে ওই ব্যাগটির মালিককে পাওয়া যায়নি। তিনি আশঙ্কা প্রকাশ করে জানান, নাশকতায় ব্যবহার করতে এগুলো সিলেট নগরে নিয়ে যাওয়া হচ্ছিল বলে বিজিবির ধারণা।
