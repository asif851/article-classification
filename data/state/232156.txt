
তুমি আছ ভুলে নামের একটি অডিও সিডির মোড়ক উন্মোচন করা হয়েছে। গতকাল বুধবার দুপুরে নারায়ণগঞ্জ প্রেসক্লাবে সুরকার শেখ সাদী খান এ মোড়ক উন্মোচন করেন। সিডিটিতে লন্ডনপ্রবাসী কবি ও গীতিকার জ্যোতির্ময় সাহার লেখা ১০টি গান স্থান পেয়েছে। চারটি গান গেয়েছেন খ্যাতিমান সংগীতশিল্পী সুবীর নন্দী এবং অন্য ছয়টি গান গেয়েছেন শিল্পী অনুপমা মুক্তি, এস এ শামীম ও প্রিয়াঙ্কা গোপ। অনুষ্ঠানে প্রধান অতিথি ছিলেন বিকেএমইএর সহসভাপতি (অর্থ) জি এম ফারুক। 
