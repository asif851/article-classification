
কক্সবাজারের মহেশখালী থানার উপপরিদর্শক (এসআই) তাজুল ইসলামের ওপর হামলার ঘটনায় অজ্ঞাতনামা ব্যক্তিদের বিরুদ্ধে মামলা হয়েছে।মহেশখালী থানার সহকারী উপপরিদর্শক (এএসআই) মোহাম্মদ সেলিম মিয়া গত সোমবার রাতে ডাকাতির প্রস্তুতি ও পুলিশ কর্মকর্তার ওপর হামলার অভিযোগে দুটি মামলা করেন।পুলিশ কর্মকর্তার ওপর হামলার সঙ্গে জড়িত থাকার সন্দেহে আটক মোহাম্মদ কামাল, নেজাম উদ্দিন, মোহাম্মদ সুলতান ও মোহাম্মদ ফিরোজকে দুটি মামলায় গ্রেপ্তার দেখানো হয়েছে।মহেশখালী থানার পরিদর্শক (তদন্ত) মোহাম্মদ দিদারুল ফেরদাউস মামলার সত্যতা নিশ্চিত করেছেন।পুলিশ জানায়, চট্টগ্রাম মেডিকেল কলেজ হাসপাতালে চিকিৎসাধীন এসআই তাজুলের অবস্থা আশঙ্কামুক্ত নয়।
