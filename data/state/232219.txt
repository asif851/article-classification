
ধানমন্ডিতে পরিচালিত এক অভিযানে তিনটি ভবনের নকশাবহির্ভূত অংশ অপসারণ করেছেন রাজধানী উন্নয়ন কর্তৃপক্ষের (রাজউক) ভ্রাম্যমাণ আদালত।গতকাল বৃহস্পতিবার রাজউকের নির্বাহী ম্যাজিস্ট্রেট মো. নাসির উদ্দিন এই অভিযান পরিচালনা করেন। সঙ্গে ছিলেন অঞ্চল-৫-এর অথরাইজড কর্মকর্তা এ জেড এম শফিউল হান্নান।অভিযানে ধানমন্ডি ৬ নম্বর সড়কের একটি অনুমোদনহীন ১তলা ভবনের একাংশ ভেঙে দেওয়া হয়। বাকি অংশ অপসারণের জন্য ভবন মালিককে ১৫ দিনের সময় বেঁধে দেন ভ্রাম্যমাণ আদালত। একই সড়কের আরেকটি ১২তলা ভবনের ছাদ ও সামনের উন্মুক্ত অংশে নকশাবহির্ভূতভাবে নির্মিত অংশ ভেঙে দেওয়া হয়। উচ্ছেদ করা হয় ৭ নম্বর সড়কের ৬৯/৩ নম্বর বাড়ির সামনের একটি দোকান। বিজ্ঞপ্তি।
