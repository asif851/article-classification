
চলতি অর্থবছরেই মূল পদ্মা সেতুর নির্মাণকাজ শুরু হবে বলে জানিয়েছেন যোগাযোগমন্ত্রী ওবায়দুল কাদের। আজ বুধবার বিকেলে পদ্মা সেতুর জাজিরা পয়েন্টে সংযোগ সেতুর নির্মাণকাজের উদ্বোধন স্থল পরিদর্শন শেষে মন্ত্রী এ কথা জানান। এ সময় ওবায়দুল কাদের জানান, ১২ নভেম্বর জাজিরা পয়েন্টে এক হাজার ১০০ কোটি টাকা ব্যয়ে পদ্মা সেতুর সংযোগ সড়ক নির্মাণকাজের উদ্বোধন করবেন প্রধানমন্ত্রী। যোগাযোগ মন্ত্রণালয়ের এক বিজ্ঞপ্তিতে একথা জানানো হয়েছে।আরেক প্রশ্নের জবাবে যোগাযোগমন্ত্রী বলেন, এ বছরের ৩ ডিসেম্বর পদ্মা সেতু নির্মাণের এবং আগামী বছরের ৬ জানুয়ারি নদীশাসন কাজের দরপত্র গ্রহণ করা হবে। এ সময় সেতুসচিব খন্দকার আনোয়ারুল ইসলাম, পদ্মা বহুমুখী সেতুর প্রকল্প পরিচালক মোহাম্মদ শফিকুল ইসলাম উপস্থিত ছিলেন।
