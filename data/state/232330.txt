
জ্যেষ্ঠ সচিব হিসেবে পদোন্নতি পেলেন সরকারের চার সচিব। তাঁরা হলেন জাতীয় সংসদ সচিবালয়ের সচিব আব্দুর রব হাওলাদার, পানিসম্পদসচিব জাফর আহমেদ খান, শিল্পসচিব মো. মোশাররফ হোসেন ভূঁইয়া এবং জাতীয় রাজস্ব বোর্ডের চেয়ারম্যান ও অভ্যন্তরীণ সম্পদ বিভাগের সচিব মো. নজিবুর রহমান। গতকাল সোমবার এ বিষয়ে প্রজ্ঞাপন জারি করে জনপ্রশাসন মন্ত্রণালয়। পদোন্নতি পাওয়া সবাই আগের পদেই থাকছেন। ২০১২ সালে জ্যেষ্ঠ সচিবের পদ সৃষ্টি করে সরকার। এখন জ্যেষ্ঠ সচিব পর্যায়ের কর্মকর্তা হলেন ১৪ জন। 
