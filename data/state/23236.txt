
সাবেক উপপ্রধানমন্ত্রী জামাল উদ্দিন আহমেদ গতকাল শনিবার রাতে রাজধানীর বারিধারার নিজ বাসায় ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তাঁর বয়স হয়েছিল ৮২ বছর।জামাল উদ্দিন ইনস্টিটিউট অব চার্টার্ড অ্যাকাউন্ট্যান্টস বাংলাদেশ (আইসিএবি) ও সাউথ এশিয়া ফেডারেশন অব অ্যাকাউন্ট্যান্টসের (সাফা) সাবেক সভাপতি। এ ছাড়া তিনি ইন্টারন্যাশনাল ফেডারেশন অব অ্যাকাউন্ট্যান্টসের (আইফাক) পরিচালনা পর্ষদের সদস্য ছিলেন।শওকত হোসেন জানান, আজ বাদ জোহর গুলশান আজাদ মসজিদ প্রাঙ্গণে জামাল উদ্দিনের প্রথম জানাজা অনুষ্ঠিত হবে। এরপর দ্বিতীয় জানাজা হবে বাদ আসর চট্টগ্রামে জমিয়তুল ফালাহ মসজিদ প্রাঙ্গণে। সেখান থেকে তাঁর মরদেহ নিয়ে যাওয়া হবে গ্রামের বাড়ি ফটিকছড়ির দৌলতপুর গ্রামে। সেখানে তৃতীয় জানাজার পর কোনো হাসপাতালের হিমঘরে তাঁর লাশ রাখা হবে। আগামীকাল তাঁর মরদেহ পারিবারিক কবরস্থানে দাফন করা হবে।জামাল উদ্দিনের দুই মেয়ে যুক্তরাষ্ট্রপ্রবাসী। তবে তাঁরা বর্তমানে দেশেই আছেন। দুই মেয়ে স্ত্রী ছাড়াও তিনি অসংখ্য গুণগ্রাহী ও শুভাকাঙ্ক্ষী রেখে গেছেন।
