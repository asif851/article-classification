
তেজগাঁওয়ের নাবিস্কো এলাকায় যাত্রীবাহী বাসের ধাক্কায় সিএনজিচালিত অটোরিকশার গ্যাস সিলিন্ডার বিস্ফোরিত হয়ে জাহানারা বেগম (৩৮) নামের এক নারী নিহত হয়েছেন। দগ্ধ হয়েছেন আরও তিনজন। ঈদের আগেরদিন বিকেল পৌনে চারটার দিকে এ ঘটনা ঘটে। আহত ব্যক্তিরা হলেন হেলালউদ্দিন (৪৭), রবিউল ইসলাম (২৫) ও অটোরিকশার চালক মো. জসিম (৪০)। তেজগাঁও শিল্পাঞ্চল থানার ওসি মো. সালাউদ্দিন জানান, যাত্রীবাহী বাস পেছন থেকে অটোরিকশাকে ধাক্কা দিলে গ্যাস সিলিন্ডার বিস্ফোরিত হয়ে অটোরিকশাটিতে আগুন ধরে যায়। নিজস্ব প্রতিবেদক
