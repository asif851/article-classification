
চাঁদপুরের মতলব দক্ষিণ উপজেলা স্বাস্থ্য কমপ্লেক্স এলাকায় গত শুক্রবার দালালদের উৎপাত বন্ধে অভিযান চালায় পুলিশ। পুলিশ ওই এলাকা থেকে চরমুকুন্দী গ্রামের সিরাজুল ইসলাম (৫৫) নামের এক ব্যক্তিকে আটক করে। পরে তিনি কাকুতি-মিনতি করলে মুচলেকা নিয়ে তাঁকে ছেড়ে দেওয়া হয়। এ সময় সিরাজুলের পরিবারের সদস্যরা না খেয়ে আছেন জেনে থানার ভারপ্রাপ্ত কর্মকর্তা (ওসি) ব্যক্তিগতভাবে তাঁকে এক মণ চাল কিনে দেন। ওসি কবির হোসেন বলেন, সিরাজুল স্বাস্থ্য কমপ্লেক্স এলাকায় আর রোগী নিয়ে টানাটানি করবেন না মর্মে প্রতিশ্রুতি দিয়েছেন। 
