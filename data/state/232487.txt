
জাহাঙ্গীরনগর বিশ্ববিদ্যালয়ের (জাবি) উপাচার্য অধ্যাপক ফারজানা ইসলামকে দ্বিতীয় মেয়াদে উপাচার্য হিসেবে নিয়োগ দিয়েছেন বিশ্ববিদ্যালয়ের আচার্য ও রাষ্ট্রপতি মো. আবদুল হামিদ। আজ রোববার এ বিষয়ে প্রজ্ঞাপন জারি করেছে শিক্ষা মন্ত্রণালয়।
উপাচার্য হিসেবে তাঁর নিয়োগের মেয়াদ হবে চার বছর। তবে আচার্য চাইলে এর আগেই এই নিয়োগের আদেশ বাতিল করতে পারেন। বিশ্ববিদ্যালয়ের প্রধান নির্বাহী হিসেবে তাঁকে সার্বক্ষণিক বিশ্ববিদ্যালয়ের ক্যাম্পাসে অবস্থান করতে হবে।
