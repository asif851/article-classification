
নরসিংদী-২ (পলাশ) ও নরসিংদী-৩ (শিবপুর) আসনে বিজয়ী হয়েছেন স্বতন্ত্র দুই প্রার্থী। নরসিংদী-২ আসনে দোয়াত-কলম প্রতীকে ৩৮ হাজার ১৭৩ ভোট পেয়ে বিজয়ী হয়েছেন কামরুল আশরাফ খান পোটন। আর নরসিংদী-৩ আসনে হাঁস প্রতীকে ৫৪ হাজার ৬৪৩ ভোট পেয়ে জয়ী হয়েছেন সিরাজুল ইসলাম মোল্লা।
বেসরকারিভাবে পাওয়া ফলাফলে জানা যায়, নরসিংদী-২ (পলাশ) আসনে কামরুল আশরাফ খান পোটন পেয়েছেন ৩৮ হাজার ১৭৩ ভোট। তাঁর প্রতিদ্বন্দ্বী জাতীয় সমাজতান্ত্রিক দলের (জাসদ) প্রার্থী জায়েদুল কবির নৌকা প্রতীকে পেয়েছেন ২৭ হাজার ১৭৪ ভোট।
উপজেলা সহকারী রিটার্নিং কর্মকর্তা নাসিমা খানম এ তথ্য নিশ্চিত করেছেন।
নরসিংদী-৩ (শিবপুর): আসনে স্বতন্ত্র প্রার্থী সিরাজুল ইসলাম মোল্লা পেয়েছেন ৫৪ হাজার ৬৪৩ ভোট। তাঁর প্রতিদ্বন্দ্বী আওয়ামী লীগের প্রার্থী ও বর্তমান সাংসদ জহিরুল হক ভূইয়া মোহন নৌকা প্রতীকে পেয়েছেন ৩১ হাজার ৯০৩ ভোট।
উপজেলা সহকারী রিটার্নিং কর্মকর্তা মুনিরা বেগম এ তথ্য নিশ্চিত করেছেন।
