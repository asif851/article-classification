
রাজধানীর ভাটারা এলাকায় এক নারী ধর্ষণের শিকার হয়েছেন বলে অভিযোগ উঠেছে। ওই নারী এখন ঢাকা মেডিকেল কলেজ হাসপাতালের ওয়ানস্টপ ক্রাইসিস সেন্টারে (ওসিসি) চিকিৎসাধীন রয়েছেন। হাসপাতাল সূত্র জানায়, গতকাল শুক্রবার দিবাগত রাতে ওই নারীকে হাসপাতালে নিয়ে আসে ভাটারা থানার পুলিশ। ওই নারীর অভিযোগ, কৌশলে ডেকে নিয়ে সাবেক স্বামী তাঁকে ধর্ষণ করে। পুলিশ জানায়, এ ঘটনায় ভাটারা থানায় মামলা হয়েছে।
