

মিয়ানমারের রাখাইনের মংডুতে পাশবিক নির্যাতনের শিকার হন এই রোহিঙ্গা নারী। তিনি জানান, ঈদের কয়েক দিন আগে তাঁর ওপর নির্যাতনের ঘটনা ঘটে। সেদিন আশপাশের গ্রামগুলোতে সেনারা আগুন ধরিয়ে দিচ্ছিল। গ্রাম ঘিরে ফেলে সামনে যাকে পাচ্ছিল তাকে গুলি করে বা জবাই করে মারছিল। এমন সংবাদ শোনার পর গ্রামের লোকজনের সঙ্গে তিনিও জঙ্গলের ধারের নির্জন একটি বাড়িতে আশ্রয় নেন। জনা দশেক নারী ছিলেন তাঁর সঙ্গে। এঁদের মধ্যে ৬ জন বের হয়ে যান। ছিলেন তাঁরা ৪ জন। হঠাৎ ১০ জন সেনাসদস্য এবং ১০ থেকে ১৫ জন স্থানীয় লোক বাড়ি ঘিরে ফেলেন। কয়েকজন সেনাসদস্য তাঁর ওপর পাশবিক নির্যাতন চালান। এ নির্যাতনের পাশাপাশি চলতে থাকে লাথি, কিল, ঘুষি। এই নারী এখন কক্সবাজারের একটি আশ্রয়কেন্দ্রে আছেন। আশ্রয়কেন্দ্রে স্বামীর সঙ্গে থাকছেন তিনি। আছে তাঁদের চার সন্তান। এই নারী তাঁর ওপর চলা বর্বরতার কথা বলেছেন:
