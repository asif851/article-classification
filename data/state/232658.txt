

বিএনপির স্থায়ী কমিটির ১৭ সদস্যের নাম ঘোষণা করা হয়েছে। এতে নতুন করে দুজন অন্তর্ভুক্ত হয়েছেন। তাঁরা হলেন আমীর খসরু মাহমুদ চৌধুরী ও সালাউদ্দিন আহমেদ। বিএনপির মহাসচিব মির্জা ফখরুল ইসলাম আলমগীর স্থায়ী কমিটি ও নির্বাহী কমিটির সদস্যদের নাম ঘোষণা করেছেন।
আগের কমিটি থেকে বাদ পড়েছেন সারওয়ারী রহমান ও শামসুল ইসলাম। এর মধ্যে সারওয়ারী রহমানকে চেয়ারপারসনের উপদেষ্টা করা হয়েছে। স্থায়ী কমিটির ১৯ সদস্যের মধ্যে ১৭ জনের নাম ঘোষণা করা হয়েছে। পরে আরও দুজনের নাম ঘোষণা করা হবে।
স্থায়ী কমিটির ১৭ জন সদস্যের মধ্যে ১৫ জন হলেন চেয়ারপারসন খালেদা জিয়া (পদাধিকারবলে), সিনিয়র ভাইস চেয়ারম্যান তারেক রহমান (পদাধিকারবলে), খন্দকার মোশাররফ হোসেন, মওদুদ আহমদ, জমির উদ্দিন সরকার, তরিকুল ইসলাম, মাহবুবুর রহমান, আ স ম হান্নান শাহ, এম কে আনোয়ার, রফিকুল ইসলাম মিয়া, মির্জা আব্বাস, গয়েশ্বর চন্দ্র রায়, আবদুল মঈন খান, নজরুল ইসলাম খান, মহাসচিব মির্জা ফখরুল ইসলাম আলমগীর (পদাধিকারবলে)।
নতুন নিয়োগ পাওয়া সালাউদ্দিন আহমেদ স্থায়ী কমিটির ১৯ নম্বর সদস্য। বর্তমানে তিনি ভারতে অবস্থান করছেন। ১৭ ও ১৮ নম্বর সদস্যের নাম এখনো ঘোষণা করা হয়নি।
বিএনপির স্থায়ী কমিটি সদস্যদের নাম দেখতে ক্লিক করুন
