
চাকমা সার্কেলের রাজা দেবাশীষ রায়ের মা আরতি রায়ের ৮০তম জন্মদিন গতকাল শনিবার উদ্যাপন করা হয়েছে। রাঙামাটি শহরের রাজদ্বীপ এলাকার রাজার বাড়ির উঠোনে আত্মীয় ও শুভাকাঙ্ক্ষীরা রাজমাতাকে জন্মদিনের শুভেচ্ছা জানান। এ সময় কেক কাটা হয়।রাজমাতা আরতি রায় তাঁর ৮০তম জন্মদিনে দেশবাসীর প্রতি শুভেচ্ছা জানিয়েছেন। তিনি পার্বত্য চট্টগ্রামসহ সারা দেশে সাম্প্রদায়িক সম্প্রীতি রক্ষার আহ্বান জানান। এ সময় অন্যান্যের মধ্যে উপস্থিত ছিলেন রাজা দেবাশীষ রায়, রানি য়েন য়েন ও রাজকুমার ইন্দ্রাশীষ রায়।রাজমাতার জন্মদিন উপলক্ষে সকাল থেকে স্বজন ও ঘনিষ্ঠ পারিবারিক বন্ধুরা কেক, ফুল ও নানা উপহারসামগ্রী নিয়ে রাজার বাড়িতে আসতে থাকেন। পরে চাকমা রাজার বাড়ির চত্বরে ঘরোয়া পরিবেশে আনন্দ আয়োজন করেন স্বজনেরা।
