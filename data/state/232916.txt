
বাংলাদেশ রেড ক্রিসেন্ট সোসাইটি সুনামগঞ্জ জেলা ইউনিটের উদ্যোগে গতকাল শনিবার বিশ্বম্ভরপুর উপজেলার ফতেপুর ইউনিয়নে সাম্প্রতিক বন্যায় ক্ষতিগ্রস্ত ১২০টি পরিবারের মধ্যে ত্রাণ বিতরণ করা হয়েছে। বন্যাকবলিত লোকজনের হাতে ত্রাণ তুলে দেন বাংলাদেশ রেড ক্রিসেন্ট সোসাইটি সুনামগঞ্জ জেলা ইউনিটের সাধারণ সম্পাদক মতিউর রহমান পীর। এ সময় ফতেপুর ইউনিয়ন পরিষদের চেয়ারম্যান রণজিৎ চৌধুরী রাজন, রেড ক্রিসেন্ট সোসাইটির জেলা ইউনিট কর্মকর্তা কনিকা তালুকদার প্রমুখ উপস্থিত ছিলেন। 
