
বগুড়ার দুপচাঁচিয়া মহিলা ডিগ্রি কলেজে জ্যেষ্ঠতা লঙ্ঘন করে কনিষ্ঠ শিক্ষককে ভারপ্রাপ্ত অধ্যক্ষের দায়িত্ব দেওয়ার প্রতিবাদে গতকাল শনিবার মানববন্ধন হয়েছে। সিও অফিস বাসস্ট্যান্ডে বগুড়া-নওগাঁ সড়কের পাশে কলেজের শিক্ষক-কর্মচারীরা এ কর্মসূচিতে অংশ নেন। এ সময় বক্তব্য দেন কলেজের সহকারী অধ্যাপক জাকির হোসেন, সেকেন্দার আলী, রাশিদা খাতুন ও রায়হান হোসেন, প্রভাষক বিলকিস বেগম, নাজিম উদ্দিন তালুকদার, ওয়ালিউল ইসলাম, তৌহিদুল ইসলাম মহলদার ও এমদাদুল হক। তাঁরা অবিলম্বে কনিষ্ঠ শিক্ষককে বাদ দিয়ে জ্যেষ্ঠ শিক্ষককে ভারপ্রাপ্ত অধ্যক্ষের দায়িত্ব দিতে প্রশাসনের প্রতি আহ্বান জানান।
