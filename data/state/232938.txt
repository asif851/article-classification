
নীলফামারীর সৈয়দপুরে ক্যান্টনমেন্ট পাবলিক স্কুল অ্যান্ড কলেজ পরিদর্শন করেছেন দিনাজপুর শিক্ষা বোর্ডের চেয়ারম্যান আহমেদ হোসেন। তিনি গতকাল শনিবার ওই শিক্ষাঙ্গনে এসে শিক্ষক-শিক্ষার্থীদের সঙ্গে মতবিনিময় করেন। চেয়ারম্যান সকালে ক্যান্টনমেন্ট পাবলিক স্কুল অ্যান্ড কলেজে এসে পৌঁছালে তাঁকে ফুলেল সংবর্ধনা দেওয়া হয়। তিনি শ্রেণিকক্ষ ও শিক্ষাপ্রতিষ্ঠানের হোস্টেলে গিয়ে শিক্ষার্থীদের সঙ্গে কথা বলেন। পরে শিক্ষকদের সঙ্গে মতবিনিময় করেন। এতে সভাপতিত্ব করেন শিক্ষাপ্রতিষ্ঠানের অধ্যক্ষ লে. কর্নেল এ টি এম হাসান আহমেদ। পরে শিক্ষার্থীদের অংশগ্রহণে একটি মনোজ্ঞ সাংস্কৃতিক অনুষ্ঠান পরিবেশিত হয়। 
