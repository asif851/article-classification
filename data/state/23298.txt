
মুক্তিযুদ্ধকালে মানবতাবিরোধী অপরাধের অভিযোগে কক্সবাজারের মহেশখালীতে ইউনিয়ন পরিষদের (ইউপি) সাবেক সদস্য বাদশা মিয়াকে (৬৫) গ্রেপ্তার করেছে পুলিশ।গত বৃহস্পতিবার দিবাগত রাতে উপজেলার হোয়ানক ইউনিয়নের কালাগাজিরপাড়া থেকে বাদশা মিয়াকে গ্রেপ্তার করা হয়। তাঁর বাড়ি মহেশখালী পৌরসভার পুটিবিলা এলাকায়।মহেশখালী থানার পরিদর্শক (তদন্ত) মোহাম্মদ দিদারুল ফেরদাউস জানান, বৃহস্পতিবার রাত তিনটার দিকে কালাগাজিরপাড়া এলাকায় অভিযান চালিয়ে মানবতাবিরোধী অপরাধের অভিযোগে দায়ের করা মামলার গ্রেপ্তারি পরোয়ানাভুক্ত আসামি ও সাবেক গোরকঘাটা ইউপি সদস্য বাদশাকে গ্রেপ্তার করা হয়। তিনি আরও জানান, বৃহস্পতিবার আন্তর্জাতিক অপরাধ ট্রাইব্যুনাল-২ মহেশখালীর ১৬ জনের বিরুদ্ধে গ্রেপ্তারি পরোয়ানা জারি করেন। তাঁদের মধ্যে চারজনকে গ্রেপ্তার করা হয়েছে।
