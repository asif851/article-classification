
জয়পুরহাট জেলা বিএনপির সহসভাপতি ও পৌরসভার সাবেক কাউন্সিলর গোলজার হোসেনকে (৪৮) নাশকতার মামলায় গতকাল শনিবার সদর উপজেলার হিচমি গ্রাম থেকে গ্রেপ্তার করেছে র্যা ব-৫। তাঁর বাড়ি জয়পুরহাট শহরের জানিয়ার বাগান এলাকায়।জয়পুরহাট র্যা ব ক্যাম্প-৫-এর অধিনায়ক মেজর হাসান আরাফাত মুঠোফোনে বলেন, গোলজার হোসেন নাশকতা মামলার পলাতক আসামি। তাঁকে গ্রেপ্তার করে জয়পুরহাট সদর থানায় সোপর্দ করা হয়েছে।সদর থানার ভারপ্রাপ্ত কর্মকর্তা (ওসি) ফরিদ হোসেন বলেন, ২০১৫ সালের জানুয়ারি মাসে জয়পুরহাট শহরে শ্যামলী পরিবহনের বাস আগুন দেওয়াসহ অন্তত দুটি ঘটনায় করা মামলার আসামি।
