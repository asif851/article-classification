
সুনামগঞ্জের দক্ষিণ সুনামগঞ্জ উপজেলার হাওরে মাছ ধরতে গিয়ে বজ্রপাতে বাবা-ছেলের মৃত্যু হয়েছে। তাঁরা হলেন উপজেলার পশ্চিম পাগলা ইউনিয়নের চন্দ্রপুর গ্রামের হাফিজ উদ্দিন (৫৫) ও তাঁর ছেলে আজিম উদ্দিন (২৫)। পশ্চিম পাগলা ইউনিয়ন পরিষদের (ইউপি) চেয়ারম্যান জগলুল হায়দায় জানান, গতকাল রোববার তাঁরা গ্রামের পাশে দেখার হাওরে মাছ ধরতে গিয়েছিলেন। বিকেল পাঁচটার দিকে আকস্মিক বজ্রপাতে তাঁদের মৃত্যু হয়। দক্ষিণ সুনামগঞ্জ থানার ওসি আল আমিন ঘটনার সত্যতা নিশ্চিত করেছেন। 
