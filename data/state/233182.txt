
নিউইয়র্কে জাতিসংঘে কর্মরত এক বাংলাদেশিকে গ্রেপ্তার করা হয়েছে। তাঁর বিরুদ্ধে ভিসা জালিয়াতি ও গৃহকর্মীকে ঠকানোর অভিযোগ আনা হয়েছে। আজ বুধবার বার্তা সংস্থা রয়টার্সের প্রতিবেদনে এই তথ্য জানানো হয়।
গ্রেপ্তার হওয়া জাতিসংঘ কর্মকর্তার নাম হামিদুর রশিদ (৫০)। তিনি একজন অর্থনীতিবিদ। তিনি জাতিসংঘের ডেভেলপমেন্ট অব ইকোনমিক অ্যান্ড সোশ্যাল অ্যাফেয়ার্সে কর্মরত।
স্থানীয় সময় গতকাল মঙ্গলবার বিকেলে ম্যানহাটন ফেডারেল কোর্টে হামিদুরকে হাজির করা হয়। তাঁকে অভিযুক্ত করা হয়েছে। পরে তিনি জামিনে মুক্তি পান।
 
