
২০১৪ সালের একুশে পদক পাচ্ছেন ১৫ জন। আজ মঙ্গলবার সংস্কৃতিবিষয়ক মন্ত্রণালয়ের এক বিজ্ঞপ্তিতে এ কথা জানানো হয়। বিভিন্ন ক্ষেত্রে গুরুত্বপূর্ণ অবদানের স্বীকৃতিস্বরূপ সরকার দেশের বিশিষ্ট নাগরিকদের এই পুরস্কার দিয়ে থাকে।
এবার একুশে পদকের জন্য নির্বাচিত ব্যক্তিরা হলেন—ভাষা আন্দোলনে বদরুল আলম (মরণোত্তর) ও শামসুল হুদা; শিল্পকলায় এস এম সোলায়মান (মরণোত্তর), সমরজিৎ রায় চৌধুরী, রামকানাই দাশ ও কেরামত মওলা; সাংবাদিকতায় গোলাম সারওয়ার; গবেষণায় এনামুল হক, শিক্ষায় অনুপম সেন; ভাষা ও সাহিত্যে আবদুশ শাকুর (মরণোত্তর), জামিল চৌধুরী, বেলাল চৌধুরী, রশীদ হায়দার ও বিপ্রদাশ বড়ুয়া এবং সমাজসেবায় অধ্যাপক মুজিবুর রহমান।
২০ ফেব্রুয়ারি ওসমানী স্মৃতি মিলনায়তনে একুশে পদক পাওয়া ১৫ জন বিশিষ্ট নাগরিকের হাতে পুরস্কার তুলে দেবেন প্রধানমন্ত্রী শেখ হাসিনা।
