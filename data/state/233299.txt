
রাজধানীর হাজারীবাগ থেকে নিষিদ্ধ ঘোষিত জঙ্গি সংগঠন হিযবুত তাহরীর তিন সদস্যকে গ্রেপ্তার করেছে র‍্যাপিড অ্যাকশন ব্যাটালিয়ন (র‍্যাব)। বুধবার এক সংবাদ বিজ্ঞপ্তিতে এ খবর জানিয়েছে র‍্যাব-২।
বিজ্ঞপ্তিতে বলা হয়, মঙ্গলবার দিনগত রাত পৌনে দুইটায় র‍্যাব-২ এর একটি দল হাজারীবাগ থানার বছিলা ওয়েস্ট ধানমন্ডি হাউজিংয়ের একটি বাসা থেকে মো. রিয়াদ হোসেন (২৪), মো. জিহাদুল ইসলাম (১৯) ও শরীফ হোসেন (২৩) নামের হিযবুত তাহরীর তিন সদস্যকে গ্রেপ্তার করা হয়েছে। তাঁদের কাছ থেকে একটি জিহাদি বই, ৪০টি লিফলেট, একটি ল্যাপটপ ও চারটি মোবাইল উদ্ধার করা হয়।
গ্রেপ্তারদের জিজ্ঞাসাবাদ করা হলে তারা বলেন, ‘গোপনে হিযবুত তাহরীর বাংলাদেশকে শক্তিশালী করার জন্য তারা সমবেত হয়েছিলেন।’ তাঁদের বিরুদ্ধে আইনগত ব্যবস্থা নেওয়ার প্রক্রিয়া চলছে বলে জানায় র‍্যাব।
 
