
দিনাজপুরের ঘোড়াঘাট উপজেলায় ট্রাকের চাপায় এক নারী নিহত হয়েছেন। চালক ট্রাকটি নিয়ে দ্রুত পালানোর সময় সড়কের পাশে উল্টে গিয়ে চালকের সহকারীও নিহত হন। গতকাল এ দুর্ঘটনা ঘটে।পুলিশ জানায়, দুপুর দুইটার দিকে শহর থেকে একটি কাঁচামালবাহী ট্রাক দিনাজপুরের দিকে যাচ্ছিল। ট্রাকটি উপজেলার হরিপাড়া বাজারের কাছে পৌঁছে মিলননেছাকে (৬০) চাপা দিয়ে পালিয়ে যাওয়ার চেষ্টা করে। কানাগাড়ি এলাকায় পৌঁছে নিয়ন্ত্রণ হারিয়ে ট্রাকটি সড়কের পাশের খাদে উল্টে পড়ে চালকের সহকারী মেহেদী হাসান (২১) নিহত হন।
