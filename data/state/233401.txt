
তিতাস গ্যাসের ব্যবস্থাপনা পরিচালক (এমডি) নওশাদ ইসলামসহ প্রতিষ্ঠানটির চারজনের বিরুদ্ধে সম্পদ বিবরণী দাখিলের নোটিশ যাচ্ছে। আজ বুধবার তাঁদের বিরুদ্ধে সম্পদ বিবরণী নোটিশ জারির অনুমোদন দিয়েছে দুর্নীতি দমন কমিশন (দুদক)।এঁরা হলেন তিতাস গ্যাসের এমডি নওশাদ ইসলাম, উপমহাব্যবস্থাপক রফিকুল আলম, উপসহকারী প্রকৌশলী মোফাজ্জল হোসেন ও তিতাসের কর্মচারী নুরুল হক মোল্লা।দুদক সূত্র জানায়, এই চারজনের বিরুদ্ধে জ্ঞাত আয়-বহির্ভূত বিপুল পরিমাণ সম্পদ অর্জনের অভিযোগ অনুসন্ধান করছেন দুদকের সমন্বিত জেলা কার্যালয় ঢাকা-২-এর সহকারী পরিচালক শামছুল আলম। কমিশনের প্রাথমিক অনুসন্ধানে এসব অভিযোগের প্রমাণ মেলায় তাঁদের কাছে সম্পদ বিবরণী চেয়ে নোটিশ জারির অনুমোদন দিয়েছে।
