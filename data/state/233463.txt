
লালমনিরহাট সদর উপজেলায় এক প্রতিবন্ধী (২৭) নারীকে ধর্ষণের অভিযোগে করা মামলা তুলে নেওয়ার জন্য বাদীকে প্রাণনাশের হুমকি দেওয়ার অভিযোগ পাওয়া গেছে। এই ব্যাপারে বাদী আসামিপক্ষের লোকজনের বিরুদ্ধে গত বুধবার সদর থানায় সাধারণ ডায়েরি করেছেন।সাধারণ ডায়েরিতে (জিডি) বাদী উল্লেখ করেন, গত বছরের ৩০ নভেম্বর তাঁর প্রতিবন্ধী মেয়েকে (২৭) ধর্ষণ করার অভিযোগে তিনি সদর থানায় সদর উপজেলার বুমকা গ্রামের ওকেত আলীর (৪৫) বিরুদ্ধে নারী ও শিশু নির্যাতন দমন আইনে মামলা করেন। মামলা দায়ের হওয়ার পর থেকে মোগলহাট ইউনিয়ন পরিষদের (ইউপি) ৪ নম্বর ওয়ার্ডের সদস্য জয়মূল্য চন্দ্র সরকার, ওকেত আলীর খালাতো ভাই জোবাইদুল হোসেন, বুমকা গ্রামের বাদল হোসেন এবং মানিক চন্দ্র বর্মণ প্রমুখ বিভিন্ন সময় বাদীকে মামলা তুলে নিতে নানাভাবে ভয়ভীতি প্রদর্শনসহ প্রাণনাশের হুমকি দিচ্ছেন।
