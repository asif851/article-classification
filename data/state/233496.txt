
সারা দেশে আজ মঙ্গলবার শুরু হচ্ছে জুনিয়র স্কুল সার্টিফিকেট (জেএসসি) ও জুনিয়র দাখিল সার্টিফিকেট (জেডিসি) পরীক্ষা। শেষ হবে ১৭ নভেম্বর।এবার ২৮ হাজার ৭৬১টি শিক্ষাপ্রতিষ্ঠানের মোট ২৪ লাখ ১২ হাজার ৭৭৫ জন পরীক্ষার্থী এ দুই পরীক্ষায় অংশ নেওয়ার কথা।এবারে পরীক্ষায় ২০ লাখ ৩৮ হাজার ৩০৩ জন জেএসসি এবং ৩ লাখ ৭৪ হাজার ৪৭২ জন জেডিসি পরীক্ষার্থী। বিদেশের ৮টি কেন্দ্র থেকে ৬৮১ জনের পরীক্ষা দেওয়ার কথা।শিক্ষামন্ত্রী নুরুল ইসলাম নাহিদ গত রোববার সচিবালয়ে সংবাদ সম্মেলন করে পরীক্ষার সব প্রস্তুতি নেওয়া হয়েছে বলে জানান।
