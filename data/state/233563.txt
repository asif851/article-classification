
গাজীপুরের কাশিমপুর কারাগারে যাবজ্জীবন সাজাপ্রাপ্ত একজন কয়েদি গতকাল সোমবার সকালে মারা গেছেন। তাঁর নাম শাহজাহান মোল্লা (৪৫)। বাড়ি গাজীপুরের কাপাসিয়ার রাউনাট গ্রামে। কারাগার সূত্রে জানা গেছে, সকাল পৌনে সাতটার দিকে শাহজাহান হঠাৎ বুকে ব্যথ্যা অনুভব করেন। পরে তাঁকে কারা হাসপাতালে নেওয়া হয়। অবস্থার উন্নতি না হলে তাঁকে গাজীপুর শহীদ তাজউদ্দীন আহমদ মেডিকেল কলেজ হাসপাতাল পাঠানো হয়। সেখানে কর্তব্যরত চিকিৎসক তাঁকে মৃত ঘোষণা করেন। 
