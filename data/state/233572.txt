
চট্টগ্রামে ‘দেশ জাতি ও রাজনীতি’ শীর্ষক এক সেমিনারে বক্তারা বলেছেন, বাঙালির মধ্যে আত্মপরিচয়বোধ জাগ্রত না হলে প্রগতিসহ কোনো আন্দোলনই সফল হবে না। যুক্তিবাদী সমাজ প্রতিষ্ঠা করতে সবাইকে এগিয়ে আসতে হবে।গতকাল শুক্রবার সন্ধ্যায় প্রেসক্লাব মিলনায়তনে অনুষ্ঠিত এ সেমিনারে মূল প্রবন্ধ উপস্থাপন করেন লেখক ও সমাজবিজ্ঞানী মাসুদ রানা। আলোচক হিসেবে উপস্থিত ছিলেন ব্লগার পিনাকী ভট্টাচার্য। কয়েকজন সাংবাদিক ও ব্লগার এ সেমিনারের আয়োজন করেন।বক্তারা বলেন, বাঙালির মধ্যে আত্মপরিচয়বোধ সৃষ্টি করতে হবে। এ বোধ সৃষ্টি করা না গেলে কোনো কাজে আমরা সফল হতে পারব না। দেশ, জাতি ও রাজনীতি বিষয়গুলোকে স্বতন্ত্রভাবে দেখে আমাদের চিন্তার জায়গাকে প্রসারিত করতে হবে।’
