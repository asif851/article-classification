
রাজধানীর কাফরুল থানার পূর্ব শেওড়াপাড়ায় গত শুক্রবার গভীর রাতে একটি বাড়িতে ডাকাতির চেষ্টা চালিয়েছে দুর্বৃত্তরা।ওই বাড়ির দারোয়ান আবদুল মালেক জানান, রাত সাড়ে তিনটার দিকে চার-পাঁচজনের একটি দল ২১/১-এর সি পূর্ব শেওড়াপাড়ায় বায়তুস সালাম জামে মসজিদের উল্টো পাশের দেলোয়ার হোসেনের বাড়ির প্রধান ফটকের তালা ভেঙে ভেতরে ঢোকে। একপর্যায়ে ওই ভবনের বাসিন্দা ও আশপাশের লোকজন ছুটে এলে অস্ত্রধারী দুর্বৃত্তরা পালিয়ে যায়।স্থানীয় বাসিন্দারা জানান, মসজিদের গলিতে রাতে একদল যুবক মাদক সেবন করে ও পাশের পাম্পের ভেতরে বসে জুয়া খেলে। এ ঘটনার সঙ্গে তারা জড়িত থাকতে পারে।কাফরুল থানার ভারপ্রাপ্ত কর্মকর্তা (ওসি) কাজী ওয়াজেদ আলী প্রথম আলোকে বলেন, এর আগেও ওই পাম্পে অভিযান চালানো হয়েছিল। এখন থেকে ওই এলাকায় পুলিশ টহল দেবে।
