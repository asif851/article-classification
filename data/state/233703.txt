
মুক্তিযুদ্ধবিষয়ক মন্ত্রী আ ক ম মোজামেঞ্চল হোসেন বলেছেন, সরকারের চলতি মেয়াদেই জেলা-উপজেলায় মুক্তিযোদ্ধাপল্লি তৈরি করা হবে। সেখানে বহুতল ভবন নির্মাণের মাধ্যমে এলাকার ২৫ শতাংশ মুক্তিযোদ্ধার আবাসন নিশ্চিত করা হবে।গতকাল শুক্রবার দুপুরে চুয়াডাঙ্গায় ভূমিহীন ও অসচ্ছল মুক্তিযোদ্ধাদের জন্য বাসস্থান নির্মাণ প্রকল্পের আওতায় নির্মিত পাঁচজন মুক্তিযোদ্ধার বাড়ির চাবি হস্তান্তর উপলক্ষে আয়োজিত এ অনুষ্ঠানে মন্ত্রী এসব কথা বলেন।চুয়াডাঙ্গা শহরের বাগানপাড়ায় আয়োজিত অনুষ্ঠানে স্বাগত বক্তব্য দেন জাতীয় সংসদের হুইপ ও চুয়াডাঙ্গা-১ আসনের সাংসদ সোলায়মান হক জোয়ার্দ্দার। শুভেচ্ছা বক্তব্য দেন জেলা প্রশাসক মো. দেলোয়ার হোসাইন। এ সময় পৌর মেয়র রিয়াজুল ইসলাম জোয়ার্দ্দার, সদর উপজেলা নির্বাহী কর্মকর্তা আবুল আমিন, এলজিইডির নির্বাহী প্রকৌশলী শাখাওয়াত হোসেনসহ মুক্তিযোদ্ধারা উপস্থিত ছিলেন।মন্ত্রী বলেন, জাতীয় সংসদে বিল পাসের মাধ্যমে মুক্তিযোদ্ধাদের নামের আগে বীর মুক্তিযোদ্ধা লেখার বিষয়টি নিশ্চিত করা হবে। মুক্তিযোদ্ধাদের ডিজিটাল সনদ দেওয়া হবে। বাংলাদেশে টাকা নকল করা যাবে, মুক্তিযোদ্ধা সনদ নকল করা যাবে না।মন্ত্রী আরও বলেন, যাঁরা মিথ্যা তথ্য দিয়ে মুক্তিযোদ্ধা সনদ নিয়েছেন, তা পরীক্ষার মাধ্যমে বাতিল করা হবে। সাভারের মতো সারা দেশে সঞ্চৃতিস্তম্ভ তৈরি করা হবে। এ ছাড়া একটি ঘৃণাস্তম্ভও তৈরি করা হবে, যেখানে স্বাধীনতাবিরোধীদের উদ্দেশে মানুষ ঘৃণা প্রদর্শন করবে।
