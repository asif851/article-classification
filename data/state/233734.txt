
যুক্তরাজ্যের অন্যতম বাংলা টেলিভিশন চ্যানেল, চ্যানেল এস-এর বাংলাদেশি বংশোদ্ভূত স্বত্বাধিকারী মোহাম্মদ ফেরদৌস ওরফে মাহি ফেরদৌসকে লন্ডনের একটি আদালত জালিয়াতির অভিযোগে তিন বছরের কারাদণ্ড দিয়েছেন। মোটরবিমা জালিয়াতির মাধ্যমে পাঁচ লাখ পাউন্ড (প্রায় ছয় কোটি টাকা) পরিমাণের আর্থিক সুবিধা গ্রহণের দায়ে গত সোমবার সাদার্কের ক্রাউন আদালত তাঁকে দোষী সাব্যস্ত করেন।ফেরদৌসের বিরুদ্ধে অভিযোগ, তিনি ২০০৫ থেকে ২০০৮ সালের মধ্যে তাঁর ভাই মোহাম্মদ শামসুল হক পরিচালিত মোটর অ্যালায়েন্স নামক একটি কোম্পানির মাধ্যমে ১২৪টি বিমা দাবির মাধ্যমে এসব অর্থ হাতিয়ে নেন। এর আগেও ২০০৮ সালে ক্রয়ডনের একটি আদালত প্রতারণার ষড়যন্ত্রের মামলায় ফেরদৌসকে ১৮ মাসের কারাদণ্ডে দণ্ডিত করেন।
