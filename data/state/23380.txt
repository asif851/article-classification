
ফেনীর সোনাগাজী উপজেলার চরদরবেশ ইউনিয়নে গত রোববার রাতে এক গৃহবধূকে ধর্ষণের চেষ্টার অভিযোগে এক ব্যক্তিকে (৪০) ধরে পুলিশে সোপর্দ করেছে জনতা।
পুলিশ ও স্থানীয় সূত্রের ভাষ্যমতে, গত রোববার রাতে এক গৃহবধূ (৩৫) শৌচাগারে যাওয়ার জন্য ঘর থেকে বের হলে ওই ব্যক্তি তাঁকে ধর্ষণের চেষ্টা করেন। এ সময় ওই নারীর চিৎকারে বাড়ি ও আশপাশের লোকজন ছুটে এসে ওই ব্যক্তিকে ধরে ফেলেন। এরপর ওই ব্যক্তিকে গণপিটুনি দিয়ে বেঁধে রাখা হয়। পরে পুলিশ এসে ওই ব্যক্তিকে গ্রেপ্তার করে থানায় নিয়ে যায়।
এ ঘটনায় ওই গৃহবধূ নারী ও শিশু নির্যাতন দমন আইনে সোনাগাজী থানায় মামলা করেছেন।
সোনাগাজী মডেল থানার ভারপ্রাপ্ত কর্মকর্তা (ওসি) মো. হুমায়ুন কবীর জানান, গ্রেপ্তার ব্যক্তিকে আদালতের মাধ্যমে জেলহাজতে পাঠানো হয়েছে।
