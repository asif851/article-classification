
ঈদের আগে পোশাক কারখানার শ্রম অসন্তোষ এড়াতে ২০ রমজানের মধ্যে ঈদ বোনাস পরিশোধের দাবি জানিয়েছে জাতীয় গার্মেন্টস শ্রমিক ফেডারেশন। জাতীয় প্রেসক্লাবের সামনে গতকাল রোববার সকালে আয়োজিত ফেডারেশনের মানববন্ধন থেকে এ দাবি জানানো হয়েছে। বক্তারা বলেন, রাস্তা ও কারখানা অবরোধসহ নানা ধরনের অনাকাঙ্ক্ষিত পরিস্থিতি এড়াতে এ বছর সব কারখানার মালিক-শ্রমিক বৈঠক ও আলোচনা প্রয়োজন। বক্তারা কারখানার শ্রমিক ছাঁটাই ও নির্যাতন বন্ধের দাবি জানান। পোশাকশ্রমিক নেতা আমিরুল হকের সভাপতিত্বে মানববন্ধনে বক্তব্য দেন জাকির হোসেন, সাফিয়া পারভীন, নুরুন নাহার প্রমুখ। বিজ্ঞপ্তি।
