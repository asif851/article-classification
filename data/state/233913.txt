
টাঙ্গাইল সদর উপজেলার একটি কওিম মাদ্রাসার এক শিশুশিক্ষার্থী ধর্ষণের শিকার হয়েছে। তৃতীয় শ্রেণিতে পড়ুয়া ওই শিশুকে আশঙ্কাজনক অবস্থায় গত সোমবার রাতে টাঙ্গাইল মেডিকেল কলেজ হাসপাতালে ভর্তি করা হয়েছে। পুলিশ গতকাল মঙ্গলবার অভিযুক্ত শিক্ষককে গ্রেপ্তার করেছে।ধর্ষণের শিকার শিশুটির পরিবারের সদস্যরা বলেন, প্রতিদিনের মতো সোমবার শিশুটি মাদ্রাসায় ক্লাস করতে যায়। বিকেলে মাদ্রাসার একজন শিক্ষক ক্লাসের পাশের একটি কক্ষে নিয়ে তাকে ধর্ষণ করেন। ধর্ষণের ফলে তার রক্তক্ষরণ শুরু হয়। এ সময় ওই শিক্ষক তাকে ওষুধ খাইয়ে বাড়ি পাঠিয়ে দেন। এ কথা কাউকে বলতে নিষেধ করেন। বাসায় ফিরে শিশুটি কাউকে ধর্ষণের কথা না বললেও রাতে রক্তক্ষরণ দেখে তার মায়ের সন্দেহ হয়। এ সময় তার মা জিজ্ঞাসা করলে পরে সে ঘটনা খুলে বলে। রাত ১২টার দিকে তাকে টাঙ্গাইল মেডিকেল কলেজ হাসপাতালে ভর্তি করা হয়। টাঙ্গাইল মেডিকেল কলেজ হাসপাতালের গাইনি বিশেষজ্ঞ রেহানা পারভীন বলেন, মেয়েটির প্রচুর রক্তক্ষরণ হয়েছে। প্রাথমিকভাবে ধর্ষণের আলামত পাওয়া গেছে।টাঙ্গাইল সদর থানার পরিদর্শক (তদন্ত) মো. সালাউদ্দিন বলেন, মেয়েটির মা বাদী হয়ে গতকাল বিকেলে মামলা করেছেন। পুলিশ অভিযুক্ত ব্যক্তিকে গ্রেপ্তার করেছে।
