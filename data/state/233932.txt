
রাজশাহীর পুঠিয়া উপজেলার বানেশ্বর বাজারের চারটি দোকানে অভিযান চালিয়ে ১৯০ কেজি নিষিদ্ধ ঘোষিত পলিথিনের ব্যাগ জব্দ করা হয়েছে। গতকাল বিকেলে রাজশাহীর নির্বাহী ম্যাজিস্ট্রেট নূরুল হাই মোহাম্মদ আনাছের নেতৃত্বে এ অভিযান পরিচালনা করা হয়। আদালত সূত্রে জানা গেছে, বাংলাদেশ পরিবেশ সংরক্ষণ আইন অনুযায়ী চারটি প্রতিষ্ঠানকে ২২ হাজার টাকা জরিমানা করা হয়েছে। জরিমানার এ টাকা সঙ্গে সঙ্গে আদায় করা হয়েছে। এ সময় রাজশাহী পরিবেশ অধিদপ্তরের পরিদর্শক রিজওয়ানুর রহমান উপস্থিত ছিলেন। রাজশাহী জেলা পুলিশের সদস্যরা অভিযান পরিচালনায় সহযোগিতা করেন। নিজস্ব প্রতিবেদক, রাজশাহী
 
