
ঢাকা বিশ্ববিদ্যালয়ের গণযোগাযোগ ও সাংবাদিকতা বিভাগের ২০১৩ সালের বিএসএস (সম্মান) পরীক্ষায় ভালো ফল করায় ১০ জন শিক্ষার্থীকে ‘অধ্যাপক সিতারা পারভীন পুরস্কার’ দেওয়া হয়েছে।গতকাল সোমবার আর সি মজুমদার মিলনায়তনে আয়োজিত এক অনুষ্ঠানে শিক্ষার্থীদের হাতে এ পুরস্কারের চেক তুলে দেন বিশ্ববিদ্যালয়ের উপাচার্য আ আ ম স আরেফিন সিদ্দিক।পুরস্কারপ্রাপ্ত শিক্ষার্থীরা হলেন মো. মাহফুজুর রহমান, মো. আসাদুজ্জামান, আমিনা খাতুন, মো. জাকারিয়া খান, ফেরদৌসি আরা, নুসরাত শারমিন, মো. রাশেদুল ইসলাম, মো. জাকির হোসেন, মো. ফজলে রাব্বি হায়দার ও মো. ওয়াসেক উর রহমান।গণযোগাযোগ ও সাংবাদিকতা বিভাগের চেয়ারপারসন আখতার সুলতানার সভাপতিত্বে ‘অধ্যাপক সিতারা পারভীন স্মারক বক্তৃতা’ দেন অধ্যাপক মফিজুর রহমান। ধন্যবাদ জ্ঞাপন করেন অধ্যাপক আহাদুজ্জামান মোহাম্মদ আলী।অধ্যাপক আহাদুজ্জামান মোহাম্মদ আলীর স্ত্রী অধ্যাপক সিতারা পারভীন ২০০৫ সালের ২৩ জুন যুক্তরাষ্ট্রে এক মর্মান্তিক সড়ক দুর্ঘটনায় নিহত হন। বিজ্ঞপ্তি।
