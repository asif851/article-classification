
খাগড়াছড়ি জেলা ক্রীড়া সংস্থা আয়োজিত ক্রিকেট লিগে মানিকছড়ি ক্রীড়া সংস্থা জয়ী হয়েছে। রানার্সআপ হয়েছে খাগড়াছড়ি জুন পহর ক্লাব।১৭ ফেব্রুয়ারি বিকেলে খাগড়াছড়ি স্টেডিয়ামে অনুষ্ঠিত ফাইনাল খেলা শেষে বিজয়ী ও রানার্সআপ দলের হাতে পুরস্কার তুলে দেন খাগড়াছড়ি জেলা প্রশাসক মুহাম্মদ ওয়াহিদুজ্জামান। এ সময় উপস্থিত ছিলেন অতিরিক্ত জেলা প্রশাসক (সার্বিক) এ টি এম কাউসার হোসেন, জেলা রেড ক্রিসেন্টের সাধারণ সম্পাদক মো. শানে আলম, জেলা ক্রীড়া সংস্থার সাধারণ সম্পাদক জুয়েন চাকমা প্রমুখ।
