
বাংলাদেশ সচিবালয়ে আবারও সরকারবিরোধী প্রচারপত্র পাওয়া গেছে। এ ঘটনায় স্থানীয় সরকার মন্ত্রণালয় থেকে চারজনকে আটক করেছে পুলিশ। আজ রোববার এ ঘটনা ঘটে।
আটক করা ব্যক্তিরা হলেন স্থানীয় সরকার মন্ত্রণালয়ের প্রশাসনিক কর্মকর্তা দৌলতুন্নেছা, অফিস সহকারী জিন্নাতুল করিম, এমএলএসএস মাহফুজুর রহমান ও সোয়েব খান। তাঁদের গোয়েন্দা পুলিশের গাড়িতে করে নিয়ে যাওয়া হয়। তবে তাঁরা সাংবাদিকদের কাছে দাবি করেন, প্রচারপত্রের সঙ্গে তাঁরা জড়িত নন।
‘দেশপ্রেমিক সরকারি কর্মকর্তা-কর্মচারী’ ব্যানারে এই প্রচারপত্রে প্রধানমন্ত্রী শেখ হাসিনা ও সরকারের সমালোচনা করা হয়।কিছুদিন আগেও সচিবালয়ে সরকারবিরোধী প্রচারপত্র পাওয়া গিয়েছিল।
এ বিষয়ে ঢাকা মহানগর পুলিশের গণমাধ্যম ও জনসংযে​াগ বিভাগের উপকমিশনার মাসুদুর রহমান প্রথম আলোকে বলেন, জিজ্ঞাসাবাদের জন্য চারজনকে আটক করা হয়েছে।
