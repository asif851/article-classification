
ঢাকার দোহার উপজেলার মাহমুদপুর ইউনিয়নের বাসিন্দাদের পদ্মার ভাঙন ও বন্যার হাত থেকে রক্ষা করতে বেড়িবাঁধ নির্মাণের কাজ শুরু হচ্ছে। গতকাল বৃহস্পতিবার দুপুরে বাঁধ নির্মাণকাজের উদ্বোধন করেন দোহার উপজেলা নির্বাহী কর্মকর্তা (ইউএনও) শামীমুল হক। স্থানীয় প্রশাসন জানায়, জাতিসংঘের দুর্যোগ ব্যবস্থাপনা প্রকল্পের অর্থায়নে প্রাথমিক পর্যায়ে মাহমুদপুরের আবাসন থেকে কাটাখাল পর্যন্ত প্রায় সোয়া কিলোমিটার বাঁধ নির্মাণ করা হবে। এতে প্রায় ১৭ লাখ টাকা বরাদ্দ দেওয়া হয়েছে।
