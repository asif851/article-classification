
কুষ্টিয়ার ভেড়ামারা রেলওয়ে স্টেশনের কাছে রাজশাহীগামী মধুমতী ট্রেনের ইঞ্জিনসহ একটি বগি লাইনচ্যুত হয়েছে। আজ রোববার সন্ধ্যা সোয়া সাতটার দিকে গোয়ালন্দ থেকে রাজশাহীগামী মধুমতী ট্রেনটি লাইনচ্যুত হয়। এরপর ওই এলাকায় ট্রেন চলাচল বন্ধ হয়েছে।
মধুমতী ট্রেনের পরিচালক আবদুর রহিম রাতে প্রথম আলোকে বলেন, কুষ্টিয়ার ভেড়ামারা রেলওয়ে স্টেশনের কাছে দক্ষিণ গেট এলাকায় আসার পরই ইঞ্জিনসহ একটি বগি লাইনচ্যুত হয়। এখন ওই পথে রেল চলাচল বন্ধ রয়েছে।
