
পূর্ব সুন্দরবনে মাছ ধরার সময় গত বুধবার সন্ধ্যায় সাতটি নৌকাসহ ২৫ জেলেকে অপহরণ করেছে বনদস্যুরা। নাম প্রকাশে অনিচ্ছুক একাধিক জেলে ও জেলে মহাজন জানান, দপাই রেঞ্জের চরাপুটিয়া ও নন্দবালা এলাকায় মাছ ধরার সময় জেলেবহরে হামলা চালায় বনদস্যু বিল্লাল বাহিনী। দস্যুরা লুটপাট শেষে জেলেদের অপহরণ করে। জেলেদের মুক্তিপণ হিসেবে জনপ্রতি ২০ থেকে ৩০ হাজার টাকা দাবি করা হয়েছে। এ ব্যাপারে মংলা কোস্টগার্ড পশ্চিম অঞ্চলের অপারেশন কর্মকর্তা লে. কমান্ডার আলাউদ্দিন জানান, বনসদ্যুদের সম্ভাব্য আস্তানায় অভিযানের প্রস্তুতি চলছে।
