
নোয়াখালীর হাতিয়ার একাধিক এলাকায় পৃথক অভিযান চালিয়ে অবৈধ প্রায় সাড়ে পাঁচ লাখ মিটার জাল জব্দ করেছে কোস্টগার্ড।গতকাল বৃহস্পতিবার সকাল থেকে বেলা একটা পর্যন্ত এ অভিযান চলে।কোস্টগার্ডের হাতিয়া স্টেশনের কমান্ডার তানভির আহম্মেদ জানান, গোপন সংবাদের ভিত্তিতে সকালে হাতিয়ার নিঝুম দ্বীপের আশপাশের এলাকায় অভিযান চালিয়ে প্রায় ২ লাখ ৫০ হাজার মিটার ঘের জাল ও ১ লাখ ৫০ হাজার মিটার মশারি জাল এবং নালচিরা ঘাটসংলগ্ন বিভিন্ন ছোট খাল থেকে ১ লাখ ৫০ হাজার মিটার জাল জব্দ করা হয়।কোস্টগার্ড সূত্র জানায়, জব্দ করা জাল পুড়িয়ে ফেলা হয়।
