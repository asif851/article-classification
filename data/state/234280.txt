
এশিয়া কাপ-২০১৪ ও আইসিসি ওয়ার্ল্ড টি-টোয়েন্টি বাংলাদেশ-২০১৪-এর মেডিকেল সার্ভিস প্রোভাইডার হিসেবে গতকাল শনিবার স্বাস্থ্যমেলার আয়োজন করে জাপান-বাংলাদেশ ফ্রেন্ডশিপ হাসপাতাল। স্বাস্থ্যমেলায় প্রধান অতিথি হিসেবে উপস্থিত ছিলেন বাংলাদেশ ক্রিকেট বোর্ডের মিডিয়া কমিটির চেয়ারম্যান জালাল ইউনুস। বিশেষ অতিথি ছিলেন বাংলাদেশের জাতীয় ক্রিকেট দলের কয়েকজন সাবেক খেলোয়াড়। স্বাস্থ্যমেলায় হাসপাতাল প্রাঙ্গণে বিনা মূল্যে চিকিৎসাসেবা প্রদান করা হয়। এ ছাড়া স্কুল-কলেজের ৫০০ শিক্ষার্থীকে নিয়ে শোভাযাত্রা, সাইকেল চালনা, অনলাইন কুইজ, ছবি আঁকা, ক্রিকেট খেলাসহ নানা প্রতিযোগিতা ও পুরস্কার বিতরণের আয়োজন করা হয়। বিজ্ঞপ্তি।
 
