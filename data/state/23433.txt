
রাজধানীর হাজারীবাগ থানা এলাকার একটি ডোবা থেকে গতকাল রোববার বিকেলে একটি নীল স্যুটকেসের ভেতর থেকে অজ্ঞাতনামা এক কন্যাশিশুর লাশ উদ্ধার করেছে পুলিশ৷ শিশুটির বয়স ১০ বছর হতে পারে বলে পুলিশ জানিয়েছে৷হাজারীবাগ থানার ওসি মাইনুল ইসলাম লাশ উদ্ধারের বিষয়টি নিশ্চিত করে প্রথম আলোকে বলেন, বেলা তিনটার দিকে খবর পেয়ে লাশটি উদ্ধার করা হয়৷ লাশের শরীর ছিল ওড়না দিয়ে পেঁচানো৷ লাশটি বিকৃত হয়ে গেছে৷ময়নাতদন্তের জন্য লাশটি স্যার সলিমুল্লাহ মেডিকেল কলেজ হাসপাতালের মর্গে পাঠানো হয়েছে৷ ময়নাতদন্তের পর শিশুটির মৃত্যুর কারণ ও ধরন জানা যাবে৷
