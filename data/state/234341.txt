
রাজধানীর মগবাজার মোড়ে একটি ভবনের চতুর্থ তলায় একটি অফিসে আজ বুধবার অগ্নিকাণ্ডের ঘটনা ঘটেছে। তবে আধাঘণ্টার মধ্যে ফায়ার সার্ভিসের দুটি ইউনিট আগুন নেভাতে সক্ষম হয়।
ফায়ার সার্ভিসের নিয়ন্ত্রণকক্ষ থেকে জানানো হয়, সকাল নয়টা ১৩ মিনিটে মগবাজার মোড়ে শহীদ তাজউদ্দীন রোডের ৩৮২ নম্বর বাড়ির চারতলায় একটি অফিসে আগুন লাগে। ভবনটি পাঁচতলাবিশিষ্ট। বৈদ্যুতিক শর্টসার্কিট থেকে এ আগুন লাগে। অগ্নিকাণ্ডে প্রায় এক লাখ টাকার ক্ষয়ক্ষতি হয়েছে। তবে কেউ হতাহত হয়নি।
