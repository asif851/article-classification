
নিয়োগ পরীক্ষায় মুক্তিযোদ্ধা কোটা অনুসরণ না করাসহ নানা অনিয়মের অভিযোগে উপাচার্য এস এম ইমামুল হকের পদত্যাগের দাবিতে বরিশাল বিশ্ববিদ্যালয়ের সব ফটকে তালা ঝুলিয়ে দিয়েছেন শিক্ষার্থীরা।
আজ সোমবার সকাল আটটার দিকে এ ঘটনা ঘটে।
বিশ্ববিদ্যালয়ের প্রক্টর শফিউল আলম বলেন, সকালে শিক্ষক ও কর্মচারীরা বিশ্ববিদ্যালয়ে ঢুকেছেন। তবে শিক্ষার্থীরা কেউ ভেতরে ঢোকেননি। মূল ফটকসহ সব ফটকেই তালা ঝুলিয়ে দেওয়া হয়েছে।
