
নারায়ণগঞ্জের সিদ্ধিরগঞ্জের গোদনাইলে অবস্থিত নিউ লক্ষ্মীনারায়ণ কটন মিলে বিনিয়োগের অনুমতিদানকারী ১২১ জন অংশীদার প্রতারণার শিকার হয়েছেন বলে অভিযোগ করেছেন। তাঁদের অভিযোগ, অংশীদারদের ছাড়াই অবৈধভাবে নিট কনসার্ন গ্রুপের মালিক জয়নাল আবেদীন মোল্লার পরিবারকে দিয়ে নতুন পরিচালনা পর্ষদ গঠন করে মিলটি দখলের ষড়যন্ত্র চলছে।নারায়ণগঞ্জ প্রেসক্লাবে সংবাদ সমেঞ্চলন করে গতকাল বুধবার দুপুরে ওই অভিযোগ করা হয়।অভিযোগের ব্যাপারে নিট কনসার্ন গ্রুপের মালিক জয়নাল আবেদীন মোল্লার সঙ্গে একাধিকবার যোগাযোগের চেষ্টা করেও তাঁর বক্তব্য পাওয়া যায়নি। সংবাদ সম্মেলনে লিখিত বক্তব্য পড়েন এক অংশীদারের সন্তান মো. জহির। এ সময় উপস্থিত ছিলেন অংশীদার মোহাম্মদ আলী, রহমত আলী, মো. ইসমাইল, তোফাজ্জল, তোতা মিয়া, আলী আকবর, জীবন দাস, সিরাজুল ইসলাম, হজরত আলী, শেফালী আক্তার, আবদুস ছাত্তার, মকবুল হোসেন, আবদুল মান্নান, বিল্লাল হোসেন, মোহর আলী প্রমুখ। সাংবাদিকদের বিভিন্ন প্রশ্নের জবাব দেন মোহামঞ্চদ আলী।লিখিত বক্তব্যে মো. জহির বলেন, বিনিয়োগকারী নিয়োগের নামে অবৈধ পর্ষদের মাধ্যমে শেয়ারের মালিকানা কেড়ে নেওয়ার আভাস পেয়ে তাঁরা হাইকোর্টে মামলা করেন। ওই মামলার পর চলতি বছরের ১৯ ফেব্রুয়ারি হাইকোর্ট নিউ লক্ষ্মীনারায়ণ কটন মিলসের সব ধরনের স্থাবর, অস্থাবর ও মালিকানা হন্তান্তরের ওপর নিষেধাজ্ঞা জারি করেন। কিন্তু হাইকোর্টের নিষেধাজ্ঞা উপেক্ষা করে ২৩ ফেব্রুয়ারি নিউ লক্ষ্মীনারায়ণ কটন মিলস পাবলিক লিমিটেড কোম্পানির অংশীদার ছাড়া অবৈধভাবে নিট কনসার্ন গ্রুপের মালিক জয়নাল আবেদীন মোল্লার পরিবারের সদস্যদের নিয়ে নতুন পর্ষদ গঠন করে, যা শেয়ার হস্তান্তর চুক্তিপত্র ও সংঘস্মারক আইনের বহির্ভূত।সংবাদ সম্মেলনে বলা হয়, ‘বিনিয়োগের লোভ দেখিয়ে আমাদের সঙ্গে চরম প্রতারণা করা হয়েছে—যা কোনোভাবেই মেনে নেওয়া যায় না। আমরা সাধারণ অংশীদারেরা বিভিন্ন অঞ্চলে বাস করি বিধায় আমাদের আইনের আশ্রয় নিতে বিলম্ব হয়েছে। আমরা ৭০০ কোটি টাকার মিল ৩৫ কোটি টাকায় বিক্রির হাত থেকে রক্ষা ও অংশীদারদের স্বার্থ রক্ষার্থে নিউ লক্ষ্মীনারায়ণ কটন মিলস লিমিটেড স্বার্থ রক্ষা সংগ্রাম কমিটির সঙ্গে একাত্মতা ঘোষণা করলাম। এ ব্যাপারে সরকারের হস্তক্ষেপ চাই।’
