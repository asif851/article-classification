
বিএনপির যুগ্ম মহাসচিব রুহুল কবির রিজভী হাসপাতাল ছেড়েছেন। তিনি রাজধানীর অ্যাপোলো হাসপাতালে ছিলেন। তবে তাঁর হাসপাতাল ছাড়ার বিষয়ে কর্তৃপক্ষ ও পুলিশ কিছুই জানে না।জানতে চাইলে বিএনপির চেয়ারপারসনের প্রেস উইংয়ের কর্মকর্তা শায়রুল কবীর খান আজ বুধবার সকালে প্রথম আলোকে বলেন, রুহুল কবির রিজভী গতকাল রাতে হাসপাতাল ছেড়ে বাসায় গেছেন বলে শুনেছি।আজ সকালে রিজভীর মুঠোফোনে যোগাযোগ করলে তা বন্ধ পাওয়া যায়। অ্যাপোলো হাসপাতালের ডিউটি ম্যানেজার মফিজুল ইসলাম বলেন, আজ ভোর চারটার পর থেকে রিজভীকে পাওয়া যাচ্ছে না। তিনি হাসপাতালের দশম তলায় ছিলেন।রিজভীকে না পেয়ে জিডিহাসপাতাল ছাড়ার ক্ষেত্রে কোনো আনুষ্ঠানিকতা সম্পন্ন করা হয়েছে কি না—জানতে চাইলে অ্যাপোলো হাসপাতালের ওই কর্মকর্তা বলেন, ‘কেউ পালিয়ে গেলে, কী করে আনুষ্ঠানিকতা করব?’রিজভীর হাসপাতাল ছাড়ার বিষয়ে জানতে চাইলে ঢাকা মহানগর পুলিশের গণমাধ্যম শাখার উপকমিশনার (ডিসি) মাসুদুর রহমান আজ প্রথম আলোকে বলেন, ‘আমরা তাঁকে আটক বা গ্রেপ্তার করিনি। তিনি অসুস্থ ছিলেন। এ কারণে আমরা তাঁকে হাসপাতালে নিয়ে গিয়েছিলাম। তিনি হাসপাতাল ছেড়েছেন, নাকি হাসপাতালে আছেন, তা আমরা জানি না।’গত শনিবার দিবাগত রাতে ঢাকা মহানগর গোয়েন্দা পুলিশের (ডিবি) একটি দল নয়াপল্টনের কেন্দ্রীয় কার্যালয় থেকে রিজভীকে নিয়ে যায়। তাঁকে ‘অসুস্থ’ দাবি করে একটি অ্যাম্বুলেন্সে অ্যাপোলো হাসপাতালে নিয়ে যায় ডিবি। 
