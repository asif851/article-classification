
ফরিদপুরের নগরকান্দা উপজেলায় ঢাকা-বরিশাল মহাসড়কের তালমার মোড়ে গত শনিবার বিকেলে ট্রাকের চাপায় দুজন নিহত হয়েছেন।নিহত ব্যক্তিরা হলো পিকআপচালক সবুজ শেখ (১৮) ও গ্যারেজের কর্মচারী রাকিব শিকদার (১৫)।বিকেলে তালমার মোড় এলাকায় আল-মদিনা মোটর ওয়ার্কশপের সামনে একটি পিকআপের মেরামতের কাজ করছিল এর চালক সবুজ ও গ্যারেজের কর্মচারী রাকিব। এ সময় রাস্তায় সিমেন্টবোঝাই ট্রাকের একটি চাকা ফেটে যায়। এতে চালক নিয়ন্ত্রণ হারিয়ে ফেললে ট্রাকটি গ্যারেজে ঢুকে পড়ে। এ সময় ট্রাকচাপায় সবুজ ও রাকিব ঘটনাস্থলেই নিহত হয়।
 
