
বিকল্পধারার সভাপতি ও সাবেক রাষ্ট্রপতি এ কিউ এম বদরুদ্দোজা চৌধুরী বলেছেন, শেখ হাসিনা ও এরশাদ ৫ জানুয়ারির নির্বাচন করে ক্ষমতায় এসে দেশের গণতন্ত্রের যে অবস্থা করেছেন, তাতে ইতিহাসে তাঁরা ভিলেন হিসেবে চিহ্নিত হবেন।গতকাল বুধবার দুপুরে জাতীয় প্রেসক্লাবে ‘গণতন্ত্র ও ডা. মিলন’ শীর্ষক এক আলোচনা সভায় বি চৌধুরী এ কথা বলেন। ডা. শামসুল আলম খান মিলনের ২৪তম শাহাদাতবার্ষিকী উপলক্ষে ডক্টরস অ্যাসোসিয়েশন অব বাংলাদেশ (ড্যাব) এ আলোচনার আয়োজন করে।সরকারকে সতর্ক করে বিকল্পধারার সভাপতি বলেন, অন্যায় করে অল্প সময়ের জন্য ক্ষমতায় আসতে পারে, কিন্তু বেশি দিন টিকতে পারে না।
