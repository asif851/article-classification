
পবিত্র ঈদুল ফিতরের তারিখ নির্ধারণ ও শাওয়াল মাসের চাঁদ দেখার সংবাদ পর্যালোচনার লক্ষ্যে আগামীকাল শুক্রবার সন্ধ্যা সাড়ে ৭টার দিকে (বাদ মাগরিব) জাতীয় চাঁদ দেখা কমিটির একটি সভা অনুষ্ঠিত হবে। ইসলামিক ফাউন্ডেশন বায়তুল মোকাররম সভাকক্ষে এ সভা হবে। আজ বৃহস্পতিবার এক সংবাদ বিজ্ঞপ্তিতে এ কথা জানানো হয়।
সভায় সভাপতিত্ব করবেন ধর্ম বিষয়ক মন্ত্রী ও জাতীয় চাঁদ দেখা কমিটির সভাপতি মতিউর রহমান। বাংলাদেশের আকাশে কোথাও পবিত্র শাওয়াল মাসের চাঁদ দেখা গেলে তা নিম্নোক্ত টেলিফোন ও ফ্যাক্স নম্বরে অথবা অন্য কোনো উপায়ে ইসলামিক ফাউন্ডেশনের কাছে জানানোর জন্য এক সংবাদ বিজ্ঞপ্তিতে অনুরোধ জানানো হয়েছে।টেলিফোন নম্বর: ৯৫৫৯৪৯৩,৯৫৫৯৬৪৩, ৯৫৫৫৯৪৭,৯৫৫৬৪০৭ ও ৯৫৫৮৩৩৭।ফ্যাক্স নম্বর: ৯৫৬৩৩৯৭।
