
মালয়েশিয়া চলতি বছর নতুন বিজনেস-টু বিজনেস (বিবি) পদ্ধতির আওতায় বাংলাদেশ থেকে ৫ লাখ শ্রমিক নিয়োগ দেবে।
প্রবাসী কল্যাণ ও বৈদেশিক কর্মসংস্থান মন্ত্রী ইঞ্জিনিয়ার খন্দকার মোশাররফ হোসেন আজ বুধবার মালয়েশিয়ার পুত্রজায়ায় দেশটির স্বরাষ্ট্রমন্ত্রী দাতো সিরি আহমাদ জাহিদের সঙ্গে দ্বিপক্ষীয় বৈঠকে মিলিত হন।এ সময় মালয়েশিয়ার মন্ত্রী বাংলাদেশ থেকে শ্রমিক নিয়োগের বিষয়টি নিশ্চিত করেন। খবর বাসসের।মালয়েশিয়ার স্বরাষ্ট্রমন্ত্রী বলেন, বৈধ শ্রমিকদের মালয়েশিয়া স্বাগত জানাবে এবং চাকরির আবেদন অনলাইনে গ্রহণ করা হবে যা সরকারি সংস্থাসমূহ তদারকি করবে। তিনি বলেন, প্রত্যেক শ্রমিক তিন বছর মেয়াদের জন্য নিযুক্ত হবেন এবং এক বছর মেয়াদ বাড়ানোর সুযোগ থাকবে।
