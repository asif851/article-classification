
ফরিদপুরের সাংবাদিক গৌতম দাস হত্যা মামলার রায় ২৭ জুন ঘোষণা করা হবে। ঢাকার দ্রুত বিচার ট্রাইব্যুনাল-১-এর বিচারক শাহেদ নুরুদ্দীন গতকাল বুধবার রায় ঘোষণার দিন ধার্য করেন। এর আগে আদালত আসামিদের জামিন বাতিল করেন।
রাষ্ট্রপক্ষের পিপি আবু আবদুল্লাহ জানান, গতকাল এ হত্যা মামলার নয় আসামির মধ্যে আটজন আদালতে উপস্থিত ছিলেন। অপর আসামি আবু তাহের মো. মুর্তজা আদালতে অনুপস্থিত ছিলেন। ২০০৫ সালের ১৭ নভেম্বর সমকাল-এর ফরিদপুর ব্যুরোপ্রধান গৌতম দাসকে তাঁর কার্যালয়ে হত্যা করা হয়।
