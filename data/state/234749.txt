
রংপুরের বদরগঞ্জ উপজেলা স্বাস্থ্য কমপ্লেক্সে ডায়রিয়া ও নিউমোনিয়ায় আক্রান্ত হয়ে গতকাল বৃহস্পতিবার তরিকুল ইসলাম (১০ মাস) নামের এক শিশুর মৃত্যু হয়েছে। তরিকুল উপজেলার রাধানগর গ্রামের আবদুল মতিনের ছেলে।উপজেলা স্বাস্থ্য কমপ্লেক্স সূত্রে জানা গেছে, ডায়রিয়া ও নিউমোনিয়ায় আক্রান্ত তরিকুলকে গত বুধবার সন্ধ্যায় এখানে ভর্তি করা হয়। পরে গতকাল সকাল সাড়ে আটটার দিকে তার মৃত্যু হয়। এদিকে ১ জানুয়ারি থেকে গতকাল বৃহস্পতিবার পর্যন্ত ডায়রিয়ায় ১৩৮ জন ও নিউমোনিয়ায় ৯৪ জন আক্রান্ত হয়ে এখানে ভর্তি হয়। এদের মধ্যে বেশির ভাগই শিশু।
