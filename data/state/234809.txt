
গুলশানে দলের চেয়ারপারসনের রাজনৈতিক কার্যালয়ে পুলিশি তল্লাশির প্রতিবাদে কাল রোববার সারা দেশে বিক্ষোভ কর্মসূচি পালনের ঘোষণা দিয়েছে বিএনপি। আজ শনিবার দুপুরে দলটির জ্যেষ্ঠ যুগ্ম মহাসচিব রুহুল কবির রিজভী ঢাকা রিপোর্টার্স ইউনিটি (ডিআরইউ) মিলনায়তনে এক অনুষ্ঠানে এই কর্মসূচির কথা জানান।
আজ সকালে খালেদা জিয়ার রাজনৈতিক কার্যালয়ে পুলিশ তল্লাশি চালায়। এর নিন্দা জানিয়ে রিজভী বলেন, এই তল্লাশি কাপুরুষোচিত। এটি আওয়ামী লীগ সরকারের গভীর ষড়যন্ত্রের অংশ।
বিএনপির এই নেতা প্রথম আলোকে বলেন, কাল ঢাকাসহ সারা দেশে বিক্ষোভ কর্মসূচি পালন করা হবে।
