
এক চিফ হুইপের এত্ত সরকারি বাসা! জাতীয় সংসদের চিফ হুইপ ও পটুয়াখালী-২ আসনের আওয়ামী লীগের সাংসদ আ স ম ফিরোজ৷ সরকারিভাবে তাঁর নামে একটি বাংলো ও একটি অফিস বরাদ্দ আছে৷ কিন্তু এর বাইরে সংসদ সদস্য ভবনে তিনি আরও সাতটি বাসা নিজের নিয়ন্ত্রণে রেখেছেন৷সংসদ সচিবালয় সূত্র জানায়, সংসদ ভবন এলাকায় চিফ হুইপের নামে বরাদ্দ একটি বাংলো বরাদ্দ আছে৷ তবে তিনি থাকেন বারিধারায় নিজের বাড়িতে৷ সংসদের দক্ষিণ পাশে মানিক মিয়া অ্যাভিনিউতে সংসদ সদস্য ভবনে একটি ফ্ল্যাটও চিফ হুইপের নামে সংরক্ষিত আছে৷ শেরেবাংলা নগরে আগের সংসদ সদস্য ভবনে (এমপি হোস্টেল) এক কক্ষের একটি ও দুই কক্ষের একটি বাসাও চিফ হুইপ ব্যবহার করেন৷পুরোনো সংসদ সদস্য ভবনের একটি বাসায় চিফ হুইপের স্ত্রীর ছোট ভাই পরিবার নিয়ে থাকেন৷ একটি বাসায় থাকেন তাঁর ব্যক্তিগত সহকারী (পিএ)৷ আরেকটি বাসায় থাকেন তাঁর দপ্তরের গাড়ির চালক৷ নাখালপাড়া ন্যাম ভবনের একটি ফ্ল্যাটে থাকেন চিফ হুইপের এক বন্ধু৷ এত বাসা তাঁর নিয়ন্ত্রণে রাখার বিষয়ে জানতে চাইলে চিফ হুইপ আ স ম ফিরোজ সহাস্যে প্রথম আলোকে বলেন, ‘পুরো সংসদই তো আমার নিয়ন্ত্রণে৷’ পরে বিস্তারিত শুনে তিনি বলেন, এ রকম কোনো ঘটনাই নেই৷ এমন কিছু যদি শোনেন বা জানেন, সেগুলো পুরো ঠিক না৷  চিফ হুইপ হচ্ছেন জাতীয় সংসদের সংসদ কমিটির সভাপতি৷ তাঁর নেতৃত্বাধীন এ কমিটিই সাংসদদের আবাসন বরাদ্দ দেওয়াসহ তাঁদের সুবিধা-অসুবিধার বিষয়গুলো দেখভাল করে৷ সংসদ সচিবালয় সূত্র জানায়, সংসদ ভবন এলাকায় ১ নম্বর বাংলোটি চিফ হুইপের নামে সরকারিভাবে বরাদ্দ আছে৷ আর সংসদ ভবনের দক্ষিণ-পশ্চিম ব্লকের ২২১ থেকে ২২৪ নম্বর পর্যন্ত চারটি কক্ষ তাঁর সরকারি দপ্তর৷ এখানে বসেই চিফ হুইপ তাঁর দাপ্তরিক কাজ করেন৷ সরকারি বাংলোতে থাকেন কি না—জানতে চাইলে চিফ হুইফ গতকাল শনিবার প্রথম আলোকে বলেন, তিনি এই বাংলোয় ওঠার প্রস্তুতি নিচ্ছেন৷ এখন রাজধানীর বারিধারায় নিজের বাড়িতে থাকেন৷ মানিক মিয়া অ্যাভিনিউর ৪ নম্বর সংসদ সদস্য ভবনে ১৮০০ বর্গফুট আয়তনের ৮০৪ নম্বর ফ্ল্যাটটিও চিফ হুইপের নিয়ন্ত্রণে আছে৷ গতকাল শনিবার গিয়ে ফ্ল্যাটটি তালাবদ্ধ দেখা যায়৷ জানতে চাইলে ওই ভবনের ফ্ল্যাট পরিচালক আবদুর রশীদ হাওলাদার বলেন, ‘এইডা চিফ হুইপ স্যার রাখছেন৷ কিন্তু এইখানে উঠেন নাই৷’ তবে সংসদ সদস্য ভবনের সহকারী সুপারিনটেনডেন্ট নাজিম উদ্দিন দাবি করেন, ওখানে চিফ হুইপের নামে কোনো বাসা বরাদ্দ নেই৷ সংশ্লিষ্ট দায়িত্বশীল সূত্র জানায়, জাতীয় সংসদসংলগ্ন পুরোনো সংসদ সদস্য ভবনে আরও দুটি বাসা চিফ হুইপের দখলে আছে৷ এর একটি হচ্ছে ১ নম্বর ব্লকে দুই কক্ষের ১/৭ নম্বর বাসা৷ আয়তন ৯৮০ বর্গফুট৷ অপরটি দুই নম্বর ব্লকে এ কক্ষের ১৭ নম্বর বাসা৷ এর আয়তন ৪১৫ বর্গফুট৷ ন্যাম ভবন নির্মাণের আগে সাংসদেরা এসব বাসায় থাকতেন৷ বর্তমানে সাংসদেরা বরাদ্দ নিয়ে কার্যালয় হিসেবে ব্যবহার করেন৷গতকাল সেখানে গিয়ে দেখা যায়, ১/৭ নম্বর বাসার দরজায় কাগজে চিফ হুইপ আ স ম ফিরোজের নাম লেখা৷ সংশ্লিষ্টরা জানান, এখানে বসে তিনি তাঁর নির্বাচনী এলাকার লোকজনদের
