
নির্বাচন বর্জনের কথা উল্লেখ করে প্রধান নির্বাচন কমিশনার কাজী রকিব উদ্দীন আহমেদকে তাঁর কার্যালয়ে একটি চিঠি পাঠিয়েছেন জাতীয় পার্টির চেয়ারম্যান এইচ এম এরশাদ।আজ বৃহস্পতিবার এরশাদের সই করা চিঠিটি নির্বাচন কমিশনে পৌঁছে দেন তাঁর উপদেষ্টা ববি হাজ্জাজ।চিঠিতে বলা হয়, ‘জাতীয় পার্টি একটি নিবন্ধিত রাজনৈতিক দল। তাদের প্রতীক লাঙল। সিদ্ধান্ত হয়েছে, আমাদের পার্টি নির্বাচন কমিশনের ঘোষিত বর্তমান তফসিলে অংশগ্রহণ করা থেকে বিরত থাকবে। ইতিমধ্যে পার্টি মনোনয়নপত্র বাতিলের সিদ্ধান্ত গ্রহণ করেছে। সুতরাং লাঙল প্রতীক বরাদ্দ না করার জন্য অনুরোধ করা হলো।’
