
মেয়েদের বিয়ের বয়স ১৮ বছরের নিচে নয়—এই দাবিতে গতকাল বুধবার রংপুরে মহিলা পরিষদ শহরে মানববন্ধন করেছে। গতকাল বুধবার বিকেলে প্রেসক্লাবের সামনে এ কর্মসূচি পালন করা হয়। এ সময় বক্তব্য দেন মহিলা পরিষদের সভাপতি হাসনা চৌধুরী, সংগঠনের সাধারণ সম্পাদক রুমানা জামান, বেসরকারি উন্নয়ন সংস্থা আরডিআরএসের মঞ্জুশ্রী সাহা, অ্যাকশন এইডের ফারজানা সরকার, মানবাধিকার কর্মী মুনীর চৌধুরী, বেসরকারি উন্নয়ন সংস্থা ইউসেফের মাসুদ আহমেদ প্রমুখ।
