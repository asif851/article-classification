
চট্টগ্রামের লোহাগাড়ার বেলাল উদ্দিন (২৪) হত্যা মামলার প্রধান আসামি মো. রাসেলসহ তিনজনকে গ্রেপ্তার করেছে পুলিশ। গ্রেপ্তার হওয়া অপর দুজন হলেন শহিদুল ইসলাম ও মো. আখতারুজ্জামান। লোহাগাড়া থানার ভারপ্রাপ্ত কর্মকর্তা (ওসি) মো. শাহজাহান বলেন, মাদক ব্যবসাকে কেন্দ্র করে এ হত্যাকাণ্ড ঘটেছে বলে প্রাথমিক অনুসন্ধানে জানা গেছে। গত ২০ নভেম্বর লোহাগাড়ার কলাউজান এলাকার বেলাল উদ্দিনকে অপহরণের পর হত্যা করা হয়। এ ঘটনায় নিহত বেলালের মা হাজেরা বেগম আটজনকে আসামি করে লোহাগাড়া থানায় হত্যা মামলা করেন। 
