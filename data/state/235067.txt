
নীলফামারীর সৈয়দপুরে এক রেল কর্মকর্তার স্ত্রীকে কুপিয়ে হত্যা করেছে একদল দুর্বৃত্ত। সৈয়দপুর শহরের সাহেবপাড়ায় তাঁদের নিজেদের ফ্ল্যাটে গতকাল শনিবার এই ঘটনা ঘটে।নিহত নারীর নাম তাহেরা বেগম (৪৫)। তিনি সৈয়দপুর রেলওয়ে কারখানার ফাউন্ড্রি শপের (ঢালাই ঘর) সুপারভাইজার মাহবুবুর রহমান স্ত্রী। তাঁরা সাহেবপাড়ায় আবাসিক ভবনের একটি ফ্ল্যাটে বাস করেন। এ দম্পতির এক ছেলে ও এক মেয়ে আছে।পুলিশ সূত্রে জানা গেছে, গতকাল বেলা দুইটার দিকে তাহেরা বেগম একাই ফ্ল্যাটে ছিলেন।
