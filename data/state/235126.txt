
গাজীপুরের কালিয়াকৈর উপজেলার সাত ইউপির নবনির্বাচিত চেয়ারম্যান, সংরক্ষিত মহিলা সদস্য ও সাধারণ সদস্যরা গতকাল শপথ নিয়েছেন। গাজীপুরের জেলা প্রশাসক এস এম আলম তাঁদের শপথবাক্য পাঠ করান। দুপুরে উপজেলা মিলনায়তনে শপথ অনুষ্ঠানের আয়োজন করা হয়। এতে সভাপতিত্ব করেন উপজেলা নির্বাহী কর্মকর্তা মোহাম্মদ সানোয়ার হোসেন। বক্তব্য দেন গাজীপুর জেলা প্রশাসক এস এম আলম, উপজেলা পরিষদের চেয়ারম্যান রেজাউল করিম প্রমুখ।
