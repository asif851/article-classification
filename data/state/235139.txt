
বিপ্লবী ছাত্র মৈত্রীর রাজশাহী বিশ্ববিদ্যালয় শাখার এক কর্মীকে ছাত্রলীগের নেতা-কর্মীরা পিটিয়েছেন বলে অভিযোগ পাওয়া গেছে। গত মঙ্গলবার রাত ১০টার দিকে বিশ্ববিদ্যালয়ের শহীদ হবিবুর রহমান হলে এ ঘটনা ঘটে।এ ঘটনার প্রতিবাদে ও দোষী ব্যক্তিদের শাস্তির দাবিতে গতকাল বুধবার ক্যাম্পাসে বিক্ষোভ মিছিল ও সমাবেশ করেন প্রগতিশীল ছাত্রজোটের নেতা-কর্মীরা।বিপ্লবী ছাত্র মৈত্রীর কর্মী মুনীর হোসেন বিশ্ববিদ্যালয়ের বাংলা বিভাগের দ্বিতীয় বর্ষের ছাত্র। বিশ্ববিদ্যালয়ের চিকিৎসাকেন্দ্রে তিনি প্রাথমিক চিকিৎসা নিয়েছেন। তবে হল শাখা ছাত্রলীগের সভাপতি মামুনুর রশিদ বলেন, এ ঘটনায় ছাত্রলীগের কেউ জড়িত নন। ব্যক্তিগত দ্বন্দ্বের জেরে এ ঘটনা ঘটেছে।
