
বরিশাল সরকারি মহিলা কলেজের শিক্ষক মো. মনজুর হোসেন (৩৬) দুরারোগ্য লিভার ক্যানসারে আক্রান্ত। তিনি বঙ্গবন্ধু শেখ মুজিব মেডিকেল বিশ্ববিদ্যালয়ে চিকিৎসাধীন। ব্যয়বহুল চিকিৎসা করাতে গিয়ে মনজুর হোসেনের সহায়-সম্বল এরই মধ্যে নিঃশেষ হয়ে গেছে। চিকিৎসকেরা জানিয়েছেন, লিভার প্রতিস্থাপন করতে তাঁকে দ্রুত বিদেশে পাঠানো প্রয়োজন। এ জন্য খরচ হবে প্রায় ৫০ লাখ টাকা। কিন্তু এ বিপুল অর্থ জোগাড় করা নিঃস্ব ও অসহায় এ মানুষটির পক্ষে সম্ভব নয়। তাই সমাজের বিত্তবান ও দানশীল ব্যক্তিদের কাছে আর্থিক সহায়তা কামনা করেছেন তিনি। সাহায্য পাঠানোর ঠিকানা: মো. মনজুর হোসেন, সঞ্চয়ী হিসাব নম্বর-১২৭.১০১.১৩৪৩৯৯, ডাচ্‌-বাংলা ব্যাংক, বরিশাল শাখা। বিজ্ঞপ্তি।
