
রাজধানীর যাত্রাবাড়ীর মৃধাবাড়ী এলাকায় আজ সোমবার জুতার কারখানা ও দোকানে আগুন লেগেছে।
ফায়ার সার্ভিসের নিয়ন্ত্রণকক্ষ থেকে জানানো হয়, আজ বেলা ১১টা ২২ মিনিটে আগুন লাগে। আগুন নেভাতে ফায়ার সার্ভিসের আটটি ইউনিট কাজ করছে। এই ঘটনার আগে একই এলাকার সিনহা গ্রুপের একটি প্রতিষ্ঠানে আগুন লেগেছিল। সে কারণে রাস্তায় খানিকটা জট ছিল। তবে মৃধাবাড়ীতে আগুন লাগার খবর পাওয়ার সঙ্গে সঙ্গে ফায়ার সার্ভিসের ইউনিটগুলো সেখানে গিয়ে আগুন নেভানোর কাজ শুরু করে। ঘণ্টা খানেকের মধ্যে আগুন নিয়ন্ত্রণে আসতে পারে বলে ধারণা করা হচ্ছে।
