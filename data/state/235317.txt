
প্রায় ১১ ঘণ্টা বন্ধ থাকার পর দৌলতদিয়া-পাটুরিয়া নৌপথে ফেরি চলাচল শুরু হয়েছে। ঘন কুয়াশার কারণে গতকাল রোববার দিবাগত রাত ১০টার দিকে নৌপথটিতে ফেরি চলাচল বন্ধ হয়ে যায়। এতে মাঝনদীতে পাঁচটি ফেরি নোঙর করে রাখতে হয়।
বাংলাদেশ অভ্যন্তরীণ নৌপরিবহন সংস্থার (বিআইডব্লিউটিসি) দৌলতদিয়ার ঘাট ব্যবস্থাপক শফিকুল ইসলামের ভাষ্য, কুয়াশা কমে যাওয়ায় আজ সকাল সোয়া নয়টার দিকে ফেরি চলাচল শুরু হয়। ঘাটে নোঙর করে রাখা ফেরিগুলো ছেড়ে গিয়েছে। ঘাটের দুই প্রান্তে যানবাহনের চাপ রয়েছে।
