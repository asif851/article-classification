
১৫ দিন বন্ধ থাকার পর জামালপুরের সরিষাবাড়ী উপজেলায় গতকাল রোববার যমুনা সার কারখানা কোম্পানি লিমিটেডে উৎপাদন শুরু হয়েছে। ১৪ জানুয়ারি কারখানার ইউটিলিটি প্ল্যান্টের বয়লারের ছিদ্র ও অ্যামোনিয়া প্ল্যান্টের প্রাইমারি রিফরমার টিউব মেরামতের জন্য কারখানাটি বন্ধ করে কর্তৃপক্ষ। যমুনা সার কারখানা কোম্পানি লিমিটেড (জেএফসিএল) সূত্র জানায়, ২০১৬-১৭ অর্থবছরে ৩০ জুন পর্যন্ত বাংলাদেশ রসায়ন শিল্প সংস্থা (বিসিআইসি) কারখানাটিকে চার লাখ মেট্রিক টন ইউরিয়া সার উৎপাদনের লক্ষ্যমাত্রা বেঁধে দেয়। ১৪ জানুয়ারি পর্যন্ত কারখানায় ২ লাখ ১৩ হাজার মেট্রিক টন সার উৎপাদন হয়েছে। কারখানার ভারপ্রাপ্ত ব্যবস্থাপনা পরিচালক (এমডি) মাহবুবা সুলতানা বলেন, ত্রুটি মেরামত শেষে গতকাল কারখানায় সার উৎপাদন শুরু হয়েছে। 
