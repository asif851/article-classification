
 
ঢাকা মহানগর পুলিশের (ডিএমপি) উপকমিশনার পর্যায়ে তিনটি পদে রদবদল করা হয়েছে। আজ শনিবার ডিএমপি সূত্র প্রথম আলো ডটকমকে এ তথ্য জানিয়েছে।
এর মধ্যে গোয়েন্দা পুলিশের উপকমিশনার মোল্যা নজরুল ইসলামকে প্রটেকশন বিভাগে বদলি করা হয়েছে। তাঁর জায়গায় এসেছেন ইঅ্যান্ডডি বিভাগের উপকমিশনার শেখ নাজমুল আলম। প্রটেকশন বিভাগের উপকমিশনার আবদুল কুদ্দুস আমিনকে ইঅ্যান্ডডি বিভাগে বদলি করা হয়েছে।
সাম্প্রতিক সময়ে মোল্যা নজরুল ইসলামের বিরুদ্ধে এক কোটি টাকা ঘুষ নেওয়ার অভিযোগ তুলে গণমাধ্যমে প্রতিবেদন প্রকাশিত হয়।
