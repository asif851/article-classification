
বিচারপতিদের মারাত্মক মনস্তাত্ত্বিক চাপে রাখতে সংবিধানে ষোড়শ সংশোধনী আনা হয়েছে বলে মন্তব্য করেছেন বিএনপির স্থায়ী কমিটির সদস্য রফিকুল ইসলাম মিয়া।আজ শুক্রবার জাতীয় প্রেসক্লাবে ‘সংবিধানের ষোড়শ সংশোধনী উপেক্ষিত জনমত’ শীর্ষক এক সভায় বিএনপির নেতা রফিকুল এসব কথা বলেন। স্বাধীনতা ফোরাম নামের একটি সংগঠন ওই সভার আয়োজন করে।রফিকুল ইসলাম মিয়া বলেন, এ সংশোধনীর পর নিরপেক্ষ বিচার করা বিচারপতিদের জন্য কঠিন হয়ে পড়বে। এর মাধ্যমে সুপ্রিম কোর্টে বা উচ্চ আদালতে ভূমিকম্প আঘাত হেনেছে।বিএনপির এই নেতা বলেন, এই সংসদে প্রধানমন্ত্রী, স্পিকারসহ ১৫৪ জন সদস্য অনির্বাচিত। সংসদে অভিশংসনের ক্ষমতা দেওয়ার ফলে বিচার বিভাগের স্বাধীনতা ও জবাবদিহি থাকবে কি না, নিরপেক্ষতা বজায় থাকবে কি না, এ প্রশ্ন রয়েছে। বিচার বিভাগের যে ক্ষতি হয়েছে, তা এই জাতি আর কখনো পূরণ করতে পারবে না।
