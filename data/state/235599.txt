
চাকরিদাতা প্রতিষ্ঠান ও চাকরিপ্রার্থী বিশ্ববিদ্যালয় শিক্ষার্থীদের অংশগ্রহণে চট্টগ্রামে অনুষ্ঠিত হলো ক্যারিয়ার মেলা। গতকাল শনিবার নগরের একটি হোটেলে দিনব্যাপী মেলায় চট্টগ্রামের ১৫টি বিশ্ববিদ্যালয়ের শিক্ষার্থীরা অংশ নেন।এশিয়ান ইউনিভার্সিটি ফর উইমেন এবং মুঠোফোন সেবাদানকারী প্রতিষ্ঠান গ্রামীণফোন যৌথভাবে এ মেলার আয়োজন করে। মেলার উদ্বোধন করেন এশিয়ান ইউনিভার্সিটি ফর উইমেনের উপাচার্য ফাহিমা আজিজ ও গ্রামীণফোনের পরিচালক (সেন্টার অব এক্সপার্টিজ) সৈয়দ তানভির হোসেন।শিক্ষার্থীদের পদচারণায় দিনভর মুখরিত ছিল মেলার প্রাঙ্গণ। বিভিন্ন প্রতিষ্ঠানের স্টলে ঘুরে নিজেদের পছন্দের চাকরির বিষয়ে তাঁরা খোঁজখবর নেন। মেলায় দেশের খ্যাতনামা ১৪টি প্রতিষ্ঠান অংশ নেয়। আয়োজকেরা জানান, প্রায় ৩ হাজার শিক্ষার্থী এ মেলায় অংশ নিয়েছেন।
