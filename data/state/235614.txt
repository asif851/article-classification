
মেডিকেল টেকনোলজিস্ট ও ফার্মাসিস্টদের টাইম স্কেল ও সিলেকশন গ্রেড বহাল রাখার দাবিতে জাতীয় প্রেসক্লাবের সামনে গতকাল বেলা ১১টায় সরকারি হাসপাতাল ও চিকিৎসা শিক্ষাপ্রতিষ্ঠানে কর্মরত মেডিকেল টেকনোলজিস্ট ও ফার্মাসিস্টদের উদ্যোগে এক মানববন্ধন অনুষ্ঠিত হয়েছে। এম-ট্যাব মহাসচিব মো. বিপ্লবুজ্জামানের সভাপতিত্বে ও হাফিজুর রহমানের পরিচালনায় ঘণ্টাব্যাপী অনুষ্ঠিত মানববন্ধনে উপস্থিত ছিলেন ডিপ্লোমা কৃষিবিদ অ্যাসোসিয়েশনের সাবেক সভাপতি ও ডি-এব’র সভাপতি জিয়াউল হায়দার, নার্সদের নেতা ও ন্যাব-এর সভাপতি জাহানারা সিদ্দিকী প্রমুখ। বিজ্ঞপ্তি
