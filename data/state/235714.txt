
জয়পুরহাটের পাঁচবিবি উপজেলার চানপাড়া বাজার এলাকা থেকে ২৬টি গুলি, একটি বিদেশি রিভলবার, একটি মোটরসাইকেলসহ দুজনকে গ্রেপ্তার করেছে র্যা ব। গত শনিবার দিবাগত রাত পৌনে তিনটার দিকে উপজেলার চানপাড়া বাজারের আলিফা সুপার মার্কেটের সামনে থেকে তাঁদের গ্রেপ্তার করা হয়। গ্রেপ্তার ব্যক্তিরা হলেন বগুড়ার সদর উপজেলার সূত্রাপুরের রকিবুল ইসলাম এবং ফুলতলা এলাকার মেহবুবুর রহমান ওরফে লিটু। র্যা বের ভাষ্যমতে, গুলিভর্তি রিভলবার রকিবুল এবং ১৯টি গুলি মেহবুবের কাছ থেকে উদ্ধার করা হয়েছে। অস্ত্র-গুলিসহ তাঁদের পাঁচবিবি থানায় হস্তান্তর করা হয়েছে। তাঁদের বিরুদ্ধে গতকাল রোববার অস্ত্র ও মাদকদ্রব্য নিয়ন্ত্রণ আইনে মামলা করা হয়েছে। 
