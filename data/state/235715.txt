
মানবতাবিরোধী অপরাধী মতিউর রহমান নিজামীর ফাঁসির দণ্ড বহালের প্রতিবাদ আগামী রোববার হরতাল কর্মসূচি দিয়েছে জামায়াতে ইসলামী। নিজামী জামায়াতের বর্তমান আমির। 
জামায়াতের কেন্দ্রীয় প্রচার বিভাগের সদস্য এম আলম স্বাক্ষরিত এক বিজ্ঞপ্তিতে এ কথা জানানো হয়েছে। আজ বৃহস্পতিবার আপিল বিভাগ নিজামীর রায় পুনর্বিবেচনার আবেদন খারিজ করে দেন। এরপর জামায়াত এই কর্মসূচি দিল। ফাঁসির দণ্ড বহালের প্রতিবাদে কাল শুক্রবার দলটি দোয়া দিবস ও শনিবার সারা দেশে বিক্ষোভ কর্মসূচি পালন করবে।
