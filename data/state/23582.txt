
রাজধানীর ক্যান্টনমেন্ট থানার মাটিকাটা এলাকায় ঘরে ঢুকে ইব্রাহিম হোসেন (৩৬) নামে এক ব্যক্তিকে গুলি করেছে দুর্বৃত্তরা। গুলিবিদ্ধ ব্যক্তির বন্ধু বলছেন, তিনি মাটিকাটা ১৫ নম্বর ওয়ার্ড যুবলীগের সাংগঠনিক সম্পাদক।
গতকাল শুক্রবার রাত ১০টার দিকে এ ঘটনা ঘটে। দিবাগত রাত সাড়ে ১২টার দিকে তাঁকে ঢাকা মেডিকেল কলেজ হাসপাতালে নেওয়া হয়।
ঢাকা মেডিকেল কলেজ হাসপাতালে ইব্রাহিমের বন্ধু রনি বলেন, রাতে কয়েকজন দুর্বৃত্ত ইব্রাহিমের ঘরে ঢুকে এলোপাতাড়ি গুলি ছোড়ে। পরে এলাকাবাসী তাঁকে হাসপাতালে নিয়ে যায়।
হাসপাতালের ক্যাম্প পরিদর্শক মোজাম্মেল হক ইব্রাহিমকে নিয়ে আসার খবরটি জানিয়েছেন।
