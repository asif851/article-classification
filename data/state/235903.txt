
নারায়ণগঞ্জ সদর উপজেলার ফতুল্লায় ভেজালবিরোধী অভিযান চালিয়ে ভেজাল জুস কারখানা আবিষ্কার করেছে র্যা ব। উদ্ধার করা হয়েছে বিপুল পরিমাণ ভেজাল জুস, জুস তৈরির কাঁচামাল, মেশিনসহ বিভিন্ন সরঞ্জামাদি। এ ঘটনায় ভেজাল জুস কারখানাটি সিলগালা করে ভেজাল জুস উৎপাদনের সঙ্গে জড়িত থাকার অভিযোগে কারখানার মালিক উজ্জ্বল মিয়াকে দুই বছরের বিনাশ্রম কারাদণ্ড ও এক লাখ টাকা জরিমানা করেন ফতুল্লা রাজস্ব সার্কেলের নির্বাহী ম্যাজিস্ট্রেট মোহাম্মদ জাকির হোসেন। দণ্ডপ্রাপ্ত উজ্জ্বল মাদারীপুর জেলার কালকিনী থানার দক্ষিণ বাঁশগারী এলাকার হাবিব সরদারের ছেলে। 
