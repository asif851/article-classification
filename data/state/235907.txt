
বাণিজ্যমন্ত্রী তোফায়েল আহমেদ বলেন, ২০০৪ সালের ২১ আগস্টের গ্রেনেড হামলায় বিএনপির সিনিয়র ভাইস চেয়ারম্যান তারেক রহমান যে জড়িত, তা দিবালোকের মতো স্পষ্ট।গতকাল রোববার শিল্পকলা একাডেমীতে ‘হৃদয়ের ফ্রেমে জাতির পিতা’ শীর্ষক সংবাদচিত্র প্রদর্শনী অনুষ্ঠানে তোফায়েল আহমেদ এসব কথা বলেন। যুবলীগ এ প্রদর্শনীর আয়োজন করে।‘২১ আগস্টের গ্রেনেড হামলার ঘটনায় জিয়া পরিবার জড়িত’—প্রধানমন্ত্রীর এই বক্তব্যের প্রতিবাদ করায় বিএনপির ভারপ্রাপ্ত মহাসচিব মির্জা ফখরুলের সমালোচনা করেন তোফায়েল আহমেদ। তিনি বলেন, ‘কে না জানে, ২১ আগস্টের গ্রেনেড হামলার পরিকল্পনা হাওয়া ভবনে হয়েছিল। এ ঘটনায় তারেক রহমান জড়িত, এটা দিবালোকের মতো স্পষ্ট।’তোফায়েল আহমেদ বলেন, ৫ জানুয়ারির নির্বাচনের আগে বিএনপির পরিকল্পনা ছিল বাংলাদেশকে থাইল্যান্ডে রূপান্তরিত করা, গণতন্ত্রকে ধ্বংস করা। অনুষ্ঠানে সভাপতিত্ব করেন যুবলীগের চেয়ারম্যান ওমর ফারুক চৌধুরী।
