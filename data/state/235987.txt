
জুনিয়র স্কুল সার্টিফিকেট (জেএসসি) পরীক্ষার ফলাফলে দেশসেরা হয়েছে বরিশাল শিক্ষা বোর্ড। পাসের হার ৯৭ দশমিক ৯২ ভাগ। জিপিএ-৫ পেয়েছে ১০ হাজার ২৮৫ জন।গতকাল মঙ্গলবার সকালে বরিশাল মাধ্যমিক ও উচ্চমাধ্যমিক শিক্ষা বোর্ডের পরীক্ষা নিয়ন্ত্রক মুহাম্মদ শাহ আলমগীর ফলাফল ঘোষণা করেন।প্রকাশিত ফলাফল বিশ্লেষণ করে দেখা গেছে, এ বছর পাসের হার বেড়েছে ১ দশমিক ৩২ ভাগ। তবে জিপিএ-৫ কমেছে ৪৭৮ জন। গত বছর পাসের হার ছিল ৯৬ দশমিক ৬০ ভাগ ও জিপিএ-৫ পেয়েছিল ১০ হাজার ৭৬৩ জন।বোর্ডের চেয়ারম্যান জিয়াউল হক বলেন, এ বোর্ড দেশের মধ্যে সেরা ফলাফল অর্জন করার মূল কৃতিত্ব শিক্ষার্থীদের।
