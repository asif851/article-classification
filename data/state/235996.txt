
উপজেলা পরিষদ নির্বাচনকে সামনে রেখে নোয়াখালীর হাতিয়ায় জেলা আওয়ামী লীগের সহসভাপতি ও সাবেক সাংসদ মোহামঞ্চদ আলীর বাসায় নির্বাচন কর্মকর্তাদের নিয়ে ‘শিক্ষার মান উন্নয়নে মতবিনিময় সভা’র নামে বৈঠক ও ভূরিভোজের আয়োজনের অভিযোগ উঠেছে। গতকাল শনিবার সকাল থেকে দুপুর পর্যন্ত এ বৈঠক অনুষ্ঠিত হয়।সভায় অংশগ্রহণকারীদের বেশির ভাগই বিভিন্ন বিদ্যালয় ও মাদ্রাসার শিক্ষক। যাঁদের ৩১ মার্চ অনুষ্ঠিতব্য হাতিয়া উপজেলা পরিষদ নির্বাচনে দায়িত্ব পালন করার কথা। প্রায় ৮০০ ব্যক্তিকে খাবার খাওয়ানো হয়। মতবিনিময় সভার কথা স্বীকার করলেও এর সঙ্গে উপজেলা নির্বাচনের কোনো সম্পর্ক নেই বলে উল্লেখ করেছেন সাবেক সাংসদ মোহামঞ্চদ আলী। তিনি প্রথম আলোকে বলেন, জামায়াত-শিবিরের নৈরাজ্যমূলক কর্মকাণ্ডের বিরুদ্ধে আলেম সমাজকে সচেতন করতে তাঁর বাড়িতে বিভিন্ন এলাকার মসজিদের ইমামদের নিয়ে সভার আয়োজন করা হয়েছিল। কিন্তু একটি কুচক্রী মহল সামনে নির্বাচন হওয়ায় অপপ্রচারে নেমেছে। এ বিষয়ে সহকারী রিটার্নিং কর্মকর্তা আবুল হাসানাত মো. মইন উদ্দিনের মুঠোফোনে একাধিকবার ফোন দিলেও তিনি কেটে দেন।
 
