
চাঁদপুরের মতলব দক্ষিণ উপজেলা মৎস্য কার্যালয়ের উদ্যোগে আধুনিক পদ্ধতিতে মাছ চাষের ওপর তিন দিনব্যাপী প্রশিক্ষণ কর্মশালা গতকাল মঙ্গলবার বেলা তিনটায় শেষ হয়। গত রোববার সকাল ১০টায় উপজেলা পরিষদ মিলনায়তনে ওই কর্মশালা শুরু হয়। স্থানীয় মাছচাষি ও মৎস্যজীবীদের এ প্রশিক্ষণ দেওয়া হয়। এতে প্রশিক্ষণ দেন জেলা মৎস্য কর্মকর্তা মো. সফিকুর রহমান, উপজেলা প্রাণিসম্পদ কর্মকর্তা কায়সার জামিল, জ্যেষ্ঠ উপজেলা মৎস্য কর্মকর্তা ফারহানা আকতার ও উপজেলা মৎস্য কার্যালয়ের মাঠ সহকারী সোহরাব হোসেন। এতে উপজেলার বাইশপুর ও নলুয়া গ্রামের ৬০ জন মাছচাষি ও মৎস্যজীবী অংশ নেন। 
