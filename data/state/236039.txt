
মোটরসাইকেল শোভাযাত্রা নিয়ে গণসংযোগ করায় চাঁদপুরের ফরিদগঞ্জ পৌরসভার বিএনপির মেয়র প্রার্থী (ধানের শীষ) হারুনুর রশিদকে পাঁচ হাজার টাকা জরিমানা করেছেন ভ্রাম্যমাণ আদালত। আজ সোমবার সহকারী কমিশনার (ভূমি) সাইফুল ইসলাম ভূঁইয়া ওই প্রার্থীকে এই জরিমানা করেন। 
এ বিষয়ে হারুনুর রশিদ প্রথম আলোকে বলেন, ‘আমি কোনো মোটর শোভাযাত্রা করিনি। হেঁটে গণসংযোগ করছি। কিন্তু সঙ্গে দু-একটি মোটরসাইকেল থাকায় তারা শোভাযাত্রা মনে করে আমাকে জরিমানা করেন।’
