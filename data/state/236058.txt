
পদ্মা সেতু প্রকল্পে কানাডার প্রকৌশল প্রতিষ্ঠান এসএনসি-লাভালিনকে কাজ পাইয়ে দিতে ঘুষ দেওয়ার ষড়যন্ত্রের অভিযোগে আরও একজনকে গ্রেপ্তার করেছে কানাডার পুলিশ। পরে মুচলেকা নিয়ে তাঁকে জামিনে মুক্তি দেওয়া হয়। ওই ব্যক্তির নাম জুলফিকার আলী ভূঁইয়া। তিনি বাংলাদেশ ও কানাডা—উভয় দেশের নাগরিক।৪৮ বছর বয়সী জুলফিকার গত মঙ্গলবার সকালে টরন্টো পুলিশের কাছে আত্মসমর্পণ করেন। এরপর দুর্নীতির ষড়যন্ত্রের মামলায় গ্রেপ্তার দেখিয়ে ওই দিন তাঁকে আদালতে হাজির করে রয়্যাল কানাডিয়ান মাউন্টেড পুলিশ। মুচলেকা দিয়ে শর্তসাপেক্ষে আদালত তাঁকে জামিনে মুক্তির আদেশ দেন। টরন্টো স্টার ও টরন্টো সান।
