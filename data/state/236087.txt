
নারায়ণগঞ্জ সদর উপজেলার সৈয়দপুর ফকির বাড়ির সংলগ্নœবুড়িগঙ্গা নদীর শাখা খাল থেকে অজ্ঞাত পরিচয় এক কিশোরীর (১৬) লাশ উদ্ধার করেছে পুলিশ। আজ শুক্রবার সন্ধ্যায় পুলিশ ওই কিশোরীর লাশ উদ্ধার করে ময়নাতদন্তের জন্য নারায়ণগঞ্জ জেনারেল হাসপাতালের মর্গে পাঠিয়েছে। নারায়ণগঞ্জ সদর মডেল থানার উপপরিদর্শক (এসআই) রেজাউল করিম প্রথম আলোকে বলেন, আজ সন্ধ্যা সাতটার দিকে স্থানীয় জনতা বুড়িগঙ্গা নদীর শাখা খালে লাশটি পড়ে থাকতে দেখে পুলিশকে খবর দেন। লাশের পরনে ছিল লাল রঙের সালোয়ার কামিজ। এসআই রেজাউল বলেন, প্রাথমিকভাবে ধর্ষণ বা আঘাতের কোনো চিহ্ন পাওয়া যায়নি। তবে ময়নাতদন্তের প্রতিবেদন পাওয়ার পর মৃত্যুর বিষয়টি নিশ্চিত হওয়া যাবে। নিহতের পরিচয় শনাক্তের চেষ্টা চলছে।
