
আমরা অনেকবার বলেছি, এখনো বলছি— আন্তর্জাতিক অপরাধ ট্রাইব্যুনালের বিভিন্ন পর্যায়ে জামায়াতের লোক আছে। শুধু ট্রাইব্যুনালে নয়, সরকারের গুরুত্বপূর্ণ অনেক জায়গায়ও তাদের নিজেদের অথবা তাদের অর্থপুষ্ট লোক বসে আছে। এসব লোক একদিকে যেমন মানবতাবিরোধী অপরাধীদের সাহায্য করার চেষ্টা চালাচ্ছে, তেমনি সরকারকে বেকায়দায়ও ফেলতে চাইছে।ট্রাইব্যুনালের রায়ের খসড়াও তারাই ফাঁস করেছে। এ ঘটনার যথাযথ তদন্ত হওয়া দরকার। এ ঘটনায় অপরাধী কে বা কারা তা চিহ্নিত করে দৃষ্টান্তমূলক শাস্তির আওতায় আনা জরুরি। অন্যথায় এ ধরনের ঘটনা আবারও তারা ঘটাবে। এর আগে একাধিকবার বিভিন্ন ব্যক্তির কম্পিউটার হ্যাক করে তারা নানা ধরনের বিভ্রান্তি ছড়িয়েছে। হ্যাকিং যদি চিহ্নিত করা সম্ভব না-ও হয়, হ্যাকিংসহ বিভিন্ন ধরনের সাইবার অপরাধের সঙ্গে কারা জড়িত, তাদের তো চিহ্নিত করা সম্ভব। তাদের কম্পিউটার, ই-মেইল, ওয়েবসাইটগুলো পর্যবেক্ষণ করলেই তাদের চিহ্নিত করে আইনের আওতায় এনে শাস্তির বিধান করা সম্ভব।সরকার আন্তরিক হলে এটা করা কোনো কঠিন বিষয় নয়। আর রাষ্ট্রীয় নিরাপত্তার স্বার্থে এটা করা অত্যন্ত জরুরি।শাহরিয়ার কবির: একাত্তরের ঘাতক দালাল নির্মূল কমিটির নির্বাহী সভাপতিএটা খুবই দুঃখজনক : রফিক-উল হকনিবিড় তদন্ত দরকার :সুলতানা কামাল
 
 
