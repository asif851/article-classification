
সিলেট জেলা প্রেসক্লাবের অভিষেক অনুষ্ঠান গতকাল শনিবার বেলা সাড়ে চারটায় সিলেট জেলা পরিষদ মিলনায়তনে অনুষ্ঠিত হয়েছে। অনুষ্ঠানে প্রধান অতিথির বক্তব্য দেন প্রধানমন্ত্রীর তথ্যবিষয়ক উপদেষ্টা ইকবাল সোবহান চৌধুরী। সংগঠনের সভাপতি আজিজ আহমদ সেলিমের সভাপতিত্বে বিশেষ অতিথির বক্তব্য দেন সিলেটের জেলা পরিষদের প্রশাসক লুৎফুর রহমান, সিলেট জেলা আইনজীবী সমিতির সভাপতি এ কে এম সমিউল আলম, মহানগর আওয়ামী লীগের সাধারণ সম্পাদক আসাদ উদ্দিন প্রমুখ। 
