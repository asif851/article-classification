
কিশোরগঞ্জ জেলা আইনজীবী সমিতির নির্বাচনে গত বুধবার ১৪টির মধ্যে সভাপতি, সাধারণ সম্পাদকসহ ১৩টি পদে জয়ী হয়েছে আওয়ামী লীগ-সমর্থিত সম্মিলিত আইনজীবী সমন্বয় পরিষদ। টানা চারবারের মতো সভাপতি হয়েছেন সরকারি কৌঁসুলি শাহ আজিজুল হক। সাধারণ সম্পাদক নির্বাচিত হন শহিদুল আলম।বিএনপি-সমর্থিত প্যানেল থেকে বিজয়ী হয়েছেন সাংস্কৃতিক সম্পাদক পদে এ এম সাজ্জাদুল হক।জেলা আইনজীবী সমিতি সূত্রে জানা গেছে, গত বুধবার জেলা আইনজীবী সমিতির দ্বিবার্ষিক নির্বাচন হয়। নির্বাচনে ৪৬৪ জন ভোটার ভোট দেন। নির্বাচন কমিশনারের দায়িত্ব পালন করেন আইনজীবী মোজাম্মেল হক খান।
