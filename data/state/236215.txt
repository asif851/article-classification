
‘ধর্ষণকারীদের দৃষ্টান্তমূলক শাস্তি হোক’—এই দাবিতে গতকাল মঙ্গলবার রাজশাহী বন্ধুসভার উদ্যোগে নগরের সাহেব বাজার জিরো পয়েন্টে মানববন্ধন কর্মসূচি পালন করা হয়েছে। বিকেল সাড়ে চারটা থেকে সোয়া পাঁচটা পর্যন্ত এ কর্মসূচি চলাকালে বক্তব্য দেন রাজশাহী বন্ধুসভার সাবেক সভাপতি ও রাজশাহী আবৃত্তি পরিষদের সহসভাপতি মনিরা রহমান, রাজশাহী বন্ধুসভার বন্ধু ফারুক হোসেন, কবি প্রত্যয় হামিদ, বন্ধুসভার সদস্য আনোয়ারুল ইসলাম, পার্থ ঘোষ, সবুজ কুমার সরকার প্রমুখ। বক্তারা বলেন, দেশে বিচারহীনতা ও সামাজিক প্রশ্রয়ের কারণে বারবার নারীদের এ ধরনের লাঞ্ছনার শিকার হতে হচ্ছে। নিজস্ব প্রতিবেদক, রাজশাহী|
