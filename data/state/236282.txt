
মাদক ব্যবসা ও সেবনের সঙ্গে জড়িত থাকার অভিযোগে ৪১ জনকে গ্রেপ্তার করা হয়েছে। গতকাল শুক্রবার সকাল ছয়টা থেকে আজ শনিবার সকাল ছয়টা পর্যন্ত ২৪ ঘণ্টায় রাজধানী ঢাকার বিভিন্ন স্থানে অভিযান চালিয়ে ঢাকা মেট্রোপলিটন পুলিশের (ডিএমপি) বিভিন্ন থানা ও গোয়েন্দা পুলিশ এদের গ্রেপ্তার করে বলে ডিএমপি নিউজের খবরে বলা হয়।
গ্রেপ্তার হাওয়া ৪১ জনের কাছ থেকে ৭৮৭ গ্রাম হেরোইন, ১ হাজার ৬৯৬টি ইয়াবা ও ৭৯০ গ্রাম গাঁজা উদ্ধার করা হয়। এদের বিরুদ্ধে সংশ্লিষ্ট থানায় মাদকদ্রব্য নিয়ন্ত্রণ আইনে ৩৫টি মামলা করা হয়েছে।
এদিকে রাজধানীর উত্তরা এলাকা থেকে জাল টাকার নোটসহ এক যুবক গ্রেপ্তার করা হয়েছে বলে ডিএমপি নিউজের খবরে বলা হয়। গ্রেপ্তার যুবকের নাম আ. রহমান (২৫)। উত্তরা ৬ নম্বর সেক্টরে ব্র্যাক ব্যাংকের সামনে গতকাল সন্ধ্যা সাড়ে ছয়টার দিকে তাঁকে উত্তরা থানা-পুলিশ গ্রেপ্তার করে। এ সময় তাঁর কাছে ১৫ হাজার টাকার জাল নোট পাওয়া যায়। এ ঘটনায় উত্তরা পূর্ব থানায় বিশেষ ক্ষমতা আইনে মামলা হয়েছে।
