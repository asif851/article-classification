
প্রতিকূল আবহাওয়া উপেক্ষা করে ময়মনসিংহে আজ শনিবার সকাল সাড়ে নয়টায় এইচএসবিসি-প্রথম আলো ভাষা প্রতিযোগ শুরু হয়েছে। শহরের নাসিরাবাদ কলেজিয়েট স্কুলে এ প্রতিযোগিতা শুরু হয়।
সকাল থেকেই ময়মনসিংহে বৃষ্টি ও বাতাস ছিল। বৈরী আবহাওয়ার কারণে শুরুতে আনুষ্ঠানিক উদ্বোধন হয়নি। প্রথমে শুরু হয় প্রতিযোগিতামূলক পরীক্ষা। পরীক্ষা শেষে বেলা পৌনে ১১টায় শুরু হয় আনুষ্ঠানিকতা।
ভাষা প্রতিযোগের উদ্বোধন করে নাসিরাবাদ কলেজিয়েট স্কুলের প্রধান শিক্ষক আনোয়ার হোসেন। এ সময় উপস্থিত ছিলেন প্রথম আলোর সহযোগী সম্পাদক আনিসুল হক, লেখক মোহিত কামাল, ঢাকা বিশ্ববিদ্যালয়ের বাংলা বিভাগের অধ্যাপক সৈয়দ আজিজুল হক, জাতীয় কবি কাজী নজরুল ইসলাম বিশ্ববিদ্যালয়ের বাংলা বিভাগের অধ্যাপক মাহবুব বোরহান, জাহাঙ্গীরনগর বিশ্ববিদ্যালয়ের বাংলা বিভাগের সহকারী অধ্যাপক মামুন অর রশিদ, প্রথম আলোর ব্যবস্থাপক (ইভেন্ট অ্যান্ড অ্যাকটিভেশন) কবীর বকুল। পর্বটি সঞ্চালনা করেন জাফর আহমেদ রাশেদ।
