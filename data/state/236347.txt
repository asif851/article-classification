
নরসিংদীতে নারী নির্যাতন প্রতিরোধে মতবিনিময় সভা অনুষ্ঠিত হয়েছে। গতকাল বেলা ১১টায় জেলা মহিলাবিষয়ক কর্মকর্তার কার্যালয়ে এ সভা হয়। ব্র্যাকের সামাজিক আন্দোলন ক্ষমতায়ন কর্মসূচির বাস্তবায়ন কর্মসূচির আয়োজনে কোরিয়ার অর্থায়নে এবং ইউএনডিপির আর্থিক ও কারিগরি সহযোগিতায় এটি অনুষ্ঠিত হয়। ব্র্যাকের নরসিংদী আঞ্চলিক কার্যালয়ের এসডিএম (এসজিবিভি) সামসুন্নাহারের সভাপতিত্বে সভায় প্রধান অতিথি ছিলেন জেলা মহিলাবিষয়ক কর্মকর্তা সৈয়দা মাকসুদা বেগম।
