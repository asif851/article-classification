
চাঁদপুরের হাজীগঞ্জে গত দুই দিনে অভিযান চালিয়ে ১৯ কেজি গাঁজা ও ৪০টি ইয়াবা বড়িসহ ছয় মাদক বিক্রেতাকে গ্রেপ্তার করেছে পুলিশ। গত সোমবার ১৯ কেজি গাঁজাসহ হাজীগঞ্জ উপজেলার সেন্দ্রা গ্রামের জাহাঙ্গীর গাজী, ব্রাহ্মণবাড়িয়ার কসবা উপজেলার বায়েক গ্রামের ইউছুফ, একই গ্রামের পারভীন আক্তার (২৪) ও মাঈনুল হোসেনের স্ত্রী জোহরা বেগমকে গ্রেপ্তার করা হয়। গতকাল মঙ্গলবার ইয়াবা বড়িসহ হাজীগঞ্জের বাখরপাড়া গ্রামের মিরাজ উদ্দিন ও ইউনুছ আলীকে গ্রেপ্তার করা হয়। পুলিশ জানায়, হাজীগঞ্জ রেলস্টেশন এলাকা থেকে গাঁজাসহ চারজন এবং নওহাটা সরকারি প্রাথমিক বিদ্যালয়ের সামনে থেকে ইয়াবা বড়িসহ দুজনকে গ্রেপ্তার করা হয়। তাঁদের বিরুদ্ধে মাদকদ্রব্য আইনে থানায় মামলা হয়েছে।
