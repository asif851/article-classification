
ব্রাহ্মণবাড়িয়ার ভাদুগড় এলাকায় কুমিল্লা-সিলেট মহাসড়কে আজ শনিবার বিকেলে ট্রাক-সিএনজিচালিত অটোরিকশার সংঘর্ষে তিনজন নিহত হয়েছেন। আহত হয়েছেন আরও তিনজন।
নিহত তিনজনের মধ্যে দুজনের পরিচয় পাওয়া গেছে। তাঁরা হলেন শিপন মিয়া (১৮) ও জিয়াউর রহমান। শিপনের বাড়ি সদর উপজেলার রামরাইল এলাকায়। তিনি ওই অটোরিকশার চালক ছিলেন। জিয়াউর রহমানের বাড়ি ময়মনসিংহের ঈশ্বরগঞ্জে।প্রত্যক্ষদর্শী ও পুলিশ জানায়, বিকেল সাড়ে পাঁচটার দিকে ভাদুগড় এলাকায় কিশোরগঞ্জ থেকে ছেড়ে আসা চট্টগ্রামগামী একটি ট্রাকের সঙ্গে ব্রাহ্মণবাড়িয়াগামী একটি সিএনজিচালিত অটোরিকশার সংঘর্ষ হয়। এতে অটোরিকশার চালকসহ ছয়জন আহত হন। তাঁদের ব্রহ্মণবাড়িয়া সদর হাসপাতালে নেওয়া হলে চিকিৎসকেরা তিনজনকে মৃত ঘোষণা করেন।ব্রাহ্মণবাড়িয়া সদর থানার সহকারী পুলিশ সুপার তাপস রঞ্জন ঘোষ ঘটনার সত্যতা নিশ্চিত করে জানান, ট্রাকের চালক সোহেল মিয়া ও তাঁর সহকারী খোকন মিয়াকে ট্রাকসহ আটক করা হয়েছে।সদর হাসপাতালে কর্তব্যরত চিকিৎসক শাখাওয়াত হোসেন তিনজনের মৃত্যুর খবরের সত্যতা নিশ্চিত করেছেন। তিনি আরও জানান, আহত বাকি তিনজনের অবস্থা আশঙ্কাজনক।
