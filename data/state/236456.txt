
অর্থ আত্মসাতের অভিযোগে এইমওয়ে করপোরেশন লিমিটেড নামের এক প্রতিষ্ঠানের মালিক রেদওয়ান বিন ইসহাককে গতকাল মঙ্গলবার গভীর রাতে রাজধানীর বাড্ডা এলাকা থেকে গ্রেপ্তার করেছে পল্টন থানার পুলিশ। তিনি চরমোনাইয়ের পীর ফজলুল করিমের সত্ ভাই বলে পুলিশ সূত্রে জানা গেছে।
ঘটনার সত্যতা নিশ্চিত করে ঢাকা মহানগর পুলিশের গণমাধ্যম ও জনসংযোগ বিভাগের উপকমিশনার মো. মাসুদুর রহমান প্রথম আলো ডটকমকে জানান, গতকাল দিবাগত রাত তিনটার দিকে বাড্ডা এলাকার একটি বাসা থেকে তাঁকে গ্রেপ্তার করা হয়। গত ৫ জুলাই আবদুস সাত্তার নামের এক ব্যক্তি সোয়া দুই কোটি টাকা আত্মসাতের অভিযোগে পল্টন থানায় রেদওয়ানের বিরুদ্ধে মামলা করেন। এ ছাড়া তাঁর বিরুদ্ধে প্রতারণা করে আরও কয়েক কোটি টাকা আত্মসাতের অভিযোগে পল্টন থানায় মামলা রয়েছে। এসব মামলায় ইতিপূর্বে তাঁর বিরুদ্ধে আদালতে অভিযোগপত্র দেওয়া হয়েছে।
এইমওয়ে কোম্পানির অধীনে বহুধাপ বিপণন ব্যবসা (এমএলএম) রয়েছে।
 
