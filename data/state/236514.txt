
মানিকগঞ্জ সদর ও সাটুরিয়া উপজেলার প্রায় সাত হাজার দরিদ্র ও দুস্থ পরিবারের মাঝে ভিজিএফের চাল বিতরণ করা হয়েছে। গতকাল স্বাস্থ্য ও পরিবারকল্যাণ প্রতিমন্ত্রী জাহিদ মালেক এসব চাল বিতরণ করেন। বেলা ১১টার দিকে সদর উপজেলার জাগীর ইউনিয়ন পরিষদের (ইউপি) চেয়ারম্যান জাকির হোসেনের সভাপতিত্বে পরিষদ প্রাঙ্গণে বক্তব্য দেন প্রতিমন্ত্রী জাহিদ মালেক। এরপর জাগীর ইউনিয়নের প্রায় আড়াই হাজার দুস্থ পরিবারের মাঝে ১০ কেজি করে ভিজিএফের চাল বিতরণ করা হয়। পরে সদর উপজেলার গড়পাড়া ইউনিয়ন ও সাটুরিয়ার ফকুরহাটি ইউনিয়নের আরও সাড়ে চার হাজার পরিবারের মাঝে চাল বিতরণ করা হয়। 
