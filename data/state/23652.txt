
আইনজীবীর অসুস্থতার কারণে কক্সবাজার-৪ আসনের সরকারদলীয় সাংসদ আবদুর রহমান বদির বিরুদ্ধে করা দুর্নীতির মামলায় আজ বুধবার সাক্ষ্যগ্রহণ হয়নি। আদালত সাক্ষ্যগ্রহণের নতুন তারিখ আগামী ৩০ মার্চ ডিসেম্বর ধার্য করেছেন। ঢাকার বিশেষ জজ আদালত-৩-এর বিচারক আবু আহমেদ জমাদার এ আদেশ দেন। আজ এ মামলায় আসামি আবদুর রহমান বদি আদালতে উপস্থিত ছিলেন। কিন্তু আসামিপক্ষের আইনজীবী মাহবুব আহমেদ নিজের অসুস্থতার কারণ দেখিয়ে আদালতের কাছে সময় চাইলে আদালত তা মঞ্জুর করে পরবর্তী তারিখ ধার্য করেন। জ্ঞাত আয়-বহির্ভূত সম্পদ অর্জনের মামলায় আবদুর রহমান বদির বিরুদ্ধে এ মামলায় ১৩ জন সাক্ষীর মধ্যে এ পর্যন্ত ১০ জন সাক্ষ্য দিয়েছেন। তবে দুর্নীতি দমন কমিশন (দুদক) সাক্ষী হাজির করতে না পারায় সময়ের আবেদন করে। আদালত তা মঞ্জুর ২০১৪ সালের ২১ আগস্ট দুদক রাজধানীর রমনা থানায় দুর্নীতির অভিযোগে সাংসদ বদির বিরুদ্ধে এ মামলা করে। মামলায় অভিযোগ করা হয়, সাংসদ আবদুর রহমান বদি জ্ঞাত আয়বহির্ভূত ১০ কোটি ৮৬ লাখ ৮১ হাজার ৬৬৯ টাকা মূল্যমানের সম্পদ গোপন করে সম্পদ বিবরণীতে মিথ্যা তথ্য দেন। গত বছরের ৭ মে তাঁকে আসামি করে দুর্নীতি প্রতিরোধ আইনে অভিযোগপত্র দেয় দুদক।
