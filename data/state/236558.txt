
ফেনীর দাগনভূঞা উপজেলার সিন্দুরপুর বাজারে মার্কেন্টাইল ব্যাংক লিমিটেডের এক্সপ্রেস সেবা ও এটিএম বুথ থেকে চালু করা হয়েছে। ১১ জুলাই ব্যাংকের পরিচালক আকরাম হোসেন হুমায়ুন নতুন এই সেবা উদ্বোধন করেন।ব্যাংকের প্রধান কার্যালয়ের অতিরিক্ত উপব্যবস্থাপনা পরিচালক মতিউল হাসানের সভাপতিত্বে অনুষ্ঠানে বিশেষ অতিথি ছিলেন দাগনভূঞা উপজেলা পরিষদের চেয়ারম্যান দিদারুল কবির ও ভাইস চেয়ারম্যান জয়নাল আবেদিন। অনুষ্ঠানে অতিথি হিসেবে বক্তব্য দেন সাংবাদিক আবু তাহের, সিন্দুরপুর ইউনিয়ন পরিষদের চেয়ারম্যান মো. নূর নবী, পাঁচগাছিয়া ইউপির চেয়ারম্যান আনোয়ার হোসেন প্রমুখ। অনুষ্ঠানে ব্যাংকের পরিচালক আকরাম হোসেন হুমায়ুন বলেন, ‘আমরা চাই ব্যাংকিং–সেবা এলাকার জনগণের দরজায় হাজির হোক। এ লক্ষ্যেই এটিএম বুথ চালু হয়েছে। ব্যাংকের এই শাখাকে একপর্যায়ে পূর্ণাঙ্গ শাখায় রূপান্তর করা হবে।’
