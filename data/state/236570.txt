
ফরিদপুরে ট্রেনের নিচে কাটা পড়ে সেলিম ভূঁইয়া (৪০) নামের এক ব্যক্তির মৃত্যু হয়েছে।গত সোমবার বিকেল পৌনে চারটার দিকে কালুখালী-ভাটিয়াপাড়া রেলপথের মধুখালী উপজেলার ফরিদপুর চিনিকলসংলগ্ন দেউল মথুরাপুর এলাকায় এ দুর্ঘটনা ঘটে। সেলিম পেশায় ব্যবসায়ী ছিলেন। তাঁর বাড়ি সদর উপজেলার বাণীবহ গ্রামে।রাজবাড়ী রেলওয়ে পুলিশের ভারপ্রাপ্ত কর্মকর্তা (ওসি) হারুন মজুমদার বলেন, এ ঘটনায় রাজবাড়ী রেলওয়ে থানায় অপমৃত্যুর মামলা করা হয়েছে। জেলা প্রশাসক ও মধুখালী উপজেলা পরিষদের চেয়ারম্যানের সুপারিশে ময়নাতদন্ত ছাড়াই সেলিমের লাশ তাঁর স্বজনদের হাতে তুলে দেওয়া হয়।
