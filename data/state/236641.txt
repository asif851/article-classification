
নাটোর রেলস্টেশন এলাকার একটি পুকুরের পাড় থেকে ৯০ হাজার যৌন-উত্তেজক ভারতীয় বড়ি উদ্ধার করেছে র‌্যাপিড অ্যাকশন ব্যাটালিয়ন (র‌্যাব-৫)। গতকাল বুধবার রাতে অবৈধ ওষুধগুলো উদ্ধার করা হয়। এর দাম প্রায় ৭২ লাখ টাকা।
র‌্যাব-৫ (রাজশাহী)-এর পক্ষ থেকে দেওয়া বিজ্ঞপ্তিতে দাবি করা হয়, গোপন তথ্যের ভিত্তিতে গতকাল রাত আটটার দিকে অভিযান চালানো হয়। নাটোর রেলস্টেশনের পাশের একটি পুকুরের পাড় থেকে পরিত্যক্ত অবস্থায় ওষুধগুলো উদ্ধার করা হয়। রাতে এ ব্যাপারে সদর থানায় একটি মামলা হয়েছে।
র‌্যাব-৫ (রাজশাহী)-এর ভারপ্রাপ্ত কোম্পানি কমান্ডার সহকারী পুলিশ সুপার রেজা সারওয়ার বলেন, ওষুধগুলো কারা, কীভাবে এ দেশে এনেছে, এ ব্যাপারে তদন্ত চলছে।
