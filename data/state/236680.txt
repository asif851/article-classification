
ব্লগার আহমেদ রাজীব হায়দার হত্যা মামলার মূল পরিকল্পনাকারী ও ফাঁসির দণ্ড পাওয়া আসামি রেদোওয়ানুল আজাদ ওরফে রানাসহ দুজনকে গ্রেপ্তার করেছে পুলিশের কাউন্টার টেররিজম ইউনিট। আজ সোমবার বেলা দুইটার দিকে উত্তরা থেকে তাঁদের গ্রেপ্তার করা হয় বলে জানিয়েছেন কাউন্টার টেররিজম ইউনিটের প্রধান মনিরুল ইসলাম।তিনি বলেন, ২০১৪ সালের শুরু দিকে ভুয়া পাসপোর্ট নিয়ে রানা মালয়েশিয়ায় যান। কয়েক দিন আগে মালয়েশিয়ান পুলিশ রানাকে আট​ক​ করে আজ বাংলাদেশে ফেরত পাঠায়। দেশে পাঠানোর পর তাঁকে অনুসরণ করে উত্তরা থেকে গ্রেপ্তার করে পুলিশের কাউন্টার টেররিজম ইউনিট।
২০১৩ সালের ফেব্রুয়ারিতে গণজাগরণ মঞ্চের আন্দোলন চলাকালে মিরপুরে ব্লগার রাজীব হায়দারকে কুপিয়ে হত্যা করা হয়। এরপরই আনসারুল্লাহ বাংলা টিমের ব্লগার হত্যার পরিকল্পনার কথা প্রকাশিত হয়।
রানা মালয়েশিয়া গিয়েছিলেন বলে খবর ছিল। তাঁকে দীর্ঘদিন ধরে খোঁজা হচ্ছিল।
আরও পড়ুন:
ব্লগার রাজীব হত্যার আসামি গ্রেপ্তার
 
