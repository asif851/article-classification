
আজ বৃহস্পতিবার বেলা দুইটায় রাজধানীর বায়তুল মোকাররম মসজিদের সামনে সমাবেশ ডেকেছিল জামায়াত। তবে শেষ পর্যন্ত সমাবেশস্থলে তাদের কাউকে দেখা যায়নি। ঘটনাস্থলে দেখা গেছে বিপুলসংখ্যক পুলিশকে।
ঘটনাস্থলে থাকা প্রথম আলো প্রতিবেদক জানিয়েছেন, জামায়াতে ইসলামীর কোনো নেতা-কর্মীকে বায়তুল মোকাররমের সামনে দেখা যায়নি। তবে জামায়াতের ডাকা সমাবেশের কারণে জোহরের নামাজ পড়তে মুসল্লিদের বায়তুল মোকাররমে ঢোকার সময় তল্লাশি করা হয়। 
পুলিশ সূত্র জানায়, এর আগে রাজধানীর খিলগাঁও ও রামকৃষ্ণ মিশন রোড থেকে মিছিল বের করলে পুলিশ তাদের ছত্রভঙ্গ করে দেয়। 
