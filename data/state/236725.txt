
ফরিদপুরের নগরকান্দায় বিদ্যুৎস্পৃষ্ট হয়ে ঘানি মাতুব্বর (২৩) নামের এক তরুণের মৃত্যু হয়েছে। গতকাল মঙ্গলবার সকাল নয়টার দিকে এ ঘটনা ঘটে উপজেলার লস্করদিয়া ইউনিয়নের বিনোকদিয়া বাজারে। তরুণ ঘানি পাশের সালথা উপজেলার গট্টি ইউনিয়নের বড় লক্ষ্মণদিয়া গ্রামের তিহারউদ্দিন মাতুব্বরের ছেলে। সকাল নয়টার দিকে বিনোকদিয়া বাজারে নির্মাণাধীন একটি দোকানঘরে মোটর দিয়ে পানি দেওয়ার সময় মোটরের তারে জড়িয়ে তাঁর মৃত্যু হয়। নগরকান্দা উপজেলা স্বাস্থ্য কর্মকর্তা সুনীল কুমার চক্রবর্তী ঘটনার সত্যতা নিশ্চিত করেছেন।ফরিদপুর অফিস
 
