
মানিকগঞ্জ সদরের দীঘি ইউনিয়নের বন্যার্ত ২০০ পরিবারের মধ্যে ত্রাণ বিতরণ করা হয়েছে। গতকাল রোববার দুপুরে মানিকগঞ্জ প্রেসক্লাবের উদ্যোগে এ ত্রাণ বিতরণ করা হয়।বেলা সাড়ে ১১টায় ইউনিয়নের নতুন বসতি সরকারি প্রাথমিক বিদ্যালয় মাঠে ত্রাণ বিতরণ করা হয়। মানিকগঞ্জ প্রেসক্লাবের সভাপতি গোলাম ছারোয়ারের সভাপতিত্বে অনুষ্ঠানে বক্তব্য দেন জেলা প্রশাসক রাশিদা ফেরদৌস ও সদরের ইউএনও শাহাদাৎ খন্দকার। আরও বক্তব্য দেন প্রেসক্লাবের সাধারণ সম্পাদক বিপ্লব চক্রবর্তী, সাবেক সাধারণ সম্পাদক জাহাঙ্গীর আলম বিশ্বাস, স্থানীয় ইউপি চেয়ারম্যান মতিন মোল্লা। কর্মসূচি বাস্তবায়নে প্রেসক্লাবের সহকারী সম্পাদক শহিদুল ইসলাম ও কার্যকরী সদস্য আবদুল মোমিন বিশেষ ভূমিকা পালন করেন।
