
পশ্চিমবঙ্গের নদীয়া জেলার তেহট্ট আদালত থেকে গত বৃহস্পতিবার কারাগারে নেওয়ার পথে পুলিশের গাড়িতে তোলার সময় দুই বাংলাদেশি বন্দী পুলিশের চোখ ফাঁকি দিয়ে পালিয়ে যান। এ সময় বৃষ্টি হচ্ছিল। তাঁরা হলেন মিলন বিশ্বাস ও কালু শেখ। তাঁদের বাড়ি রাজশাহীর মহিষপুর গ্রামে। দুই মাস আগে অবৈধভাবে পশ্চিমবঙ্গে ঢোকার পর গ্রেপ্তার হন তাঁরা। পুলিশ ওই দিনই কালুকে আবার গ্রেপ্তার করে। মিলনের খোঁজ চলছে।
