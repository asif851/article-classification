
নারায়ণগঞ্জ সিটি করপোরেশনের ২ নম্বর ওয়ার্ডের কাউন্সিলর ও প্যানেল মেয়র-২ নজরুল ইসলামসহ পাঁচজনকে গতকাল রোববার দিনদুপুরে গাড়িসহ অপহরণ করা হয়েছে। নারায়ণগঞ্জের আদালত প্রাঙ্গণ থেকে ঢাকায় যাওয়ার পথে ঢাকা-নারায়ণগঞ্জ সংযোগ সড়ক থেকে তাঁদের অপহরণ করা হয়।একই সড়ক থেকে প্রায় একই সময়ে নারায়ণগঞ্জের জ্যেষ্ঠ আইনজীবী চন্দন কুমার সরকার ও তাঁর গাড়ির চালক গাড়িসহ নিখোঁজ হয়েছেন।কাউন্সিলর নজরুলের স্ত্রী সেলিনা ইসলামের অভিযোগ, সিটি করপোরেশনের ৪ নম্বর ওয়ার্ডের কাউন্সিলর আওয়ামী লীগের নেতা নূর হোসেন ও তাঁর লোকজন র‌্যাব পরিচয়ে এ ঘটনা ঘটিয়েছেন। আর চন্দন কুমার সরকারের ভাতিজা আইনজীবী অরুণাথ কুমার সরকার বলেছেন, তাঁর কাকা এবং কাউন্সিলর নজরুলকে বহনকারী গাড়ি দুটিকে আদালত প্রাঙ্গণ থেকে দুপুরে প্রায় একই সময়ে তিনি বেরিয়ে যেতে দেখেন।অবশ্য অপহরণে জড়িত থাকার অভিযোগ অস্বীকার করেছেন নূর হোসেন।নজরুলকে অপহরণের খবরে তাঁর সমর্থকেরা বিকেলে সাইনবোর্ড এলাকায় ঢাকা-নারায়ণগঞ্জ সংযোগ সড়ক এবং রাতে সিদ্ধিরগঞ্জে ঢাকা-চট্টগ্রাম মহাসড়ক অবরোধ করেন। এ সময় তাঁরা ১০-১২টি যানবাহন ভাঙচুর করেন।নারায়ণগঞ্জের পুলিশ সুপার সৈয়দ নুরুল ইসলাম প্রথম আলোকে জানান, রাতে গাজীপুরের রাজেন্দ্রপুর থেকে নজরুলের গাড়িটি পরিত্যক্ত অবস্থায় পাওয়া গেছে।কাউন্সিলর নজরুলের পরিবার ও পুলিশ সূত্রে জানা গেছে, কাউন্সিলর নূর হোসেনের ফুফাতো ভাই মোবারকের করা একটি মামলায় গতকাল নারায়ণগঞ্জের আদালত থেকে জামিন পান নজরুলসহ ১৫ জন। জামিন পাওয়ার পর বেলা পৌনে দুইটার দিকে নজরুল তাঁর বন্ধু লিটন, শেখ রাসেল জাতীয় শিশু-কিশোর পরিষদের সিদ্ধিরগঞ্জ থানা শাখার সহসভাপতি তাজুল ইসলাম ও ৭ নম্বর ওয়ার্ড যুবলীগের কর্মী মনিরুজ্জামানকে নিয়ে নিজের সাদা রঙের টয়োটা এক্স করোলা (ঢাকা মেট্রো-গ-১৪-৯১৩৬) গাড়িতে করে ঢাকার দিকে রওনা হন। গাড়ি চালাচ্ছিলেন জাহাঙ্গীর। গাড়িটি ঢাকা-নারায়ণগঞ্জ সংযোগ সড়ক দিয়ে যাচ্ছিল। জামিন পাওয়া অন্য ব্যক্তিরা কিছুক্ষণ পর নজরুলসহ ওই পাঁচজনের মুঠোফোনে ফোন করে সেগুলো বন্ধ পান। বিষয়টি তাঁরা নজরুলের স্ত্রী সেলিনাকে জানান। তিনিও তাঁদের ফোন বন্ধ পান। অন্যত্র খোঁজ করেও খবর পাননি। বিকেল পাঁচটার দিকে সেলিনা ও নজরুলের ভাই আবদুস সালাম পুলিশ সুপারের কার্যালয়ে গিয়ে তাঁকে বিষয়টি জানান।সেলিনা ইসলাম সাংবাদিকদের কাছে অভিযোগ করেন, তাঁর স্বামীর সঙ্গে কাউন্সিলর ও সিদ্ধিরগঞ্জ থানা আওয়ামী লীগের সহসভাপতি নূর হোসেন, সাধারণ সম্পাদক মো. ইয়াসিনসহ বেশ কয়েকজনের বিরোধ রয়েছে। নূর হোসেন ও তাঁর লোকজন র‌্যাব পরিচয়ে তাঁর স্বামীসহ পাঁচজনকে অপহরণ করেছেন। তিনি স্বামীকে অক্ষত অবস্থায় ফেরত চান। এ ব্যাপারে তিনি প্রধানমন্ত্রীর হস্তক্ষেপ চেয়েছেন।অপহূত অপর চারজনের উদ্বিগ্ন পরিবারগুলোও তাঁদের সন্ধান চেয়েছে।কাউন্সিলর নূর হোসেন অপহরণের অভিযোগ অস্বীকার করে বলেন, নজরুল অপহরণের বিষয়টি তিনিও শুনেছেন। তবে এ ঘটনায় তাঁর সম্পৃক্ততা নেই।নজরুল কেন্দ্রীয় যুবলীগের সাবেক সদস্য এবং নারায়ণগঞ্জ জেলা ছাত্রলীগের সাবেক সাধারণ সম্পাদক। তাঁর বিরুদ্ধে একটি জোড়া খুনসহ
