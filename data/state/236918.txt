
বগুড়ার ধুনটে গত শুক্রবার দুর্বৃত্তরা এক কৃষকের ১৬০টি ইউক্যালিপটাস গাছের চারা কেটে ফেলেছে। এ ঘটনায় ধুনট থানায় লিখিত অভিযোগ দায়ের করা হয়েছে।অভিযোগ ও স্থানীয় সূত্রে জানা যায়, উপজেলার ভান্ডারবাড়ি ইউনিয়নের রামকৃষ্ণপুর গ্রামের কৃষক জহুরুল ইসলাম বাড়ির পাশে তাঁর জমিতে ছয়-সাত মাস আগে ৩০০টি ইউক্যালিপটাস গাছের চারা রোপণ করেন। শুক্রবার রাতে দুর্বৃত্তরা ১৬০টি গাছ কেটে ফেলে।ধুনট থানার ভারপ্রাপ্ত কর্মকর্তা (ওসি) মিজানুর রহমান বলেন, অভিযোগ তদন্ত করে আইনগত ব্যবস্থা নেওয়া হবে।
