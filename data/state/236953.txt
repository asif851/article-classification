
চট্টগ্রাম মহানগর (উত্তর) ছাত্রশিবিরের সাধারণ সম্পাদক নুরুল আমিনকে কারা ফটক থেকে আটক করেছে পুলিশ। গতকাল সোমবার বিকেলে তাঁকে আটক করে নগর গোয়েন্দা পুলিশ।এর আগে গত ১৭ জুলাই কারাগার থেকে মুক্তি পেলেও তাঁকে আটক করে সাতকানিয়া থানা-পুলিশ।চট্টগ্রাম কেন্দ্রীয় কারাগারের উপ-কারাধ্যক্ষ জাহেদুল আলম প্রথম আলোকে জানান, নগরের চারটি মামলায় উচ্চ আদালত থেকে জামিন পান নুরুল আমিন। তাঁকে মুক্তি দেওয়ার আগে আইনশৃঙ্খলা বাহিনীকে বিষয়টি অবহিত করা হয়।নগর গোয়েন্দা পুলিশের সহকারী কমিশনার মো. মঈনুদ্দিন বলেন, কারা ফটক থেকে নুরুল আমিনকে আটক করা হয়েছে। নগরের পাঁচলাইশ থানার নাশকতার একটি মামলায় গ্রেপ্তারের আবেদন করে তাঁকে আদালতে পাঠানো হবে।
