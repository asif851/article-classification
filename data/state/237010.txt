
বাংলাদেশ কৃষি বিশ্ববিদ্যালয়ে ১৯৮৭-৮৮ শিক্ষাবর্ষের শিক্ষার্থীদের দুই দিনব্যাপী পুনর্মিলনী গতকাল শুক্রবার শুরু হয়েছে। পুনর্মিলনী উপলক্ষে বর্ণিল সাজে সাজানো হয়েছে বিশ্ববিদ্যালয়ের ক্যাম্পাস। এ উপলক্ষে গতকাল বিকেলে শোভাযাত্রা বের করা হয়। এর আগে বেলা ১১টার দিকে বিশ্ববিদ্যালয়ের উপাচার্য মো. আলী আকবর বেলুন উড়িয়ে পুনর্মিলনী অনুষ্ঠানের উদ্বোধন করেন। পরে শিল্পাচার্য জয়নুল আবেদিন মিলনায়তনে স্মৃতিচারণা করেন প্রাক্তন শিক্ষার্থীরা।
