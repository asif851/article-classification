
রাজধানীর মিরপুরে শাহ আলী রকি নামের এক যুবলীগ-কর্মীকে কুপিয়ে হত্যা করেছে দুর্বৃত্তরা। আজ শনিবার সকাল ১০টার দিকে রূপনগরের ৭ নম্বর সড়কের কাছে এ ঘটনা ঘটে।পুলিশ জানায়, রকি রূপনগরের ৭ নম্বর সড়কের একটি বাসায় থাকতেন। সকাল ১০টার দিকে তিনি বাসা থেকে বের হন। এর কিছুক্ষণ পর দুর্বৃত্তরা তাঁকে সড়কের কাছে কনকর্ড গার্মেন্টসের পেছনের গলিতে নিয়ে এলোপাতাড়ি কোপায়। এতে ঘটনাস্থলেই তাঁর মৃত্যু হয়।ঘটনার সত্যতা নিশ্চিত করে পল্লবী থানার ভ্রাম্যমাণ পরিদর্শক মো. সালাউদ্দিন প্রথম আলো ডটকমকে জানান, রকি স্থানীয় যুবলীগের কর্মী ছিলেন। কে বা কারা তাঁকে হত্যা করেছে, পুলিশ প্রাথমিকভাবে তা বলতে পারছে না। তবে বিষয়টি খতিয়ে দেখা হচ্ছে। 
 
 
 
 
