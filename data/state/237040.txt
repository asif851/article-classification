
ঢাকা বিশ্ববিদ্যালয়ে কাল রোববার থেকে অনির্দিষ্টকালের ধর্মঘটের ডাক দিয়েছে ছাত্রদল। আজ শনিবার এক বিবৃতিতে সংগঠনটি এ ধর্মঘট আহ্বান করে।বিবৃতিতে জানানো হয়, ঢাকা বিশ্ববিদ্যালয়ে ‘সহাবস্থান নিশ্চিত করা’ ও বিশ্ববিদ্যালয়ের উপাচার্য আ আ ম স আরেফিন সিদ্দিকের পদত্যাগের দাবিতে এ কর্মসূচি ঘোষণা করেছে কেন্দ্রীয় ছাত্রদল। সংগঠনটি তাদের এ কর্মসূচিতে একাত্মতা প্রকাশে সাধারণ শিক্ষার্থীদের প্রতি অনুরোধ জানিয়েছে।ছাত্রদলের কেন্দ্রীয় সভাপতি রাজিব আহসান ও সাধারণ সম্পাদক আকরামুল হাসান বিবৃতিতে ঢাকা বিশ্ববিদ্যালয়ের উপাচার্যকে ‘দলকানা’ ‘সরকারের এজেন্ডা বাস্তবায়নকারী’ আখ্যা দেন। তাঁদের অভিযোগ, বিশ্ববিদ্যালয়ে সহাবস্থান নিশ্চিত করার ক্ষেত্রে প্রধান অন্তরায় বিশ্ববিদ্যালয়ের উপাচার্য।
