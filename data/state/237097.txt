
যুক্তরাষ্ট্র সরকারের ধর্মীয় স্বাধীনতা বিষয়ক দূত ডেভিড সুপারস্টাইন বাংলাদেশ সফরে আসছেন। মার্কিন পররাষ্ট্র দপ্তর জানিয়েছে, তিনি ১১ থেকে ২২ ডিসেম্বর পর্যন্ত বাংলাদেশ ও ভারত সফর করবেন।সফরকালে সুপারস্টাইন সরকার, সুশীল সমাজসহ সংখ্যালঘু এবং সংখ্যাগুরু ধর্মীয় প্রতিনিধিদলের সঙ্গে মতবিনিময় করবেন। মার্কিন দূত ভারতের নয়াদিল্লি, বেঙ্গালুরু ও মুম্বাই সফর করবেন। বাংলাদেশে তাঁর সফর শুধু ঢাকায়।মার্কিন পররাষ্ট্র দপ্তর থেকে সারা বিশ্বের ধর্মীয় স্বাধীনতা, সংখ্যালঘুদের ওপর হামলার বিষয় নজরে রাখা হয়। প্রতি বছরই বিশ্বের দেশগুলোতে ধর্মীয় স্বাধীনতা এবং মানবাধিকার নিয়ে যুক্তরাষ্ট্র তাদের নিজস্ব প্রতিবেদন দেয়।
