
চট্টগ্রাম বিশ্ববিদ্যালয় শিক্ষক সমিতির নির্বাচন আগামী ২৫ জানুয়ারি অনুষ্ঠিত হবে।এতে প্রধান নির্বাচন কমিশনারের দায়িত্ব পালন করবেন বিশ্ববিদ্যালয়ের পরীক্ষা নিয়ন্ত্রক (ভারপ্রাপ্ত) অধ্যাপক মোহাম্মদ মহিউদ্দিন।নির্বাচনে প্রতিবারের মতো আওয়ামী ও বাম সমর্থিত শিক্ষকদের সংগঠন হলুদ দল এবং বিএনপি ও জামায়াত সমর্থিত শিক্ষকদের সংগঠন সাদা দলের অংশগ্রহণের কথা রয়েছে।অধ্যাপক মোহাম্মদ মহিউদ্দিন প্রথম আলোকে বলেন, ‘আমি আজ (শনিবার) এ বিষয়ে একটি চিঠি পেয়েছি।গত বৃহস্পতিবার শিক্ষক সমিতির এক সভায় নির্বাচনের বিষয়ে সিদ্ধান্ত হয়। আমি কয়েক দিনের মধ্যে সভা ডেকে পরবর্তী করণীয় নির্ধারণ করব।’
 
