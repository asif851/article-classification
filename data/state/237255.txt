
চাঁপাইনবাবগঞ্জের নাচোল উপজেলার সিংরইল গ্রামের একটি পুকুর থেকে গতকাল শুক্রবার মোবারক আলী (১১) নামে এক স্কুলছাত্রের মরদেহ উদ্ধার করেছে পুলিশ। মোবারক আলী সিংরইল গ্রামের মুক্তার আলীর ছেলে ও সগুনা-পাইতালী প্রাথমিক বিদ্যালয়ের পঞ্চম শ্রেণির ছাত্র ছিল। নাচোল থানার ভারপ্রাপ্ত কর্মকর্তা (ওসি) তরিকুল ইসলাম বলেন, গত সোমবার সন্ধ্যার দিকে বাড়ি থেকে বের হয়ে আর ফিরে আসেনি মোবারক। এ ব্যাপারের পরের দিন তার বাবা নাচোল থানায় একটি সাধারণ ডায়েরি (জিডি) করেন। শুক্রবার সকালে স্থানীয় লোকজন পুকুরে মোবারকের লাশ দেখতে পেয়ে থানায় খবর দেয়। তার মাথায় ও শরীরের বিভিন্ন স্থানে আঘাতের চিহ্ন রয়েছে। লাশ ময়নাতদন্তের জন্য চাঁপাইনবাবগঞ্জ সদর হাসপাতালের মর্গে পাঠানো হয়েছে।
