
বিদ্যুতের দাবিতে বরিশাল সিটি করপোরেশনের বর্ধিত এলাকার ২৮, ২৯ এবং ৩০ নম্বর ওয়ার্ডের বাসিন্দারা গতকাল সোমবার সকাল ১০টা থেকে আধা ঘণ্টার মানববন্ধন পালন করেছেন৷ পরে তাঁরা বিভাগীয় কমিশনারের কাছে স্মারকলিপি দেন৷ মানববন্ধনে বক্তব্য দেন ওয়ার্ড কাউন্সিলর হুমায়ন কবীর, কাজী শহীদ, খায়রুল মামুন প্রমুখ। তাঁরা বলেন, দিনে গড়ে ১৮ ঘণ্টাই বিদ্যুৎ পান না এ এলাকার বাসিন্দারা৷ তাই বাধ্য হয়ে তাঁরা আন্দোলনে নেমেছেন। বরিশাল অফিস
