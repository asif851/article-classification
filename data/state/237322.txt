
এক পক্ষের ভোট বর্জনের ঘোষণার মধ্যেই আজ খুলনায় অনুষ্ঠিত হতে যাচ্ছে বাংলাদেশ মেডিকেল অ্যাসোসিয়েশন (বিএমএ) নির্বাচন। যে নির্বাচনে ২৪টি পদে প্রতিদ্বন্দ্বিতার জন্য আওয়ামী লীগ-সমর্থিত স্বাধীনতা চিকিৎসক পরিষদ (স্বাচিপ) ও বিএনপি-সমর্থিত সম্মিলিত চিকিৎসক পরিষদের দুটি প্যানেলের পক্ষ থেকে প্রার্থিতা ঘোষণা করা হয়েছিল।এর আগে গত মঙ্গলবার এক সংবাদ সম্মেলনে সম্মিলিত চিকিৎসক পরিষদের সদস্যসচিব শওকত আলী লস্কর স্বাচিপ নেতাদের বিরুদ্ধে প্রচারণায় বাধা ও ভয়ভীতি প্রদর্শন, নির্বাচন কমিশনের ওপর প্রভাব বিস্তার, নিয়ম ভঙ্গ করে শতাধিক সদস্য বৃদ্ধিসহ নানা অভিযোগ তুলে নয় বছর পর অনুষ্ঠেয় এ নির্বাচন বর্জনের ঘোষণা দেন।এদিকে গতকাল খুলনা প্রেসক্লাবে স্বাচিপের পক্ষ থেকে পাল্টা এক সংবাদ সম্মেলনে এসব অভিযোগ অস্বীকার করে নির্বাচনে অংশ নেওয়ার ঘোষণা দেন স্বাচিপের সভাপতি বাহারুল আলম।নির্বাচনে মোট ভোটার ১ হাজার ২২১ জন।
