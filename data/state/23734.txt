
জাল টাকা তৈরিচক্রের সন্দেহভাজন ছয় সদস্যকে গ্রেপ্তার করেছে ঢাকা মহানগর পুলিশের (ডিএমপি) গোয়েন্দা শাখা (ডিবি)। তাদের কাছ থেকে ৪০ লাখ জাল টাকা ও জাল টাকা তৈরির সরঞ্জাম উদ্ধারের দাবি করা হয়েছে।
আজ রোববার সকালে ডিএমপির গণমাধ্যম শাখা থেকে পাঠানো মোবাইল ফোনের খুদেবার্তায় এ দাবি করা হয়।
ওই খুদেবার্তার ভাষ্যমতে, রাজধানীর শেরে বাংলা নগর এলাকা থেকে ওই ছয় ব্যক্তিকে গ্রেপ্তার করেছে ডিবি।
এ বিষয়ে বিস্তারিত জানাতে আজ বেলা সাড়ে ১১টায় ডিএমপির মিডিয়া সেন্টারে ব্রিফ করার কথা জানিয়েছে পুলিশ।
