
হবিগঞ্জের মাধবপুর উপজেলা সদরে অস্বাস্থ্যকর ও নোংরা পরিবেশ এবং ভেজাল খাবার রাখার অপরাধে ভ্রাম্যমাণ আদালত খাবারের তিনটি দোকানকে জরিমানা করেছেন। গতকাল সোমবার দুপুরে সহকারী কমিশনার (ভূমি) মো. শফিউলাহ মাধবপুর উপজেলা সদরে এই আদালত পরিচালনা করেন। শহরের সোনার বাংলা হোটেলকে এক হাজার, বিসমিল্লাহ্ হোটেলকে এক হাজার ও ডাকবাংলা রোড রেস্টুরেন্টকে এক হাজার টাকা জরিমানা করা হয়। বিএসটিআইয়ের স্যানিটারি ইন্সপেক্টর আবদুল আলী এ সময় আদালতকে সহযোগিতা করেন।
