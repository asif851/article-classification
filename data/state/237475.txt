
বিভিন্ন মন্ত্রণালয় ও সংস্থায় ভারপ্রাপ্ত সচিব এবং সমপর্যায়ের পদে থাকা জনপ্রশাসনের ছয় কর্মকর্তাকে পূর্ণ সচিব হিসেবে পদোন্নতি দেওয়া হয়েছে। তবে তাঁরা আগের দপ্তরেই থাকবেন। আজ বুধবার এ বিষয়ে আদেশ জারি করেছে জনপ্রশাসন মন্ত্রণালয়। পূর্ণ সচিব হওয়া কর্মকর্তারা হলেন দুর্নীতি দমন কমিশনের (দুদক) সচিব মো. শামসুল আরেফিন, শ্রম ও কর্মসংস্থান মন্ত্রণালয়ের ভারপ্রাপ্ত সচিব বেগম আফরোজা খান, নৌ মন্ত্রণালয়ের ভারপ্রাপ্ত সচিব মো. আবদুস সামাদ, ধর্ম মন্ত্রণালয়ের ভারপ্রাপ্ত সচিব মো. আনিছুর রহমান, অর্থ বিভাগের ভারপ্রাপ্ত সচিব মোহাম্মদ মুসলিম চৌধুরী এবং জাতীয় পরিকল্পনা ও উন্নয়ন একাডেমির মহাপরিচালক (ভারপ্রাপ্ত সচিবের পদমর্যাদা) নাসরিন আক্তার।
