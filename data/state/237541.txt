
আওয়ামী লীগের সভাপতিমণ্ডলীর সদস্য মোহাম্মদ নাসিম বলেছেন, অন্তর্বর্তীকালীন সরকারের প্রধান হবেন শেখ হাসিনা। অন্তর্বর্তীকালীন সরকারের প্রধান নিয়ে কোনো আলোচনা হবে না। আলোচনা হবে অন্তর্বর্তীকালীন সরকারের রূপরেখা নিয়ে।
আজ শুক্রবার দুপুরে রাজধানীর কেন্দ্রীয় গণগ্রন্থাগার মিলনায়তনে অনুষ্ঠিত এক আলোচনা সভায় নাসিম এসব কথা বলেন।
নাসিম বলেন, আলোচনা হবে জাতীয় সংসদে। সংসদের বাইরে কোনো আলোচনা হবে না। চলমান রাজনৈতিক সংকটের জন্য তিনি বিরোধী দলের নেত্রী খালেদা জিয়াকে দায়ী করেন।
আলোচনা সভায় সভাপতিত্ব করেন বঙ্গবন্ধু সাংস্কৃতিক জোটের সভাপতি মোবারক আলী শিকদার। এতে উপস্থিত ছিলেন, বঙ্গবন্ধু সাংস্কৃতিক জোটের নেতা এনামুল হক, ঢাকা মহানগর আওয়ামী লীগের সাংগঠনিক সম্পাদক শাহে আলম,  সাধারণ সম্পাদক অরুণ সরকার প্রমুখ। ।
