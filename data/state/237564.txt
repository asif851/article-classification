
ঢাকা মহানগরের বিভিন্ন এলাকায় বিশেষ অভিযান চালিয়ে বিএনপি ও জামায়াত-শিবিরের ১৫ জন নেতা-কর্মীকে গ্রেপ্তার করার দাবি করেছে পুলিশ।আজ সোমবার সকালে ঢাকা মহানগর পুলিশের (ডিএমপি) গণমাধ্যম শাখা থেকে মুঠোফোনে পাঠানো খুদেবার্তায় এ দাবি করা হয়।খুদেবার্তায় বলা হয়, গত ২৪ ঘণ্টায় ওই ১৫ জনকে গ্রেপ্তার করা হয়েছে। তাঁদের মধ্যে ১০ জন বিএনপির এবং বাকি পাঁচজন জামায়াত-শিবিরের নেতা-কর্মী।
