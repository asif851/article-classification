
চাঁদপুরের মতলব উত্তর উপজেলায় আজ বুধবার দুপুরে সাত বছর বয়সী এক শিশুকে ধর্ষণের চেষ্টার অভিযোগে এক ব্যক্তিকে (২৫) গ্রেপ্তার করেছে পুলিশ।
মতলব উত্তর থানার ভারপ্রাপ্ত কর্মকর্তা (ওসি) মো. কবির হোসেনের তথ্যমতে, শিশুটির বাড়ি কুমিল্লার চান্দিনা এলাকায়। সে চাঁদপুরে তার নানাবাড়িতে বেড়াতে আসে। আজ সকাল আটটার দিকে এক ব্যক্তি ওই শিশুটিকে ধর্ষণের চেষ্টা করে। এ সময় শিশুটির চিৎকারে এলাকার লোকজন এসে ওই ব্যক্তিকে আটক করে। পরে তাঁরা বিষয়টি পুলিশকে জানালে দুপুর ১২টার দিকে তাকে গ্রেপ্তার করা হয়। এ ঘটনায় শিশুটির বাবা বাদী হয়ে একজনের বিরুদ্ধে থানায় মামলা করেছেন। ডাক্তারি পরীক্ষার জন্য শিশুটিকে চাঁদপুর সদর হাসপাতালে পাঠানো হবে।
