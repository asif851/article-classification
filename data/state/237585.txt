
নারায়ণগঞ্জের সোনারগাঁ উপজেলার কাঁচপুর হাইওয়ে থানা থেকে ১০০ গজ দূরে একটি ওষুধ তৈরির কারখানায় ডাকাতির ঘটনা ঘটেছে। গত শুক্রবার ভোররাতে ১০-১২ জনের মুখোশধারী ডাকাত দল জালালাবাদ ওষুধ তৈরির কারখানায় হানা দিয়ে নিরাপত্তাকর্মী ফারুক মিয়া ও মানিক মিয়াকে অস্ত্রের মুখে জিম্মি করে হাত-পা ও চোখ বেঁধে ফেলে পিটিয়ে আহত করে। এ সময় ডাকাতেরা কারখানায় থাকা মূল্যবান যন্ত্রপাতি, মুঠোফোন, টাকাসহ দুই লাখ টাকার মালামাল লুট করে নেয়। 
