
পাবনার চাটমোহর পৌরসভার মেয়র ও মহিলা কাউন্সিলর পদের উপনির্বাচন গতকাল শনিবার শান্তিপূর্ণভাবে অনুষ্ঠিত হয়েছে। বেসরকারি ফলাফলে মেয়র নির্বাচিত হয়েছেন উপজেলা আওয়ামী লীগের যুগ্ম সম্পাদক মির্জা রেজাউল করিম। মহিলা কাউন্সিলর পদে নির্বাচিত হয়েছেন উপজেলা মহিলা দলের সহসভাপতি ইয়াসমিন আরা।চলতি বছরের ২৭ ফেব্রুয়াির উপজেলা পরিষদ নির্বাচনে পৌর মেয়র হাসাদুল ইসলাম উপজেলা পরিষদের চেয়ারম্যান এবং ১, ২ ও ৩ নম্বর ওয়ার্ডের সংরক্ষিত মহিলা কাউন্সিলর সুফিয়া বেগম ভাইস চেয়ারম্যান পদে নির্বাচিত হলে পদ দুটি শূন্য হয়।উপজেলা রিটার্নিং কর্মকর্তার কার্যালয় সূত্রে জানা যায়, মির্জা রেজাউল করিম আনারস প্রতীকে তিন হাজার ২২২ ভোট পেয়ে বেসরকারিভাবে মেয়র নির্বাচিত হন। তাঁর নিকটতম প্রতিদ্বন্দ্বী উপজেলা বিএনপির সাধারণ সম্পাদক আবদুল মান্নান পান দুই হাজার ৭৬৯ ভোট। উপজেলা মহিলা দলের সহসভাপতি ইয়াসমিন আরা কলস প্রতীক নিয়ে এক হাজার ২৯৪ ভোট পেয়ে নির্বাচিত হন।
