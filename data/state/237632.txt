
পাবলিক পরীক্ষার ভুয়া প্রশ্নপত্র বিক্রির সঙ্গে জড়িত থাকার অভিযোগে এক অধ্যক্ষসহ নয় ব্যক্তিকে গ্রেপ্তার করেছে ঢাকা মহানগর পুলিশের (ডিএমপি) গোয়েন্দা শাখা (ডিবি)।
আজ মঙ্গলবার সকালে ডিএমপির পক্ষ থেকে গণমাধ্যমে পাঠানো মোবাইল ফোনের খুদে বার্তায় এই তথ্য জানানো হয়।
খুদে বার্তায় বলা হয়, গ্রেপ্তার হওয়া ব্যক্তিরা বিজ্ঞাপন দিয়ে পাবলিক পরীক্ষার ভুয়া প্রশ্নপত্র বিক্রির সঙ্গে জড়িত। গ্রেপ্তার হওয়া ব্যক্তিদের মধ্যে একজন অধ্যক্ষও রয়েছেন।
গ্রেপ্তারের বিষয়ে বিস্তারিত তথ্য জানায়নি পুলিশ। গ্রেপ্তার হওয়া ব্যক্তিদের নামও জানানো হয়নি।
আজ দুপুরে ডিএমপির মিডিয়া সেন্টারে ব্রিফ করে এ বিষয়ে বিস্তারিত তথ্য জানাবে ডিবি।
