
মুন্সিগঞ্জে তৃণমূল পর্যায়ে টেবিল টেনিস বাছাই ও প্রশিক্ষণ কার্যক্রমের সমাপনী অনুষ্ঠান গতকাল অনুষ্ঠিত হয়েছে। বাংলাদেশ টেবিল টেনিস ফেডারেশনের ব্যবস্থাপনায় ও জেলা ক্রীড়া সংস্থার সহযোগিতায় কার্যক্রমটি অনুষ্ঠিত হয়েছে। জেলা ক্রীড়া সংস্থার সভাকক্ষে সমাপনী অনুষ্ঠানে প্রধান অতিথি ছিলেন জেলা প্রশাসক ও জেলা ক্রীড়া সংস্থার সভাপতি সায়লা ফারজানা। অতিরিক্ত জেলা প্রশাসক (সার্বিক, শিক্ষা ও আইসিটি) ও জেলা ক্রীড়া সংস্থার সদস্যসচিব মো. হারুন অর রশিদের সভাপতিত্বে আলোচনায় অংশ নেন মুন্সিগঞ্জ পৌরসভার মেয়র মোহাম্মদ ফয়সাল, বাংলাদেশ টেবিল টেনিস ফেডারেশনের সাধারণ সম্পাদক খন্দকার মুনির হাসান প্রমুখ। 
