
যুদ্ধাপরাধের দায়ে দণ্ডপ্রাপ্ত জামায়াতের সাবেক আমির গোলাম আযমের এক আত্মীয়কে মারধর করেছে ক্ষুব্ধ লোকজন। গোলাম আযমের বিরুদ্ধে রায়ের পর আজ সোমবার আন্তর্জাতিক অপরাধ ট্রাইব্যুনালের ফটকে এ ঘটনা ঘটে।
রায় ঘোষণার পর পর গোলাম আজমের ভাইয়ের মেয়ের ছেলে আবু সালেহ হামজা ট্রাইব্যুনালের ফটকে বের হয়ে আসেন।
প্রত্যক্ষদর্শী মুক্তিযোদ্ধা সংসদ সন্তান কমান্ডের সভাপতি মেহেদী হাসান জানান, এ সময় হামজা মুক্তিযোদ্ধাদের নিয়ে কটূক্তি করেন। ক্ষুব্ধ হয়ে উপস্থিত লোকজন তাঁকে মারধর করে। পরে হামজা আবার ট্রাইব্যুনালের ভেতর চলে যান।
