
চট্টগ্রামের লোহাগাড়া উপজেলার পুটিবিলা ইউনিয়নের চান্দারবিল এলাকার একটি কৃষি খামারে গত বুধবার দিবাগত রাতে বন্য হাতির আক্রমণে রমজান আলী (৫৫) নামের এক ব্যক্তি নিহত হয়েছেন। তাঁর বাড়ি কলাউজান ইউনিয়নের নয়াহাট এলাকায়। স্থানীয় সূত্র জানায়, রাতে বন্য হাতির দল খামারে ঢুকে পড়ে। এ সময় খামারে থাকা অন্যরা পালিয়ে যেতে পারলেও রমজান হাতির আক্রমণের শিকার হন। এতে ঘটনাস্থলে তিনি মারা যান।
