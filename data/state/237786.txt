
ঢাকা বিশ্ববিদ্যালয়ের অধ্যাপক মামুন আহমেদকে সভাপতি ও চলচ্চিত্র অভিনেতা হেলাল খানকে সাধারণ সম্পাদক করে জাতীয়তাবাদী সামাজিক সাংস্কৃতিক সংস্থার (জাসাস) কেন্দ্রীয় কমিটি ঘোষণা করা হয়েছে।গতকাল বৃহস্পতিবার রাতে গণমাধ্যমে বিজ্ঞপ্তি পাঠিয়ে ৩০ সদস্যের এই কমিটি (আংশিক) ঘোষণা করা হয়। এতে বলা হয়, বিএনপির চেয়ারপারসনের পরামর্শে মহাসচিব মির্জা ফখরুল ইসলাম আলমগীর কমিটি অনুমোদন করেছেন।কমিটিতে ২২ জন সহসভাপতি, ৫ জন যুগ্ম সাধারণ সম্পাদক ও ১ জন সাংগঠনিক সম্পাদক আছেন। সহসভাপতিরা হলেন বাবুল আহমেদ, রাহিজা খানম, মনিরুজ্জামান মনির, নুর উদ্দিন আহমেদ, আনিসুল ইসলাম, ইথুন বাবু, শায়রুল কবির খান, সালাউদ্দিন মোল্লা, জাহাঙ্গীর আলম, রিজিয়া পারভীন, সালাহ উদ্দিন ভূঁইয়া, ওবায়দুর রহমান (চন্দন), লিয়াকত আলী, রফিকুল ইসলাম, আহসান উল্লাহ চৌধুরী, মীর সানাউল হক, শাহরিয়ার ইসলাম, হাসান চৌধুরী, বাদশা বুলবুল, হান্নান শেলী, জাহিদুল আলম ও আবুল হাশেম।যুগ্ম সাধারণ সম্পাদকেরা হলেন জাকির হোসেন, আবদুল হান্নান, মাকসুদুর রহমান, রফিকুল ইসলাম ও দ্বীন মোহাম্মদ। সাংগঠনিক সম্পাদক হয়েছেন চৌধুরী মাজাহার আলী।
