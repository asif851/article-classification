
নওগাঁ স্টেডিয়ামে বিসিবি আয়োজিত অনূর্ধ্ব-১৬ জাতীয় স্কুল ক্রিকেট প্রতিযোগিতার জেলা পর্যায়ে চূড়ান্ত খেলা অনুষ্ঠিত হয়েছে। গত শনিবার বিকেলে অনুষ্ঠিত খেলায় নওগাঁ জিলা স্কুল ৮ উইকেটে নওগাঁ সরকারি কেডি উচ্চবিদ্যালয়কে হারিয়ে চ্যাম্পিয়ন হওয়ার গৌরব অর্জন করে। প্রথমে কেডি স্কুল ব্যাট করতে নেমে ৪২.৫ ওভারে সব কটি উইকেট হারিয়ে ১২৬ রান সংগ্রহ করে। জবাবে নওগাঁ জিলা স্কুল ৮ উইকেট হাতে রেখে ৩৭.২ ওভারে ১২৭ রান তুলে নেয়। শেষে বিজয়ী ও বিজিতদের মধ্যে পুরস্কার বিতরণ করেন অতিরিক্ত জেলা প্রশাসক নাজনীন হোসেন। খেলায় ম্যান অব দ্য ম্যাচ হয় জিলা স্কুলের মাহমুদুল হাসান। 
