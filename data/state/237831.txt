
১১ জুন রিহ্যাব ও প্রথম আলোর আয়োজনে ‘বাংলাদেশের আবাসন ব্যবসার গতিপ্রকৃতি এবং উন্নয়ন-সম্ভাবনা’ শীর্ষক গোলটেবিল বৈঠক চট্টগ্রাম ক্লাব মিলনায়তনে অনুষ্ঠিত হয়। বৈঠকে উপস্থিত আলোচকদের বক্তব্য সংক্ষিপ্ত আকারে এই ক্রোড়পত্রে প্রকাশিত হলো
আবাসন নির্মাণকারী প্রতিষ্ঠানদের সংগঠন রিহ্যাব ও প্রথম আলোর আয়োজনে আজকের গোলটেবিল বৈঠকে অংশগ্রহণকারী সবাইকে শ্রদ্ধা ও শুভেচ্ছা জানাই। কোনো সন্দেহ নেই আজকের বিষয়টি নাগরিক জীবনের জন্য অত্যন্ত গুরুত্বপূর্ণ। আজ এখানে আলোচক হিসেবে যাঁরা উপস্থিত আছেন, তাঁরা প্রত্যেকেই কোনো না কোনোভাবে আবাসন ব্যবসার সঙ্গে সম্পর্কিত কিংবা এই ব্যবসার গতি-প্রকৃতি সম্পর্কে ওয়াকিবহাল। ফলে, তাঁরা খাতটির সংকট সমস্যার দিকটি যেমন শনাক্ত করতে পারবেন, তেমনি এর সম্ভাবনার দিকটিও তুলে ধরতে পারবেন বলে আমাদের বিশ্বাস। আশা করি, বৈঠক থেকে উঠে আসা পরামর্শ ও দিক-নির্দেশনা আবাসন ব্যবসায়ীদের নিজেদের কর্মপন্থা নির্ধারণে যেমন সহায়ক হবে, তেমনি সরকারের নীতিনির্ধারণী মহলও তা গুরুত্বের সঙ্গে বিবেচনা করবে।
এস এম আবু সুফিয়ানদু-তিন বছর ধরে আমরা আবাসন খাতে খুব কঠিন সময় পার করেছি। আশার কথা, আমরা তা কাটিয়ে ওঠার চেষ্টা করছি। আমাদের নিজস্ব কোড অব কন্ডাক্ট অনুসরণ করে এবং আরও কিছু বিধিবিধান মেনে এই ব্যবসা পরিচালনা করতে হয়। এ ছাড়া বিল্ডিং কোডের নিয়ম অনুরসণ করতে হয়।বাংলাদেশে একমাত্র ব্যবসা, যেটার ওপর একটা আইন হয়েছে, সেটি হচ্ছে রিয়েল এস্টেট আইন। পাশাপাশি সরকারের নীতিনির্ধারণী অনেকগুলো বিষয় মাথায় নিয়ে ব্যবসা পরিচালনা করতে হয়। এসব মেনেই আমাদের ভবনগুলো নির্মাণ করতে হয়।আজকের গোলটেবিল বৈঠকে আমরা প্রথম আলোকে সঙ্গে রেখেছি। আমরা আশা করব, আজকের বৈঠকের সিদ্ধান্তগুলো গণমাধ্যম গুরুত্ব দিয়ে প্রকাশ করবে। আমাদের দেশটা ছোট। ভূমির পরিমাণ সীমিত। কিন্তু মানুষ অনেক বেশি। এ কারণে পরিকল্পিতভাবে নগরায়ণ করতে হবে। উলম্বভাবে, অর্থাৎ ওপরের দিকে বাড়িয়ে ও বিকেন্দ্রীকরণের মাধ্যমে ছোট ভূমিকে সঠিকভাবে ব্যবহার করতে হবে। না হয় অদূর ভবিষ্যতে খুব কঠিন সমস্যার মুখোমুখি হতে হবে আমাদের।আলোচকদের প্রতি অনুরোধ করব, আপনারা গঠনমূলক পরামর্শ দেবেন। আমাদেরও ভুলভ্রান্তি থাকতে পারে। সুনির্দিষ্ট পরামর্শ দিলে, সেগুলো সামনে রেখে এগিয়ে যাওয়ার চেষ্টা করব।
মইনুল ইসলাম মাহমুদদেশের আবাসন খাতে দুই দশক ধরে একটা বিপ্লব ঘটেছে। দেশের স্কাইলাইন বদলে গেছে। বিশেষ করে ঢাকা ও চট্টগ্রামে এই বদলটা চোখে পড়ছে। সিলেটেও তার প্রতিফলন দেখা যাচ্ছে। প্রথমেই বলতে চাই, আবাসন খাতের উন্নয়নের সঙ্গে বাংলাদেশের জিডিপির সম্পর্ক রয়েছে। এটা জাতির কাছে তুলে ধরতে হবে।একসময় সিরামিক ও টাইলস আমদানি করতে হতো। কিন্তু আবাসনশিল্পকে ঘিরে এই শিল্প খাতে যুগান্তকারী পরিবর্তন এসেছে। এসব জিনিস সহজলভ্য হওয়ায় গ্রামেও ব্যাপক পরিবর্তন এসেছে। গ্রামে গড়ে ওঠা ভবনগুলোকে নীতিমালা এবং কোড অব ডিসিপ্লিনের আওতায় নিয়ে আসা প্রয়োজন।২০০৭ সালে চট্টগ্রামের বিশদ অঞ্চল পরিকল্পনা (ড্যাপ) গেজেট আকারে অনুমোদন করা হয়েছিল। পরে তা স্থগিত করা হয়। জাইকার প্রতিবেদনের ভিত্তিতে এই ড্যাপ করা হয়েছিল। এর সঙ্গে যুক্ত করা হয়েছিল স্থানীয় জনগণ, জনপ্রতিনিধি, সংসদ সদস্য, এনজিও, রিহ্যাবসহ সব স্টেকহোল্ডারকে। একটি পরিকল্পনায় ভুলভ্রান্তি থাকতে পারে। তাই এসব ভুলভ্রান্তি যাচাই-বাছাই করে সংশোধন করা যেতে পারে। কিন্তু আমরা তা না করে স্থগিত করেছি। এটি ফ্রিজে রেখে দেওয়া হলে পাহাড় কাটা চলবে। পরিবেশের ক্ষতি হবে।
এম এ সালামআপনারা সীমিত ভূমির মধ্যে আমাদের জন্য আবাসনের ব্যবস্থা করছেন। স্বাধীনতার পর এই সেক্টরের উন্নতি নিয়ে আমরা গর্ব করতে পারি। তবে সাত-আট বছর ধরে আবাসন ব্যবসায় যে অগ্রগতি ছিল এখন আর তা নেই। এর সঙ্গে দেশের অর্থনীতি জড়িত। আপনারা আবাসনের দিকে তাকাচ্ছেন। আর আমরা তাকিয়ে আছি, কবে আপনারা আমাদের শিল্পভবন করে দেবেন। বর্তমানে পোশাকশিল্পে বড় ধরনের সংকট চলছে। আন্তর্জাতিক পোশাক প্রতিষ্ঠানগুলোর দুটি জোট অ্যালায়েন্স ও অ্যাকর্ডের পক্ষ থেকে পোশাক কারখানার ভবনগুলো নিয়মিত পরীক্ষা করা হচ্ছে। আপনারা অভিজাত এলাকার বাইরে ভবন নির্মাণ করতে পারেন। দুই কোটি টাকা দামের ফ্ল্যাট কেনার সামর্থ্য আছে এক থেকে ২ শতাংশ মানুষের। ১২-১৩ লাখ টাকার ফ্ল্যাট নির্মাণ করলে বছরে কয়েক লাখ ফ্ল্যাট বিক্রি হবে।অনেক ভবনের সামনে লেখা থাকে, অতিথির গাড়ি বাইরে রাখুন। এর অর্থ কী? পার্কিংয়ের ব্যবস্থা না করে ভবন নির্মাণ করা কেন? এ ব্যাপারে ব্যবস্থা নিতে হবে। এ ছাড়া সংশ্লিষ্ট এলাকার নালা-নদর্মা সব ফ্ল্যাটের পানি নিষ্কাশন করতে পারবে কি না, ভবন নির্মাণের আগে সেটাও ভাবতে হবে। সিটি করপোরেশনের পাশাপাশি আমাদেরও নাগরিক দায়িত্ব আছে। দেশের ব্যাংকগুলোয় হাজার কোটি টাকা অলস পড়ে আছে। হাউস বিল্ডিং ফিন্যান্স করপোরেশন আজ মৃতপ্রায়। সেখানে এক থেকে দেড় হাজার কোটি টাকার তহবিল দেওয়া হোক, যাতে কম আয়ের লোকজন সহজ শর্তে ফ্ল্যাট কেনার জন্য ঋণ নিতে পারেন।
রবিউল হকরিহ্যাবের এক হাজার ২০০ সদস্য রয়েছেন। আমার অভিজ্ঞতা থেকে বলতে পারি, এই সদস্যদের দেশের যেকোনো অবকাঠামোগত উন্নয়ন করার ক্ষমতা রয়েছে। সরকার যদি কাজে লাগায়, তাহলে আমরা টাউনশিপ, সেতু, উড়ালসড়কসহ বিভিন্ন অবকাঠামোগত উন্নয়ন করতে পারব। কলকাতা ও মুম্বাইয়ের দ্রুতগতির উন্নয়ন সম্ভব হয়েছে সরকারের পৃষ্ঠপোষকতার কারণে।আবাসন সমস্যার মূল বাধা হচ্ছে জমি ও অনুমতি। ভবন নির্মাণের জন্য জমির মালিকদের পেছনে ঘুরতে হয়। বেশি দাম দিয়ে জমি কিনতে হয়, যার কারণে আমরা মধ্যবিত্তদের ফ্ল্যাট দিতে পারি না।আবাসন সমস্যা নিরসনের জন্য মালয়েশিয়া কিংবা সিঙ্গাপুর থেকে লোক ভাড়া করে আনার দরকার নেই। আমাদের দেশে যেসব উদ্যোক্তা রয়েছেন, তাঁরা দেশের অবকাঠামোগত উন্নয়ন করতে সক্ষম। এ জন্য সরকারের পৃষ্ঠপোষকতা ও সহযোগিতা লাগবে।সরকারের নীতিমালা অনেক বেশি গুরুত্বপূর্ণ। এর বাইরে যাওয়ার ক্ষমতা আমাদের নেই। তাই ছোট গণ্ডির মধ্যে কাজ করতে হচ্ছে। সরকার বিজিএমইএর মতো সুযোগ-সুবিধা দিলে দেশে যেকোনো ধরনের অবকাঠামোগত উন্নয়ন করতে পারব। এ জন্য সরকারের সংস্থাগুলোকে এগিয়ে আসতে হবে।
তসলিম উদ্দিন চৌধুরীরিহ্যাব দেশের অর্থনীতিতে ব্যাপক অবদান রাখছে। আবাসন সমস্যা নিরসনে তারা আমাদের অনেক উপকার করছে, তাতে কোনো সন্দেহ নেই। তবে পরিবেশবান্ধব আবাসনব্যবস্থার ওপর নজর দিতে হবে।রিহ্যাব সদস্যদের প্রতি অনুরোধ করছি, চার থেকে পাঁচ কাঠা জমির ওপর খুপরি-খুপরি ভবন নির্মাণ যাতে না করা হয়। যৌথ মালিকানায় ভবন নির্মাণ করতে প্লটের মালিকদের উদ্বুদ্ধ করতে হবে। স্বাস্থ্যসম্মত ও পরিবেশবান্ধব ভবন নির্মাণ করা প্রয়োজন। না হলে ভবিষ্যতে ভবনগুলো ধ্বংসস্তূপে পরিণত হবে। কয়টি আবাসন প্রকল্প স্থপতিদের নকশায় করা হয়েছে এ বিষয়ে সন্দেহ আছে। অনেকে নকশা ছাড়া ভবন নির্মাণ করছেন। ভবিষ্যৎ প্রজন্মের জন্য আইনকানুন মেনে ভবন নির্মাণ করা প্রয়োজন।আমরা পার্কিংয়ের বিষয়ে বারবার বলছি। পৃথিবীর আর কোথাও ভবনের নিচে পার্কিং করার নজির নেই। তবে বাণিজ্যিক ভবনের ক্ষেত্রে আলাদা। নগরের যানজট সমস্যা নিরসনে জরুরি ভিত্তিতে উদ্যোগ নিতে হবে।
কাজী আইনুল হকএক লাখ ৪৭ হাজার ৫৭০ বর্গকিলোমিটারে ১৫০ মিলিয়নের বেশি মানুষের বাস। এই অবস্থায় আবাসন ব্যবসা করাটা বেশ কঠিন। আশির দশকে ইস্টার্ন হাউজিংয়ের হাত ধরে আবাসন ব্যবসা শুরু হয়। নব্বইয়ের দশকে রিহ্যাবের জন্ম হয়। আমাদের রাজনৈতিক অস্থিরতা থাকা সত্ত্বেও দেশ এগোচ্ছে। দেশের অর্থনীতি এগিয়ে যাচ্ছে। বছরে ৩-৪ শতাংশ হারে নগরায়ণ হচ্ছে। তাই অর্থনীতির পরিবর্তনের ফলে শ্রেণিবিন্যাসে পরিবর্তন হচ্ছে, নতুন নতুন চাহিদা তৈরি হচ্ছে। এই বাস্তবতায় আবাসনের চাহিদা বাড়ছে। তিন দশক ধরে বেসরকারি উদ্যোগে দেশের আবাসন সমস্যা নিরসনের বিষয়টি সঠিকভাবে হয়নি। এ কারণে বলছি, বিশ্বের অন্যান্য দেশে আবাসনশিল্পে যে গ্রামার অনুসরণ করা হয়, আমরা তা অনুসরণ করতে পারছি না। ঢাকার লেকসিটি কনকর্ড স্যাটেলাইট টাউনের মতো দ্বিতীয় কোনো উদাহরণ আমরা তৈরি করতে পারিনি।চার থেকে বিশ কাঠা জমির ওপর ভবন নির্মাণ করে আবাসন সমস্যা দূর করা যাবে না। এক কথায় এটি ব্যবসা। আবাসন সমস্যা নিরসনের জন্য সমন্বিত উদ্যোগ দরকার।
মানজারে খোরশেদ আলমপ্রায় ২০ বছর আগে মানুষ জমি কিনে বাড়ি করতে থাকেন। তখন ফ্ল্যাট কনসেপ্ট ছিল না। বিভিন্ন ঝামেলার কারণে মানুষ ওই দিকে যাননি। এই কষ্টগুলো উত্তরণের দিকনির্দেশনা আবাসন ব্যবসায়ীরা দিতে পেরেছেন। কিন্তু একপর্যায়ে আবাসন ব্যবসা হোঁচট খেতে দেখলাম। যদিও দেশের অর্থনীতির পরিবর্তনের কারণে এই পরিস্থিতি সৃষ্টি হয়েছে বলা হচ্ছে। তবে আমি এর সঙ্গে একটু দ্বিমত পোষণ করছি। আমরা প্রশ্ন, এই ব্যবসায় যে সামাজিক দায়বোধ থাকে, তা ছিল কি না? সীমাহীন লাভ ও রাতারাতি বড়লোক হওয়ার প্রবণতা আমরা সংবরণ করতে পেরেছি কি না? আবাসনশিল্পে পরিবেশগত বিষয়টির গুরত্ব দিয়েছি কি না? আমরা ব্যবসায়িক স্বচ্ছতা বজায় রেখেছিলাম কি না? আর ক্রেতাদের সঙ্গে আমরা কি প্রতারণা করিনি? এসব কারণে মানুষের হয়তো কিছুটা বিভ্রান্ত হয়েছে। তবে আমি মনে করি, রিহ্যাবের
