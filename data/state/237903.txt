
জামালপুরের মেলান্দহ উপজেলায় বজ্রপাতে দুই শিশুর মৃত্যু হয়েছে। গতকাল বৃহস্পতিবার উপজেলার নাংলা ইউনিয়নের বন্ধরৌহা গ্রামে এই ঘটনা ঘটে।ওই শিশু হলো ওই ইউনিয়নের বন্ধরৌহা গ্রামের রমজান আলীর ছেলে আবদুল আলিম (৮) ও একই গ্রামের ফুলু মিয়ার ছেলে রায়হান সিদ্দিক (৭)। স্থানীয় সূত্র জানায়, গতকাল বেলা আড়াইটার দিকে শিশু দুটি বাড়ির পাশে একটি মাঠে বৃষ্টিতে গোসল করছিল। এ সময় বজ্রপাতে তারা ঘটনাস্থলেই মারা যায়। নাংলা ইউনিয়নের চেয়ারম্যান কিসমত পাশা ঘটনার সত্যতা নিশ্চিত করেছেন।
