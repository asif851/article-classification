
সাংবাদিক দম্পতি সাগর-রুনি হত্যা মামলায় তাঁদের ভাড়া বাসার নিরাপত্তাকর্মী পলাশ রুদ্রপালের জামিন স্থগিত করেছেন চেম্বার বিচারপতি। গতকাল রোববার চেম্বার বিচারপতি হাসান ফয়েজ সিদ্দিকী রাষ্ট্রপক্ষের করা আবেদনের শুনানি নিয়ে এ আদেশ দেন।গত ২৭ জানুয়ারি হাইকোর্টের একটি দ্বৈত বেঞ্চ পলাশের অন্তর্বর্তীকালীন জামিন মঞ্জুর করেন। জামিন স্থগিত চেয়ে রাষ্ট্রপক্ষ আবেদন করে। আদালতে রাষ্ট্রপক্ষে ছিলেন অতিরিক্ত অ্যাটর্নি জেনারেল মুরাদ রেজা ও ডেপুটি অ্যাটর্নি জেনারেল বিশ্বজিৎ দেবনাথ।
