
নারায়ণগঞ্জ সিটি করপোরেশনের ওয়ার্ড কাউন্সিলর আরিফুল হক হাসানের বিরুদ্ধে মাদক মামলায় আদালতে অভিযোগ গঠন করা হয়েছে। গতকাল বুধবার নারায়ণগঞ্জ ২ নম্বর অতিরিক্ত জেলা ও দায়রা জজ কামরুননাহারের আদালতে আসামিদের উপস্থিতিতে অভিযোগ গঠন করা হয়।জানা গেছে, র্যা ব-১১-এর সদস্যরা গত ২৮ এপ্রিল নারায়ণগঞ্জ-আদমজী-ডেমরা সড়কে র্যা ব-১১-এর কার্যালয়ের সামনে একটি মাইক্রোবাসে তল্লাশি চালিয়ে মদ ও বিয়ারসহ কাউন্সিলর আরিফুল হক এবং তাঁর দুই সহযোগী আক্তার হোসেন ও সুমন হোসেনকে আটক করেন। এ ঘটনায় র্যা ব-১১-এর উপসহকারী পরিচালক শাহেদ আলী বাদী হয়ে আটক তিনজনকে আসামি করে মামলা করেন। পরে তিন আসামি আদালত থেকে জামিন পান। সিদ্ধিরগঞ্জ থানার এসআই সাখাওয়াত হোসেন তদন্ত করে আরিফুল হক, আক্তার ও সুমনকে অভিযুক্ত করে গত ২৮ মে মুখ্য বিচারক হাকিম আদালতে অভিযোগপত্র দাখিল করেন।জেলা জজ আদালতের সরকারি কৌঁসুলি ওয়াজেদ আলী বলেন, জামিনে থাকা আসামিদের উপস্থিতিতে অভিযোগ গঠন করা হয়।
