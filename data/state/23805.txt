
রাজধানীর মতিঝিলে শিমু আক্তার (২২) হত্যার ঘটনায় ছয়জনকে গ্রেপ্তার করার দাবি করেছে ঢাকা মহানগর (ডিএমপি) পুলিশের গোয়েন্দা শাখা (ডিবি)।আজ সোমবার সকালে ডিএমপির গণমাধ্যম শাখা থেকে পাঠানো মুঠোফোনের খুদেবার্তায় এ তথ্য জানানো হয়।গ্রেপ্তার হওয়া ব্যক্তিদের নাম-পরিচয় জানানো হয়নি। মিডিয়া সেন্টারে সংবাদ ব্রিফিংয়ে এ বিষয়ে বিস্তারিত তথ্য জানানোর কথা বলেছে ডিএমপি।গত ১০ মার্চ ফকিরাপুল থেকে অজ্ঞাত এক তরুণীর সাত টুকরা লাশ উদ্ধার করে পুলিশ। পরে তাঁর নাম-পরিচয় জানতে পারে পুলিশ। হত্যাকাণ্ডের শিকার শিমুর বাড়ি রাজশাহী।
