
চট্টগ্রাম ভেটেরিনারি ও অ্যানিমেল সায়েন্সেস বিশ্ববিদ্যালয়ের ফিশারিজ অনুষদের প্রথম ব্যাচের ৩৫ শিক্ষার্থী মালয়েশিয়ায় ইন্টার্নশিপ করার সুযোগ পেয়েছেন। আজ রোববার তাঁরা মালয়েশিয়ার ‘ইউনিভার্সিটি মালয়েশিয়া তেরেঙ্গানো’র উদ্দেশে যাত্রা করবেন। গতকাল শনিবার মিট দ্য প্রেস অনুষ্ঠানে বিশ্ববিদ্যালয়ের উপাচার্য গৌতম বুদ্ধ দাশ এ তথ্য জানান।
বিশ্ববিদ্যালয়ের প্রশাসনিক ভবনের সম্মেলনকক্ষে মিট দ্য প্রেস অনুষ্ঠানে অন্যান্যের মধ্যে উপস্থিত ছিলেন ফিশারিজ অনুষদের ডিন এম নুরুল আবছার খান, ভেটেরিনারি মেডিসিন অনুষদের ডিন মো. আহসানুল হক, বহিরাঙ্গন কার্যক্রম পরিচালক এ কে এম সাইফুদ্দিন, ছাত্রকল্যাণ পরিচালক মোহাম্মদ আলমগীর হোসেন, প্রক্টর গৌতম কুমার দেবনাথ, রেজিস্ট্রার মীর্জা ফারুক ইমাম।
উপাচার্য বলেন, শিক্ষা ও গবেষণা বিনিময়ের লক্ষ্যে মালয়েশিয়া তেরেঙ্গানোর সঙ্গে ভেটেরিনারি বিশ্ববিদ্যালয়ের সমঝোতা চুক্তি হয়েছে।
