
নানা আয়োজনে লোহাগাড়া, পেকুয়া ও মহেশখালীতে প্রাথমিক শিক্ষা সপ্তাহ পালিত হয়েছে।লোহাগাড়া: লোহাগাড়ায় উপজেলা প্রাথমিক শিক্ষা কার্যালয়ের উদ্যেগে ১৫ জানুয়ারি জাতীয় প্রাথমিক শিক্ষাসপ্তাহ পালিত হয়েছে। এ উপলক্ষে উপজেলা পরিষদ প্রাঙ্গণে শিক্ষক ও শিক্ষার্থীদের নিয়ে শোভাযাত্রা ও আলোচনা সভার আয়োজন করা হয়।উপজেলা পরিষদ মিলনায়তনে অনুষ্ঠিত আলোচনা সভায় সভাপতিত্ব করেন সহকারী কমিশনার (ভূমি) সেলিনা কাজী। স্বাগত বক্তব্য দেন উপজেলা প্রাথমিক শিক্ষা কর্মকর্তা মো. মেরাজ উদ্দিন। সভায় উপস্থিত ছিলেন উপজেলা কৃষি কর্মকর্তা জাহাঙ্গীর আলম, প্রকৌশলী প্রতিপদ দেওয়ান, যুব উন্নয়ন কর্মকর্তা মো. তানভীরুল ইসলামসহ মো. মুসলিম উদ্দিন, মো. শাহাজামাল, মো. সাহাবুদ্দিন, জামিলা খাতুন, দেবু প্রসাদ, আবদুুল গফুর প্রমুখ।সভায় বক্তারা বলেন, বর্তমান সরকার প্রাথমিক শিক্ষাকে সর্বোচ্চ গুরুত্ব দিয়েছে, যাতে সব শিশু বিদ্যালয়ে যেতে পারে। শ্রেণিকক্ষে শিক্ষার মান বাড়াতে শিক্ষকদেরও তাগিদ দেন বক্তারা। পরদিন উপজেলা পরিষদ প্রাঙ্গণে শিক্ষামেলা অনুষ্ঠিত হয়।পেকুয়া: জাতীয় শিক্ষা সপ্তাহ উপলক্ষে কক্সবাজারের পেকুয়া উপজেলায় গত বুধবার সকালে শোভাযাত্রা বের করা হয়। শোভাযাত্রাটি প্রধান সড়ক প্রদক্ষিণ করে। পরে উপজেলা পরিষদ মিলনায়তনে আলোচনা সভা অনুষ্ঠিত হয়। এতে সভাপতিত্ব করেন উপজেলা নির্বাহী কর্মকর্তা (ইউএনও) মো. মারুফুর রশিদ খান। বক্তব্য দেন পেকুয়া উপজেলা পরিষদের ভাইস চেয়ারম্যান মো. নুরুজ্জামান, নারী ভাইস চেয়ারম্যান লুৎফা হায়দার, উপজেলা শিক্ষা কর্মকর্তা তপন কান্তি চৌধুরী, সহকারী শিক্ষা কর্মকর্তা মোহাম্মদ বেলাল হোসেন, পেকুয়া জিএমসি ইনস্টিটিউশনের প্রধান শিক্ষক এনামুল হক চৌধুরী, উপজেলা প্রাথমিক শিক্ষক সমিতির সভাপতি হানিফ চৌধুরী, পেকুয়া কিন্ডারগার্টেন অ্যাসোসিয়েশনের সভাপতি নুরুল ইসলাম প্রমুখ।মহেশখালী: কক্সবাজারের মহেশখালী উপজেলায় বেসরকারি উন্নয়ন সংস্থা কমিউনিটি ডেভেলপমেন্ট সেন্টারের (কোডেক ) উদ্যোগে গত রোববার জাতীয় শিক্ষা সপ্তাহ পালিত হয়েছে। এ উপলক্ষে বের করা হয় শোভাযাত্রা। পরে সংস্থার কার্যালয়ে অনুষ্ঠিত আলোচনা সভায় বক্তব্য দেন কোডেকের উপজেলা সমন্বয়কারী এম নাসির উদ্দিন, মিঠাছড়ি সরকারি প্রাথমিক বিদ্যালয়ের প্রধান শিক্ষিকা লিলা প্রভা দে, মাতারবাড়ী পুরান বাজার সরকাররি প্রাথমিক বিদ্যালয়ের প্রধান শিক্ষক মো. জসিম উদ্দিন, শিক্ষক নুরুল আবছার, কামাল হোসেন, আবদুল মালেক প্রমুখ।
