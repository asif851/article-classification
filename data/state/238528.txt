
প্রযুক্তি খাতে ২০২১ সালের মধ্যে ১০ লাখ মানুষের কর্মসংস্থানের লক্ষ্যে যশোর হাই-টেক পার্ক প্রকল্প হাতে নিয়েছে সরকার। এটি হবে দক্ষিণ-পশ্চিমাঞ্চলের তরুণ-তরুণীদের স্বপ্নপূরণের গন্তব্য। তথ্য ও যোগাযোগপ্রযুক্তি প্রতিমন্ত্রী জুনাইদ আহমেদ গতকাল রোববার যশোর হাই-টেক পার্কের নির্মাণাধীন ভবনে আয়োজিত এক অনুষ্ঠানে এ কথা বলেন। এ অনুষ্ঠানে বাংলাদেশ হাই-টেক পার্ক কর্তৃপক্ষের ব্যবস্থাপনায় দক্ষতা উন্নয়ন কোর্সের উদ্বোধন করেন প্রতিমন্ত্রী। এ সময় উপস্থিত ছিলেন যশোরের জেলা প্রশাসক হুমায়ুন কবীর, স্থানীয় সাংসদ কাজী নাবিল আহমেদ, মনিরুল ইসলাম প্রমুখ। 
