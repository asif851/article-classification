
শেরপুরের নালিতাবাড়ী-ঢাকা সরাসরি বাস চলাচল গতকাল শুক্রবার আবার শুরু হয়েছে। গত রোববার বিনা নোটিশে ঢাকার মহাখালী বাস টার্মিনাল মালিক সমিতি নালিতাবাড়ী মালিক সমিতির গাড়ি আটক করে। এর প্রতিবাদে নালিতাবাড়ীর মালিক সমিতি সোমবার থেকে ঢাকা-নালিতাবাড়ী মহাসড়কে বাস চলাচল অনির্দিষ্টকালের জন্য বন্ধ ঘোষণা করে। নালিতাবাড়ী বাস কোচ ট্রাক মালিক সমিতির নেতারা জানান, স্থানীয় সাংসদ ও কৃষিমন্ত্রী মতিয়া চৌধুরীর মধ্যস্থতায় মহাখালী বাস টার্মিনাল মালিক সমিতি ও নালিতাবাড়ী বাস কোচ ট্রাক মালিক সমিতি আলোচনার মাধ্যমে সমস্যা সমাধানে সমঞ্চত হয়। এর পর গতকাল থেকে বাস চলাচল শুরু হয়।
