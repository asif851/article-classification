
অস্বাস্থ্যকর পরিবেশে সেমাই তৈরি ও জুস জুস তৈরিতে ফুড গ্রেডের রং ব্যবহার না করায় কেরানীগঞ্জে দুটি প্রতিষ্ঠানকে ​জরিমানা করা হয়েছে। প্রতিষ্ঠান দুটি হলো কেরানীগঞ্জ মডেল থানাধীন ছোট কুশিয়ারবাগ এলাকার সুমা ফুড প্রডাক্টস নামের সেমাই কারখানা ও অন্যটি কালিন্দি এলাকার লাইফ টাচ এগ্রো ফুড লিমিটেড নামে জুস কারখানা।
ভ্রাম্যমাণ আদালত পরিচালনা করেন র‌্যাব সদর দপ্তরের নির্বাহী ম্যাজিস্ট্রেট আনিসুর রহমান। এ সময় উপস্থিত ছিলেন র‌্যাব-১০ এর সিপিসি-২ কেরানীগঞ্জ ক্যাম্পের কোম্পানী কমান্ডার মেজর শামিম।
নির্বাহী ম্যাজিস্ট্রেট আনিসুর রহমান জানান, অস্বাস্থ্যকর পরিবেশে সেমাই তৈরির জন্য সুমা ফুড প্রডাক্টসের মালিক শিপন পালকে ৫০ হাজার টাকা জরিমানা করা হয়েছে। তবে এ সময় মালিক উপস্থিত না থাকলেও ছিলেন তাঁর শ্যালক রাধাকান্ত দাস। আর জুস তৈরিতে ফুড গ্রেডের রং ব্যবহার না করায় লাইফ টাচ এগ্রো ফুড লিমিটেডের মালিক ​মো. গিয়াস উদ্দিনকে দেড় লাখ টাকা জরিমানা করা হয়। পরে জুস তৈরির কারখানাটি সিলগালা করে দেওয়া হয়।
