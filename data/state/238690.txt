
চট্টগ্রামের কালুরঘাট সেতু এলাকায় গতকাল মঙ্গলবার দুপুরে বিদ্যুৎকেন্দ্রের জন্য ফার্নেস অয়েল বহনকারী ট্রেনের ছয়টি ওয়াগন লাইনচ্যুত হয়েছে। এর ফলে চট্টগ্রাম-দোহাজারী রুটে ট্রেন চলাচল বন্ধ রয়েছে। রেলওয়ের নিয়ন্ত্রণকক্ষ সূত্রে জানা গেছে, ট্রেনটি দোহাজারীর একটি পাওয়ার প্লান্টে তেল নিয়ে যাচ্ছিল। রেলওয়ের বিভাগীয় ট্রাফিক কর্মকর্তা মো. জাকির হোসেন বলেন, একটি রিলিফ ট্রেন ঘটনাস্থলে পৌঁছেছে। নিজস্ব প্রতিবেদক, চট্টগ্রাম।
