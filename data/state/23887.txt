
ইন্টার পার্লামেন্টারি ইউনিয়নের (আইপিইউ) ১৩৬তম সম্মেলন ২০১৭ সালের মার্চ মাসে বাংলাদেশে অনুষ্ঠিত হবে। এ-সংক্রান্ত প্রস্তুতিমূলক সভা গতকাল বুধবার জাতীয় সংসদ ভবনের শপথকক্ষে অনুষ্ঠিত হয়। এতে সভাপতিত্ব করেন সংসদ সচিবালয়ের সচিব আবদুর রব হাওলাদার।সংসদ সচিবালয়ের সংবাদ বিজ্ঞপ্তিতে গতকাল এই তথ্য জানানো হয়। সভায় সংশ্লিষ্ট মন্ত্রণালয়, বিভাগ, অধিদপ্তর, সংসদ সচিবালয়ের ঊর্ধ্বতন কর্মকর্তা এবং আইপিইউর আন্তর্জাতিক সম্পর্ক-বিষয়ক পরিচালক অ্যানডা ফিলিপ ও আইপিইউর কনফারেন্স অফিসার সেলি অ্যান অংশ নেন।সভায় অ্যানডা ফিলিপ ওই সম্মেলনের বিভিন্ন দিক তুলে ধরেন। তিনি বলেন, বিশ্বের আইপিইউর সদস্যভুক্ত ১৬৮টি দেশের স্পিকার, ডেপুটি স্পিকার, সংসদ সদস্য ও বিভিন্ন পর্যায়ের প্রায় ১ হাজার ৬০০ প্রতিনিধি সম্মেলনে অংশ নেবেন।জাতীয় সংসদ সচিবালয়ের সচিব বলেন, এ বিশাল আন্তর্জাতিক সম্মেলনের আয়োজন করা বাংলাদেশের জন্য অনেক সম্মানের বিষয়। তিনি বাংলাদেশের সাম্প্রতিক অগ্রগতি ও সক্ষমতার বিষয় তুলে ধরে বলেন, এ বিশাল আয়োজনকে সফল করতে সবাইকে আন্তরিকভাবে নিজ নিজ দায়িত্ব পালন করতে হবে।
