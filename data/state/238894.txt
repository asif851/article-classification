
গোপালগঞ্জের মুকসুদপুর উপজেলায় আটটি ইয়াবা বড়িসহ ইমারত মুন্সী (২৬) নামের এক তরুণকে গ্রেপ্তার করেছে পুলিশ। গত বৃহস্পতিবার রাত নয়টার দিকে মুকসুদপুরের নগরকান্দা বেডিং হাউসে অভিযান চালিয়ে তাঁকে গ্রেপ্তার করা হয়। ইমারত উপজেলার টেংরাখোলা এলাকার বাসিন্দা। থানার উপপরিদর্শক (এসআই) হিমেল রানা জানান, এ বাপ্যারে তিনি নিজে বাদী হয়ে মাদকদ্রব্য নিয়ন্ত্রণ আইনে একটি মামলা করেছেন। গতকাল ইমারতকে জেলার মুখ্য বিচারিক হাকিম আদালতের মাধ্যমে কারাগারে পাঠানো হয়েছে। 
