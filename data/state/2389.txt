
রংপুর কেন্দ্রীয় কারাগার থেকে তিন ঘণ্টার জন্য প্যারোলে মুক্তি নিয়ে শপথ নিয়েছেন রংপুরের মিঠাপুকুর উপজেলা পরিষদের নবনির্বাচিত চেয়ারম্যান ও ভাইস চেয়ারম্যান৷ গতকাল মঙ্গলবার রংপুর বিভাগীয় কমিশনারের কার্যালয়ে শপথ নেওয়ার পর আবার তাঁদের কারাগারে চলে যেতে হয়৷বেলা আড়াইটার দিকে রংপুর কেন্দ্রীয় কারাগার থেকে তাঁদের রংপুর বিভাগীয় কমিশনারের কার্যালয়ে নিয়ে আসা হয়৷ বেলা তিনটায় বিভাগীয় কমিশনার ওই দুজনসহ আরও অন্য উপজেলা পরিষদের চেয়ারম্যান, ভাইস চেয়ারম্যান ও মহিলা ভাইস চেয়ারম্যানদের শপথ করান৷মিঠাপুকুর উপজেলা পরিষদের নির্বাচনে চেয়ারম্যান পদে উপজেলা জামায়াতের আমির গোলাম রব্বানী ও ভাইস চেয়ারম্যান পদে জামায়াত-সমর্থিত আবদুর বাসেত মারজান জয়লাভ করেন৷ গত ২৭ মার্চ শপথ েনওয়ার জন্য রংপুর বিভাগীয় কার্যালয়ের সামনে পৌঁছালে পুলিশ তাঁদের গ্রেপ্তার করে৷মিঠাপুকুর থানার ওসি রবিউল ইসলাম বলেন, তাঁদের বিরুদ্ধে গত ৫ মার্চ জাতীয় সংসদ নির্বাচনের আগে পুলিশের ওপর হামলা ও সরকারি কাজে বাধাদানের অভিযোগে একাধিক মামলা রয়েছে৷ এসব মামলার পরিপ্রেক্ষিতে তাঁদের গ্রেপ্তার করা হয়৷
