
ফেনীর ফুলগাজীতে একটি বিদেশি পিস্তল, দুটি গুলিসহ মো. আবদুর রহিম পাটোয়ারী (৩২) নামের এক ব্যক্তিকে গ্রেপ্তার করেছে র‌্যাব। তিনি ফুলগাজী সদর ইউনিয়ন পরিষদের সদস্য ছিলেন। তাঁর বাড়ি ইউনিয়নের উত্তর নিলক্ষী গ্রামে।
র‌্যাবের ফেনী ক্যাম্প সূত্র জানায়, গতকাল বুধবার দুপুরে র‍্যাবের একটি টহল দল ফুলগাজী উপজেলা সদরের পাইলট উচ্চবিদ্যালয়ের সামনে থেকে বিভিন্ন মামলার পলাতক আসামি আবদুর রহিমকে গ্রেপ্তার করে।
