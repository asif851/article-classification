
জামালপুর শহরের বটতলা এলাকায় ট্রেনের নিচে কাটা পড়ে আজ সোমবার দুপুরে আল-আমিন (৩০) নামের এক যুবকের মৃত্যু হয়েছে। তাঁর বাড়ি সদর উপজেলার বনপাড়া গ্রামে।
জামালপুর রেলওয়ে থানা সূত্রে জানা যায়, শহরের বটতলা এলাকায় আল-আমিন রেললাইন পার হওয়ার সময় দেওয়ানগঞ্জ থেকে ছেড়ে আসা ঢাকাগামী কমিউটার ট্রেনের নিচে কাটা পড়েন। জামালপুর রেলওয়ে থানার পুলিশ তাঁর লাশ উদ্ধার করে জামালপুর জেনারেল হাসপাতাল মর্গে পাঠিয়েছে।জামালপুর রেলওয়ে থানার উপপরিদর্শক (এসআই) সুজন বড়ুয়া ঘটনার সত্যতা নিশ্চিত করে বলেন, এ ব্যাপারে রেলওয়ে থানায় একটি অপমৃত্যুর মামলা হয়েছে।
