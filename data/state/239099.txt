
বিএনপির চেয়ারপারসন খালেদা জিয়ার আজ বুধবার ডাকা সংবাদ সম্মেলনের পরই গণমাধ্যমের মুখোমুখি হবেন আওয়ামী লীগের সাধারণ সম্পাদক ওবায়দুল কাদের।
খালেদা জিয়ার বিরুদ্ধে করা জিয়া অরফানেজ ট্রাস্ট মামলায় কাল বৃহস্পতিবার রায় দেওয়া হবে। এর আগে আজ বুধবার বিকেল পাঁচটায় খালেদা জিয়া গুলশানে রাজনৈতিক কার্যালয়ে সংবাদ সম্মেলন করবেন।
আজ সন্ধ্যা ছয়টায় দলের সভাপতির ধানমন্ডির রাজনৈতিক কার্যালয়ে সংবাদ সম্মেলন করবেন আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের। আওয়ামী লীগের দপ্তর সম্পাদক আবদুস সোবহান গোলাপের পাঠানো এক সংবাদ বিজ্ঞপ্তিতে এটা জানানো হয়।
