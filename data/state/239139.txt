
কক্সবাজারের মহেশখালীর মাতারবাড়িতে নতুন দুটি বিদ্যুৎ প্রকল্প এলাকা পরিদর্শন করেছেন প্রধানমন্ত্রীর কার্যালয়ের মহাপরিচালক। গতকাল শনিবার দুপুরে প্রধানমন্ত্রী কার্যালয়ের মহাপরিচালক বেগম নিলুফার আহমেদ মাতারবাড়ি ইউনিয়নের উত্তর পাশে ৭০০ মেগাওয়াট ধারণক্ষমতাসম্পন্ন আলট্রাসুপার ক্রিটিক্যাল কোল ফায়ার্ড ও দক্ষিণ পাশে ১২০০ মেগাওয়াট ধারণক্ষমতাসম্পন্ন কয়লাভিত্তিক তাপবিদ্যুৎ প্রকল্প এলাকা পরিদর্শন করেন।এর আগে সকালে ঘটিভাঙা আশ্রয়ণ প্রকল্প ও রাখাইনপাড়া কম্পিউটার প্রশিক্ষণকেন্দ্র পরিদর্শন করেন প্রধানমন্ত্রী কার্যালয়ের মহাপরিচালক। এ সময় তাঁর সঙ্গে ছিলেন প্রধানমন্ত্রী কার্যালয়ের পরিচালক (প্রশাসন) কবির বিন আনোয়ার, কক্সবাজার জেলা প্রশাসক মো. রুহুল আমিন, উপজেলা নির্বাহী কর্মকর্তা মোহাম্মদ আনোয়ারুল নাসের, কোল পাওয়ার জেনারেশন কোম্পানি বাংলাদেশ লিমিটেডের প্রকল্প পরিচালক মো. ইলিয়াছ রহমান ও মহেশখালী থানার ওসি মোহাম্মদ আলমগীর হোসেন।
