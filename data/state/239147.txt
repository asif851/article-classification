
গাজীপুরের কালিয়াকৈর উপজেলার বিশ্বাসপাড়া এলাকায় গতকাল শুক্রবার পাঁচজনকে আটক করেছে পুলিশ। তাঁরা এলাকায় নাশকতা সৃষ্টির জন্য গোপন বৈঠক করছিলেন বলে পুলিশ জানিয়েছে। তাঁরা জামায়াত-শিবিরের কর্মী বলে জানা গেছে।আটক ব্যক্তিরা হলেন কালিয়াকৈর উপজেলার বিশ্বাসপাড়া এলাকার মোজাহিদুল ইসলাম ওরফে সজীব (২১), মোস্তফা আহামেদ (৫২), ফরিদপুরের ভাঙ্গা উপজেলার আমানত হোসেন (২৪), নোয়াখালীর হাতিয়ার তৌফিক উদ্দিন (২৫) ও মোস্তফা কামাল (৪০)। 
