
রাত পোহালেই পয়লা বৈশাখ। বাংলা নববর্ষকে বরণ করে নিতে প্রস্তুত বাঙালি। বর্ষবরণ অনুষ্ঠানের প্রধান আকর্ষণ মঙ্গল শোভাযাত্রা। নতুন বছরের প্রথম দিন ঢাকা বিশ্ববিদ্যালয়ের চারুকলা অনুষদ থেকে বের হয় এই বর্ণাঢ্য শোভাযাত্রা। ইউনেসকোর সাংস্কৃতিক ঐতিহ্যের তালিকায় স্থান পেয়েছে বাংলাদেশের এই মঙ্গল শোভাযাত্রা। প্রতিবছর শোভাযাত্রায় মানুষের ঢল নামে, তাদের সঙ্গে থাকে আবহমান বাংলার বিভিন্ন প্রতীক। এবার থাকছে বিশাল আকৃতির মহিষ, টেপা পুতুল, সূর্য, বক, মাছ ইত্যাদি। এগুলো তৈরি করতে রাত-দিন কাজ করছেন চারুকলা অনুষদের শিক্ষক ও শিক্ষার্থীরা। ছবিগুলো শুক্রবারের।

