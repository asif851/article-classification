
রাজশাহীর বাগমারা উপজেলা মহিলা আওয়ামী লীগকে একটি সিএনজিচালিত অটোরিকশা দেওয়া হয়েছে। নারী সদস্য বৃদ্ধি ও সাংগঠনিক কার্যক্রমে গতি আনতে স্থানীয় সাংসদ এনামুল হক গত রোববার উপজেলা শাখার সভানেত্রী মরিয়ম বেগমের কাছে অটোরিকশার চাবি হস্তান্তর করেন। মরিয়ম বেগম জানান, বাগমারা একটি বড় এলাকা। হেঁটে কিংবা ভ্যানে করে তাঁদের সাংগঠনিক কার্যক্রম পরিচালনা করতে হয়। তাঁদের কাজের সুবিধার জন্য অটোরিকশাটি দেওয়া হয়েছে। সংগঠনের রাজশাহী জেলা শাখার সভানেত্রী মর্জিনা পারভিন বলেছেন, ‘নারী সংগঠনকে যেভাবে মূল্যায়ন করা হয়েছে, তাতে আমরা খুশি। এটি একটি ভালো দৃষ্টান্ত।’
