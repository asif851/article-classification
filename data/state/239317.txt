
বগুড়ার আদমদীঘি উপজেলার সান্তাহারে ট্রেনের ধাক্কায় আনোয়ার হোসেন (৫০) নামের এক ব্যক্তি নিহত হয়েছেন। সান্তাহার জিআরপি থানা-পুলিশ সূত্রে জানা গেছে, রোববার রাতের কোনো এক সময় সান্তাহার স্টেশনের পাশে ছাতিয়ানগ্রাম রেলগেটের দক্ষিণে এ দুর্ঘটনা ঘটে। সকালে খবর পেয়ে পুলিশ লাশটি উদ্ধার করে জিআরপি থানায় নিয়ে আসে। পরে পরিবারের লোকজন লাশটি শনাক্ত করে নিয়ে যায়। এ ব্যাপারে সান্তাহার রেলওয়ে থানায় একটি অস্বাভাবিক মৃত্যুর মামলা করা হয়েছে। তাঁর বাড়ি নওগাঁ জেলার হোগলবাড়ি গ্রামে।
