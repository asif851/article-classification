
চট্টগ্রাম জেলা আইনজীবী সমিতির নির্বাচন শেষ হয়েছে। গতকাল মঙ্গলবার সকাল নয়টা থেকে বিকেল চারটা পর্যন্ত ভোট গ্রহণ করা হয়।নির্বাচন কর্মকর্তা মো. ফখরুদ্দিন চৌধুরী জানান, নির্বাচনে ৩ হাজার ৩৯৪ জন ভোটারের মধ্যে ২ হাজার ৮৫৬ জন ভোট দিয়েছেন। এখন ভোট গণনা চলছে।সূত্র জানায়, শেষ খবর পাওয়া পর্যন্ত সভাপতি পদে আওয়ামী লীগ-সমর্থিত সম্মিলিত আইনজীবী সমন্বয় পরিষদের মজিবুল হক এগিয়ে ছিলেন। আর সাধারণ সম্পাদক পদে এগিয়ে ছিলেন বিএনপি ও জামায়াত-সমর্থিত আইনজীবী ঐক্য পরিষদের এনামুল হক।নির্বাচনে তিনটি প্যানেলে ভাগ হয়ে প্রার্থীরা প্রতিদ্বন্দ্বিতা করেন।
