
উন্নয়ন সারচার্জ ও লেভি (আরোপ ও আদায়) বিল ২০১৫ এবং বাংলাদেশ কয়েনেজ (সংশোধন) বিল ২০১৫ গতকাল রোববার জাতীয় সংসদে পাস হয়েছে। অর্থমন্ত্রী আবুল মাল আবদুল মুহিত বিল দুটি উত্থাপন করলে এগুলো কণ্ঠভোটে পাস হয়।
পাস হওয়া উন্নয়ন সারচার্জ ও লেভি বিলে মোবাইল ফোনের সেবার ওপর ১ শতাংশ হারে সারচার্জ আরোপ করা হয়েছে। সরকার মোবাইল অপারেটরদের কাছ থেকে এই সারচার্জ আদায় করবে। এ ছাড়া বিলের ওপর দেওয়া জাতীয় পার্টির ফখরুল ইমামের একটি সংশোধনী প্রস্তাব গ্রহণ করা হয়। ওই প্রস্তাব অনুযায়ী, মোবাইল ফোনের মেমোরি কার্ডের ওপর ১ শতাংশ হারে সারচার্জ আদায় করা হবে।
কয়েনেজ বিল পাসের ফলে সরকার ৫ টাকার মুদ্রা প্রচলনের দায়িত্ব পাবে।
