
প্রায় এক বছর পর নারায়ণগঞ্জের আলোচিত সাত খুন মামলার অভিযোগপত্র আদালতে জমা দিয়েছে পুলিশ।
আজ বুধবার বিকেল সাড়ে পাঁচটার দিকে মামলার তদন্তকারী কর্মকর্তা ও নারায়ণগঞ্জ জেলা গোয়েন্দা (ডিবি) পুলিশের ভারপ্রাপ্ত কর্মকর্তা (ওসি) মামুনুর রশিদ মণ্ডল নারায়ণগঞ্জের জ্যেষ্ঠ বিচারিক হাকিম চাঁদনী রূপমের আদালতে অভিযোগপত্রটি দাখিল করেন। অভিযোগপত্র গ্রহণ করে আদালত আগামী ১১ মে পরবর্তী শুনানির দিন ধার্য করেছেন।
এ সময় সাত খুনের ঘটনায় দায়ের করা দুটি মামলার একটির বাদী ও নিহত ওয়ার্ড কাউন্সিলর নজরুল ইসলামের স্ত্রী সেলিনা ইসলাম বিউটি আদালতে উপস্থিত ছিলেন।
অভিযোগপত্র দাখিলের বিষয় নিয়ে আজ সন্ধ্যা সাড়ে ছয়টার দিকে নারায়ণগঞ্জ পুলিশের ঊর্ধ্বতন কর্মকর্তারা ব্রিফিং করবেন বলে পুলিশের তরফ থেকে জানানো হয়েছে।
২০১৪ সালের ২৭ এপ্রিল নারায়ণগঞ্জ শহরের কাছ থেকে কাউন্সিলর নজরুল ইসলাম, জ্যেষ্ঠ আইনজীবী চন্দন সরকারসহ সাতজনকে অপহরণ করা হয়। এর তিন দিন পর সাতজনের মৃতদেহ শীতলক্ষ্যা নদীতে ভেসে ওঠে।
আরও পড়ুন:
মন্ত্রীর জামাতাকে রক্ষার জন্যই তদন্তে বিলম্বনারায়ণগঞ্জে সাত খুন
