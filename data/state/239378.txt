
মাগুরার শ্রীপুর উপজেলার কাদিরপাড়া গ্রামে শনিবার সন্ধ্যায় অগ্নিকাণ্ডে তিনটি পরিবারের ছয়টি ঘর পুড়ে গেছে। ক্ষতিগ্রস্ত ব্যক্তিরা বলেন, ওই দিন সন্ধ্যা সাড়ে ছয়টার দিকে রান্নাঘরের চুলা থেকে প্রথমে আগুন লাগে। দ্রুত তা আশপাশে ছড়িয়ে পড়ে। পরে মাগুরা থেকে ফায়ার সার্ভিসের কর্মীরা ঘটনাস্থলে পৌঁছে প্রায় দুই ঘণ্টা চেষ্টা করে আগুন নেভাতে সক্ষম হন। তবে এর মাঝে ইকানুর বিশ্বাস, মিজানুর রহমান ও ফিরোজ বিশ্বাসের বাড়ির ছয়টি ঘর পুড়ে যায়। মিজানুর বিশ্বাসের দাবি, আগুনে ঘর, টাকা, আসবাবপত্র ও মালামাল পুড়ে যাওয়ায় তাঁদের কমপক্ষে ১৫ লাখ টাকার ক্ষতি হয়েছে। 
