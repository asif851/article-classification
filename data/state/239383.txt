
বিদেশে চাকরির জন্য নাম নিবন্ধনের সময়সীমা দুই দিন করে বাড়িয়েছে সরকার। জনশক্তি, কর্মসংস্থান ও প্রশিক্ষণ ব্যুরোর (বিএমইটি) সহকারী পরিচালক জাহিদ আনোয়ার আজ বৃহস্পতিবার সন্ধ্যায় প্রথম আলো ডটকমকে এ তথ্য জানান।
জাহিদ আনোয়ার বলেন, মালয়েশিয়ার পর এবার বিশ্বের বিভিন্ন দেশে সরকারি ও বেসরকারিভাবে চাকরির জন্য আগ্রহী ব্যক্তিদের নাম নিবন্ধন শুরু করেছে সরকার। আগে একেক বিভাগে নিবন্ধনের জন্য সাত দিন করে সময় দিলেও এখন নয় দিন করে সময় দেওয়া হচ্ছে।
বিএমইটি সূত্রে জানা যায়, আগে ২২ সেপ্টেম্বর থেকে ২৮ সেপ্টেম্বর পর্যন্ত ঢাকা ও বরিশাল বিভাগে নিবন্ধন হওয়ার কথা থাকলেও এখন সেটি চলবে ৩০ সেপ্টেম্বর পর্যন্ত। রাজশাহী, রংপুর ও সিলেট বিভাগে নিবন্ধন শুরু হবে ২৮ সেপ্টেম্বর। তবে ৪ অক্টোবরের বদলে ৬ অক্টোবর পর্যন্ত নিবন্ধন করা যাবে। খুলনা ও চট্টগ্রাম বিভাগে নিবন্ধন শুরু হবে ৪ অক্টোবর। আগে ১০ অক্টোবর শেষ হওয়ার কথা থাকলেও এখন সেটি চলবে ১২ অক্টোবর পর্যন্ত।
