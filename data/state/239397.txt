
শিশুটির বয়স মাত্র ১২। এ বয়সে তার হেসেখেলে বেড়ানোর কথা। আর দশটা শিশুর মতো পড়াশোনা করে বড় হয়ে ‘কী হতে চাই’ স্বপ্নে বিভোর হওয়ার কথা। কিন্তু নিজের ডান হাত খুইয়ে এখন সে হাসপাতালের বিছানায়।তবে নিজের দোষে নয়, এতিমখানার স্বাস্থ্য সহকারী ও কর্তৃপক্ষের অবহেলায় পিতৃহারা শিশু সুমন কাজীর ডান হাতটি কনুই থেকে কেটে ফেলতে হয়েছে। সম্প্রতি মর্মান্তিক এ ঘটনাটি ঘটেছে ফরিদপুর শহরতলির কোমরপুরে অবস্থিত মুসলিম মিশন এতিমখানায়।ফরিদপুরের সালথা উপজেলার ভাওয়াল ইউনিয়নের দড়জা গ্রামের ছোবরন নেছা (সুমনের মা) স্বামী হারানোর পর চার মেয়ে ও দুই ছেলে নিয়ে চরম অভাব-অনটনে পড়েন। তিনি জানান, স্বামী কৃষক রহমান পাঁচ বছর আগে ক্যানসারে আক্রান্ত হয়ে মারা যান। এত বড় সংসারের ভার সামলাতে না পেরে তিনি ছোট ছেলে সুমনকে ফরিদপুর মুসলিম মিশন এতিমখানায় ভর্তি করেন। সুমন বর্তমানে মিশনের দ্বিতীয় শ্রেণির ছাত্র।ফরিদপুর ট্রমা সেন্টারে চিকিত্সাধীন সুমন প্রথম আলোকে জানায়, ১২ জুন দুপুরে জোহরের নামাজের জন্য ওজু করতে গিয়ে পা পিছলে পড়ে যায় সে। এতে তার ডান হাত ভেঙে যায়। পরে মিশনের স্বাস্থ্য সহকারী সুকুমার প্রামাণিক সুমনের চিকিত্সা করেন। তিনি এক্সরে বা কোনো ধরনের পরীক্ষা-নিরীক্ষা না করেই সুমনের ভেঙে যাওয়া হাতের অংশ শক্ত করে বেঁধে প্লাস্টার করে দেন। এর পর থেকে সুমনের হাতের অবস্থা ক্রমশ খারাপ হতে থাকে। ওই দিন রাতে এবং পরদিন অর্থাত্ ১৩ জুন সকালে হাতে তীব্র ব্যথার কথা সুকুমার প্রামাণিককে জানায় সুমন। কিন্তু সুকুমার তাকে কোনো চিকিত্সা না দিয়ে বকা দিয়ে কক্ষ থেকে বের করে দেন। সুমন বলে, ‘এজন্য ভয়ে আমি কাউকে কিছু বলিনি।’
ঘটনার তিন দিন পর গত ১৫ জুন সুমন গুরুতর অসুস্থ হয়ে পড়লে তাকে ফরিদপুর জেনারেল হাসপাতালে আনা হয়। হাসপাতালের চিকিত্সকেরা সুমনকে ফরিদপুর মেডিকেল কলেজ হাসপাতালে স্থানান্তর করেন।
ফরিদপুর মেডিকেল কলেজ হাসপাতালে দুই দিন চিকিত্সার পরও সুমনের অবস্থার কোনো উন্নতি না হওয়ায় চিকিত্সকেরা ১৭ জুন অস্ত্রোপচার করে
