
মেহেরপুরের মুজিবনগরে ভৈরব নদে ডুবে নাজমুল হোসেন (২১) নামের এক যুবক মারা গেছেন।আজ রোববার সকাল সোয়া ছয়টার দিকে উপজেলার মোনাখালী গ্রামে এ ঘটনা ঘটে।নাজমুল হোসেন মোনাখালী গ্রামের মধ্যপাড়ার আবদুল ওয়াদুদের ছেলে। তিনি মুজিবনগর সরকারি ডিগ্রি কলেজের দ্বিতীয় বর্ষের ছাত্র ছিলেন।পুলিশ ও স্থানীয় দু্‌জনের সঙ্গে কথা বলে জানা যায়, সকাল সোয়া ছয়টার দিকে নাজমুল মোনাখালী সেতু এলাকায় নদীতে গোসল করতে নামেন। একপর্যায়ে তিনি তলিয়ে যান। পাশ দিয়ে যাওয়ার সময় এক শিক্ষক তাঁকে তলিয়ে যেতে দেখেন।প্রত্যক্ষদর্শী স্কুলশিক্ষক সাদেক আলী সাংবাদিকদের জানান, নদে একজনকে তলিয়ে যেতে দেখে তিনি পানিতে ঝাঁপ দেন। কিন্তু তাঁকে আর খুঁজে পাননি। পরে স্থানীয় জেলেদের সহযোগিতায় পানিতে জাল ফেলে সকাল সাতটার দিকে নাজমুলের লাশ উদ্ধার করা হয়।
মুজিবনগর থানার ভারপ্রাপ্ত কর্মকর্তা (ওসি) কামাল হোসেন বলেন, কোনো অভিযোগ না থাকায় লাশ ময়নাতদন্ত ছাড়াই পরিবারের কাছে হস্তান্তর করা হয়েছে।
