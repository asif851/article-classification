
ফাঁদ পেতে ৫০ হাজার টাকা ঘুষসহ নওগাঁ সদর উপজেলার খাদ্য নিয়ন্ত্রক মোহাম্মদ আলীকে হাতেনাতে গ্রেপ্তার করেছে দুর্নীতি দমন কমিশন (দুদক)। আজ মঙ্গলবার বিকেলে দুদকের রাজশাহী বিভাগীয় কার্যালয়ের সহকারী পরিচালক রিজিয়া খাতুন তাঁকে গ্রেপ্তার করেন। 
এ বিষয়ে রাজশাহী বিভাগীয় কার্যালয়ের উপপরিচালক রিজিয়া খাতুন বলেন, ‘এ বিষয়ে আগে থেকেই আমাদের কাছে তথ্য ছিল। এর ভিত্তিতেই আমরা ঘটনাস্থলে উপস্থিত হয়ে মোহাম্মদ আলীকে হাতেনাতে গ্রেপ্তার করি।’ দুদকের পাতা ফাঁদে গ্রেপ্তার হওয়া ওই খাদ্য কর্মকর্তার বিরুদ্ধে নওগাঁ সদর থানায় মামলা করেছে দুদক। তাঁর বিরুদ্ধে ৫০ হাজার টাকা ঘুষ গ্রহণের অভিযোগ আনা হয়েছে।
