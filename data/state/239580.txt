
ঘন কুয়াশার কারণে মাদারীপুরের কাঁঠালবাড়ি-শিমুলিয়া নৌপথে প্রায় দুই ঘণ্টা ফেরি চলাচল বন্ধ ছিল। আজ শুক্রবার ভোর ৬টা থেকে সকাল ৮টা পর্যন্ত দুর্ঘটনা এড়াতে ফেরি চলাচল বন্ধ রাখে ঘাট কর্তৃপক্ষ। সকাল ৮টার পর ফেরি চলাচল স্বাভাবিক হয়।
বাংলাদেশ অভ্যন্তরীণ নৌপরিবহন করপোরেশন (বিআইডব্লিউটিসি) কাঁঠালবাড়ি ফেরিঘাটের ব্যবস্থাপক মো. সালাম হোসেন জানান, সকালে হঠাৎ কুয়াশার ঘনত্ব বেড়ে যাওয়ায় চালকেরা মার্কিং পয়েন্ট ও বিকন বাতি না দেখতে পেয়ে ফেরি চলাচল বন্ধ রাখেন। এর আগে উভয় ঘাট থেকে ছেড়ে আসা চারটি ফেরি যানবাহন ও যাত্রীসহ মাঝনদীতে নোঙর করে রাখা হয়। সকাল ৮টার দিকে ফেরি চলাচল আবার শুরু হয়।
ফেরি চলাচল বন্ধ থাকায় উভয় পারে অ্যাম্বুলেন্স, কুরিয়ার সার্ভিসের গাড়িসহ অনেক যানবাহন আটকা পড়ে।
