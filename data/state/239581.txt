
তত্ত্বাবধায়ক সরকারের সাবেক উপদেষ্টা ধীরাজ কুমার নাথ বলেছেন, গীতাজ্ঞানই পারে দেশের অসুস্থ সংস্কৃতিকে রোধ করতে। এর মাধ্যমে মানুষে মানুষে সৃষ্ট বিরোধ ও বৈষম্য দূর করাও সম্ভব। ১৭ এপ্রিল নগরের জেএম সেন হল প্রাঙ্গণে আয়োজিত বাংলাদেশ গীতা শিক্ষা কমিটি (বাগীশিক) চট্টগ্রাম দক্ষিণ জেলা সংসদের অভিষেক অনুষ্ঠানে প্রধান অতিথির বক্তব্যে এসব কথা বলেন তিনি।অনুষ্ঠানের উদ্বোধন করেন রাউজান পৌরসভার সাবেক মেয়র দেবাশীষ পালিত। সংগঠনের সভাপতি অরুণ কান্তি মল্লিকের সভাপতিত্বে অনুষ্ঠানে অন্যদের মধ্যে উপস্থিত ছিলেন জন্মাষ্টমী উদ্যাপন পরিষদ কেন্দ্রীয় কমিটির সাধারণ সম্পাদক তপন কান্তি দাশ।এ ছাড়া অনুষ্ঠানে মঙ্গলপ্রদীপ প্রজ্বালন করেন চাক্তাই লোকনাথ ধামের সভাপতি অজয় কৃষ্ণ দাশ মজুমদার। সংবর্ধিত অতিথি ছিলেন জন্মাষ্টমী উদ্যাপন পরিষদ দক্ষিণ জেলার সভাপতি বাবুল ঘোষ ও সাধারণ সম্পাদক ঝুন্টু চৌধুরী। প্রধান বক্তা ছিলেন চট্টগ্রাম বিশ্ববিদ্যালয়ের ইংরেজি বিভাগের অধ্যাপক সুকান্ত ভট্টাচার্য। মুখ্য আলোচক ছিলেন অধ্যাপক স্বদেশ চক্রবর্তী। সংগঠনের সহসভাপতি শিপুল কুমার দের সঞ্চালনায় স্বাগত বক্তব্য দেন সাধারণ সম্পাদক সুজন দেবনাথ। বিজ্ঞপ্তি।
