
ভোলার লালমোহন উপজেলার চরভুতা ইউনিয়নের মুগুরিয়া গ্রামে প্রতিপক্ষের হামলায় মোহামঞ্চদ হোসেন (৭০) নামের এক ব্যক্তি নিহত হয়েছেন। এতে আরও চারজন আহত হন।আহত ব্যক্তিদের লালমোহন উপজেলা স্বাস্থ্য কমপ্লেক্সে চিকিৎসা দেওয়া হচ্ছে। এ ঘটনায় নিহত ব্যক্তির ছেলে নুর ইসলাম বাদী হয়ে ১৮ জনকে আসামি করে লালমোহন থানায় মামলা করেছেন।প্রত্যক্ষদর্শী ও অভিযোগ থেকে জানা গেছে, ৭২ শতাংশ জমির মালিকানা নিয়ে পাশের বাড়ির খলিলুর রহমান চৌকিদারের সঙ্গে দীর্ঘদিন ধরে মোহামঞ্চদ হোসেনের বিরোধ চলছিল। এ নিয়ে বেশ কয়েকবার সালিস বৈঠক হয়েছে। বুধবার দুপুরে খলিলুরের ছেলে আবদুল মালেক চকিদার, নাতি আবদুল মতিন, তছির চকিদার, তোফাজ্জল, ওসমান ও তাঁর ছেলে আলম ঝগড়া শুরু করেন। এ সময় মোহামঞ্চদ হোসেনের সঙ্গে কথা-কাটাকাটির একপর্যায়ে প্রতিপক্ষের লোকজন তাঁকে লাঠি দিয়ে এলোপাতাড়ি পেটাতে শুরু করে। পরিবারের লোকজন তাঁকে বাঁচাতে গেলে তাঁরাও হামলার শিকার হন। পরে হাসপাতালে নেওয়ার পথে মোহামঞ্চদ হোসেনের মৃত্যু হয়।
