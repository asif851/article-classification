
সিরাজগঞ্জ থেকে প্রকাশিত দৈনিক আজকের সিরাজগঞ্জ-এর তৃতীয় বছরে পদার্পণ উপলক্ষে রায়গঞ্জ উপজেলায় পাঠক সমাবেশ অনুষ্ঠিত হয়েছে। গতকাল রোববার বেলা ১১টার দিকে উপজেলা পরিষদের সভাকক্ষে আয়োজিত এ সমাবেশে প্রধান অতিথি ছিলেন রায়গঞ্জ উপজেলা নির্বাহী কর্মকর্তা ফিরোজ শাহ্। রায়গঞ্জ প্রেসক্লাবের সাধারণ সম্পাদক টি এম কামরুজ্জামানের সভাপতিত্বে অনুষ্ঠানে বক্তব্য দেন আওয়ামী লীগের স্থানীয় নেতা শরিফ-উল আলম খন্দকার, উপজেলা মুক্তিযোদ্ধা সংসদের ডেপুটি কমান্ডার এ কে এম জহুরুল ইসলাম, উপজেলা কৃষক লীগ নেতা ফরহাদ আলী, পত্রিকাটির রায়গঞ্জ প্রতিনিধি মোনায়েম খান প্রমুখ। 
