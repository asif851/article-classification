
স্বরাষ্ট্রমন্ত্রী আসাদুজ্জামান খান কামাল বলেছেন, রাজশাহী বিশ্ববিদ্যালয়ের ইংরেজি বিভাগের অধ্যাপক এ এফ এম রেজাউল করিম সিদ্দিকীকে হত্যাকারীদের গ্রেপ্তারের চেষ্টা চলছে। অন্যান্য ঘটনায় ইতিমধ্যে অনেক জঙ্গি আটক করা হয়েছে। কাউকেই ছাড় দেওয়া হবে না। আজ রোববার মন্ত্রী প্রথম আলোকে এ কথা বলেন।
এ ধরনের হত্যাকাণ্ড কেন বন্ধ হচ্ছে না?—এমন প্রশ্নের জবাবে মন্ত্রী বলেন, ‘এ ধরনের হত্যাকারীদের উৎসাহদাতা রয়েছে। উৎসাহ পেয়েই এ সব কাজ করছে তারা। তবে আশা করি আমরা খুব শিগগিরই এই শিক্ষক এবং ব্লগারসহ অন্যদের যারা হত্যা করেছে তাদের আইনের আওতায় আনতে পারব।’রাজশাহী নগরে শালবাগান এলাকায় নিজ বাড়ির অদূরে গতকাল শনিবার রেজাউল করিম সিদ্দিকীকে (৫৮) কুপিয়ে হত্যা করে দুর্বৃত্তরা। গত এক যুগে এ নিয়ে রাজশাহী বিশ্ববিদ্যালয়ের চারজন অধ্যাপক খুন হলেন।পুলিশ তাৎক্ষণিকভাবে এই হত্যাকাণ্ডের কোনো কারণ জানাতে পারেনি। তবে হত্যাকাণ্ডের ধরন দেখে বলছে, অন্যান্য ব্লগার ও অনলাইন অ্যাকটিভিস্টদের হত্যার সঙ্গে এই হত্যার মিল রয়েছে।এদিকে জঙ্গিগোষ্ঠীর ইন্টারনেটভিত্তিক তৎপরতা নজরদারিতে যুক্ত যুক্তরাষ্ট্রভিত্তিক ওয়েবসাইট ‘সাইট ইন্টেলিজেন্স গ্রুপ’ গতকাল এক টুইটার বার্তায় ইসলামিক স্টেট (আইএস) পরিচালিত আমাক নিউজ এজেন্সির বরাতে জানিয়েছে, অধ্যাপক রেজাউল করিম হত্যার দায় স্বীকার করেছে আইএস। টুইটার বার্তায় বলা হয়, ‘নাস্তিকতার দিকে আহ্বান জানানোর’ দায়ে রাজশাহী বিশ্ববিদ্যালয়ের ওই অধ্যাপককে হত্যা করেছে আইএস।
আরও পড়ুন... 
অধ্যাপককে কুপিয়ে হত্যাব্লগার হত্যার ধরনের সঙ্গে মিল রয়েছে: পুলিশশিক্ষক রেজাউল করিমকে হত্যার দায় স্বীকার আইএসের!মায়ের কবরের পাশে শায়িত অধ্যাপক রেজাউলরাজশাহী বিশ্ববিদ্যালয়ের শিক্ষার্থী আটক
ক্লাস বন্ধ, ক্যাম্পাস প্রতিবাদমুখরসবার প্রিয় ‘আর কে’ স্যার...
