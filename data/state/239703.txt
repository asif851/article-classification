
বৌদ্ধধর্মাবলম্বীদের পবিত্র স্থান ভারতের বিহার রাজ্যের বুদ্ধ গয়ায় বোমা হামলার প্রতিবাদে খাগড়াছড়ির শাপলা চত্বরে গতকাল মঙ্গলবার বিকেলে মানববন্ধন করেছে কয়েক শ বৌদ্ধ ভিক্ষু ও বৌদ্ধধর্মের অনুসারীরা।পার্বত্য বৌদ্ধ ভিক্ষু সংঘের সংঘরাজ (সভাপতি) ও পার্বত্য বৌদ্ধ মিশনের প্রতিষ্ঠাতা শ্রীমৎ সুমানলঙ্কার মহাস্থবিরের সভাপতিত্বে অনুষ্ঠিত মানববন্ধন থেকে বক্তারা বৌদ্ধধর্মাবলম্বীদের পবিত্র স্থান বুদ্ধ গয়ায় মহাবোধি মন্দিরে বোমা হামলার তীব্র নিন্দা ও প্রতিবাদ জানান।
