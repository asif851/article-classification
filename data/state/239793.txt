
রাজধানীর উপকণ্ঠ সাভারের আমিনবাজারের চাঁনপুর এলাকায় অবৈধ গ্যাসলাইন নির্মাণ করে কয়েক শ বাড়িতে সংযোগ দেওয়া হচ্ছে—এমন অভিযোগ পেয়ে স্থানীয় কয়েকজন সাংবাদিক সেখানে সংবাদ সংগ্রহ করতে যান। এ সময় এলাকাবাসী তাঁদের ওপর হামলা চালায় এবং তাঁদের ল্যাপটপ ও ক্যামেরা ভেঙে ফেলে। হামলার শিকার সাংবাদিকেরা হলেন মাই টিভির সাভার প্রতিনিধি মহিবুল আলম, বাংলা নিউজের সৈয়দ হাসিবুন নবী, আজকের নতুন খবর-এর ইব্রাহীম হোসেন ও সিরাজুল ইসলাম, দৈনিক ঊষার বাণীর মুস্তাকিন দেওয়ান, অনলাইন পত্রিকা ‘গণরায়’-এর কাজী রেজাউল করিম। 
