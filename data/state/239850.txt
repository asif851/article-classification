
ফেনী জেলা বিএনপির ভারপ্রাপ্ত সভাপতি আবু তাহের ও সাধারণ সম্পাদক জিয়া উদ্দিন ওরফে মিস্টারকে কারাগারে পাঠিয়েছেন আদালত। গতকাল রোববার দুপুরে তাঁরা ফেনীর মুখ্য বিচারিক হাকিমের আদালতে হাজির হয়ে জামিন আবেদন করেন। আদালত আবেদন নামঞ্জুর করে তাঁদের কারাগারে পাঠান। ৯ জানুয়ারি রাতে ফেনী শহরে শহীদ শহীদুল্লাহ কায়সার সড়কে দুর্বৃত্তদের ছোড়া ককটেলের আঘাতে ফেনী জেলা প্রশাসনের নেজারত ডেপুটি কালেক্টর (এনডিসি) আবদুল কাদের মিয়া আহত হন। ওই ঘটনায় জেলা বিএনপির শীর্ষ এই দুই নেতাকে আসামি করে মামলা করা হয়। 
