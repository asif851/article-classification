
ভারতের স্বরাষ্ট্রমন্ত্রী রাজনাথ সিং বলেছেন, বাংলাদেশ-ভারত সীমান্তের দুই শ কিলোমিটারের বেশি এলাকার নিরাপত্তার বিষয়টি তাঁদের সরকারের কাছে বিশেষ গুরুত্বপূর্ণ। আগামী দেড় বছরের মধ্যে এই সীমান্ত পুরোপুরি বন্ধ করে দেওয়া হবে।ভারতের আসাম রাজ্যের গুয়াহাটি শহরে গতকাল সোমবার ক্ষমতাসীন বিজেপির কর্মী-সমর্থকদের এক সমাবেশে রাজনাথ সিং এ কথা বলেন। তিনি বলেন, ‘বাংলাদেশ-ভারতের মধ্যকার ২২৩ দশমিক ৭ কিলোমিটারের সীমান্ত বন্ধ করতে আমরা প্রতিশ্রুতিবদ্ধ। এই প্রক্রিয়া চলছে। আশা করা যাচ্ছে, আগামী দেড় বছরের মধ্যে তা সম্পন্ন হবে।’রাজনাথ সিং বলেন, ‘বাংলাদেশ আমাদের প্রতিবেশী এবং আমাদের মধ্যে সম্পর্কও ভালো। ভবিষ্যতে এ সম্পর্ক আরও এগিয়ে নিতে হবে।’
