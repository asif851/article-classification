
খাগড়াছড়ি জেলার লক্ষ্মীছড়ি উপজেলা সদরের জুর্গাছড়ি গ্রামে দুই পক্ষের মধ্যে গোলাগুলিতে জয় কুমার চাকমা (৫০) নামের একজন নিহত হয়েছেন। আহত হয়েছেন তাঁর মেয়ে কল্পনা রানী চাকমা। আজ শনিবার সকাল পৌনে আটটার দিকে এ ঘটনা ঘটে।রামগড় সার্কেলের সহকারী পুলিশ সুপার মো. শাহজাহান এ তথ্যের সত্যতা নিশ্চিত করেছেন। তিনি জানান, জনসংহতি সমিতি (সন্তু লারমা) ও ইউনাইটেড পিপলস ডেমোক্রেটিক ফ্রন্টের (ইউপিডিএফ) সদস্যদের মধ্যে এই গোলাগুলি হয়েছে।নিহত জয় কুমার চাকমা কোন পক্ষের লোক, তা নিশ্চিত করতে পারেনি পুলিশ।
