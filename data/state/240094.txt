
নোয়াখালীর সেনবাগের কাদরা ইউনিয়নের নজরপুর এলাকায় ভয়াবহ আগুনে নয়টি দোকান এবং দুটি বসতঘর পুড়ে গেছে। গতকাল শুক্রবার ভোর চারটার দিকে এ অগ্নিকাণ্ডের ঘটনা ঘটে। খবর পেয়ে চৌমুহনী ফায়ার সার্ভিসের কর্মীরা এসে ভোর পাঁচটার দিকে আগুন নিয়ন্ত্রণে আনেন। ফায়ার সার্ভিস স্টেশনের টিম লিডার ইসমাইল হোসেন জানান, বৈদ্যুতিক শটসার্কিট থেকে আগুনের সূত্রপাত হয়েছে বলে ধারণা করা হচ্ছে। 
