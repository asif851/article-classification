
সহিংসতা, বিএনপির নির্বাচন বয়কট এবং ব্যালটে অবাধে সিল মারার মধ্যে দিয়ে ঢাকা উত্তর ও দক্ষিণ এবং চট্টগ্রাম সিটি করপোরেশন নির্বাচনে ভোট গ্রহণ শেষে এখন চলছে গণনা। সর্বশেষ প্রাপ্ত বেসরকারি ফলাফলে দেখা যাচ্ছে আওয়ামী লীগ-সমর্থিত মেয়র পদপ্রার্থীরা তিন সিটি করপোরেশন নির্বাচনে এগিয়ে আছেন।ঢাকা দক্ষিণএই সিটি করপোরেশন নির্বাচনে ৮৮৯ কেন্দ্রের মধ্যে ২৯৫ টির ফল পাওয়া গেছে। রাজধানীর গুলিস্তানের মহানগর নাট্যমঞ্চে স্থাপিত ঢাকা দক্ষিণ সিটি নির্বাচনের অস্থায়ী কার্যালয়ে প্রধান রিটার্নিং কর্মকর্তা মিহির সারওয়ার মোরশেদ আনুষ্ঠানিকভাবে এ ফলাফল ঘোষণা করছেন। প্রাপ্ত ফলাফলে আওয়ামী লীগ-সমর্থিত মেয়র পদপ্রার্থী সাঈদ খোকন পেয়েছেন ১ লাখ ৬৫ হাজার ৩৩৮। বিএনপি-সমর্থিত মেয়র পদপ্রার্থী মির্জা আব্বাস পেয়েছেন ৮৯ হাজার ৭৩৮ ভোট।ঢাকা উত্তরএই সিটি করপোরেশন নির্বাচনে ১ হাজার ৯৩ কেন্দ্রের মধ্যে ১৭০ টির ফল পাওয়া গেছে। প্রাপ্ত ফলাফলে আওয়ামী লীগ-সমর্থিত মেয়র পদপ্রার্থী আনিসুল হক পেয়েছেন ৬৫ হাজার ৫৬৯ বিএনপি-সমর্থিত মেয়র পদপ্রার্থী তাবিথ আউয়াল পেয়েছেন ৪৬ হাজার ৯৮৬ ভোট। 
ঢাকা উত্তরের প্রধান রিটার্নিং কর্মকর্তা শাহ আলম বঙ্গবন্ধু আন্তর্জাতিক সম্মেলন কেন্দ্রে স্থাপিত অস্থায়ী নির্বাচনের কার্যালয় থেকে এ ফলাফল ঘোষণা করছেন।
চট্টগ্রাম এই সিটি করপোরেশন নির্বাচনে ৭১৯ কেন্দ্রের মধ্যে ৪৬৩ টির ফল পাওয়া গেছে। চট্টগ্রামের এম এ আজিজ স্টেডিয়ামের জিমনেসিয়াম হলে স্থাপিত নির্বাচন কমিশনের অস্থায়ী নিয়ন্ত্রণ কক্ষে ফলাফল ঘোষণা করছেন রিটার্নিং কর্মকর্তা ‍আবদুল বাতেন। প্রাপ্ত ফলাফলে আওয়ামী লীগ-সমর্থিত মেয়র পদপ্রার্থী আ জ ম নাসির প্রায় দ্বিগুণ ভোটে এগিয়ে আছেন। তিনি পেয়েছেন ২ লাখ ৯৭ হাজার ২৫৯ ভোট। বিএনপি-সমর্থিত মেয়র পদপ্রার্থী মনজুর আলম পেয়েছেন ১ লাখ ৯১ হাজার ৫০৭ ভোট।
