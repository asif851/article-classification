
তত্ত্বাবধায়ক সরকারের সাবেক উপদেষ্টা ও অ্যাডকমের প্রধান নির্বাহী গীতিআরা সাফিয়া চৌধুরী বলেন, শুধু প্রচারের জন্য নয়, বিজ্ঞাপন নির্মাণের ক্ষেত্রে ভোক্তার অধিকার আর সামাজিক দায়বদ্ধতাকে গুরুত্ব দেওয়া উচিত। বিজ্ঞাপনে নতুন প্রজন্মের যাঁরা আসছেন তাঁদের আরও নিষ্ঠা ও দায়িত্বের সঙ্গে কাজ করতে হবে। রাজধানীর স্টামফোর্ড ইউনিভার্সিটি বাংলাদেশের সাংবাদিকতা ও গণমাধ্যম অধ্যয়ন বিভাগে গত শনিবার সকালে ‘বিজ্ঞাপনের সাম্প্রতিক প্রবণতা’ শীর্ষক এক সেমিনারে তিনি প্রধান অতিথির বক্তব্যে এ কথা বলেন। সেমিনারে ইউনিভার্সিটির উপাচার্য অধ্যাপক এম ফিরোজ আহমেদ, ভাইস প্রেসিডেন্ট ফাতিনাজ ফিরোজ, সাংবাদিকতা ও গণমাধ্যম অধ্যয়ন বিভাগের প্রধান অধ্যাপক কাজী আবদুল মান্নান উপস্থিত ছিলেন।
