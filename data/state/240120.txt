
কুমিল্লার চৌদ্দগ্রাম উপজেলার লাটিমি এলাকা থেকে আহসান উল্লাহ (৩৫) নামের এক ব্যক্তিকে গতকাল সোমবার সকালে গ্রেপ্তার করেছে পুলিশ। তাঁর বাড়ি চৌদ্দগ্রাম উপজেলার খাটরা গ্রামে। এ ঘটনার সত্যতা নিশ্চিত করে চৌদ্দগ্রাম থানার পরিদর্শক (তদন্ত) শুভ রঞ্জন চাকমা বলেন, আহসান উল্লাহর কাছ থেকে গুলিভর্তি একটি পিস্তল উদ্ধার করা হয়েছে। তাঁর বিরুদ্ধে চৌদ্দগ্রাম থানায় অস্ত্র আইনে মামলা হয়েছে।
