
ভাষা বিজ্ঞানী ও প্রাবন্ধিক ড. মাহবুবুল হককে রশিদ আল ফারুকী পদকে ভূষিত করেছে সমাজ সমীক্ষা সংঘ। আগামী ৫ ফেব্রুয়ারি নগরের ডিসি হিলে সমাজ সমীক্ষা সংঘ আয়োজিত লোক সংস্কৃতি উৎসবে এই পদক প্রদান করা হবে। চট্টগ্রাম বিশ্ববিদ্যালয়ের বাংলা বিভাগের অধ্যাপক ড. মাহবুবুল হক দেশের অগ্রগণ্য প্রাবন্ধিক ও গবেষক। শিক্ষকতার পাশাপাশি তিনি প্রায়োগিক ভাষা ও ফোকলোর চর্চা, গবেষণা, সম্পাদনা এবং পাঠ্যবই রচনা করেছেন।উল্লেখ্য, সমাজ সমীক্ষা সংঘ ২০১০ সাল থেকে প্রতি বছরই লোক সংস্কৃতি উৎসবে রশীদ আল ফারুকী পদক প্রদান করে আসছে। ঔপন্যাসিক হরিশংকর জলদাশ, লোকশিল্পী ও গীতিকার-সুরকার আবদুল গফুর হালি, সুরকার এম এ আখতারকে এর আগে এই সম্মাননা জানানো হয়েছিল। বিজ্ঞপ্তি।
