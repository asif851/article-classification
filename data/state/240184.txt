
বাংলাদেশ খেলাফত মজলিসের যুগ্ম মহাসচিব ও প্রয়াত শায়খুল হাদিস আল্লামা আজিজুল হকের ছেলে মাওলানা মামুনুল হককে গতকাল রোববার আটক করেছে খুলনার সোনাডাঙ্গা থানার পুলিশ। শিববাড়ি মোড় থেকে তাঁকে আটক করা হয়। তিনি হেফাজতে ইসলামের ঢাকা মহানগর কমিটির সদস্য।
দলীয় সূত্র জানায়, খুলনার একটি সমাবেশে ‘হুমকিমূলক’ বক্তব্য দেওয়ার অভিযোগে করা আগের একটি মামলায় হাজিরা দিতে খুলনায় যান মামুনুল হক। বাস থেকে নামার পর তাঁকে আটক করে পুলিশ। ৫ মে হেফাজতের ঢাকা অবরোধের দিন রাজধানীতে সহিংসতার ঘটনায় বিভিন্ন থানায় করা মামলাগুলোর সাতটিতে মামুনুল হকও আসামি আছেন।
