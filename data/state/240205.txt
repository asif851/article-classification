
নওগাঁর আত্রাই উচ্চবিদ্যালয়ের এসএসসি পরীক্ষার্থীদের বিদায় সংবর্ধনা দেওয়া হয়েছে। এ উপলক্ষে গতকাল বিদ্যালয় চত্বরে এক অনুষ্ঠানের আয়োজন করা হয়। বিদ্যালয় পরিচালনা কমিটির সভাপতি ও উপজেলা আওয়ামী লীগের সাধারণ সম্পাদক চৌধুরী গোলাম মোস্তফা এতে সভাপতিত্ব করেন। অনুষ্ঠানে প্রধান অতিথি ছিলেন উপজেলা চেয়ারম্যান এবাদুর রহমান। বক্তব্য দেন উপজেলা পরিষদের ভাইস চেয়ারম্যান একরামুল বারী, মহিলা ভাইস চেয়ারম্যান মমতাজ বেগম, উপজেলা আওয়ামী লীগের সভাপতি নৃপেন্দ্রনাথ দত্ত, প্রধান শিক্ষক আবদুল ওয়াদুদ খান, অধ্যক্ষ ইমতিয়াজ হোসেন প্রমুখ। 
