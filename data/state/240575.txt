
কুমিল্লা বিশ্ববিদ্যালয়ের ২০১৫-১৬ শিক্ষাবর্ষে প্রথম বর্ষ স্নাতক (সম্মান) শ্রেণির ভর্তির ফরম পূরণের সময় বাড়ানো হয়েছে। ৩১ অক্টোবর পর্যন্ত দিন-রাতের যেকোনো সময় টেলিটক মুঠোফোনের মাধ্যমে ফরম পূরণ করা যাবে। গতকাল মঙ্গলবার বিশ্ববিদ্যালয়ের উপাচার্য মো. আলী আশরাফের সভাপতিত্বে ভর্তি পরীক্ষা কমিটির এক সভায় এ সিদ্ধান্ত নেওয়া হয়। পূর্বঘোষিত বিজ্ঞপ্তি অনুযায়ী গতকাল মঙ্গলবারই ফরম পূরণের শেষ দিন ছিল। ৪ ও ৫ ডিসেম্বর পরীক্ষা অনুষ্ঠিত হবে। ভর্তিসংক্রান্ত যাবতীয় তথ্যাবলি বিশ্ববিদ্যালয়ের নিজস্ব ওয়েবসাইট থেকে জানা যাবে। 
