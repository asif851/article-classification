
র‌্যাব-১১-এর সাবেক অধিনায়ক লে. কর্নেল তারেক সাঈদ মোহাম্মাদ নারায়ণগঞ্জের জ্যেষ্ঠ বিচারিক হাকিম কে এম মহিউদ্দীনের খাস কামরায় রয়েছেন। সকাল আটটায় কঠোর গোপনীয়তার মধ্যে তাঁকে আদালতে নেওয়া হয়।
জেলা আইনজীবী সমিতির সভাপতি সাখাওয়াত্ হোসেন খান বলেছেন, ‘আমরা ধারণা করছি, তারেক সাঈদ সাত খুনের ঘটনায় দায়ের করা দুটি মামলায় ফৌজদারি কার্যবিধির ১৬৪ ধারায় স্বীকারোক্তিমূলক জবানবন্দি দিচ্ছেন।’এর আগে গত রোববার তাঁকে আদালতে হাজির করে ষষ্ঠ দফা চার দিনের রিমান্ডে নেওয়া হয়।সাত খুনের মামলায় এ পর্যন্ত র‌্যাবের সাবেক মেজর আরিফ হোসেন, লে. কমান্ডার এম এম রানা, নূর হোসেনের দেহরক্ষী চার্চিল স্বীকারোক্তিমূলক জবানবন্দি দিয়েছেন।
