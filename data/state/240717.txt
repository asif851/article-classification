
বগুড়ার আদমদীঘি উপজেলায় এক তরুণীকে ধর্ষণের ১২ দিন পর মামলা নিয়েছে আদমদীঘি থানার পুলিশ। গত সোমবার রাতে ওই তরুণী বাদী হয়ে মামলাটি করেন।তরুণীর পরিবার সূত্রে জানা গেছে, ১১ অক্টোবর উপজেলার সিংগাহার গ্রামের ওই তরুণী সন্ধ্যার পর বাড়ি থেকে বের হলে একই গ্রামের মাসুদ রানা তাঁকে একটি বাঁশঝাড়ের নিচে নিয়ে ধর্ষণ করেন। পরের দিন দুপুরে ওই তরুণী বাদী হয়ে আদমদীঘি থানায় গিয়ে মাসুদ রানার বিরুদ্ধে অভিযোগ দিলেও পুলিশ তা মামলা হিসেবে নেয়নি।ঘটনার সত্যতা নিশ্চিত করে ওই থানার ভারপ্রাপ্ত কর্মকর্তা (ওসি) তোজামেঞ্চল হক বলেন, ঘটনার সময় পূজা ও ঈদ হওয়ার কারণে তদন্তে বিলম্ব ঘটে। তাই মামলা নেওয়া হয়নি। আসামিকে গ্রেপ্তারের চেষ্টা চলছে বলে জানান তিনি।
