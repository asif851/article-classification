
বিএনপির চেয়ারপারসন খালেদা জিয়া আগামীকাল বৃহস্পতিবার দলের স্থায়ী কমিটির বৈঠক ডেকেছেন। কাল রাত সাড়ে আটটায় চেয়ারপারসনের গুলশান কার্যালয়ে এই বৈঠক হবে।
বিএনপির প্রেস উইংয়ের সদস্য শায়রুল কবির খান প্রথম আলোকে এ তথ্য জানান।
দীর্ঘদিন দলটির স্থায়ী কমিটির বৈঠক হয়নি। তবে স্থায়ী কমিটির সদস্যসহ জ্যেষ্ঠ নেতাদের নিয়ে একাধিকবার বৈঠক করেছেন খালেদা জিয়া।
বিএনপির একটি সূত্র জানায়, ১২ ডিসেম্বর চেয়ারপারসনের উপদেষ্টাদের সঙ্গে বৈঠক করার কথা রয়েছে। এ ছাড়া পর্যায়ক্রমে অন্যদের সঙ্গেও করবেন খালেদা জিয়া। এসব বৈঠকে পৌর নির্বাচনে দলের কৌশল নিয়ে আলোচনা হবে বলে ধারণা করা হচ্ছে।
