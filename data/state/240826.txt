
ধর্মীয় অনুভূতিতে আঘাত দেওয়ার অভিযোগে করা মামলায় ব্লগার আসিফ মহিউদ্দিন জামিন পেয়েছেন। গতকাল বুধবার ঢাকার জ্যেষ্ঠ বিশেষ জজ আদালতের বিচারক মো. জহুরুল হক এ আদেশ দেন।
আসিফের আইনজীবী জ্যোতির্ময় বড়ুয়া চলতি বছরের শুরুতে ব্লগার আসিফের ওপর হামলা ও হাসপাতালে চিকিৎসাধীন থাকার নথিপত্র জমা দিয়ে জামিনের আবেদন করেন। পরে আদালত জামিন মঞ্জুর করেন।
আসিফ মহিউদ্দিনকে গত ৩ এপ্রিল গ্রেপ্তার করা হয়। তাঁকে ২৭ জুন জামিনে মুক্তির আদেশ দিয়েছিলেন আদালত। কিন্তু শর্ত ভঙ্গ করায় ২৯ জুলাই তাঁর জামিন বাতিল করে তাঁকে কারাগারে পাঠান আদালত।
