
ঢাকা বিভাগের তিনটি স্থানে আজ বুধবার ভ্রাম্যমাণ আদালতের মাধ্যমে লক্কড়-ঝক্কড় যানবাহনের বিরুদ্ধে বিশেষ অভিযান চলছে। এই অভিযানের নেতৃত্ব দিচ্ছে বাংলাদেশ সড়ক পরিবহন কর্তৃপক্ষ (বিআরটিএ)। 
বিআরটিএর পরিচালক (এনফোর্সমেন্ট) বিজয় ভূষণ প্রথম আলোকে বলেন, রাজধানীর বাংলামোটর ও কলাবাগান এবং গাজীপুর চৌরাস্তায় একটি করে মোট তিনটি ভ্রাম্যমাণ আদালত পরিচালিত হচ্ছে।ফিটনেসবিহীন যানবাহনের বিরুদ্ধে সারা দেশে গত সোমবার থেকে বিশেষ অভিযান শুরু হয়। গত দুই দিনে অভিযান-আতঙ্কে সড়কে যাত্রীবাহী পরিবহন কমে যায়। এতে ভোগান্তিতে পড়েন যাত্রীরা। সড়ক পরিবহন ও সেতুমন্ত্রী ওবায়দুল কাদের গতকাল এক অনুষ্ঠানে অভিযান অব্যাহত রাখার ঘোষণা দিয়ে বলেন, যাত্রীদের কষ্টের জন্য তিনি দুঃখিত। তবে দীর্ঘ মেয়াদে সুবিধার জন্য এই কষ্ট স্বীকার করতে হবে। মন্ত্রী জানান, মানুষের দুর্ভোগ কমাতে বিআরটিসির ২০০ বাস মেরামত করে নামানো হয়েছে।ফিটনেসহীন যানবাহনের বিরুদ্ধে আজও অভিযান
