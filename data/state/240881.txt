
ফেনী শহরে গতকাল সোমবার সকালে এক শিশুকে ধর্ষণের অভিযোগে এক তরুণকে (২০) ধরে পুলিশে সোপর্দ করেছেন স্থানীয় লোকজন।
ধর্ষণের শিকার শিশুটি স্থানীয় প্রাথমিক বিদ্যালয়ের পঞ্চম শ্রেণির ছাত্রী।
পুলিশ ও স্থানীয় সূত্র জানায়, গতকাল সকালে ওই ছাত্রীর মা-বাবা কাজের জন্য বাইরে গেলে পাশের বাসার এক ভাড়াটিয়া তরুণ তাকে একা পেয়ে ঘরে ঢুকে ধর্ষণ করেন। এ সময় শিশুটির চিৎকারে আশপাশের লোকজন এগিয়ে এসে ধর্ষক তরুণকে ধরে পিটুনি দিয়ে পুলিশে সোপর্দ করেন।
এ ঘটনায় শিশুটির মা ফেনী মডেল থানায় নারী ও শিশু নির্যাতন দমন আইনে মামলা করেছেন।
ফেনী মডেল থানার পরিদর্শক (তদন্ত) মো. শাহীনুজ্জামান ধর্ষণের অভিযোগে এক তরুণকে গ্রেপ্তারের সত্যতা নিশ্চিত করেছেন।
