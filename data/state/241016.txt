
জাহাঙ্গীরনগর বিশ্ববিদ্যালয়ের আন্তর্জাতিক সম্পর্ক বিভাগের ঈদ পুনর্মিলনী অনুষ্ঠিত হয়েছে। ‘দেখাদেখির দিন, বলাবলির দিন’ স্লোগান সামনে রেখে গতকাল শুক্রবার দিনব্যাপী বিভিন্ন আয়োজনের মধ্য দিয়ে এ পুনর্মিলনী অনুষ্ঠিত হয়। সকাল সাড়ে নয়টায় নতুন কলাভবনের লাউঞ্জে চা-চক্রের মধ্য দিয়ে অনুষ্ঠান শুরু হয়। দুপুরে বিশ্ববিদ্যালয়ের ক্যাফেটেরিয়ায় মধ্যাহ্নভোজ হয়। বেলা তিনটার দিকে জহির রায়হান মিলনায়তনের সেমিনার কক্ষে শিক্ষক ও বর্তমান-প্রাক্তন শিক্ষার্থীদের নিয়ে মতবিনিময় সভা হয়। এতে সভাপতিত্ব করেন বিভাগের সভাপতি সাহাব এনাম খান।
