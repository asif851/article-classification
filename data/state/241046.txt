
পবিত্র হজ পালন শেষে আজ বৃহস্পতিবার দেশে ফিরছেন বিএনপির চেয়ারপারসন খালেদা জিয়া। তিনি ৭ সেপ্টেম্বর হজ পালনের উদ্দেশ্যে সৌদি আরব যান।
বিএনপির চেয়ারপারসনের প্রেস উইংয়ের সদস্য শামসুদ্দীন দিদার গতকাল প্রথম আলোকে বলেন, বৃহস্পতিবার বিকেলে খালেদা জিয়ার ঢাকায় পৌঁছানোর কথা রয়েছে।
খালেদা জিয়ার সঙ্গে তাঁর বড় ছেলে তারেক রহমান সপরিবার এবং ছোট ছেলে প্রয়াত আরাফাত রহমান কোকোর পরিবারের সদস্যরাও হজ পালন করেন। তারেক রহমান ও তাঁর পরিবার যুক্তরাজ্য থেকে সৌদি আরবে গিয়ে মায়ের সঙ্গে হজে যোগ দেয়।
