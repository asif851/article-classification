
একুশে পদকপ্রাপ্ত শিক্ষাবিদ মনসুরুল আলম খান (৬০) যুক্তরাষ্ট্রের নিউইয়র্কের একটি হাসপাতালে গত বুধবার সকালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী ও এক ছেলে রেখে গেছেন। মনসুরুল আলম খান ১৯৫৫ সালে চট্টগ্রামে জন্মগ্রহণ করেন। যুক্তরাষ্ট্রের নিউইয়র্ক বিশ্ববিদ্যালয় থেকে বিশেষ সম্মানসহ অর্থনীতিতে পিএইচডি ডিগ্রি অর্জন করেন তিনি। ঢাকা বিশ্ববিদ্যালয়ে শিক্ষকতা দিয়ে কর্মজীবন শুরু করেন। তিনি দেশ-বিদেশে প্রায় ৩০ বছর শিক্ষকতায় নিয়োজিত ছিলেন। ২০০৫ সাল থেকে তিনি ঢাকা আহছানিয়া মিশন যুক্তরাষ্ট্রের সভাপতি ছিলেন। ২০১২ সালে একুশে পদক লাভ করেন মনসুরুল আলম খান। বাসস।
