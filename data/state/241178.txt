
বিএনপি জোটের চলমান আন্দোলনে সরকারি বাহিনীর হাতে এবং ‘সরকারি’ নাশকতায় যাঁদের মৃত্যু হচ্ছে, তাঁদের এই প্রজন্মের ‘মুক্তিযোদ্ধা’ হিসেবে স্বীকৃতি দেবে বিএনপি। দলটির যুগ্ম মহাসচিব সালাহ উদ্দিন আহমদ গতকাল রোববার এক বিবৃতিতে স্বীকৃতির এ ঘোষণা দেন।বিবৃতিতে সালাহ উদ্দিন আহমদ বলেন, ‘আজ আমরা ঘোষণা করছি, চলমান গণ-আন্দোলনে যাঁদের প্রাণ বিসর্জিত হচ্ছে সরকারি বাহিনীর হাতে, তাঁদেরকে ‘‘জাতীয় বীর’’-এর মর্যাদা প্রদান করা হবে, তাঁদের পরিবার ও সন্তানদের উপযুক্তÿক্ষতিপূরণ ও পুনর্বাসন করা হবে এবং আন্দোলনে বিভিন্নভাবে আক্রান্ত হয়ে যাঁরা পঙ্গুত্ব বরণ করেছেন, তাঁদেরকে জাতীয় সম্মানসহ উপযুক্ত ক্ষতিপূরণ ও পুনর্বাসন করা হবে।’
