
একাত্তরে মানবতাবিরোধী অপরাধে দলের আমির মতিউর রহমান নিজামীর বিরুদ্ধে মামলার রায়ের পর ৪৮ ঘণ্টা হরতাল ডাকার চিন্তা করছে জামায়াতে ইসলামী৷ তবে ভারতের পররাষ্ট্রমন্ত্রী সুষমা স্বরাজের সফরের সময়ে এ কর্মসূচি নিয়ে দলের নীতিনির্ধারকেরা কিছুটা দ্বিধাদ্বন্দ্বেও আছেন বলে দলীয় সূত্র জানায়৷কাল বুধবার ভারতের পররাষ্ট্রমন্ত্রীর বাংলাদেশে আসার কথা রয়েছে৷জামায়াতের মধ্য সারির দুজন নেতা দাবি করেন, মতিউর রহমান নিজামীর মামলার রায় েঘাষণার সময়ক্ষণ নিয়েও কূট-রাজনৈতিক কৌশল নিয়েছে সরকার৷ তাঁদের মতে, ভারতের পররাষ্ট্রমন্ত্রীর বাংলাদেশ সফরের আগের দিন রায় ঘোষণাটা সরকারের পক্ষ থেকে উসকানিমূলক৷
