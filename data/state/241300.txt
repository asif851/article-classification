
রাজশাহী বিশ্ববিদ্যালয়ের আশপাশের প্রায় ২০০ জন শীতার্ত মানুষের মাঝে শীতবস্ত্র বিতরণ করা হয়েছে। রোটার্যাক্ট ক্লাব অব রাজশাহী বিশ্ববিদ্যালয়ের উদ্যোগে গতকাল মঙ্গলবার দুপুরে ক্যাম্পাসের পুরাতন ফোকলোর চত্বর মাঠে এসব শীতবস্ত্র বিতরণ করা হয়। এ উপলক্ষে আয়োজিত অনুষ্ঠানে প্রধান অতিথি হিসেবে উপস্থিত ছিলেন বিশ্ববিদ্যালয়ের উপাচার্য অধ্যাপক মুহম্মদ মিজানউদ্দিন ও বিশেষ অতিথি ছিলেন বিশ্ববিদ্যালয়ের ছাত্র উপদেষ্টা ছাদেকুল আরেফিন মতিন।
