
নাশকতার অভিযোগে সাতক্ষীরায় জামায়াত-শিবিরের পাঁচজন কর্মীসহ ৭৪ জনকে গ্রেপ্তার করেছে পুলিশ। গত শনিবার রাত থেকে রোববার সকাল ১০টা পর্যন্ত জেলার বিভিন্ন স্থানে অভিযান চালিয়ে তাঁদের গ্রেপ্তার করা হয়। সাতক্ষীরা জেলা পুলিশের বিশেষ শাখার (ডিএসবি) পরিদর্শক শেখ এমদাদ হোসেন বিষয়টি নিশ্চিত করে বলেন, গ্রেপ্তার ব্যক্তিদের বিরুদ্ধে নাশকতার অভিযোগে বিভিন্ন থানায় মামলা রয়েছে। গতকাল তাঁদের আদালতের মাধ্যমে কারাগারে পাঠানো হয়েছে। নিজস্ব প্রতিবেদক, সাতক্ষীরা
