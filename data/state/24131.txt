
রাজশাহী জেলার গোদাগাড়ীতে সীমান্ত এলাকা থেকে গত শনিবার রাতে সোয়া দুই কেজি হেরোইন উদ্ধার করেছে বর্ডার গার্ড বাংলাদেশের (বিজিবি) একটি দল। রাজশাহীতে বিজিবি-১-এর অধিনায়ক সোহেল উদ্দিন পাঠান বলেন, রাত সাড়ে ১২টার দিকে বিজিবি-১-এর পোলাডাংগা সীমান্ত ফাঁড়ির একটি টহল দল দিয়ার মানিকচরে সীমান্ত পিলারের কাছ থেকে পরিত্যক্ত অবস্থায় ওই হেরোইন উদ্ধার করে। এ ঘটনায় কাউকে আটক করা যায়নি। রাজশাহী প্রতিনিধি
