
ফটিকছড়ি উপজেলায় খাদের পানিতে পড়ে এক শিশু শিক্ষার্থীর মৃত্যু হয়েছে। গতকাল শনিবার সকালে উপজেলার পূর্ব সুয়াবিল গ্রামের কার্পাসপাড়ায় এ মর্মান্তিক ঘটনাটি ঘটে।
মৃত শিশুটির নাম মো. আইমন (৬), বাবা মো. কামাল। সে ওই গ্রামের ব্র্যাক বিদ্যালয়ের প্রথম শ্রেণীর শিক্ষার্থী। প্রত্যক্ষদর্শীরা জানান, প্রতিদিনের মতো আইমন বিদ্যালয় ছুটির পর বাড়িতে ফিরছিল। পথের পাশে খাদে পা ফসকে পানিতে পড়ে যায় সে। এ সময় প্রত্যক্ষদর্শী লোকজন তাকে উদ্ধার করে স্থানীয় চিকিৎসা কেন্দ্রে নিয়ে গেলে স্থানীয় চিকিৎসক তাকে মৃত ঘোষণা করে।
