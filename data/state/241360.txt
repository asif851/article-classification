
বঙ্গোপসাগরের চট্টগ্রামের কুতুবদিয়া চ্যানেলের সাঙ্গু মোহনায় অভিযান চালিয়ে ৫২ হাজার ৫০০টি ইয়াবা বড়ি উদ্ধার করেছে কোস্টগার্ড। গত বুধবার গভীর রাতে কোস্টগার্ড এ অভিযান চালায়। কোস্টগার্ডের কর্মকর্তা লেফটেন্যান্ট কমান্ডার আশিক মাহমুদ প্রথম আলোকে বলেন, ইয়াবা পাচারকারীরা একটি নৌকায় করে ইয়াবাগুলো নিয়ে যাচ্ছিল। খবর পেয়ে কোস্টগার্ডের সদস্যরা তাদের ধাওয়া করেন। টের পেয়ে নৌকাটি তীরে উঠিয়ে পাচারকারীরা পালিয়ে যায়। তখন নৌকা তল্লাশি করে এসব ইয়াবা উদ্ধার করা হয়। এ ব্যাপারে মামলা করা হবে বলে জানান লেফটেন্যান্ট কমান্ডার আশিক মাহমুদ। 
