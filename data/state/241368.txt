
সাতকানিয়া পৌরসভার ১৪৬ জন কৃতী শিক্ষার্থীকে সংবর্ধনা দিয়েছে চরপাড়া উন্নয়নমূলক সংগঠন। ২৯ জানুয়ারি উপজেলা স্বাস্থ্যকেন্দ্র–সংলগ্ন মাঠে আয়োজিত অনুষ্ঠানে ২০১৫ সালের পিএসসি, জেএসসি ও সমমানের পরীক্ষায় জিপিএ-৫ পাওয়া শিক্ষার্থীদের এ সংবর্ধনা দেওয়া হয়।এ উপলক্ষে অনুষ্ঠিত আলোচনা সভায় সভাপতিত্ব করেন সংগঠনের সভাপতি জাগির হোসেন। এতে প্রধান অতিথি ছিলেন সাতকানিয়া-লোহাগাড়া আসনের সাংসদ আবু রেজা মুহাম্মদ নেজামুদ্দিন নদভী। বিশেষ অতিথি ছিলেন চট্টগ্রাম বিশ্ববিদ্যালয়ের বনবিদ্যা বিভাগের চেয়ারম্যান মোহাম্মদ মহিউদ্দিন, সাতকানিয়া পৌরসভার মেয়র মোহাম্মদুর রহমান ও পৌরসভার ৬ নম্বর ওয়ার্ডের কাউন্সিলর মো. সাইফুল আলম।আরও বক্তব্য দেন দক্ষিণ জেলা আওয়ামী লীগের সদস্য আবুল কালাম আজাদ, চট্টগ্রাম জেলা বিএনপির প্রাথমিক ও গণশিক্ষাবিষয়কসম্পাদক মিজানুর রহমান, পৌরসভার ৩ নম্বর ওয়ার্ডের কাউন্সিলর এ কে এম মোর্শেদ প্রমুখ।
