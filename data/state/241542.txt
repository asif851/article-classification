
কুয়েতের সালমিয়া এলাকায় বাংলাদেশি এক ট্যাক্সিচালকের কাছ থেকে ছুরির মুখে তাঁর মানিব্যাগ ছিনিয়ে নিয়ে যাওয়ার অভিযোগ পাওয়া গেছে। দেশটির সংবাদপত্র আল-সেয়াসসাহ এক খবরে জানায়, ডাকাতির পর ওই ট্যাক্সিচালক সালমিয়া পুলিশ স্টেশনে দুই সন্দেহভাজনের বিরুদ্ধে অভিযোগ করেন। এ সময় তিনি জানান, দুই আরোহী সালমিয়া যেতে তাঁকে থামিয়েছিলেন। পথে তাঁরা ডাকাতি করে পালিয়ে যান। এ ঘটনায় মামলা নিয়েছে পুলিশ। এদিকে ফারওয়ানিয়া নিরাপত্তা বিভাগ এক এশীয় প্রবাসীকে চুরির অভিযোগে গ্রেপ্তার করেছে। এক বাড়ি থেকে তিনটি গ্যাস সিলিন্ডার ও অ্যালুমিনিয়ামের তার চুরির অভিযোগ রয়েছে তাঁর বিরুদ্ধে। আরব টাইমস
 
