
আন্তর্জাতিক মাতৃভাষা দিবস উপলক্ষে গত শুক্রবার সকালে হাটহাজারীর দক্ষিণ পাহাড়তলী সরকারি প্রাথমিক বিদ্যালয়ে চিত্রাঙ্কন প্রতিযোগিতা অনুষ্ঠিত হয়েছে। সামাজিক সংগঠন আলোকিত সমাজের উদ্যোগে এ প্রতিযোগিতার আয়োজন করা হয়। পরে বিজয়ী শিক্ষার্থীদের মধ্যে পুরস্কার বিতরণ করেন অতিথিরা। এতে বিচারক ছিলেন চট্টগ্রাম বিশ্ববিদ্যালয়ের চারুকলা বিভাগের সহকারী অধ্যাপক কাজল দেবনাথ ও শহীদ জিয়াউর রহমান কলেজের সহকারী অধ্যাপক আবদুল বারী। অনুষ্ঠানে উপস্থিত ছিলেন সংগঠনের আহ্বায়ক মোহাম্মদ ইউসুফ মিঞা, সদস্যসচিব বখতিয়ার উদ্দিন, চিকনদণ্ডী ইউনিয়ন পরিষদের চেয়ারম্যান মোহাম্মদ সেলিম, সংগঠনের সদস্য নিজাম উদ্দিন, ফজলুল হক, এস এম বখতিয়ার, মো. কায়সার, মো. মোতালেব, মো. মাহাবুব, ওমর ফারুক, ইকবাল, ইমাম হোসেন প্রমুখ। বিজ্ঞপ্তি।
