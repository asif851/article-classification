
বিএনপির ভারপ্রাপ্ত মহাসচিব মির্জা ফখরুল ইসলাম আলমগীর বলেছেন, সরকারের বাধা দেওয়ার আশঙ্কা থাকলেও আগামী মার্চের মধ্যেই বিএনপির জাতীয় কাউন্সিল অনুষ্ঠিত হবে। আজ সোমবার সন্ধ্যা সাতটার দিকে সিঙ্গাপুর থেকে চিকিৎসা শেষে দেশে ফিরে শাহজালাল আন্তর্জাতিক বিমানবন্দরে সাংবাদিকদের তিনি এ কথা জানান।গত ২৮ জানুয়ারি চিকিৎসার জন্য সিঙ্গাপুর যান মির্জা ফখরুল ইসলাম আলমগীর।এর আগে আজ বিএনপির স্থায়ী কমিটির সদস্য আ স ম হান্নান শাহ বলেন, ১৯ মার্চ বিএনপির কেন্দ্রীয় কাউন্সিল হতে পারে। দুপুরে রাজধানীর শেরে বাংলা নগরে বিএনপির প্রতিষ্ঠাতা জিয়াউর রহমানের কবরে শ্রদ্ধা জানাতে গিয়ে হান্নান শাহ সাংবাদিকদের এ কথা বলেন।
