
নারায়ণগঞ্জ শহরের পাইকপাড়ায় জঙ্গি আস্তানা সন্দেহে একটি বাড়ি ঘিরে অভিযান চালাচ্ছে পুলিশ। অভিযান চলাকালে গোলাগুলি ও বিস্ফোরণের শব্দ শোনা গেছে।
ঢাকা মহানগর পুলিশের (ডিএমপি) কাউন্টার টেররিজম অ্যান্ড ট্রান্স ন্যাশনাল ইউনিটের সদস্যরা আজ শনিবার সকাল থেকে বাড়িটি ঘিরে অভিযান শুরু করেন।
স্থানীয় লোকজনের ভাষ্য, সকালে ঘুম থেকে উঠে তাঁরা বেশ কয়েকটি গাড়ি দেখতে পান। ওই গাড়িতে করে আসা সাদাপোশাকের পুলিশ এলাকায় সতর্ক অবস্থান নেয়। পাইকপাড়া বড় কবরস্থান এলাকায় অবস্থিত একটি ভবন ঘিরে তারা তৎপরতা শুরু করে।
প্রত্যক্ষদর্শীদের ভাষ্য, পাঁচতলা ভবনটির আশপাশে সাধারণ লোকদের ভিড়তে দেওয়া হচ্ছে না। ভবনের দিকে যাওয়ার পথে মানুষের চলাচল বন্ধ করে দেওয়া হয়েছে। এলাকার মানুষের মধ্যে কৌতূহলের পাশাপাশি আছে আতঙ্ক।
সকাল সাড়ে নয়টার পর ওই ভবনের কাছ থেকে প্রথম গুলির শব্দ শুনতে পায় এলাকাবাসী। এরপর থেকে থেমে গোলাগুলি শব্দ শোনা যায়। একপর্যায়ে বড় ধরনের বিস্ফোরণের শব্দও শোনা গেছে।
নারায়ণগঞ্জের পুলিশ লাইনস থেকে বিপুলসংখ্যক পুলিশ ঘটনাস্থলে এসেছে। তারা পুরো এলাকা ঘিরে রেখেছে। এলাকার ইন্টারনেট সংযোগ বন্ধ করে দেওয়া হয়েছে।
আরও পড়ুন:
‘জঙ্গি আস্তানা’ ঘিরে পুলিশ
