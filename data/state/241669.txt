
দেশের বিভিন্ন অঞ্চলের ওপর দিয়ে আজ রোববারও মৃদু তাপপ্রবাহ বয়ে যাচ্ছে। তবে সুখবর হলো—এই অসহনীয় অবস্থা দূর হওয়ার সম্ভাবনা দেখা দিয়েছে।আবহাওয়া অধিদপ্তর থেকে জানানো হয়, আজ ঢাকা, বরিশাল ও চট্টগ্রাম বিভাগের কয়েকটি জায়গায় এবং রাজশাহী, রংপুর, খুলনা ও সিলেট বিভাগের দু-একটি জায়গায় অস্থায়ী দমকা হাওয়া অথবা ঝোড়ো হাওয়াসহ বৃষ্টি অথবা বজ্রসহ বৃষ্টি হতে পারে।সেই সঙ্গে ঢাকা, বরিশাল ও চট্টগ্রাম বিভাগের কোনো কোনো জায়গায় ভারী থেকে অতি ভারী বৃষ্টির সম্ভাবনা রয়েছে।টাঙ্গাইল, রাঙামাটি, কুমিল্লা, মাইজদীকোর্ট, রাজশাহী, ঈশ্বরদী, খুলনা, সাতক্ষীরা, যশোর ও চুয়াডাঙ্গা অঞ্চলের ওপর দিয়ে মৃদু থেকে মাঝারি তাপপ্রবাহ বয়ে যাচ্ছে। কিন্তু তা দূর হতে পারে বলে আবহাওয়া অধিদপ্তর থেকে জানানো হয়েছে।
