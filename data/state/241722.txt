
ফরিদপুরের ভাঙ্গা উপজেলার এসএসসি পরীক্ষা কেন্দ্র থেকে ৪১টি মুঠোফোন জব্দ করা হয়েছে। গতকাল শুক্রবার এসএসসির গণিত পরীক্ষার সময় উপজেলা নির্বাহী কর্মকর্তা (ইউএনও) শিক্ষক ও পরীক্ষার্থীদের কাছ থেকে ওই মুঠোফোন জব্দ করেন। ইউএনও আলমগীর হোসেন জানান, পরীক্ষাকেন্দ্রে মুঠোফোন ব্যবহার নিষিদ্ধ। ভাঙ্গা পাইলট উচ্চবিদ্যালয় কেন্দ্র থেকে ১৪ জন শিক্ষক ও দুজন পরীক্ষার্থী এবং কে এম কলেজ কেন্দ্র থেকে সাতজন শিক্ষক ও ১৮ জন পরীক্ষার্থীর কাছে ওই ৪১টি মুঠোফোন জব্দ করা হয়। 
