
বাংলাদেশে নিযুক্ত নতুন মার্কিন রাষ্ট্রদূত মার্সিয়া ব্লুম বার্নিকাট প্রধানমন্ত্রী শেখ হাসিনার সঙ্গে সাক্ষাৎ​ করেছেন। আজ রোববার সন্ধ্যায় জাতীয় সংসদ ভবনে প্রধানমন্ত্রীর কার্যালয়ে এ সাক্ষাৎ​ অনুষ্ঠিত হয়।
মার্শিয়া ব্লুম বার্নিকাট গত ২৬ জানুয়ারি ঢাকায় এসেছেন। ঢাকায় যুক্তরাষ্ট্রের ১৫তম রাষ্ট্রদূত হিসেবে তিনি ড্যান মজীনার স্থলাভিষিক্ত হন। ঢাকায় আসার পর রাষ্ট্রপতি মো. আবদুল হামিদের হাতে পরিচয়পত্র তুলে দিয়ে বার্নিকাট আনুষ্ঠানিকভাবে মার্কিন রাষ্ট্রদূতের দায়িত্ব পালন শুরু করেন। এরই মধ্যে পররাষ্ট্রমন্ত্রী আবুল হাসান মাহমুদ আলী, পররাষ্ট্র প্রতিমন্ত্রী শাহ্‌রিয়ার আলমের সঙ্গে সাক্ষাৎ​ করেন তিনি। ঢাকায় আসার ২০ দিনের মাথায় আজ প্রধানমন্ত্রীর সঙ্গে মার্কিন রাষ্ট্রদূতের সাক্ষাৎ​ হলো।মার্কিন রাষ্ট্রদূত হিসেবে মার্শিয়া বার্নিকাট গত ৬ জানুয়ারি ওয়াশিংটনে শপথ নিয়েছেন।
