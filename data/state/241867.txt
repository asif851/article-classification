
চট্টগ্রাম নগরের সেন্ট প্লাসিড উচ্চবিদ্যালয়ে আজ শুক্রবার সকালে গণিত উৎসব অনুষ্ঠিত হবে। এতে চট্টগ্রাম জেলার বিভিন্ন শিক্ষাপ্রতিষ্ঠানের প্রায় দেড় হাজার শিক্ষার্থী অংশ নেবে।জাতীয় সংগীত ও বেলুন উড়িয়ে সকাল নয়টায় উৎসবের উদ্বোধন করা হবে। উদ্বোধনী অনুষ্ঠানে উপস্থিত থাকবেন ডাচ্-বাংলা ব্যাংক লিমিটেডের সিনিয়র এভিপি সৈয়দ মোহাম্মদ সোহেল, প্রথম আলোর যুগ্ম সম্পাদক বিশ্বজিৎ চৌধুরী ও প্রথম আলো যুব কর্মসূচির সমন্বয়ক মুনির হাসান।ডাচ্-বাংলা ব্যাংক লিমিটেডের পৃষ্ঠপোষকতায় ও প্রথম আলোর ব্যবস্থাপনায় উৎসব আয়োজনে যুক্ত রয়েছে গণিত অলিম্পিয়াড কমিটি।উদ্বোধনী অনুষ্ঠানের পর শিক্ষার্থীদের পরীক্ষা হবে। দিনব্যাপী এ উৎসবে গণিত নিয়ে নানা আয়োজনের পাশাপাশি থাকছে প্রশ্নোত্তরপর্ব ও রুবিকস কিউব প্রতিযোগিতা। এ ছাড়া পুরস্কার বিতরণী এবং সাংস্কৃতিক অনুষ্ঠান থাকছে।
