
মতিঝিল আইডিয়াল স্কুল অ্যান্ড কলেজে তিন দিনব্যাপী বিজ্ঞান উৎসব শুরু হয়েছে। শেষ হবে আজ শুক্রবার। এদিন বেলা তিনটা থেকে বিজ্ঞান উৎসবের সমাপনী ও পুরস্কার বিতরণী অনুষ্ঠান হবে। উৎসব শুরু হয়েছে গত বুধবার। আইডিয়াল স্কুল অ্যান্ড কলেজের অধ্যক্ষ শাহান আরা বেগম উৎসব সম্পর্কে বলেন, ‘শেখার বয়স কিন্তু এটাই। অনেকেই বলেন এখন সময় নষ্ট করো না, বড় হলে এসব করবা, এখন শুধু পড়াশোনা করা দরকার এটা ঠিক নয়। শিখতে হবে এখন থেকেই।’ শিক্ষার্থীদের জন্য বিজ্ঞান প্রকল্পের পাশাপাশি বিজ্ঞান বিষয়ে ছবি আঁকা প্রদর্শনী, ওয়াল ম্যাগাজিন, উপস্থিত বক্তৃতা, বিজ্ঞানভিত্তিক কুইজ ও উপস্থাপনা প্রতিযোগিতায় এবং ১০টিরও বেশি বিষয়ে অলিম্পিয়াডে অংশ নেওয়ার সুযোগ রয়েছে। বিজ্ঞপ্তি
