
খন্দকার সামচুল হক ফরিদপুরের সালথা উপজেলার যদুনন্দী ইউনিয়নের বাসিন্দা মুক্তিযোদ্ধা কমান্ডার খন্দকার সামচুল হক (৭৭) হৃদ্রোগে আক্রান্ত হয়ে গত মঙ্গলবার সকালে ঢাকার একটি হাসপাতালে চিকিৎসাধীন অবস্থায় ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি চার ছেলে রেখে গেছেন। গতকাল বুধবার সকালে নিজ এলাকা যদুনন্দী গ্রামে জানাজা শেষে পারিবারিক কবরস্থানে রাষ্ট্রীয় মর্যাদায় তাঁর লাশ দাফন করা হয়। 
