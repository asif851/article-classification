
এবারের এইচএসসি পরীক্ষায় পাবনার বেড়া উপজেলা থেকে ৮৬ জন জিপিএ-৫ পেয়েছেন। এর মধ্যে শুধু আলহেরা একাডেমি স্কুল অ্যান্ড কলেজ থেকেই পেয়েছেন ৭৯ জন। এ ছাড়া বেড়া কলেজ থেকে চারজন, কাশীনাথপুর মহিলা কলেজ থেকে দুজন ও মাসুমদিয়া কলেজ থেকে একজন জিপিএ-৫ পেয়েছেন।
বেড়া পৌর এলাকার আলহেরা একাডেমি স্কুল অ্যান্ড কলেজ থেকে ৭৯ জন শিক্ষার্থী জিপিএ-৫ পাওয়ায় এ শিক্ষাপ্রতিষ্ঠানে গতকাল বৃহস্পতিবার ছিল উৎসবের আমেজ। বিদ্যালয় কর্তৃপক্ষ জানায়, ১৭৪ জন পরীক্ষার্থী অংশ নিয়ে ১৬০ জন উত্তীর্ণ হয়েছেন। পাসের হার ৯১.৯৫। জিপিএ-৫ পাওয়া শিক্ষার্থীদের মধ্যে ৩৬ জন বিজ্ঞান, ১৫ জন ব্যবসায় শিক্ষা শাখা ও ২৮ জন মানবিক শাখার।
এ শিক্ষাপ্রতিষ্ঠানের অধ্যক্ষ মকছুদ আলম চৌধুরী বলেন, ‘বিদ্যালয়ের এমন ফলাফলে আমরা খুশি। শিক্ষক, অভিভাবক ও শিক্ষার্থীদের সম্মিলিত প্রচেষ্টাতেই এমন ভালো ফল অর্জন করা সম্ভব হয়েছে।’
