
আড়াইহাজার উপজেলার কালাপাহাড়িয়া ইউনিয়নের রাধানগর গ্রামে গতকাল শনিবার দুপুরে তুচ্ছ ঘটনাকে কেন্দ্র করে দুই পক্ষের সংঘর্ষে তিনজন টেঁটাবিদ্ধসহ ১৫ জন আহত হয়েছেন। এ সময় ১০টি বাড়ির ১৪টি ঘরে হামলা ও ভাঙচুরের ঘটনা ঘটেছে।টেঁটাবিদ্ধ তিন ভাই ঈমান আলী, আমিন ও আয়নালকে ঢাকা মেডিকেল কলেজ হাসপাতালে পাঠানো হয়েছে। চোখে টেঁটাবিদ্ধ ঈমান আলীর অবস্থা আশঙ্কাজনক।থানার ওসি মো. আলমগীর জানান, নদীতে মাছ ধরা নিয়ে গত শুক্রবার দুই শিশুর মধ্যে ঝগড়া হয়। এ নিয়ে তাদের পরিবার বিরোধে জড়িয়ে পড়ে। গতকাল দুপুরে বিরোধ মেটাতে সালিস বসে। সালিেস ইউপি সদস্য আরশ আলীর লোকজন প্রতিপক্ষ ঈমান আলীর লোকজনের ওপর হামলা চালালে তিনজন টেঁটাবিদ্ধসহ ১৫ জন আহত হন। এ সময় ঈমানের মৃত্যুর গুজব ছড়িয়ে পড়লে তাঁর লোকজন আরশের সমর্থকদের বাড়িঘরে হামলা চালান।
