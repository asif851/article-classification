
হজরত শাহজালাল আন্তর্জাতিক বিমানবন্দরে প্রায় সোয়া দুই কেজি সোনা আটক করেছে আর্মড পুলিশ ব্যাটালিয়ন (এপিবিএন)। এই সোনা আনার অভিযোগে সৌদি আরব থেকে আসা বাংলাদেশ বিমানের যাত্রী মো. দেলোয়ার হোসেনকে আটক করা হয়েছে। আজ শুক্রবার বিকেল সোয়া চারটার দিকে এ ঘটনা ঘটে।
এপিবিএনের তথ্যানুযায়ী, আটক সোনার বাজারমূল্য প্রায় এক কোটি টাকা।আটক সোনার মধ্যে ১৬টি বার, শতাধিক চেন ও বেশ কয়েকটি আংটি রয়েছে বলে জানান এপিবিএনের জ্যেষ্ঠ সহকারী পুলিশ সুপার আলমগীর হোসেন। প্রথম আলো ডটকমকে তিনি বলেন, গোপন সংবাদ পেয়ে বিমানবন্দরের গ্রিন চ্যানেল পার হওয়ার পর দেলোয়ার হোসেনের দেহ ও ব্যাগে তল্লাশি চালানো হয়। সোনার বার ও অলংকারগুলো দেলোয়ার তাঁর শরীরের বিভিন্ন স্থানে লুকিয়ে এনেছেন।এপিবিএনকে প্রাথমিক জিজ্ঞাসাবাদে দেলোয়ার জানান, এসব সোনা তাঁর নিজের এবং প্রবাসী বন্ধুদের। দেলোয়ার সৌদি আরবের রিয়াদে শ্রমিকের কাজ করেন। সর্বশেষ ১২ নভেম্বর কাতার এয়ারওয়েজের একটি উড়োজাহাজের সিটের নিচ থেকে পরিত্যক্ত অবস্থায় ৩৭ কেজি সোনা আটক করে শুল্ক কর্তৃপক্ষ।
