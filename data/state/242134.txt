
চাঁদপুরের মতলব দক্ষিণ উপজেলায় আসন্ন ইউনিয়ন পরিষদ নির্বাচনে চেয়ারম্যান পদে পাঁচটি ইউনিয়নে আওয়ামী লীগ ও বিএনপির প্রার্থী চূড়ান্ত করা হয়েছে।
   গত সোমবার আওয়ামী লীগের এবং আজ মঙ্গলবার বিএনপির প্রার্থী চূড়ান্ত করে ওই দুই দলের কেন্দ্রীয় কমিটি।
উপজেলা আওয়ামী লীগ সূত্রে জানা গেছে, কেন্দ্র থেকে দলীয় প্রার্থীর তালিকা চূড়ান্ত করে গত সোমবার জেলা আওয়ামী লীগের কাছে পাঠানো হয়।
আওয়ামী লীগের প্রার্থীরা হলেন নায়েরগাঁও উত্তরে আবদুসসালাম মৃধা, নায়েরগাঁও দক্ষিণে মিজানুর রহমান, খাদেরগাঁওয়ে সৈয়দ মঞ্জুর হোসেন, উপাদী উত্তরে শহিদ উল্লাহ ও উপাদী দক্ষিণ ইউনিয়নে গোলাম মোস্তফা।
উপজেলা বিএনপি সূত্রে জানা গেছে, তৃণমূল থেকে দলীয় প্রার্থীর নামের তালিকা পাঠানোর পর গতকাল কেন্দ্র থেকে একক প্রার্থীর চূড়ান্ত তালিকা জেলা ও উপজেলা কমিটির কাছে পাঠানো হয়। দলীয় প্রার্থীরা হলেন নায়েরগাঁও উত্তরে মহসীন উদ্দিন, নায়েরগাঁও দক্ষিণে আবদুল মজিদ তালুকদার, খাদেরগাঁওয়ে আবদুল হাই, উপাদী উত্তরে হানিফ পাটোয়ারী ও উপাদী দক্ষিণ ইউনিয়নে নোয়াব খান।
