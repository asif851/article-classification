
নারায়ণগঞ্জের সোনারগাঁ উপজেলায় গত রোববার চার মাদক ব্যবসায়ীকে গ্রেপ্তার করেছে পুলিশ। এর মধ্যে পৌরসভার নয়ামাটি থেকে কাজী হোসেন, বালুয়াদিঘিরপাড় থেকে মামুন মিয়া, কাঁচপুর পুরানবাজার এলাকা থেকে রাকিব মিয়া ও মজহমপুর এলাকা থেকে কাজী সফর আলীকে ইয়াবা, গাঁজাসহ গ্রেপ্তার করা হয়। গতকাল সোমবার সকালে কাজী হোসেন ও রাকিবকে এক বছর করে, মামুন মিয়া ও কাজী সফর আলীকে ছয় মাস করে বিনাশ্রম কারাদণ্ড দেওয়া হয়। উপজেলা সহকারী কমিশনার (ভূমি) রুবায়েত হায়াতের ভ্রাম্যমাণ আদালত এ আদেশ দেন। সোনারগাঁ (নারায়ণগঞ্জ) প্রতিনিধি
