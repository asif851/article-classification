
সিরাজগঞ্জের নগরবাড়ী-বগুড়া মহাসড়কের শাহজাদপুর উপজেলার পারকোলা নামক স্থানে বিপরীত দিক থেকে আসা বাসের ধাক্কায় মোটরসাইকেলের এক আরোহী নিহত ও চালক আহত হয়েছেন। গত সোমবার বেলা তিনটার দিকে এ দুর্ঘটনা ঘটে।হাটিকুমরুল হাইওয়ে থানার ওসি আলী ফরিদ আহমেদ জানান, একটি বীজ বাজারজাত কোম্পানির বিপণন কর্মকর্তা রোকনুজ্জামান রানা (৪৮) সোমবার বেলা তিনটার দিকে হারিজ উদ্দীন (২৪) নামের এক ব্যক্তির মোটরসাইকেলে চড়ে তালগাছী থেকে শাহজাদপুরে যাচ্ছিলেন। পারকোলা নামক স্থানে বিপরীত দিক থেকে আসা একটি বাস মোটরসাইকেলটিকে ধাক্কা দিলে দুজনই গুরুতর আহত হন। তাঁদের উদ্ধার করে উল্লাপাড়ার বেসরকারি একটি হাসপাতালে ভর্তি করা হলে চিকিৎসাধীন অবস্থায় রাত আটটার দিকে রোকনুজ্জামান মারা যান। তিনি জামালপুর জেলা সদরের পলাশতলা গ্রামের ওয়াহেদুজ্জামানের ছেলে।
 
