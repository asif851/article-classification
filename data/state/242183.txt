
ঝিনাইদহের কালীগঞ্জের পুকুরিয়া মনোহরপুর গ্রামে গতকাল রোববার বিদ্যুৎস্পৃষ্ট হয়ে হালিমা বেগম (৩০) নামের এক গৃহবধূর মৃত্যু হয়েছে। তিনি ওই গ্রামের মিরাজুল ইসলামের স্ত্রী। কালীগঞ্জ থানার এসআই মুনির হোসেন জানান, পুকুরিয়া-মনোহরপুর গ্রামের হালিমা ভোরে নামাজের জন্য প্রস্তুতি নিচ্ছিলেন। এ সময় ঘরে বিদ্যুতের সুইচ অন করতে গিয়ে মাল্টিপ্লাগের সঙ্গে হাত লাগলে তিনি বিদ্যুৎস্পৃষ্ট হন। এতে ঘটনাস্থলেই তিনি মারা যান। 
