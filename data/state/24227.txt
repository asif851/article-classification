
টাঙ্গাইলের কালিহাতী উপজেলায় বালুভর্তি ট্রাকের নিচে চাপা পড়ে হারু মিয়া নামের এক পাট ব্যবসায়ী নিহত হয়েছেন। গতকাল বুধবার উপজেলার রাজাবাড়ি মোড়ে এ ঘটনা ঘটে। হারুর বাড়ি উপজেলার আনালিয়াবাড়ি গ্রামে।
এলাকাবাসী ও পুলিশ জানায়, গতকাল বিকেলে হারু পাট নিয়ে সাইকেলে করে এলেঙ্গা হাটে যাচ্ছিলেন। তিনি রাজাবাড়ি পৌঁছালে একটি বালুভর্তি ট্রাক তাঁকে চাপা দেয়। এতে তিনি ঘটনাস্থলেই নিহত হন।
কালিহাতী থানার উপপরিদর্শক (এসআই) খোকন সরকার বলেন, ঘটনার পর থেকে ট্রাকচালক পলাতক রয়েছেন।
