
স্বরাষ্ট্রমন্ত্রী মহীউদ্দীন খান আলমগীর হেফাজতে ইসলামকে ইঙ্গিত করে  বলেছেন, হেফাজতের নামে তারা (হেফাজতে ইসলাম) বাংলাদেশে হিংসাত্মক কর্মকাণ্ডের পদক্ষেপ নিচ্ছে ও পায়তারা চালাচ্ছে।মন্ত্রী চট্টগ্রামের লালখান বাজারে মাদ্রাসায় বিস্ফোরণের ঘটনার প্রেক্ষিতে বলেন, এর মধ্যে তাদেরকে গ্রেপ্তার করা হয়েছে এবং  মাদ্রাসার অধ্যক্ষ ও তার সহচরকে গ্রেপ্তার করার জন্য নির্দেশ দেওয়া হয়েছে।আজ  মঙ্গলবার বিকেলে চাঁদপুরের কচুয়া উপজেলা পরিষদ মিলনায়তনে সরকারি প্রাথমিক বিদ্যালয়ের শিক্ষকদের সঙ্গে মতবিনিময় শেষে সাংবাদিকদের মন্ত্রী এসব কথা বলেন।মন্ত্রী বলেন, ভোটকেন্দ্রে দায়িত্ব পালন করা শিক্ষকদের নৈতিক দায়িত্ব। তিনি বলেন, যারা ভোটকেন্দ্রে বাধা দিতে চায় তারা গণতন্ত্রের শত্রু। মন্ত্রী আশাপ্রকাশ করে বলেন, ভোটকেন্দ্রের দায়িত্ব পালনে কেউ ব্যর্থ হবে না। তিনি বলেন,  সরকার প্রাথমিক শিক্ষায় কল্যাণের জন্য কাজ করে যাচ্ছে। সবাইকে সতর্ক হয়ে কাজ করতে হবে।গত ৫মে ঢাকায় হেফাজতের ইসলামের সমাবেশ চলাকালে পবিত্র কোরআন  শরিফ পুড়িয়ে দেওয়ার ঘটনার উল্লেখ করে মন্ত্রী বলেন,  ওইদিন হেফাজত ইসলাম ৩৮টি পবিত্র কোরআন শরিফ পুড়িয়েছে। তারা ইসলামের হেফাজতের নামে অপচেষ্টা করে। যারা পবিত্র কোরআন শরীফ পুড়িয়ে দেয় তারা ইসলামের কীভাবে হেফাজত করবে?
এ সময় পুলিশ সুপার মো. আমির জাফর, উপজেলা নির্বাহী কর্মকর্তা জিয়াউদ্দিন, উপজেলা ভাইস-চেয়ারম্যান সোহরাব হোসেন প্রমুখ।
 
 
