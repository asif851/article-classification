
গাজায় ইসরায়েলি হামলার প্রতিবাদে কালো পতাকা মিছিলের জন্য লিখিত না পেলেও মৌখিক অনুমতি পেয়েছে বিএনপি। বিএনপির নেতৃত্বাধীন ২০ দলের ঈদ-পরবর্তী আন্দোলন কর্মসূচির সঙ্গে ঘোষিত হয়েছিল এই কালো পতাকা মিছিল।
ঘোষিত কর্মসূচি অনুযায়ী গাজায় ইসরায়েলি হামলার প্রতিবাদে কাল শনিবার দেশব্যাপী কালো পতাকা মিছিল করবে বিএনপি। এ জন্য পুলিশের কাছ থেকে বিএনপি মৌখিক অনুমতি পেয়েছে বলে প্রথম আলোকে জানিয়েছেন বিএনপির যুগ্ম মহাসচিব রুহুল কবির রিজভী।রাজধানীতে নয়াপল্টনের বিএনপির কার্যালয়ের সামনে থেকে ওই মিছিল শুরু হবে।
