
মহানগর বাদে ঢাকা জেলা এবং এর আশপাশের আট জেলায় আগামীকাল বৃহস্পতিবার হরতাল ডেকেছে বিএনপির নেতৃত্বাধীন ২০-দলীয় জোট। বিএনপির চেয়ারপারসন খালেদা জিয়াসহ দলের জ্যেষ্ঠ নেতাদের নামে মামলা, নির্যাতন এবং বিএনপির ভারপ্রাপ্ত মহাসচিব মির্জা ফখরুল ইসলামকে রিমান্ডে নেওয়ার প্রতিবাদে এ হরতাল ডাকা হয়েছে।
আজ বুধবার বিএনপির ঢাকা বিভাগীয় সাংগঠনিক সম্পাদক ফজলুল হক মিলন স্বাক্ষরিত এক বিবৃতিতে এ কথা বলা হয়েছে।
ঢাকা মহানগর এই হরতালের আওতামুক্ত থাকবে। অন্য জেলাগুলো হলো গাজীপুর, নরসিংদী, মানিকগঞ্জ, মুন্সিগঞ্জ, নারায়ণগঞ্জ, টাঙ্গাইল, ময়মনসিংহ ও কিশোরগঞ্জ।
