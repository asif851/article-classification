
শুদ্ধভাবে জাতীয় সংগীত পরিবেশনের লক্ষ্যে নারায়ণগঞ্জে ‘জাতীয় সংগীত প্রশিক্ষণ কর্মশালা’ হয়েছে। গতকাল শুক্রবার আইডিয়াল স্কুলে ‘জাতীয় রবীন্দ্রসংগীত সম্মিলন পরিষদ’ জেলা শাখা এর আয়োজন করে। আমিনুল হক, মোস্তাফিজুর রহমান ও মিতা হক কর্মশালায় প্রশিক্ষণ দেন। নারায়ণগঞ্জের ২৫টি স্কুলের ২৪০ জন শিক্ষক ও শিক্ষার্থী এতে অংশ নেন। অনুষ্ঠানে বক্তব্য দেন সাংস্কৃতিক ব্যক্তিত্ব রফিউর রাব্বি, জাতীয় রবীন্দ্র সংগীত সম্মিলন পরিষদ জেলা শাখার সভাপতি জীবন চৌধুরী প্রমুখ। 
