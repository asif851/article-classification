
ফরিদপুরের ভাঙ্গায় অবসরপ্রাপ্ত এক পুলিশ সদস্যের বাড়িতে ডাকাতির ঘটনা ঘটেছে। তাঁর নাম আমজাদ আলী মীর। গত বৃহস্পতিবার দিবাগত রাত দুইটার দিকে তাঁর শেখপুরা গ্রামের বাড়িতে এ ঘটনা ঘটে। আমজাদ আলীর ভাষ্যমতে, ১০-১৫ জনের ডাকাত দল তাঁর ছেলে সাগর মীরের ঘরের তালা ভেঙে ভেতরে ঢোকে। এরপর দেশীয় অস্ত্রের মুখে পাঁচ ভরি সোনার গয়না, ৫০ হাজার টাকা, টিভি, মুঠোফোন, ক্যামেরা ও কাপড়চোপড় নিয়ে যায়। ভাঙ্গা থানার ওসি মো. নাজমুল ইসলাম বলেন, পুলিশ ঘটনাস্থল পরিদর্শন করেছে। তবে এ ঘটনায় কেউ অভিযোগ করেনি। 
