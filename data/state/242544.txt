
দেশের শীর্ষস্থানীয় ওষুধ কোম্পানির কারখানাগুলো ঘুরে দেখলেন তাঁরা। দেখলেন কীভাবে ওষুধ তৈরি হয় কাঁচামাল থেকে, নিয়ন্ত্রণ করা হয় ওষুধের মান। বিজ্ঞান ও প্রযুক্তি বিশ্ববিদ্যালয় চট্টগ্রামের (ইউএসটিসি) ফার্মেসি বিভাগের শিক্ষার্থীরা এভাবে হাতে-কলমে অভিজ্ঞতা নিতে গিয়েছিলেন সাভার, নারায়ণগঞ্জ ও টঙ্গীর বিভিন্ন ওষুধ কারখানায়। ১৩ থেকে ১৮ নভেম্বর ছয় দিনের শিক্ষা সফরে অংশ নিয়েছিলেন ফার্মেসি বিভাগের ১৯তম ব্যাচের ৪৮ জন শিক্ষার্থী ও চারজন শিক্ষক।ছয় দিনের এ শিল্প-শিক্ষা ভ্রমণে ইউএসটিসির শিক্ষার্থীরা গিয়েছিলেন সাভারের ইনসেপ্টা ফার্মাসিউটিক্যালস, নারায়ণগঞ্জের অ্যাডভান্স কেমিকেল ইন্ডাস্ট্রিজ (এসিআই) ও টঙ্গীর বেক্সিমকো ফার্মাসিউটিক্যালসের কারখানায়।উপাদান থেকে ক িকরে নানা প্রক্রিয়া শেষে ওষুধ উৎপাদিত হয়, এ ভ্রমণে সেটি প্রত্যক্ষ করেন শিক্ষার্থীরা।ভ্রমণে অংশ নেওয়া শিক্ষার্থী রবিউল হোসেন চৌধুরী বলেন, ওষুধ উৎপাদনের কারখানায় ভ্রমণের পর বইয়ে পড়া জ্ঞানের যথাযথ প্রয়োগ ও সমন্বয় করা সহজ হবে।
