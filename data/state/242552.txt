
কিশোরগঞ্জে ছোট ভাইয়ের ছুরিকাঘাতে বড় ভাই নিহত হয়েছেন। নিহত শরিফ মিয়ার (৩৫) ছোট ভাই শামিম মিয়াকে (২৮) গ্রেপ্তার করেছে পুলিশ। গত বৃহস্পতিবার রাতে পৌর শহরের চর শোলাকিয়ায় এ ঘটনা ঘটে। পুলিশ ও নিহত ব্যক্তির পরিবার সূত্রে জানা গেছে, এক বছর ধরে শামিম কিছুটা মানসিক ভারসাম্যহীন। তাঁর চিকিৎসা চলছিল। ওষুধ খাওয়া নিয়ে বৃহস্পতিবার রাত ১১টার দিকে দুই ভাইয়ের মধ্যে কথা-কাটাকাটি হয়। একপর্যায়ে শামিম ছুরি দিয়ে শরিফকে আঘাত করেন। এতে ঘটনাস্থলেই তাঁর মৃত্যু হয়। 
