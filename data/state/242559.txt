
আগামী ২৮ ফেব্রুয়ারি ঢাকার বঙ্গবন্ধু আন্তর্জাতিক সম্মেলন কেন্দ্রে অনুষ্ঠিত হবে আন্তর্জাতিক মানবসম্পদ সম্মেলন ২০১৫। সম্প্রতি জাতীয় প্রেসক্লাবে এক সংবাদ সম্মেলনে এ তথ্য জানানো হয়।সম্মেলনের আয়োজক বাংলাদেশ সোসাইটি ফর হিউম্যান রিসোর্স ম্যানেজমেন্ট ( বিএসএইচআরএম)। এটি বাংলাদেশের মানবসম্পদ পেশাজীবীদের সর্ববৃহৎ ও স্বীকৃত সংস্থা, যা প্রায় ১ হাজার ৫০০ মানবসম্পদ পেশাজীবী নিয়ে গঠিত ও পরিচালিত।এ ​সম্মেলনে দেশ বিদেশের খ্যাতনামা করপোরেট মানবসম্পদ বিশেষজ্ঞরা উপস্থিত থাকবেন বলে বিএসএইচআরএমের পক্ষ থেকে জানানো হয়েছে। এর মধ্যে রয়েছেন, অস্ট্রেলিয়ান এইচআর ইনস্টিটিউটের সভাপতি পিটার উইলসন, ভারতের মানবসম্পদ উন্নয়ন বিশেষজ্ঞ টিভি রাও প্রমুখ।সংবাদ সম্মেলনে বক্তব্য দেন ৪র্থ আন্তর্জাতিক মানবসম্পদ সম্মেলন-২০১৫ আয়োজক কমিটির সভাপতি মাশেকুর রহমান খান এবং সম্পাদক কাজী এম আহমেদ। এ ছাড়া ছিলেন বিএসএইচআরএম এর সভাপতি মোশাররফ হোসেন ও সাধারণ সম্পাদক নজরুল ইসলাম, প্রেস ও মিডিয়া সাব-কমিটির আহ্বায়ক রিয়াদ হোসেন প্রমুখ।
