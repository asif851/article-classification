
চট্টগ্রাম নগরের কুসুমবাগ এলাকায় নির্মাণাধীন ভবনের ছাদ থেকে পড়ে সোনা মিয়া (৫৫) নামের এক নিরাপত্তারক্ষীর মৃত্যু হয়েছে।গতকাল সোমবার বিকেলে এ ঘটনা ঘটে। নগরের খুলশী থানার কুসুমবাগ এলাকার আইয়ুব খান কোম্পানির বাড়িতে এ ঘটনা ঘটে।চট্টগ্রাম মেডিকেল কলেজ হাসপাতাল সূত্রে জানা গেছে, সোনা মিয়া কুসুমবাগের আইয়ুব খান কোম্পানির বাড়িতে নির্মাণাধীন আল-মরিয়ম টাওয়ারের নিরাপত্তারক্ষী ছিলেন। তিনি গতকাল বিকেলে টাওয়ারের ছয়তলা ছাদে পানি দেওয়ার সময় পা পিছলে নিচে পড়ে যান। গুরুতর আহত অবস্থায় হাসপাতালে নিয়ে আসা হলে কর্তব্যরত চিকিৎসক তাঁকে মৃত ঘোষণা করেন।
 
