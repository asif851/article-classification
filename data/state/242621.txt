
গুম, অপহরণসহ নানা ঘটনায় আলোচিত নারায়ণগঞ্জে সমাবেশ করতে চান বিএনপির চেয়ারপারসন খালেদা জিয়া। এ উপলক্ষে ১৪ মে নারায়ণগঞ্জ শহরের সিটি করপোরেশনের সামনে বঙ্গবন্ধু সড়কে সমাবেশ করতে জেলা বিএনপির পক্ষ থেকে সিটি করপোরেশনে একটি আবেদন করা হয়েছে।আজ বুধবার নারায়ণগঞ্জ জেলা বিএনপির সভাপতি তৈমুর আলম খন্দকার আবেদনটি করেন। তিনি প্রথম আলোকে বলেন, ‘নারায়ণগঞ্জে একের পর এক গুম-অপহরণ হচ্ছে। আইনশৃঙ্খলা ভেঙে পড়েছে। তাই বিএনপির চেয়ারপারসন সেখানে সমাবেশ করতে চান। আমরা ১৪ মে সমাবেশ করতে সিটি করপোরেশনের কাছে অনুমতি চেয়েছি। জেলা পুলিশ সুপারকেও বিষয়টি জানিয়েছি।’
এদিকে সমাবেশ করতে বিএনপির আবেদন বিষয়ে জানতে চাইলে নারায়ণগঞ্জ সিটি করপোরেশনের মেয়র সেলিনা হায়াত্ আইভী বলেন, ‘বিএনপির পক্ষ থেকে আবেদন পেয়েছি।’
