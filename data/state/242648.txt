
 
বিএনপির চেয়ারপারসন খালেদা জিয়া আগামী বুধবার দেশে ফিরছেন। ওই দিন এমিরেটস এয়ারলাইনসের একটি ফ্লাইটে বিকেল পাঁচটা ৪০ মিনিটে তাঁর ঢাকার হজরত শাহজালাল আন্তর্জাতিক বিমানবন্দরে পৌঁছার কথা রয়েছে।
আজ শনিবার রাতে বিএনপির চেয়ারপারসনের প্রেস শাখার কর্মকর্তা শায়রুল কবির খান এ কথা জানিয়েছেন। তিনি বলেন, ওই দিন বিমানবন্দরে দলের নেতা-কর্মীরা খালেদা জিয়াকে ‘এক নজর দেখতে’ বিমানবন্দরে উপস্থিত থাকবেন।
গত ১৫ জুলাই খালেদা জিয়া চিকিৎসার জন্য যুক্তরাজ্যে যান। সেখানে তিনি তাঁর বড় ছেলে তারেক রহমান ও তাঁর পরিবারের সঙ্গে অবস্থান করছেন। লন্ডনে তাঁর চোখে অস্ত্রোপচার ও হাঁটুর চিকিৎসা হয়েছে।
খালেদা জিয়ার নামে কুমিল্লায় দুই মামলায় ও ঢাকায় তিন মামলায় বিরুদ্ধে গ্রেপ্তারি পরোয়ানা জারি রয়েছে।
