
বগুড়ার ধুনটে এক কৃষককে কুপিয়ে হত্যার চেষ্টার অভিযোগে বাবা-ছেলেকে আটক করে থানায় সোপর্দ করেছেন গ্রামবাসী। ধুনট পুলিশ জানায়, গতকাল শুক্রবার সকালে নিমগাছি ইউনিয়নের বেড়েরবাড়ি গ্রামের আমেজ মোল্লা নামের এক কৃষক তাঁর বাড়ির পাশে ধানখেতে গেলে একই গ্রামের ভেটু আকন্দ ও তাঁর ছেলে আসাদুল ইসলাম আমেজ মোল্লাকে কোপান। এ সময় গ্রামবাসী দেশীয় অস্ত্রাসহ তাঁদের আটক করেন। আমেজ মোল্লাকে হাসপাতালে ভর্তি করা হয়েছে। 
