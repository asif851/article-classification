
ভারতীয় সীমান্তরক্ষী বাহিনীর (বিএসএফ) গুলিতে আজিজুল ইসলাম (৩০) নামে বাংলাদেশি এক যুবক নিহত হয়েছেন। গত মঙ্গলবার রাতে জয়পুরহাটের পাঁচবিবি উপজেলার হাটখোলা সীমান্তে এ ঘটনা ঘটে। আজিজুলের বাড়ি জয়পুরহাট সদর উপজেলার দড়িপাড়া গ্রামে।বর্ডার গার্ড বাংলাদেশের (বিজিবি) জয়পুরহাট-৩ ক্যাম্পের অধিনায়ক লে. কর্নেল আবদুল রাজ্জাক তরফদার জানান, মঙ্গলবার রাত তিনটার দিকে বাংলাদেশের কয়েকজন গরু ব্যবসায়ী ভারত থেকে গরু নিয়ে ফেরার পথে বিএসএফের গুলিতে আজিজুল মারা যান। তাঁর মরদেহ পাঁচবিবির হাটখোলা সীমান্তে ভারতীয় ভূখণ্ডের ৫০ গজ ভেতরে পড়েছিল। এ ঘটনায় বিজিবির পক্ষ থেকে বিএসএফের কাছে তীব্র প্রতিবাদ জানানো হয়।
