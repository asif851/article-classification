
বন্দর চেয়ারম্যান রিয়ার অ্যাডমিরাল নিজাম উদ্দিন আহমেদের সঙ্গে বৃহত্তর আগ্রাবাদ ও হালিশহর জলাবদ্ধতা নিরসন কমিটির মতবিনিময় সভা সম্প্রতি অনুষ্ঠিত হয়। বন্দর চেয়ারম্যান কার্যালয়ে অনুষ্ঠিত সভায় উপস্থিত ছিলেন কমিটির চেয়ারম্যান নুরুল ইসলাম, মহাসচিব জসিম উদ্দিন, যুগ্ম মহাসচিব খায়রুল আলম, স্থপতি ইমানুল হক, এস এম সোহেল প্রমুখ।বন্দর চেয়ারম্যান জানান, আগামী বর্ষা মৌসুমের আগেই মহেশ খালে স্লুইসগেট নির্মাণ সম্পন্ন করে জোয়ারের পানিতে সৃষ্ট জলাবদ্ধতা থেকে পাঁচ লাখ মানুষকে রক্ষা করবেন। তিনি আরও জানান, সামাজিক দায়বদ্ধতার অংশ হিসেবে মহেশ খাল খননকাজ ও স্লুইসগেট বন্দরের নিজস্ব অর্থায়নে করে দেওয়া হবে।সভায় কমিটির পক্ষ থেকে বন্দর চেয়ারম্যানের হাতে একটি স্মারকলিপি তুলে দেওয়া হয়। বিজ্ঞপ্তি।
