
কর্মীদের ওপর পুলিশের লাঠিপেটা ও নির্যাতনের প্রতিবাদে আজ শুক্রবার বিকেল পৌনে চারটার দিকে রাজধানীর শাহবাগে গণজাগরণ মঞ্চের সমাবেশ শুরু হয়েছে।
গতকাল বৃহস্পতিবার বেলা তিনটা থেকে বিকেল সাড়ে পাঁচটা পর্যন্ত গণজাগরণ মঞ্চের ‘ঢাকায় পাকিস্তান হাইকমিশন অভিমুখে মিছিলে পুলিশ লাঠিপেটা ও নির্যাতন চালায়। পুলিশের লাঠিপেটায় আহত হন মঞ্চের মুখপাত্র ইমরান এইচ সরকারসহ ২০-২৫ জন। সেখান থেকে ১১ জনকে আটক করে পুলিশ। পরে তাঁদের মুক্তি দেওয়া হয়। জামায়াতে ইসলামীর নেতা কাদের মোল্লার ফাঁসি নিয়ে পাকিস্তান সরকারের শোক ও নিন্দা প্রস্তাবের ঘটনায় দেশটির সঙ্গে কূটনৈতিক সম্পর্ক অস্থায়ীভাবে ছিন্ন করার দাবিতে মঞ্চ ওই মিছিল করে।
