
জেএসসি পরীক্ষার্থী এক ছাত্রীকে ধর্ম পরীক্ষায় নকল দিতে এসেছিলেন নিজামুল আলম (২৫)। এটাই যে বড় অধর্মের কাজ, সেটা হয়তো তাঁর মনে ছিল না। আর তাই হাতেনাতে ধরা পড়ার পর কক্ষ পরিদর্শকের সঙ্গে দুর্ব্যবহার করতেও তিনি পিছপা হননি। ঘটনাটি ঘটে ফরিদপুরের নগরকান্দা উপজেলায়। কিন্তু পরীক্ষায় এমন অধর্ম কি মেনে নেওয়া যায়! তাই নিজামুল হককে যেতে হলো কারাগারে। ভ্রাম্যমাণ আদালত তাঁকে তিন হাজার টাকা জরিমানাসহ ছয় মাসের কারাদণ্ড দিয়ে কারাগারে পাঠালেন।
