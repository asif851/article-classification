
ক্রিকেটার তামিম ইকবালের বিবাহোত্তর বউভাত অনুষ্ঠানে যোগ দিয়েছেন  বিরোধীদলীয় নেতা বিএনপির চেয়ারপারসন খালেদা জিয়া। তাঁর সঙ্গে আছেন বিএনপির স্থায়ী কমিটির সদস্য মির্জা আব্বাস ও মোসাদ্দেক আলী। রাজধানীর গলফ ক্লাবে এ অনুষ্ঠান চলছে। আজ বৃহস্পতিবার রাত ১০টার দিকে খালেদা জিয়া অনুষ্ঠানে যান। খালেদা জিয়ার প্রেস উইংয়ের সদস্য শাহিরুল করিব খান প্রথম আলো ডটকমকে এ কথা জানান। বউভাত অনুষ্ঠানে দেশের শীর্ষ রাজনীতিক, বিশিষ্ট ব্যক্তিবর্গ, জাতীয় দলের ক্রিকেটার ও বিসিবির কর্মকর্তারা উপস্থিত থাকবেন বলে জানা গেছে।
