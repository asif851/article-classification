
বগুড়ার ধুনট উপজেলায় স্নাতক ও সমমানের শিক্ষার্থীদের মাঝে প্রধানমন্ত্রীর শিক্ষা সহায়তা ট্রাস্টের উপবৃত্তির অর্থ বিতরণ করেছেন বগুড়া-৫ আসনের সাংসদ হাবিবর রহমান। গতকাল ধুনট এনইউ পাইলট উচ্চবিদ্যালয় মিলনায়তনে উপবৃত্তি বিতরণ উপলক্ষে এক আলোচনা সভা অনুষ্ঠিত হয়। পরে উপজেলার ছয়টি কলেজ ও তিনটি মাদ্রাসার ৩৮২ জন শিক্ষার্থীর মাঝে ৪ হাজার ৯০০ টাকা করে বিতরণ করেন। উপজেলা শিক্ষা কর্মকর্তা নূর আলমের সভাপতিত্বে অনুষ্ঠিত সভায় অন্যান্যের মধ্যে বক্তব্য রাখেন উপজেলা আওয়ামী লীগের সভাপতি টিআইএম নূরুন্নবী তারিক, সাধারণ সম্পাদক আবদুল হাই খোকন প্রমুখ। ধুনট (বগুড়া) প্রতিনিধি|
