
সাউথ বাংলা এগ্রিকালচার অ্যান্ড কমার্স (এসবিএসি) ব্যাংক সম্প্রতি প্লাসিড এক্সপ্রেসের রেমিট্যান্স সেবা চালু করেছে। ৪৪টি শাখা থেকে প্লাসিড রেমিট্যান্স সেবা নিতে পারবেন এর গ্রাহকেরা। গতকাল এ সেবাটি যৌথভাবে উদ্বোধন করেন যমুনা ব্যাংকের উপব্যবস্থাপনা পরিচালক এ কে এম সাইফুদ্দীন আহমেদ, এসবিএসি ব্যাংকের এসইভিপি ও আইডি বিভাগের প্রধান হারুন-অর-রশীদ এবং প্লাসিড এক্সপ্রেসের পরিচালক ও সিএফও হারুন-উর-রশীদ। উপস্থিত ছিলেন এসবিএসি ব্যাংকের আইডি বিভাগের ডেপুটি হেড মেজবাউল হাসান, এভিপি মো. মাজহারুল হাসান, রেমিট্যান্স প্রধান এ বি এম সোহেল পারভেজ প্রমুখ। বিজ্ঞপ্তি।
