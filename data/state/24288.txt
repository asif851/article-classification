
মানিকগঞ্জের হরিরামপুর উপজেলার গোপীনাথপুর গ্রামে একটি মুরগির খামার গত বুধবার রাতে পুড়িয়ে দিয়েছে দুর্বৃত্তরা। এতে ওই খামারের নয় দিন বয়সী প্রায় এক হাজার ৮০০ মুরগি পুড়ে যায়।খামারের মালিক আবদুল্লাহ আল-মামুন বলেন, গত ঈদুল আজহার এক দিন আগে একই গ্রামের ভিকু মিয়া নামের এক যুবক বাকিতে ৭০০ টাকার মুরগি নেন। প্রায় দুই সপ্তাহ আগে ওই টাকা চাওয়ায় তাঁর সঙ্গে ভিকুর ঝগড়া হয়। তিনি অভিযোগ করেন, এই ঝগড়ার জের ধরে ভিকু তাঁর খামারে আগুন দিয়েছেন।  মানিকগঞ্জ প্রতিনিধি
