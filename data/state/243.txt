
দুর্বৃত্তদের গুলিতে নিহত গাইবান্ধার সাংসদ মনজুরুল ইসলাম হত্যায় সন্দেহভাজন আটজনকে গ্রেপ্তার করেছে পুলিশ। পুলিশ বলছে, তাঁরা জামায়াত-শিবিরের নেতা-কর্মী।
আজ শনিবার ভোররাতে সুন্দরগঞ্জ উপজেলার রামজীবন ইউনিয়নের নিজপাড়া গ্রাম থেকে পুলিশ তাঁদের গ্রেপ্তার করে। তাঁদের জিজ্ঞাসাবাদ করা হচ্ছে।
সুন্দরগঞ্জ থানার ভারপ্রাপ্ত কর্মকর্তা (ওসি) আতিয়ার রহমানের ভাষ্য, ওই গ্রামের একটি বাড়িতে জামায়াত-শিবিরের নেতা-কর্মীরা গোপন বৈঠক করছিলেন। জিজ্ঞাসাবাদ শেষে তাঁদের আদালতের মাধ্যমে কারাগারে পাঠানো হবে। গ্রেপ্তার ব্যক্তিদের বিরুদ্ধে সুন্দরগঞ্জ থানায় নাশকতার মামলা রয়েছে।
গত ৩১ ডিসেম্বর সুন্দরগঞ্জের সাহাবাজ গ্রামে বাড়িতে ঢুকে গুলি করে সাংসদ মনজুরুল ইসলামকে হত্যা করে দুর্বৃত্তরা।
