
চুয়াডাঙ্গায় আজ সোমবার দেশের সর্বনিম্ন তাপমাত্রা রেকর্ড করা হয়েছে। আবহাওয়া অধিদপ্তরের তথ্যে চুয়াডাঙ্গায় তাপমাত্রা ৭ দশমিক ৫ ডিগ্রি সেলসিয়াস।গতকাল চুয়াডাঙ্গায় দেশের সর্বনিম্ন তাপমাত্রা রেকর্ড করা হয়। গতকাল ছিল ৭ দশমিক ৭ ডিগ্রি সেলসিয়াস।শীতের তীব্রতা বেড়ে যাওয়ায় মানুষের দুর্ভোগ বেড়েছে। জরুরি প্রয়োজন ছাড়া কেউ বাইরে বের হচ্ছে না। পৌর এলাকার সরদারপাড়ার বাসিন্দা মৎস্যজীবী আশিক আহমেদ (৪০) বলেন, ‘অ্যারাম জাড়ে কালা পানিতে নাইমে মাচ ধরতি হচ্ছে। কিন্তু পানিতে না নামলি ছেলেপিলে নিয়ে কী খাব?’
