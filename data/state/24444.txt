
যশোরের অভয়নগর উপজেলা আওয়ামী লীগের নেতা, সাংবাদিক ও মুক্তিযোদ্ধা মোল্লা ওলিয়ার রহমান হত্যাকাণ্ডের প্রতিবাদ, হত্যাকারীদের গ্রেপ্তারের দাবিতে উপজেলার নওয়াপাড়ায় ডাকা আজ বুধ ও কাল বৃহস্পতিবারের হরতাল স্থগিত করা হয়েছে।গতকাল মঙ্গলবার রাতে নওয়াপাড়া ইনস্টিটিউটে খুলনা পুলিশের উপমহাপরিদর্শক (ডিআইজি) এস এম মনিরুজ্জামানের সঙ্গে সংগ্রাম কমিটির নেতাদের বৈঠকের পর হরতাল স্থগিত ঘোষণা করা হয়।‘ওলিয়ার রহমান হত্যার বিচারের দাবিতে সংগ্রাম কমিটি’ গত রোববার এক সমাবেশ থেকে এ হরতালের ডাক দিয়েছিল।
