
নতুন জাতীয় বাজেটে সমবায় সমিতির আয়ের ওপর আরোপিত ১৫ শতাংশ আয়কর আরোপের প্রস্তাব প্রত্যাহারের দাবিতে নাটোরের বড়াইগ্রামে মানববন্ধন করেছে সমবায় সমিতিগুলোর সম্মিলিত সংগঠন দ্য কো-অপারেটিভ ক্রেডিট ইউনিয়ন লিগ অব বাংলাদেশ লিমিটেড (কালব)। গতকাল শনিবার সকালে উপজেলা পরিষদ চত্বরে আয়োজিত মানববন্ধনে প্রধান অতিথি হিসেবে বক্তব্য দেন বৈশাখী কো-অপারেটিভ ক্রেডিট ইউনিয়ন লিমিটেডের চেয়ারম্যান সুব্রত রোজারিও। অন্যান্যের মধ্যে বড়াইগ্রাম উপজেলা শিক্ষক-কর্মচারী কো-অপারেটিভ ক্রেডিট ইউনিয়ন লিমিটেডের চেয়ারম্যান শেখ মুর্তজা আলী, বনপাড়া খ্রিষ্টান কো-অপারেটিভ ক্রেডিট ইউনিয়ন লিমিটেডের চেয়ারম্যান বাবলু রেনেতোশ কোরাইয়া প্রমুখ। 
