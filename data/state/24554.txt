
সাড়ে আট ঘণ্টা বন্ধ থাকার পর আজ শুক্রবার ভোর পাঁচটা থেকে সিলেটের সঙ্গে ঢাকা ও চট্টগ্রামের ট্রেন চলাচল শুরু হয়েছে।
গতকাল বৃহস্পতিবার রাত নয়টার দিকে হবিগঞ্জের মাধবপুর উপজেলার নোয়াপাড়া স্টেশনে আন্তনগর পাহাড়িকা ট্রেনের একটি বগি লাইনচ্যুত হয়। এতে সিলেটের সঙ্গে ঢাকা ও চট্টগ্রামের ট্রেন চলাচল বন্ধ হয়ে যায়। দুর্ভোগে পড়েন যাত্রীরা।
শায়েস্তাগঞ্জ জংশনের স্টেশনমাস্টার কাজী শহিদুর রহমান বলেন, গতকাল রাত নয়টায় দিকে হবিগঞ্জের মাধবপুর উপজেলার নোয়াপাড়া স্টেশনে ঢাকা থেকে সিলেটগামী আন্তনগর ট্রেন পাহাড়িকার একটি বগি লাইনচ্যুত হয়। পরে আখাউড়া থেকে একটি উদ্ধারকারী ট্রেন ঘটনাস্থলে যায়। বগিটি সরানোর পর আজ ভোর থেকে ট্রেন চলাচল শুরু হয়।
