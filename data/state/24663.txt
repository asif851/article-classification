
চট্টগ্রাম বিশ্ববিদ্যালয়ে কর্মরত সাংবাদিককে লাঞ্ছিতের ঘটনায় জড়িত ছাত্রলীগ কর্মীকে কারণ দর্শাতে চিঠি দিয়েছে বিশ্ববিদ্যালয় কর্তৃপক্ষ। আগামী তিন দিনের মধ্যে তাঁকে কারণ দর্শাতে বলা হয়েছে।গত শনিবার বিশ্ববিদ্যালয়ের কম্পিউটার সায়েন্স অ্যান্ড ইঞ্জিনিয়ারিং বিভাগে তালা লাগানোর ঘটনায় সংবাদ সংগ্রহ করতে গেলে বিশ্ববিদ্যালয়ে কর্মরত দৈনিক ইনকিলাব-এর প্রতিনিধি শাকিরুল হককে লাঞ্ছিত করে ছাত্রলীগ কর্মী পার্থপ্রতিম দাশগুপ্ত। ঘটনার প্রতিবাদে তাৎক্ষণিক বিশ্ববিদ্যালয়ের প্রক্টরের কাছে লিখিত অভিযোগ করে বিশ্ববিদ্যালয় সাংবাদিক সমিতি।বিশ্ববিদ্যালয়ের প্রক্টর সিরাজ উদ দৌল্লাহ বলেন, ঘটনায় জড়িত ওই শিক্ষার্থীকে ১৯ ফেব্রুয়ারির মধ্যে কারণ দর্শাতে চিঠি দেওয়া হয়েছে। এরপর যথোপযুক্ত ব্যবস্থা নেওয়া হবে।
 
