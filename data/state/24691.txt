
সাতক্ষীরায় জামায়াতের এক কর্মীসহ ২৯ জনকে গ্রেপ্তার করা হয়েছে। তাঁদের মধ্যে সাতক্ষীরা সদর থানায় পাঁচজন, কলারোয়ায় ছয়, তালায় তিন, কালীগঞ্জে চার, শ্যামনগরে চার, আশাশুনিতে চার, দেবহাটায় এক ও পাটকেলঘাটায় দুজন রয়েছেন। গত সোমবার সন্ধ্যা থেকে গতকাল মঙ্গলবার সকাল পর্যন্ত এ অভিযান চালানো হয়। জেলা পুলিশের বিশেষ শাখার পরিদর্শক মিজানুর রহমান বলেন, গ্রেপ্তার ব্যক্তিদের বিরুদ্ধে নাশকতাসহ বিভিন্ন অভিযোগে মামলা রয়েছে। তাঁদের আদালতের মাধ্যমে কারাগারে পাঠানো হয়েছে। 
