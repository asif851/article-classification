
ক্যাম্পাসকে পরিচ্ছন্ন রাখতে নীলফামারী সরকারি কলেজের শিক্ষার্থীরা গতকাল বৃহস্পতিবার থেকে পরিচ্ছন্নতা অভিযানে নেমেছেন। দুপুরে কলেজ ছাত্রলীগের উদ্যোগে শিক্ষার্থীরা ওই অভিযানে নামেন। এর উদ্বোধন করেন কলেজের অধ্যক্ষ লায়লা আরজুমান্দ বানু। উদ্বোধন অনুষ্ঠান শেষে কলেজের শ্রেণিকক্ষ, রাস্তাঘাট, শহীদ মিনার ও খেলার মাঠসহ বিভিন্ন স্থানকে আবর্জনামুক্ত করেন। কলেজ শাখা ছাত্রলীগের সভাপতি মনিরুল হাসান বলেন, এখন থেকে প্রতি সপ্তাহে কলেজ ক্যাম্পাস পরিষ্কার করা হবে। নীলফামারী প্রতিনিধি
