
জয়পুরহাটে ব্র্যাক ব্যাংকের টাকা লুটের ঘটনায় গ্রেপ্তার নয়জনের মধ্যে আটজনকে নয় দিন করে রিমান্ডে নেওয়ার আদেশ দিয়েছেন আদালত। আজ শনিবার বিকেলে জয়পুরহাটের বিচারিক হাকিম আবদুল্লাহ আল আমিন ভূঁইয়া জামিন আবেদনের শুনানি শেষে এ আদেশ দেন।আদালত সূত্রে জানা যায়, আজ বিকেল পাঁচটার দিকে ওই আটজনকে আদালতে হাজির করা হয়। এ সময় তাঁদের ১০ দিন করে রিমান্ডে নেওয়ার আবেদন জানান মামলার তদন্তকারী কর্মকর্তা ও জয়পুরহাট সদর থানার পুলিশ পরিদর্শক খায়রুল বাশার। শুনানি শেষে আদালত ওই আদেশ দেন।
আটক সাতজনকে নেওয়া হয়েছে জয়পুরহাটেখায়রুল বাশার প্রথম আলোকে বলেন, গ্রেপ্তার হওয়া নয়জনের আরেকজন সন্দেহভাজন হিসেবে জেল হাজতে আছেন। তাঁকে জিজ্ঞাসাবাদ করা হচ্ছে। গত ২৬ সেপ্টেম্বর রাতে দেয়াল কেটে জয়পুরহাটের ব্র্যাক ব্যাংকের ভল্ট থেকে ১ কোটি ৯৫ লাখ টাকা লুট করে দুর্বৃত্তরা। ঘটনার সঙ্গে জড়িত সন্দেহে ঢাকা থেকে সাত ব্যক্তিকে আটক করে র‌্যাব। অন্যদিকে জয়পুরহাট থেকে দুজনকে আটক করে পুলিশ। আটক হওয়া ব্যক্তিদের কাছ থেকে এ পর্যন্ত ৭৫ লাখ টাকা উদ্ধার করা হয়েছে। আটক হওয়া ব্যক্তিরা হলেন রাজা মিয়া, স্বপন দেবনাথ, বাদল মল্লিক, মঞ্জুরুল হাসান, অনুপ চন্দ্র পণ্ডিত, প্লাবন চন্দ্র পণ্ডিত, এম কে কুদ্দুস রহমান, ইকবাল হোসেন ও নাজমুল হক।
 
আরও জানতে পড়ুন....
সাতজন আটক, ৫৬ লাখ টাকা উদ্ধার
ব্র্যাক ব্যাংকে চুরির ঘটনায় আটক ২
