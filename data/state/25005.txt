
‘চেতনার জাগরণে বই’—এই স্লোগান সামনে রেখে ময়মনসিংহে ১০ দিনব্যাপী বইমেলা শুরু হয়েছে। গতকাল মঙ্গলবার বিকেল চারটায় জাতীয় সংসদের বিরোধী দলের নেতা ও ময়মনসিংহ-৪ (সদর) আসনের সাংসদ রওশন এরশাদ মেলার আনুষ্ঠানিক উদ্বোধন করেন। অনুষ্ঠানের বক্তব্যে তিনি বই পড়ার ওপর গুরুত্ব দেন। এ সময় ময়মনসিংহ পৌরসভার মেয়রসহ বিভিন্ন আসনের সাংসদ ও প্রশাসনের ঊর্ধ্বতন কর্মকর্তারা উপস্থিত ছিলেন। জাতীয় গ্রন্থকেন্দ্র আয়োজিত এই মেলা প্রতিদিন বেলা দু্ইটা থেকে রাত আটটা পর্যন্ত খোলা থাকবে। শেষ হবে আগামী ৪ ডিসেম্বর। 
