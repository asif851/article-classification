
ঘন কুয়াশার কারণে আজ বুধবার সকাল সাতটা থেকে রাজবাড়ীর দৌলতদিয়া ও মানিকগঞ্জের পাটুরিয়া নৌপথে ফেরিসহ সব ধরনের নৌযান চলাচল বন্ধ রয়েছে। পারাপারের অপেক্ষায় দুই ঘাটে আটকা পড়েছে গাড়ি। দুর্ভোগে পড়েছে যাত্রীরা।দুই ঘাট থেকে ছেড়ে যাওয়া যানবাহনবোঝাই ছোট-বড় আটটি ফেরি মাঝনদীতে নোঙর করে রয়েছে।বাংলাদেশ অভ্যন্তরীণ নৌপরিবহন সংস্থা (বিআইডব্লিউটিসি) দৌলতদিয়া কার্যালয়ের ব্যবস্থাপক শফিকুল ইসলামের ভাষ্য, ভোররাত থেকে ঘন কুয়াশা পড়তে থাকে। বেলা বাড়ার সঙ্গে সঙ্গে কুয়াশার ঘনত্ব বাড়ে। সামান্য দূরের কিছুও দেখা যাচ্ছিল না। বাধ্য হয়ে এই নৌপথের ফেরি চলাচল বন্ধ করে দেওয়া হয়েছে। কুয়াশা কেটে গেলেই আবার ফেরি চলাচল স্বাভাবিক হবে।
