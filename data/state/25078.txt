
ঢাকা বিশ্ববিদ্যালয়ের ছাত্রনেতা রাউফুন বসুনিয়ার ৩২তম মৃত্যুবার্ষিকী গতকাল সোমবার পালিত হয়েছে। দিবসটি উপলক্ষে গতকাল সকাল ১০টায় কুড়িগ্রামের রাজারহাট উপজেলা আওয়ামী লীগ ও ছাত্রলীগ যৌথভাবে ছিনাই ইউনিয়নের পাইকপাড়ায় তাঁর কবরে পুষ্পমাল্য অর্পণ করে। বেলা সাড়ে ১১টায় রাজারহাট এম আই ডিগ্রি কলেজের হলরুমে উপজেলা আওয়ামী লীগের আয়োজনে স্মরণসভা অনুষ্ঠিত হয়। স্বৈরাচারবিরোধী আন্দোলন চলাকালে ১৯৮৫ সালের ১৩ ফেব্রুয়ারি মুহসীন হল এলাকায় সংঘর্ষে গুলিবিদ্ধ হয়ে নিহত হন রাউফুন বসুনিয়া। 
