
রাজবাড়ীর গোয়ালন্দ এলাকার পদ্মা নদী থেকে গতকাল সোমবার বিকেলে ২০ হাজার মিটার কারেন্ট জাল জব্দ করেছেন মৎস্য কর্মকর্তা। এর আগে সকালে গোয়ালন্দ বাজার থেকে ১০ কেজি জাটকা জব্দ করা হয়। উপজেলা মৎস্য কর্মকর্তা শিলা রায় জানান, ১ নভেম্বর থেকে আগামী ৩০ জুন পর্যন্ত জাটকা নিধন প্রতিরোধে অভিযান চলছে। এর অংশ হিসেবে গোয়ালন্দ বাজারে অভিযান চালানো হয়। তবে বিষয়টি বুঝতে পেরে জাটকা ব্যবসায়ী পালিয়ে যান। উদ্ধার করা জালের দাম আনুমানিক দুই লাখ টাকা। মাছগুলো গোয়ালন্দ আলজামিয়া নিজামিয়া আরাবিয়া কওমি মাদ্রাসার এতিমখানায় দেওয়া হয়েছে। 
