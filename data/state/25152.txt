
২১ মার্চ বাংলাদেশের মুক্তিযুদ্ধে অংশ নেওয়া বিশেষ গেরিলা বাহিনীর জাতীয় সমাবেশ করার ঘোষণা দিয়েছে ঐক্য ন্যাপ। মুক্তিযুদ্ধের সময় ন্যাপ-কমিউনিস্ট পার্টি-ছাত্র ইউনিয়নের সদস্যদের নিয়ে গঠিত হয়েছিল বিশেষ গেরিলা বাহিনী। গতকাল বুধবার সংগঠনের সভাপতি পঙ্কজ ভট্টাচার্য ও সাধারণ সম্পাদক আসাদুল্লাহ্ তারেক এক বিবৃতিতে চলমান অস্থির, অনিরাপদ, আতঙ্ককবলিত সময়ে দেশি-বিদেশি স্বাধীনতাবিরোধী ও উগ্র মৌলবাদী জঙ্গিগোষ্ঠীর আক্রমণ রুখে দেওয়ার এবং গেরিলা বাহিনীর স্বীকৃতি ও মর্যাদা রক্ষায় ঐক্যবদ্ধ হওয়ার আহ্বান জানান। তাঁরা স্বাধীনতা দিবসের আগে ২১ মার্চ বেলা তিনটায় কেন্দ্রীয় শহীদ মিনারের পাদদেশে মুক্তিযোদ্ধা-গেরিলা সমাবেশে গেরিলা মুক্তিযোদ্ধাদের উপস্থিত থাকার আহ্বান জানিয়েছেন। বিজ্ঞপ্তি|
