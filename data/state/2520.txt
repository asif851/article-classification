
কক্সবাজারের উপকূলীয় এলাকায় সামুদ্রিক শৈবাল চাষের ওপর ‘কৃষক প্রশিক্ষণ কর্মশালা’ গতকাল রোববার অনুষ্ঠিত হয়েছে। প্রশিক্ষণে ৩০ জন কৃষক অংশ নেন। কৃষি গবেষণা ইনস্টিটিউট কক্সবাজার কার্যালয়ে অনুষ্ঠিত এই কর্মশালায় প্রধান অতিথি ছিলেন ইনস্টিটিউটের মহাপরিচালক আবুল কালাম আযাদ। বাংলাদেশ কৃষি গবেষণা ইনস্টিটিউট গাজীপুরের মুখ্য বৈজ্ঞানিক কর্মকর্তা আ স ম মাহবুবুর রহমান খানের সভাপতিত্বে কর্মশালায় বিশেষ অতিথি ছিলেন ইনস্টিটিউটের প্রধান বৈজ্ঞানিক কর্মকর্তা মোহাম্মদ কামরুল হাসান। বক্তব্য দেন কৃষি গবেষণা ইনস্টিটিউট কক্সবাজারের ঊর্ধ্বতন বৈজ্ঞানিক কর্মকর্তা মোস্তাক আহমেদ ও মোহাম্মদ নুর।
