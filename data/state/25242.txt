
কক্সবাজারের টেকনাফের হ্নীলার নয়াপাড়া এলাকায় স্বামীর ছুরির আঘাতে ইয়াছমিন ফাতেমা (২৭) নামের এক নারী নিহত হয়েছেন। বৃহস্পতিবার রাত ১১টার দিকে এ ঘটনা ঘটে। টেকনাফ মডেল থানার ভারপ্রাপ্ত কর্মকর্তা মো. মোক্তার হোসেন বলেন, রাতে স্বামী বশির আহমদ ঘরে বসে মাদক সেবন করতে চাইলে তাতে স্ত্রী বাধা দেন। একপর্যায়ে দুজনের মধ্যে কথা-কাটাকাটির জের ধরে স্বামী বশির আহমদ ইয়াছমিন ফাতেমাকে ছুরি দিয়ে আঘাত করেন। এতে ঘটনাস্থলে ফাতেমার মৃত্যু হয়। 
