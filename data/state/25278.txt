
চট্টগ্রামে ৮০ হাজার ইয়াবা বড়ি, দেড় লাখ টাকাসহ দুজনকে গ্রেপ্তার করা হয়েছে। গত বুধবার রাতে নগরের বন্দর থানার নিমতলা বিশ্বরোড মোড় থেকে একটি পিকআপসহ তাঁদের গ্রেপ্তার করে র‍্যাব-৭। গ্রেপ্তারকৃত ব্যক্তিরা হলেন মো. জাকির ও জসিম উদ্দিন। র‍্যাব জানিয়েছে, জামিনে বেরিয়ে তাঁরা আবারও মাদক ব্যবসায় জড়িয়ে পড়েছেন। গ্রেপ্তার হওয়া দুজন র‍্যাবের তালিকাভুক্ত মাদক ব্যবসায়ী আলাউদ্দিন আলোর অন্যতম সহযোগী। র‍্যাব-৭ চট্টগ্রামের অধিনায়ক লে. কর্নেল মিফতাহ উদ্দিন আহমেদ জানান, প্রাথমিক জিজ্ঞাসাবাদে তাঁরা ইয়াবাগুলো মিয়ানমার থেকে আনার কথা স্বীকার করেছেন। নিজস্ব প্রতিবেদক, চট্টগ্রাম|
