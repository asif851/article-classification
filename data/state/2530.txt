
নারায়ণগঞ্জের সোনারগাঁয়ের কাঁচপুরের খাসপাড়ায় অবস্থিত বম্বে সুইটস অ্যান্ড কোম্পানির দুটি কারখানার নির্মাণকাজ বন্ধ করে দিয়েছে সন্ত্রাসীরা৷পুলিশ ও কারখানা কর্তৃপক্ষ জানায়, গত ২৭ মে বম্বে সুইটস অ্যান্ড কোম্পানির দুটি অঙ্গপ্রতিষ্ঠান ট্রাইস প্যাক লিমিটেড ও বম্বে সুইটস অ্যান্ড কোম্পানি লিমিটেড ইউনিট-২-এর ভেতরে যুবলীগ নামধারী ক্যাডার তপু মিয়া ওরফে তোফা তাঁর বাহিনী নিয়ে প্রবেশ করেন৷ নিরাপত্তাপ্রহরী ও কর্মকর্তাদের মারধর করে তাঁরা সব ধরনের নির্মাণকাজ বন্ধ করে দেন৷ এ ঘটনায় ২৮ মে বম্বে সুইটস অ্যান্ড কোম্পানির জ্যেষ্ঠ নির্বাহী (বিক্রয়) আতাউল কবির থানায় একটি লিখিত অভিযোগ করেন। অভিযোগপত্রে তিনি উল্লেখ করেন, চাঁদার জন্য সব ধরনের কাজ বন্ধ করে দেওয়া হয়েছে৷আতাউল কবির জানান, থানায় লিখিত অভিযোগ দেওয়ার পরও সন্ত্রাসী তপুকে গ্রেপ্তার করেনি পুলিশ।
