
সিলেট-২ (বালাগঞ্জ-বিশ্বনাথ) আসনের আওয়ামী লীগের সাবেক সাংসদ মুহম্মদ আশরাফ আলী (৭৫) গত বুধবার রাতে নগরের একটি বেসরকারি হাসপাতালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি দুই ছেলে ও এক মেয়ে রেখে গেছেন। গতকাল বৃহস্পতিবার বিকেলে সিলেট কেন্দ্রীয় শহীদ মিনারে তাঁকে রাষ্ট্রীয়ভাবে সম্মাননা জানানো হয়। এরপর সিলেটের ওসমানী নগর ও শাহজালাল (রহ.) দরগাহে দুই দফা জানাজা শেষে তাঁকে দরগাহ কবরস্থানে দাফন করা হয়। 
