
মুন্সিগঞ্জের গজারিয়া উপজেলায় সামুদ্যা কেমিক্যাল কোম্পানিতে অগ্নিকাণ্ডের ঘটনা ঘটেছে। গতকাল বুধবার সকাল সাড়ে আটটার দিকে উপজেলার সিকিরগাঁও গ্রামে কোম্পানির পুলিং টাওয়ারে এ ঘটনা ঘটে। নারায়ণগঞ্জ ও দাউদকান্দি ফায়ার সার্ভিসের পৃথক দুটি ইউনিট দেড় ঘণ্টা চেষ্টা চালিয়ে আগুন নিয়ন্ত্রণে আনে। সামুদ্যা কেমিক্যাল কোম্পানির মহাব্যবস্থাপক (জিএম) ফেরদৌস আজিজ জানান, আগুন লাগার সঠিক কারণ এখনো জানা যায়নি। আগুনে মেশিনারি যন্ত্রপাতি পুড়ে কোম্পানির ব্যাপক ক্ষতি হয়েছে। গজারিয়া থানার ভারপ্রাপ্ত কর্মকর্তা (ওসি) ফেরদৌস হাসান জানান, পুলিশ ঘটনাস্থল পরিদর্শন করেছে। 
