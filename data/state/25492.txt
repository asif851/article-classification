
জাতীয় পার্টির চেয়ারম্যান এইচ এম এরশাদের নির্বাচন বর্জনের ঘোষণা এবং দেশের সর্বশেষ রাজনৈতিক পরিস্থিতি পর্যালোচনা করতে গণভবনে জরুরি বৈঠকে বসেছেন প্রধানমন্ত্রী ও আওয়ামী লীগ সভানেত্রী শেখ হাসিনা।
বৈঠকে আওয়ামী লীগের উপদেষ্টা পরিষদের সদস্য তোফায়েল আহমেদ, আমির হোসেন আমু, সুরঞ্জিত সেনগুপ্ত, সভাপতিমণ্ডলীর সদস্য ওবায়দুল কাদের, যুগ্ম সাধারণ সম্পাদক মাহবুব উল আলম হানিফ ও জাহাঙ্গীর কবির নানক, প্রচার সম্পাদক হাছান মাহমুদ, জাতীয় পার্টির প্রেসিডিয়াম সদস্য ও পানিসম্পদমন্ত্রী আনিসুল ইসলাম মাহমুদ, প্রেসিডিয়াম সদস্য ও প্রধানমন্ত্রীর উপদেষ্টা জিয়াউদ্দিন বাবলু, জাতীয় সমাজতান্ত্রিক দল (জাসদ) সভাপতি ও তথ্যমন্ত্রী হাসানুল হক ইনু, ওয়ার্কার্স পার্টির সভাপতি ও ডাক ও টেলিযোগাযোগমন্ত্রী রাশেদ খান মেনন, জাতীয় পার্টি (জেপি) সভাপতি আনোয়ার হোসেন মঞ্জু প্রমুখ উপস্থিত রয়েছেন।
এর আগে প্রধানমন্ত্রী সেনাবাহিনী, ডিজিএফআই ও এনএসআইয়ের প্রধানদের সঙ্গে বৈঠক করেন বলে খবর পাওয়া গেছে।
