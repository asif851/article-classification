
শরীয়তপুর পুলিশ লাইনে কর্মরত কনস্টেবল আতাউর রহমানের ঝুলন্ত লাশ উদ্ধার করেছে পুলিশ। গতকাল মঙ্গলবার সকালে পৌরসভার কাশাভোগ গ্রামের ভাড়া বাড়ির ঘরের আড়ার সঙ্গে তাঁর লাশ ঝুলন্ত অবস্থায় পাওয়া যায়।
শরীয়তপুর সদর থানা সূত্র জানায়, পুলিশের সদস্য (কনস্টেবল) আতাউর রহমানের বাড়ি ময়মনসিংহের ঈশ্বরগঞ্জ উপজেলার তরফ সোনামুনি গ্রামে। তিনি শরীয়তপুর পুলিশ লাইনে কর্মরত ছিলেন। পুলিশ লাইনের পাশে কাশাভোগ গ্রামে ওদুদ মিয়ার বাড়িতে তিনি ভাড়া থাকতেন। প্রতিবেশীরা ঘরের আড়ার সঙ্গে তাঁর লাশ ঝুলতে দেখে থানায় খবর দেন। পরে পুলিশ লাশ উদ্ধার করে। এ ঘটনায় শরীয়তপুর সদর থানায় একটি অপমৃত্যু মামলা করা হয়েছে।
সদর থানার পরিদর্শক (তদন্ত) ফরিদ হোসেন জানান, ঘরের আড়ার সঙ্গে রশি দিয়ে গলায় ফাঁস লাগানো অবস্থায় লাশ পাওয়া গেছে।
