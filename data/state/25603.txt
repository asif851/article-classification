
কিশোরগঞ্জের কুলিয়ারচর উপজেলায় গত শুক্রবার সড়ক দুর্ঘটনায় জুঁই (৭) নামের এক স্কুলছাত্রী নিহত হয়েছে। জুঁই উপজেলার ছয়সূতি ইউনিয়নের নোয়াগাঁও গ্রামের মজিবুর রহমানের মেয়ে। সে স্থানীয় একটি প্রাথমিক বিদ্যালয়ের প্রথম শ্রেণির ছাত্রী ছিল। পুলিশ সূত্রে জানা গেছে, জুঁইয়ের নানার বাড়ি জেলার ভৈরবের জামালপুর গ্রামে। নানার বাড়ি যেতে শুক্রবার রাতে মা রুবিনা বেগমের সঙ্গে জুঁই বের হয়। তাঁরা অটোরিকশার জন্য স্থানীয় লক্ষ্মীপুর বাসস্ট্যান্ডে অপেক্ষা করছিলেন। সেখানে রাত আটটার দিকে একটি বাস পেছন থেকে জুঁইকে ধাক্কা দেয়। এতে সে ঘটনাস্থলে মারা যায়।
