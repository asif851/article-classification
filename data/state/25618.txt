
‘প্রাণের মাঝে আয়’ এই প্রতিপাদ্যকে সামনে রেখে আগামী ১৮ ফেব্রুয়ারি জাহাঙ্গীরনগর বিশ্ববিদ্যালয়ের আন্তর্জাতিক সম্পর্ক বিভাগের পুনর্মিলনী অনুষ্ঠিত হবে। শনিবার বেলা ১১টার দিকে বিভাগে অনুষ্ঠিত এক সংবাদ সম্মেলনে পুনর্মিলনীর আহ্বায়ক অধ্যাপক মো. আবদুল্লাহ হেল কাফী এ তথ্য জানান।
আবদুল্লাহ হেল কাফী জানান, ১৮ ফেব্রুয়ারি অ্যালামনাই অ্যাসোসিয়েশন অব আই. আরের উদ্যোগে এই পুনর্মিলনী অনুষ্ঠিত হবে। দিনব্যাপী এই অনুষ্ঠানে থাকবে আনন্দ র‍্যালি, উন্মুক্ত আড্ডা, আলোচনা সভা ও সাংস্কৃতিক অনুষ্ঠান। ওই দিন অ্যালামনাই অ্যাসোসিয়েশনের পূর্ণাঙ্গ কমিটি গঠন করা হবে। আজ রোববার থেকে আগামী ১০ ফেব্রুয়ারি পর্যন্ত বিভাগের সাবেক ও বর্তমান শিক্ষার্থীরা রেজিস্ট্রেশন করতে পারবেন।
এ বিষয়ে বিস্তারিত ফেসবুক পেজ (https://www. facebook. com/groups/juir. alumni) থেকে জানা যাবে।
