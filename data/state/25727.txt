
প্রাথমিক বিদ্যালয়ের সহকারী শিক্ষক হয়েও নজির আহমদ পিছিয়ে পড়া দরিদ্র জনগোষ্ঠীর শিক্ষার জন্য সর্বস্ব বিলিয়ে দিয়েছেন। তাঁর প্রতিষ্ঠিত শিক্ষাপ্রতিষ্ঠানগুলো এখনো সুবিধাবঞ্চিত মানুষের জন্য বাতিঘরের মতো কাজ করছে।৩০ আগস্ট বিকেল চারটায় নগরের মুসলিম হল মিলনায়তনে বাংলাদেশ কলেজ শিক্ষক সমিতি (বাকশিস) আয়োজিত নজির আহমদের স্মরণসভায় জাতীয় বিশ্ববিদ্যালয়ের উপাচার্য হারুন অর রশিদ এ কথা বলেন। বাকশিস চট্টগ্রাম জেলা শাখার সভাপতি দবির উদ্দীন খানের সভাপতিত্বে অনুষ্ঠানে বক্তব্য দেন বাকশিস কেন্দ্রীয় কমিটির সভাপতি কাজী ফারুক আহমেদ। স্মরণসভায় নজির আহমদের জীবনী পাঠ করেন সুজিদ দাশ। সভায় বক্তব্য দেন আবু তাহের চৌধুরী, ফাউজুল কবির, আবু তাহের মুহাম্মদ, আবদুল কাদের, আ ফ ম মাহবুবুল হক, মো. গিয়াসউদ্দিন, মো. ইদ্রিচ, নজির আহমদের ছেলে মো. শফিকুর রহমান, বাকশিস চট্টগ্রাম জেলার সাধারণ সম্পাদক আবদুল মান্নান প্রমুখ। বিজ্ঞপ্তি।
