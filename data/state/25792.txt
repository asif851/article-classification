
পবিত্র ঈদুল ফিতর উপলক্ষে দিনাজপুরের হিলি সীমান্তে বর্ডার গার্ড বাংলাদেশ (বিজিবি) ও ভারতীয় সীমান্তরক্ষী বাহিনী বিএসএফের মধ্যে মিষ্টিবিনিময় হয়েছে। আজ শনিবার বেলা ১১টার দিকে হিলি চেকপোস্ট গেটের শূন্য রেখায় বিজিবি দিনাজপুর সেক্টর ও বিজিবি-৩ ব্যাটালিয়নের অধিনায়কের পক্ষ থেকে বিএসএফ রায়গঞ্জ সেক্টরের ডিআইজি ও পতিরাম ৫৭ ও ১৯৯ বিএসএফ ব্যাটালিয়নের জন্য মিষ্টি পাঠানো হয়।হিলি সিপি ক্যাম্পের কোম্পানি কমান্ডার আবদুল জব্বার প্রথম আলোকে জানান, এর আগে গতকাল শুক্রবার সন্ধ্যায় ঈদ উপলক্ষে বিএসএফের পক্ষ থেকে বিজিবি দিনাজপুর সেক্টর, বিজিবি-৩ ও ২৯ ব্যাটালিয়নের জন্য মিষ্টি পাঠানো হয়।
