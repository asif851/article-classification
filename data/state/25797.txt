
‘সাহিত্যের সুবাতাস বয়ে যাক ধরায়, সাম্যের বাণী শুনি ছন্দ ও ছড়ায়’ স্লোগান সামনে রেখে কিশোরগঞ্জে শুরু হয়েছে তিন দিনব্যাপী যুগপূর্তি ছড়া উৎসব ও লোকজ মেলা। জেলা সমবায় কমিউনিটি সেন্টারে গতকাল বৃহস্পতিবার অনুষ্ঠানের উদ্বোধন করেন শিশুসাহিত্যিক ও সাংবাদিক রফিকুল হক দাদুভাই। দেশের বিভিন্ন প্রান্তের ছড়াকারদের পাশাপাশি পশ্চিমবঙ্গের সাতজন ছড়াকার-কবি ও সাহিত্যিক এ উৎসবে যোগ দিতে এসেছেন। 
