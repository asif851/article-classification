
গাইবান্ধা-১ (সুন্দরগঞ্জ) আসনের সাংসদ মনজুরুল ইসলামকে বেলা একটায় আদালতে হাজির করার নির্দেশ দিয়েছেন হাইকোর্ট। আজ সোমবার বিচারপতি এম ইনায়েতুর রহিম ও ভীষ্মদেব চক্রবর্তীর সমন্বয়ে গঠিত হাইকোর্টের একটি বেঞ্চ এ আদেশ দেন।২ অক্টোবর সাংসদ মনজুরুলের ছোড়া গুলিতে সুন্দরগঞ্জ উপজেলার গোপালচরণ গ্রামের শিশু শাহাদাত হোসেন আহত হয়। তার পায়ে তিনটি গুলি করেন তিনি। বর্তমানে সে রংপুর মেডিকেল কলেজ হাসপাতালে চিকিৎসাধীন। এ ঘটনায় সুন্দরগঞ্জ থানায় সাংসদকে একমাত্র আসামি করে একটি মামলা হয়েছে। গতকাল রোববার এ মামলায় আগাম জামিন চেয়ে হাইকোর্টে আবেদন করেন মনজুরুল।সাংসদের আইনজীবী মোকছেদুল ইসলাম প্রথম আলোকে বলেন, আজ সকালে আগাম জামিনের ওপর শুনানি শুরু হলে আদালত বেলা একটায় মক্কেলকে (সাংসদ) হাজির করতে বলেন। এরপর আবার শুনানি হবে।
আরও পড়ুন : 
হাসপাতালে কাতরাচ্ছে শাহাদাত
