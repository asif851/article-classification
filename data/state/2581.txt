
হালদা নদীতে অবৈধভাবে মাছ ধরার সময় দুই হাজার মিটার জাল জব্দ করেছে মৎস্য দপ্তর। গতকাল রোববার দুপুরে হালদা নদীর মদুনাঘাট এলাকায় এ অভিযান চালানো হয়। অভিযানের নেতৃত্ব দেন জেলা মৎস্য কর্মকর্তা প্রভাতী দেব। জব্দ করা জালের মধ্যে ৫০০ মিটার কারেন্ট জাল রয়েছে। বাকিগুলো ভাসান জাল। কামাল উদ্দিন বলেন, হালদাকে অভয়াশ্রম ঘোষণা করেছে সরকার। এখানে জাল ফেলা নিষেধ। তাই জাল জব্দ করা হয়েছে। জালগুলো পুলিশের উপস্থিতিতে পুড়িয়ে ফেলা হয়। 
