
ফেনীতে গত মঙ্গলবার দিবাগত রাতে বিশেষ অভিযান চালিয়ে ইয়াবা, হেরোইনসহ চারজনকে গ্রেপ্তার করেছে মাদকদ্রব্য নিয়ন্ত্রণ অধিদপ্তর। ফেনী পৌর এলাকার চাড়িপুর, সার্কিট হাউস রোড ও হাজারী রোডে অভিযান চালিয়ে তাঁদের গ্রেপ্তার করা হয়। গ্রেপ্তার ব্যক্তিদের কাছ থেকে ৩০০টি ইয়াবা বড়ি ও ২০ গ্রাম হেরোইন উদ্ধার করা হয়েছে। গ্রেপ্তার ব্যক্তিরা হলেন মো. হানিফ (৩৮), জহির উদ্দিন (৩৭), মীর আহম্মদ মিন্টু (৩৫) ও হানিফ মিয়া (৪০)। মাদকদ্রব্য নিয়ন্ত্রণ অধিদপ্তরের পরিদর্শক মো. ইকবালুর রহমান জানান, এই ঘটনায় মাদকদ্রব্য নিয়ন্ত্রণ আইনে তিনটি মামলা করা হয়েছে। গ্রেপ্তার ব্যক্তিদের আদালতের মাধ্যমে জেলহাজতে পাঠানো হয়েছে। 
