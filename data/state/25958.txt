
অস্বাস্থ্যকর পরিবেশে খাবার পরিবেশনের অপরাধে নরসিংদীর মনোহরদীর এক রেস্তোরাঁর মালিককে ১০ হাজার টাকা জরিমানা করেছেন ভ্রাম্যমাণ আদালত। গতকাল মঙ্গলবার বেলা তিনটার দিকে উপজেলার হাতিরদিয়া বাজারে কাজল মিয়ার রেস্তোরাঁয় এ অভিযান চালানো হয়। ভ্রাম্যমাণ আদালত পরিচালনা করেন উপজেলা সহকারী কমিশনার (ভূমি) শামীম কিবরিয়া। তিনি বলেন, ময়লা-আবর্জনা সামনে রেখে খাবার তৈরি করা হচ্ছিল। পাশাপাশি সয়াবিন তেলে পোকা, ভাতে ও মিষ্টিতে মাছিসহ অস্বাস্থ্যকর পরিবেশে খাবার পরিবেশন করা হচ্ছিল। এ কারণে কাজল মিয়াকে জরিমানা করা হয়। |
