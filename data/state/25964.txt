
সাতক্ষীরার আশাশুনি উপজেলার খাজরা ইউনিয়ন পরিষদের (ইউপি) চেয়্যারম্যান এস এম শাহনেওয়াজ ডালিমের বিরুদ্ধে স্কুলশিক্ষককে মারধরের অভিযোগ উঠেছে। এ ঘটনায় গত মঙ্গলবার রাতে তাঁর বিরুদ্ধে থানায় মামলা হয়েছে।ভুক্তভোগী ওই শিক্ষকের নাম রাহাজ্জাহান আলী। তিনি আশাশুনির খাজরা সরকারি প্রাথমিক বিদ্যালয়ের ভারপ্রাপ্ত প্রধান শিক্ষক। তিনি গতকাল বুধবার জানান, বিদ্যালয়ের বিদ্যোৎসাহী সদস্য মনোনয়ন করে তা অনুমোদনের জন্য ১০ অক্টোবর স্থানীয় সংসদ সদস্যের কাছে পাঠান। এ ঘটনায় অসন্তুষ্ট হয়ে সোমবার রাত নয়টার দিকে ইউপি চেয়ারম্যানের নির্দেশে কয়েকজন বিদ্যালয়ের অফিস কক্ষে ঢুকে তাঁকে গালিগালাজ ও মারধর করেন। তাঁরা অসিতবরণ ঘোষ ও রিংকু রানী ঘোষকে বিদ্যোৎসাহী সদস্য করে তৈরি করা রেজল্যুশনে জোর করে স্বাক্ষর নেন।এ প্রসঙ্গে এস এম শাহনেওয়াজ বলেন, একজন আওয়ামী লীগ নেতার ইন্ধনে তিনি মামলা করেছেন।
