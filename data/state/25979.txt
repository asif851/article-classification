
ফরিদপুরের নগরকান্দায় বিদ্যুৎস্পৃষ্ট হয়ে মারা গেছে বাবু মৃধা (১৪) নামের এক শিশু। গতকাল শুক্রবার বেলা দুইটার দিকে নগরকান্দা পৌর এলাকার চৌমুখা মহল্লায় এ ঘটনা ঘটে। বাবু মৃধা চৌমুখা মহল্লার নগরকান্দা বাজারের ডিম বিক্রেতা বক্কার মৃধার ছেলে। দুইটার দিকে বৈদ্যুতিক মোটর দিয়ে নিজ বাড়ির নবনির্মিত ভবনে পানি দেওয়ার সময় হঠাৎ বিদ্যুৎস্পৃষ্ট হয় বাবু। পরে হাসপাতালে তার মৃত্যু হয়। 
