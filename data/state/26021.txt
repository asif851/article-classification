
মহান মে দিবস উপলক্ষে আগামী ১ মে রাজধানীর সোহরাওয়ার্দী উদ্যানে শ্রমিক সমাবেশ করবে বিএনপির সহযোগী সংগঠন জাতীয়তাবাদী শ্রমিক দল। সমাবেশে প্রধান অতিথি হিসেবে উপস্থিত থাকবেন বিএনপির চেয়ারপারসন খালেদা জিয়া।আজ রোববার দুপুরে রাজধানীর নয়াপল্টনে বিএনপির কেন্দ্রীয় কার্যালয়ে এক যৌথ সভা শেষে দলটির সিনিয়র যুগ্ম মহাসচিব রুহুল কবীর রিজভী সাংবাদিকদের এই তথ্য জানান।রিজভী বলেন, সমাবেশ করার জন্য গত ২৭ মার্চ গণপূর্ত অধিদপ্তরের কাছে অনুমতি চাওয়া হয়েছে। তারা অনুমতি দিয়েছে। তবে এখনো ঢাকা মহানগর পুলিশের (ডিএমপি) অনুমতি পাওয়া যায়নি।সাংবাদিকের এক প্রশ্নে তৃতীয় ধাপের ইউনিয়ন পরিষদ নির্বাচন নিয়ে প্রধান নির্বাচন কমিশনার কাজী রকিবউদ্দীন আহমদের মূল্যায়নের বিষয়ে প্রতিক্রিয়া জানান রিজভী।
আগের দুই ধাপের তুলনায় গতকাল শনিবার অনুষ্ঠিত তৃতীয় ধাপের ইউপি নির্বাচন ভালো হয়েছে দাবি করে প্রধান নির্বাচন কমিশনার যে মন্তব্য করেছেন, তাকে জনগণের সঙ্গে রসিকতা বলে অভিহিত করেন বিএনপির সিনিয়র যুগ্ম মহাসচিব।
