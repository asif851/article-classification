
রাজধানীতে এক আলোচনায় বক্তারা বলেছেন, পার্বত্য চট্টগ্রাম চুক্তির পর ওই এলাকায় অনেক অগ্রগতি হলেও সেখানকার জনগোষ্ঠীর জীবনমান এখনো অনেক পিছিয়ে আছে, যা হতাশাজনক। এ জন্য জাতীয় বাজেটে ওই এলাকাকে প্রাধান্য দিতে হবে।রাজধানীর দ্য ডেইলি স্টার সেন্টারে ‘জাতীয় বাজেট ২০১৪-১৫: পার্বত্য চট্টগ্রাম পরিপ্রেক্ষিত’ শীর্ষক এই আলোচনা সভার আয়োজন করে উন্নয়ন সমন্বয় নামে একটি বেসরকারি সংস্থা। সভায় বাজেট বিশ্লেষক মাহফুজ কবীর ধারণাপত্রে পার্বত্য চট্টগ্রামের মানুষদের বিভিন্ন সমস্যা ও বাজেটের বিভিন্ন তথ্য তুলে ধরেন। আলোচনা সভায় আরও বক্তব্য দেন পার্বত্য চট্টগ্রামবিষয়ক মন্ত্রণালয় সম্পর্কিত সংসদীয় স্থায়ী কমিটির সভাপতি র আ ম উবায়দুল মোকতাদির চৌধুরী, সাংসদ ফজলে হোসেন বাদশা, সাবেক সচিব এ এন এম নাসির উদ্দিন প্রমুখ।
