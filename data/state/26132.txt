
প্রেরণযন্ত্র বিকল হয়ে যাওয়ায় নওগাঁয় স্থাপিত বরেন্দ্র রেডিও নামের কমিউনিটি বেতার কেন্দ্রের সম্প্রচার নয় দিন ধরে বন্ধ রয়েছে। অনুষ্ঠান শুনতে না পাওয়ায় শ্রোতারা ক্ষোভ প্রকাশ করেছে। ২০১২ সালের ৮ মার্চ থেকে কেন্দ্রটির যাত্রা শুরু হয়। নওগাঁ শহর ও পাশের ১৭ বর্গকিলোমিটারে এ কেন্দ্রের অনুষ্ঠান শোনা যায়। গত ২৫ সেপ্টেম্বর বৃষ্টির সময় বেতার কেন্দ্রটির প্রেরণযন্ত্র বজ্রপাতে বিকল হয়ে যায়। কেন্দ্র ব্যবস্থাপক সুব্রত সরকার জানান, প্রেরণযন্ত্র মেরামত করে আগামী সপ্তাহের মধ্যে সম্প্রচার শুরু করা হবে।  নওগাঁ সংবাদদাতা
