
সিলেটে অর্থমন্ত্রী আবুল মাল আবদুল মুহিতের ভর্ৎসনা করা মদনমোহন কলেজের ‘বদমাশ’ ছাত্রনেতাদের গ্রেপ্তারে ফের তৎপর হয়েছে পুলিশ। গতকাল সোমবার রাতে সিলেট কোতোয়ালি থানার একদল পুলিশ মদনমোহন কলেজ ছাত্রলীগের বিলুপ্ত কমিটির সভাপতি অরুণ দেবনাথের এক সহযোগীকে গ্রেপ্তার করেছে। তাঁর নাম রাজেশ সরকার।সিলেট কোতোয়ালি থানার ভারপ্রাপ্ত কর্মকর্তা আতাউর রহমান জানান, রাত পৌনে আটটার দিকে মদনমোহন কলেজের সামনে থেকে রাজেশকে গ্রেপ্তার করা হয়।ছাত্রলীগ ও ছাত্রদলের নেতাদের একটি চক্র কলেজে ভার্তি-বাণিজ্য করে প্রায় ৭০ লাখ টাকা লোপাট করে। গত বছরের ২৪ সেপ্টেম্বর সংবাদ সম্মেলন করে অর্থমন্ত্রী লুটপাটকারী ছাত্রনেতাদের ‘বদমাশ’ হিসেবে অভিহিত করেন।
