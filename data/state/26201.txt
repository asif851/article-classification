
ঢাকা বিশ্ববিদ্যালয়ের শহীদুল্লাহ হলের নাম পরিবর্তন করে ড. মুহম্মদ শহীদুল্লাহ হল করা হয়েছে।
আজ শনিবার বিশ্ববিদ্যালয়ের বার্ষিক সিনেট অধিবেশনে এই পরিবর্তন আনা হয়। বিশ্ববিদ্যালয়ের নবাব নওয়াব আলী চৌধুরী সিনেট ভবনে এই অধিবেশন অনুষ্ঠিত হয়।
অধিবেশনে শহীদুল্লাহ হলের নাম পরিবর্তনের বিষয়টি সিনেটে উত্থাপন করেন বিশ্ববিদ্যালয়ের উপাচার্য আ আ ম স আরেফিন সিদ্দিক। সিনেট সদস্যরা এই প্রস্তাবের সঙ্গে একমত পোষণ করলে নাম পরিবর্তনের সিদ্ধান্ত হয়।
সিদ্ধান্তটি পাস হওয়ায় পর উপাচার্য বলেন, ড. মুহম্মদ শহীদুল্লাহ বাংলাদেশের একজন গুণীজন ছিলেন। কিন্তু এত দিন হলটির নাম ‘শহীদুল্লাহ হল’ ছিল, তাতে কোন শহীদুল্লাহর নামে এই হলের নামকরণ করা হয়েছে, সেটি স্পষ্ট বোঝা যেত না। তাই তা পরিবর্তন করে আজ ‘ড. মুহম্মদ শহীদুল্লাহ হল’ নাম করা হলো।
