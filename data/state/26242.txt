
পাবনায় রোটারি ক্লাব অব রূপকথার সদস্যরা গতকাল শনিবার জেলার বিভিন্ন শিক্ষাপ্রতিষ্ঠানে বৃক্ষরোপণ ও শিক্ষার্থীদের মধ্যে শিক্ষা উপকরণ বিতরণ করেছেন। সকালে শহরের শহীদ এম মনসুর আলী কলেজে বৃক্ষরোপণ কর্মসূচির উদ্বোধন করেন জেলা পরিষদের প্রশাসক সাইদুল হক ও রোটারি ক্লাব অব রূপকথার চার্টার প্রেসিডেন্ট ও ইউনিভার্সাল গ্রুপের ব্যবস্থাপনা পরিচালক কবি সোহানী হোসেন। পরে সদর উপজেলার গঙ্গারামপুর সরকারি প্রাথমিক বিদ্যালয়ে শতাধিক শিশু শিক্ষার্থীর হাতে কলম, পেনসিল ও জ্যামিতি বক্স তুলে দেওয়া হয়। 
