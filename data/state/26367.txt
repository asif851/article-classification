
‘ফুলের মতো ফুটবো মোরা আলোর ন্যায় ছুটবো, জ্ঞানের আলো সাথে নিয়ে দেশটাকে গড়বো’—স্লোগানকে সামনে নিয়ে নাটোরের লালপুরের বেরিলাবাড়ী সরকারি প্রাথমিক বিদ্যালয় মাঠে গতকাল শুক্রবার বিকেলে স্বাধীনতা দিবস গণিত অলিম্পিয়াড ও সংবর্ধনা অনুষ্ঠান অনুষ্ঠিত হয়েছে।শিক্ষাসংক্রান্ত বেসরকারি সংগঠন ‘ইন্সপায়ার উইন’-এর আয়োজনে এই গণিত অলিম্পিয়াডে লালপুর উপজেলার ১১টি শিক্ষাপ্রতিষ্ঠানের ১২১ জন শিক্ষার্থী অংশ নেয়।সংগঠনের সভাপতি প্রকৌশলী হাসমতুজ্জামানের সভাপতিত্বে অনুষ্ঠানে প্রধান অতিথি হিসেবে উপস্থিত ছিলেন নাটোর-১ আসনের সাংসদ আবুল কালাম আজাদ।
