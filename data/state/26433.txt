
ঢাকার হজরত শাহজালাল আন্তর্জাতিক বিমানবন্দরে চার কেজি সোনাসহ এক ভারতীয় নাগরিককে আটক করা হয়েছে। তাঁর নাম রওশন আলী (৩২)। আজ রোববার বিকেল চারটার দিকে তাঁকে আটক করা হয়।
ঢাকা কাস্টম হাউসের সহকারী কমিশনার শহিদুজ্জামান সরকার জানান, রওশন ছিলেন ট্রানজিট যাত্রী। তিনি বিমান বাংলাদেশের একটি ফ্লাইটে ব্যাংকক থেকে বাংলাদেশে আসেন। সন্ধ্যা ছয়টার তাঁর আবার বিমান বাংলাদেশের আরেকটি ফ্লাইটে কলকাতায় যাওয়ার কথা ছিল। তিনি প্রায়ই এই রুটে যাতায়াত করতেন।
শহিদুজ্জামান সরকার আরও জানান, রওশনের হাত ব্যাগ থেকে সোনার চারটি বার পাওয়া যায়। এক একটি বারের ওজন এক কেজি করে। এসব সোনার মূল্য দুই কোটি টাকা।
