
স্ত্রী, তিন ছেলেসহ নিজের সম্পদ বিবরণী দুর্নীতি দমন কমিশনে (দুদক) জমা দিয়েছেন সাতক্ষীরা-২ আসনের সাবেক সাংসদ এম এ জব্বার। আজ সোমবার বিকেলে রাজধানীর সেগুনবাগিচায় দুদক কার্যালয়ে গিয়ে সাবেক সাংসদ তাঁর নিজের, স্ত্রী ফিরোজা বেগম এবং তিন ছেলে ফারুক হোসেন, সাইদ হোসেন ও মাহবুব হোসেনের সম্পদ বিবরণী দাখিল করেন।
চলতি বছরের জানুয়ারিতে এম এ জব্বারসহ বর্তমান ও সাবেক সাত মন্ত্রী-সাংসদের হলফনামায় ঘোষিত অতিরিক্ত সম্পদের অনুসন্ধান শুরু করেছে দুদক। তাঁদের বিরুদ্ধে জ্ঞাত আয়-বহির্ভূত সম্পদ অর্জনের প্রাথমিক তথ্য দুদকের হাতে থাকায় এ নোটিশ জারি করা হয়েছিল। দুদকের সহকারী পরিচালক মাসুদুর রহমান এ ঘটনার অনুসন্ধান করছেন।
