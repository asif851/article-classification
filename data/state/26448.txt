
সিলেট শাহজালাল বিজ্ঞান ও প্রযুক্তি বিশ্ববিদ্যালয়ে (শাবিপ্রবি) ভর্তি পরীক্ষায় জালিয়াতির চেষ্টার অভিযোগের তদন্তে কমিটি গঠন করেছে বিশ্ববিদ্যালয় কর্তৃপক্ষ। আর ভর্তি জালিয়াতির প্রস্তুতিকালে গ্রেপ্তার হওয়া আটজনকে আজ রোববার আদালতের মাধ্যমে কারাগারে পাঠিয়েছে পুলিশ।
কেমিকৌশল ও পলিমার বিজ্ঞান বিভাগের শিক্ষক মো. আখতারুল ইসলামকে আহ্বায়ক করে ওই তদন্ত কমিটি গঠন করা হয়েছে। বিশ্ববিদ্যালয়ের প্রক্টর অধ্যাপক মো. রাশেদ তালুকদার বিষয়টি নিশ্চিত করেছেন।
পুলিশ সূত্রে জানা গেছে, শনিবার ‘বি’ ইউনিটের ভর্তি পরীক্ষায় জালিয়াতির প্রস্তুতিকালে আটজনকে গ্রেপ্তার করে পুলিশ। আজ বিকেলে ওই আটজনকে আদালতের মাধ্যমে কারাগারে পাঠানো হয়েছে। ওই ১০ জনের বিরুদ্ধে পাবলিক পরীক্ষায় অপরাধ নিয়ন্ত্রণ আইনে মামলা করেছে পুলিশ। জালালাবাদ থানার উপপরিদর্শক (এসআই) দেবাংশু পাল বাদী হয়ে এ মামলা করেন।
