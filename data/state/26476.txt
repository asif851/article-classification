
আঙুলের ছাপ বা বায়োমেট্রিক পদ্ধতিতে সিম নিবন্ধন কেন অবৈধ ঘোষণা করা হবে না তা জানতে ​েচয়ে রুল দিয়েছেন হাইকোর্ট। এক সপ্তাহের মধ্যে বাংলাদেশ টেলিযোগাযোগ নিয়ন্ত্রণ কমিশনের (বিটিআরসি) সচিবসহ বিবাদীদের রুলের জবাব দিতে বলা হয়েছে।
আজ সোমবার বিচারপতি ​ৈসয়দ মোহাম্মদ দস্তগীর হোসেন ও বিচারপতি এ কে এম সাহিদুল হকের সমন্বয়ে গঠিত বেঞ্চ এ আদেশ দেন।
এ বিষয়ে শুনানির জন্য আগামী ২৪ মার্চ দিন ঠিক রেখেছে আদালত।
হাইকোর্টে রিট আবেদনের পক্ষে শুনানি করেন আইনজীবী এ ওয়াই মশিউজ্জামান ও মুক্তাদির রহমান। রাষ্ট্রপক্ষে ছিলেন সহকারী অ্যাটর্নি জেনারেল অরবিন্দ কুমার রায় ও জেসমিন সুলতানা।
আঙুলের ছাপ পদ্ধতিতে সিম নিবন্ধন কার্যক্রমের বৈধতা চ্যালেঞ্জ করে এস এম এনামুল হক নামের এক আইনজীবী গত ৯ মার্চ হাইকোর্টে এই রিট আবেদন করেন।
আরও পড়ুন: 
সিম নিবন্ধনে আসছে আঙুলের ছাপ পদ্ধতি
