
স্বাস্থ্য ও পরিবারকল্যাণমন্ত্রী মোহাম্মদ নাসিম বলেছেন, সরকার ভুল চিকিৎসার তদন্ত ও বিচারের জন্য নতুন বিধান সংযোজন করে বাংলাদেশ মেডিকেল ও ডেন্টাল কাউন্সিল (বিএমডিসি) আইনকে শক্তিশালী করার বিষয়টি বিবেচনা করছে। ভুল চিকিৎসা প্রমাণিত হলে চিকিৎসকদের সনদ বাতিলের জন্য বিএমডিসিকে ক্ষমতা দেওয়া হবে।গতকাল রোববার রাজধানীর ন্যাশনাল হার্ট ফাউন্ডেশনের মিলনায়তনে ‘বিশ্ব লবণ সচেতনতা সপ্তাহ-২০১৪’ উপলক্ষে আয়োজিত এক সেমিনারে প্রধান অতিথির বক্তৃতায় এ কথা বলেন স্বাস্থ্যমন্ত্রী। ন্যাশনাল হার্ট ফাউন্ডেশন অ্যান্ড রিচার্স ইনস্টিটিউট এই অনুষ্ঠানের আয়োজন করে।ফাউন্ডেশনের মহাসচিব জাতীয় অধ্যাপক আবদুল মালিকের সভাপতিত্বে অনুষ্ঠানে অন্যান্যের মধ্যে স্বাস্থ্য অধিদপ্তরের মহাপরিচালক অধ্যাপক দীন মো. নুরুল হক, সাংসদ হাবিবে মিল্লাত এবং হাইপারটেনশন কমিটি অব ন্যাশনাল হার্ট ফাউন্ডেশন অব বাংলাদেশের চেয়ারম্যান অধ্যাপক আর কে খন্দকার বক্তৃতা করেন। সেমিনারে প্রবন্ধ উপস্থাপন করেন সোহেল রেজা চৌধুরী। তথ্য বিবরণী।
