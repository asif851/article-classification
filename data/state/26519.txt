
কাশিমপুর হাইসিকিউরিটি কেন্দ্রীয় কারাগারে থাকা একাত্তরের মানবতাবিরোধী অপরাধের মামলার আসামি মো. জিন্নাত আলীসহ (৬৫) দুই বন্দী হৃদ্রোগে আক্রান্ত হয়ে গত সোমবার রাতে মারা গেছেন। মৃত অন্য বন্দী হলেন চট্টগ্রামের বাঁশখালী থানার স্ত্রী খুনের মামলার মৃত্যুদণ্ডপ্রাপ্ত আসামি আব্দুল গফুর (৪৫)।কারা সূত্রে জানা গেছে, গত সোমবার মধ্যরাতে বুকে ব্যথা হলে জিন্নাত আলীকে প্রথমে কারা হাসপাতালে নেওয়া হয়। সেখানে অবস্থার অবনতি হলে তাঁকে গাজীপুর শহীদ তাজউদ্দীন আহমদ মেডিকেল কলেজ হাসপাতালে পাঠানো হয়। সেখানে কর্তব্যরত চিকিৎসক সোমবার দিবাগত রাত পৌনে একটার দিকে তাঁকে মৃত ঘোষণা করেন।
