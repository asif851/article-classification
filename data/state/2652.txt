
একুশে ফেব্রুয়ারি মহান শহীদ দিবস ও আন্তর্জাতিক মাতৃভাষা দিবস উপলক্ষে সিরাজগঞ্জের রায়গঞ্জ উপজেলায় ভাষা প্রতিযোগের আয়োজন করা হয়েছে। উপজেলা প্রশাসনের আয়োজনে আজ শনিবার এ প্রতিযোগিতা অনুষ্ঠিত হতে যাচ্ছে। সকাল নয়টার দিকে উপজেলার ধানগড়া মডেল উচ্চবিদ্যালয়ে আয়োজিত এ অনুষ্ঠানে সভাপতিত্ব করবেন রায়গঞ্জ উপজেলা নির্বাহী কর্মকর্তা (ইউএনও) ফিরোজ শাহ্। উপজেলার আটটি শিক্ষাপ্রতিষ্ঠানের দুই শতাধিক শিক্ষার্থী এতে অংশ নেবে। ইউনিভার্স একাডেমি ও প্রথম আলো রায়গঞ্জ বন্ধুসভা এ আয়োজনে সহযোগিতা করছে। 
