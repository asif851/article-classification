
বিএনপি নেতা সাদেক হোসেন খোকার অস্ত্রোপচার হয়েছে। যুক্তরাষ্ট্রের নিউইয়র্কের বিখ্যাত স্লোন ক্যাটারিং হাসপাতালে অস্ত্রোপচারের মাধ্যমে তাঁর শরীর থেকে একটি টিউমার অপসারণ করা হয়েছে।গতকাল সোমবার প্রায় চার ঘণ্টাব্যাপী ওই অস্ত্রোপচার হয়। তাঁর অস্ত্রোপচার সফল হয়েছে বলে জানিয়েছেন চিকিৎসকেরা। তাঁকে এখন পর্যবেক্ষণে রাখা হয়েছে।স্ত্রী ইসমত আরা হোসেন ও ছেলে ইশ্রাক হোসেন পালা করে খোকার দেখাশোনা করছেন।পরিবারের পক্ষ থেকে খোকার রোগমুক্তির জন্য দেশবাসীর কাছে দোয়া কামনা করা হয়েছে।দুরারোগ্য রোগে আক্রান্ত খোকা দুই বছরের বেশি সময় ধরে নিউইয়র্কে অবস্থান করছেন।নিয়মিত চিকিৎসা চলার মধ্যে হঠাৎ খোকার শারীরিক অবস্থার অবনতি হয়। গতকাল তাঁর শরীর থেকে টিউমার অপসারণ করা হয়। এরপরও তাঁকে নিয়মিত চিকিৎসকের তত্ত্বাবধানে থাকতে হবে বলে জানানো হয়েছে।
