
পণ্য আমদানি-রপ্তানিতে অতিরিক্ত মাশুল আদায়ের প্রতিবাদে আগরতলার ব্যবসায়ীরা আবারও অনির্দিষ্টকালের জন্য আমদানি-রপ্তানি বন্ধ রাখার ঘোষণা দিয়েছেন। এ কারণে আজ শনিবার থেকে আখাউড়া স্থলবন্দর দিয়ে সব ধরনের পণ্য আমদানি-রপ্তানি বন্ধ থাকবে। আখাউড়া স্থলবন্দরের আমদানি-রপ্তানিকারক অ্যাসোসিয়েশনের যুগ্ম সাধারণ সম্পাদক রাজীব উদ্দিন ভূঁইয়া গতকাল এ তথ্য জানিয়েছেন।বাংলাদেশ-ভারত সীমান্তে আগরতলায় প্রথম সমন্বিত স্থলবন্দর উদ্বোধন করা হয় ১৭ নভেম্বর। উদ্বোধনের পর থেকে শুল্ক বৃদ্ধির প্রতিবাদে আগরতলার ব্যবসায়ীরা আমদানি-রপ্তানি বন্ধ রাখেন। তিন দিন পর ত্রিপুরার শিল্প ও বাণিজ্যমন্ত্রী জিতেন্দ্র চৌধুরীর আশ্বাসে ব্যবসায়ীরা শর্ত দিয়ে সাত দিনের জন্য আমদানি-রপ্তানি শুরু করেন।
