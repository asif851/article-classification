
সাজু সংগীতাঙ্গন নাটোর শাখার দ্বিতীয় বর্ষে পদার্পণ উপলক্ষে গত মঙ্গলবার সন্ধ্যায় জেলা পরিষদ মিলনায়তনে আলোচনা সভা, গুণীজন সম্মাননা ও সাংস্কৃতিক অনুষ্ঠানের আয়োজন করা হয়।সংগীতাঙ্গনের প্রতিষ্ঠাতা পরিচালক ক্লোজআপ ওয়ান তারকা (২০০৮) সাজু আহমেদ সহশিল্পীদের নিয়ে জন্মদিনের গান গেয়ে অনুষ্ঠানের উদ্বোধন করেন। নাট্যশিল্পী ইব্রাহীম হোসেনের সভাপতিত্বে আলোচনা সভায় পুলিশ সুপার (এসপি) নাহিদ হোসেন, জেলা পরিষদের প্রধান নির্বাহী এ বি এম শরীফ উদ্দিন ও স্থানীয় সরকার বিভাগের উপপরিচালক সাখাওয়াৎ হোসেন বক্তৃতা করেন। পরে চারজনকে সম্মাননা দেওয়া হয়।
