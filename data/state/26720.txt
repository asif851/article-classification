
নাটোরের লালপুর উপজেলায় ঘুমন্ত অবস্থায় এক যুবককে গুলি করে গুরুতর আহত করা হয়েছে। গতকাল শনিবার দিবাগত রাতে এ ঘটনা ঘটে।আহত ব্যক্তির নাম আশরাফ হোসেন (২৮)। তাঁর বাড়ি উপজেলার শেরপাড়া গ্রামে। বাবার নাম ইব্রাহিম হোসেন।এলাকাবাসী ও লালপুর থানা সূত্র জানায়, গতকাল রাতে খাবার খেয়ে নিজেদের ঘরের একটি কক্ষে ঘুমিয়ে পড়েন আশরাফ। রাত দুইটার দিকে ওই কক্ষের খোলা জানালা দিয়ে তাঁর পিঠে গুলি করে অজ্ঞাত দুর্বৃত্তরা। চিত্কার শুনে বাড়ির সদস্যরা জেগে ওঠেন। পরে গুলিবিদ্ধ আশরাফকে গোপালপুর কসমস ক্লিনিকে ভর্তি করা হয়। আজ রোববার সকালে তাঁকে সেখান থেকে লালপুর উপজেলা স্বাস্থ্য কমপ্লেক্সে স্থানান্তর করা হয়।আশরাফের বাবা ইব্রাহিম হোসেন দাবি করেন, ‘আমার ছেলেকে হত্যার উদ্দেশ্যে পরিকল্পিতভাবে গুলি করা হয়েছে।’লালপুর থানার ভারপ্রাপ্ত কর্মকর্তা (ওসি) আব্দুল হাই তালুকদার বলেন, ‘এ ব্যাপারে এখনো লিখিত অভিযোগ পাইনি। অভিযোগ পেলে আইনানুগ ব্যবস্থা নেওয়া হবে।’
