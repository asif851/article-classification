
নীলফামারীর সৈয়দপুর শহরের নতুন বাবুপাড়ায় গতকাল সোমবার সাপের দংশনে গফ্ফার আলী (৫৫) নামে এক ব্যক্তির মৃত্যু হয়েছে। এলাকাবাসী জানায়, ওই এলাকার বাসিন্দা ও রেলওয়ে কারখানার অবসরপ্রাপ্ত কর্মচারী গফ্ফার আলী প্রতিদিনের মতো বিকেলে গরুর জন্য ঘাস কাটতে বাড়ির পাশে ঈদগাহ্ মাঠে যান। এ সময় একটি বিষধর সাপ তাঁর ডান হাতে কামড়ে দেয়। পরে রংপুর মেডিকেল কলেজ হাসপাতালে নেওয়ার পথে ওই ব্যক্তি মারা যান।
