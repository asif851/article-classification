
ভোলা-চরফ্যাশন আঞ্চলিক মহাসড়কের লালমোহন উপজেলার ডাওরী বাজার এলাকায় গতকাল বৃহস্পতিবার সকালে সড়ক দুর্ঘটনায় ঢাকা তিতুমীর কলেজের রসায়নের শেষ বর্ষের (সমঞ্চান) ছাত্র হাসনাইন আহমেদ (২০) নিহত হয়েছেন। হাসনাইন ডাওরী মাধ্যমিক বিদ্যালয়ের সাবেক প্রধান শিক্ষক মো. শাজাহানের ছেলে।পুলিশ ও প্রত্যক্ষদর্শীর ভাষ্যমতে, সমঞ্চান শেষ বর্ষের পরীক্ষা শেষে বাড়িতে আসার জন্য হাসনাইন আহমেদ ঢাকা থেকে লঞ্চযোগে ভোলায় এসে অবরোধের মুখে পড়ে ভোরে মালবাহী পিকআপে ওঠেন। ডাওরী বাজারে পিকআপের সঙ্গে মালবাহী ট্রলির মুখোমুখি সংঘর্ষে আহত অবস্থায় তাঁকে লালমোহন স্বাস্থ্য কমপ্লেক্সে চিকিৎসা দেওয়া হয়। পরে বরিশাল শেরেবাংলা মেডিকেল কলেজ হাসপাতালে নেওয়ার পথে তিনি মারা যান।কার্গোর ধাক্কায় ব্যবসায়ীর মৃত্যু: আমাদের পিরোজপুর প্রতিনিধি জানান, পিরোজপুরের কাউখালী উপজেলার সন্ধ্যা নদীতে বৃহস্পতিবার ভোরে বালু বোঝাই কার্গোর সঙ্গে সবজিবাহী ট্রলারের সংঘর্ষে মামুন হোসেন (৩০) নামে একজন মারা গেছেন।
