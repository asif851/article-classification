
সাতক্ষীরায় দুই দিনব্যাপী অনুষ্ঠিত এ বি ব্যাংক জাতীয় ব্যুত্থান প্রতিযোগিতা সমাপ্ত হয়েছে। গতকাল শনিবার সাতক্ষীরা স্টেডিয়াম-সংলগ্ন টেনিস গ্রাউন্ডে ওই প্রতিযোগিতার চূড়ান্তপর্ব অনুষ্ঠিত হয়।আন্তর্জাতিক খ্যাতিসম্পন্ন মার্শাল আর্ট গ্র্যান্ডমাস্টার ইউরি বজ্রমুনি দুই এতে উপস্থিত ছিলেন। প্রধান অতিথি হিসেবে উপস্থিত ছিলেন সাতক্ষীরা সদর আসনের সাংসদ মোস্তাক আহমেদ।মার্শাল আর্টের ঐতিহ্যের আলোকে সৃষ্টি করা আত্মরক্ষামূলক ক্রীড়া ও ব্যক্তিগত উন্নয়ন পদ্ধতির নাম ‘ব্যুত্থান’। ইন্টারন্যাশনাল ব্যুত্থান ফেডারেশন, ইউএসএর অধীনে এই আত্মরক্ষামূলক ক্রীড়া বিশ্বের বিভিন্ন দেশে চর্চা করা হচ্ছে। ২০১৩ সালে জাতীয় ক্রীড়া কাউন্সিলে ব্যুত্থান একটি ক্রীড়া হিসেবে অন্তর্ভুক্ত হয়।
