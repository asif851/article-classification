
গাইবান্ধার সুন্দর-গঞ্জের আওয়ামী লীগের সাংসদ মন্জুরুল ইসলাম লিটনের জামিন আবেদন করা হয়েছে। গতকাল বুধবার গাইবান্ধার অতিরিক্ত মুখ্য বিচারিক হাকিমের আদালতে সাংসদের আইনজীবী সিরাজুল ইসলাম এ আবেদন করেন।সিরাজুল ইসলাম প্রথম আলোকে বলেন, ‘আমরা সাংসদের বিরুদ্ধে হওয়া দুটি মামলায় জামিনের আবেদন করেছি। আদালত ২৫ অক্টোবর শুনানির দিন ধার্য করেছেন।’ ২ অক্টোবর সকালে সাংসদের গুলিতে শিশু শাহাদাত হোসেন সৌরভ গুলিবিদ্ধ হয় বলে অভিযোগ ওঠে। এ ঘটনায় শাহাদাতের বাবা সাজু মিয়া সাংসদের বিরুদ্ধে সুন্দরগঞ্জ থানায় মামলা করেন। কিছুদিন পর হাফিজার রহমান মণ্ডল নামের এক ব্যক্তি তাঁর বাড়িঘর ভাঙচুরের অভিযোগে সাংসদসহ কয়েকজনের বিরুদ্ধে একই থানায় মামলা করেন। ১৪ অক্টোবর সাংসদ গ্রেপ্তার হন।
