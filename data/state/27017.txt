
২০১৭ সালের এসএসসি-সমমানের পরীক্ষায় পাসের হার ও জিপিএ–৫ কমলেও এতে বিস্মিত নন শিক্ষামন্ত্রী নুরুল ইসলাম নাহিদ। এ প্রসঙ্গে তিনি বলেছেন, নতুন পদ্ধতিতে সঠিকভাবে উত্তরপত্র মূল্যায়ন করায় ফলাফলে কিছুটা প্রভাব পড়েছে।আজ বৃহস্পতিবার সকালে পরীক্ষার ফলাফলের অনুলিপি প্রধানমন্ত্রী শেখ হাসিনার হাতে তুলে দেওয়ার পর সংক্ষিপ্ত বক্তব্যে এই প্রতিক্রিয়া জানান শিক্ষামন্ত্রী।এবার এসএসসি-সমমানের পরীক্ষায় পাসের হার ৮০ দশমিক ৩৫ শতাংশ। গতবার এই হার ছিল ৮৮ দশমিক ২৯ শতাংশ।এসএসসি-সমমানের পরীক্ষায় এবার জিপিএ–৫ পেয়েছে ১ লাখ ৪ হাজার ৭৬১ জন পরীক্ষার্থী। গতবারের চেয়ে এই সংখ্যা কমেছে পাঁচ হাজার।নুরুল ইসলাম নাহিদ জানান, সব পরীক্ষক যাতে সঠিকভাবে খাতা দেখেন, সঠিক নম্বর দেন, এবার সেই ব্যবস্থা করা হয়েছে। খাতা মূল্যায়নের ক্ষেত্রে এবার একটা মান ঠিক করে দেওয়া হয়েছে। সে অনুযায়ী পরীক্ষকেরা খাতা দেখেছেন। এতে কাউকে কম বা বেশি নম্বর দেওয়ার সুযোগ ছিল না। এ কারণে ফলাফলে কিছুটা প্রভাব পড়েছে।
এসএসসি ও সমমানের পরীক্ষার ফলাফল আজ প্রকাশ করা হচ্ছে। আজ দুপুর সাড়ে ১২টায় শিক্ষা মন্ত্রণালয়ে সংবাদ সম্মেলনে ফলাফলের বিস্তারিত জানানো হবে। বেলা দুইটায় শিক্ষাপ্রতিষ্ঠান, ওয়েবসাইট ও মুঠোফোনে নির্ধারিত পদ্ধতিতে ফল প্রকাশ করা হবে।
গত ২ ফেব্রুয়ারি এসএসসি ও সমমানের পরীক্ষা শুরু হয়ে লিখিত পরীক্ষা শেষ হয় ২ মার্চ।

আরও পড়ুন:
কোন বোর্ডে পাসের হার কত?জিপিএ-৫ পেল লক্ষাধিক শিক্ষার্থীপাসের হার ও জিপিএ-৫ উভয়ই কমেছেপাসের হার কমায় বিস্মিত নন শিক্ষামন্ত্রীএসএসসি-সমমানে পাসের হার ৮০.৩৫ শতাংশএসএসসির ফলের অনুলিপি প্রধানমন্ত্রীর হাতে

 
