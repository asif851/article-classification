
প্রাণ বাঁচাতে ভিটে ছেড়ে ভিনদেশে পাড়ি জমিয়েছে রোহিঙ্গারা। অনেকে বাংলাদেশের অস্থায়ী ক্যাম্পগুলোতে জায়গা পেয়েছে, অনেকেই পায়নি। অনেকে ঠাঁই নিয়েছে ক্যাম্পের বাইরে। অনেক সময় খাবার জুটছে, অনেক সময় থাকতে হচ্ছে অভুক্ত। ভবিষ্যৎ অনিশ্চিত। দেশে ফেরা হবে কি না, তা হলফ করে কেউ বলতে পারে না। এত কষ্টের মধ্যেও আছে ছোট ছোট আশা, আনন্দ। হাসিকান্না মিলিয়েই অস্থায়ী শরণার্থীশিবিরে থাকা রোহিঙ্গাদের জীবন চলছে। রোহিঙ্গাদের দৈনন্দিন জীবনের কিছু খণ্ডচিত্র কক্সবাজারের উখিয়া থেকে ক্যামেরাবন্দী করা হয়েছে।



