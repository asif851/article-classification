
জিয়া অরফানেজ ট্রাস্ট দুর্নীতি মামলায় আজ বুধবার পুরান ঢাকার বকশীবাজারে স্থাপিত বিশেষ জজ আদালতে হাজির হন বিএনপির চেয়ারপারসন খালেদা জিয়া। হাজিরা শেষে বের হয়ে যাওয়ার সময় বেলা তিনটার দিকে হাইকোর্টের সামনে তাঁর গাড়িবহর পৌঁছালে বিএনপির নেতা-কর্মীদের সঙ্গে পুলিশের হাতাহাতি ও ধস্তাধস্তির ঘটনা ঘটে। পরিস্থিতি নিয়ন্ত্রণে আনতে কয়েকজন পুলিশ লাঠিপেটাও করে। এ সময় পুলিশ কয়েকজনকে টেনেহিঁচড়ে নিয়ে যেতে চাইলে নেতা-কর্মীরা বাধা দেন। ওই সময় শিক্ষা ভবনের সামনে শিক্ষা চত্বরে উত্তেজনা দেখা দেওয়ায় এ এলাকায় বেশ কিছুক্ষণ যান চলাচল বন্ধ থাকে।






