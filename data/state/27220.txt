
ঢাকার অদূরে আশুলিয়ার সেনানিবাস এলাকায় আজ সোমবার রাতে একটি যাত্রীবাহী বাসে আগুন দিয়েছে দুর্বৃত্তরা। এতে হতাহতের খবর পাওয়া যায়নি।
পুলিশ জানায়, বাসটি সাভার থেকে নবীনগর যাচ্ছিল। পথে জাহাঙ্গীরনগর বিশ্ববিদ্যালয়ের প্রান্তিক গেট থেকে যাত্রী বেশে কয়েকজন দুর্বৃত্ত ওই বাসে ওঠে। রাত সাড়ে আটটার দিকে বাসটি সেনানিবাস এলাকার আবদুর রউফ ফটকের সামনে পৌঁছালে দুর্বত্তরা বাস থেকে যাত্রীদের নামিয়ে দিয়ে পেট্রল ঢেলে বাসে আগুন ধরিয়ে দেয়। খবর পেয়ে ঢাকা রপ্তানি প্রক্রিয়াকরণ এলাকার (ডিইপিজেড) ফায়ার সার্ভিসের একটি দল ঘটনাস্থলে গিয়ে আগুন নিয়ন্ত্রণে আনে।ঘটনার সত্যতা নিশ্চিত করেছেন আশুলিয়া থানার পরিদর্শক (তদন্ত) দীপক কুমার সাহা।
