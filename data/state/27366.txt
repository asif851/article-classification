
মাঘ মাস কেবলই এসেছে। কিন্তু মাঘের শীতকে ফাঁকি দিয়ে আজ শনিবার মধ্যরাতে রাজধানী ঢাকায় ঝপঝপিয়ে বৃষ্টি নামে। রাত আড়াইটার দিকে শুরু একপশলা বৃষ্টি খুব বেশি সময় হয়নি, মাত্র মিনিট দশেক পর আবার আগের মতো। তবে বৃষ্টির ফোঁটাগুলো ছিল বেশ বড় বড়। সেইসঙ্গে ছিল মেঘের গর্জন।
আবহাওয়া অধিদপ্তর জানায়, ১ দশমিক ৪ মিলিমিটার বৃষ্টি হয়েছে।আবহাওয়াবিদ রাশেদুজ্জামান প্রথম আলোকে জানান, ঢাকা ওপরে মেঘ ছিল। এজন্য বৃষ্টি হয়েছে।আবহওয়া অধিদপ্তরের পূর্বাভাসে জানা গেছে, দেশের বেশ কিছু জায়গায় সামান্য বৃষ্টি হতে পারে। আকাশও মেঘাচ্ছন্ন থাকতে পারে।গতকাল শুক্রবার চট্টগ্রাম ও আশপাশের এলাকা এবং পটুয়াখালীতে সামান্য বৃষ্টি হয়েছে।উত্তর বঙ্গোপসাগরে লঘুচাপের প্রভাবে বৃষ্টি হচ্ছে। একই কারণে গরমও পড়ছে।শুক্রবার দেশের সর্বোচ্চ তাপমাত্রা রেকর্ড হয়েছে ফেনী জেলায় ৩০ দশমিক ৪ ডিগ্রি সেলসিয়াস। যা রাজধানী ঢাকা ছিল ২৮ দশমিক ৫ ডিগ্রি সেলসিয়াস।সবচাইতে কম তাপমাত্রা ছিল যশোর, ঈশ্বরদী ও দিনাজপুর জেলায় ১০ দশমিক ৬ ডিগ্রি সেলসিয়াস।
