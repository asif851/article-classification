
সামাজিক যোগাযোগের অন্যতম মাধ্যম ফেসবুকের পর এবার টুইটারে যোগ দিলেন প্রধানমন্ত্রী শেখ হাসিনার ছেলে ও আওয়ামী লীগ সভানেত্রীর তথ্য ও প্রযুক্তিবিষয়ক উপদেষ্টা সজীব ওয়াজেদ জয়।জয়ের টুইটার ঠিকানা হলো @sajeebwazed। আজ শনিবার বেলা ১১টার দিকে জয় তাঁর ফেসবুকের ফ্যান পেইজে স্ট্যাটাস দিয়ে এই তথ্য জানান।সজীব ওয়াজেদ স্ট্যাটাসে বলেন, ‘যাঁরা আমার টুইটার পোস্ট অনুসরণ করতে পছন্দ করবেন, তাঁদের জন্য আমার টুইটার ঠিকানা হলো @sajeebwazed. যাঁরা আমার পেইজ পছন্দ করেছেন এবং আমার পোস্ট অনুসরণ করেছেন, তাঁদের সবাইকে ধন্যবাদ জানাতে চাই। অনুগ্রহ করে আপনার পরিবার এবং বন্ধুদেরও আমার পেইজ পছন্দ করতে বলবেন।’উল্লেখ্য, আগামী জাতীয় সংসদ নির্বাচনকে সামনে রেখে জয় তাঁর ফেসবুক ফ্যান পেইজের মাধ্যমে জাতীয় গুরুত্বপূর্ণ ইস্যুতে মন্তব্য লিখছেন। এবার তিনি যুক্ত হলেন টুইটারে।
 
