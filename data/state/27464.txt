
বিএনপির কাউন্সিলে দাওয়াত না পাওয়ায় যাননি বলে মন্তব্য করেছেন জনপ্রশাসন মন্ত্রী ও আওয়ামী লীগের সাধারণ সম্পাদক সৈয়দ আশরাফুল ইসলাম। আজ শনিবার দুপুরে রাজধানীর বঙ্গবন্ধু আন্তর্জাতিক সম্মেলন কেন্দ্রে সেমিনার শেষে বেরিয়ে যাওয়ার সময় তিনি এ মন্তব্য করেন।বিএনপির সম্মেলনে না যাওয়ার বিষয়ে সাংবাদিকদের প্রশ্নের জবাবে সৈয়দ আশরাফুল ইসলাম বলেন, ‘দাওয়াত পাইনি। এখনো দাওয়াত পাইনি।’ গত ১৬ মার্চ বিকেলে আওয়ামী লীগের ধানমন্ডি কার্যালয়ে দলটির সভানেত্রী শেখ হাসিনা ও সাধারণ সম্পাদক সৈয়দ আশরাফুল ইসলামকে দাওয়াতপত্র পৌঁছে দেন বিএনপির চার সদস্যের প্রতিনিধি দল।
