
ফয়সল আরেফিন দীপনের হত্যাকারী এবং আহমেদুর রশীদ চৌধুরী টুটুল, রনদীপম বসু ও তারেক রহিমের ওপর হামলাকারীদের শাস্তির দাবিতে আজ রোববার ঢাকাসহ দেশের অনেক জেলায় বিভিন্ন সংগঠনের উদ্যোগে প্রতিবাদী মিছিল-সমাবেশ-মানববন্ধন হয়।
প্রকাশক দীপন হত্যা ও তিন লেখক প্রকাশককে হত্যা প্রচেষ্টার প্রতিবাদে আজ ঢাকা বিশ্ববিদ্যালয়ের রাজু ভাস্কর্যের সামনে শিক্ষক, শিক্ষার্থী লেখক, সংগঠন ও নাগরিকেরা বিক্ষোভ মিছিল করে।প্রকাশক দীপন হত্যা ও তিন লেখক প্রকাশকে হত্যা প্রচেষ্টার প্রতিবাদে আজ ঢাকা বিশ্ববিদ্যালয়ের রাজু ভাস্কর্যের সামনে বিক্ষোভ সমাবেশ শিক্ষক, শিক্ষার্থী লেখক, সংগঠন ও নাগরিক বৃন্দ।
লেখক, প্রকাশক, জাগৃতি প্রকাশনীর স্বত্বাধিকারী, আজিজ কো-অপারেটিভ সুপার মার্কেট দোকান মালিক ও ব্যবসায়ী কল্যাণ সমিতির যুগ্ম সম্পাদক ফয়সল আরেফিন দীপনকে হত্যার প্রতিবাদে মার্কেটের সব ব্যবসায়ী রাজধানীর শাহবাগ এলাকায় বিক্ষোভ করে।
ঢাকা বিশ্ববিদ্যালয়ের টিএসসিতে চলে বিক্ষুব্ধ স্লোগান। 
প্রকাশক ফয়সল আরেফিন দীপনের হত্যাকারী এবং আহমেদুর রশীদ চৌধুরী টুটুল, রনদীপম বসু ও তারেক রহিমের ওপর হামলাকারীদের শাস্তির দাবিতে রোববার বিকেলে রাজধানীর শাহবাগে বিক্ষোভ মিছিল ও সমাবেশ করেছে গণজাগরণ মঞ্চ।
ফয়সল আরেফিন দীপনকে হত্যার বিচারের দাবিতে রোববার দুপুরে ঢাকা বিশ্ববিদ্যালয়ের কেন্দ্রীয় জামে মসজিদের সামনে মানববন্ধন করেছে দীপনের বন্ধুরা।
প্রকাশক ও ব্লগারদের ওপর হামলার প্রতিবাদে আজ রোববার চট্টগ্রাম নগরে বিক্ষোভ সমাবেশ ও মিছিল করে গণজাগরণ মঞ্চ। ছবিটি নগরে প্রেসক্লাবের সামনে থেকে তোলা। 
গণজাগরণ মঞ্চের নেতা-কর্মীরা প্রতিবাদী সমাবেশ করে যশোর শহরের চিত্রার মোড়ে। 

হত্যার বিচার চেয়ে নারায়ণগঞ্জ সাংস্কৃতিক জোট বিক্ষোভ মিছিল করে নারায়ণগঞ্জ শহরের বঙ্গবন্ধু সড়ক এলাকায়।জঙ্গি হামলা ও হত্যার প্রতিবাদে রংপুরের প্রগতিশীল সাংস্কৃতিক, রাজনৈতিক, পেশাজীবী ও ছাত্র সংগঠনের উদ্যোগে শহরের প্রেসক্লাবের সামনে বিক্ষোভ মিছিল করে।
সিপিবি ও বাসদ রাজধানীর জাতীয় প্রেসক্লাবের সামনে হত্যাকারী ও হত্যা প্রচেষ্টাকারীদের গ্রেপ্তারের দাবিতে বিক্ষোভ সমাবেশ করে। লেখক-প্রকাশক-ব্লগার হত্যার প্রতিবাদে জাতীয় প্রেসক্লাবের সামনে জাতীয় মুক্তি কাউন্সিল মানববন্ধন করে। 
