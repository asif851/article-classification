
রাজধানীর মোহাম্মদপুরে শিশু ধর্ষণের অভিযোগে এক শিক্ষককে আটক করেছে পুলিশ। শিশুটি বর্তমানে ঢাকা মেডিকেল কলেজ হাসপাতালে চিকিৎসাধীন।প্রথম আলোকে দেওয়া মোহাম্মদপুর থানার ভারপ্রাপ্ত কর্মকর্তা (ওসি) জামাল উদ্দিনের ভাষ্য, অভিযোগের প্রাথমিক সত্যতা পাওয়া গেছে। থানায় তাঁকে জিজ্ঞাসাবাদ করা হয়েছে। আজ মঙ্গলবার সকালে তাঁকে আদালতে পাঠিয়ে সাত দিনের রিমান্ডের আবেদন করা হয়েছে।ওসির ভাষ্যমতে, কাদেরিয়া তৈয়্যবিয়া নামের মাদ্রাসার এক শিশু শিক্ষার্থী ধর্ষণের শিকার হয়ে অসুস্থ হওয়ার খবর পেয়ে গত রোববার রাতে তাঁরা শিশুটির বাড়িতে যান। সেখানে গিয়ে শোনেন, শিশুটিকে ঢাকা মেডিকেল কলেজ হাসপাতালে ভর্তি করা হয়েছে। পরে তার বড় ভাইয়ের কাছে মৌখিক অভিযোগ পেয়ে মাদ্রাসা শিক্ষক শফিকুল ইসলামকে তাঁরা আটক করেন।জামাল উদ্দিন মীর বলেন, ‘বাদীর বড় ভাইয়ের সঙ্গে আজ আমার মুঠোফোনে কথা হয়েছে। তাঁদের এজাহার দিতে বলা হয়েছে। তিনি এলেই মামলা হবে।’
