
রাজধানীর ধানমন্ডির গ্রিন টাচ সেন্টারের আলমাস সুপার শপকে এক লাখ টাকা জরিমানা করেছেন ভ্রাম্যমাণ আদালত। গতকাল সোমবার বাংলাদেশ স্ট্যান্ডার্ডস অ্যান্ড টেস্টিং ইনস্টিটিউশন (বিএসটিআই), ঢাকা জেলা প্রশাসন ও পুলিশের অধীনে এই অভিযান পরিচালিত হয়। বিএসটিআইয়ের ছাড়পত্র না নিয়ে লিপস্টিক, টয়লেট সাবান, শ্যাম্পু, গুঁড়া দুধ আমদানি ও বিক্রি করার দায়ে আদালত জরিমানা করেন।জেলা প্রশাসনের নির্বাহী হাকিম মোহাম্মদ রাসেলুল কাদের অভিযান পরিচালনা করেন। এ সময় বিএসটিআইয়ের ফিল্ড অফিসার মো. মনির হোসেন তাঁর সঙ্গে ছিলেন। বিজ্ঞপ্তি।
