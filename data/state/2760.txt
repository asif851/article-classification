
এনায়েত বাজার মহল্লা কমিটির এক সাধারণ সভা ১১ নভেম্বর শুক্রবার রাতে এনায়েত বাজার ওয়ার্ড কাউন্সিলর মো. সলিম উল্লাহ বাচ্চুর বাসভবনে তাঁরই সভাপতিত্বে অনুষ্ঠিত হয়। সভায় এলাকার যুব সমাজ ও মহল্লার সক্রিয় সদস্যদের সর্বসম্মতিতে ওয়ার্ড কাউন্সিলর মো. সলিম উল্লাহ বাচ্চুকে সভাপতি ও সমাজসেবক মোহাম্মদ ইসমাইল মনুকে সাধারণ সম্পাদক করে ১৫১ সদস্যবিশিষ্ট একটি নতুন কমিটি গঠন করা হয়। সভায় প্রধান অতিথি ছিলেন প্রবীণ রাজনীতিবিদ ও চট্টগ্রাম ডায়াবেটিক সমিতির সভাপতি ডা. ছৈয়দুর রহমান চৌধুরী। িবশেষ অতিথি ছিলেন ইঞ্জিনিয়ার আলী আহাম্মদ ও ২২ মহল্লা সরদার কমিটির সভাপতি ইউসুফ সরদার। প্রধান অতিথি বলেন, এনায়েত বাজার মহল্লা কমিটি শক্তিশালী ও গতিশীল করার স্বার্থে সবাইকে একযোগে কাজ করতে হবে। তিনি প্রতি মাসে একবার বৈঠক করে এলাকার বিভিন্ন সমস্যা ও নানা বিষয় নিয়ে আলোচনা করার জন্য নতুন কমিটির প্রতি আহ্বান জানান। বিজ্ঞপ্তি।
