
সিলেট কৃষি বিশ্ববিদ্যালয়ের নতুন প্রক্টর হিসেবে নিয়োগ পেয়েছেন কৃষি অনুষদের কৃষিতত্ত্ব ও হাওর কৃষি বিভাগের অধ্যাপক মৃত্যুঞ্জয় বিশ্বাস। গতকাল মঙ্গলবার সকালে তিনি দায়িত্ব বুঝে নিয়েছেন বলে বিশ্ববিদ্যালয়ের জনসংযোগ ও প্রকাশনা দপ্তর জানিয়েছে। এক প্রতিক্রিয়ায় মৃত্যুঞ্জয় বিশ্বাস প্রথম আলোকে বলেন, ‘বিশ্ববিদ্যালয় প্রশাসন, শিক্ষক ও শিক্ষার্থীদের সহযোগিতায় সার্বিক কর্মকাণ্ড সুষ্ঠুভাবে পরিচালনার চেষ্টা করব।’ 
