
বাংলাদেশ আনসার ও গ্রাম প্রতিরক্ষা বাহিনীর নতুন মহাপরিচালক নিযুক্ত হয়েছেন মেজর জেনারেল মিজানুর রহমান খান। আজ বুধবার জনপ্রশাসন মন্ত্রণালয়ের এক প্রজ্ঞাপনে এ নিয়োগ দেওয়া হয়েছে।প্রজ্ঞাপনে বলা হয়, বাংলাদেশ আনসার ও গ্রাম প্রতিরক্ষা বাহিনীর নতুন মহাপরিচালক পদে প্রেষণে নিয়োগের জন্য মিজানুর রহমান খানে চাকরি স্বরাষ্ট্র মন্ত্রণালয়ে ন্যস্ত করা হয়েছে। একই পদে প্রেষণে কর্মরত মেজর জেনারেল মো. নাজিম উদ্দিনকে সেনাবাহিনীতে প্রত্যাবর্তনের জন্য তাঁর চাকরি সশস্ত্র বাহিনী বিভাগে প্রত্যর্পণ করা হয়েছে।এ আদেশ অবিলম্বে কার্যকর হবে বলে প্রজ্ঞাপনে জানানো হয়।
