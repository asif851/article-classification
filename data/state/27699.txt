
বাংলাদেশ ন্যাশনাল ক্যাডেট-কোর (বিএনসিসি) কক্সবাজার সরকারি কলেজ শাখার ( সেনা ও নৌ) প্রীতি সম্মিলন ১৬ ফেব্রুয়ারি মহেশখালীর সোনাদিয়া দ্বীপে অনুষ্ঠিত হয়। কলেজের অধ্যক্ষ এ কে এম ফজলুল করিম চৌধুরীর নেতৃত্বে ৬১ জনের এই বিএনসিসি দলে ছিলেন কলেজের উপাধ্যক্ষ ছলিমুর রহমান, শিক্ষক মফিদুল আলম, মুহাম্মদ উল্লাহ, জাহাঙ্গীর আলম, বিএনসিসির ক্যাডেট সার্জেন্ট ইব্রাহিম খলিল, ক্যাডেট আন্ডার অফিসার মাসুদ কায়সার, ক্যাডেট করপোরাল আনাস বিন আবছার, ইনজামুল হক প্রমুখ।সকাল আটটায় শহরের বাঁকখালী নদীর কস্তুরাঘাট থেকে ট্রলারে বিএনসিসি দল রওনা দেয় সোনাদিয়ার উদ্দেশে। যেখানে ছয় কিলোমিটার সৈকত ভ্রমণের পর স্থানীয় ঘূর্ণিঝড় আশ্রয়কেন্দ্র ও একমাত্র সরকারি প্রাথমিক বিদ্যালয় পরিদর্শন করেন তঁারা। সেখানে অভিভাবক ও শিক্ষার্থীদের দুর্যোগ সম্পর্কে ধারণা দেওয়া হয়। এরপর পরিদর্শন করেন সোনাদিয়ার মগডেইল শুঁটকিপল্লি।। বিকেলে মহেশখালীর ঐতিহ্যবাহী আদিনাথ মন্দির ঘুরে দলের সদস্যরা শহরে ফিরে আসেন।
