
ব্লগার আহমেদ রাজীব হায়দার হত্যা মামলায় গতকাল বৃহস্পতিবার আরও একজন সাক্ষ্য দিয়েছেন। তাঁর সাক্ষ্যগ্রহণ শেষে ঢাকার দ্রুত বিচার ট্রাইব্যুনাল-৩-এর বিচারক সাঈদ আহমেদ ১৯ নভেম্বর পরবর্তী সাক্ষ্যগ্রহণের দিন ধার্য করেছেন।
গতকাল জব্দ তালিকার সাক্ষী আসাদুল হক আদালতে সাক্ষ্য দেন। এর আগে বুধবার জব্দ তালিকার সাক্ষী পুলিশ কনস্টেবল নূর আমিন ও আল আমিন এবং আনোয়ার হোসেন সাক্ষ্য দেন। এই মামলার ৫৫ জন সাক্ষীর মধ্যে গতকাল পর্যন্ত ২৪ জনের সাক্ষ্য ও জেরা শেষ হয়েছে।
২০১৩ সালের ১৫ ফেব্রুয়ারি রাতে রাজধানীর পল্লবী থানার কালশীর পলাশনগরে নিজ বাড়ির সামনে ব্লগার রাজীবকে কুপিয়ে হত্যা করা হয়।
 
