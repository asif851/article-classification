
পিরোজপুরের মঠবাড়িয়ার গিলাবাদের বাসিন্দা রানু কনা বিশ্বাস (৫৫) দুরারোগ্য লিভার সিরোসিসে ভুগছেন। ভারতের হায়দরাবাদের একটি হাসপাতালে চিকিৎসাধীন অবস্থা থেকে সম্প্রতি অর্থাভাবে তাঁকে দেশে ফিরিয়ে আনা হয়েছে। চিকিৎসকেরা জানান, জরুরি ভিত্তিতে তাঁর লিভার প্রতিস্থাপন করতে হবে। এতে দরকার অন্তত ২০ লাখ টাকা। রানুর স্বামী স্কুলশিক্ষক রোহিনী বিশ্বাস আগেই মারা গেছেন। মেয়ে স্মৃতি কনা বিশ্বাস জানান, তাঁর মাকে এত দিন ঋণ করে চিকিৎসা করানো হচ্ছিল। জরুরি ভিত্তিতে তাঁকে দেশের বাইরে নেওয়ার দরকার হলেও এখন তাঁর চিকিৎসা করানোর সামর্থ্য তাঁদের নেই। তাই মাকে বাঁচাতে সমাজের বিত্তবান ও দানশীল ব্যক্তিদের আর্থিক সহযোগিতা চেয়েছেন তিনি।সাহায্য পাঠানোর ঠিকানা: স্মৃতিকনা বিশ্বাস, সঞ্চয়ী হিসাব নম্বর-১৬৪১৫১৮৮৩৩৬, ডাচ্-বাংলা ব্যাংক, মিরপুর ১০ নম্বর শাখা। মুঠোফোন অ্যাকাউন্ট নম্বর: ০১৯৮৮৫৮১৯৩৩৯। 
