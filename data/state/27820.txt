
গাজীপুর জেলা কারাগারের অভ্যন্তরে সাক্ষাৎকক্ষ থেকে গতকাল সোমবার সকালে তিন নারী ছিনতাইকারীকে আটক করেছেন কারারক্ষীরা।আটক ব্যক্তিরা হলো ব্রাহ্মণবাড়িয়ার নাসিমনগর এলাকার মজনু মিয়ার স্ত্রী কুলসুমা, একই এলাকার সবুর হোসেনের স্ত্রী সাহেরা ও এনামুলের স্ত্রী হেলেনা আক্তার।গাজীপুর জেলা কারাগারের জেলসুপার সুবাস কুমার ঘোষ জানান, ত্রিশাল এলাকার একটি চুরির মামলার আসামি জাহাঙ্গীর আলম গত ২৪ এপ্রিল থেকে এ কারাগারে বন্দী রয়েছেন। তাঁর স্ত্রী পারভীন বেগম স্বামীর সঙ্গে দেখা করতে গতকাল সকাল সাড়ে ১০টার দিকে কারাগারের সাক্ষাৎকক্ষে অবস্থান করছিলেন। এ সময় দর্শনার্থী সেজে আসা তিন নারী ছিনতাইকারী পারভীনের গলা থেকে একটি স্বর্ণের চেইন ছিনিয়ে নেয়।
