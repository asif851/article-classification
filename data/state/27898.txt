
রাজবাড়ী জেলা প্রাথমিক শিক্ষা কার্যালয়ের আয়োজনে গত শনিবার দুপুরে শহরের টাউন মক্তব সরকারি প্রাথমিক বিদ্যালয়ের দ্বিতীয় ক্যাম্পাসে জেলা পর্যায়ের আন্তপ্রাথমিক ক্রীড়া ও সাংস্কৃতিক প্রতিযোগিতার পুরস্কার বিতরণ অনুষ্ঠিত হয়। জেলা প্রাথমিক শিক্ষা কর্মকর্তা তৌহিদুল ইসলাম অনুষ্ঠানে সভাপতিত্ব করেন। জেলা মনিটরিং কর্মকর্তা আতাউর রহমান, জেলার বিভিন্ন উপজেলার শিক্ষা কর্মকর্তাদের পাশাপাশি বিভিন্ন বিদ্যালয়ের শিক্ষক-শিক্ষার্থী ও তাদের অভিভাবকেরা উপস্থিত ছিলেন। অনুষ্ঠান উপস্থাপনা করেন আলাদীপুর সরকারি প্রাথমিক বিদ্যালয়ের শিক্ষক গুলশান আরা মোস্তফা। গোয়ালন্দ (রাজবাড়ী) প্রতিনিধি
