
প্রস্তাবিত শিক্ষা আইনের কয়েকটি ধারা সংশোধনের দাবিতে গতকাল সোমবার সাতক্ষীরায় মানববন্ধন হয়েছে। সাতক্ষীরা প্রেসক্লাবের সামনে পুস্তক প্রকাশক ও বিক্রেতা সমিতির (বাপুস) জেলা শাখা এই কর্মসূচির আয়োজন করে। সংগঠনের সাধারণ সম্পাদক শফিউল্লাহ ভূঁইয়ার সভাপতিত্বে বক্তব্য দেন জেলা বাপুসের সহসভাপতি জাহাঙ্গীর হোসেন মোল্লা ও আবদুল কাইয়ুম সরদার, যুগ্ম সাধারণ সম্পাদক শামসুর রহমান প্রমুখ। 
