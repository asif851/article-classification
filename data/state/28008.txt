
রাজশাহীর দুর্গাপুর উপজেলা এলাকা থেকে আজ বুধবার সকালে নাসির প্রামাণিক (৩২) নামের এক ব্যবসায়ীর গলাকাটা লাশ উদ্ধার করেছে পুলিশ।নিহতের পরিবারের সদস্যরা বলেন, নিহত নাসিরের গ্রামের বাড়ি দুর্গাপুর উপজেলার পানানগর পূর্বপাড়ায়। বাবা অপির প্রামাণিক। গতকাল মঙ্গলবার বিকেলে নাসির মোটরসাইকেল নিয়ে বাড়ি থেকে বের হন। রাতে আর ফেরেননি। আজ সকাল ১০টার দিকে উপজেলার পানানগর আড়বাব এলাকার একটি সেতুর নিচে তাঁর গলাকাটা লাশ পড়ে ছিল। খবর পেয়ে পুলিশ লাশ উদ্ধার করে।দুর্গাপুর থানার ভারপ্রাপ্ত কর্মকর্তা (ওসি) পরিমল কুমার চক্রবর্তী প্রথম আলোকে বলেন, লাশ উদ্ধার করে ময়নাতদন্তের জন্য রাজশাহী মেডিকেল কলেজ হাসপাতালের মর্গে পাঠানো হয়েছে। ঘটনার কারণ ও ঘটনার সঙ্গে জড়িতদের ব্যাপারে তথ্য উদ্‌ঘাটনের চেষ্টা চলছে। এ ঘটনায় মামলার প্রক্রিয়া চলছে।
