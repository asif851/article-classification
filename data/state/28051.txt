
কুষ্টিয়ার কুমারখালীতে পাইপগান ও একটি গুলিসহ ফারুক হোসেন (৩৯) নামের এক ব্যক্তিকে গ্রেপ্তার করেছে পুলিশ। ফারুক কুমারখালী উপজেলার সদকী ইউনিয়নের বাটিকামারা গ্রামের বাসিন্দা। কুমারখালী থানার উপপরিদর্শক (এসআই) অসীম কুমার পাল বলেন, গত শনিবার রাত সাড়ে ১০টার দিকে উপজেলার সদকী ইউনিয়নের সদকী-সুলতানপুর সড়কে সেতুর ওপর থেকে পুলিশ তাঁকে গ্রেপ্তার করে। এ সময় তাঁর কাছ থেকে একটি পাইপগান ও একটি গুলি উদ্ধার করা হয়। তাঁর বিরুদ্ধে অস্ত্র আইনে মামলা হয়েছে। তিনি আরও বলেন, গতকাল রোববার দুপুরে আদালতের মাধ্যমে তাঁকে কারাগারে পাঠানো হয়েছে।
