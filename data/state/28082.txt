
কোনো কারণ দর্শানো ছাড়াই চাঁপাইনবাবগঞ্জের বীরশ্রেষ্ঠ ক্যাপ্টেন মহিউিদ্দন জাহাঙ্গীর কলেজের পরিচালনা কমিটির সভাপতি স্থানীয় সাংসদ আবদুল ওদুদ কলেজের অধ্যক্ষকে চাকরি থেকে অব্যাহতি দিয়েছেন৷ গত মঙ্গলবার বুদ্ধপূর্ণিমার ছুটির দিনে দলবল নিয়ে কলেজে গিয়ে পরিচালনা কমিটির সভা করে অধ্যক্ষ এনামুল হককে অব্যাহতি দেন িতনি৷ ওই দিনই সাংসদের ঘনিষ্ঠ কলেজের প্রভাষক এজাবুল হককে ভারপ্রাপ্ত অধ্যক্ষের দায়িত্ব দেওয়া হয়৷ এ প্রসঙ্গে এনামুল হক বলেন, ‘কোনো কারণ দর্শানো ছাড়াই আমাকে অব্যাহতি দেওয়া হয়েছে; যা কোনো নিয়মের মধ্যে পড়ে না৷ এ ছাড়া ছুটির দিনে পরিচালনা কমিটির সভা ডাকা হয়েছে আমাকে না জানিয়েই৷ আমি ওই সভাতে উপস্থিত ছিলাম না৷’ এনামুল হক বলেন, সাংসদ নির্বাচনের আগে নিয়ম অনুযায়ী আবদুল ওদুদ কলেজের পরিচালনা কমিটির সভাপতির পদ থেকে পদত্যাগ করেন৷ পরে সংরক্ষিত মহিলা আসন-৫-এর সাংসদ আখতার জাহানকে সভাপতি মনোনীত করে শিক্ষা বোর্ড৷ এতে ক্ষুব্ধ হন আবদুল ওদুদ৷ এরপর আবারও তিনি প্রচেষ্টা চালিয়ে সভাপতি মনোনীত হন৷ এখন ক্ষুব্ধ হয়ে তাঁকে অব্যাহতি দিয়েছেন৷এ প্রসঙ্গে সাংসদ আবদুল ওদুদ বলেন, ‘অধ্যক্ষ এনামুল হকের চাকরির মেয়াদ শেষ হয়েছে অনেক আগেই৷ তিনি এত দিন অবৈধভাবে মেয়াদ বাড়িয়ে কলেজে চাকরি করছিলেন৷ ১৩ মে বেলা ১১টায় পরিচালনা কমিটির জরুির সভা অনুষ্ঠানের সিদ্ধান্ত নিয়ে তাঁকে উপস্থিত হওয়ার জন্য লিখিতভাবে অনুরোধ জানানো হয়৷ কিন্তু তিনি সভায় উপস্থিত হননি৷ সভার আলোচনার বিষয়বস্তু ছিল অধ্যক্ষের চাকরির মেয়াদ বৃদ্ধি করা না-করা প্রসঙ্গে৷ পরিচালনা কমিটির সব সদস্যের মতামতের ভিত্তিতেই অধ্যক্ষের চাকরির মেয়াদ বৃদ্ধির বিষয়টি বাতিল করা হয়েছে৷কলেজে কয়েকজন সহকারী অধ্যাপক থাকা সত্ত্বেও তাঁর ঘনিষ্ঠ প্রভাষক এজাবুল হককে ভারপ্রাপ্ত অধ্যক্ষের দায়িত্ব কেন দেওয়া হলো—এ প্রশ্নের জবাবে আবদুল ওদুদ বলেন, পরিচালনা কমিটির সদস্য ও কলেজের শিক্ষক-কর্মচারীদের সর্বসম্মতিক্রমে এজাবুল হককে ভারপ্রাপ্ত অধ্যক্ষের দায়িত্ব দেওয়া হয়েছে৷
