
যুক্তরাষ্ট্রের ব্যাংক থেকে বাংলাদেশের রিজার্ভ চুরি হওয়া অর্থ পাচার হওয়ার ঘটনায় ফিলিপাইনের রিজাল কমার্শিয়াল ব্যাংকিং করপোরেশনের (আরসিবিসি) দুই কর্মকর্তাকে বরখাস্ত করা হয়েছে। তাঁরা হলেন: শাখা ব্যবস্থাপক মায়া সান্তোস দেগুইতো ও জ্যেষ্ঠ কাস্টমার রিলেশনস কর্মকর্তা অ্যাঞ্জেলা তোরেস। আজ মঙ্গলবার তাঁদের বরখাস্ত করে আরসিবিসি কর্তৃপক্ষ। খবর র‍্যাপলার অনলাইনের। এক বিবৃতিতে আরসিবিসির লিগ্যাল অ্যান্ড রেগুলেটরি অ্যাফেয়ার্স প্রধান মাসেল ফার্নান্দেজ ইস্তাভিলো বলেন, ব্যাংকের বাণিজ্যিক বিভিন্ন দলিল বিকৃতি করা, ব্যাংকের নীতি ও বিভিন্ন প্রক্রিয়া লঙ্ঘন করায় ব্যাংকের এই দুজন কর্মকর্তাকে জুপিটার শাখা থেকে বরখাস্ত করা হয়েছে। আগামী সপ্তাহের মধ্যে এই দুজনের বিরুদ্ধে আদালতে মামলা করা হবে। বিবৃতিতে আরও বলা হয়, অভ্যন্তরীণ বিভিন্ন তদন্ত শেষ হলে ব্যাংকের অন্যান্য শাখার কর্মকর্তাদেরও বরখাস্ত করা হতে পারে।
আরও পড়ুন...
কাঠগড়ায় রিজাল ব্যাংকের ব্যবস্থাপক
