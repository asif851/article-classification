
১২ মে প্রথম আলোয় ‘সংস্কার শেষ না হতেই ফাটল’ শিরোনামে প্রকাশিত সংবাদের প্রতিবাদ জানিয়েছেন ন্যাশনাল সিভিল ইঞ্জিনিয়ারিং লিমিটেডের প্রকল্প ব্যবস্থাপক।সংবাদটিকে ভিত্তিহীন ও উদ্দেশ্যপ্রণোদিত দাবি করে তিনি বলেন, নীলফামারীর ডোমার ১৭ কিলোমিটার অংশের ১২ ফুট চওড়া রাস্তাটিকে ১৮ ফুট সম্প্রসারণের জন্য ইতিমধ্যে সংস্কারকাজ শেষ পর্যায়ে৷ ওই ২৮ কিলোমিটার রাস্তায় বালুমাটি এবং পর্যাপ্ত সোল্ডার না থাকার কারণে রাস্তার দু-এক জায়গায় এ রকম সমস্যা হওয়া স্বাভাবিক।প্রতিবাদে আরও দাবি করা হয়, পত্রিকায় নমুনাস্বরূপ যে ছবিটি ছাপানো হয়েছে, তা সম্পূর্ণ ক্যামেরার কারসাজি।প্রতিবেদকের বক্তব্য: রাস্তার দুই ধারে অনেক স্থানে ভাঙনের ক্ষত এখনো রয়েছে।ক্যামেরার মাধ্যমে কোনো কারসাজি করা হয়নি। রাস্তা থেকে তুলে আনা ছবিই প্রকাশ করা হয়েছে। প্রতিবেদনটি এলাকাবাসী ও সংশ্লিষ্টদের সঙ্গে কথা বলে করা হয়েছে।
