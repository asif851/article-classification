
নিয়োগ বিজ্ঞপ্তি প্রকাশের আড়াই বছর পর অবশেষে সপ্তম ব্যাচের সহকারী জজ নিয়োগের চূড়ান্ত গেজেট প্রকাশ করা হলো। আজ সোমবার আইন মন্ত্রণালয়ের বিচার শাখা থেকে ৬৭ জন সহকারী জজের নিয়োগ দিয়ে এই গেজেট প্রকাশ করা হয়।
২৫ নভেম্বরের মধ্যে তাঁদের নিয়োগ দেওয়া কর্মস্থলে যোগদান করতে হবে।
আড়াই বছরেও শেষ হয়নি সহকারী জজ নিয়োগ-প্রক্রিয়াসপ্তম জুডিশিয়াল সার্ভিস পরীক্ষার বিজ্ঞপ্তি প্রকাশ করা হয়েছিল ২০১২ সালের ২৬ জুলাই। ওই বছরের ৮ ডিসেম্বর প্রিলিমিনারি পরীক্ষা হয়। ২০১৩ সালের ৩০ জানুয়ারি থেকে ১৫ ফেব্রুয়ারি পর্যন্ত উত্তীর্ণ প্রার্থীদের লিখিত পরীক্ষা অনুষ্ঠিত হয়। ২০১৩ সালের ১৯ ডিসেম্বর লিখিত পরীক্ষার ফল প্রকাশ করা হয়। ২৩ ডিসেম্বর থেকে ২৯ ডিসেম্বর পর্যন্ত মৌখিক পরীক্ষা অনুষ্ঠিত হয়। এরপর চলতি বছরের ৮ জানুয়ারি মৌখিক পরীক্ষার চূড়ান্ত ফল প্রকাশ করা হয়। ৫ ফেব্রুয়ারি তাঁদের স্বাস্থ্য পরীক্ষা হয়। কিন্তু এরপর আট মাস পেরিয়ে গেলেও চূড়ান্ত গেজেট প্রকাশ না হওয়ায় উত্তীর্ণরা যোগ দিতে পারছিলেন না। এ নিয়ে এ বছরের ২৫ সেপ্টেম্বর প্রথম আলোয় ‘আড়াই বছরেও শেষ হয়নি সহকারী জজ নিয়োগ প্রক্রিয়া’ শিরোনামে একটি সংবাদ প্রকাশিত হয়।
নিয়োগ পেলেন সেই মামুনও
নতুন নিয়োগ পাওয়া ৬৭ জন সহকারী জজের মধ্যে মামুনুর রশিদও রয়েছেন। মেধা কোটাতেই তিনি নিয়োগ পেয়েছেন।
পরীক্ষা এলেই মামলা! ঢাকা বিশ্ববিদ্যালয়ের আইন বিভাগ থেকে এলএলবি ও এলএলএম পাস করেন মামুন। কিন্তু প্রতিটি পরীক্ষার আগেই তাঁর বিরুদ্ধে একের পর এক মিথ্যা মামলা হতে থাকে। এ নিয়ে ২০১৪ সালের ১৭ জুন প্রথম আলোর প্রথম পাতায় ‘পরীক্ষা এলেই মামলা’ শিরোনামে একটি সংবাদ প্রকাশিত হয়।নিয়োগ বিজ্ঞপ্তি গেজেট প্রকাশ
