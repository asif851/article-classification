
৬০ ঘণ্টার হরতালের প্রথম দিনে গত সোমবার লালমনিরহাটের পাটগ্রাম উপজেলায় সংঘর্ষে নিহত পৌর ছাত্রদলের প্রচার সম্পাদক নাসির উদ্দিনের লাশ দাফন করা হয়েছে। গতকাল সকাল ১০টার দিকে জানাজা শেষে উপজেলার সোহাগপুর ঈদগাহ মাঠসংলগ্ন কবরস্থানে তাঁর লাশ দাফন করা হয়। এতে বিএনপির নেতা-কর্মী ছাড়াও সাধারণ মানুষ অংশ নেয়। এ ঘটনায় পাটগ্রাম উপজেলা বিএনপি তিন দিনের কর্মসূচি ঘোষণা করেছে। এর মধ্যে রয়েছে কালো ব্যাজ ধারণ এবং কাল বৃহস্পতিবার লালমনিরহাট জেলায় বিক্ষোভ মিছিল ও সমাবেশ।পাটগ্রাম (লালমনিরহাট) প্রতিনিধি
