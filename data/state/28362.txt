
পার্বত্য চট্টগ্রামবিষয়ক কমিশনের (সিএইচটি কমিশন) সমন্বয়কারী হানা শামস আহমেদ এবং তাঁর সঙ্গীর ওপর হামলার নিন্দা জানিয়েছেন কমিশনের তিন কো-চেয়ারপারসন।গতকাল বুধবার এক বিবৃতিতে তিন কো-চেয়ারপারসন বলেন, ২৫ আগস্ট বান্দরবানের শৈলপ্রপাত এলাকা থেকে ফেরার পথে তথাকথিত সমঅধিকার আন্দোলনের ৮-১০ জন সদস্য তাঁদের ওপর হামলা চালায়। ব্যক্তিগত ভ্রমণে হানা ও তাঁর সঙ্গী বান্দরবান গিয়েছিলেন।বিবৃতিতে বলা হয়, নিরাপত্তা দেওয়ার কথা বলে গোয়েন্দা পুলিশের (ডিবি) চারজন সদস্য হানা শামস ও তাঁর সঙ্গীর সঙ্গে ছিলেন। তবে এটা অত্যন্ত পরিতাপের কথা, হামলার সময় ডিবির সদস্যদের খুঁজে পাওয়া যায়নি।বিবৃতিতে ওই হামলার দ্রুত ও নিরপেক্ষ তদন্ত করে অপরাধীদের আইনের আওতায় আনার দাবি করা হয়। পাশাপাশি ডিবির চার সদস্যের ভূমিকা নিয়েও অনুসন্ধানের দাবি জানানো হয়। বিবৃতিতে দাবি করা হয়, হামলাকারীদের মধ্যে সমঅধিকারের ‘সম্রাট’ নামের এক কর্মীকে চিহ্নিত করা সম্ভব হয়েছে।সিএইচটি কমিশনের কো-চেয়ারপারসন এরিক অ্যাভিবেরি, সুলতানা কামাল ও এলসা স্টামাটোপৌলো বিবৃতিতে স্বাক্ষর করেন। বিজ্ঞপ্তি।
