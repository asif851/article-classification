
বিএনপির চেয়ারপারসন ও সাবেক প্রধানমন্ত্রী খালেদা জিয়া বলেছেন, গত ১০ বছরে কমপক্ষে ৭৫০ জন গণতন্ত্রকামী কর্মীকে গুম করেছে সরকারি বাহিনী।
আজ বৃহস্পতিবার টুইট বার্তায় খালেদা জিয়া এ কথা বলেন। টুইট বার্তায় বিএনপির চেয়ারপারসন বলেন, ২০১৩ সালের ‘কালো’ ডিসেম্বরে ১৯ জন বিএনপি কর্মীকে গুম করা হয়েছিল, আজও তাঁরা ফেরেননি। তিনি বলেন, গুমের শিকার মানুষের সন্তান, পিতা-মাতা, স্ত্রীর কান্নার রোল থামছে না। এর অবসান চাই।
টুইটে তিনি এখনো নিখোঁজ সেই ১৯ জনের ছবিও প্রকাশ করেন।
