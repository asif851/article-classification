
পৌষ শেষে মাঘের শুরু হলো। গেড়ে বসছে শীত। ঘন কুয়াশা ও ঠান্ডার তীব্রতার মধ্যে একটু স্বস্তি শীতের হরেক রকমের পিঠা। এ সময় ঘরে ঘরে পিঠা তৈরির ধুম পড়ে যায়। দেশীয় পিঠা তৈরি করতে নানা আকৃতির পিঠার ছাঁচের প্রয়োজন হয়। মাটির পিঠার ছাঁচের চাহিদাও তাই বাড়ে। মৃৎশিল্পীরা শীতে অন্য কাজ ফেলে ছাঁচ তৈরিতে ব্যস্ত হয়ে পড়েন। বগুড়ার শাজাহানপুর উপজেলার আড়িয়া পালপাড়ার নারী ও পুরুষেরা দিনরাত পিঠার মাটির ছাঁচ বানাতে ব্যস্ত। ছবিগুলো মঙ্গলবার ক্যামেরাবন্দী করা।

