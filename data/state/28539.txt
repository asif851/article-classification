
বিরোধীদলীয় নেতা ও বিএনপির চেয়ারপারসন খালেদা জিয়া আজ রোববার রাতে সিঙ্গাপুর থেকে দেশে ফিরেছেন। রাত ১০টা ১০ মিনিটে তিনি হজরত শাহজালাল আন্তর্জাতিক বিমানবন্দরে নামেন। নিয়মিত স্বাস্থ্য পরীক্ষার জন্য তিনি সেখানে গিয়েছিলেন।এ সময় বিমানবন্দরে খালেদা জিয়াকে স্বাগত জানান বিএনপির ভারপ্রাপ্ত মহাসচিব মির্জা ফখরুল ইসলাম আলমগীর, দলের স্থায়ী কমিটির সদস্য খন্দকার মোশাররফ হোসেন ও মির্জা আব্বাস, দলের ভাইস চেয়ারম্যান সাদেক হোসেন খোকা প্রমুখ।
