
আনোয়ার হোসেন মঞ্জু জাতীয় পার্টির (জেপি) চেয়ারম্যান পদে পুনর্নির্বাচিত হয়েছেন।গত শনিবার রাজধানীর ইনস্টিটিউশন অব ইঞ্জিনিয়ার্স, বাংলাদেশ (আইইবি) মিলনায়তনে দলের ত্রি-বার্ষিক জাতীয় সম্মেলন অনুষ্ঠিত হয়। এতে চেয়ারম্যান পদে আনোয়ার হোসেন মঞ্জু ও সাধারণ সম্পাদক পদে শেখ শহীদুল ইসলাম নির্বাচিত হন।শেখ শহীদুল ইসলাম এর আগে দলের মহাসচিব ছিলেন। সম্মেলনে দলের গঠনতন্ত্রে কিছু সংশোধনী ও সংযোজন আনা হয়। ‘মহাসচিব’ পদটি সংশোধন করে ‘সাধারণ সম্পাদক’ করা হয়েছে।দলের সভাপতিমণ্ডলীর সদস্যরা হলেন, তাসমিমা হোসেন, আবদুর রহিম, শাহ্ রফিকুল বারী চৌধুরী, এ এইচ সালাহউদ্দিন মাহমুদ, কর্নেল (অব.) আবদুল লতিফ মল্লিক, মফিজুল হক, আমেনা বারী, আবু সাঈদ খান, এজাজ আহমেদ, রুহুল আমিন, এ টি এম আমিনুল ইসলাম, শেখ মো. জয়নাল আবেদিন ও নাজমুন নাহার। নতুন কমিটি আগামী তিন বছরের জন্য দায়িত্ব পালন করবে।
