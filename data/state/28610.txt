
বৃহস্পতিবার থেকে শুরু হয়েছে চট্টগ্রাম বিশ্ববিদ্যালয়ের ২০১৭-১৮ শিক্ষাবর্ষের স্নাতক প্রথম বর্ষের ভর্তি পরীক্ষা। এবার চারটি ইউনিট ‘ক’ (বিজ্ঞান), ‘খ’ (কলা ও মানববিদ্যা), ‘গ’ (ব্যবসায় শিক্ষা) ও ‘ঘ’ (সম্মিলিত)-এর মাধ্যমে পরীক্ষা নেওয়া হচ্ছে। বৃহস্পতিবার ‘গ’ ইউনিটের পরীক্ষা হয়েছে। ‘ঘ’ ইউনিট ২৭ অক্টোবর, ‘খ’ ইউনিটের ২৮ অক্টোবর এবং ‘ক’ ইউনিটের পরীক্ষা অনুষ্ঠিত হবে ২৯ অক্টোবর। দূরদূরান্ত থেকে আসছেন ভর্তি-ইচ্ছুক শিক্ষার্থীরা। সঙ্গে আসছেন অভিভাবকেরাও। শিক্ষার্থী ও অভিভাবকদের বাড়তি চাপ পড়ছে ট্রেনে, তাই ট্রেনের জায়গা সংকুলান হচ্ছে না। ঝুঁকি নিয়ে চড়তে হচ্ছে ট্রেনের ছাদে। ছবিগুলো বৃহস্পতিবারের।






