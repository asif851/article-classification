
জাতীয় সমাজসেবা দিবস-২০১৫ উপলক্ষে গতকাল শুক্রবার দিনাজপুরে আলোচনা, শোভাযাত্রা ও আলোচনা সভা অনুষ্ঠিত হয়েছে। জেলা প্রশাসন ও জেলা সমাজসেবা কার্যালয়ের যৌথ উদ্যোগে দিবসটি পালন করা হয়। দিবসটির এ বছরের স্লোগান ছিল ‘সমাজসেবার দিন বদলে, এগিয়ে যাব সমান তালে’। সকাল সাড়ে ১০টায় অনুষ্ঠিত হয় শোভাযাত্রা। সমাজসেবা কার্যালয়ের ভারপ্রাপ্ত উপপরিচালক আবুবক্কর সিদ্দিকের সভাপতিত্বে আলোচনা সভা হয়। এতে প্রধান অতিথি হিসেবে অতিরিক্ত জেলা প্রশাসক (সার্বিক) মো. আবু রায়হান মিঞা এবং সমাজসেবা কার্যালয়ের সাবেক উপপরিচালক মো. আহাসনুল হক চৌধুরী বিশেষ অতিথি হিসেবে বক্তৃতা করেন। অতিরিক্তি জেলা প্রশাসক সমাজের সুবিধাবঞ্চিত ও পিছিয়ে পড়া জনগোষ্ঠীকে উন্নয়নের মূল স্রোতধারায় সম্পৃক্ত করতে বিভিন্ন স্বেচ্ছাসেবী সংগঠনের প্রতি আহ্বান জানান। 
