
লক্ষ্মীপুর সদর উপজেলার বাংগাখাঁ ইউনিয়নের রাধাপুর গ্রামে গতকাল রোববার পুকুরে ডুবে মিরাজ হোসেন (৮) ও শ্রাবন্তী (১০) নামের দুই ভাইবোনের মৃত্যু হয়েছে।মিরাজ ও শ্রাবন্তী রাধাপুর গ্রামের সেলিম উদ্দিনের সন্তান। শ্রাবন্তী রাধাপুর সরকারি প্রাথমিক বিদ্যালয়ের পঞ্চম শ্রেণির ছাত্রী ছিল। মিরাজ ছিল প্রতিবন্ধী।পরিবার সূত্র জানায়, গতকাল বিকেলে দুই ভাইবোন খেলতে বের হয়। এরপর তাদের আর খোঁজ পাওয়া যাচ্ছিল না। সন্ধ্যায় বাড়ির পুকুর থেকে দুজনকে অচেতন অবস্থায় উদ্ধার করা হয়। লক্ষ্মীপুর সদর হাসপাতালে নেওয়ার পর চিকিৎসক তাদের মৃত ঘোষণা করেন।লক্ষ্মীপুর সদর হাসপাতালের আবাসিক চিকিৎসা কর্মকর্তা আনোয়ার হোসেন জানান, হাসপাতালে আনার আগেই শিশু দুটি মারা যায়।বাংগাখাঁ ইউনিয়ন পরিষদের (ইউপি) চেয়ারম্যান আনোয়ার হোসেন পুকুরে ডুবে দুই ভাইবোনের মৃত্যুর সত্যতা নিশ্চিত করেছেন।
