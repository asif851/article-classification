
নোয়াখালীর বেগমগঞ্জের আমানউল্লাপুর ইউনিয়নের করিমপুর গ্রামে দুই বাড়িতে দুর্ধর্ষ ডাকাতি হয়েছে। গত রোববার দিবাগত রাতে এ ঘটনা ঘটে।ডাকাতেরা বাড়ি দুটির লোকজনকে অস্ত্রের মুখে জিমিঞ্চ করে নগদ টাকা, স্বর্ণালংকার ও মূল্যবান মালামাল লুট করে।পুলিশ ও স্থানীয় সূত্রে জানা গেছে, রোববার রাত আনুমানিক আড়াইটার দিকে ১৪-১৫ জনের একদল সশস্ত্র ডাকাত করিমপুর গ্রামের বাসিন্দা হারুনুর রশিদের বাড়িতে হানা দেয়। ডাকাতেরা ভবনের ফটকের তালা ভেঙে ভেতরে ঢুকে গৃহকর্তাসহ পরিবারের লোকজনকে অস্ত্রের মুখে জিমিঞ্চ করে ফেলে। এরপর ঘরের আসবাবপত্র ও স্টিলের আলমারির তালা ভেঙে নগদ সাত হাজার টাকা, প্রায় ১০-১২ ভরি স্বর্ণালংকার ও মূল্যবান মালামাল লুট করে নিয়ে যায়। হারুনুর রশিদের ছোট ভাই মো. শাহজাহান ঢাকার মিরপুর পুলিশ স্টাফ একাডেমির পরিচালক (গবেষণা)।একই রাতে ইউনিয়নের মহেশপুর গ্রামের মাস্টার আবদুল মতিনের বাড়িতে একদল ডাকাত হানা দেয়। ১৪-১৫ জনের ডাকাত দল ঘরের দরজার তালা ভেঙে ভেতরে ঢুকে অস্ত্রের মুখে পরিবারের লোকজনকে জিমিঞ্চ করে নগদ টাকা, পাঁচ ভরি স্বর্ণালংকার, মুঠোফোন ও মূল্যবান মালামাল লুট করে নিয়ে যায়।ঘটনার খবর পেয়ে পুলিশ সুপার (এসপি) মো. আনিসুর রহমান ও বেগমগঞ্জ মডেল থানার ভারপ্রাপ্ত কর্মকর্তা (ওসি) মো. নাজিম উদ্দিন গতকাল সোমবার সকালে ঘটনাস্থল পরিদর্শন করেন।ঘটনার সত্যতা নিশ্চিত করেন ওসি মো. নাজিম উদ্দিন।
 
