
অর্থমন্ত্রী আবুল মাল আবদুল মুহিত বলেছেন, রামপাল বিদ্যুৎ প্রকল্প একটি বড় প্রকল্প। নির্ধারিত সময়ে এই বিদ্যুৎ প্রকল্প থেকে বিদ্যুৎ উৎপাদন শুরু হবে।
আজ রোববার বাগেরহাটের মোংলায় মোংলা বন্দর কর্তৃপক্ষের সম্মেলন কক্ষে বন্দরের কর্মকর্তাদের সঙ্গে এক মতবিনিময় সভায় মন্ত্রী এ কথা বলেন।
অর্থমন্ত্রী বলেন, মোংলা বন্দর অলমোস্ট ডেথ ছিল। বর্তমান সরকার আট বছরে মোংলা বন্দর সচল করেছে।
এ সময় বাগেরহাট-৩ আসনের সংসদ সদস্য তালুকদার আবদুল খালেক, মোংলা বন্দর কর্তৃপক্ষের চেয়ারম্যান কমডোর একেএম ফারুক হাসান, কাস্টমস কর্মকর্তাসহ বন্দরের বিভিন্ন পর্যায়ের কর্মকর্তারা উপস্থিত ছিলেন।
এর আগে অর্থমন্ত্রী বাগেরহাটের রামপালে নির্মাণাধীন কয়লাভিত্তিক এক হাজার ৩২০ মেগাওয়াট মৈত্রী সুপার থার্মাল বিদ্যুৎ প্রকল্প পরিদর্শন করেন।
