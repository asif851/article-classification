
নারায়ণগঞ্জে সাত খুনের মামলার রায় আগামী ১৬ জানুয়ারি দেওয়া হবে। নারায়ণগঞ্জের জেলা ও দায়রা জজ সৈয়দ এনায়েত হোসেন আজ বুধবার মামলার যুক্তিতর্ক শেষে এ তারিখ ঘোষণা করেন।
এ সময় বিচারক বলেন, ‘আজকে মামলা যে পর্যায়ে শেষ হলো, আপনাদের সহযোগিতা ছাড়া কখনোই তা সম্ভব ছিল না। সবার প্রচেষ্টা ছাড়া এই মামলা এত তাড়াতাড়ি শেষ করা সম্ভব হতো না। এটি অত্যন্ত বড় একটি মামলা।’ তিনি সবাইকে আন্তরিক কৃতজ্ঞতা জানান।
এর আগে রাষ্ট্রপক্ষের কৌঁসুলি ওয়াজেদ আলী আদালতকে বলেন, ‘আমরা এই ঘটনার সঙ্গে যারা জড়িত, তাদের সম্পৃক্ততা শতভাগ প্রমাণ করতে পেরেছি। আমরা সর্বোচ্চ শাস্তি দাবি করছি। একই সঙ্গে আসামিদের মধ্যে যাঁরা বিত্তশালী রয়েছেন, তাঁদের সম্পদ আইনগত প্রক্রিয়ায় নিয়ে এই ঘটনার যারা ভুক্তভোগী, তাদের দেওয়ার অনুরোধ জানাচ্ছি।’
সাত খুনের মামলার প্রধান আসামি নূর হোসেনের আইনজীবী ও নারায়ণগঞ্জ মহানগর আওয়ামী লীগের সাধারণ সম্পাদক খোকন সাহা আদালতকে বলেন, ‘আমাদের আচরণে রাষ্ট্রপক্ষসহ মামলার সঙ্গে সংশ্লিষ্ট কেউ আঘাত পেয়ে থাকলে আমরা দুঃখিত।’ তিনি আদালতের কাছে ন্যায়বিচার প্রত্যাশা করেন।
২০১৪ সালের ২৭ এপ্রিল ঢাকা-নারায়ণগঞ্জ লিংক রোডের ফতুল্লা থেকে অপহৃত হন নারায়ণগঞ্জ সিটি করপোরেশনের কাউন্সিলর নজরুল ইসলাম ও তাঁর চার সঙ্গী এবং আইনজীবী চন্দন সরকার ও তাঁর গাড়ির চালক। পরে শীতলক্ষ্যা নদী থেকে তাঁদের লাশ উদ্ধার করা হয়। এ ঘটনায় দুটি মামলা হয়। ২১ নভেম্বর এ মামলায় রাষ্ট্রপক্ষের যুক্তিতর্ক উপস্থাপন শেষ হয়। এ মামলায় আসামি ৩৫ জন। গতকাল মঙ্গলবার র‍্যাবের সাবেক কর্মকর্তা তারেক সাঈদ মোহাম্মাদ, আরিফ হোসেন, মামলার প্রধান আসামি নূর হোসেনসহ ৩২ জন আসামির আইনজীবী যুক্তিতর্ক উপস্থাপন করেছেন। বাকিদের আজ সম্পন্ন হয়।
আর​ও পড়ুন:
সাত খুনের বিচারপ্রার্থীদের ভীতির‌্যাবের আরও তিন সদস্য গ্রেপ্তার, সাত দিনের রিমান্ডেনিজের দায় স্বীকার করলেন বজলুরনাম এসেছে ৩২ জনের, সবাই জড়িত নননূর হোসেনের বিরুদ্ধে আরেকটি মামলামামলা বাতিল চেয়ে তারেক সাঈদের আবেদন খারিজসাত খুনের অভিেযাগপত্র দিতে বললেন আদালতনূর হোসেনের সহযোগী বাশার সাত দিনের রিমান্ডে
