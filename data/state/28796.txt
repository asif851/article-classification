
১১ বছরের এক বাংলাদেশি ছেলেশিশুকে যৌন হয়রানি করেছে ২৩ বছর বয়সী এক পাকিস্তানি পাচক। এমনকি শিশুটির নগ্ন ছবি প্রকাশ করারও ভয় দেখানো হয়। পরে শ্লীলতাহানি ও ব্ল্যাকমেলের অভিযোগে অভিযুক্ত হয় ওই পাচক। এ ঘটনা ঘটে সংযুক্ত আরব আমিরাতের (ইউএই) দুবাইয়ে। খালিজি টাইমসের এক প্রতিবেদনে আজ সোমবার এসব কথা বলা হয়।
আদালতকে জানানো হয়, নাইফে পাকিস্তানি ওই তরুণ ক্যাফেটেরিয়ার ভেতর ওই শিশুটিকে যৌন হয়রানি করে। এমনকি সে ওই শিশুর নগ্ন ছবি তুলে তাকে হুমকি দেয়। বলে সে ওই জায়গা ছেড়ে গেলে তার ছবি ছড়িয়ে দেওয়া হবে।
ওই শিশুর ভাষ্য, অভিযোগ দায়েরের তিন দিন আগে খাবার কিনতে সেই ওই ক্যাফেটেরিয়ায় যায়। এরপর এক ব্যক্তি তার কাছে এসে কাঁধে হাত রাখে ও অন্য সহকর্মীদের বলে তাদের একটা ছবি তুলে দিতে।
গত ২৬ সেপ্টেম্বর সকাল পৌনে ছয়টায় শিশুটি স্কুলে যাওয়ার পথে তাকে ওই পাচক ভেতরে আসার জন্য জোর করে। শিশুটি বলে, ‘সে আমাকে একটা চেয়ারে বসায় ও জুস নিয়ে আসে। সে আমার কাছে জানতে চায় মা আমাকে কোনো অর্থ দিয়েছে কি না। এরপর সে আমাকে পাঁচ দিরহাম দেয়। আচমকা সে আমার ট্রাউজার খুলে ফেলে।’
শিশুটি সেখান থেকে বেরিয়ে যেতে চাইলে তাকে তার ছবি ছড়িয়ে দেওয়ার হুমকি দেওয়া হয়। তখন শিশুটি তাকে বলে, ‘আজ আমায় যেতে দাও। আমার স্কুলে যেতে দেরি হয়ে যাচ্ছে। তুমি যদি আমাকে যেতে দাও তাহলে আগামীকাল আমি আবার আসব।’
কিন্তু স্কুলে যাওয়ার কিছু সময় পরেই বাড়িতে ফিরে আসে শিশুটি। শিশুটির বাবা জানায়, ‘আমার স্ত্রী আমাকে ঘুম থেকে তুলে জানায় ছেলে স্কুল থেকে ফিরে এসেছে এবং সে ভালো বোধ করছে না।’ বাবা ওঠে ছেলেকে দেখেন, সে কাঁপছে। এরপর সে সব খুলে বলে।
এ ঘটনার দেড় ঘণ্টার পর ক্যাফেটেরিয়াটি খোলার পর পুলিশ ওই তরুণ পাচককে আটক করে। তার মোবাইলে ৭৫ জন পর্নো অভিনেতার ছবি পাওয়া যায়।
