
অনুমোদনহীন খাদ্যসম্পূরক (ফুড সাপ্লিমেন্ট) বিক্রির দায়ে নওগাঁর পুরোনো বাসস্ট্যান্ড এলাকায় ‘তিয়ানশি’ নামের একটি প্রতিষ্ঠানের ব্যবস্থাপনা পরিচালক তৌহিদ সিদ্দিককে ৫০ হাজার টাকা জরিমানা করেছেন ভ্রাম্যমাণ আদালত। গতকাল সোমবার জেলা প্রশাসন কার্যালয়ে ভ্রাম্যমাণ আদালত পরিচালনা করে এই সাজা দেন নির্বাহী হাকিম ইয়াসিন আলী। তিনি জানান, প্রশিক্ষিত চিকিৎসক ছাড়াই হাতুড়ে লোকজন দিয়ে সেখানে চিকিৎসা করা হতো। এ ছাড়া প্রতারণা করে উচ্চমূল্যে খাদ্যসম্পূরক বিক্রি করা হতো। 
