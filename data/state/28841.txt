
সাতক্ষীরা জেলা প্রশাসন ও জেলা ফুটবল অ্যাসোসিয়েশনের উদ্যোগে আয়োজিত ওয়ালটন জেলা প্রশাসক কাপ ফুটবল টুর্নামেন্ট ২০১৪-এ কালীগঞ্জ উপজেলা দল ১-০ গোলে কলারোয়াকে হারিয়েছে। সাতক্ষীরা স্টেডিয়ামে অনুষ্ঠিত গতকাল সোমবারের ওই খেলার প্রথমার্ধ গোলশূন্যভাবে শেষ হয়। দ্বিতীয়ার্ধের ২২ মিনিটের সময় পেনাল্টি থেকে কালীগঞ্জ একমাত্র গোলটি করে। আজ মঙ্গলবারের খেলায় প্রতিদ্বন্দ্বিতা করবে দেবহাটা ও সাতক্ষীরা সদর উপজেলা। 
