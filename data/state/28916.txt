
ময়মনসিংহ শহরের মহারাজা সড়কে অবস্থিত সদর উপজেলা ভূমি কার্যালয়ে আজ মঙ্গলবার রাতে পেট্রলবোমা নি‌ক্ষেপ করেছে দুর্বৃত্তরা। এতে পুড়ে গেছে প্রায় একশ গুরুত্বপূর্ণ নথি।
পুলিশ ও ভূমি কার্যালয় সূত্রে জানা গেছে, রাত নয়টার দিকে কয়েকজন দুর্বৃত্ত ভূমি কার্যালয়ে পেট্রলবোমা ছোড়ে। এতে কার্যালয়ে ভেতরে আগুন ধরে যায়। পরে নৈশ্য প্রহরী ও এলাকাবাসীর আগুন নেভায়। আগুনে পুড়ে গেছে প্রায় একশ গুরুত্বপূর্ণ দলিল।ময়মনসিংহ সদর উপজেলার সহকারী কমিশনার (ভূমি) শেখ মোহাম্মদ হুমায়ন বলেন, প্রাথমিকভাবে আগুনে প্রায় একশ গুরুত্বপূর্ণ দলিল পুড়ে গেছে বলে অনুমান করা হচ্ছে।
