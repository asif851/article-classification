
রংপুরের তারাগঞ্জে অগ্নিকাণ্ডে ১৮টি পরিবারের প্রায় ২৫ লাখ টাকার মালামাল পুড়ে ছাই হয়ে গেছে। উপজেলার হাড়িয়ারকুঠি ইউনিয়নের খঁলেয়া পাচানি গ্রামে গতকাল বেলা দেড়টায় এ অগ্নিকাণ্ডের ঘটনা ঘটে। প্রত্যক্ষদর্শীরা জানান, ওই গ্রামের কৃষক জাহেদ হোসেনের স্ত্রী সোনালী বেগম দুপুরে চুলায় রান্না বসিয়ে পাশের বাড়িতে লবণ আনতে গেলে চুলা থেকে আগুনের সূত্রপাত হয়। l তারাগঞ্জ (রংপুর) প্রতিনিধি
