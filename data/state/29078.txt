
প্রধানমন্ত্রী কার্যালয়ের সচিবের দায়িত্ব পেয়েছেন প্রধানমন্ত্রী শেখ হাসিনার একান্ত সচিব- ১ সাজ্জাদুল হাসান। আজকে জনপ্রশাসন মন্ত্রণালয় থেকে এক প্রজ্ঞাপনে তাঁকে এ পদে নিয়োগ দেওয়া হয়।সাজ্জাদুল হাসান আপাতত ভারপ্রাপ্ত সচিব হিসেবে দায়িত্ব পালন করবেন। তিনি সুরাইয়া বেগমের স্থলাভিষিক্ত হচ্ছেন।এ ছাড়াও পরিবেশ অধিদপ্তরের মহাপরিচালক রইছ-উল আলমকে মৎস্য ও প্রাণীসম্পদ মন্ত্রণালয়ের ভারপ্রাপ্ত সচিব এবং স্থানীয় সরকার বিভাগের অতিরিক্ত সচিব সৌরেন্দ্র নাথ চক্রবর্ত্তীকে পরিসংখ্যান ও তথ্য ব্যবস্থাপনা বিভাগের ভারপ্রাপ্ত সচিব করা হয়েছে।
 
