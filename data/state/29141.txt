
লক্ষ্মীপুরের রামগতি পৌরসভা নির্বাচনে মেয়র পদে জেলা আওয়ামী লীগের তথ্য ও গবেষণা সম্পাদক মেজবাহ উদ্দিনের নাম কেন্দ্রীয় মনোনয়ন বোর্ডের কাছে পাঠানো হয়েছে। অন্যদিকে তৃণমূল বিএনপি কেন্দ্রে তিনজনের নাম পাঠায়। তাঁদের মধ্যে বর্তমান মেয়র ও পৌর বিএনপির সভাপতি সাহেদ আলীকে চূড়ান্ত মনোনয়ন দেওয়া হয়েছে।উপজেলা আওয়ামী লীগের সাধারণ সম্পাদক আবদুল ওয়াহেদ বলেন, জেলা আওয়ামী লীগের তথ্য ও গবেষণা সম্পাদক মেজবাহ উদ্দিন, উপজেলা যুবলীগের আহ্বায়ক মেজবাহ উদ্দিন, যুগ্ম আহ্বায়ক শোয়াইব খন্দকার ও পৌর আওয়ামী লীগের সভাপতি সাইদ পারভেজ মেয়র পদে দলের মনোনয়ন চেয়ে আবেদন করেন। জেলা আওয়ামী লীগের তথ্য ও গবেষণা সম্পাদক মেজবাহ উদ্দিনের নাম কেন্দ্রীয় মনোনয়ন বোর্ডের কাছে পাঠানো হয়েছে।এদিকে উপজেলা বিএনপির সদস্যসচিব জামাল উদ্দিন বলেন, কেন্দ্রে তিনজনের নাম পাঠানো হয়। তাঁরা হলেন বর্তমান মেয়র ও পৌর বিএনপির সভাপতি সাহেদ আলী, সহসভাপতি হাসান মাহমুদ ও সাধারণ সম্পাদক মর্তুজা আল আমিন। এঁদের মধ্যে সাহেদ আলীকে কেন্দ্রীয় কমিটি চূড়ান্ত মনোনয়ন দিয়েছে।
