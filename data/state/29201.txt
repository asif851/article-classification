
বগুড়ার শেরপুরের মির্জাপুর বাজারে দুই পক্ষের সংঘর্ষে ১১ জন আহত হয়েছে। গত শনিবার বিকেলে এ সংঘর্ষ হয়। এ ঘটনায় দুই পক্ষই গতকাল রোববার থানায় পৃথক দুটি মামলা করেছে।সংঘর্ষের ঘটনায় শনিবার রাতেই পুলিশ উপজেলার মদনপুর গ্রামের আবদুর রাজ্জাক (৪৫) ও তাঁর ছেলে মো. রাজুকে (২৫) আটক করে। গতকাল তাঁদের প্রতিপক্ষের মামলায় গ্রেপ্তার দেখানো হয়েছে।শেরপুর থানার ভারপ্রাপ্ত কর্মকর্তা (ওসি) আলী আহমেদ হাশমী বলেন, সংঘর্ষের ঘটনায় দুই পক্ষের ছয়জন উপজেলা স্বাস্থ্য কমপ্লেক্স ও বগুড়ার শহীদ জিয়াউর রহমান মেডিকেল কলেজ হাসপাতালে চিকিৎসাধীন। এ ঘটনায় দুটি মামলা হয়েছে।
