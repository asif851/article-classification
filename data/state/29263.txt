
জার্মানির লিন্ডাউ শহরে নোবেল পুরস্কার বিজয়ীদের সঙ্গে ইকোনমিকস সায়েন্স বিষয়ে পঞ্চম সম্মেলন আগামী বছর ১৯ থেকে ২৩ আগস্ট অনুষ্ঠিত হবে। এর আগে ২৯ জুন থেকে ৪ জুলাই হবে ফিজিওলজি ও মেডিসিন বিষয়ে ৬৪তম সম্মেলন।এ সম্মেলনে সংশ্লিষ্ট বিষয়ে যোগ দিতে বাংলাদেশের আগ্রহীদের ২৬ অক্টোবর ২০১৩-এর মধ্যে আবেদন করতে হবে। লেখক ও অধ্যাপক মুহম্মদ জাফর ইকবালের পাঠানো এক সংবাদ বিজ্ঞপ্তিতে এ কথা বলা হয়। তিনি বাংলাদেশ ফর লিন্ডাউ নোবেল লরিয়েট কনফারেন্সের অ্যাকাডেমিক অ্যাম্বাসেডর। www.lindau-bangladesh.org ওয়েবসাইটের মাধ্যমে আবেদন করতে হবে বলে জানান তিনি।প্রসঙ্গত, ১৯৫১ সাল থেকে জার্মানির লিন্ডাউ শহরে নোবেল পুরস্কার বিজয়ীদের সম্মেলন হয়ে আসছে। ২০০৭ থেকে বাংলাদেশের শিক্ষার্থী, তরুণ শিক্ষক ও গবেষকেরা এ সম্মেলনে অংশ নিচ্ছেন। বিজ্ঞপ্তি।
