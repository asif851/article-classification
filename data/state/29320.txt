
বিএনপির সিনিয়র ভাইস চেয়ারম্যান তারেক রহমান ও তাঁর বন্ধু গিয়াসউদ্দিন আল মামুনের বিরুদ্ধে অর্থ পাচারের অভিযোগে করা মামলায় গতকাল রোববার আত্মপক্ষ সমর্থন করে নিজেকে নির্দোষ দাবি করেছেন মামুন। তিনি আদালতের কাছে ন্যায়বিচার প্রার্থনা করেছেন।ঢাকার বিশেষ জজ আদালত-৩-এ গতকাল এ মামলায় আসামিপক্ষের আত্মপক্ষ সমর্থনের জন্য দিন ধার্য ছিল। এ জন্য কারাগারে আটক মামুনকে আদালতে হাজির করা হয়। অপর আসামি তারেক রহমান মামলার নথিদৃষ্টে পলাতক রয়েছেন।
