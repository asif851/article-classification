
বিএনপির যুগ্ম মহাসচিব হাবিব-উন-নবী খান সোহেলের মুক্তির দাবিতে রংপুর নগরে আজ বৃহস্পতিবার আধা বেলা হরতালের ডাক দিয়েছে জেলা বিএনপির একাংশ।
গতকাল বুধবার সকালে শহরের গ্র্যান্ড হোটেল মোড়ে দলীয় কার্যালয়ে এক সংবাদ সম্মেলনে হরতালের এ কর্মসূচি ঘোষণা করেন রংপুর জেলা বিএনপির সহসভাপতি আফতাব হোসেন। সংবাদ সম্মেলনে অভিযোগ করা হয়, হাবিব-উন-নবী খান সোহেলের বিরুদ্ধে ১৬০টি মিথ্যা মামলা দেওয়া হয়েছে।
