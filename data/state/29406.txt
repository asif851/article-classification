
ছয় বাংলাদেশিসহ ২১২ অবৈধ অভিবাসী ও স্থানীয় দুই ব্যক্তিকে গ্রেপ্তার করেছে মালয়েশিয়ার অভিবাসন কর্মকর্তারা। গতকাল শনিবার দেশটির চারটি স্থানে পরিচালিত এক অভিযানে তাঁদের গ্রেপ্তার করা হয়। খবর দ্য নিউ স্ট্রেইটস টাইমস-এর।দেশটির মালাক্কা রাজ্যের অভিবাসন বিভাগের পরিচালক ফৌজি আবদুল্লাহ বলেন, অন্য আটক ব্যক্তিদের মধ্যে নেপালের ১৬১, চীনের ২২, ইন্দোনেশিয়ার ১০, মিয়ানমারের আট, শ্রীলঙ্কার চার ও ভারতের একজন রয়েছেন।ফৌজি আবদুল্লাহ বলেন, ‘আমরা ৩৫০ জনের কাগজপত্র পরীক্ষা করে ২১২ জন অবৈধ অভিবাসীকে গ্রেপ্তার করেছি। তাঁদের বয়স ২০ থেকে ৫৫ বছর। তাঁদের মালাকা রায়া এলাকার দুটি নৈশ ক্লাব, কেলেমাকের একটি অ্যাপার্টমেন্ট ও মাউরা সুঙ্গাই দুইয়োং এলাকা থেকে গ্রেপ্তার করা হয়।’ তিনি আরও বলেন, স্থানীয় দুজনকে গ্রেপ্তার করা হয়েছে অবৈধ অভিবাসীদের আশ্রয় দেওয়ার অভিযোগে।
