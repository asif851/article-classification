
সিলেটের গোয়াইনঘাটে ট্রাকচাপায় মোটরসাইকেল আরোহী এক যুবক ও জামালপুরের সরিষাবাড়ীতে বাসচাপায় আরেক যুবক নিহত হয়েছেন। গতকাল সোমবার এ দুটি দুর্ঘটনা ঘটে।সিলেট-তামাবিল সড়ক দিয়ে মোটরসাইকেলে করে যাওয়ার সময় গোয়াইনঘাটের নলজুরি বাজারের কাছে ট্রাকচাপায় ইমন আহমদ (২৫) নামের এক যুবক মারা যান। আহত হন মোটরসাইকেলের আরেক আরোহী ইমনের বন্ধু খালেদ আহমেদ।জামালপুর-ঢাকা মহাসড়কের জামালপুর সদর উপজেলার দিগপাইত বাস টার্মিনাল এলাকায় বাসচাপায় সাইদুর রহমান (২৮) নামে এক যুবক প্রাণ হারিয়েছেন। নিহত সাইদুরের বাড়ি সরিষাবাড়ীর মহাদান ইউনিয়নের কর গ্রামে।
