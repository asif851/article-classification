
জীবনযুদ্ধে ক্ষতবিক্ষত অন্তরের প্রতিধ্বনি এবং মানবিক মূল্যবোধের অবক্ষয়ের বিভিন্ন বিষয় নিয়ে লেখা শতাব্দীর ক্ষুধা বইটির মোড়ক উন্মোচন করা হয়েছে। বইটি লিখেছেন অধ্যাপক অজয় কুমার রায়। গতকাল শনিবার দুপুরে মানিকগঞ্জ শহরের স্যাক মিলনায়তনে বইটির মোড়ক উন্মোচন অনুষ্ঠানে প্রধান অতিথি ছিলেন সরকারি দেবেন্দ্র কলেজের অধ্যক্ষ ইন্তাজ উদ্দিন। আরও ছিলেন নারীনেত্রী নীনা রহমান, অধ্যাপক ঊর্মিলা রায়, বেসরকারি উন্নয়ন সংস্থা বারসিকের নির্বাহী পরিচালক সুকান্ত সেন ও নারীনেত্রী লক্ষ্মী চট্টোপাধ্যায়। সভাপতিত্ব করেন পরিবেশবাদী বেসরকারি উন্নয়নমূলক সংস্থা স্যাকের সভাপতি দীপক ঘোষ।
