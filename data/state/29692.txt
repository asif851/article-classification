
হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়ের সব ইউনিটে ভর্তি পরীক্ষার তারিখ পরিবর্তন করা হয়েছে। গতকাল বৃহস্পতিবার বিশ্ববিদ্যালয়ের জনসংযোগ ও প্রকাশনা শাখা থেকে পাঠানো এক বিজ্ঞপ্তিতে এ তথ্য জানানো হয়েছে। নতুন সূচি অনুযায়ী ২ নভেম্বরের ‘সি’ ইউনিট (বাণিজ্য) ও ‘ই’ ইউনিটের ভর্তি পরীক্ষা ৬ নভেম্বরে এবং ৩ নভেম্বরের ‘এফ’ ইউনিট ও ‘সি’ ইউনিটের (বিজ্ঞান/মানবিক) ভর্তি পরীক্ষা ৭ নভেম্বর অনুষ্ঠিত হবে। ৪ নভেম্বর সকাল সাড়ে নয়টা থেকে বেলা ১১টার ‘এ’ ইউনিটের (রোল নম্বর ১০০০০১ থেকে ১০৬০০০ পর্যন্ত) ভর্তি পরীক্ষা দুপুর ১২টা থেকে বেলা দেড়টা পর্যন্ত অনুষ্ঠিত হবে। 
