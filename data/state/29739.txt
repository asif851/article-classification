
রাজশাহী সিটি বাইপাস গরুর হাটে জাফর আলীর ভাতের হোটেলে খাওয়ার পর টিস্যু দিয়ে মুখ মুছে ৩০ ব্যক্তি অজ্ঞান হয়ে পড়েছেন। আজ রোববার সকাল সাড়ে সাতটার দিকে এ ঘটনা ঘটে। তাদের রাজশাহী মেডিকেল কলেজ হাসপাতালে ভর্তি করা হয়েছে। অসুস্থ ব্যক্তিদের মধ্যে নরসিংদী, সোনারগাঁ ও কুমিল্লাসহ বিভিন্ন এলাকার গরু ব্যবসায়ী, ট্রাকের চালক ও চালকের সহকারী রয়েছেন। এ ঘটনায় ওই হোটেলের মালিকের ছেলেসহ চারজনকে আটক করেছে রাজশাহী মহানগর গোয়েন্দা পুলিশ।
ভাত খেয়ে টিস্যু দিয়ে মুখ মোছার পর সবাই অজ্ঞান হয়ে পড়ে আছেন এভাবেই । 
অজ্ঞান হওয়া সবাই রাজশাহী মেডিকেল কলেজ হাসপাতালের ১৪ নম্বর ওয়ার্ডে চিকিৎ​সাধীন। 
রাজশাহী সিটি বাইপাস গরুর হাট। এখানেই বিভিন্ন এলাকা থেকে গরু বিক্রি করতে এসেছিলেন গরু ব্যবসায়ীরা। 
অজ্ঞান ব্যক্তিদের নিয়ে যাওয়া হচ্ছে রাজশাহী মেডিকেল কলেজ হাসপাতালে। 
এ ঘটনায় ওই হোটেলের মালিকের ছেলে ফয়সাল হোসেন ও তিনজন কর্মচারীসহ চারজনকে আটক করেছে রাজশাহী মহানগর গোয়েন্দা পুলিশ। তবে হোটেল মালিক জাফর আলী পলাতক। 
