
পুলিশ বাহিনীতে এসআই পদে নিয়োগ পরীক্ষার ফল প্রকাশিত হয়েছে। আজ রোববার দুপুরে ১ হাজার ৫১১ জন প্রার্থীর নিয়োগ চূড়ান্ত করার কথা ঘোষণা করা হয়। পুলিশ সদর দপ্তর সূত্র এ তথ্য নিশ্চিত করেছে।
সংবাদপত্রে নিয়োগের বিজ্ঞপ্তি প্রকাশের পর সাড়ে তিন লাখ প্রার্থী আবেদন করেন। অর্থাৎ প্রতিটি পদের জন্য ২৩৩টি আবেদন জমা হয়। এর মধ্যে ৪১ হাজার প্রার্থী লিখিত পরীক্ষা দেন। তাঁদের মধ্যে ৩ হাজার ৭০০ জনকে মৌখিক পরীক্ষার জন্য ডাকা হয়। এঁদের মধ্যে নারী-পুরুষসহ ১ হাজার ৫১১ জনকে নিয়োগ দেওয়া হলো। পুলিশ বাহিনীতে প্রায় ৬০ হাজার নতুন জনবল নিয়োগের সিদ্ধান্ত রয়েছে সরকারের। ২০১৪ সাল থেকে এই প্রক্রিয়া শুরু হয়। সেই ধারাবাহিকতায় প্রতিবছরই জনবল বাড়ানো হচ্ছে। এ বছরে ৬৯৯ জন সার্জেন্ট নিয়োগের ফলাফল এক মাস আগে ঘোষণা করা হয়েছে।
এর আগে মহাজোট সরকারের আমলে পুলিশে ৩২ হাজার ৩১ জন নতুন জনবল নিয়োগ দেওয়া হয়।
অন্যান্য সরকারি চাকরির মতো পুলিশের নির্ধারিত কোটা রয়েছে। কোটার মধ্যে মুক্তিযোদ্ধাদের জন্য ৩০ শতাংশ, নারীর জন্য ১০ শতাংশ, জেলার জন্য ১০ শতাংশ, উপজাতির জন্য ৫ শতাংশ এবং প্রতিবন্ধীর জন্য ১ শতাংশ কোটা সংরক্ষিত। বাকি ৪৪ শতাংশ নিয়োগ পেয়েছে মেধার ভিত্তিতে।
চূড়ান্ত ফলাফল দেখতে ক্লিক করুন :
