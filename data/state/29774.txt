
ঝিনাইদহের মহেশপুরের কুসুমপুর সীমান্ত থেকে রোববার রাতে হারুর-অর রশীদ নামের এক বাংলাদেশিকে ধরে নিয়ে গেছে বিএসএফ। তিনি মহেশপুরের চাপাতলা গ্রামের আখের আলীর ছেলে।বর্ডার গার্ড বাংলাদেশের (বিজিবি) চুয়াডাঙ্গা-৬ ব্যাটালিয়নের অধিনায়ক লে. কর্নেল গাজী আসাদুজ্জামান জানান, কুসুমপুর সীমান্তের মেইন পিলার ৬১/৭-এর পাশ দিয়ে রোববার রাত দুইটার দিকে গরু ব্যবসায়ী হারুন ভারতে প্রবেশ করেন। এ সময় বিএসএফের ১৭৩ ব্যাটালিয়নের বিশেষ দল তাঁকে ধরে নিয়ে যায়। বিজিবির পক্ষ থেকে আটক বাংলাদেশিকে ফিরিয়ে দিতে বিএসএফের কাছে পতাকা বৈঠকের চিঠি দেওয়া হয়েছে।
