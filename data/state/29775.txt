
সুযোগ পেলে নারীরা সব বাধা অতিক্রম করে হয়ে ওঠেন অপরাজিতা। আর এই অপরাজিতরাই বাংলাদেশকে এগিয়ে নিয়ে যাবেন। নারীর ক্ষমতায়ন ও রাজনৈতিক ক্ষমতায়ন নিশ্চিত হলে তাঁরা উন্নয়নে আরও বেশি ভূমিকা রাখতে পারবেন।নারীর রাজনৈতিক ক্ষমতায়নবিষয়ক এক সম্মেলনে এসব কথা বলেছেন বক্তারা। গতকাল রোববার বরিশাল নগরের অশ্বিনী কুমার হলে এ সম্মেলন হয়। দিনব্যাপী সম্মেলনের উদ্বোধন করেন সাংসদ তালুকদার মো. ইউনুস। কবি বেগম সুফিয়া কামাল ফেলো আয়োজিত এবং স্টেপস টুওয়ার্ডস ডেভেলপমেন্ট ও বরিশাল এনজিও ডেভেলপমেন্ট নেটওয়ার্কের (বিএনডিএন) সহযোগিতায় এ সম্মেলনে বরিশাল জেলার ফেলোশিপ অর্জনকারী দেড় শতাধিক নারী অংশ নেন।
