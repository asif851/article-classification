
কক্সবাজারের চকরিয়া উপজেলার কৈয়ারবিল ইউনিয়নের খিলছাদক গ্রামে গতকাল বুধবার প্রতিপক্ষের কোদালের আঘাতে মোহামঞ্চদ হোসেন (৬০) নামের একজন বৃদ্ধ নিহত হয়েছেন। পুলিশ তাঁর লাশ উদ্ধার করে কক্সবাজার জেলা হাসপাতালের মর্গে পাঠায়।চকরিয়া থানার ভারপ্রাপ্ত কর্মকর্তা (ওসি) রণজিৎ কুমার বড়ুয়া বলেন, মোহাম্মদ হোসেনের সঙ্গে জমি নিয়ে একই গ্রামের আলী আকবরের আগে থেকেই বিরোধ ছিল। গতকাল দুপুর সাড়ে ১২টায় মোহাম্মদ হোসেন বিরোধপূর্ণ জমিতে কাজ করার সময় প্রতিপক্ষের লোকজন সেখানে হাজির হন। দুই পক্ষের কথা-কাটাকাটির একপর্যায়ে আলী আকবরের লোক জমিরউদ্দিন বৃদ্ধকে চেপে ধরেন। তখন আলী আকবর কোদালের বাঁট দিয়ে মোহামঞ্চদ হোসেনকে মেরে আহত করে ফেলে রেখে যান। স্থানীয় লোকজন গুরুতর আহত অবস্থায় উদ্ধার করে চকরিয়া হাসপাতালে নেওয়ার পথে তিনি মারা যান। এ ঘটনায় থানায় এখনো কেউ লিখিত অভিযোগ করেননি। তবে জড়িত ব্যক্তিদের ধরতে পুলিশ ওই এলাকায় অভিযান চালাচ্ছে।
