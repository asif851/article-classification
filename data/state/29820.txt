
রাজবাড়ীর গোয়ালন্দ উপজেলা পরিষদ মিলনায়তনে গতকাল বৃহস্পতিবার কর্মশালা হয়েছে। বেসরকারি উন্নয়ন সংস্থা ব্র্যাকের সামাজিক ক্ষমতায়ন কর্মসূচি স্থানীয় সরকার উন্নয়নবিষয়ক ওই কর্মশালার আয়োজন করে। এতে প্রধান অতিথি ছিলেন ইউএনও পঙ্কজ ঘোষ। সভাপতিত্ব করেন ব্র্যাকের জেলা প্রতিনিধি নেফাজ উদ্দিন। বক্তব্য দেন উপজেলা পরিষদের মহিলা ভাইস চেয়ারম্যান নার্গিস পারভীন, মহিলাবিষয়ক কর্মকর্তা সালাম সিদ্দিকী, সমবায় কর্মকর্তা বি এম নজরুল হুদা, যুব উন্নয়ন কর্মকর্তা শরিফুর রহমান প্রমুখ।
