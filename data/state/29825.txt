
পাবনা চিনিকলে প্রতি কেজি চিনির উৎপাদন খরচ ২৯৯ টাকা। কিন্তু বিক্রি করতে হচ্ছে সরকারের নির্ধারণ করে দেওয়া মূল্য ৬০ টাকায়। বছরে অন্তত চার-পাঁচ মাস আখমাড়াইয়ের কাজ চলার কথা থাকলেও আখের উৎপাদন ও সরবরাহ কম থাকায় এখানে দুই মাসের বেশি কাজ চালানো সম্ভব হয় না। ফলে সারা বছর কলের পরিচর্যা ও কর্মচারীদের বেতন-ভাতাসহ যাবতীয় ব্যয় বাবদ সরকারকে প্রতিবছর ৩৭ কোটি টাকা ভর্তুকি দিতে হয়। বছরের ১০ মাসই অকেজো পড়ে থেকে কারখানার যন্ত্রপাতি, আখ পরিবহনের গাড়ি ও ইঞ্জিন নষ্ট হচ্ছে। বিশাল এই চিনিকলের কর্মচারীরা হাতে হাতে চিনি প্যাকেটজাত করেন বাজারে বিক্রির জন্য, গুদামে থাকা চিনি শক্ত হয়ে গেলে তা কম দামে বিক্রি করে দেওয়া হয়। পাবনা চিনিকলের দুর্দশার চিত্র ক্যামেরাবন্দী করেছেন হাসান মাহমুদ

 

 

 

 

