
ফরিদপুরে বিজয় দিবস উপলক্ষে রক্তদান কর্মসূচির আয়োজন করেছে মাছরাঙা সুপার শপ। গতকাল বেলা ১০টা থেকে বিকেল পর্যন্ত থানা রোডে অবস্থিত ওই সুপার শপের সামনে এ রক্তদান কর্মসূচি অনুষ্ঠিত হয়। সন্ধানী ফরিদপুর মেডিকেল কলেজ ইউনিট এ কর্মসূচিতে সহায়তা করে। অনুষ্ঠানে মাছরাঙার কর্মকর্তা ও কর্মচারীরা রক্ত দান করেন। কর্মসূচির শুরুতে সংক্ষিপ্ত আলোচনা অনুষ্ঠানে বক্তব্য দেন সন্ধানীর ইউনিট সভাপতি সৌরভ কুমার সাহা।  ফরিদপুর অফিস
