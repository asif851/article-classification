
দুই দিন বন্ধ থাকার পর গতকাল রোববার খুলে দেওয়া হয়েছে ঢাকা বিশ্ববিদ্যালয়ের মুক্তিযোদ্ধা জিয়াউর রহমান হলের ব্যক্তিমালিকানাধীন ক্যানটিন। ক্যানটিন মালিককে মারধরকারী ছাত্রলীগ নেতাকে হল ছাড়তে নির্দেশ দেওয়া হয়েছে। হল ছাড়ার নির্দেশ পাওয়া ছাত্রলীগ নেতার নাম গাজী হাসিব। তিনি হল শাখা ছাত্রলীগের যুগ্ম সাধারণ সম্পাদক। গতকাল হল প্রশাসন তাঁর কক্ষে ব্যবহৃত সব জিনিসপত্র জব্দ করে। হলের প্রাধ্যক্ষ অধ্যাপক জিয়া রহমান বলেন, ওই ছাত্রের পড়াশোনা শেষ হয়েছে অনেক আগেই। তাই তাঁকে আর হলে থাকতে দেওয়া হবে না। 
