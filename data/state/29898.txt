
বগুড়ার ধুনট উপজেলা পরিষদ নির্বাচনে বিএনপিসমর্থিত প্রার্থীর জনসভায় বিদ্রোহী পক্ষের নেতা-কর্মীরা ইটপাটকেল ছুড়েছেন বলে অভিযোগ উঠেছে। উপজেলার গোপালনগর ইউনিয়নের খাটিয়ামারী এলাকায় রোববার রাত আটটার দিকে এ ঘটনা ঘটে।দলীয় সূত্র জানায়, বগুড়া জেলা বিএনপির নেতারা ২ ফেব্রুয়ারি ধুনট উপজেলা বিএনপির সভাপতি তৌহিদুল আলমকে দলসমর্থিত প্রার্থী হিসেবে ঘোষণা করেন। এর মধ্যে বিএনপির আরেক নেতা শাহজাহান আলী দলের সিদ্ধান্ত উপেক্ষা করে ‘বিদ্রোহী প্রার্থী’ হিসেবে নির্বাচনে অংশ নেন। এ অবস্থায় ৯ ফেব্রুয়ারি রাজশাহী বিভাগীয় নির্বাচন পরিচালনা কমিটির আহ্বায়ক মিজানুর রহমান ‘বিদ্রোহী প্রার্থী’ শাহজাহান আলীকে বিএনপিসমর্থিত প্রার্থী বলে ঘোষণা করেন। ওই সিদ্ধান্তে তৌহিদুল আলম বিএনপির ‘বিদ্রোহী প্রার্থী’ হয়ে যান।এ অবস্থায় রোববার রাতে খাটিয়ামারী চৌরাস্তার মোড়ে শাহজাহানের নির্বাচনী সভায় অংশ নেন সাবেক সাংসদ গোলাম মোহামঞ্চদ সিরাজ। সভাস্থলে নেতা-কর্মীরা তৌহিদুলের পক্ষে স্লোগান দিয়ে ইটপাটকেল নিক্ষেপ করেন।
 
