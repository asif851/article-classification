
নারী নির্যাতন, বৈষম্য, নিপীড়ন ও সহিংসতামুক্ত শিক্ষাঙ্গন গড়তে নারীবান্ধব শিক্ষাব্যবস্থার দাবি জানিয়েছে বাংলাদেশ মহিলা পরিষদ ও ঢাকা বিশ্ববিদ্যালয়ের উইমেন অ্যান্ড জেন্ডার স্টাডিজ বিভাগ।গতকাল বৃহস্পতিবার ঢাকা বিশ্ববিদ্যালয়ের আর সি মজুমদার মিলনায়তনে ‘উত্ত্যক্তকরণ, যৌন হয়রানি ও সকল প্রকার সহিংসতামুক্ত শিক্ষাঙ্গন চাই’ শীর্ষক মতবিনিময় সভায় বক্তারা এ দাবি জানান। আন্তর্জাতিক নারী নির্যাতন প্রতিরোধ পক্ষ ও বিশ্ব মানবাধিকার দিবস উপলক্ষে এ সভার আয়োজন করা হয়।প্রধান অতিথির বক্তব্যে ঢাকা বিশ্ববিদ্যালয়ের সহ-উপাচার্য অধ্যাপক নাসরীন আহমাদ বলেন, নারী নির্যাতনের সংখ্যা যেমন বাড়ছে, তেমনি ধরনও ভিন্ন হচ্ছে। ঢাকা বিশ্ববিদ্যালয়েও যৌন হয়রানির ঘটনা ঘটছে, যদিও তা সংখ্যায় অত্যন্ত কম। এ অবস্থা থেকে মুক্তি পেতে ও নির্যাতন প্রতিরোধের জন্য বিশ্ববিদ্যালয়ের প্রতিটি অনুষদে বা প্রতিটি বিভাগে অভিযোগ বাক্স রাখা যেতে পারে।বাংলাদেশ মহিলা পরিষদের সভাপতি আয়েশা খানম বলেন, তাই নারী নির্যাতন ও বৈষম্যবিরোধী প্রচারণা ধারাবাহিকভাবে চালিয়ে যেতে হবে।সভাপতির বক্তব্যে উইমেন অ্যান্ড জেন্ডার স্টাডিজ বিভাগের চেয়ারম্যান অধ্যাপক তানিয়া হক বলেন, যৌন হয়রানি, নিপীড়ন ও সব ধরনের সহিংসতামুক্ত শিক্ষাঙ্গনের জন্য নারীবান্ধব শিক্ষা প্রয়োজন।
