
জাতির জনক বঙ্গবন্ধু শেখ মুজিবুর রহমানের ৯৮তম জন্মদিন ও জাতীয় শিশু দিবস উপলক্ষে গতকাল রোববার কিশোরগঞ্জে আলোচনা সভার আয়োজন করে বাংলাদেশ মেডিকেল অ্যাসোসিয়েশন (বিএমএ)। কিশোরগঞ্জ ২৫০ শয্যা জেনারেল হাসপাতালের সম্মেলনকক্ষে সভায় সভাপতিত্ব করেন জেলা বিএমএর সহসভাপতি সজল কুমার সাহা। এতে স্বাস্থ্য বিভাগের সাবেক পরিচালক ও জেলা স্বাচিপ সভাপতি দীন মোহাম্মদ প্রধান অতিথি হিসেবে আলোচনা করেন। আরও বক্তব্য দেন সিভিল সার্জন মো. হাবিবুর রহমান, কিশোরগঞ্জ ২৫০ শয্যা জেনারেল হাসপাতালের সহকারী পরিচালক মো. রমজান মাহমুদ, ডেপুটি সিভিল সার্জন মো. মুজিবুর রহমান, জেলা প্রেসক্লাব সভাপতি মোস্তফা কামাল, জেলা বিএমএ সাধারণ সম্পাদক এম এ ওয়াহাব প্রমুখ।
