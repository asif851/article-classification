
ঠাকুরগাঁও আধুনিক সদর হাসপাতালে রোগীদের সঙ্গে দুর্ব্যবহারের প্রতিবাদে মানববন্ধন করেছেন স্থানীয় সাংবাদিকেরা। গতকাল বুধবার দুপুরে হাসপাতালের সামনে তাঁরা এ কর্মসূচি পালন করেন।কর্মসূচি শুরুর আগে জেলার সাংবাদিকেরা প্রেসক্লাব থেকে একটি মৌন মিছিল নিয়ে শহরের প্রধান প্রধান সড়ক প্রদক্ষিণ করেন। পরে তাঁরা সদর হাসপাতালের সামনে ঘণ্টাব্যাপী মানববন্ধন করেন। এতে বক্তব্য দেন প্রেসক্লাবের সভাপতি আখতার হোসেন, সাধারণ সম্পাদক লুৎফর রহমান, আবদুল লতিফ, সদর উপজেলা পরিষদের মহিলা ভাইস চেয়ারম্যান তাহমিনা মোল্লা প্রমুখ।কর্মসূচি শেষে হাসপাতালের সার্জারি চিকিৎসক আবদুস সালামের অপসারণ দাবি করে সাংবাদিকেরা ঠাকুরগাঁওয়ের সিভিল সার্জন, জেলা প্রশাসক ও পুলিশ সুপারকে (এসপি) একটি সঞ্চারকলিপি দেন।গত ১ ডিসেম্বর রাতে শহরের আর্টগ্যালারি মোড়ে সড়ক দুর্ঘটনায় করতোয়ার জেলা প্রতিনিধি মনসুর আলীসহ তিনজন আহত হন। তাঁদের সদর হাসপাতালে নিয়ে যাওয়া হয়। এ সময় হাসপাতালের সার্জারি চিকিৎসক আবদুস সালাম তাঁদের সঙ্গে দুর্ব্যবহার করেন।
