
বাংলাদেশ আইনজীবী সহকারী সমিতির চতুর্থ মহাসম্মেলন আগামী ১২ সেপ্টেম্বর সকাল ১০টায় সুপ্রিম কোর্ট আইনজীবী সমিতি প্রাঙ্গণে শুরু হবে। এ উপলক্ষে এক সভা গত সোমবার দুপুরে বাংলাদেশ সুপ্রিম কোর্ট বার সমিতি ভবনে অনুষ্ঠিত হয়েছে। সভায় সভাপতিত্ব করেন সমিতির সভাপতি মোহাম্মদ নুর মিয়া। পরিচালনা করেন সাধারণ সম্পাদক মো. হারুন অর-রশিদ ভূঁইয়া। সভায় জেলা প্রতিনিধিরা ছাড়াও সুপ্রিম কোর্ট ও ঢাকা বার আইনজীবী সহকারী সমিতির প্রতিনিধিরা যোগ দেন। সভায় সুপ্রিম কোর্ট আইনজীবী সহকারী সমিতির সভাপতি মো. ফারুক আলম হাওলাদার ও সাধারণ সম্পাদক মো. শফিকুল ইসলাম, ঢাকা বার আইনজীবী সহকারী সমিতির সভাপতি এম এ রাজ্জাক খান ও সাবেক সভাপতি মাহতাব উদ্দিন, চট্টগ্রামের উচ্চপরিষদ সদস্য মো. আবু বকর সিদ্দিকি, কুমিল্লার জাহাঙ্গীর আলম, টাঙ্গাইলের মো. ফরহাদ আলী প্রমুখ বক্তব্য দেন। সভায় মোহাম্মদ নুর মিয়াকে আহ্বায়ক ও মো. হারুন-অর-রশীদ ভূঁইয়াকে সদস্যসচিব মনোনীত করে সম্মেলন প্রস্তুতি পরিষদ গঠন করা হয়। এ ছাড়া ১৩টি উপকমিটি গঠন করা হয়।
