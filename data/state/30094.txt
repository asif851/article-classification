
‘পাখপাখালি দেশের রত্ন, আসুন সবাই করি যত্ন’ স্লোগান নিয়ে জাহাঙ্গীরনগর বিশ্ববিদ্যালয়ে পাখি মেলা অনুষ্ঠিত হয়েছে। গতকাল শুক্রবার প্রাণিবিদ্যা বিভাগের আয়োজনে দিনব্যাপী এ মেলা হয়।সকাল সাড়ে ১০টার দিকে বিশ্ববিদ্যালয়ের জহির রায়হান মিলনায়তনের সামনে মেলার উদ্বোধন করেন ইন্টারন্যাশনাল ইউনিয়ন ফর কনজারভেশন অব নেচারের (আইইউসিএন) বাংলাদেশ প্রতিনিধি ইশতিয়াক উদ্দিন আহমেদ। এরপর একটি বর্ণাঢ্য শোভাযাত্রা বের করা হয়।মেলায় আন্তবিশ্ববিদ্যালয় পাখি চেনা প্রতিযোগিতা, শিশু-কিশোরদের পাখির ছবি আঁকা প্রতিযোগিতা, পাখির আলোকচিত্র প্রদর্শনী ও পাখিবিষয়ক কুইজ হয়।
