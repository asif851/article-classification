
কুষ্টিয়া পৌর বাজারে নিত্যপ্রয়োজনীয় দ্রব্যমূল্যের বাজার মনিটরিং কার্যক্রম পরিদর্শন করেছেন জেলা প্রশাসক। গতকাল রোববার বেলা সাড়ে ১১টায় জেলা প্রশাসক মো. জহির রায়হান পৌর বাজার ঘুরে দেখেন। এ সময় তাঁর সঙ্গে পুলিশ সুপার প্রলয় চিসিম ও মেয়র আনোয়ার আলী ছিলেন। তাঁরা মাছ, মাংস ও সবজিবাজারে গিয়ে নিত্যপ্রয়োজনীয় দ্রব্যের দাম নিরূপণ করেন। এ সময় জেলা প্রশাসক বলেন, ফুটপাত বন্ধ করে দোকান তৈরি করে পথচারীদের বিড়ম্বনায় ফেলা যাবে না। এ ছাড়া রেললাইনের ওপর ব্যবসা করা যাবে না বলেও তিনি হুঁশিয়ার করেন। পরে তিনি মালিক কল্যাণ সমিতির উদ্যোগে নিত্যপ্রয়োজনীয় দ্রব্যমূল্য নিয়ন্ত্রণ টাস্কফোর্স কমিটির সভায় প্রধান অতিথির বক্তব্য দেন। 
