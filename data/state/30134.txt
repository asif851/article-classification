
সিরাজগঞ্জের রায়গঞ্জ পৌরসভার ২০১৬-১৭ অর্থবছরের বাজেট ঘোষণা করা হয়েছে। গতকাল বৃহস্পতিবার বেলা ১১টার দিকে পৌরসভা কার্যালয়ে আয়োজিত অনুষ্ঠানে বাজেট ঘোষণা করেন মেয়র আবদুল্লাহ আল পাঠান। বাজেটে ১৯ কোটি ৮৭ লাখ ৪৫ হাজার টাকা আয় ও ১৯ কোটি ৩৩ লাখ ১১ হাজার টাকা ব্যয়ের প্রস্তাব করা হয়েছে। অনুষ্ঠানে বক্তব্য দেন রায়গঞ্জ উপজেলা আওয়ামী লীগের সভাপতি আবদুল হাদী আলমাজি, পৌর আওয়ামী লীগের ভারপ্রাপ্ত সভাপতি আবুল কালাম আজাদ প্রমুখ।
