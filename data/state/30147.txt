
২১ আগস্ট গ্রেনেড হামলার ঘটনায় করা হত্যা ও বিস্ফোরক আইনের মামলায় তদন্তকারী কর্মকর্তা সিআইডির বিশেষ পুলিশ সুপার আবদুল কাহার আকন্দকে আরও দুই আসামির পক্ষে জেরা শেষ হয়েছে। গতকাল মঙ্গলবার ঢাকার দ্রুত বিচার ট্রাইব্যুনাল-১-এর বিচারক শাহেদ নুর উদ্দিন দুই আসামির জেরা শেষে ১৭ ও ১৮ জানুয়ারি পরবর্তী সাক্ষ্য গ্রহণের দিন ধার্য করেন। গতকাল আসামি মাওলানা আবদুল মাজেট ভাট ও সাহাদত হোসেনের পক্ষে জেরা শেষ হয়েছে।গতকাল পর্যন্ত বিএনপি নেতা তারেক রহমান, বিএনপির সাবেক সাংসদ শাহ মোহাম্মদ কায়কোবাদ, হরকাতুল জিহাদ বাংলাদেশের (হুজি-বি) নেতা মুফতি হান্নান, পলাতক আসামি ইকবাল (ঝিনাইদহ), মহিবুল মোত্তাকিনসহ (ভারতের কারাগারে আটক) ২৭ জনের পক্ষে জেরা শেষ হয়েছে।এ মামলার প্রধান কৌঁসুলি সৈয়দ রেজাউর রহমান রাষ্ট্রপক্ষে মামলা পরিচালনা করেন। তাঁকে সহায়তা করেন মোশাররফ হোসেন,আবু আবদুল্লাহ ভূঁইয়া ও আকরাম উদ্দিন।
