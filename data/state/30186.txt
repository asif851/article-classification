
দুর্নীতি প্রতিরোধসংক্রান্ত কার্যক্রম জোরদার ও গতিশীল করার লক্ষ্যে সচেতন নাগরিক কমিটির (সনাক) উদ্যোগে নাটোরের একটি রেস্টুরেন্টে গতকাল দিনব্যাপী ‘দুর্নীতিবিরোধী সামাজিক আন্দোলন ও সুশাসন নিশ্চিতকরণ’ শীর্ষক প্রশিক্ষণ কর্মশালা অনুষ্ঠিত হয়েছে। কর্মশালায় জেলা দুর্নীতি প্রতিরোধ কমিটির সভাপতি আবদুর রাজ্জাকের সভাপতিত্বে প্রধান অতিথির বক্তব্য দেন দুদক রাজশাহীর উপপরিচালক শেখ ফাইয়াজ আলম। প্রশিক্ষক ছিলেন মোরশেদ খান চৌধুরী। 
