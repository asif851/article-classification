
বঙ্গোপসাগরে মাছ ধরার সাতটি ট্রলারে ডাকাতির ঘটনায় আট জেলে গুলিবিদ্ধ হয়েছেন। গতকাল রোববার রাতে পটুয়াখালী জেলার চরমোন্তাজ ইউনিয়নের েসানারচরের আশপাশের সাগর এলাকায় এ ঘটনা ঘটে।কোস্টগার্ডের পাথরঘাটা স্টেশনের কনটিজেন্ট কমান্ডার মো. হাবিবুর রহমান ডাকাতির খবরের সত্যতা নিশ্চিত করেছেন।বরগুনা জেলা ট্রলার মালিক সমিতির সভাপতি গোলাম মোস্তফা চৌধুরীর ভাষ্য, গতকাল রাতে সোনারচরের আশপাশের সাগরে এফবি মহসীন আউলিয়া-১, ২, ৩ ও ৪, এফিব শামীম, এফবি আল্লারদান ও এফবি স্বাধীন নামের সাতটি ট্রলারে ডাকাতি হয়েছে। এর মধ্যে এফবি মহসীন আউলিয়া ট্রলারের আট জেলে গুলিবিদ্ধ হয়েছেন।এফ​িব মহসীন আউলিয়া-১, ২, ৩ ও ৪ ট্রলার চারটির মালিক আলম মোল্লার ভাষ্য, ‘মুঠোফোনের মাধ্যমে যে তথ্য পেয়েছি, সে অনুযায়ী ডাকাতের গুলিতে নুরুল ইসলাম, কবির হাওলাদার, মাসুদ হোসেন, খোকন, সাইদুল ইসলাম, ফোরকান হোসেন, মো. লিটন ও লিটু নামের আটজন জেলে আহত হয়েছেন। তাঁদের বাড়ি বরগুনা সদর ও পাথরঘাটা উপজেলার বিভিন্ন গ্রামে। অন্য ট্রলারের সহায়তায় জেলেরা পাথরঘাটায় ফিরেছেন। আহত সবাইকে নিয়ে আসা হচ্ছে। তাঁরা পৌঁছলে ক্ষয়ক্ষতির পরিমাণ জেনে মামলা করা হবে।’
