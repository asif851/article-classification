
স্থানীয় সরকার, পল্লী উন্নয়ন ও সমবায় মন্ত্রণালয়ের নবনিযুক্ত মন্ত্রী খন্দকার মোশাররফ হোসেন বলেছেন, প্রবাসীকল্যাণ ও বৈদেশিক কর্মসংস্থান মন্ত্রণালয়কে যেমন দুর্নীতিমুক্ত করা হয়েছে, তেমনি স্থানীয় সরকার, পল্লী উন্নয়ন ও সমবায় মন্ত্রণালয়কেও দুর্নীতিমুক্ত করা কঠিন হবে না।গতকাল শুক্রবার বেলা তিনটার দিকে খন্দকার মোশাররফ হোসেন গোপালগঞ্জের টুঙ্গিপাড়ায় বঙ্গবন্ধুর সমাধিতে শ্রদ্ধা নিবেদন শেষে সাংবাদিকদের প্রশ্নের জবাবে এসব কথা বলেন।এই মন্ত্রণালয় (এলজিআরডি) তাঁর নিজের হাতে গড়া বলে মন্তব্য করে খন্দকার মোশাররফ বলেন, ‘কোথায় কী সমস্যা আছে, তা আমি জানি। এসব সমস্যা দূর করে এই মন্ত্রণালয়কে আমি দুর্নীতিমুক্ত মন্ত্রণালয় হিসেবে গড়ে তুলতে চাই।’ তিনি বলেন, এই মন্ত্রণালয়ের মাধ্যমে মাঠপর্যায়ে রাস্তাঘাট ও অবকাঠামোর উন্নয়ন করে তিনি পল্লি এলাকার জনগণের উন্নয়ন করতে চান।
