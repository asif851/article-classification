
সিরাজগঞ্জের উল্লাপাড়া উপজেলার লাহিড়ী মোহনপুর রেলওয়ে স্টেশনে আন্তনগর ট্রেনের যাত্রাবিরতি ও আসন বরাদ্দের দাবিতে সাতটি ইউনিয়নের বাসিন্দারা গত শনিবার রেললাইন অবরোধ করে মানববন্ধন করেন। পরে পুলিশ ও র‌্যাব ঘটনাস্থলে পৌঁছে পরিস্থিতি নিয়ন্ত্রণে আনে।কর্মসূচি চলার সময় বক্তব্য দেন উল্লাপাড়ার বড়পাঙ্গাসী ইউনিয়ন পরিষদের (ইউপি) চেয়ারম্যান আবু বক্কর সিদ্দিকী, আওয়ামী লীগের উপজেলা শাখার সাধারণ সম্পাদক গোলাম মোস্তফা, ছাত্রনেতা পল্লব কুমার বিশ্বাস প্রমুখ। অবরোধকারীরা জানান, ব্রিটিশ আমল থেকে লাহিড়ী মোহনপুর স্টেশন দিয়ে কলকাতায় শত শত যাত্রী চলাচল ও মালামাল বহন করা হতো। তা ছাড়া এলাকাটি ব্যবসাসমৃদ্ধ ও জমিদারপ্রধান এলাকা। এই স্টেশনের ওপর দিয়ে বর্তমানে আটটি আন্তনগর ট্রেন চলাচল করলেও একটি ট্রেনেরও বিরতি নেই।
