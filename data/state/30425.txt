
চট্টগ্রামের ফটিকছড়িতে দ্বিতীয় শ্রেণির এক ছাত্রী ধর্ষণের শিকার হয়েছে। গতকাল সোমবার শিশুটিকে উদ্ধার করে চট্টগ্রাম মেডিকেল কলেজ হাসপাতালের ওয়ান স্টপ ক্রাইসিস সেন্টারে (ওসিসি) ভর্তি করেছে পুলিশ। গত শনিবার ধর্ষণের শিকার হয় শিশুটি।
এদিকে ধর্ষণের ঘটনায় স্থানীয় লোকজন গত রোববার বিকলে দিদারুল আলম (৩০) নামের এক যুবককে আটক করে। গতকাল সকালে তাঁকে পুলিশের কাছে হস্তান্তর করা হয়েছে। তাঁর বাড়ি ফটিকছড়ি উপজেলার উত্তর কাঞ্চননগর গ্রামে।
ফটিকছড়ি থানার ভারপ্রাপ্ত কর্মকর্তা (ওসি) আবু ইফসুফ মিয়া বলেন, ধর্ষণের ঘটনায় শিশুটির মা বাদী হয়ে মামলা করেছেন।
 
