
অবশেষে যুক্তরাষ্ট্রের ব্যাংকে রাখা রিজার্ভের টাকা চুরি যাওয়ার সত্যতা স্বীকার করেছে বাংলাদেশ ব্যাংক। তবে চুরি যাওয়া টাকার পরিমাণ উল্লেখ করা হয়নি।
কেন্দ্রীয় ব্যাংক আজ সোমবার সংবাদমাধ্যমে পাঠানো এক বিজ্ঞপ্তিতে ঘটনার সত্যতা স্বীকার করেছে।বিজ্ঞপ্তিতে বলা হয়েছে, যুক্তরাষ্ট্রের ব্যাংক থেকে ‘হ্যাকড’ করে চুরি যাওয়া টাকার একটি অংশ এরই মধ্যে উদ্ধার করা হয়েছে। বাকি টাকার গন্তব্য শনাক্ত করে তা ফেরত আনতে বাংলাদেশ ফিন্যান্সিয়াল ইন্টেলিজেন্স ইউনিট (বিএফআইইউ) সক্রিয় রয়েছে। ফিলিপাইনের অ্যান্টি মানি লন্ডারিং কর্তৃপক্ষের সঙ্গে এ বিষয়ে যোগাযোগ অব্যাহত রয়েছে।বাংলাদেশ ব্যাংকের বিজ্ঞপ্তিতে চুরি যাওয়ার টাকার পরিমাণ উল্লেখ করা হয়নি।
