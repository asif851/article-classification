
চট্টগ্রাম বিশ্ববিদ্যালয়ে ছাত্রলীগ ও ছাত্রশিবিরের মধ্যে সংঘর্ষ চলছে। ক্যাম্পাসের সোহরাওয়ার্দী হল এলাকায় থেমে থেমে গুলির শব্দ পাওয়া যাচ্ছে। আজ রোববার সন্ধ্যার দিকে এ ঘটনার সূত্রপাত হয়।
ক্যাম্পাস সূত্রে জানা গেছে, সোহরাওয়ার্দী হলের মাঠে খেলার সময় ছাত্রলীগ ও ছাত্রশিবিরের কয়েকজন নেতার মধ্যে কথা-কাটাকাটি হয়। এ নিয়ে একপর্যায়ে পাল্টাপাল্টি ধাওয়া ও গোলাগুলির ঘটনা ঘটে। ছাত্রশিবির হলের ভেতর থেকে এবং ছাত্রলীগ হলের বাইরে থেকে থেমে থেমে গুলি করছে। তবে এ ঘটনায় এখন পর্যন্ত কোনো হতাহতের খবর পাওয়া যায়নি। খবর পেয়ে পুলিশ ঘটনাস্থলে পৌঁছেছে। শেষ খবর পাওয়া পর্যন্ত থেমে থেমে গুলির শব্দ পাওয়া যাচ্ছে।
শিবির-নিয়ন্ত্রিত সোহরাওয়ার্দী হলে পুলিশের তল্লাশির দাবি জানিয়েছেন নাম প্রকাশে অনিচ্ছুক ছাত্রলীগের এক নেতা।
এ ব্যাপারে প্রক্টর সিরাজ-উদ-দৌলা প্রথম আলোকে বলেন, পরিস্থিতি নিয়ন্ত্রণের চেষ্টা চলছে।
