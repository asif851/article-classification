
একাত্তরে মুক্তিযুদ্ধকালে মানবতাবিরোধী অপরাধের দায়ে দণ্ডাদেশের রায়ের বিরুদ্ধে জামায়াতে ইসলামীর আমির মতিউর রহমান নিজামীর আপিলে রাষ্ট্র ও আসামিপক্ষকে দুই সপ্তাহের মধ্যে আপিলের সারসংক্ষেপ দাখিল করতে নির্দেশ দিয়েছেন আপিল বিভাগ।আজ মঙ্গলবার প্রধান বিচারপতি সুরেন্দ্র কুমার সিনহার নেতৃত্বাধীন আপিল বিভাগের চার বিচারপতির বেঞ্চ এ আদেশ দেন।পরে নিজামীর আইনজীবী শিশির মনির সাংবাদিকদের বলেন, উভয় পক্ষকে দুই সপ্তাহের মধ্যে আপিলের সারসংক্ষেপ দাখিল করতে বলেছেন আপিল বিভাগ।মানবতাবিরোধী অপরাধের দায়ে গত বছরের ২৯ অক্টোবর আন্তর্জাতিক অপরাধ ট্রাইব্যুনাল-১ নিজামীকে মৃত্যুদণ্ডাদেশ দিয়ে রায় দেন। এই রায়ের পর নিজেকে নির্দোষ দাবি করে আপিল করেন নিজামী।আপিলটি আজ প্রধান বিচারপতি সুরেন্দ্র কুমার সিনহার নেতৃত্বাধীন আপিল বিভাগের চার সদস্যের বেঞ্চের কার্যতালিকার ৩ নম্বরে ছিল। পরে আদালত আপিলের সারসংক্ষেপ জমা দেওয়ার জন্য আদেশ দেন।
