
পটুয়াখালীর রাঙ্গাবালীতে বাংলাদেশ অভ্যন্তরীণ নৌপরিবহন কর্তৃপক্ষের  জমি থেকে ১৫টি অবৈধ স্থাপনা উচ্ছেদ করা হয়েছে। গতকাল সোমবার রাঙ্গাবালীর ভারপ্রাপ্ত ইউএনও ও নির্বাহী হাকিম কাজী মোহাম্মাদ আলিম উল্লাহ এবং পটুয়াখালী নদীবন্দরের সহকারী পরিচালক আবদুর রাজ্জাকের নেতৃত্বে এ অভিযান চালানো হয়।
আবদুর রাজ্জাক জানান, রাঙ্গাবালীর বাহেরচর লঞ্চঘাটের কাছে বিআইডব্লিউটিএর ২ দশমিক ৪০ একর জমি দীর্ঘদিন ধরে অবৈধভাবে দখল করে সেখানে স্থাপনা নির্মাণ করা হয়েছিল। পটুয়াখালী জেলা প্রশাসনের নির্দেশে সেগুলো উচ্ছেদ করা হয়েছে।  
