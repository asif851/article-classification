
পিরোজপুরের নাজিরপুর উপজেলার শেখমাটিয়া ইউনিয়নের ষোলশত গ্রামে জমিজমা-সংক্রান্ত বিরোধের জেরে ভাগনের হাতে মামা খুন হয়েছেন। গতকাল সোমবার বিকেলে এ ঘটনা ঘটে। নিহত ব্যক্তির নাম হেমলাল চন্দ্র শীল (৬৫)।এ ঘটনায় এলাকাবাসী ভাগনে নিবাস চন্দ্র শীলকে (৩০) আটক করে পুলিশে দিয়েছে। হেমলালের প্রতিবেশী সাধন কুমার শীল জানান, হেমলাল চন্দ্র শীল দুপুরে ভাত খেয়ে ঘরে ঘুমিয়ে ছিলেন। এ সময় বিকেল পৌনে চারটার দিকে নিবাস শীল হেমলালের ঘরে ঢুকে তাঁকে ক্ষুর দিয়ে খুঁচিয়ে হত্যা করেন।
