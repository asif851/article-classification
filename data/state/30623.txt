
অতিরিক্ত সচিবের পর এবার যুগ্ম সচিব ও উপসচিব পর্যায়ে পদোন্নতি দিল সরকার। যুগ্ম সচিব পদে ৭০ জন এবং উপসচিব পদে ৬২ জনকে পদোন্নতি দেওয়া হয়েছে। আজ রোববার এ বিষয়ে জনপ্রশাসন মন্ত্রণালয় আদেশ জারি করেছে।
গত সপ্তাহে জনপ্রশাসনের ৮৩ জন যুগ্ম সচিবকে পদোন্নতি দিয়ে অতিরিক্ত সচিব করা হয়। এ ছাড়া আরও দুই কর্মকর্তাকে অতিরিক্ত সচিব হিসেবে পদোন্নতি দেওয়ার সিদ্ধান্ত হয়। কিন্তু তাঁরা বিদেশে থাকায় আদেশ জারির দিন (১২ মে) ওই সিদ্ধান্ত কার্যকর করা হয়নি।
বেশ কিছুদিন ধরে প্রশাসনে পদোন্নতি দেওয়ার প্রক্রিয়া চলছে।
