
কুমিল্লার বাখরাবাদ গ্যাস ডিস্ট্রিবিউশন কোম্পানি লিমিটেডের (বিজিডিসিএল) অনুমোদন ছাড়া কোনো ধরনের গ্যাস-সংযোগ না নেওয়ার জন্য গ্রাহকদের উদ্দেশে সতর্কীকরণ বিজ্ঞপ্তি জারি করা হয়েছে। একই সঙ্গে অবৈধ গ্যাস-সংযোগ প্রদানকারী ব্যক্তির বিরুদ্ধে তথ্য দেওয়ার জন্য জনসাধারণকে অনুরোধ করা হয়েছে। গতকাল বৃহস্পতিবার বিজিডিসিএলের জনসংযোগ শাখা থেকে ওই বিজ্ঞপ্তি জারি করা হয়। আট মাস ধরে কোম্পানির অধিভুক্ত ছয় জেলার বিভিন্ন উপজেলায় কর্তৃপক্ষের অনুমোদন ছাড়া নিম্নমানের পাইপ ব্যবহার করে গ্যাস-সংযোগ দেওয়া হয়। এর পরিপ্রেক্ষিতে ওই বিজ্ঞপ্তি জারি করা হয় বলে বাখরাবাদের কর্মকর্তারা জানিয়েছেন।
