
ঝিনাইদহের কালীগঞ্জ পৌরসভার সাবেক ভারপ্রাপ্ত মেয়র ও বিএনপির নেতা ইসমাইল হোসেনকে (৫৮) কুপিয়ে হত্যা করেছে দুর্বৃত্তরা। আজ মঙ্গলবার সকাল সাতটার দিকে এ ঘটনা ঘটে।প্রত্যক্ষদর্শীরা জানান, ইসমাইল হোসেন সকাল সাতটার দিকে গ্রামের বাড়ি থেকে সাইকেলে করে শহরে যাচ্ছিলেন। কুটিবাড়ি ব্রিজের কাছে কয়েকজন দুর্বৃত্ত তাঁর গতিরোধ করে। দুর্বৃত্তরা ধারালো অস্ত্র দিয়ে ইসমাইল হোসেনকে এলোপাতাড়ি কোপায়। গুরুতর আহত অবস্থায় যশোর সদর হাসপাতালে নেওয়ার পথে তিনি মারা যান।কীটনাশকের ব্যবসায়ী ইসমাইল হোসেন কালীগঞ্জ পৌরসভার ১ নম্বর ওয়ার্ডের নির্বাচিত কাউন্সিলর ছিলেন। ২০০২-০৩ সালে কালীগঞ্জ পৌরসভার মেয়রের অনুপস্থিতিতে তিনি ভারপ্রাপ্ত মেয়রের দায়িত্ব পালন করেন। ২০১২ সালের নির্বাচনে মেয়র পদে নির্বাচন করে পরাজিত হন।ইসমাইল হোসেন কালীগঞ্জ পৌর বিএনপির ১ নম্বর ওয়ার্ডের সভাপতি ছিলেন। তাঁর স্ত্রী, দুই ছেলে ও এক মেয়ে রয়েছে।কালীগঞ্জ থানার ভারপ্রাপ্ত কর্মকর্তা (ওসি) আনোয়ার হোসেন জানান, ঘটনার সঙ্গে জড়িত ব্যক্তিদের আটকের চেষ্টা ও মামলা করার প্রস্তুতি চলছে।
