
জয়পুরহাট জেলা আইনজীবী সমিতির সদস্য আক্কাস আলীর মৃত্যুতে গতকাল রোববার জয়পুরহাটে ফুলকোর্ট রেফারেন্স অনুষ্ঠিত হয়েছে। আক্কাস আলী গত শনিবার নিজ বাড়িতে মারা যান। জেলা ও দায়রা জজ আদালতের এজলাসে ওই ফুলকোর্ট রেফারেন্সে সভাপতিত্ব করেন জেলা ও দায়রা জজ এ কে এম জুলফিকার আলী। আক্কাস আলীর কর্মময় জীবনের ওপর আলোচনা করেন জেলা আইনজীবী সমিতির সভাপতি কাজী রাব্বিউল হাসান, সাধারণ সম্পাদক আবু নাছিম শামীমুল ইমাম প্রমুখ। এ সময় বিভিন্ন আদালতের বিচারকেরা উপস্থিত ছিলেন। ওই দিন আইনজীবীরা আদালতে মামলা পরিচালনা থেকে বিরত থাকেন। 
