
পাবনার ঈশ্বরদীতে গলায় মাংসের টুকরা আটকে আইন হোসেন (২) নামের এক শিশুর মৃত্যু হয়েছে। উপজেলার পাকশী ইউনিয়নের দিয়াড় বাঘইল গ্রামে গত শনিবার এ ঘটনা ঘটে।
পারিবারিক সূত্রে জানা যায়, ওই গ্রামের ব্যবসায়ী আশরাফুল ইসলামের ছেলে আইন হোসেন শনিবার বিকেলে নিজের হাতে মাংস-ভাত খাচ্ছিল। এ সময় হঠাৎ তার শ্বাসনালিতে এক টুকরা মাংস আটকে যায়। প্রচণ্ড শ্বাসকষ্টে একপর্যায়ে শিশুটি জ্ঞান হারিয়ে ফেলে। সন্ধ্যায় তাকে ঈশ্বরদীর ৫০ শয্যা হাসপাতালে নেওয়া হয়। কিন্তু মাংসের টুকরা অপসারণের প্রয়োজনীয় যন্ত্রপাতি সেখানে না থাকায় আইনকে পাবনা  নেওয়া হয়। পরে তাকে রাজশাহী মেডিকেল কলেজ হাসপাতালে পাঠানো হলে সেখানে সে মারা যায়। 
