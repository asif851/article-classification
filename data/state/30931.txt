
ঢাকা বিশ্ববিদ্যালয়ের ব্যবসায় প্রশাসন ইনস্টিটিউটের (আইবিএ) এসিবিএর ব্যাচ-২-এর শিক্ষা সমাপ্তি ও সনদ বিতরণ অনুষ্ঠান গতকাল শুক্রবার প্যান প্যাসিফিক সোনারগাঁও হোটেলে অনুষ্ঠিত হয়েছে। অনুষ্ঠানে প্রধান অতিথি হিসেবে ঢাকা বিশ্ববিদ্যালয়ের উপাচার্য অধ্যাপক আ আ ম স আরেফিন সিদ্দিক ও বিশেষ অতিথি হিসেবে এএমডিআইএসএর সাবেক সভাপতি অধ্যাপক আবদুর রব উপস্থিত ছিলেন। সভাপতিত্ব করেন আইবিএর পরিচালক অধ্যাপক ইকবাল আহমদ। এসিবিএ কোর্সের কো-অর্ডিনেটর ও আইবিএর বিবিএ প্রোগ্রামের চেয়ারপারসন সহযোগী অধ্যাপক মো. মহিউদ্দিন এবং আইবিএর সহকারী অধ্যাপক সুতপা ভট্টাচার্য বিভিন্ন কার্যক্রমের ওপর বক্তব্য দেন। বিজ্ঞপ্তি।
