
যক্ষ্মা প্রতিরোধে সামাজিক আন্দোলন গড়ে তোলার লক্ষ্যে ইমামদের সঙ্গে মতবিনিময় করেছে বাংলাদেশ জাতীয় যক্ষ্মা নিরোধ সমিতি (নাটাব) ফরিদপুর শাখা। গতকাল সোমবার মধুখালী উপজেলা স্বাস্থ্য কমপ্লেক্সের হল রুমে এ সভা অনুষ্ঠিত হয়। এ সভায় উপজেলার ২৪ জন ইমাম অংশ নেন। এতে সভাপতি ছিলেন উপজেলা স্বাস্থ্য ও পরিবার পরিকল্পনা কর্মকর্তা হাসিনা বেগম। তিনি বলেন, ‘যক্ষ্মার প্রতিকারে আমাদের কী করণীয়, তা সমাজের সর্বস্তরের মানুষের মাঝে ছড়িয়ে দিতে হবে। এ সময় আরও বক্তব্য দেন নাটাবের আঞ্চলিক সমম্বয়কারী অলক কুমার দাশ, উপজেলা ইমাম সমিতির সভাপতি মাওলানা মাহবুবুর রহমান প্রমুখ। 
