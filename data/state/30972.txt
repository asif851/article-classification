
সাভারে রানা প্লাজা ধসের ঘটনায় করা হত্যা মামলায় অভিযোগ গঠনের বিষয়ে শুনানি গতকাল রোববার হয়নি। আসামিপক্ষের আবেদনের পরিপ্রেক্ষিতে আগামী ১৩ জুন অভিযোগ গঠনের বিষয়ে শুনানির দিন ধার্য করেছেন ঢাকার জেলা ও দায়রা জজ এস এম কুদ্দুস জামান।গতকাল এ মামলায় আসামিদের উপস্থিতি ও অভিযোগ গঠনের বিষয়ে শুনানির দিন ধার্য ছিল। তবে আসামিপক্ষ শুনানির জন্য প্রস্তুত না থাকায় সময় চেয়ে আবেদন করে। ওই আবেদনের শুনানি শেষে আদালত পরবর্তী তারিখ ধার্য করেন।
