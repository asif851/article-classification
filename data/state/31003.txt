
চা-শ্রমিকদের জীবনমান উন্নয়নে মৌলভীবাজারের জুড়ী উপজেলায় গতকাল বৃহস্পতিবার অবহিতকরণ কর্মশালা হয়েছে। বেসরকারি সংস্থা কারিতাসের ‘সক্ষমতা প্রকল্প’ এ কর্মশালার আয়োজন করে। দুপুর ১২টার দিকে উপজেলা পরিষদের সভাকক্ষে কারিতাসের সিলেট অঞ্চলের কর্মসূচি কর্মকর্তা বনিফাস খংলার সভাপতিত্বে এ কর্মশালা হয়। এতে প্রধান অতিথি ছিলেন উপজেলা পরিষদের চেয়ারম্যান গুলশান আরা মিলি। বিশেষ অতিথির বক্তব্য দেন উপজেলা নির্বাহী কর্মকর্তা (ইউএনও) মোহাম্মদ নাছির উল্লাহ খান, উপজেলা পরিষদের ভাইস চেয়ারম্যান কিশোর রায় চৌধুরী প্রমুখ।
