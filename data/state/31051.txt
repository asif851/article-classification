
পুলিশের মহাপরিদর্শক (আইজিপি) এ কে এম শহীদুল হক বলেছেন, রাজধানীর আজিমপুরে পুলিশের সঙ্গে গোলাগুলিতে আহত হওয়ার পর আটক তিন নারী জঙ্গির একজন মেজর জাহিদুল ইসলামের স্ত্রী জেবুন্নাহার শিলা বলে ধারণা করছে পুলিশ। আজ শনিবার রাতে আজিমপুরে পুলিশের সঙ্গে জঙ্গিদের গোলাগুলির ঘটনাস্থল পরিদর্শনে গিয়ে আইজিপি সাংবাদিকদের এ কথা জানান।জাহিদুল ইসলাম ২ সেপ্টেম্বর মিরপুরের রূপনগরে পুলিশের অভিযানে নিহত হন। তিনি অবসরপ্রাপ্ত মেজর। ৩ সেপ্টেম্বর পুলিশের কাউন্টার টেররিজম অ্যান্ড ট্রান্সন্যাশনাল ক্রাইম ইউনিটের প্রধান মনিরুল ইসলাম বিবিসি বাংলাকে বলেছিলেন, জাহিদুল সেনাবাহিনীর একজন সাবেক সৈনিক এবং জেএমবির সামরিক শাখার গুরুত্বপূর্ণ একজন নেতা। গুলশান ও শোলাকিয়ায় জঙ্গি হামলায় অংশগ্রহণকারীদের এই ব্যক্তি প্রশিক্ষণ দিয়েছেন বলে পুলিশ সন্দেহ করে।আইজিপি শহীদুল হক বলেন, আজ গোলাগুলিতে নিহত জঙ্গির নাম জুলহাস করিম হতে পারে। এই করিম গুলশানের হলি আর্টিজানে হামলাকারী জঙ্গিদের বাড়ি ভাড়া করে দিয়েছিলেন।আজিমপুরের বর্তমানে ঘটনাস্থলে সিআইডির ক্রাইম সিন ইউনিটের দল উপস্থিত হয়ে আলামত সংগ্রহ করছে।আরও পড়ুন..কথিত জঙ্গি মেজর মুরাদ আসলে জাহিদুল
