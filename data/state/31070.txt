
কুষ্টিয়ার মিরপুর উপজেলায় খেতে বজ্রপাতে পাঁচ ব্যক্তি নিহত হয়েছেন। আহত হয়েছেন চার ব্যক্তি।
আজ রোববার বেলা একটার দিকে উপজেলার ছাতিয়ান ইউনিয়নের ধলশা গ্রামে বজ্রপাতে এই প্রাণহানি ঘটে।
হতাহত হওয়া ব্যক্তিদের নাম-পরিচয় তাৎক্ষণিকভাবে জানা যায়নি।
মিরপুর থানার ভারপ্রাপ্ত কর্মকর্তা (ওসি) রফিকুল ইসলাম বলেন, বজ্রপাতে নিহত দুজনের লাশ পড়ে থাকতে দেখা গেছে। বাকি তিনজনের লাশ পরিবার নিয়ে গেছে। আহত চারজনকে হাসপাতালে পাঠানো হয়েছে।
ছাতিয়ান ইউনিয়ন পরিষদের (ইউপি) চেয়ারম্যান জসিম উদ্দিন বলেন, ৯ থেকে ১০ জন ব্যক্তি খেতে কাজ করছিলেন। এ সময় বৃষ্টির সঙ্গে বজ্রপাত হলে পাঁচজন নিহত হন। আহত হন চারজন।
