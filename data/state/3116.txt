
রাজধানীর গুলশানে বিএনপি চেয়ারপারসন খালেদা জিয়ার কার্যালয়ের সামনে অতিরিক্ত পুলিশ অবস্থান নিয়েছে। আজ শনিবার সকালে ওই কার্যালয়ের সামনে অতিরিক্ত পুলিশ মোতায়েন করা হয়।
বিএনপি চেয়ারপারসনের প্রেস উইংয়ের সদস্য শায়রুল কবির খান প্রথম আলোকে বলেন, আজ সকাল সাতটার দিকে চেয়ারপারসনের কার্যালয়ের সামনে অতিরিক্ত পুলিশ অবস্থান নেয়। কেন পুলিশ এসেছে, সে বিষয়ে কিছু জানানো হয়নি। সাধারণত ওই এলাকায় নিরাপত্তার জন্য কিছু পুলিশ মোতায়েন থাকে। আজ সকাল থেকে অতিরিক্ত পুলিশ দেখা যাচ্ছে।
