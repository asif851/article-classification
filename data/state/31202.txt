
রাজধানীর মোহাম্মদপুরে অবস্থিত নবোদয় হাউজিংয়ের একটি বাসা থেকে বেশ কিছু বোমা উদ্ধার করেছে পুলিশ। গতকাল শুক্রবার রাতে এই বাসায় অভিযান চালায় পুলিশ। অবশ্য এখান থেকে কাউকে আটক করতে পারেনি তারা।
পুলিশ জানায়, গতকাল রাতে বাড্ডায় জঙ্গিদের বিরুদ্ধে অভিযান চালায় পুলিশ। এ সময় দুজনকে আটক করে তারা। তাদের তথ্যের ভিত্তিতে পুলিশ মোহাম্মদপুরের ওই বাসা থেকে বোমাগুলো উদ্ধার করে।ঢাকা মহানগর পুলিশের গণমাধ্যম ও জনসংযোগ শাখার উপকমিশনার মারুফ হোসেন সরদার প্রথম আলোকে বলেন, বোমা উদ্ধারের পর সেগুলো নবোদয় হাউজিংয়ের একটি ফাঁকা জায়গায় নিষ্ক্রিয় করার কাজ চলছে। সেখানে পুলিশের নতুন ইউনিট কাউন্টার টেরোরিজমের প্রধান উপমহাপরিদর্শক (ডিআইজি) মনিরুল ইসলাম উপস্থিত আছেন। মারুফ জানান, বাড্ডায় আটক জঙ্গিদের কাছ থেকে পাওয়া তথ্যের ভিত্তিতে এই অভিযান চালানো হয়।
