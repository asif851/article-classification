
খুলনার বটিয়াঘাটায় ডাকাত সন্দেহে পাঁচজনকে গ্রেপ্তার করেছে র‌্যাব। আটক ব্যক্তিরা হলেন পলাশ বৈরাগী (৩২), নজরুল ইসলাম (২৩), প্রতাপ বৈরাগী (২২), সুমন হোসেন (২২) ও আরেফিন গাজী (২৮)। বটিয়াঘাটা থানার ভারপ্রাপ্ত কর্মকর্তা (ওসি) মাহতাব উদ্দীন বলেন, শুক্রবার দিবাগত রাতে উপজেলার গোপালখালী খেয়াঘাট এলাকা থেকে ওই পাঁচজনকে আটক করা হয়। এ সময় তাদের কাছ থেকে তিনটি বন্দুক ও চারটি গুলি উদ্ধার করা হয়। এ ঘটনায় র‌্যাব-৬ গ্রেপ্তারকৃতদের বিরুদ্ধে ডাকাতির প্রস্তুতি ও অস্ত্র আইনে দুটি মামলা করেছে।
