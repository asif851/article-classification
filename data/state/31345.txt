
কুমিল্লার দাউদকান্দি উপজেলায় বিশ্বরোডের কাছে ঢাকা-চট্টগ্রাম মহাসড়কে দুর্ঘটনায় দুই বাদামবিক্রেতা নিহত হয়েছেন। আজ শনিবার সকাল পৌনে ছয়টার দিকে মহাসড়কে বালুবাহী একটি ট্রাক চাপা দিলে ঘটনাস্থলেই তাঁদের দুজনের মৃত্যু হয়।নিহত ব্যক্তিরা হলেন ব্রাহ্ম‏ণবাড়িয়ার নাসিরনগর সদরের সুমন (২২) ও আনোয়ার (২৭)।দাউদকান্দি হাইওয়ে থানার ভারপ্রাপ্ত কর্মকর্তা (ওসি) মিজানুর রহমান ঘটনার সত্যতা নিশ্চিত করে বলেন, দাউদকান্দির কানোরায় হেঁটে কারি কেরামত আলীর ওরসে বাদাম বিক্রি করতে যাওয়ার পথে দুর্ঘটনার শিকার হন সুমন ও আনোয়ার। দুজনের লাশ দাউদকান্দির হাইওয়ে পুলিশের হেফাজতে রয়েছে। ট্রাকটিকে আটক করা হয়েছে, তবে ঘাতক চালক পলাতক বলে তিনি জানান।
