
দিনাজপুর মেডিকেল কলেজ হাসপাতালে গতকাল শনিবার ১০ শয্যাবিশিষ্ট বার্ন ইউনিট চালু করা হয়েছে। জাতীয় সংসদের হুইপ ইকবালুর রহিম ইউনিটটির আনুষ্ঠানিক উদ্বোধন করেন।উদ্বোধনী অনুষ্ঠানে ইকবালুর রহিম বলেন, জেলায় বিভিন্ন দুর্ঘটনায় পুড়ে যাওয়া রোগীদের আগে রংপুর বা ঢাকায় গিয়ে চিকিৎসা নিতে হতো। বার্ন ইউনিট চালুর ফলে এসব রোগী এখন থেকে দ্রুত চিকিৎসাসেবা পাওয়ার সুযোগ পাবেন।ইউনিটের উদ্বোধনের সময় হাসপাতালের পরিচালক তরুণ কান্তি হালদার, মেডিকেল কলেজের অধ্যক্ষ কামরুল আহসান, দিনাজপুর পরমাণু চিকিৎসা ও আল্ট্রাসাউন্ড সেন্টারের পরিচালক বি কে বোস, বার্ন ইউনিটের প্রধান নুরুজ্জামান সরকার প্রমুখ উপস্থিত ছিলেন।উদ্বোধনের পর হরতাল ও অবরোধে পেট্রলবোমা মেরে নিরীহ মানুষ হত্যা, সন্ত্রাস ও নৈরাজ্য সৃষ্টির প্রতিবাদে বাংলাদেশ মেডিকেল অ্যাসোসিয়েশন দিনাজপুর শাখার উদ্যোগে ঘণ্টাব্যাপী মানববন্ধন কর্মসূচি পালিত হয়।
