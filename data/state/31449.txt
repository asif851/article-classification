
নীলফামারীতে বেসরকারি সংস্থা আরডিআরএস বাংলাদেশের ৪৪তম প্রতিষ্ঠাবার্ষিকী উদ্যাপন করা হয়েছে। এ উপলক্ষে গতকাল রোববার সকালে নীলফামারীর বাড়াইপাড়ায় অবস্থিত সংস্থাটির কার্যালয়ে আলোচনা অনুষ্ঠান হয়। এতে প্রধান অতিথি ছিলেন জেলা প্রশাসক মো. জাকির হোসেন। তিনি সংস্থাটির সব কমকর্তা-কর্মচারীকে শুভেচ্ছা জানিয়ে বলেন, আরডিআরএস দারিদ্র্য নিরসনে সরকারের পাশাপাশি বিশেষ ভূমিকা রাখছে। সংস্থার নীলফামারী ইউনিটের কর্মসূচি সমন্বয়কারী খ ম রাশেদুল আরেফীনের সভাপতিত্বে ঊর্ধ্বতন কর্মসূচি ব্যবস্থাপক (ক্ষুদ্র ঋণ) গোলাম মোস্তফা বক্তৃতা করেন। 
