
নারায়ণগঞ্জের রূপগঞ্জে নজরুল ইসলাম নামের সাজাপ্রাপ্ত পলাতক এক আসামিকে গ্রেপ্তার করেছে পুলিশ। গতকাল বুধবার উপজেলার বসুলিয়া এলাকা থেকে তাঁকে গ্রেপ্তার করা হয়। রূপগঞ্জ থানার এএসআই আল-আমিন মিয়াজী বলেন, ২০১৪ সালে রূপগঞ্জ থানায় নজরুলের বিরুদ্ধে যৌতুক আইনে মামলা হয়। পরে গত জুন মাসে নারায়ণগঞ্জ জেলা আদালত নজরুলকে তিন বছরের সাজা দেন। এরপর থেকেই নজরুল পলাতক ছিলেন। গতকাল সকালে তাঁকে নিজ এলাকা থেকে গ্রেপ্তার করা হয়। নিজস্ব প্রতিবেদক, নারায়ণগঞ্জ
