
২৭টি শর্ত সাপেক্ষে রাজধানীর ইঞ্জিনিয়ার্স ইনস্টিটিউশন মিলনায়তনে ডিএমপির ‘আলোচনা সভা’ করার অনুমতি দেওয়া প্রসঙ্গে বিএনপির সিনিয়র যুগ্ম মহাসচিব রুহুল কবির রিজভী বলেছেন বলেন, ইঞ্জিনিয়ার্স ইনস্টিটিউশনে আমরা সমাবেশের অনুমতি চাইনি। আমাদের সিদ্ধান্ত হয়েছে, ১৩ তারিখ সোহরাওয়ার্দী উদ্যানে সমাবেশ করব, অন্য কোথাও নয়।
আজ মঙ্গলবার ইঞ্জিনিয়ার্স ইনস্টিটিউশন মিলনায়তনে বিএনপিকে ‘আলোচনা সভার’ অনুমতি দিলে সাংবাদিকদের কাছে দেওয়া তাৎক্ষণিক প্রতিক্রিয়ায় রিজভী এসব কথা বলেন।২৭টি শর্ত সাপেক্ষে বিএনপিকে রাজধানীর ইঞ্জিনিয়ার্স ইনস্টিটিউশন মিলনায়তনে আজ মঙ্গলবার বেলা দুইটা থেকে ‘আলোচনা সভা’ করার অনুমতি দেয় ঢাকা মহানগর পুলিশ (ডিএমপি)।
