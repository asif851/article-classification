
প্রথম আলোয় গতকাল সোমবার প্রকাশিত ‘খালেকের উন্নয়ন চাপা পড়েছে জাতীয় ইস্যুতে’ শীর্ষক প্রতিবেদনের ‘সেখানকার সাংসদ মন্নুজান সুফিয়ানের কয়েকজন নিকটাত্মীয়ের কর্মকাণ্ড এবারের খারাপ ফলাফলের কারণ’ অংশের প্রতিবাদ জানিয়েছেন শ্রম ও কর্মসংস্থান মন্ত্রণালয়ের প্রতিমন্ত্রী মন্নুজান সুফিয়ান। তাঁর পক্ষে এক প্রতিবাদপত্রে দাবি করা হয়, তাঁর কোনো নিকটাত্মীয় কোনো খারাপ কর্মকাণ্ডের সঙ্গে জড়িত নন এবং এ কারণে নির্বাচনের ফলাফলে কোনো প্রভাব পড়েনি।
