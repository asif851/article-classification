
প্রধানমন্ত্রী শেখ হাসিনা স্বরাষ্ট্র-পররাষ্ট্র এবং কৃষির মতো গুরুত্বপূর্ণ মন্ত্রণালয়ের দায়িত্ব তিন নারী নেত্রীর হাতে তুলে দিয়ে চমকে দিয়েছিলেন। পাশাপাশি দুটি মন্ত্রণালয়েরও প্রতিমন্ত্রী ছিলেন নারী। কিন্তু এবারের মন্ত্রিসভায় নারীর প্রতিনিধিত্ব কমে গেছে।
এখানে প্রধানমন্ত্রীসহ পূর্ণ মন্ত্রী রয়েছেন শুধু কৃষিমন্ত্রী মতিয়া চৌধুরী। আর প্রতিমন্ত্রী হিসেবে দায়িত্ব পেয়েছেন প্রাথমিক ও গণশিক্ষা মন্ত্রণালয়ে ইসমত আরা সাদেক এবং নারী ও শিশু বিষয়ক মন্ত্রণালয়ে মেহের আফরোজ।
আগের সরকারে মন্ত্রিসভায় প্রধানমন্ত্রীসহ পূর্ণ মন্ত্রী ছিলেন চারজন। তাঁদের মধ্যে এবারে মন্ত্রিসভায় নেই সাহারা খাতুন এবং দীপু মনি। প্রতিমন্ত্রী হিসেবে ছিলেন দুজন। তাঁদের মধ্যে মেহেন আফরোজ মন্ত্রিসভায় জায়গা পেলেও বাইরে রয়ে গেছেন মুন্নুজান সুফিয়ান।
