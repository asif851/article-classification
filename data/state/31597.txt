
নরসিংদীতে পুলিশ গত এক সপ্তাহের বিশেষ অভিযানে ১১ ডাকাত গ্রেপ্তার করেছে। পাশাপাশি তাদের কাছ থেকে ডাকাতি হওয়া বিভিন্ন ধরনের কাপড়ের ১৮টি গাঁট, জাহাজ তৈরির প্লেনিসট, একটি ট্রাক ও একটি পিকআপ-ভ্যান উদ্ধার করা হয়। গতকাল জেলা পুলিশ সুপারের কার্যালয়ে সংবাদ সম্মেলনে জানানো হয়, ঢাকার দক্ষিণ খান, মোহাম্মদপুর ও টাঙ্গাইলে বিশেষ অভিযান চালিয়ে তাদের গ্রেপ্তার ও এসব মালামাল উদ্ধার করা হয়। গ্রেপ্তার ব্যক্তিরা হলো নোয়াখালীর বেগমগঞ্জের ওমর ফারুক, শরীয়তপুরের জাজিরার দাউদ মোহাম্মদ হান্নান, মো. শাহজাহান ও আনোয়ার হোসেন, গাজীপুরের জাহাঙ্গীর মিয়া, সাভারের সোভাপুর এলাকার ফজলুল হক, ভোলার বোরহানউদ্দিনের মানিক মিয়া, চাঁদপুরের ফরিদগঞ্জের জসিম উদ্দিন ও সদর উপজেলার হারুন মিয়া, নোয়াখালীর রামগঞ্জের আনোয়ার হোসেন ও নওগাঁর পত্নীতলা এলাকার আতিকুর রহমান। নরসিংদী প্রতিনিধি
