
নারায়ণগঞ্জ সিটি করপোরেশন নির্বাচনে অংশ নেবে বিএনপি। তবে জেলা পরিষদের নির্বাচনে দলটি অংশ নেবে না। আজ বৃহস্পতিবার রাতে বিএনপির স্থায়ী কমিটির সভায় এ সিদ্ধান্ত নেওয়া হয়।
সভার সিদ্ধান্ত অনুযায়ী, দলের চেয়ারপারসন খালেদা জিয়ার বিরুদ্ধে গ্রেপ্তারি পরোয়ানা জারির প্রতিবাদে ২১ নভেম্বর থানা, জেলা ও মহানগরে বিক্ষোভ কর্মসূচি পালন করবে বিএনপি। বৈঠক চলাকালে বৈঠক থেকে বের হয়ে সাংবাদিকদের কাছে এসব সিদ্ধান্তের কথা জানান দলের মহাসচিব মির্জা ফখরুল ইসলাম আলমগীর।
খালেদা জিয়ার সভাপতিত্বে তাঁর গুলশান কার্যালয়ে স্থায়ী কমিটির বৈঠক চলছে।
