
যুক্তরাষ্ট্রের নর্থ ক্যারোলাইনার পোশাক কারখানায় শুক্রবার উৎপাদন সবচেয়ে কম হয়। সোমবার উৎপাদনও থাকে প্রায় একই। শুক্রবার সেখানকার শ্রমিকেরা সাপ্তাহিক ছুটির প্রস্তুতিতে, আমেজে থাকেন। তাই উৎপাদনে মনোযোগ কমে যায়। দুই দিন ছুটির পর শ্রমিকেরা সোমবার কাজে বসেন। ফলে গতি আসে না। মঙ্গল থেকে গতি তৈরি হয়ে বুধ ও বৃহস্পতিবার তা চূড়ান্তে থাকে।বিজিএমইএর সভাপতি আতিকুল ইসলাম বেশ কয়েক বছর আগে ক্যারোলাইনায় একটি কারখানা পরিদর্শনের অভিজ্ঞতার এই গল্পটাই বললেন। বিজিএমইএর সাবেক সভাপতি কুতুবউদ্দিন আহমেদ রাশিয়ার ভ্লাদিভস্তকে একটি কারখানায় ওয়ার্কিং পার্টনার অর্থাৎ বিনিয়োগ ছাড়া ব্যবস্থাপনার মাধ্যমে মালিকানার প্রস্তাবে সাড়া দিয়েছিলেন। ভ্লাদিভস্তকের শ্রমিকেরা ঠিক নয়টায় কারখানায় আসেন। কেউ দেরি করেন না। বেলা একটায় ঘণ্টা বাজলে সবাই আবার মধ্যাহ্নভোজে যোগ দেন। আবার দুইটা এক মিনিটে কাজ শুরু করেন, পাঁচটায় একযোগে বের হয়ে যান।কয়েক দিন ধরে তিনি কর্তৃপক্ষকে জানান, এই কারখানা টিকবে না। কারণ, সেলাই বা কাপড়
