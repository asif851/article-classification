
আওয়ামী লীগের একাধিক সাংসদের সন্তান-ভাইসহ ৩৪ জন এবার রাজনৈতিক বিবেচনায় সরকারি প্লট পাচ্ছেন। এই তালিকায় আমলা ছাড়াও পূর্তমন্ত্রীর নিজ নির্বাচনী এলাকার লোকজনও রয়েছেন। রাজউকের উত্তরা, পূর্বাচল ও ঝিলমিল প্রকল্পে সংরক্ষিত কোটায় এসব প্লট দেওয়ার প্রক্রিয়া এখন প্রায় চূড়ান্ত।অথচ গৃহায়ণ ও গণপূর্তমন্ত্রী মোশাররফ হোসেন দায়িত্ব নেওয়ার পর গত ১৪ জুন বলেছিলেন, বিশেষ কোটায় আর প্লট দেওয়া হবে না। এ ছাড়া আগে দেওয়া প্লট পরিবর্তন বা সম্প্রসারণও করা হবে না। এখন তিনি নিজের সিদ্ধান্ত নিজেই অমান্য করলেন।সংরক্ষিত কোটায় ৩৪ জনের নামে প্লট বরাদ্দের জন্য রাজউকে তালিকা পাঠানোর পর গত আগস্ট মাসে রাজউক বোর্ডের অষ্টম সভায় এটি অনুমোদন হয়। তবে বিষয়টি যাতে জানাজানি না হয়, সে জন্য সবাইকে এখনই বরাদ্দপত্র দেওয়া হচ্ছে না।মন্ত্রণালয়ের পাঠানো তালিকা ছাড়াও রাজউকের নথি ও দায়িত্বশীল সূত্র থেকে এসব তথ্য জানা গেছে। তালিকা অনুসারে পূর্ত মন্ত্রণালয়েরই আটজন বড় কর্মকর্তা প্লট পাচ্ছেন।রাজউকের বরাদ্দ নীতিমালা অনুযায়ী, সংরক্ষিত কোটায় প্লট দেওয়া হয় ১৩-এ ধারামতে। এই ধারায় বলা আছে, সাংসদ, বিচারপতি, মুক্তিযোদ্ধা, রাজনীতিবিদ, সরকারি-বেসরকারি কর্মকর্তা, যাঁরা রাষ্ট্রীয় গুরুত্বপূর্ণ কাজে অবদান রেখেছেন, তাঁদের প্লট দেওয়া যায়। তবে রাজউক এলাকায় যাঁদের নিজস্ব প্লট বা ফ্ল্যাট রয়েছে, তাঁরা প্লট পাবেন না। পূর্বাচল প্রকল্পে অবশ্য রাজউক এলাকায় নিজস্ব প্লট বা ফ্ল্যাট থাকলেও উপযুক্ত হলে তিনি প্লট পেতে পারেন। কিন্তু এই ৩৪ জনের বেশির ভাগই ১৩-এ ধারা অনুযায়ী প্লট পাওয়ার যোগ্য নন। কারণ, এঁদের রাষ্ট্রীয় গুরুত্বপূর্ণ কাজে অবদান রাখার কোনো সুযোগ হয়নি।এ বিষয়ে জানতে চাইলে গণপূর্তমন্ত্রী মোশাররফ হোসেন প্রথম আলোকে বলেন, ‘আসলে মান্নান সাহেব (সাবেক গণপূর্ত প্রতিমন্ত্রী আবদুল মান্নান খান) সামান্য কিছু প্লট রেখে গিয়েছিলেন, সেগুলো থেকে কিছু প্লট গুরুত্বপূর্ণ ব্যক্তিদের দেওয়া হচ্ছে।’রাজউকের একাধিক দায়িত্বশীল কর্মকর্তা বলেন, এই সরকারের গত আমলে যোগ্য ও অযোগ্য অনেককেই প্লট দেওয়া হয়েছে। এমনকি সরকারের শেষ সময়ে প্রায় ৬০০ জনকে প্লট দেওয়া হয়। দুর্নীতি দমন কমিশন (দুদক) এগুলো নিয়ে তদন্ত করছে। সংসদীয় কমিটিও আলাদা তদন্ত করছে। দলীয় ও পছন্দের লোকদের নামে-বেনামে প্লট দেওয়ার অভিযোগে দুদক সাবেক গৃহায়ণ ও গণপূর্ত প্রতিমন্ত্রী আবদুল মান্নান খানের বিরুদ্ধে মামলাও করেছে। এত কিছুর পরও বর্তমান পূর্তমন্ত্রী ৩৪ জনকে প্লট দেওয়ার উদ্যোগ নিয়েছেন।জানতে চাইলে সাবেক তত্ত্বাবধায়ক সরকারের উপদেষ্টা এম হাফিজউদ্দিন খান প্রথম আলোকে বলেন, প্লট বরাদ্দের ক্ষেত্রে সুনির্দিষ্ট নীতিমালা থাকা জরুরি। না হলে স্বজনপ্রীতি ও অনিয়মের সুযোগ সৃষ্টি হয়। নিজের চাকরিজীবনের উদাহরণ দিয়ে তিনি বলেন, ১৯৮৫ সালে তিনি পূর্ত মন্ত্রণালয়ে দায়িত্ব পালনকালে তৎকালীন ডিআইটির প্লট দিয়েছিলেন সুনির্দিষ্ট নীতিমালার ভিত্তিতে। যে কারণে বরাদ্দ নিয়ে কখনো কোনো অভিযোগ ওঠেনি।
অনিয়মের অভিযোগ তদন্ত করবে সংসদীয় কমিটি
যাঁরা প্লট পাচ্ছেন: তালিকা অনুসারে আওয়ামী লীগের সাংসদ আবুল হাসানাত আবদুল্লাহর ছেলে সেরনিয়াবাত আশিক আবদুল্লাহ ও সেরনিয়াবাত মঈন আবদুল্লাহকে উত্তরায় তিন কাঠা করে প্লট দেওয়া হচ্ছে। পূর্বাচল আবাসিক প্রকল্পে সাড়ে সাত কাঠার প্লট দেওয়া হচ্ছে আওয়ামী লীগের সাংসদ শেখ ফজলুল করিম সেলিমের ছোট ভাই শেখ ফজলুর রহমান (মারুফ) এবং শেখ নাসেরের ছেলে ও শেখ হেলালউদ্দিনের ছোট ভাই শেখ বেলালউদ্দিনকে।আওয়ামী লীগের সাংগঠনিক সম্পাদক সাজ্জাদ সাকীব ওরফে বাদশাকে উত্তরায় তিন কাঠা, নড়াইল জেলা মুজিব বাহিনীর প্রধান ও সাবেক সাংসদ শরীফ খসরুজ্জামানকে উত্তরায় পাঁচ কাঠা দেওয়া হচ্ছে। এ ছাড়া রাষ্ট্রের আরও গুরুত্বপূর্ণ ব্যক্তির সন্তানদেরও প্লট দেওয়া হচ্ছে।উত্তরায় প্লটের সংকট রয়েছে বলে প্রচার করা হলেও পূর্ত মন্ত্রণালয়ের আট কর্মকর্তার সবাইকেই উত্তরায় প্লট দেওয়া হচ্ছে। এই মন্ত্রণালয়ের অনেক কর্মকর্তা চলতি বছরে বদলি হয়ে গেছেন। আগে তাঁরা প্লট পেয়েছেন। এবার যাঁরা প্লট পাচ্ছেন, তাঁদের বেশির ভাগই
