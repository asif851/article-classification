
আইনশৃঙ্খলা রক্ষাকারী বাহিনীর সোর্স পরিচয় দিয়ে নিখোঁজ থাকা বাংলাদেশি বংশোদ্ভূত এক ব্রিটিশ নাগরিকের পরিবারের কাছ থেকে ৫০ লাখ টাকা আদায়ের অভিযোগে এক ব্যক্তিকে আটক করা হয়েছে।
র‍্যাপিড অ্যাকশন ব্যাটালিয়নের (র‍্যাব) পক্ষ থেকে আজ সোমবার সকালে গণমাধ্যমে পাঠানো মোবাইল ফোনের খুদে বার্তায় এই তথ্য জানানো হয়।
খুদে বার্তায় বলা হয়, রাজধানীর শাহ আলী থানার দিয়াবাড়ি এলাকা থেকে হাজি আলম নামের ওই ব্যক্তিকে আটক করা হয়। তাঁকে আটক করে র‍্যাব-৪।
ঘটনার বিষয়ে বিস্তারিত তথ্য জানানো হয়নি। বিস্তারিত তথ্য জানাতে সাংবাদিকদের ব্রিফ করা হবে বলে র‍্যাব জানিয়েছে।
আরও পড়ুন:ক্রসফায়ারের ভয় দেখিয়ে ৫০ লাখ টাকা আদায়
