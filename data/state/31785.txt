
রাজধানীর পান্থপথে আইনশৃঙ্খলা রক্ষাকারী বাহিনীর জঙ্গিবিরোধী অভিযান শেষ হয়েছে। অভিযানে সন্দেহভাজন এক জঙ্গি নিহত হন। এ অভিযানের নাম দেওয়া হয় ‘আগস্ট বাইট’। আজ মঙ্গলবার ভোর থেকে পান্থপথের স্কয়ার হাসপাতালের পশ্চিম পাশে ৬ নম্বর ভবনটি ঘিরে রাখা হয়। ভবনে অবস্থিত হোটেল ওলিও ইন্টারন্যাশনালের চারতলায় ৩০১ নম্বর কক্ষে একজন জঙ্গি অবস্থান নিয়েছে বলে জানতে পারে পুলিশ। পরে ওই রাস্তায় ব্যারিকেড দিয়ে পুরো এলাকা ঘিরে রাখে পুলিশ ও পুলিশের বিশেষায়িত ইউনিট সোয়াটের সদস্যরা।







