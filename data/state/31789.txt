
বাংলাদেশে আরও বিদ্যুৎ রপ্তানি করতে ভারত প্রস্তুত রয়েছে। ভারতের প্রধানমন্ত্রী নরেন্দ্র মোদি গতকাল সোমবার ত্রিপুরার পালাটানা বিদ্যুৎকেন্দ্রের দ্বিতীয় ইউনিটের উদ্বোধন শেষে এ কথা বলেন। তিনি বলেন, ‘এখন বিদ্যুৎ রপ্তানির সক্ষমতা অর্জন করেছি। প্রতিবেশী বাংলাদেশে বিদ্যুৎ রপ্তানির জন্য আমরা প্রস্তুত।’ একই অনুষ্ঠানে প্রধানমন্ত্রী শেখ হাসিনার জ্বালানি উপদেষ্টা তৌফিক-ই-ইলাহী চৌধুরী সাংবাদিকদের বলেন, ত্রিপুরা থেকে ১০০ মেগাওয়াট বিদ্যুৎ কিনছে বাংলাদেশ। এ ব্যাপারে ভারতের সঙ্গে একটি চুক্তি চূড়ান্ত পর্যায়ে রয়েছে। দ্য হিন্দু
