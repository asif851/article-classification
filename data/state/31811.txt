
জঙ্গিদের অর্থ সহায়তা দেওয়ার অভিযোগে রাজধানী থেকে সুপ্রিম কোর্টের তিন আইনজীবীকে আটক করেছে র‍্যাপিড অ্যাকশন ব্যাটালিয়ন (র‍্যাব)-৭ এর একটি দল। র‍্যাবের পাঠানো খুদে বার্তায় আজ বুধবার এ তথ্য জানানো হয়েছে।
বার্তায় বলা হয়, এই তিন আইনজীবী হলেন ব্যারিস্টার শাকিলা ফারজানা, অ্যাডভোকেট লিটন ও অ্যাডভোকেট বাপন। গতকাল মঙ্গলবার রাত ১১টার দিকে রাজধানীর ধানমন্ডি থেকে তাঁদের আটক করা হয়।
এ তিনজনের বিরুদ্ধে এসএইচবি (শহীদ হামজা ব্রিগেড) নামে একটি জঙ্গি সংগঠনকে এক কোটি আট লাখ টাকা সহায়তা দেওয়ার অভিযোগ রয়েছে বলে র‍্যাব জানায়।
এ ব্যাপারে বেলা দেড়টায় সাংবাদিকদের ব্রিফিং করার কথা।
