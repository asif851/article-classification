
ময়মনসিংহের ত্রিশালে বিদ্যুৎস্পৃষ্ট হয়ে এসএসসি পরীক্ষার্থী ইমরান (১৬) ও তার মা রিনা বেগমের (৪০) মৃত্যু হয়েছে। পৌরসভার ৬ নম্বর ওয়ার্ডের নওধার এলাকায় গতকাল সোমবার এ ঘটনা ঘটে।ইমরানের চাচা পৌর শ্রমিক দলের সভাপতি জাকির হোসেন জানান, গতকাল বেলা ১১টার দিকে তাঁর ভাই নেয়ামত আলীর স্ত্রী রিনা জিআই তারে কাপড় নাড়তে গিয়ে বিদ্যুৎস্পৃষ্ট হন। মাকে উদ্ধার করতে গিয়ে ইমরানও তারে জড়িয়ে পড়ে। ঘটনাস্থলেই মা ও ছেলের মৃত্যু হয়।৬ নম্বর ওয়ার্ডের কাউন্সিলর আবদুল বাতেন বলেন, ‘এ ঘটনায় আমরা সবাই মর্মাহত। ভবিষ্যতে যেন এ ধরনের ঘটনা না ঘটে, সে বিষয়ে জনগণকে সচেতন করতে উদ্যোগ নেওয়া হবে।’
 
