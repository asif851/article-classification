
চাঁদপুর পৌরসভার ১৫ নম্বর ওয়ার্ডকে মাদকমুক্ত ঘোষণা করেছেন পুলিশ সুপার (এসপি) শামসুন্নাহার। গতকাল শনিবার জেলা পুলিশের মাসব্যাপী মাদক নির্মূল অভিযান কর্মসূচির অংশ হিসেবে কমিউনিটি পুলিশিং চাঁদপুর অঞ্চল ৬-এর আলোচনা সভা হয়। সেখানে এসপি ওই ঘোষণা দেন। এর আগে মাদকবিরোধী এক শোভাযাত্রা ১৫ নম্বর ওয়ার্ডের বিষ্ণুদী রোড, জিটি রোড, বিটি রোড, টেকনিক্যাল স্কুল ও শহরের গুরুত্বপূর্ণ সড়ক প্রদক্ষিণ করে। এতে ওয়ার্ডের পাঁচটি মহল্লার নেতা, সুধী সমাজ ও বিভিন্ন স্তরের জনগণ অংশ নেন। এসপি বলেন, এরপরও কেউ মাদকের সঙ্গে জড়িত থাকলে কঠিন শাস্তি দেওয়া হবে। 
