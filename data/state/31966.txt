
কক্সবাজারের চকরিয়া উপজেলার বদরখালী সমবায় কৃষি ও উপনিবেশ সমিতির নতুন ভবনের ভিত্তিপ্রস্তর স্থাপন করা হয়েছে।গতকাল বুধবার বেলা দুইটায় স্থানীয় সরকার, পল্লী উন্নয়ন ও সমবায় প্রতিমন্ত্রী মসিউর রহমান রাঙ্গা ওই ভবনের ভিত্তিপ্রস্তর স্থাপন করেন। পরে বদরখালী জামে মসজিদ মাঠে এক আলোচনা সভা অনুষ্ঠিত হয়।বদরখালী সমবায় কৃষি ও উপনিবেশ সমিতির সভাপতি নুরুল আলম সিকদারের সভাপতিত্বে ওই আলোচনা সভায় প্রধান অতিথির বক্তব্য দেন মসিউর রহমান রাঙ্গা। বিশেষ অতিথির বক্তব্য দেন স্থানীয় সাংসদ মো. ইলিয়াছ, কক্সবাজার সদর-রামু আসনের সাংসদ সাইমুম সরওয়ার, সমিতির সাধারণ সম্পাদক এ কে এম ইকবাল বদরী, ইউপি চেয়ারম্যান নুরে হোছাইন আরিফ, উপজেলা জাতীয় পার্টির সাংগঠনিক সম্পাদক শামসুল আলম প্রমুখ।
