
রাজধানীর রামপুরা থেকে অস্ত্রসহ ১১ জনকে আটকের পর এক সময়ের জনপ্রিয় মডেল ও অভিনেতা পল্লবসহ পাঁচজনকে ছেড়ে দিয়েছে পুলিশ। এ ঘটনায় পলাতক আরও তিনজনসহ মোট নয়জনের বিরুদ্ধে অস্ত্র নিয়ন্ত্রণ আইনে একটি মামলা করা হয়েছে।পুলিশের মতিঝিল বিভাগের উপকমিশনার মোহাম্মদ আশরাফুজ্জামান প্রথম আলোকে বলেন, আজ ভোরে রাজধানীর রামপুরার টিভি ভবনের পেছনে কুঞ্জবন এলাকার একটি অফিস থেকে তাঁদের আটক করা হয়। সেখান থেকে তিনটি পিস্তল, ১৪টি গুলি ও দুটি চাপাতি উদ্ধার করা হয়েছে। তাঁদের সবাইকে থানায় এনে জিজ্ঞাসাবাদ করা হয়েছে। এ ঘটনায় সংশ্লিষ্টতা না পাওয়ায় মডেল-অভিনেতা পল্লবসহ পাঁচজনকে দুপুরের দিকে ছেড়ে দেওয়া হয়েছে।যাঁদের গ্রেপ্তার দেখানো হয়েছে, তাঁরা হলেন ফরিদউদ্দিন, ইসমাঈল, ওবায়দুর রহমান বাদল, জনি, লিটন মাতুব্বর ও কামাল ওরফে ডিজিটাল কামাল। তবে মামলার বাকি তিন আসামির নাম জানাননি ওই পুলিশ কর্মকর্তা। তিনি বলেন, কোনো অপরাধ সংঘটনের জন্যই তাঁরা অবৈধ অস্ত্র বহন করছিলেন। এ বিষয়ে বিস্তারিত জানতে তাঁদের জিজ্ঞাসাবাদে ১০ দিনের রিমান্ডে নেওয়ার আবেদন জানানো হবে।
আর ও পড়তে ক্লিক করুন 

অস্ত্রসহ মডেল পল্লব ও ১০ ব্যক্তি আটক

 
