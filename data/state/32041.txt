
সাতকানিয়ার ধর্মপুর ইউনিয়ন নাগরিক কমিটির উদ্যোগে গুণীজন, জয়িতা এবং ২০১৪ সালে পিইসি থেকে এসএসসি পর্যন্ত জিপিএ-৫ পাওয়া শিক্ষার্থীদের সংবর্ধনা অনুষ্ঠান ১৪ ফেব্রুয়ারি অনুষ্ঠিত হয়। দক্ষিণ ধর্মপুর সরকারি প্রাথমিক বিদ্যালয়ের মাঠে আয়োজিত অনুষ্ঠানে প্রধান অতিথি ছিলেন রূপালী ব্যাংকের পরিচালক আবু সুফিয়ান। উদ্বোধক ছিলেন সাতকানিয়া উপজেলা নির্বাহী কর্মকর্তা মোহাম্মদ উল্লাহ। প্রধান বক্তা ছিলেন আইনজীবী সুখময় চৌধুরী।নাগরিক কমিটির আহ্বায়ক দিলীপ কুমার ভট্টাচার্যের সভাপতিত্বে অনুষ্ঠানে বিশেষ অতিথি ছিলেন উপজেলা মাধ্যমিক শিক্ষা কর্মকর্তা আজিম শরীফ, উপজেলা আওয়ামী লীগের সহসভাপতি মোজাম্মেল হক, ধর্মপুর ইউনিয়ন পরিষদের চেয়ারম্যান এম ইলিয়াছ চৌধুরী, বাজালিয়া উচ্চবিদ্যালয় পরিচালনা পর্ষদের সাবেক সভাপতি আ স ম ইদ্রিচ, বেসরকারি উন্নয়ন সংস্থা উদ্দীপনের অঞ্চলিক ব্যবস্থাপক আফজল মিয়া চৌধুরী, বাজালিয়া উচ্চবিদ্যালয়ের প্রধান শিক্ষক অজিত কারণ, সাংবাদিক মামুন মুহাম্মদ, জাহেদ হোসাইন ও জসীম উদ্দিন। অনুষ্ঠানে লক্ষ্মীপুরের জ্যেষ্ঠ সহকারী জজ তাহমিনা আফরোজ চৌধুরী, রত্নগর্ভা মা ফেরদৌসী আক্তার, দুস্থ কর্মজীবী মহিলা সুষমা তালুকদার, শ্রেষ্ঠ প্রধান শিক্ষক (প্রাথমিক) অনিল ধর, শ্রেষ্ঠ সহকারী শিক্ষক (প্রাথমিক) মোমেনা বেগম, প্রধান শিক্ষক (মাধ্যমিক) আহমদ ছফা, আবদুুল ওহাব ও ২০ শিক্ষার্থীর হাতে সম্মাননা ক্রেস্ট তুলে দেন অতিথি। এ ছাড়া শ্রেষ্ঠ বিদ্যালয় হিসেবে আলমগীর সরকারি প্রাথমিক বিদ্যালয় কর্তৃপক্ষের হাতেও সম্মাননা প্রদান করা হয়। বিজ্ঞপ্তি।
