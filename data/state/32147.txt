
চট্টগ্রাম নগরের জামালখান এলাকায় প্রেসক্লাব ভবনের সামনে গতকাল শুক্রবার বিকেলে জাতীয় সমাজতান্ত্রিক দল (জাসদ) মানববন্ধন করেছে।
জাতীয় সমাজতান্ত্রিক দল চট্টগ্রাম মহানগর শাখা কর্নেল তাহেরের হত্যাকাণ্ডের সঙ্গে জড়িত ব্যক্তিদের বিচারের দাবিতে এ মানববন্ধন করে। এ উপলক্ষে অনুষ্ঠিত সমাবেশে প্রধান অতিথি ছিলেন সাবেক মেয়র এবং চট্টগ্রাম মহানগর আওয়ামী লীগের সভাপতি এ বি এম মহিউদ্দিন চৌধুরী।
জাসদ মহানগর শাখার সভাপতি আবুবকরের সভাপতিত্বে সমাবেশে সংহতি জানিয়ে বক্তব্য দেন ন্যাপ নেতা মৃদুল গুপ্ত দাশ, সাম্যবাদী দলের অমূল্য বড়ুয়া। অন্যান্যের মধ্যে বক্তব্য দেন জাসদের কেন্দ্রীয় শিল্প ও বাণিজ্য সম্পাদক তৈয়ুবুর রহামান, সহসভাপতি ইন্দু নন্দন দত্ত, মহানগর সহসভপাতি হায়দার আলী, সাধারণ সম্পাদক জসিম উদ্দিন প্রমুখ।
