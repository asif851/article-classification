
কিশোরগঞ্জের সদর উপজেলা নির্বাচনে চেয়ারম্যান পদে হেরে গেছেন স্থানীয় সরকারমন্ত্রী আওয়ামী লীগের সাধারণ সম্পাদক সৈয়দ আশরাফুল ইসলামের আপন চাচাতো ভাই সৈয়দ আশফাকুল ইসলাম।
আজ শনিবার অনুষ্ঠিত তৃতীয় দফার নির্বাচনে তিনি বিএনপি-সমর্থিত প্রার্থী শরীফুল ইসলাম শরীফের কাছে হেরে যান। শরীফুল ইসলাম শরীফ আনারস প্রতীকে ৬১ হাজার ৭৯৪ ভোট পেয়ে জয়ী হন। তার প্রতিদ্বন্দ্বী আওয়ামী লীগ-সমর্থিত সৈয়দ আশফাকুল ইসলাম টিটু (কাপ পিরিচ) পেয়েছেন ৪৭ হাজার ৯৭৮ ভোট।
প্রথম ও দ্বিতীয় পর্বের নির্বাচনে বিএনপি চেয়ারম্যান পদ পেয়েছে ৯৪টি এবং আওয়ামী লীগ পেয়েছে ৭৯। এদিকে ওই দুই পর্বে জামায়াত-সমর্থিত ২০ জন চেয়ারম্যান নির্বাচিত হন।
