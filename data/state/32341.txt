
৩৬তম বিসিএসের লিখিত পরীক্ষায় ৫ হাজার ৯৯০ জন উত্তীর্ণ হয়েছেন। আজ মঙ্গলবার বিকেলে সরকারি কর্মকমিশনের (পিএসসি) এক বৈঠকের পর ফলাফল প্রকাশের সিদ্ধান্ত হয়।
পিএসসির জনসংযোগ কর্মকর্তা হাফিজুর রহমান প্রথম আলোকে এই তথ্য জানিয়েছেন।
প্রথম শ্রেণির ২ হাজার ১৮০ জন গেজেটেড কর্মকর্তা নিয়োগ দিতে ২০১৫ সালের ৩১ মে ৩৬তম বিসিএসের বিজ্ঞপ্তি প্রকাশ করা হয়। গত বছরের ৮ জানুয়ারি প্রিলিমিনারি পরীক্ষা অনুষ্ঠিত হয়। ২ লাখেরও বেশি পরীক্ষার্থী এতে অংশ নেন। কিন্তু উত্তীর্ণ হন মাত্র ১৩ হাজার ৬৭৯ জন। গত বছরের সেপ্টেম্বরে তাঁদের লিখিত পরীক্ষা অনুষ্ঠিত হয়। এতে অংশ নেন ১২ হাজার ৪৬৮ জন।
