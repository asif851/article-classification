
তৈরি পোশাকশিল্পের শ্রমিকদের ন্যূনতম মজুরি আট হাজার টাকা এবং এই খাতে সামাজিক নিরাপত্তা বেষ্টনী সৃষ্টির দাবি করেছে বাংলাদেশ ট্রেড ইউনিয়ন কেন্দ্র (বিটিইউসি)। গতকাল সোমবার বিটিইউসির সভাপতি সহিদুল্লাহ চৌধুরী ও সাধারণ সম্পাদক ওয়াজেদুল ইসলাম খান এক বিবৃতিতে এসব দাবি জানান। শ্রমিকদের বেতন-ভাতা পুনর্নির্ধারণের জন্য ন্যূনতম মজুরি বোর্ড গঠনের সরকারি সিদ্ধান্তকে স্বাগত জানানো হয় বিবৃতিতে। দ্রব্যমূল্য বৃদ্ধির সঙ্গে সংগতি রেখে প্রতিবছর মহার্ঘ ভাতা দেওয়ার দাবি করা হয়। বিজ্ঞপ্তি।
