
টাঙ্গাইলের বাঐখোলা এলাকায় গতকাল সড়ক দুর্ঘটনায় মির্জাপুরের ক্রিকেট খেলোয়াড় পাপ্পু খান (২০) নিহত হয়েছেন। পাপ্পু উপজেলা সদরের মোসলেম খানের ছেলে। সকালে পাপ্পু মির্জাপুর থেকে মোটরসাইকেলে করে বাসাইলে উন্মুক্ত বিশ্ববিদ্যালয়ের এসএসসি প্রোগ্রামের প্রথম বর্ষের পরীক্ষা দিতে যাচ্ছিলেন। এ সময় ওই স্থানে সে দুর্ঘটনায় মারা যান। তাঁর মৃত্যুতে সাংসদ একাব্বর হোসেন ও সাবেক সাংসদ আবুল কালাম আজাদ সিদ্দিকী শোক প্রকাশ করেছেন।  মির্জাপুর (টাঙ্গাইল) প্রতিনিধি
