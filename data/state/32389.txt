
স্বাস্থ্যমন্ত্রী মোহাম্মদ নাসিম বলেছেন, ইউনিয়ন স্বাস্থ্যকেন্দ্রের পর এখন থেকে চিকিৎসকদের কমিউনিটি ক্লিনিকেও সেবা দিতে হবে।আজ বুধবার রাজধানীর একটি হোটেলে বিশ্ব স্বাস্থ্য সংস্থার ‘কমিউনিটি ক্লিনিক হেলথ রেভ্যুলেশন ইন বাংলাদেশ’ শীর্ষক বইয়ের মোড়ক উন্মোচন অনুষ্ঠানে মন্ত্রী এ কথা বলেন।স্বাস্থ্যমন্ত্রী বলেন, এখন পর্যাপ্তসংখ্যক চিকিৎসকের নিয়োগ দেওয়া হয়েছে। চিকিৎসকদের সপ্তাহে এক দিন কমিউনিটি ক্লিনিকে গিয়ে সেবা দিতে হবে।অনুষ্ঠানে জানানো হয়, ১৯৯৬ সালে বাংলাদেশে প্রথম কমিউনিটি ক্লিনিক চালু হয়। বর্তমানে দেশে ১৩ হাজারের বেশি ক্লিনিক রয়েছে।
