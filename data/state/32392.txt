
রংপুর শহরের রবার্টসন গঞ্জ এলাকায় দেয়ালচাপায় দুই শিশু মারা গেছে। আজ শুক্রবার বেলা সাড়ে ১১টার দিকে এ ঘটনা ঘটে।
নিহত দুই শিশু হলো রুহুল আমিনের ছেলে শাহরিয়ার অর্ণব (৭) ও বাপ্পি মিয়ার ছেলে আয়াত আলী (৫)।
পুলিশ ও পারিবারিক সূত্র জানায়, পরিত্যক্ত একটি ভবনের জরাজীর্ণ দেয়ালের পাশে ওই দুই শিশু খেলছিল। এ সময় দেয়াল ধসে পড়লে তারা চাপা পড়ে।
কোতোয়ালি থানার পরিদর্শক (তদন্ত) আজিজুল ইসলাম বলেন, দুই শিশুর লাশ উদ্ধার করে সুরতহাল শেষে পরিবারের কাছে হস্তান্তর করা হয়েছে।
