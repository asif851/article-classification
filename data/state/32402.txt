
বিএনপির যুগ্ম মহাসচিব রুহুল কবির রিজভীকে ফের রিমান্ডে নেওয়ার অাদেশ দিয়েছেন আদালত। আজ সোমবার ঢাকার মহানগর হাকিম মারুফ হোসেন রিজভীর তিন দিনের রিমান্ড মঞ্জুর করেন।এর আগে যাত্রাবাড়ী ও বাড্ডা থানায় করা আলাদা মামলায় দুই দফা রিমান্ডে নেওয়া হয় রিজভীকে। রিমান্ড শেষে আজ রিজভীকে আদালতে হাজির করা হয়। এ সময় যাত্রাবাড়ীর কাঠেরপুল এলাকায় গাড়ি পোড়ানোর ঘটনায় করা মামলায় গোয়েন্দা পুলিশ (ডিবি) তাঁকে ১০ দিন রিমান্ডে নিয়ে জিজ্ঞাসাবাদের আবেদন করে। শুনানি শেষে আদালত তিন দিনের রিমান্ড মঞ্জুর করেন।গত ৩১ জানুয়ারি রাত পৌনে তিনটার দিকে রাজধানীর বারিধারার একটি বাসা থেকে রিজভীকে আটক করে র‌্যাপিড অ্যাকশন ব্যাটালিয়ন (র‌্যাব)। পরে তাঁকে বাড্ডা ও যাত্রাবাড়ী থানায় করা মামলায় গ্রেপ্তার দেখানো হয়।
