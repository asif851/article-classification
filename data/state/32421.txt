
আন্তর্জাতিক মাতৃভাষা দিবস উপলক্ষে ফেনীর পশ্চিম ডাক্তারপাড়ায় শিশুদের সুন্দর হাতের লেখা ও চিত্রাঙ্কণ প্রতিযোগিতা অনুষ্ঠিত হয়। ১৩ ফেব্রুয়ারি সকালে জহুর ফাউন্ডেশনের সহযোগিতায় এ প্রতিযোগিতার আয়োজন করা হয়।প্রতিযোগিতার উদ্বোধন করেন জহুর ফাউন্ডেশনের ভাইস চেয়ারম্যান বখতেয়ার ইসলাম। এ সময় পশ্চিম ডাক্তারপাড়া সংসদ ও সমাজ উন্নয়ন পরিষদের কর্মকর্তারা উপস্থিত ছিলেন।প্রাথমিক বিদ্যালয়ের ৬৭ জন শিক্ষার্থী প্রতিযোগিতায় অংশ নেয়। ফেনী সরকারি বালিকা উচ্চবিদ্যালয়ের প্রধান শিক্ষক সুব্রত নাথ প্রতিযোগিতার বিচারক হিসেবে দায়িত্ব পালন করেন।
