
২০-দলীয় জোটের সমাবেশে যোগ দিতে ব্রাহ্মণবাড়িয়ায় পৌঁছেছেন বিএনপির চেয়ারপারসন খালেদা জিয়া।
আজ মঙ্গলবার বিকেল চারটার দিকে খালেদা জিয়া সেখানে পৌঁছান। সাড়ে চারটার দিকে তাঁর সমাবেশ মঞ্চে যোগ দেওয়ার কথা।
বেলা পৌনে দুইটার দিকে বিএনপির ভারপ্রাপ্ত মহাসচিব মির্জা ফখরুল ইসলাম আলমগীর শহরের নিয়াজ মুহাম্মদ উচ্চবিদ্যালয় মাঠের মঞ্চে পৌঁছান। এরপর স্থানীয় নেতাদের বক্তব্য দেওয়ার মধ্য দিয়ে শুরু হয় সমাবেশ।ব্রাহ্মণবাড়িয়ায় ২০-দলীয় জোটের সমাবেশ শুরু
নির্দলীয় তত্ত্বাবধায়ক সরকারের অধীনে আগাম নির্বাচনের দাবিতে এবং গুম-খুন-নির্যাতন, জাতীয় সম্প্রচার নীতিমালা ও বিচারপতিদের অভিশংসনের ক্ষমতা সংসদের হাতে ফিরিয়ে দেওয়ার প্রতিবাদে ২০-দলীয় জোট ওই সমাবেশের আয়োজন করেছে।
