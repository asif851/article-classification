
ফটো সাংবাদিক মরহুম জহিরুল হকের স্মরণে আজ রোববার সকাল ১০টায় জাতীয় প্রেসক্লাবের কনফারেন্স লাউঞ্জে শোকসভা অনুষ্ঠিত হবে। বাংলাদেশ ফটো জার্নালিস্ট অ্যাসোসিয়েশন এ শোকসভার আয়োজন করেছে। গতকাল শনিবার এক বিজ্ঞপ্তিতে এ তথ্য জানানো হয়েছে। সংগঠনের পক্ষ থেকে শোকসভায় মরহুমের শুভাকাঙ্ক্ষী ও সহকর্মীদের উপস্থিত থাকার জন্য অনুরোধ জানানো হয়েছে।১৫ জুন দিল্লিতে চিকিৎসাধীন অবস্থায় জহিরুল হক মারা যান। জহিরুল হক কলকাতা থেকে প্রকাশিত দৈনিক আজকাল পত্রিকার বাংলাদেশের বিশেষ প্রতিনিধি ও ফটো সাংবাদিক হিসেবে কর্মরত ছিলেন। বিজ্ঞপ্তি।
