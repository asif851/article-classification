
মৌলভীবাজারের কুলাউড়া উপজেলার ভাটেরা রেলওয়ে স্টেশনের কাছে আন্তনগর কালনীর ধাক্কায় সুমন আহমদ (২৪) নামের এক যুবক মারা গেছেন। গত রোববার রাতে ওই রেলওয়ে স্টেশনের আউটার সিগন্যালের কাছে এ দুর্ঘটনা ঘটে। সুমন উপজেলার রাধানগর গ্রামের আবদুর রশীদের ছেলে। রেলওয়ে থানা সূত্র জানায়, সুমন মুঠোফোনে কথা বলতে বলতে রেললাইনের পাশ দিয়ে হাঁটছিলেন। এ সময় ট্রেনটি তাঁকে ধাক্কা দিলে ঘটনাস্থলেই তিনি মারা যান। কুলাউড়া রেলওয়ে থানার ভারপ্রাপ্ত কর্মকর্তা (ওসি) স্বপন কান্তি বড়ুয়া ঘটনার সত্যতা নিশ্চিত করেছেন।  মৌলভীবাজার প্রতিনিধি
 
