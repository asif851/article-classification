
পাঁচ দিনের সফরে ভারতে গেলেন জাতীয় পার্টির (জাপা) চেয়ারম্যান হুসেইন মুহম্মদ এরশাদ। তিনি গতকাল রোববার দুপুরে লালমনিরহাটের পাটগ্রাম উপজেলার বুড়িমারী স্থলবন্দর দিয়ে সড়কপথে ভারতে যান। বুড়িমারী স্থলবন্দরে এরশাদকে শুভেচ্ছা জানান দলটির স্থানীয় নেতারা। যাওয়ার আগে বুড়িমারী স্থলবন্দরে সাংবাদিকদের প্রশ্নের জবাবে এরশাদ বলেন, এটা তাঁর পারিবারিক সফর।
এরশাদের সফরসঙ্গী হয়েছেন তাঁর ছেলে এরিখ এরশাদ, জাতীয় পার্টির মহাসচিব রুহুল আমিন হাওলাদার, সভাপতিমণ্ডলীর সদস্য সুনীল শুভ রায়, এরশাদের ব্যক্তিগত কর্মকর্তা এম এ ওহাব, গাড়িচালক আব্দুল মান্নান ও মো. সেলিম।
 
 
