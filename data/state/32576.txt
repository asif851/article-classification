
রাজশাহী বিশ্ববিদ্যালয়ে আনুষ্ঠানিকভাবে যাত্রা শুরু করেছে বিজ্ঞানমনস্ক শিক্ষার্থীদের সংগঠন ‘সায়েন্স ক্লাব’। গতকাল সকাল সাড়ে নয়টায় ক্লাবটির আনুষ্ঠানিক উদ্বোধন করেন বিশ্ববিদ্যালয়ের উপাচার্য অধ্যাপক মুহম্মদ মিজানউদ্দিন ও ক্লাবের উপদেষ্টা ইমেরিটাস অধ্যাপক ড. অরুণ কুমার বসাক। অনুষ্ঠান শেষে সকাল সাড়ে ১০টায় সিনেট ভবনে বিজ্ঞানবিষয়ক আলোচনা সভা অনুষ্ঠিত হয়। অরুণ কুমার বসাকের সভাপতিত্বে সভায় উপস্থিত ছিলেন বিশ্ববিদ্যালয়ের সহ-উপাচার্য অধ্যাপক চৌধুরী সারওয়ার জাহান, খুলনা বিশ্ববিদ্যালয়ের বায়োটেকনোলজি অ্যান্ড জেনেটিক ইঞ্জিনিয়ারিং ডিসিপ্লিনের অধ্যাপক মোরসালিন বিল্লাহ, আইসিডিডিআরবির গবেষক জাহিদ হায়াৎ মাহমুদ, ঢাকা বিশ্ববিদ্যালয়ের পদার্থবিজ্ঞান বিভাগের অধ্যাপক তালাল আহমেদ চৌধুরী। 
