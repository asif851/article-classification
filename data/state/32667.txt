
নীলফামারী টেলিভিশন সাংবাদিক ফোরামের দ্বিবার্ষিক নির্বাচনে মাছরাঙা টেলিভিশনের প্রতিনিধি মঞ্জুরুল আলম ওরফে সিয়াম সভাপতি এবং এটিএন বাংলা ও এটিএন নিউজের প্রতিনিধি মিল্লাদুর রহমান ওরফে মামুন সাধারণ সম্পাদক পদে জয়ী হয়েছেন। গত শুক্রবার বেলা দুইটা থেকে বিকেল পাঁচটা পর্যন্ত নীলফামারী শিল্পকলা একাডেমী মিলনায়তনে ভোট গ্রহণ করা হয়। জেলা তথ্য কর্মকর্তা মো. শাহজাহান আলী রিটার্নিং কর্মকর্তার দায়িত্ব পালন করেন। রিটার্নিং কর্মকর্তা জানান, মোট আটটি পদের মধ্যে সাধারণ সম্পাদক ও যুগ্ম সাধারণ সম্পাদক পদে একাধিক প্রার্থী থাকায় গোপন ব্যালটে ভোট গ্রহণ করা হয়। 
