
বাংলাদেশ ফেডারেল সাংবাদিক ইউনিয়নের (বিএফইউজে) একাংশের নির্বাহী পরিষদের দ্বিবার্ষিক নির্বাচন আজ শনিবার অনুষ্ঠিত হবে। জাতীয় প্রেসক্লাব চত্বরে সকাল নয়টা থেকে বিকেল পাঁচটা পর্যন্ত ভোট গ্রহণ চলবে। দেশের ১০টি সাংবাদিক ইউনিয়নের ৩ হাজার ২৬৩ জন সদস্য সরাসরি ভোট দিয়ে আগামী দুই বছরের জন্য বিএফইউজের নির্বাহী কমিটির নেতা নির্বাচন করবেন। নির্বাচনের যাবতীয় প্রস্তুতি ইতিমধ্যে শেষ হয়েছে বলে জানিয়েছেন প্রধান নির্বাচন কমিশনার আবু তাহের। বাসস
