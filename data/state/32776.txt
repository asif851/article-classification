
আওয়ামী লীগের সাংসদ (পটুয়াখালী-৩) গোলাম মাওলা রনি স্বতন্ত্র প্রার্থী হিসেবে আগামী নির্বাচনে প্রতিদ্বন্দ্বীতা করার ইচ্ছা প্রকাশ করেছেন। আজ শুক্রবার রাতে নিজের ফেসবুক পাতায় দেওয়া স্ট্যাটাসে তিনি এই ইচ্ছা ব্যক্ত করেন।রনি তাঁর স্ট্যাটাসে লিখেছেন, ‘কিছূ টেলিভিশন চ্যানেল খবর প্রচার করছে যে, গোলাম মাওলা রনিকে আওয়ামী লীগ মনোনয়ন দেয়নি । কিন্ত বাস্তব ঘটনা হল আমি আওয়ামী লীগের মনোনয়ন পত্রই সংগ্রহ করিনি। আমার প্রশ্ন যেখানে চাওয়ার প্রশ্ন থাকে না, সেখানে দেবার বিষয় কিভাবে উত্থাপিত হয়?জেল থেকে বের হবার পর আমি এবং আমার পরিবার সিদ্ধান্ত নেই যদি পারি স্বতন্ত্র নির্বাচন করবো। বাংলাদেশের দলকানা রাজনীতিতে স্বাধীনভাবে কথা বলতে গেলে পদে পদে অপমান লাঞ্ছনা এবং বাধার সম্মুখিন হতে হয় বলেই আমি এ সিদ্ধান্ত নিয়েছি। যতদিন সার্মথ্য থাকবে ততদিন সত্য এবং ন্যায়ের পক্ষে কথা বলে যাব ইনসাআল্লাহ...আর হ্যা, এক দলীয় বা কোনো পাতানো নির্বাচনে অংশ গ্রহণ করে কোলাবেটর হিসেবে কুখ্যাতি অর্জন করতে চাই না।আশা করছি সবাইকে পাশে পাব সব সময়। সবার দোয়া কামনা করছি....’উল্লেখ্য, আজ আওয়ামী লীগের পক্ষ থেকে রনির নির্বাচনী এলাকায় দলীয় মনোনয়নপ্রাপ্ত হিসেবে আ খ ম জাহাঙ্গীরের নাম ঘোষণা করা হয়েছে।
