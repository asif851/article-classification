
চট্টগ্রামে এক যুবককে কুপিয়ে আহত করেছে দুর্বৃত্তরা। গতকাল সোমবার রাত আটটার দিকে নগরের শেরশাহের মুক্তিযোদ্ধা কলোনি এলাকায় এ ঘটনা ঘটে। আহত মোহাম্মদ জনিকে (২৫) চট্টগ্রাম মেডিকেল কলেজ (চমেক) হাসপাতালে ভর্তি করা হয়েছে।
জনির বাসা শেরশাহ এলাকার সালমা কলোনিতে। তাঁর বড় ভাই কামাল উদ্দীন জানান, জনি পেশায় নির্মাণশ্রমিক।
বায়েজিদ থানার ওসি মোহাম্মদ মহসীন বলেন, খেলা নিয়ে জনির সঙ্গে স্থানীয় কয়েকজন তরুণের গত শনিবার ঝগড়া হয়। এর জের ধরে তাঁকে অস্ত্র দিয়ে কোপানো হয়।
চমেক হাসপাতালের পুলিশ ফাঁড়ির সহকারী উপপরিদর্শক পঙ্কজ বড়ুয়া বলেন, জনির শরীরের বিভিন্ন অংশে আঘাত রয়েছে।
 
