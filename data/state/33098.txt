

দাফনের আগ মুহূর্তে কেঁদে ওঠা ফরিদপুরের সেই নবজাতক গালিবা হায়াত আর নেই। আজ রোববার রাতে ঢাকার স্কয়ার হাসপাতালে চিকিৎসাধীন অবস্থায় মারা যায় সে।স্কয়ার হাসপাতালের চিকিৎসক আবতাব ইউসুফ প্রথম আলোকে বলেন, রোববার রাতে নবজাতকের মৃত্যু হয়। সে হাসপাতালে নিবিড় পরিচর্যা কেন্দ্রে (আইসিইউ) চিকিৎসাধীন ছিল।নবজাতকের চাচা শামীমুল হক তালুকদারও মুঠোফোনে প্রথম আলোকে তার মৃত্যুর বিষয়টি জানান।উন্নত চিকিৎসার জন্য হাঙ্গেরিপ্রবাসী এক বাংলাদেশির সহায়তায় গতকাল শনিবার বিকেলে ওই নবজাতককে হেলিকপ্টারে করে ঢাকা নেওয়া হয়।
এর আগে নবজাতকের চাচা শামীমুল হক তালুকদার চিকিৎ​সকের বরাত দিয়ে প্রথম আলোকে জানিয়ে​ছিলেন, শিশুটি বড় ধরনের ইনফেকশনে আক্রান্ত হয়েছে। রক্ত পরীক্ষার জন্য শিশুটির শরীর থেকে রক্ত নেওয়া হয়েছিল। রক্ত নেওয়ার সেই জায়গা থেকে রক্তপাত বন্ধ করা যাচ্ছে না।
গত বুধবার দিবাগত রাত ১২টার দিকে ফরিদপুর জাহিদ মেমোরিয়াল শিশু হাসপাতালে এই শিশুটির জন্ম হয়। শিশুটিকে চিকিৎসক মৃত বলে ঘোষণা দেন। ছয় ঘণ্টা পর বৃহস্পতিবার সকাল ছয়টার দিকে দাফনের সময় শিশুটি কেঁদে ওঠে।
আরও পড়ুন:সেই নবজাতক ইনফেকশনে আক্রান্তহেলিকপ্টারেই ঢাকায় নেওয়া হলো সেই শিশুকে
