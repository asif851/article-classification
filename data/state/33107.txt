
রাজশাহীর বাগমারায় পুকুর খননের সময় পরিত্যক্ত অবস্থায় একটি আগ্নেয়াস্ত্র উদ্ধার করেছে পুলিশ। হাটগাঙ্গোপাড়া পুলিশ তদন্ত কেন্দ্রের দায়িত্বপ্রাপ্ত কর্মকর্তা উপপরিদর্শক নাইমুল হক বলেন, গতকাল সোমবার সকালে একদল শ্রমিক উপজেলার সোনাডাঙ্গা ইউনিয়নের বিলসনি গ্রামের অনুকূলচন্দ্রের পরিত্যক্ত পুকুর খনন করছিলেন। সকাল সাড়ে ১০টার দিকে তাঁরা একটি আগ্নেয়াস্ত্র দেখতে পান। খবর পেয়ে পুলিশ ঘটনাস্থল থেকে পরিত্যক্ত অবস্থায় একটি দেশি শাটারগান উদ্ধার করে।
