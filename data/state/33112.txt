
ঠাকুর রামচন্দ্র দেব সমাজ থেকে কুসংস্কার, বৈষম্য ও অনাচার দূর করে একটি মানবিকবোধসম্পন্ন অসাম্প্রদায়িক চেতনার সমাজ প্রতিষ্ঠায় কাজ করে গেছেন আজীবন। তিনি সত্য ও শান্তির বারতা নিয়ে আলোকিত সমাজ প্রতিষ্ঠা করতে চেয়েছিলেন। ঠাকুর রামচন্দ্র দেবের ৬৫তম তিরোধান দিবস উপলক্ষে ৮ মে রাউজান উপজেলার ঊনসত্তরপাড়া গ্রামের সত্যনারায়ণ সেবামন্দিরে আয়োজিত ধর্মসভায় বক্তারা এসব কথা বলেন।সেবামন্দিরের সাধারণ সম্পাদক স্বপন কুমার ধরের সভাপতিত্বে অনুষ্ঠিত ধর্মসভায় প্রধান অতিথি ছিলেন ফতেয়াবাদ রামঠাকুর সেবাশ্রমের সভাপতি চন্দন দাশ। প্রধান আলোচক ছিলেন সবিতা দাশগুপ্তা। আরও বক্তব্য দেন রাউজান জগতপুর আশ্রমের বোর্ড অব ট্রাস্টি সদস্য নিরঞ্জন বসাক ও কদলপুর উচ্চবিদ্যালয়ের প্রাক্তন শিক্ষক দুলাল কৃষ্ণ পাল। স্বাগত বক্তব্য দেন শ্যামল কান্তি বিশ্বাস। বেদবাণী পাঠ করেন বাদল বণিক। অনুষ্ঠানটি পরিচালনা করেন নান্টু ঘোষ। বিজ্ঞপ্তি।
