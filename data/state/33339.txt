
জার্মানিতে পড়াশোনা বা বসবাস করতে গেলে জার্মান ভাষায় দক্ষতা অর্জনের কোনো বিকল্প নেই। বাংলাদেশ থেকে যাঁরা এ-ওয়ান, এ-টু, বি-ওয়ান এবং বি-টু কোর্স করে জার্মানি যান, তাঁদের জন্য চাকরি পাওয়া সহজ হয়।সম্প্রতি চট্টগ্রামের জার্মান ভাষা শিক্ষাকেন্দ্র ডি-স্প্রাখে আয়োজিত ‘জার্মানিতে যেমন আছি’ শীর্ষক কথামালায় এ কথা বলেন জার্মানপ্রবাসী সোহেল মাহমুদ।জার্মানির মিউনিখ ইঞ্জিনিয়ারিং বিশ্ববিদ্যালয়ের তথ্যপ্রযুক্তির স্নাতকোত্তরে অধ্যয়নরত ডি-স্প্রাখের প্রাক্তন ছাত্র সোহেল বলেন, কম্পিউটার প্রোগ্রামিং ল্যাঙ্গুয়েজ জানা থাকলে অনেক সহজে পার্টটাইম চাকরি পাওয়া যায়। জার্মানিতে এসব চাকরির বেতনও খুব ভালো। অনুষ্ঠানে উপস্থিত ছিলেন ডি-স্প্রাখে চট্টগ্রাম কেন্দ্রের পরিচালক জয়ন্ত চৌধুরী। বিজ্ঞপ্তি।
