
তিনটি ব্যাটারিচালিত অটোরিকশা সিটি করপোরেশনের পক্ষ থেকে আগুন দিয়ে পোড়ানোর প্রতিবাদে এবং এগুলোর ক্ষতিপূরণের দাবিতে অটোরিকশার চালকেরা গতকাল রোববার প্রতীকী অনশন ও সমাবেশ করেছেন। ব্যাটারিচালিত অটোরিকশা সংগ্রাম পরিষদের আয়োজনে এ কর্মসূচি পালন করা হয়। শহরের কাচারি বাজারে জেলা প্রশাসকের কার্যালয়ের সামনের সড়কে এ সমাবেশে সভাপতিত্ব করেন আয়োজক সংগঠনের সভাপতি তোফাজ্জল হোসেন। সমাবেশে সংহতি জানিয়ে বক্তব্য দেন মহানগর আওয়ামী লীগের সভাপতি সাফিউর রহমান, সদর উপজেলা পরিষদের সাবেক ভাইস চেয়ারম্যান মাসুদ মুন্না প্রমুখ।
