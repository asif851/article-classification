
বাংলাদেশের তথ্য কমিশন ও নেপালের জাতীয় তথ্য কমিশন বিভিন্ন কাজের জন্য তথ্য আদান-প্রদান করবে। এ নিয়ে গতকাল বুধবার ঢাকায় দুই তথ্য কমিশনের মধ্যে সমঝোতা স্মারক সই হয়েছে। সকালে তথ্য কমিশন কার্যালয়ে বাংলাদেশের প্রধান তথ্য কমিশনার অধ্যাপক গোলাম রহমান ও নেপালের প্রধান তথ্য কমিশনার কৃষ্ণ হরি বাসকোটা নিজ নিজ পক্ষে সমঝোতা স্মারকে সই করেন। দুই দেশের তথ্য কমিশনের মধ্যে সাংগঠনিক কাঠামো, পরিচালনা পদ্ধতি, গবেষণা, প্রকাশনা, মানবসম্পদ উন্নয়ন, প্রশিক্ষণ ইত্যাদি বিষয়ে তথ্য আদান-প্রদান হবে। অনুষ্ঠানে বাংলাদেশের তথ্য কমিশনার নেপাল চন্দ্র সরকার, নেপালের তথ্য কমিশনার যশোদা দেবী তিমসিনা, নেপালের ভারপ্রাপ্ত হাইকমিশনার ধন বাহাদুর ওলি প্রমুখ উপস্থিত ছিলেন। বিজ্ঞপ্তি
