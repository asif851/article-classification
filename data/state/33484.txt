
রাজধানীর মধুবাগ বস্তিতে গত শনিবারের অগ্নিকাণ্ডে ক্ষতিগ্রস্তদের মধ্যে ত্রাণসামগ্রী বিতরণ করা হয়েছে। সরকারি তথ্য বিবরণীতে অগ্নিকাণ্ডে ক্ষতিগ্রস্ত পরিবারের সংখ্যা ৩২০টি বলে উল্লেখ করা হয়েছে। বাংলাদেশ রেড ক্রিসেন্ট সোসাইটি বলেছে, এ সংখ্যা ৪০০।দুর্যোগ ব্যবস্থাপনা ও ত্রাণমন্ত্রী মোফাজ্জল হোসেন চৌধুরী গতকাল রোববার ক্ষতিগ্রস্ত পরিবারগুলোর মধ্যে ত্রাণসামগ্রী বিতরণ করেন। এর মধ্যে রয়েছে মন্ত্রণালয়ের পক্ষ থেকে পরিবারপ্রতি নগদ তিন হাজার টাকা, ২০ কেজি চাল ও দুটি কম্বল।রেড ক্রিসেন্ট সোসাইটির পক্ষ থেকে পারিবারিক নিত্যপ্রয়োজনীয় সামগ্রী সরবরাহ করা হয়। বিজ্ঞপ্তি।
