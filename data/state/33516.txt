
জয়পুরহাটের আক্কেলপুরে চার ব্যক্তিকে ছয় মাস করে কারাদণ্ড দিয়েছেন ভ্রাম্যমাণ আদালত। গত বুধবার রাতে উপজেলা নির্বাহী কর্মকর্তা গোলাম মো. শাহ নেওয়াজ এ রায় দেন। তাঁদের মধ্যে তিন ব্যক্তি মাদক ব্যবসায়ী ও অন্যজন মাদকসেবী বলে পুলিশ জানিয়েছে। দণ্ডাদেশ পাওয়া ব্যক্তিরা হলেন মফিজুল ইসলাম (২২), হামিদুল ইসলাম (৪৬), রতন মণ্ডল (২৫) ও মুকুল হোসেন (৩৫)। তাঁদের মধ্যে মুকুল হোসেন মাদকসেবী। তাঁদের সবাই পৌর সদরের নিচা বাজার এলাকার বাসিন্দা। আক্কেলপুর (জয়পুরহাট) প্রতিনিধি|
