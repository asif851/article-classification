
রাজশাহী নগরের ৪৩ জন নারী-পুরুষ গতকাল মহানগর পুলিশ আয়োজিত ‘মাদক ব্যবসা পরিত্যাগ উদ্বুদ্ধকরণ সভা’য় মাদক ব্যবসা ছেড়ে স্বাভাবিক জীবনে ফিরে আসার অঙ্গীকার করেছেন। গতকাল শনিবার বেলা ১১টার দিকে ২৪ নম্বর ওয়ার্ডের রামচন্দ্রপুর এলাকায় এ সভা হয়। সেখানে ৪৩ জন মাদক ব্যবসায়ী অঙ্গীকার করেন, তাঁরা মাদক ব্যবসা করবেন না। পাশাপাশি অন্যকেও এ থেকে বিরত রাখার চেষ্টা করবেন। সভায় প্রধান অতিথি ছিলেন মহানগর পুলিশের কমিশনার শফিকুল ইসলাম। অনুষ্ঠানে সভাপতিত্ব করেন মহানগর পুলিশের উপকমিশনার (পশ্চিম) এ কে এম নাহিদুল ইসলাম। বোয়লিয়া মডেল থানা এর আয়োজন করে। এতে সহযোগিতা করেন সিটি করপোরেশনের ২৪ নম্বর ওয়ার্ডের কাউন্সিলর আরমান আলী। 
