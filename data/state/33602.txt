
অধিকার আদায়ে আদিবাসীদের পাশে থাকার অঙ্গীকার ব্যক্ত করে জাতীয় মানবাধিকার কমিশনের চেয়ারম্যান মিজানুর রহমান বলেছেন, কোনো এলাকায় ঢুকতে সামরিক ছাউনির অভ্যর্থনা পাওয়ার মধ্য দিয়ে রাষ্ট্রের কদর্য চেহারাই ফুটে ওঠে৷ রাষ্ট্রের এমন কদর্য রূপ আর হয় না৷গতকাল শনিবার কমিশনের উদ্যোগে রাঙামাটি পার্বত্য জেলা পরিষদ সম্মেলনকক্ষে আয়োজিত ‘পার্বত্য চট্টগ্রামে ভূমি ব্যবস্থাপনা ও বর্তমান প্রেক্ষিত’ শীর্ষক সেমিনারে সভাপতির বক্তব্যে এসব কথা বলেন মিজানুর রহমান৷সেমিনারে মূল প্রবন্ধ উপস্থাপন করেন জ্ঞানেন্দু বিকাশ চাকমা ও মংসানু চৌধুরী। মূল আলোচক ছিলেন পার্বত্য চট্টগ্রাম আঞ্চলিক পরিষদের সদস্য গৌতম কুমার চাকমা ও পার্বত্য চট্টগ্রাম নাগরিক কমিটির সভাপতি গৌতম দেওয়ান।
