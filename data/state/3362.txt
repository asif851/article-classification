
মানিকগঞ্জে আগামীকাল বৃহস্পতিবার সকাল-সন্ধ্যা হরতালের ডাক দিয়েছে জেলা বিএনপি। ভোটার তালিকায় বিএনপির সিনিয়র ভাইস চেয়ারম্যান তারেক রহমানের নাম অন্তর্ভুক্ত করা ও দলটির নেতা-কর্মীদের বিরুদ্ধে করা মিথ্যা মামলা প্রত্যাহার এবং তাঁদের মুক্তির দাবিতে জেলা বিএনপি এ হরতালের ডাক দিয়েছে।
জেলা বিএনপির জ্যেষ্ঠ সহসভাপতি অ্যাডভোকেট মোকসেদুর রহমান স্বাক্ষরিত এক বিজ্ঞপ্তিতে এ কথা জানানো হয়। হরতাল সফল করতে প্রশাসনসহ সর্বস্তরের মানুষের সহযোগিতা কামনা করা হয়েছে।
