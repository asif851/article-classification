
রাজধানীর যানজট, দূষণ ও ব্যস্ততা থেকে একটু অবসর নিতে দল বেঁধে বরিশাল যাত্রার সিদ্ধান্ত। সেখানকার ভাসমান পেয়ারার বাজার দেখাই উদ্দেশ্য। গত জুলাই মাসের শেষের দিকে দল বেঁধে নদীপথে রওনা হই। বরিশালের বানারীপাড়া উপজেলা থেকে ট্রলারে করে সন্ধ্যা নদীপথ ধরে আবার ভ্রমণ। প্রায় দেড় ঘণ্টা আনন্দময় ট্রলারভ্রমণ শেষে পৌঁছাই কুরিয়ানা খালে। এই খালেই ব্যাপারীদের জন্য নৌকাভর্তি পেয়ারা নিয়ে অপেক্ষা করছেন অসংখ্য পেয়ারা বিক্রেতা। ঝালকাঠি ও স্বরূপকাঠির বেশ কয়েকটি স্থানে বসে এমন ভাসমান পেয়ারার হাট। সেগুলোর একটি ভিমরুলি হাট।

 
