
আওয়ামী লীগের যুগ্ম সাধারণ সম্পাদক মাহবুব উল আলম হানিফ বলেছেন, প্রধানমন্ত্রী শেখ হাসিনা শুধুমাত্র বাংলাদেশের প্রধানমন্ত্রী নন; তিনি অসহায়, গরিব-দুঃখী মানুষের অভিভাবক। এই কারণেই তিনি সারা বিশ্বে পরিচিতি লাভ করেছেন।আজ শনিবার দুপুরে চাঁদপুর সদর উপজেলার বাগাদী চৌরাস্তা মোড় বাজারে শীতার্তদের কম্বল বিতরণ অনুষ্ঠানে প্রধান অতিথির বক্তব্যে হানিফ এসব কথা বলেন।হানিফ বলেন, বাংলাদেশের উন্নয়ন ও এগিয়ে যাওয়ার রহস্য বিশ্ববাসী এখন আগ্রহের সঙ্গে জানতে চায়। আওয়ামী লীগের প্রতিটি নেতা-কর্মীকে তাঁর আদর্শ অনুসরণ করে কাজ করতে হবে।চাঁদপুর বাগাদী ইউনিয়ন পরিষদের চেয়ারম্যান বেলায়েত হোসেন বিল্লাল গাজীর উদ্যোগে ২৫০টি কম্বল অসহায়-গরিবদের বিতরণ করা হয়। এ সময় স্থানীয় আওয়ামী লীগ, যুবলীগ, স্বেচ্ছাসেবক লীগের বিভিন্ন পর্যায়ের নেতা-কর্মী উপস্থিত ছিলেন।
