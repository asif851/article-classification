
বগুড়ার কাহালু উপজেলার কয়েকটি গ্রাম গতকাল শনিবার (১৪ মে ২০১৬) কালবৈশাখীর ছোবলে লন্ডভন্ড হয়ে গেছে। ক্ষতিগ্রস্ত হয়েছে ঘরবাড়ি, দোকানপাট ও শিক্ষাপ্রতিষ্ঠান; উপড়ে গেছে গাছপালা। ছবিতে তা তুলে ধরেছেন সোয়েল রানা।
বগুড়ার কাহালু উপজেলায় গতকাল শনিবার রাত নয়টার দিকে কালবৈশাখী আঘাত হানে। এতে উপজেলার আড়োবাড়ি সরকারি প্রাথমিক বিদ্যালয় ভবন তছনছ হয়ে গেছে।ঝড়ে সড়কের ওপর উপড়ে পড়েছে গাছ। বগুড়া-তালোড়া সড়কে যানবাহন চলাচল বন্ধ হয়ে আছে। ছবিটি আজ রোববার সকালে কাহালুর প্রতাপপুর গ্রাম এলাকা থেকে তোলা।কালবৈশাখীতে বিধ্বস্ত হয়েছে কাহালুর আল্লামের তাকিয়া দ্বিমুখী উচ্চবিদ্যালয় ভবন।ঝড়ের আঘাতে ঘরের টিন উড়ে গিয়ে আছড়ে পড়েছে বৈদ্যুতিক খুঁটি ও তারের ওপর। রোববার কাহালুর পাঁচ পীর মাজার রেলওয়ে স্টেশন এলাকা থেকে তোলা ছবি।ঝড়ে লন্ডভন্ড হয়ে গেছে কলার বাগান। ভেঙে পড়া গাছ থেকে অপরিপক্ব কলা সংগ্রহ করছেন নিরুপায় কৃষক। ছবিটি প্রতাপপুর গ্রাম থেকে তোলা ছবি।কালবৈশাখীতে বেশ কয়েকটি শিক্ষাপ্রতিষ্ঠান ক্ষতিগ্রস্ত হয়েছে। ভেঙে পড়েছে পাঁচ পীর মাজার বালিকা উচ্চবিদ্যালয়ের সীমানাপ্রাচীর।পাঁচ পীর মাজার রেলস্টেশন এলাকায় তারসহ বৈদ্যুতিক খুঁটি ভেঙে পড়েছে সড়কের ওপর।গাছের ডাল ভেঙে পড়েছে দোকানপাটের ওপর। বন্ধ হয়ে আছে বগুড়া-তালোড়া সড়ক। ছবিটি রোববার সকালে উপজেলার পাঁচ পীর মাজার রেলস্টেশন এলাকা থেকে তোলা।
