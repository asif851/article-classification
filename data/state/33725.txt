
প্রথম আলোয় ৩ মে চতুর্থ পৃষ্ঠায় ‘চট্টগ্রামে বিচারপ্রার্থী তরুণীর বোনকে আসামির হুমকি’ শিরোনামে প্রকাশিত সংবাদের প্রতিবাদ করেছেন আইনজীবী মোহাম্মদ আজিজুর রহমান।
প্রকাশিত সংবাদকে ভিত্তিহীন অভিহিত করে বলা হয়, আসামি আশরাফ আলী বাবুল আমান টাওয়ারের টেক্সহোমের মালিক। তরুণী আসামির তালাকপ্রাপ্ত স্ত্রী। তিনি আসামির বিরুদ্ধে তিনটি মিথ্যা মামলা করেছেন, যা বিচারাধীন। তরুণী নিজে ও তাঁর ছোট বোনকে সব মামলায় সাক্ষী হিসেবে ব্যবহার করে আসামিকে হয়রানি করে আসছেন।
প্রতিবেদকের বক্তব্য: তরুণীর ছোট বোনের সাধারণ ডায়েরির ভিত্তিতে প্রতিবেদনটি তৈরি করা হয়েছে। বিশ্ববিদ্যালয় ক্যাম্পাস থেকে ফেরার পথে তরুণীর ছোট বোনকে আসামি লাঞ্ছিত করে বলে অভিযোগ করা হয়।
