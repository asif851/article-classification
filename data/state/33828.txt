
বরগুনার পাথরঘাটায় রূপালী ব্যাংকের ৫৩৯তম শাখার উদ্বোধন করা হয়েছে। শহরের এ কে সিকদার মার্কেটে গতকাল ওই শাখার উদ্বোধন করেন বরগুনা-২ আসনের সাংসদ শওকত হাচানুররহমান। উদ্বোধন শেষে ব্যাংকের বরিশাল বিভাগীয় প্রধান ও মহাব্যবস্থাপক (জিএম) মো. আবুল কালাম আজাদের সভাপতিত্বে শাখা ভবনে এক সুধী সমাবেশ অনুষ্ঠিত হয়। পাথরঘাটা শাখা ব্যবস্থাপক মো. মনিরুল ইসলাম জানান, বাংলাদেশ ব্যাংকের কোর ব্যাংকিং নীতিমালায় শাখাটি উদ্বোধন করা হয়েছে। উদ্বোধনের দিন থেকেই অনলাইন সুবিধা পাবেন গ্রাহকেরা। পাথরঘাটা (বরগুনা) প্রতিনিধি
