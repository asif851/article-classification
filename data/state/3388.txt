
নিউইয়র্কভিত্তিক আন্তর্জাতিক মানবাধিকার সংস্থা হিউম্যান রাইটস ওয়াচের (এইচআরডব্লিউ) বিরুদ্ধে আনা আদালত অবমাননার অভিযোগের বিষয়ে আদেশের জন্য ১৫ জুলাই দিন ধার্য করেছেন আন্তর্জাতিক অপরাধ ট্রাইব্যুনাল-১। বিচারপতি এম ইনায়েতুর রহিমের নেতৃত্বে তিন সদস্যের ট্রাইব্যুনাল গতকাল রোববার এ দিন ধার্য করেন।আদালত অবমাননার অভিযোগের বিষয়ে গতকাল শুনানিতে রাষ্ট্রপক্ষের কৌঁসুলি তাপস কান্তি বল এবং এইচআরডব্লিউর পক্ষে আইনজীবী মো. আসাদুজ্জামান অংশ নেন। পরে ট্রাইব্যুনাল এ বিষয়ে আদেশের জন্য দিন ধার্য করেন।
