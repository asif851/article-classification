
বিভিন্ন সরকারি দপ্তরে কর্মরত ২৬৭ জন কর্মকর্তাকে পদোন্নতি দিয়ে উপসচিব করা হয়েছে। তাঁদের মধ্যে অধিকাংশই প্রশাসন ক্যাডারের জ্যেষ্ঠ সহকারী সচিব ছিলেন। অন্যান্য ক্যাডারের কর্মকর্তাও আছেন। 
এ বিষয়ে আজ রোববার প্রজ্ঞাপন জারি করেছে জনপ্রশাসন মন্ত্রণালয়। আগের মতোই তাঁদের পদোন্নতি দিয়ে জনপ্রশাসন মন্ত্রণালয়ে বিশেষ ভারপ্রাপ্ত কর্মকর্তা করা হয়েছে। পরে পদায়ন দিয়ে পৃথক আদেশ জারি করা হবে। নিয়মানুযায়ী, বিসিএস পরীক্ষার মাধ্যমে নিয়োগ পাওয়া বিভিন্ন ক্যাডারের কর্মকর্তাদের মধ্যে থেকে উপসচিব পদে পদোন্নতি দেওয়া হয়। এর মধ্যে ৭৫ শতাংশ প্রশাসন ক্যাডারের কর্মকর্তা ও ২৫ শতাংশ অন্যান্য ক্যাডারের কর্মকর্তা। অন্যান্য ক্যাডারের কর্মকর্তাদের মধ্যে যাঁরা পদোন্নতি পেলেন তাঁরা এত দিন বিভিন্ন মন্ত্রণালয়ের অধীনে থাকলেও উপসচিব হওয়ার পর এখন জনপ্রশাসন মন্ত্রণালয়ের কর্মকর্তা হলেন।
উপসচিব হলেন যাঁরা...
