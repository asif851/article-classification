
ইস্কাটন থেকে মগবাজার ওয়্যারলেস গেইট পর্যন্ত এক কিলোমিটার দীর্ঘ উড়ালসড়ক চালু হতে যাচ্ছে। আগামীকাল বৃহস্পতিবার বেলা ১১ টায় স্থানীয় সরকার, পল্লী উন্নয়ন ও সমবায় মন্ত্রী ইঞ্জিনিয়ার খন্দকার মোশারফ হোসেন উড়ালসড়কটি ইস্কাটন অংশে উদ্বোধন করবেন। এই উড়ালসড়কে প্রতি মিটারে ব্যয় হয়েছে সাড়ে ১৩ লাখ টাকা। আগে উড়াল সড়কটির প্রথমাংশ সাত রাস্তা থেকে মগবাজার রমনা থানা পর্যন্ত প্রধানমন্ত্রী উদ্বোধন করেছেন। আর কাল দ্বিতীয় অংশ উদ্বোধন করা হচ্ছে। উড়ালসড়কের তৃতীয় অংশ ওয়ারল্যাস গেইট থেকে মৌচাক হয়ে রামপুরা পর্যন্ত যাবে। এ তৃতীয় অংশের কাজ এ বছরের মধ্যে শেষ হবে।
