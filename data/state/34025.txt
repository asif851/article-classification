
কুমিল্লার ইস্টার্ন মেডিকেল কলেজের চতুর্থ বর্ষের শিক্ষার্থী উম্মে আইরিন সুলতানা ওরফে স্বর্ণা হত্যা মামলার আসামিদের গ্রেপ্তারের দাবিতে গতকাল সোমবার ওই কলেজের শিক্ষার্থীরা মানববন্ধন করেছেন। কলেজ ক্যাম্পাসে ওই মানববন্ধন হয়।মানববন্ধন থেকে এইহত্যাকাণ্ডের প্রতিবাদ এবং অবিলম্বে আইরিনের স্বামীসহ অন্য আসামিদের গ্রেপ্তারের জোর দাবি জানানো হয়। এতে অংশ নেন কলেজের উপাধ্যক্ষ মো. আতাউর রহমান, হাসপাতালের পরিচালক মো. কলিম উল্লাহ, নিহত শিক্ষার্থীর বাবা আবদুল খালেক প্রমুখ।
