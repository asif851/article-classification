
টাঙ্গাইলে আওয়ামী লীগ নেতা ফারুক আহমেদ হত্যা মামলায় সাংসদ আমানুর রহমান খান ও তাঁর ভাই টাঙ্গাইলের পৌর মেয়র সহিদুর রহমান খানকে গ্রেপ্তার-হয়রানি না করতে হাইকোর্টের আদেশ বাতিল করে দিয়েছেন সুপ্রিম কোর্টের আপিল বিভাগ।
হাইকোর্টের আদেশের বিরুদ্ধে রাষ্ট্রপক্ষের করা লিভ টু আপিল নিষ্পত্তি করে বিচারপতি নাজমুন আরা সুলতানার নেতৃত্বাধীন আপিল বিভাগের বেঞ্চ আজ বৃহস্পতিবার এ আদেশ দেন।
আদালতে রাষ্ট্রপক্ষে ছিলেন ডেপুটি অ্যাটর্নি জেনারেল একরামুল হক। তিনি সাংবাদিকদের বলেন, এর ফলে আমানুর ও সহিদুরকে গ্রেপ্তারে আইনগত বাধা নেই।
ফারুক আহমেদ হত্যা মামলায় দুই ভাই আগাম জামিনের আবেদন করলে গত ১৪ জুলাই হাইকোর্ট তাঁদের দুই সপ্তাহের মধ্যে বিচারিক আদালতে আত্মসমর্পণ করার নির্দেশ দেন। একই সঙ্গে এই সময়ের মধ্যে তাঁদের হয়রানি বা গ্রেপ্তার না করারও নির্দেশ দেন হাইকোর্ট। এর বিরুদ্ধে রাষ্ট্রপক্ষ আপিল বিভাগে যায়।
আরও পড়ুন: 
সাংসদ আমানুরের দেহরক্ষী গ্রেপ্তারচার মাস ধরে পলাতক সাংসদ আমানুরহত্যায় সাংসদ, মেয়রের হাত!‘খান ভাই’দের খোঁজে টাঙ্গাইলে সতর্ক পাহারাটাঙ্গাইলে খান পরিবার চাপে
