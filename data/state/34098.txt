
রেকিট বেনকিজার (বাংলাদেশ) লিমিটেডের ৫২তম বার্ষিক সাধারণ সভা রাজধানীর ট্রাস্ট মিলনায়তনে সম্প্রতি অনুষ্ঠিত হয়েছে। সভায় জানানো হয়, রেকিট বেনকিজারের প্রধান তিনটি ব্র্যান্ড হারপিক, ডেটল ও ভিটের বিক্রি আগের বছরের তুলনায় ২০১২ সালে ১৩ দশমিক ৭ শতাংশ বেড়েছে। সভায় শেয়ারহোল্ডাররা ২০১২ সালের জন্য ১৫০ শতাংশ ক্যাশ ডিভিডেন্ড অনুমোদন করেছেন। সাধারণ সভায় কোম্পানির ব্যবস্থাপনা পরিচালক রিয়াজুল হক চৌধুরী, পরিচালক মো. ফরহাদ উদ্দিন প্রমুখ উপস্থিত ছিলেন। বিজ্ঞপ্তি।
