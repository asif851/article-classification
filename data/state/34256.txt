
সংস্কৃতিতে বরাদ্দ আগের চেয়ে বাড়লেও সংস্কৃতিচর্চা কমছে বলে মন্তব্য করেছেন সংস্কৃতিমন্ত্রী আসাদুজ্জামান নূর।গতকাল মঙ্গলবার চট্টগ্রামে সাংবাদিকদের সঙ্গে মতবিনিময়কালে তিনি এসব কথা বলেন। মন্ত্রী বলেন, এখন অভিভাবকদের একমাত্র লক্ষ্য ছেলেমেয়েদের জিপিএ-৫ পেতে হবে। সংস্কৃতিচর্চায় তাঁদের আগ্রহ নেই। এ জন্য ছেলেমেয়েদের বইয়ের পাতা গেলানো হয়। এতে ছেলেমেয়েরা পরীক্ষায় হয়তো পাস করে। কিন্তু জীবনের পরীক্ষায় তারা হেরে যায়। দুপুরে নগরের সার্কিট হাউস মিলনায়তনে এই মতবিনিময় সভা হয়।
