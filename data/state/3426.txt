
কুষ্টিয়ার কুমারখালীতে গতকাল মঙ্গলবার সকালে এক নবজাতকের লাশ উদ্ধার করেছে পুলিশ। শহরতলির দুর্গাপুর গ্রামের একটি বাড়ির পাশের পরিত্যক্ত জায়গা থেকে মাটিচাপা দেওয়া অবস্থায় ওই লাশ উদ্ধার করা হয়। পরে ময়নাতদন্তের জন্য লাশ কুষ্টিয়া জেনারেল হাসপাতালের মর্গে পাঠানো হয়। কুমারখালী থানার ওসি শেখ লুৎফর রহমান বলেন, হত্যার উদ্দেশ্যে মেয়েশিশুটিকে মাটিচাপা দেওয়া হয়েছে বলে ধারণা করা হচ্ছে।
