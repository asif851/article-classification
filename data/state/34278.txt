
নীলফামারীতে শেখ কামাল নিটল টাটা জেলা ফুটবল লিগের ফাইনাল খেলা গতকাল বৃহস্পতিবার নীলফামারী সরকারি উচ্চবিদ্যালয় মাঠে অনুষ্ঠিত হয়েছে।এতে সৈয়দপুর ফুটবল একাডেমি ১-০ গোলে নীলফামারী দক্ষিণা ক্রীড়া চক্রকে হারিয়ে চ্যাম্পিয়ন হয়েছে।খেলা শেষে বিজয়ী দলের হাতে ট্রফি তুলে দেন অনুষ্ঠানের প্রধান অতিথি নীলফামারী জেলা প্রশাসক মো. জাকীর হোসেন। এ সময় অন্যান্যের মধ্যে উপস্থিত ছিলেন অতিরিক্ত জেলা প্রশাসক (রাজস্ব) মো. এনামুল হক, সদর উপজেলা পরিষদের চেয়ারম্যান আবুজার রহমান।
