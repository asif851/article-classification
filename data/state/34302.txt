
নোয়াখালীর কোম্পানীগঞ্জের রামপুর ইউনিয়নের ২ নম্বর ওয়ার্ডে গত বৃহস্পতিবার দিবাগত রাতে এক বাড়িতে ডাকাতি হয়েছে। সশস্ত্র ডাকাতেরা স্বর্ণালংকার, নগদ টাকা ও মূল্যবান মালামাল লুট করে এবং কয়েকটি ককটেল বিস্ফোরণ ঘটিয়ে পালিয়ে যায়।স্থানীয় সূত্রে জানা গেছে, রাত আনুমানিক আড়াইটার দিকে ১৫-১৬ জনের একদল সশস্ত্র ডাকাত ওই ওয়ার্ডের বিষু ব্যাপারীর বাড়িতে হানা দেয়। ডাকাতেরা কৌশলে ঘরে ঢুকে পরিবারের লোকজনকে অস্ত্রেরমুখে জিমিঞ্চ করে প্রায় চার ভরি স্বর্ণের গয়না, নগদ টাকা ও মূল্যবান মালামাল লুট করে। এ সময় ঘরের বাসিন্দাদের চিৎকারে আশপাশের লোকজন এগিয়ে আসতে দেখে ডাকাতেরা চারটি ককটেল বিস্ফোরণ ঘটিয়ে আতঙ্ক সৃষ্টি করে পালিয়ে যায়।ঘটনাটি ডাকাতি নয় বলে দাবি করেন কোম্পানীগঞ্জ থানার ওসি মো. সাজেদুর রহমান।
 
