
‘ছোট ডাকাত আর বড় ডাকাতের হাতে সারা দেশ জিম্মি হয়ে পড়েছে’ বলে মন্তব্য করেছেন প্রবীণ রাজনীতিক পঙ্কজ ভট্টাচার্য। আর লেখক ও গবেষক সৈয়দ আবুল মকসুদ বলেছেন, জেলা-উপজেলায় সরকারি কর্তাব্যক্তিরা মানুষের নিরাপত্তা বিধান না করে সংশ্লিষ্ট এলাকার সাংসদ ও গডফাদারদের ঘরজামাইয়ের দায়িত্ব পালন করছেন৷ তাঁর মতে, সন্ত্রাসীদের শায়েস্তা করা এক দিনের ব্যাপার হলেও তাদের কিছুই করছেন না সরকারি কর্মকর্তারা৷গতকাল মঙ্গলবার ঢাকা রিপোর্টার্স ইউনিটিতে আয়োজিত এক সংবাদ সম্মেলনে এই দুজন এসব মন্তব্য করেন৷ দিনাজপুরের নবাবগঞ্জে আদিবাসীদের ওপর হামলার বিষয়ে সরেজমিনে পরিদর্শন শেষে নাগরিক প্রতিনিধিদলের পক্ষ থেকে এ সংবাদ সম্মেলন করা হয়৷গত ৯ মে নবাবগঞ্জের শ্রীরামপুরে দুর্বৃত্তদের হামলায় ১১ জন আদিবাসী আহত হন। এখনো ওই অঞ্চলে আদিবাসীদের ওপর হুমকি অব্যাহত আছে বলে সংবাদ সম্মেলনে অভিযোগ করা হয়।
