
বিএনপির স্থায়ী কমিটির সদস্য মওদুদ আহমদ, মির্জা আব্বাস, গয়েশ্বর চন্দ্র রায়সহ ৪১ জন নেতা-কর্মীর বিরুদ্ধে অভিযোগ গঠন করেছেন আদালত। আগামী ১২ অক্টোবর মামলার সাক্ষ্যগ্রহণের তারিখ ধার্য করা হয়েছে।
রাজধানীর পল্টন থানায় দ্রুত বিচার আইনে করা মামলায় ৪১ নেতা-কর্মীকে অভিযুক্ত করা হয়। এর মধ্য দিয়ে মামলার বিচারকাজ শুরু হলো।
আজ মঙ্গলবার ঢাকা মহানগর হাকিম তারেক মঈনুল ইসলাম ভূঁইয়ার আদালতে অভিযোগ গঠন করা হয়। এ সময় আদালতে মওদুদ আহমদ, মির্জা আব্বাস, গয়েশ্বর চন্দ্র রায়সহ ৪১ জন আসামিই উপস্থিত ছিলেন। আসামিরা নিজেদের নির্দোষ দাবি করে ন্যায়বিচার চান।
