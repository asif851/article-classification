
রাষ্ট্রবিজ্ঞানী ড. মাহফুজুল হক চৌধুরী চিটাগং ইনডিপেনডেন্ট বিশ্ববিদ্যালয়ের উপাচার্য হিসেবে যোগদান করেছেন। তিনি এর আগে চট্টগ্রাম বিশ্ববিদ্যালয়ের রাজনীতি বিজ্ঞান বিভাগে অধ্যাপনা করেছেন। তিনি ১৯৯২ সালে মার্কিন যুক্তরাষ্ট্রের নর্থ ইস্টার্ন বিশ্ববিদ্যালয় থেকে পিএইচডি এবং ২০০০ সালে যুক্তরাষ্ট্রের সাদার্ন ইলিনস বিশ্ববিদ্যালয়, ২০০৬ সালে জাপানের টোকিও বিশ্ববিদ্যালয় ও ২০১৩ সালে যুক্তরাষ্ট্রের ডিউক বিশ্ববিদ্যালয় হতে পোস্ট ডক্টরাল ডিগ্রি অর্জন করেন। ৩৬ বছরের অধ্যাপনা জীবনে তিনি চট্টগ্রাম বিশ্ববিদ্যালয় ছাড়া মার্কিন যুক্তরাষ্ট্রের নর্থ ইস্টার্ন বিশ্ববিদ্যালয়েও দীর্ঘদিন শিক্ষকতা করেন। দেশি-বিদেশি বিভিন্ন সাময়িকীতে মাহফুজুল হক চৌধুরীর প্রায় ৪০টি গবেষণাধর্মী প্রবন্ধ প্রকাশিত হয়েছে। এ ছাড়া তিনি বহু গ্রন্থের প্রণেতা। বিজ্ঞপ্তি।
