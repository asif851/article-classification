
বঙ্গবন্ধু শেখ মুজিব মেডিকেল বিশ্ববিদ্যালয়ের ফার্মাকোলজি বিভাগের অধ্যাপক মো. সায়েদুর রহমান বলেছেন, বছরে প্রায় দুই কোটি মানুষ ভুল ভাবে ওষুধ সেবন করে। ত্রুটিপূর্ণ ব্যবস্থাপত্র, ভুল বিতরণ ব্যবস্থা ও বিক্রির কারণে এই বিপুল সংখ্যক মানুষ ভুল ভাবে ওষুধ সেবন করে। 
আজ বৃহস্পতিবার রাজধানীর খামরারবাড়ির এ কে এম গিয়াস উদ্দীন মিলকী মিলনায়তনে ‘স্বাস্থ্য অধিকার জনসম্মেলন: স্বাস্থ্য সেবা ব্যবস্থার পর্যালোচনা ও প্রস্তাবণা’ শীর্ষক দিনব্যাপী অনুষ্ঠানে ওষুধ বিশেষজ্ঞ মো. সায়েদুর রহমান এই তথ্য দেন। স্বাস্থ্য আন্দোলন ও উবিনীগ এই অনুষ্ঠানের আয়োজন করে। মো. সায়েদুর রহমান বলেন, ভুল ওষুধ সেবনের কারণে শুধু আর্থিক ক্ষতিহয় তা না। মানুষ আরও নানা জটিলতার শিকার হয়।দেশের ১৫টি জেলার মাঠ পর্যায়ের কর্মী ও সংগঠন এবং সংখ্যালঘু জনগোষ্ঠীর মানুষ স্বাস্থ্য খাতের নানা বৈষম্যের তথ্য উপস্থাপন করেন।
