
সাতক্ষীরায় সাপের কামড়ে শিল্পী খাতুন নামের এক কলেজছাত্রীর মৃত্যু হয়েছে। তিনি সাতক্ষীরা সদর উপজেলার টেংরাখালী গ্রামের ফুল গাজীর মেয়ে ও শহীদ স্মৃতি কলেজের স্নাতক দ্বিতীয় বর্ষের ছাত্রী ছিলেন। ফুল গাজী বলেন, তাঁর মেয়ে বৃহস্পতিবার রাতের খাবার খেয়ে ঘরে ঘুমিয়ে ছিলেন। রাতের কোনো একসময় ঘরের মধ্যেই বিষধর সাপ তাঁকে কামড় দেয়। কিছুক্ষণের মধ্যেই তাঁর মৃত্যু হয়। সাতক্ষীরা সদর থানার ভারপ্রাপ্ত কর্মকর্তা (ওসি) ইমদাদুল হক শেখ ঘটনার সত্যতা নিশ্চিত করেছেন। নিজস্ব প্রতিবেদক, সাতক্ষীরা|
