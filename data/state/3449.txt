
বিকল্পধারা বাংলাদেশের সভাপতি সাবেক রাষ্ট্রপতি অধ্যাপক এ কিউ এম বদরুদ্দোজা চৌধুরী বলেছেন, সাবেক মন্ত্রী সৈয়দ আবুল হোসেনকে পুনরায় মন্ত্রিত্ব দিয়ে তাঁর মর্যাদা পুনঃপ্রতিষ্ঠা করা উচিত।কানাডার একটি আদালত পদ্মা সেতু নিয়ে বিশ্বব্যাংকের দুর্নীতির অভিযোগ খারিজ করে দেওয়ার পর বদরুদ্দোজা চৌধুরী আজ মঙ্গলবার গণমাধ্যমে দেওয়া এক বিবৃতিতে এসব কথা বলেন।বদরুদ্দোজা চৌধুরী বলেন, ‘যেহেতু ভুল তথ্যের কারণে সৈয়দ আবুল হোসেন মন্ত্রিত্ব থেকে বঞ্চিত হয়েছিলেন, সেহেতু পুনরায় মন্ত্রিত্ব দিয়ে তাঁর মর্যাদা পুনঃপ্রতিষ্ঠা করা উচিত বলে আমি মনে করি।’বিবৃতিতে তিনি বলেন, দুর্নীতি দমন কমিশন (দুদক) যেভাবে সৈয়দ আবুল হোসেন এবং সাবেক পররাষ্ট্র প্রতিমন্ত্রী আবুল হাসান চৌধুরীকে একটি ভুল তথ্যের কারণে হেনস্তা করেছে; এ জন্য দুদকের পক্ষ থেকে ভুল স্বীকার করে বক্তব্য দেওয়া উচিত বলেও মনে করেন তিনি।
