
রাজধানীর চকবাজারের একটি বাসা থেকে এক ব্যবসায়ীর বস্তাবন্দী লাশ উদ্ধার করেছে পুলিশ। গতকাল সোমবার দিবাগত রাতের এই ঘটনায় ব্যবসায়ীর স্ত্রীসহ তিনজনকে আটক করেছে পুলিশ।
নিহত ব্যবসায়ীর নাম মো. জামিল (৩৫)। ফ্ল্যাটের একটি কক্ষের খাটের নিচে তাঁর লাশটি বস্তাবন্দী অবস্থায় পাওয়া যায়।
পুলিশ জানায়, তারা লাশটি উদ্ধার করেছে। লাশের ময়নাতদন্ত হবে। ঘটনার সঙ্গে জড়িত সন্দেহে ওই ব্যবসায়ীর স্ত্রী মৌসুমী জামিলসহ তিনজনকে আটক করা হয়েছে।
পুলিশের লালবাগ বিভাগের উপকমিশনার মফিজুর রহমান বলেন, পরকীয়ার জেরে এই হত্যাকাণ্ড ঘটে থাকতে পারে বলে প্রাথমিকভাবে তাঁরা ধারণা করছেন।
