
ডিম সম্পর্কে সচেতনতা বাড়াতে বিভিন্ন কর্মসূচির মধ্য দিয়ে খুলনায় পালিত হয়েছে বিশ্ব ডিম দিবস। গতকাল শুক্রবার সকালে দিবসটি উপলক্ষে বাংলাদেশ পোলট্রি শিল্প সমন্বয় কমিটি (বিপিআইসিসি) ও প্রাণিসম্পদ বিভাগ খুলনার উদ্যোগে প্রাণিসম্পদ ভবন থেকে শোভাযাত্রা বের করা হয়। শোভাযাত্রাটি নগরের বিভিন্ন সড়ক প্রদক্ষিণ করে খুলনা প্রেসক্লাবে গিয়ে শেষ হয়। শোভাযাত্রার উদ্বোধন করেন বিভাগীয় কমিশনার আবদুস সামাদ। 
