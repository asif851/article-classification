
ঢাকার হজরত শাহজালাল আন্তর্জাতিক বিমানবন্দরে ১৮ কেজি ৭০০ গ্রাম ওজনের সোনার বারসহ দুই ব্যক্তিকে আটক করেছেন শুল্ক গোয়েন্দারা। আজ বুধবার সকালে এ ঘটনা ঘটে।আটক হওয়া ব্যক্তিরা হলেন—চট্টগ্রামের আবু সাঈদ ও চাঁদপুরের শামসুদ্দিন। তাঁরা আজ সকাল সাড়ে আটটার দিকে দুবাই থেকে ঢাকায় আসেন।শুল্ক গোয়েন্দা ও তদন্ত অধিদপ্তরের পক্ষ থেকে গণমাধ্যমে পাঠানো মোবাইল ফোনের খুদেবার্তায় বলা হয়, উদ্ধার হওয়া ১৬১টি সোনার বারের ওজন ১৮ কেজি ৭০০ গ্রাম। এর মূল্য প্রায় নয় কোটি ৩৫ লাখ টাকা। আটক হওয়া ব্যক্তিরা তাঁদের শরীরে সোনার বারগুলো লুকিয়ে রেখেছিলেন। তাঁদের জিজ্ঞাসাবাদ করা হচ্ছে।
