
নারায়ণগঞ্জের সুধীজন পাঠাগারের ৫১তম প্রতিষ্ঠাবার্ষিকী উপলক্ষে গতকাল শুক্রবার হোসেন জামাল স্মৃতি পুরস্কার বিতরণ করা হয়েছে। একই অনুষ্ঠানে একটি বইয়ের মোড়ক উন্মোচন ও বইপড়া প্রতিযোগিতায় বিজয়ীদের মধ্যে পুরস্কার বিতরণ করা হয়। এ বছর ১৫তম হোসেন জামাল স্মৃতি পুরস্কার পেয়েছেন ঢাকা কেন্দ্র নামে একটি প্রতিষ্ঠানের প্রতিষ্ঠাতা মো. আজিম বখ্শ। তাঁর হাতে ক্রেস্ট ও ৫০ হাজার টাকার চেক তুলে দেন জেলা প্রশাসক আনিছুর রহমান মিঞা। 
