
বেসরকারি টেলিভিশনের ধর্মীয় অনুষ্ঠানের উপস্থাপক নুরুল ইসলাম ফারুকী হত্যার ঘটনায় জামায়াতের নেতাসহ ছয়জনের বিরুদ্ধে মামলা করা হয়েছে। বাংলাদেশ ইসলামী ছাত্রসেনার সাধারণ সম্পাদক ইমরান হোসাইন তুষার বাদী হয়ে আজ বৃহস্পতিবার ঢাকার মুখ্য মহানগর হাকিম আদালতে নালিশি এ মামলা করেন।মামলায় জামায়াতের কেন্দ্রীয় কমিটির রুকন তারেক মনোয়ার, নরসিংদী জেলা জামায়াতের সাবেক আমির কামাল উদ্দিন জাফরি, দিগন্ত টেলিভিশনের ইসলামি অনুষ্ঠানের আলোচক কাজী ইব্রাহিম, এনটিভির ধর্মীয় অনুষ্ঠানের উপস্থাপক আরকানুল্লাহ হারুনী, আরটিভির ধর্মীয় অনুষ্ঠানের উপস্থাপক খালেদ সাইফুল্লাহ বকশি ও কোরআনের আলো অনুষ্ঠানের উপস্থাপক মুখতার আহাম্মদকে আসামি করা হয়েছে।
মহানগর হাকিম আসাদুজ্জামান নূর বাদীর জবানবন্দি গ্রহণ করেছেন। তবে এখনো কোনো আদেশ দেননি।
মামলায় অভিযোগ করা হয়, বিভিন্ন চ্যানেলের ইসলামি অনুষ্ঠানের উপস্থাপকেরা ‘অ্যাসোসিয়েশন অব ইসলামি পারসোনালিটি’ নামের একটি সংগঠন করার জন্য গত ২২ আগস্ট ঢাকা ট্রেড সেন্টারে বৈঠক করেন। ওই বৈঠকে নুরুল ইসলাম ফারুকীকে জামায়াতের নেতা তারেক মনোয়ার হুমকি দেন। অন্য আসামিরাও তারেকের সঙ্গে একজোট হয়ে হুমকি দেন। বাদীর বিশ্বাস, আসামিরা পূর্বপরিকল্পিতভাবে এই হত্যাকাণ্ড ঘটায়। এ ঘটনায় শেরেবাংলা নগর থানায় হত্যা মামলা করা হয়। 

আট দিনেও কারণ বের করতে পারেনি পুলিশ
পরিবার বলছে, মতাদর্শের বিরোধীরাই খুন করেছে
