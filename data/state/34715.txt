
বাংলাদেশের দক্ষিণ-পশ্চিমাঞ্চলের সমৃদ্ধ একটি জনপদ ফকিরহাট। বাগেরহাট জেলার অন্তর্ভুক্ত এই উপজেলার রয়েছে শক্তিশালী অর্থনীতি। এখানে উৎপাদিত চিংড়ি দেশের চাহিদা মেটানোর পাশাপাশি রপ্তানি হয় বিশ্বের বিভিন্ন দেশেও। এখানকার প্রাকৃতিক পরিবেশ মুগ্ধ করবে যে কাউকে। পথ চলতে চলতে দুদণ্ড দাঁড়ালে নৈসর্গিক দৃশ্যে ভরে উঠবে মন। আর বাঙালির রসনা বিলাস মেটাতে চুই ঝালে রান্না মাংস খেলে স্বাদ লেগে থাকবে জিভে।


 






