
‘নিখোঁজ’ প্রাবন্ধিক ও কবি ফরহাদ মজহারকে যশোরের নোয়াপাড়া থেকে উদ্ধার করেছে র‍্যাপিড অ্যাকশন ব্যাটালিয়ন-র‍্যাব।সোমবার দিবাগত রাত সাড়ে ১১টার দিকে যশোরের অভয়নগরের নোয়াপাড়া থেকে ফরহাদ মজহারকে উদ্ধার করে র‍্যাব-৬ এর সদস্যরা।র‍্যাব-৬-এর অ্যাডজুট্যান্ট উৎপল রায় এ তথ্যের সত্যতা নিশ্চিত করেছেন।খুলনা থেকে প্রতিনিধি জানিয়েছেন, র‍্যাব-৬-এর পরিচালক খন্দকার রফিকুল ইসলাম নিশ্চিত করেছেন, যশোরে অভয়নগরের নোয়াপাড়া থেকে ফরহাদ মজহারকে উদ্ধার করে খুলনায় নিয়ে যাওয়া হচ্ছে।খন্দকার রফিকুল ইসলাম বলেন, খুলনা থেকে হানিফ পরিবহনের একটি বাসে ঢাকায় যাওয়ার সময় যশোরে অভয়নগরেরর নোয়াপাড়া থেকে রাত সাড়ে ১১টার দিকে ফরহাদ মজহারকে উদ্ধার করা হয়।সোমবার সকালে রাজধানীর শ্যামলীর আদাবরের নিজ বাড়ি থেকে ফরহাদ মজহারকে অপহরণ করা হয়েছে বলে তাঁর পরিবারের পক্ষ থেকে অভিযোগ করা হয়। পরে সন্ধ্যায় গোপন তথ্যের ভিত্তিতে খুলনার শিববাড়ি এলাকায় তাঁর খোঁজে অভিযান শুরু করে র‍্যাব।অারও পড়ুনফরহাদ মজহারকে অক্ষত ফিরে পেতে চায় পরিবার
 
 
 
