
 রেললাইন থেকে পাহাড়ধসের মাটি সরিয়ে নেওয়ার পর চালু হলো সিলেটের রেলপথ। গতকাল রোববার রাত থেকে টানা বৃষ্টির কারণে মৌলভীবাজারের কমলগঞ্জ উপজেলার লাউয়াছড়া জাতীয় উদ্যানের ভেতর মাগুরছড়া পাহাড়ি এলাকায় পাহাড়ধসের মাটি রেলপথের ওপর পড়ে। এতে সকাল সোয়া আটটা থেকে ট্রেন চলাচল বন্ধ হয়ে গিয়েছিল।
শমসেরনগর রেলওয়ে স্টেশনমাস্টার কবির আহমেদ বলেন, পাহাড়ধসে রেলপথ বন্ধ হয়ে যাওয়ায় সকাল সাড়ে আটটায় ঢাকাগামী কালনি এক্সপ্রেস ভানুগাছ স্টেশনে ও আর সাড়ে ১০টায় শসমের নগরে জয়ন্তিকা এক্সপ্রেস আটকা পড়ে। দুই স্টেশনের মধ্যকার দূরত্ব নয় কিলোমিটার।
ঘটনাস্থল থেকে বাংলাদেশ রেলওয়ের গণপূর্ত সহকারী প্রকৌশলী রেনু মিয়া বলেন, ‘যেভাবে বৃষ্টি হচ্ছে, এতে পাহাড়ধসের আরও ঘটনা ঘটতে পারে। মাটি সরাচ্ছি আর মাটি আসছে।’
 
