
পাঁচটি ছাত্রী হলসহ ঢাকা বিশ্ববিদ্যালয়ের ১৮টি হল ছাত্রলীগের কমিটি ঘোষণা করা হয়েছে। আজ মঙ্গলবার সকালে ছাত্রলীগের সভাপতি সাইফুর রহমান সোহাগ ও সাধারণ সম্পাদক এস এম জাকির হোসাইনের সই করা কমিটির তালিকা তাঁরা নিজ নিজ ফেসবুকের টাইমলাইনে শেয়ার দেন। 
১৩টি ছাত্র হলের মধ্যে মাস্টারদা সূর্য সেন হল ছাত্রলীগের সভাপতি গোলাম সরোয়ার ও সাধারণ সম্পাদক নাহিদ হাসান শাহিন; হাজী মুহাম্মদ মুহসীন হলে সভাপতি জহিরুল ইসলাম ও সাধারণ সম্পাদক মেহেদি হাসান সানী; শহীদ সার্জেন্ট জহরুল হক হলের সভাপতি সোহানুর রহমান ও সাধারণ সম্পাদক আসিফ তালুকদার; বঙ্গবন্ধু শেখ মুজিবুর রহমান হলের সভাপতি রকিবুল ইসলাম ও সাধারণ সম্পাদক আল আমিন রহমান; স্যার এ এফ রহমান হলের সভাপতি হাফিজুর রহমান ও সাধারণ সম্পাদক মাহমুদুল হাসান; মুক্তিযোদ্ধা জিয়াউর রহমান হলের সভাপতি ইউসুফ উদ্দীন খান ও সাধারণ সম্পাদক আবদুল্লাহ আল মাসুদ; পল্লিকবি জসীমউদ্‌দীন হলে সভাপতি সৈয়দ মোহাম্মদ আরিফ হোসেন ও সাধারণ সম্পাদক শাহেদ খান; সলিমুল্লাহ মুসলিম হলের সভাপতি তাহসান আহমেদ ও সাধারণ সম্পাদক মেহেদি হাসান; বিজয় একাত্তর হলে সভাপতি ফকির রাসেল আহমেদ ও সাধারণ সম্পাদক নয়ন হাওলাদার; জগন্নাথ হলের সভাপতি সঞ্জিত চন্দ্র দাস ও সাধারণ সম্পাদক উৎপল বিশ্বাস; ফজলুল হক মুসলিম হলের সভাপতি শাহারিয়ার সিদ্দিকী ও সাধারণ সম্পাদক মাহফুজুর রহমান; শহীদুল্লাহ হলের সভাপতি সাকিব হাসান ও সাধারণ সম্পাদক আরিফ হোসেন এবং অমর একুশে হলের সভাপতি আবদুর রজ্জাক ও সাধারণ সম্পাদক এহসান উল্লাহ।
পাঁচটি ছাত্রী হলের মধ্যে বেগম রোকেয়া হলের সভাপতি লিপি আক্তার ও সাধারণ সম্পাদক শ্রাবণী ইসলাম; শামসুন নাহার হলের সভাপতি নিপু ইসলাম (তন্বী) ও সাধারণ সম্পাদক জিয়াসমিন শান্তা; বঙ্গমাতা শেখ ফজিলাতুন্নেছা মুজিব হলের সভাপতি বেনজির হোসেন (নিশি) ও সাধারণ সম্পাদক রনক জাহান (রাইন); বাংলাদেশ কুয়েত-মৈত্রী হলের সভাপতি ফরিদা পারভীন ও সাধারণ সম্পাদক শ্রাবন্তী শায়লা এবং বেগম সুফিয়া কামাল হলের সভাপতি ইফফাত জাহান (এশা) ও সাধারণ সম্পাদক হয়েছেন সারজিয়া শারমিন।
গত ২৭ নভেম্বর ঢাকা বিশ্ববিদ্যালয়ের সব হল সম্মেলন অনুষ্ঠিত হয়। আজ মঙ্গলবার আগামী এক বছরের জন্য এই কমিটি অনুমোদন দেওয়া হলো।
