
সিলেটের বিশ্বনাথে ছাত্রীদের উত্ত্যক্ত করার অভিযোগে তিন বখাটেকে সাজা দিয়েছেন ভ্রাম্যমাণ আদালত। গতকাল সোমবার বিকেলে উপজেলা নির্বাহী কর্মকর্তা (ইউএনও) ও হাকিম মুহাম্মদ আসাদুল হক এ আদালত পরিচালনা করেন।ছাত্রীদের উত্ত্যক্ত করার অভিযাগে উপজেলার হাজি তাহির আলী উচ্চবিদ্যালয়ের সামনে থেকে ওই তিন যুবককে পুলিশে দেন এলাকাবাসী। পরে ভ্রাম্যমাণ আদালত সিলেটের ওসমানীনগর উপজেলার মজলিসপুর গ্রামের আল-মামুনকে (২০) এক মাসের ও চানপুর গ্রামের মারুফ আহমদকে (২০) সাত দিনের কারাদণ্ড দেন এবং বিশ্বনাথ উপজেলার সরুয়ালা গ্রামের রাজীব আলীকে (১৫) আড়াই হাজার টাকা জরিমানা করেন।
