
ঢাকার নবাবগঞ্জ উপজেলায় শহিদ খানের হত্যাকারীদের গ্রেপ্তারের দাবিতে মানববন্ধন করেছেন এলাকাবাসী। গতকাল বৃহস্পতিবার বেলা ১১টায় উপজেলার ফটকের সামনে কৈলাইল ইউনিয়নের রায়পুর এলাকার লোকজন এ মানববন্ধন করেন। মানববন্ধনে শতাধিক গ্রামবাসী হত্যাকারীদের গ্রেপ্তারের দাবিসংবলিত ব্যানার নিয়ে রাস্তার পাশে অবস্থান নেন। এ সময় শহিদ খানের বড় ভাই শফিকুল ইসলাম অভিযোগ করেন, পুলিশ চিহ্নিত হত্যাকারীদের গ্রেপ্তার করে অজ্ঞাত কারণে ছেড়ে দিয়েছে। তারা এলাকায় ঘুরে বেড়াচ্ছে। ২৫ অক্টোবর রায়পুর গ্রামে অস্ত্রধারী একদল ডাকাত বাড়িতে হামলা চালিয়ে শহিদ খানকে গুলি করে হত্যা করে। নবাবগঞ্জ (ঢাকা) প্রতিনিধি
