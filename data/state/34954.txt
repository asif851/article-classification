
বরগুনার পাথরঘাটায় আধিপত্য বিস্তার নিয়ে বৃহস্পতিবার বিকেলে শহরের শেখ রাসেল স্কয়ারে দুই পক্ষের পাল্টাপাল্টি হামলার ঘটনা ঘটেছে। এতে উভয় পক্ষের অন্তত পাঁচজন আহত হন। এ সময় একটি মোটরসাইকেল ভাঙচুর করে পুড়িয়ে দেওয়া হয়।স্থানীয় লোকজন জানান, বৃহস্পতিবার বিকেলে পাথরঘাটা বিএফডিসি ঘাটশ্রমিক ইউনিয়নের সভাপতি মোস্তাফিজুর রহমান ও পদ্মা ওয়ার্ড ছাত্রলীগের নেতা ওয়াসিম উদ্দিনের সঙ্গে আধিপত্য বিস্তার নিয়ে পাল্টাপাল্টি হামলার ঘটনা ঘটে।আহত ব্যক্তিরা হলেন ওয়াসিম উদ্দিন, জসিম উদ্দিন, নাসির উদ্দিন, হেলাল কাজি ও সবুর হোসেন।উপজেলা স্বাস্থ্য কর্মকর্তা আবুল আহসান বলেন, আহত ওয়াসিম উদ্দিন, জসিম উদ্দিন, নাসির উদ্দিনকে বরিশাল শেরেবাংলা মেডিকেল কলেজ হাসপাতালে স্থানান্তর করা হয়েছে।থানার ওসি নূরুল হক বলেন, এ ঘটনায় পুলিশ বাদী হয়ে দ্রুত বিচার ট্রাইব্যুনালে একটি ও স্থানীয় আবুল কালাম বাদী হয়ে আরেকটি মামলা করেছেন। এ ঘটনায় তিনজনকে আটক করে আদালতের মাধ্যমে জেলহাজতে পাঠানো হয়েছে।
