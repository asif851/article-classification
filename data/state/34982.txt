
সড়ক পরিবহন ও সেতুমন্ত্রী ওবায়দুল কাদের বলেছেন, পদ্মা সেতুর নির্মাণকাজ ৩৪ ভাগ শেষ হয়েছে। গতকাল সোমবার সকালে মুন্সিগঞ্জের লৌহজং উপজেলার ঘৌড়দৌড় ও হলদিয়ায় দুটি সেতুর ভিত্তিপ্রস্তর স্থাপনকালে তিনি এ কথা বলেন। মন্ত্রী বলেন, সড়কে ব্যাটারিচালিত ইজিবাইকচালকেরা সচেতন নন বলে প্রায়ই দুর্ঘটনা ঘটছে। তাই ঝুঁকিপূর্ণ এই বাইকচালকদের সচেতন হতে হবে। অনুষ্ঠানে উপস্থিত ছিলেন স্থানীয় সাংসদ ও জাতীয় সংসদের সাবেক হুইপ সাগুফতা ইয়াসমিন, লৌহজং উপজেলা পরিষদের চেয়ারম্যান ওসমান গনি তালুকদার, উপজেলা নির্বাহী কর্মকর্তা মো. খালেকুজ্জামান প্রমুখ। 
