
বান্দরবানের নাইক্ষ্যংছড়ি সীমান্তে আজ শনিবারও উত্তেজনাকর পরিস্থিতি বিরাজ করছে বলে জানা গেছে।বান্দরবানের সেক্টর কমান্ডার এ কে এম সাইফুল ইসলাম বলেন, আজ সেখানে বর্ডার গার্ড বাংলাদেশের (বিজিবি) মহাপরিচালক মেজর জেনারেল আজিজ আহমেদ যাবেন। সীমান্তে  মিয়ানমারের সীমান্তরক্ষী বাহিনী বর্ডার গার্ড পুলিশ (বিজিপি) ও বর্ডার গার্ড বাংলাদেশ (বিজিবি) সতর্ক অবস্থানে রয়েছে।গতকাল শুক্রবার মিয়ানমারের সীমান্তরক্ষী বাহিনী বর্ডার গার্ড পুলিশ (বিজিপি) বর্ডার গার্ড বাংলাদেশের (বিজিবি) ওপর নির্বিচারে গুলিবর্ষণ করেছে। জবাবে বিজিবিও পাল্টা গুলি ছুড়েছে।  এদিকে গত বুধবার গুলিবিদ্ধ বিজিবি সদস্যকে ফেরত দেয়নি মিয়ানমার। সংশ্লিষ্ট সূত্র জানায়, বিজিবির এই সদস্য নিহত হয়েছেন।বিজিবি সূত্র জানায়, গতকাল বেলা আড়াইটা থেকে দুই পক্ষের মধ্যে প্রায় আড়াই ঘণ্টা গুলিবিনিময় হয়েছে। প্রতিবেশী দুই দেশের সীমান্তরক্ষী বাহিনীর মধ্যে আপাতত গুলিবর্ষণ বন্ধ থাকলেও উত্তেজনা বিরাজ করছে নাইক্ষ্যংছড়ি সীমান্তে।|সীমান্তে বসবাসকারী লোকজন জানান, গতকাল দুপুরে গুলিবর্ষণের পর সীমান্তে টহল বাড়িয়েছে বিজিবি। স্থানীয় মানুষ আতঙ্কিত হয়ে পড়েছেন।
আরও জানতে পড়ুনমিয়ানমার সীমান্তে গুলিবিনিময়
