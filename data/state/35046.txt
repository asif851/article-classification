
গাজীপুরের শ্রীপুর উপজেলার মেধাবী স্কুলছাত্রী মাসুমা আক্তার মনির হত্যাকারীদের গ্রেপ্তার ও বিশেষ ট্রাইব্যুনালে বিচারের দাবি জানিয়েছে বাংলাদেশের কমিউনিস্ট পার্টি-নারী সেল। গতকাল শনিবার সকালে জাতীয় প্রেসক্লাবের সামনে এক মানববন্ধনে সংগঠনটির নেতা-কর্মীরা এ দাবি জানান।প্রেমের প্রস্তাব প্রত্যাখ্যান করায় গত বছরের ২৬ জানুয়ারি স্থানীয় বখাটে নাঈম ও তার সহযোগী সেলিমসহ কয়েকজন মাসুমাকে অপহরণ করে হত্যা করে। নাঈমকে গ্রেপ্তার করা হলেও অন্যরা ধরাছোঁয়ার বাইরে।গতকাল মানববন্ধনে সভাপতিত্ব করেন সিপিবির প্রেসিডিয়াম সদস্য লক্ষ্মী চক্রবর্তী। বক্তব্য দেন সিপিবির বিভিন্ন স্তরের নেতারা।
