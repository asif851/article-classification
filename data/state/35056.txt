
রাজধানীর এফডিসি-সংলগ্ন রেলক্রসিংয়ে ট্রেনে কাটা পড়ে উত্তরা মোটরসের জ্যেষ্ঠ মহাব্যবস্থাপক আমানউল্লাহ মিয়াজী (৫৭) নিহত হয়েছেন।
গতকাল রোববার সন্ধ্যা সাতটার দিকে ওই দুর্ঘটনা ঘটে। ওই রেলক্রসিংয়ের গেটম্যান রেজাউল করিম বলেন, ওই ব্যক্তি হেঁটে আসছিলেন। তিনি রেললাইনে ওঠার পর খুলনাগামী চিত্রা এক্সপ্রেস ট্রেনটি তাঁকে ধাক্কা দিয়ে টেনেহিঁচড়ে কিছু দূর নিয়ে যায়। এরপর তিনি ওই ট্রেনের চাকায় কাটা পড়েন।
 
