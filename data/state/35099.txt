
আজ বুধবার থেকে সরাসরি আনুষ্ঠানিক সম্প্রচার শুরু করবে ঢাকা বাংলা চ্যানেল (ডিবিসি নিউজ)। চ্যানেলটিতে ২৪ ঘণ্টা খবর প্রচার করা হবে। আজ সকাল পৌনে ১০টায় চ্যানেলটির সম্প্রচার শুরু হবে। এ সময় বাণিজ্যমন্ত্রী তোফায়েল আহমেদ এবং তথ্যমন্ত্রী হাসানুল ইক ইনুর উপস্থিত থাকার কথা রয়েছে। মহাখালী বাণিজ্যিক এলাকার আহসান টাওয়ারে চ্যানেলটির কার্যালয়। চ্যানেলটির চেয়ারম্যান ও প্রধানমন্ত্রীর তথ্য উপদেষ্টা ইকবাল সোবহান চৌধুরী প্রথম আলোকে জানিয়েছেন, এটি হবে পুরোপুরি সংবাদভিত্তিক চ্যানেল।
