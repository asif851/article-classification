
আজ ২ ফেব্রুয়ারি বিশ্ব জলাভূমি দিবস। বিশ্বের জলাভূমি সংরক্ষণবিষয়ক বৈশ্বিক সংস্থা রামসার কর্তৃপক্ষ এ বছরের জলাভূমি দিবসের মূল প্রতিপাদ্য নির্ধারণ করেছে ‘জলাভূমি আমাদের ভবিষ্যৎ: স্থায়িত্বশীল জীবনযাত্রার জন্য জলাভূমি’।জলাভূমি রক্ষাবিষয়ক বৈশ্বিক সংস্থা রামসার কর্তৃপক্ষ এবারের জলাভূমি দিবসের প্রেক্ষাপট বর্ণনা করতে গিয়ে বলেছে, ১৯০০ সাল থেকে চলতি বছর পর্যন্ত বিশ্বের ৬৪ শতাংশ জলাভূমি ধ্বংস হয়ে গেছে। এতে ওই জলাভূমির ওপর নির্ভরশীল মানুষ ও জীববৈচিত্র্যের জীবনযাত্রা ক্ষতিগ্রস্ত হয়েছে।
