
কক্সবাজারের চকরিয়া উপজেলার লক্ষ্যারচর ইউনিয়নের শিকলঘাট এলাকায় খোলা ট্রাকে করে গ্যাস বিক্রির সময় গ্যাসের সিলিন্ডারভর্তি ট্রাকসহ তিন ব্যক্তিকে আটক করেছেন ভ্রাম্যমাণ আদালত। গতকাল শুক্রবার বিকেলে উপজেলা সহকারী কমিশনার (ভূমি) ও নির্বাহী ম্যাজিস্ট্রেট মো. মাঈন উদ্দিন এ অভিযান চালান। আটক ব্যক্তিরা হলেন লোহাগাড়া উপজেলার আধুনগরের হেলাল উদ্দিন (৩০), চকরিয়া উপজেলার ভরামুহুরীর রফিক আহমদ (৫০), পেকুয়া উপজেলার শিলখালীর নুরুল আমিন (৬০)। 
