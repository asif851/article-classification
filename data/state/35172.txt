
চট্টগ্রাম নগরের দক্ষিণ বাকলিয়া এলাকার ইছাকের পোল এলাকায় অগ্নিকাণ্ডে ১৬টি কাঁচা বসতঘর পুড়ে গেছে। গতকাল রোববার দুপুরে এই অগ্নিকাণ্ডের ঘটনা ঘটে। ফায়ার সার্ভিস সূত্র জানায়, বেলা সোয়া একটার দিকে রান্নার চুলা থেকে আগুনের সূত্রপাত হয়। মুহূতেই আগুন ছড়িয়ে পড়ে। ফায়ার সার্ভিসের দুটি গাড়ি প্রায় এক ঘণ্টা চেষ্টার পর আগুন নেভাতে সক্ষম হয়। আগুনে জসিম উদ্দিনের ১১টি এবং নূর বেগমের ৫টি কাঁচা বসতঘর পুড়ে গেছে। এতে কয়েক লাখ টাকার ক্ষতি হয়েছে বলে জানায় ফায়ার সার্ভিস।
