
১৫ আগস্ট ছিল জাতির জনক বঙ্গবন্ধু শেখ মুজিবুর রহমানের ৩৯তম শাহাদাতবার্ষিকী ও জাতীয় শোক দিবস। এ উপলক্ষে আওয়ামী লীগসহ নগরের বিভিন্ন সামাজিক ও রাজনৈতিক সংগঠন সপ্তাহব্যাপী কর্মসূচি পালন করেছে।দক্ষিণ জেলা আওয়ামী লীগ: চট্টগ্রাম দক্ষিণ জেলা আওয়ামী লীগের উদ্যোগে জাতীয় শোক দিবস উপলক্ষে সম্প্রতি আলোচনা সভা অনুষ্ঠিত হয়। এতে প্রধান অতিথি ছিলেন প্রিমিয়ার বিশ্ববিদ্যালয়ের উপাচার্য অনুপম সেন। অতিথি হিসেবে বক্তব্য দেন কবি ও সাংবাদিক আবুল মোমেন, চট্টগ্রাম বিশ্ববিদ্যালয়ের উপ-উপাচার্য ইফতেখার উদ্দিন চৌধুরী, শিক্ষাবিদ অধ্যক্ষ ফজলুল হক।অনুপম সেন বলেন, পশ্চিম পাকিস্তানের শোষণ–বঞ্চনার বিরুদ্ধে পূর্ব পাকিস্তানের জনগণের অধিকার ফিরিয়ে দেওয়ার জন্য বঙ্গবন্ধুর সফল নেতৃত্বে জন্ম নিয়েছে বাংলাদেশ। আবুল মোমেন বলেন, বঙ্গবন্ধু বাঙালি জাতীয়তাবাদের প্রশ্নে আপসহীন ছিলেন। তিনি সংগঠনকে গড়ে তুলেছেন আর সংগঠন তাঁকে গড়ে তুলেছে।দক্ষিণ জেলা আওয়ামী লীগের সভাপতি মোছলেম উদ্দিন আহমেদের সভাপতিত্বে অনুষ্ঠিত সভায় উপস্থিত ছিলেন সংগঠনের সাধারণ সম্পাদক মফিজুর রহমান। এতে আরও বক্তব্য দেন ওয়াসিকা আয়েশা খান এমপি, আওয়ামী লীগ জাতীয় পরিষদের সদস্য জসিম উদ্দিন আহমদ খান, সাবেক সংসদ সদস্য চেমন আরা তৈয়ব প্রমুখ।সভার আগে বঙ্গবন্ধুকে নিয়ে নির্মলেন্দু গুণ রচিত কবিতা আবৃত্তি করে শোনান অঞ্চল চৌধুরী। এ ছাড়া রবীন্দ্রনাথ ঠাকুরের কবিতা আবৃত্তি করেন মিলি চৌধুরী ।এ জলিল প্রাথমিক বিদ্যালয় : পূর্ব নাসিরাবাদ এ জলিল সরকারি প্রাথমিক বিদ্যালয়ে ১৫ আগস্ট জাতীয় শোক দিবস উপলক্ষে অনুষ্ঠিত হয় আলোচনা সভা। সকাল ১০টায় বিদ্যালয়ের প্রধান শিক্ষিকা জোবাইদা খাতুনের সভাপতিত্বে অনুষ্ঠিত সভায় অতিথি ছিলেন বিদ্যালয় পরিচালনা কমিটির সভাপতি জাফর আহমদ, সহসভাপতি সিদ্দিক আহমদ ও শিক্ষানুরাগী আবু তাহের। এ সময় জাতির জনক বঙ্গবন্ধুকে নিয়ে নিজেদের উপলব্ধি বর্ণনা করে বিদ্যালয়ের শিক্ষার্থীরা।উত্তর জেলা আওয়ামী লীগ: জাতীয় শোক দিবস উপলক্ষে চট্টগ্রাম উত্তর জেলা আওয়ামী লীগের তিন দিনব্যাপী কর্মসূচি শেষ হয় ১৫ আগস্ট। ১৫ আগস্ট সকালে বঙ্গবন্ধু ও তাঁর পরিবারের সদস্যদের আত্মার মাগফিরাত কামনায় খতমে কোরআন ও মিলাদ মাহফিল অনুষ্ঠিত হয়। মিলাদ মাহফিল শেষে মোনাজাত পরিচালনা করেন সিটি বিশ্ববিদ্যালয় কলেজ মসজিদের পেশ ইমাম মাওলানা আবু সাঈদ নুরী। মিলাদ মাহফিলে চট্টগ্রাম উত্তর জেলা আওয়ামী লীগের সভাপতি নুরুল আলম চৌধুরী, সাধারণ সম্পাদক এম এ সালাম, সহসভাপতি অধ্যাপক মো. মঈনুদ্দিন, সিরাজদৌল্লাহ চৌধুরী, দপ্তর সম্পাদক মহিউদ্দিন বাবলু, প্রচার ও প্রকাশনা সম্পাদক মো. জসিম উদ্দিন শাহ প্রমুখ উপস্থিত ছিলেন।চট্টগ্রাম ওয়াসা শ্রমিক কর্মচারী ইউনিয়ন: চট্টগ্রাম ওয়াসা শ্রমিক কর্মচারী ইউনিয়নের উদ্যোগে ১৪ আগস্ট বঙ্গবন্ধু শেখ মুজিবুর রহমানের ৩৯তম শাহাদাতবার্ষিকী উপলক্ষে ওয়াসা চত্বরে খতমে কোরআন, মিলাদ মাহফিল ও শোকসভার আয়োজন করা হয়। এতে সভাপতিত্ব করেন সংগঠনের সভাপতি সালাউদ্দিন চৌধুরী। সভায় বক্তব্য দেন চট্টগ্রাম মহানগর শ্রমিক লীগের সভাপতি বখতেয়ার উদ্দিন খান। অন্যান্যের মধ্যে বক্তব্য দেন সংগঠনের সাধারণ সম্পাদক তাজুল ইসলাম, সহসভাপতি জামাল উদ্দিন চৌধুরী, মো. এনায়েত উল্লাহ, যুগ্ম সম্পাদক শাহজাহান, সহসম্পাদক মীর লোকমান প্রমুখ।উত্তর জেলা মহিলা আওয়ামী লীগ: জাতীয় শোক দিবস উপলক্ষে উত্তর জেলা মহিলা আওয়ামী লীগের উদ্যোগে আলোচনা সভার আয়োজন করা হয়। সংগঠনের কার্যালয়ে অনুষ্ঠিত এই সভায় সভাপতিত্ব করেন সংগঠনের সভাপতি দিলোয়ারা ইউসুফ। সঞ্চালনা করেন সাধারণ সম্পাদক বাসন্তী প্রভা পালিত। সভায় বক্তব্য দেন সংগঠনের সহসভাপতি সৈয়দা রিফাত আক্তার, সৈয়দা সাহিদা সুলতানা, রওশন আরা বেগম, যুগ্ম সম্পাদিকা রাজিয়া সুলতানা, সাহিদা বিবি, সাংগঠনিক সম্পাদক হামিদা বেগম, রেজোয়ানা শারমিন, দপ্তর সম্পাদক বিবি আয়েশা, ত্রাণ ও সমাজকল্যাণ সম্পাদক দিলরুবা ইয়াছমিন প্রমুখ।চট্টগ্রাম পলিটেকনিক ইনস্টিটিউট ছাত্রলীগ: জাতীয় শোক দিবস উপলক্ষে তিন দিনব্যাপী কর্মসূচি পালন করেছে চট্টগ্রাম পলিটেকনিক ইনস্টিটিউট ছাত্রলীগ। এ উপলক্ষে শোক র্যালি ও শোক সমাবেশের আয়োজন করা হয়। শোক দিবস উদ্যাপন পরিষদের আহ্বায়ক বেলাল উদ্দিনের সভাপতিত্বে শোকসভায় বক্তব্য দেন সদস্য সচিব শরীফুল ইসলাম, পলিটেকনিক ইনস্টিটিউট ছাত্র সংসদের সাধারণ সম্পাদক আবদুল্লাহ আল রুবেল, চট্টগ্রাম পলিটেকনিক ছাত্রলীগের সাধারণ সম্পাদক নুরুল হক, ছাত্র সংসদের বিতর্ক সম্পাদক মো. সাহাদাত, ন্যাশনাল পলিটেকনিক ছাত্রলীগের সভাপতি রেয়াতুল করিম, চট্টগ্রাম পলিটেকনিক ইনস্টিটিউট ছাত্রলীগ নেতা মিজানুর রহমান, নুরুল বারী, চন্দ্র দাশ প্রমুখ।বঙ্গবন্ধু ছাত্র পরিষদ: জাতীয় শোক দিবস উপলক্ষে বঙ্গবন্ধু ছাত্র পরিষদ কোতোয়ালি থানা শাখার উদ্যোগে ১৩ আগস্ট নগরের একটি সামাজিক কেন্দ্রে শোকসভা অনুষ্ঠিত হয়। এতে সভাপতিত্ব করেন কোতোয়ালি থানা বঙ্গবন্ধু ছাত্র পরিষদের সভাপতি প্রিন্স মিত্র। সভা পরিচালনা করেন সংগঠনের সাধারণ সম্পাদক আরমানুল হক। শোকসভায় প্রধান অতিথি হিসেবে বক্তব্য দেন আন্দরকিল্লা ওয়ার্ডের কাউন্সিলর জহর লাল হাজারী। এতে অতিথি ছিলেন মহানগর যুবলীগের যুগ্ম আহ্বায়ক মাহবুবুল হক, মহানগর যুবলীগের সদস্য আসহাব রসুল চৌধুরী, আওয়ামী স্বেচ্ছাসেবক লীগ নেতা আবুল হাসনাত মো. বেলাল। এতে আরও বক্তব্য দেন ওয়ার্ড যুবলীগ নেতা হুমায়ুন কবির, মো. জাহেদ, টিপু দাশ, বাংলাদেশ ছাত্রলীগ কেন্দ্রীয় কমিটির সহসম্পাদক পাভেল ইসলাম, মহানগর বঙ্গবন্ধু ছাত্র পরিষদের সভাপতি শেখ মহিউদ্দিন প্রমুখ।আমরা মুক্তিযোদ্ধার সন্তান: আমরা মুক্তিযোদ্ধার সন্তান বৃহত্তর চট্টগ্রামের উদ্যোগে জাতীয় শোক দিবস উপলক্ষে নানা কর্মসূচি পালন করা হয়। এসবের মধ্যে ছিল বঙ্গবন্ধুর প্রতিকৃতিতে ফুল দেওয়া ও দোয়া মাহফিল। এতে উপস্থিত ছিলেন সাংসদ ওয়াসিকা আয়েশা খান, সাংসদ এম এ লতিফ, আমরা মুক্তিযোদ্ধার সন্তানের কেন্দ্রীয় কমিটির প্রেসিডিয়াম সদস্য মাহাবুব রহমান প্রমুখ।
