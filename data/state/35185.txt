
মানিকগঞ্জের সিঙ্গাইর পৌরসভা নির্বাচন আগামী ৭ জানুয়ারি অনুষ্ঠিত হবে। গতকাল সোমবার এ পৌরসভার নতুন তফসিল ঘোষণা করে নির্বাচন কমিশন।তফসিল অনুযায়ী আজ মঙ্গলবার সকাল ১০টা থেকে সিঙ্গাইর পৌরসভা নির্বাচনে মেয়র পদপ্রার্থীদের মনোনয়নপত্র যাচাই-বাছাই করা হবে। যাচাই-বাছাইয়ে মনোনয়নপত্র বাতিল হওয়া প্রার্থীদের আপিল শুনানি হবে ২১ ডিসেম্বর। ২২ ডিসেম্বর মনোনয়নপত্র প্রত্যাহারের শেষ দিন। ২৩ ডিসেম্বর প্রার্থীদের প্রতীক বরাদ্দ দেওয়া হবে। এ পর্যন্ত নির্বাচনে ছয়জন মেয়র প্রার্থী মনোনয়নপত্র দাখিল করেছেন। এর আগে ৫ ডিসেম্বর যাচাই-বাছাই শেষে ৩৭ কাউন্সিলর প্রার্থী ও সাতজন সংরক্ষিত মহিলা কাউন্সিলর প্রার্থীর মনোনয়নপত্র বৈধ ঘোষণা করেন সংশ্লিষ্ট রিটার্নিং কর্মকর্তা।সিঙ্গাইর পৌরসভার নির্বাচনও ৩০ ডিসেম্বর হওয়ার কথা ছিল।
