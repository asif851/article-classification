
আবদুল মোতালেব সরকারকে লেবাননে বাংলাদেশের পরবর্তী রাষ্ট্রদূত পদে নিয়োগের সিদ্ধান্ত নিয়েছে সরকার। পররাষ্ট্র মন্ত্রণালয় গতকাল রোববার এক বিজ্ঞপ্তিতে জানায়, আবদুল মোতালেব সরকার বর্তমানে মন্ত্রণালয়ের মহাপরিচালক (সার্ক ও বিমসটেক অনুবিভাগ) পদে কাজ করছেন। ১৩তম বিসিএস (পররাষ্ট্র ক্যাডার) ব্যাচের কর্মকর্তা আবদুল মোতালেব সরকার বেজিং, প্যারিস, রাবাত ও লস অ্যাঞ্জেলেসের বাংলাদেশ মিশনে বিভিন্ন পদে দায়িত্ব পালন করেছেন।
