
স্বাদু পানির মাছ উৎপাদনে বিশ্বে বাংলাদেশের চতুর্থ স্থান অর্জন, মাছে ফরমালিনের অপব্যবহার রোধ এবং জলাশয় সংরক্ষণে সচেতনতা সৃষ্টি বিষয়ে গণমাধ্যমকর্মী, মৎস্যচাষি ও বিভিন্ন পেশার ব্যক্তিদের সঙ্গে এক মতবিনিময় সভা অনুষ্ঠিত হয়েছে। গতকাল রোববার বিকেলে পীরগঞ্জ উপজেলা পরিষদ সভাকক্ষে এ মতবিনিময় সভা হয়। পীরগঞ্জ জ্যেষ্ঠ উপজেলা মৎস্য দপ্তর এ সভার আয়োজন করে। সভায় সভাপতিত্ব করেন জ্যেষ্ঠ উপজেলা মৎস্য কর্মকর্তা মাসুদ রানা সরকার। সভায় বক্তব্য দেন সৈয়দপুর ডিগ্রি কলেজের সহকারী অধ্যাপক মো. আসাদুজ্জামান, আরজেএফের সভাপতি আবদুর রহমান, বুলবুল আহমেদ প্রমুখ। 
