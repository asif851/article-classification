
মানবতাবিরোধী অপরাধে ফাঁসির দণ্ডপ্রাপ্ত বিএনপির স্থায়ী কমিটির সদস্য সালাউদ্দিন কাদের চৌধুরী ও জামায়াতে ইসলামীর সেক্রেটারি জেনারেল আলী আহসান মোহাম্মাদ মুজাহিদকে ঢাকা কেন্দ্রীয় কারাগারের কনডেমড সেলে রাখা হয়েছে। অবশ্য রায় পুনর্বিবেচনার আবেদন খারিজের সংক্ষিপ্ত আদেশ এখনো কারাগারে পৌঁছায়নি।আজ বুধবার সন্ধ্যায় কারা উপমহাপরিদর্শক (ডিআইজি-প্রিজন) গোলাম হায়দার প্রথম আলোকে এ কথা বলেন।মুজাহিদ আগে থেকেই কেন্দ্রীয় কারাগারে ছিলেন। আর আজ সালাউদ্দিন কাদের চৌধুরীকে কাশিমপুর কারাগার থেকে কেন্দ্রীয় কারাগারে নেওয়া হয়। ফাঁসির দণ্ডপ্রাপ্ত আসামি হওয়ায় তাঁদের কনডেমড সেলে রাখা হয়েছে।এই দুই আসামির করা রায় পুনর্বিবেচনার দুটি পৃথক আবেদন আজ আপিল বিভাগ খারিজ করে দেন।অ্যাটর্নি জেনারেল মাহবুবে আলম বলেন, আপিল খারিজ হওয়ায় রায় কার্যকর হওয়া এখন সময়ের ব্যাপার। তিনি বলেন, সংক্ষিপ্ত আদেশের কপি কারাগারে পৌঁছানোর পর ফাঁসির দণ্ড কার্যকর করার প্রক্রিয়া শুরু হবে। তিনি বলেন, এর আগে অবশ্য দুই আসামিই রাষ্ট্রপতির কাছে প্রাণভিক্ষার আবেদন করতে পারবেন।
অারও পড়ুন
সাকা ও মুজাহিদের ফাঁসির আদেশ বহাল
