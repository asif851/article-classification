
ভোটের মাধ্যমে নোয়াখালী পৌরসভা ও সদর উপজেলা বিএনপির নতুন নেতা নির্বাচন করা হয়েছে। গত শনিবার রাতে কেন্দ্রীয় বিএনপির ভাইস চেয়ারম্যান মো. শাহজাহানের নোয়াখালীর বাসভবনে এ নির্বাচন অনুষ্ঠিত হয়।এতে আবু নাছের নোয়াখালী পৌর বিএনপির সভাপতি, শাহ মো. জাফর উল্যাহ ওরফে রাসেল সাধারণ সম্পাদক, মো. আশ্রাফ আলী ও ওমর ফারুক সাংগঠনিক সম্পাদক নির্বাচিত হয়েছেন।সদর উপজেলা বিএনপির সভাপতি নির্বাচিত হয়েছেন সলিম উল্যাহ ওরফে বাহার। সাধারণ সম্পাদক হয়েছেন জসিম উদ্দিন।এর আগে শনিবার বিকেলে নোয়াখালী আইনজীবী সমিতি মিলনায়তনে নোয়াখালী পৌর ও সদর উপজেলা বিএনপির সম্মেলনের প্রথম অধিবেশন অনুষ্ঠিত হয়। অনুষ্ঠানে প্রধান অতিথি ছিলেন কেন্দ্রীয় বিএনপির ভাইস চেয়ারম্যান মো. শাহজাহান। সম্মেলন উদ্বোধন করেন বিএনপির কেন্দ্রীয় যুগ্ম মহাসচিব মাহাবুব উদ্দিন খোকন।
