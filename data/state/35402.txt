
রাঙামাটিতে আজ রোববার থেকে শুরু হচ্ছে প্রথমা প্রকাশনের বইমেলা। শহরের কালিন্দীপুর এলাকার নিউমার্কেটে (জেলা প্রশাসকের কার্যালয়ের সামনে) আশিকা মানবিক উন্নয়নকেন্দ্র মিলনায়তনে সপ্তাহব্যাপী এ মেলা অনুষ্ঠিত হবে।মেলা প্রতিদিন বেলা তিনটা থেকে রাত আটটা পর্যন্ত খোলা থাকবে। তবে শুক্র ও শনিবার বেলা ১১টা থেকে রাত আটটা পর্যন্ত খোলা রাখা হবে।বেলা তিনটায় বইমেলার উদ্বোধন করবেন কবি ও নাট্যকার মৃত্তিকা চাকমা। উদ্বোধনী অনুষ্ঠানে প্রধান অতিথি থাকবেন রাঙামাটি সরকারি কলেজের অধ্যক্ষ অধ্যাপক বাঞ্চিতা চাকমা এবং বিশেষ অতিথি থাকবেন প্রবীণ সাংবাদিক সুনীল কান্তি দে।মেলায় প্রথমার বই ছাড়াও দেশের ও দেশের বাইরের বিভিন্ন লেখকের বই মূল্যছাড়ে বিক্রি করা হবে।
