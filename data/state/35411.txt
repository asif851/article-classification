
প্রাথমিক শিক্ষা সমাপনী পরীক্ষায় গড় পাসের হার ৯৮ দশমিক ৫২ শতাংশ। এ পরীক্ষায় জিপিএ-৫ পেয়েছে দুই লাখ ৭৫ হাজার ৯৮০ জন।প্রাথমিক শিক্ষা সমাপনী পরীক্ষায় মোট পরীক্ষার্থী ছিল ২৮ লাখ ৩৯ হাজার ২৩৮ জন। এদের মধ্যে উত্তীর্ণ হয়েছে ২৭ লাখ ৯৭ হাজার ২৭৪ জন। এদের মধ্যে ১২ লাখ ৭৭ হাজার ১৪৬ জন ছাত্র এবং ১৫ লাখ ২০ হাজার ১২৮ ছাত্রী।অন্যদিকে, সমমানের ইবতেদায়ী শিক্ষা সমাপনী পরীক্ষায় গড় পাসের হার ৯৫ দশমিক ১৩ শতাংশ। এ পরীক্ষায় জিপিএ-৫ পেয়েছে ৫ হাজার ৪৭৬ জন। এ পরীক্ষায় মোট পরীক্ষার্থী ছিল ২ লাখ ৬৪ হাজার ১৩৪ জন। এর মধ্যে পাস করেছে দুই লাখ ৫১ হাজার ২৬৬ জন। পাস করা পরীক্ষার্থীদের মধ্যে এক লাখ ২৮ হাজার ৪২৫ জন ছাত্র ও এক লাখ ২২ হাজার ৮৪১ জন ছাত্রী।সচিবালয়ে প্রাথমিক ও গণশিক্ষামন্ত্রী মোস্তাফিজুর রহমান এ ফল ঘোষণা করেন।প্রাথমিক ও ইবতেদায়ী শিক্ষা সমাপনী পরীক্ষা ২২ নভেম্বর শুরু হয়ে শেষ হয় ৩০ নভেম্বর।প্রাথমিক শিক্ষা অধিদপ্তর ও শিক্ষা বোর্ডগুলোর ওয়েবসাইটে, মুঠোফোনে খুদেবার্তার মাধ্যমে এবং শিক্ষাপ্রতিষ্ঠান থেকে ফল জানতে পারবে শিক্ষার্থীরা।
আরও  পড়ুন:
চার পরীক্ষার ফল প্রধানমন্ত্রীর কাছে হস্তান্তরচট্টগ্রামে জেএসসিতে পাসের হার ৮৫.৪৮পিইসিতে বেশি পাসের হার রাজশাহীতে, কম সিলেটেজেএসসি-জেডিসিতে পাসের হার বেড়েছে ১.৯২ শতাংশ
 
