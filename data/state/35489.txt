
চট্টগ্রামের সাতকানিয়ায় ১৩৯টি ইয়াবা বড়িসহ তিন যুবককে গ্রেপ্তার করা হয়েছে। গত বৃহস্পতিবার রাতে উপজেলার কাঞ্চনা ইউনিয়নের গুলজানপাড়া গ্রাম থেকে তাঁদের গ্রেপ্তার করে পুলিশ। তাঁরা হলেন মো. ফরহাদ, মো. আজিজুর রহমান ও মিজানুর রহমান। সাতকানিয়া থানার এসআই ইয়াসির আরাফাত বলেন, গ্রেপ্তারকৃত ব্যক্তিরা এলাকার চিহ্নিত মাদক ব্যবসায়ী। তাঁদের আদালতের মাধ্যমে জেলহাজতে পাঠানো হয়েছে।
