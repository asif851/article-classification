
নীলফামারীর সৈয়দপুর উপজেলার খাতামধুপুর ইউনিয়নের খালিশা ধুলিয়া গ্রামের গাঁজার আসরে অভিযান চালিয়ে তছলিম (৫০) ও সিরাজুল (৪২) নামের দুই ব্যক্তিকে আটক করেছে গ্রামপুলিশ। এ সময় তাঁদের কাছ থেকে ২০০ গ্রাম গাঁজা উদ্ধার করা হয়। গতকাল রোববার ঘটনাটি ঘটে। খালিশা ধুলিয়া গ্রামের দুই বাড়িতে গাঁজার আসর বসছে বলে গোপন সূত্রে খবর পেয়ে গ্রামপুলিশ সেখানে হানা দেয়। এ সময় ২০০ গ্রাম গাঁজাসহ ওই দুই মাদকসেবীকে আটক করা হয়। অভিযানের সময় অন্য লোকজন পালিয়ে যায়। ইউপি চেয়ারম্যান জুয়েল চৌধুরী ঘটনার সত্যতা নিশ্চিত করে জানান, আটক দুই গাঁজাসেবীকে থানা-পুলিশের হাতে তুলে দেওয়া হয়েছে। 
 
