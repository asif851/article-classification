
সাত দফা দাবিতে রাজশাহী বিশ্ববিদ্যালয়ে গণস্বাক্ষর ও মানববন্ধন কর্মসূচি পালন করেছে বিশ্ববিদ্যালয় শাখা ছাত্রলীগ। গতকাল সোমবার সকাল ১০টায় বিশ্ববিদ্যালয়ের কেন্দ্রীয় গ্রন্থাগারের সামনে অনুষ্ঠিত মানববন্ধন থেকে বিশ্ববিদ্যালয়ের ফলিত গণিত বিভাগের অধ্যাপক শামসুল আলম সরকারের দ্রুত অপসারণ ও সমাজবিজ্ঞান বিভাগের অধ্যাপক আনোয়ার হোসেনের নিয়োগ বাতিলসহ সাত দফা দাবি জানানো হয়।
