
ফরিদপুর শহরের রথখোলা যৌনপল্লিতে গতকাল বৃহস্পতিবার রাতে র‍্যাপিড অ্যাকশন ব্যাটালিয়ন অভিযান চালিয়ে দুই কিশোরীকে উদ্ধার করেছে। তাদের একজনের বাড়ি ফেনীর ছাগলনাইয়া উপজেলায়। অন্যজনের বাড়ি সাতক্ষীরা সদর উপজেলায়।দুই কিশোরীকে তালাবদ্ধ ঘর থেকে উদ্ধার করা হয়। তাদের দুজনকে ওই রাতেই ফরিদপুর শহরের বাইতুল আমান সামাজিক প্রতিবন্ধী মেয়েদের প্রশিক্ষণ ও পুনর্বাসন কেন্দ্রে হস্তান্তর করা হয়েছে।র‍্যাব-৮ ফরিদপুর ক্যাম্প থেকে পাঠানো প্রেস বিজ্ঞপ্তিতে জানানো হয়, দুই কিশোরীকে আটকে রেখে দেহব্যবসা করতে বাধ্য করা হতো।
ফরিদপুর র‍্যাব-৮ ক্যাম্পের কোম্পানি অধিনায়ক অতিরিক্ত পুলিশ সুপার মো. রইছ উদ্দিন ঘটনার সত্যতা নিশ্চিত করেছেন।
