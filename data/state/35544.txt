
র‌্যাব-পুলিশকে বেশ কয়েকবার জানিয়েও চাঁদাবাজদের কাছ থেকে রক্ষা পেলেন না ব্যবসায়ী মাসুদ বিল্লাহ। আজ বৃহস্পতিবার সকাল আটটার দিকে রাজধানীর মগবাজারের চিত্রাঙ্গন ফাস্ট ফুড নামের একটি দোকানে মাসুদকে গুলি করে আহত করেছে সন্ত্রাসীরা।
মাসুদ বিল্লাহ ঢাকা মেডিকেল কলেজ হাসপাতালে চিকিত্সাধীন। তবে তিনি এখন আশঙ্কামুক্ত।হাসপাতালে মাসুদ বিল্লাহ প্রথম আলো ডটকমকে বলেন, ‘প্রায় ২০দিন ধরে রবিন নামের এক ব্যক্তি আমার মুঠোফোনে পাঁচ লাখ টাকা চাঁদা দাবি করে আসছিল। আমি র‌্যাব, এমনকি পুলিশ সদর দপ্তরে লিখিতভাবে এর বিরুদ্ধে অভিযোগ করেছিলাম। কিন্তু আজ সকালে এক সন্ত্রাসী আমাকে গুলি করে।’ডিএমপির রমনা বিভাগের উপকমিশনার মারুফ হোসেন সরদার জানান, এখনো পর্যন্ত কোনো মামলা হয়নি। তবে এ ঘটনায় জড়িতদের ধরার চেষ্টা চলছে।
