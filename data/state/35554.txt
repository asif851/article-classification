
জাতীয় পর্যায়ে গৌরবোজ্জ্বল ও কৃতিত্বপূর্ণ অবদান রাখার জন্য ১৮ জন বিশিষ্ট ব্যক্তিকে স্বাধীনতার পদক দেওয়া হয়েছে। মন্ত্রিপরিষদ বিভাগের আয়োজনে ঢাকার ওসমানী স্মৃতি মিলনায়তনে প্রধানমন্ত্রী শেখ হাসিনা আজ রোববার পদকপ্রাপ্ত ব্যক্তিদের হাতে ‘স্বাধীনতা পুরস্কার-২০১৮’-এর পদক তুলে দেন।
স্বাধীনতা ও মুক্তিযুদ্ধে অবদানের জন্য স্বাধীনতা পদকপ্রাপ্ত ব্যক্তিরা হলেন কাজী জাকির হাসান (মরণোত্তর), শহীদ বুদ্ধিজীবী এস এম এ রাশীদুল হাসান (মরণোত্তর), শংকর গোবিন্দ চৌধুরী (মরণোত্তর), এয়ার ভাইস মার্শাল সুলতান মাহমুদ বীর উত্তম-এসিএসসি (অব.), এম আবদুর রহিম (মরণোত্তর), ভূপতি ভূষণ চৌধুরী ওরফে মানিক চৌধুরী (মরণোত্তর), শহীদ লে. মো. আনোয়ারুল আজিম (মরণোত্তর), হুমায়ুন রশীদ চৌধুরী (মরণোত্তর), শহীদ আমানুল্লাহ্ মোহাম্মদ আসাদুজ্জামান (মরণোত্তর), শহীদ মতিউর রহমান মল্লিক (মরণোত্তর), শহীদ সার্জেন্ট জহুরুল হক (মরণোত্তর), আমজাদুল হক, সংস্কৃতির ক্ষেত্রে সংস্কৃতিমন্ত্রী আসাদুজ্জামান নূর, কৃষি সাংবাদিকতায় চ্যানেল আইয়ের পরিচালক (বার্তা) শাইখ সিরাজ, চিকিৎসাবিদ্যায় অধ্যাপক ডা. এ কে এম ডি আহসান আলী, সমাজসেবায় অধ্যাপক এ কে আজাদ খান, সাহিত্যে সেলিনা হোসেন এবং খাদ্যনিরাপত্তায় ড. মো. আবদুল মজিদ।
