
দিনাজপুরের বিরামপুরকে জেলা ঘোষণার দাবিতে ২৭ জানুয়ারি ধর্মঘটের ডাক দিয়েছে পেশাজীবী সংগঠন। গতকাল বুধবার পেশাজীবী সংগঠনের সভায় উপজেলার সব শ্রেণি-পেশার লোকজনের উপস্থিতিতে সর্বসম্মতিতে এ সিদ্ধান্ত নেওয়া হয়। বিরামপুর পেশাজীবী ঐক্য পরিষদের আহ্বায়ক মো. রফিকুল ইসলাম বলেন, সভায় ২৭ জানুয়ারি সকাল ছয়টা থেকে দুপুর ১২টা পর্যন্ত অবরোধ চলাকালে বিরামপুরের সব সরকারি-বেসরকারি কার্যালয়, আদালত, শিক্ষাপ্রতিষ্ঠান, ব্যবসাপ্রতিষ্ঠান, যানবাহন এবং সড়কপথ বন্ধ থাকবে। জেলার ফুলবাড়ী, পার্বতীপুর, নবাবগঞ্জ, হাকিমপুর, ঘোড়াঘাট ও বিরামপুরকে নিয়ে আশির দশক থেকে বিরামপুর জেলার দাবিতে আন্দোলন চলছে। 
