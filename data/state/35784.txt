
দিনাজপুরে হাজী মোহাম্মদ দানেশ বিজ্ঞান ও প্রযুক্তি বিশ্ববিদ্যালয়ে ২০১৫ শিক্ষাবর্ষের স্নাতক প্রথম বর্ষে ভর্তি হওয়া শিক্ষার্থীদের গতকাল রোববার পরিচিতিমূলক ক্লাস অনুষ্ঠিত হয়েছে। বিশ্ববিদ্যালয়ের প্রধান মিলনায়তনে অনুষ্ঠিত পরিচিতিমূলক অনুষ্ঠানে প্রধান অতিথি ছিলেন শিক্ষাপ্রতিষ্ঠানটির প্রতিষ্ঠাকালীন প্রকল্প পরিচালক ও রিজেন্ট বোর্ডের সদস্য অধ্যাপক আনিসুর রহমান। উপাচার্য অধ্যাপক রুহুল আমিনের সভাপতিত্বে অনুষ্ঠানে স্বাগত বক্তব্য দেন রেজিস্ট্রার নজিবুর রহমান। 
