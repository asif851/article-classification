
বিসিএস পুলিশ ক্যাডারের পুলিশ সুপার পদে ২১ জনের বদলি এবং পদোন্নতি হয়েছে। আজ মঙ্গলবার স্বরাষ্ট্র মন্ত্রণালয় এ–সংক্রান্ত একটি প্রজ্ঞাপন জারি করেছে।
বদলি ও পদোন্নতি পাওয়া পুলিশ কর্মকর্তাদের মধ্যে ঢাকার পুলিশ সুপার পদে ডিএমপির উপপুলিশ কমিশনার শাহ মিজান শাফিউর রহমানকে, ঢাকার গোয়েন্দা শাখার বিশেষ পুলিশ সুপার মো. মনিরুজ্জামানকে সিলেটে, ময়মনসিংহের মঈনুল হককে নারায়ণগঞ্জে, ডিএমপির উপপুলিশ কমিশনার নুরুল ইসলামকে ময়মনসিংহে, ডিএমপির উপপুলিশ কমিশনার মাহবুব আলমকে টাঙ্গাইলে, পুলিশ সদর দপ্তরের এআইজি আনিসুর রহমানকে মেহেরপুরে, বান্দরবানের মিজানুর রহমানকে রংপুরে, ডিএমপির অতিরিক্ত উপপুলিশ কমিশনার সঞ্জিত কুমার রায় পদোন্নতি পেয়ে বান্দরবানে, ঝিনাইদহের আলতাফ হোসেনকে সাতক্ষীরায়, গাজীপুরের অতিরিক্ত পুলিশ সুপার মিজানুর রহমান পদোন্নতি পেয়ে ঝিনাইদহে, সিএমপির উপপুলিশ কমিশনার মোয়াজ্জোম হোসেন ভূঁঞাকে রাজশাহীতে, সিলেটের পুলিশ সুপার নূরে আলম মিনাকে চট্টগ্রামে, বাগেরহাটের এসপি নিজামুল হক মোল্যাকে খুলনায়, ঢাকা রেলওয়ে রেঞ্জের এসপি পংকজ চন্দ্র রায়কে বাগেরহাটে, লালমনিরহাটের এসপি টি এম মোজাহিদুল ইসলামকে চাঁপাইনবাবগঞ্জ, রংপুর আরআরএসের কমান্ড্যান্ট এস এম রশিদুল হককে লালমনিরহাটে, মেহেরপুরের এসপি হামিদুল আলমকে দিনাজপুরে, দিনাজপুরের এসপি রুহুল আমিনকে পুলিশ সদর দপ্তরে এআইজি পদে, ডিএমপির অতিরিক্ত পুলিশ উপকমিশনার মোহাম্মদ জায়েদুল আলমকে মুন্সিগঞ্জে, মুন্সিগঞ্জের বিপ্লব বিজয় তালুকদারকে নাটোরে এবং নাটোরের পুলিশ সুপার শ্যামল কুমার মুখার্জিকে ডিএমপির উপপুলিশ কমিশনার করা হয়েছে।
এর মধ্যে ময়মনসিংহে দুটি সংসদীয় আসনে উপনির্বাচনের তফসিল ঘোষণা হওয়ায় গণপ্রতিনিধিত্ব আদেশ ১৯৭২ অনুযায়ী নির্বাচন সম্পন্ন হওয়ার পর নারায়ণগঞ্জ ও ময়মনসিংহ পুলিশ সুপারের বদলি কার্যকর হবে। একইভাবে দিনাজপুরে ঘোড়াঘাট পৌরসভার নির্বাচনের তফসিল ঘোষণা হওয়ায় স্থানীয় সরকার নির্বাচন বিধিমালা ২০১০ অনুসারে এই এলাকার নির্বাচন হওয়ার পর বদলি কার্যকর হবে।
