
চট্টগ্রাম সিটি করপোরেশনের ভ্রাম্যমাণ আদালত অভিযান চালিয়ে অন্তত ৫০টি অবৈধ স্থাপনা উচ্ছেদ করেছেন। গতকাল সোমবার সকাল থেকে বিকেল পর্যন্ত এ অভিযান চলে।সিটি করপোরেশনের নির্বাহী ম্যাজিস্ট্রেট নাজিয়া শিরিন অভিযানে নেতৃত্ব দেন। তিনি বলেন, নিউ মনসুরাবাদ এলাকায় করপোরেশনের জায়গা অবৈধভাবে দখল করে স্থাপনা নির্মাণ করেছেন লোকজন। এ এলাকায় রাস্তা সম্প্রসারণ ও সংস্কার করা হবে। তাই এসব অবৈধ স্থাপনা উচ্ছেদ করা হয়েছে।
