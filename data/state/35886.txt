
অপরাধবিষয়ক সাংবাদিক ও নারী অধিকারকর্মী নাদিয়া শারমিন যুক্তরাষ্ট্রের পররাষ্ট্র দপ্তরের ‘সাহসী আন্তর্জাতিক নারী’ (ইন্টারন্যাশনাল উইমেন অব কারেজ অ্যাওয়ার্ড-আইডব্লিউওসি) পুরস্কার পেয়েছেন। গতকাল বৃহস্পতিবার ওয়াশিংটন ডিসিতে আয়োজিত অনুষ্ঠানে তাঁর হাতে এই পুরস্কার তুলে দেওয়ার কথা। ঢাকায় মার্কিন দূতাবাসের বিজ্ঞপ্তিতে এ কথা জানানো হয়।নাদিয়া শারমিন বর্তমানে বেসরকারি টেলিভিশন চ্যানেল একাত্তর-এ কর্মরত। তিনি দ্বিতীয় বাংলাদেশি নারী হিসেবে এই পুরস্কার লাভ করলেন। ২০১৩ সালের ৫ মে শাপলা চত্বরে হেফাজতে ইসলাম সমাবেশ করে। সেখানে দায়িত্ব পালনের সময় শারমিনকে হেফাজতের কর্মীরা লাঞ্ছিত করেন।আন্তর্জাতিক নারী দিবস উপলক্ষে ‘আইডব্লিউওসি’ সমাজ বদলাতে বিশেষ ভূমিকা রাখা নারীদের সাহসিকতার জন্য পুরস্কৃত করে থাকে। সারা বিশ্বের আরও আটজন নেতৃস্থানীয় নারীর সঙ্গে শারমিনকে সম্মান জানানো হয়। বিজ্ঞপ্তি।
