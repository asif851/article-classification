
সিরাজগঞ্জের শাহজাদপুর উপজেলার গাড়াদহ ইউনিয়নে হতদরিদ্র প্রতিবন্ধীদের মাঝে সুদমুক্ত ঋণ বিতরণ করা হয়েছে। গতকাল বুধবার ইউনিয়ন পরিষদের সম্মেলনকক্ষে এডিডি ইন্টারন্যাশনালের সহযোগিতায় আয়োজিত এই ঋণের টাকার চেক বিতরণ করেন শাহজাদপুর উপজেলা নির্বাহী কর্মকর্তা শামীম আহমেদ। গাড়াদহ ইউনিয়ন উৎসব প্রতিবন্ধী কল্যাণ সংস্থার সভাপতি জানে আলমের সভাপতিত্বে অন্যদের মধ্যে বক্তব্য দেন ইউপি চেয়ারম্যান সাইফুল ইসলাম, এডিডির প্রকল্পের সমন্বয়ক আরেফা পারভীন, ইউপি সদস্য মাসুদ রানা প্রমুখ। 
