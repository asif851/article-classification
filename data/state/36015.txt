
ভারতের ত্রিপুরা রাজ্যের বিধানসভার ডেপুটি স্পিকার পবিত্র কর বলেছেন, ভারতের সেভেন সিস্টার্স হিসেবে খ্যাত সাতটি রাজ্যের প্রয়োজনেই ব্রাহ্মণবাড়িয়ার আশুগঞ্জ বন্দরের অবকাঠামোর উন্নয়ন করা প্রয়োজন।গতকাল শনিবার বেলা দুইটার দিকে স্থানীয় উজান-ভাটি হোটেলে যাত্রাবিরতিকালে পবিত্র কর সাংবাদিকদের কাছে এ কথা বলেন। তিনি বলেন, আশুগঞ্জ আন্তর্জাতিক বন্দরের অবকাঠামো উন্নয়নে ভারত সরকার অবশ্যই অর্থায়ন করবে। কারণ, ভারত বাংলাদেশের অকৃত্রিম বন্ধু। আশুগঞ্জ বন্দরে আইসিটি নির্মাণে ভারতীয় বিশেষজ্ঞরা যাচাই-বাছাইয়ের কাজ করছেন বলে তিনি জানান।
