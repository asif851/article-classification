
বিস্ফোরকদ্রব্য নিয়ন্ত্রণ আইনে করা মামলায় বিএনপির চেয়ারপারসন খালেদা জিয়ার উপদেষ্টা তৈমুর আলম খন্দকারকে পুলিশ গ্রেপ্তার করেছে। আজ মঙ্গলবার বেলা সোয়া একটার দিকে নারায়ণগঞ্জ নগরের চাঁদমারী এলাকা থেকে তাঁকে গ্রেপ্তার করা হয়।জেলার অতিরিক্ত পুলিশ সুপার মতিয়ার রহমান বলেন, ২০১৫ সালের ৫ জানুয়ারি নারায়ণগঞ্জ সদর মডেল থানায় ককটেল বিস্ফোরণ ও ভাঙচুর চালানোর অভিযোগে তৈমুর আলম খন্দকারের বিরুদ্ধে মামলা হয়। তাঁর বিরুদ্ধে গ্রেপ্তারি পরোয়ানাও ছিল।তৈমুর আলম খন্দকার জেলা বিএনপির সাবেক সভাপতি।
