
বিএনপির ভারপ্রাপ্ত মহাসচিব মির্জা ফখরুল ইসলাম আলমগীর বলেছেন, তাঁদের দলের সিনিয়র ভাইস চেয়ারম্যান তারেক রহমানের নিজস্ব কোনো ফেসবুক অ্যাকাউন্ট বা ব্লগ নেই। আজ রোববার নয়াপল্টনে বিএনপির কেন্দ্রীয় কার্যালয়ে এক সংবাদ সম্মেলনে মির্জা ফখরুল এই তথ্য জানান।মির্জা ফখরুল বলেন, তারেক রহমানের নামে ফেসবুকে এক বা একাধিক অ্যাকাউন্ট (ফেইক) খোলা হয়েছে। তাঁর নামের কোনো অ্যাকাউন্ট থেকে কোনো বক্তব্য বা কোনো কিছু প্রকাশিত হলে তারেক রহমানের বা বিএনপির বলে বিবেচিত হবে না।
