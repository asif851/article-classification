
শহীদ দিবস ও আন্তর্জাতিক মাতৃভাষা দিবস উপলক্ষে কিশোরগঞ্জের তাড়াইলে তিন দিনব্যাপী বইমেলা ও পিঠা উৎসব গতকাল শনিবার শুরু হয়েছে। উপজেলা পরিষদ চত্বরে বিকেল সাড়ে চারটায় মেলার উদ্বোধন করেন ইউএনও রাবেয়া আকতার। এ সময় উপস্থিত ছিলেন উপজেলা প্রকৌশলী (এলজিইডি) মো. রফিকুল ইসলাম, ওসি মো. আবদুছ ছালাম মিয়া, শিক্ষা কর্মকর্তা মো. মফিজুল হক, সদর ইউনিয়ন পরিষদের (ইউপি) চেয়ারম্যান কামরুজ্জামান মহাজন, গণতন্ত্রী পার্টির সভাপতি অধীর ভৌমিক, ব্যবসায়ী মো. শাহাব উদ্দিন ভূঞা, সাংবাদিক আমিনুল ইসলাম প্রমুখ। উপজেলা প্রশাসনের উদ্যোগে এ মেলা হচ্ছে।
