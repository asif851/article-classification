
আচরণবিধি লঙ্ঘনের দায়ে শুক্রবার গাজীপুর সিটি নির্বাচনের রিটার্নিং কর্মকর্তা মো. রকিব উদ্দিন মণ্ডল আওয়ামী লীগ, বিএনপি, জাসদ ও এক স্বতন্ত্র মেয়র প্রার্থীকে লিখিতভাবে সতর্ক করেছেন।
গাজীপুর জেলা নির্বাচন কর্মকর্তা ও সহকারী রিটার্নিং কর্মকর্তা মো. তারিফুজ্জামান বলেন, একের পর এক আচরণবিধি লঙ্ঘনের অভিযোগ পাওয়ার পর তদন্ত করে প্রমাণ পাওয়া আওয়ামী লীগের মেয়র প্রার্থী মো. জাহাঙ্গীর আলম, বিএনপির মেয়র প্রার্থী মো. হাসান উদ্দিন সরকার, জাসদের মেয়র প্রার্থী মো. রাশেদুল হাসান রানা ও স্বতন্ত্র মেয়র প্রার্থী জামায়াত নেতা মো. সানাউল্লাহকে সতর্কীকরণের চিঠি দেওয়া হয়েছে।
মো. তারিফুজ্জামান বলেন, আবারও বিধি ভঙ্গ করলে তাদের বিরুদ্ধে বিধিমোতাবেক ব্যবস্থা নেওয়া হবে।
আগামী ১৫ মে গাজীপুর সিটি করপোরেশনের নির্বাচন হবে।
