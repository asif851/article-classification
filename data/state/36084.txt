
গাইবান্ধার সাঘাটা উপজেলার চন্দনপাট গ্রামের কাটাখালী নদীর তীরে গতকাল সোমবার মানববন্ধন হয়েছে। নদীর গতিপথ পরিবর্তন ও ভাঙনরোধে ব্যবস্থা নেওয়ার দাবিতে চন্দনপাট গ্রাম নদীভাঙন রক্ষা কমিটি এ কর্মসূচির আয়োজন করে।এলাকার কয়েকজন ও চন্দনপাট গ্রাম নদীভাঙন রক্ষা কমিটি সূত্রে জানা গেছে, দুপুর ১২টা থেকে বেলা দুইটা পর্যন্ত মানববন্ধন হয়। এতে শিক্ষক, ছাত্র, ব্যবসায়ী, কৃষক, নারীসহ এলাকার শতাধিক লোক অংশ নেন। এ সময় বক্তব্য দেন ওই কমিটির সাধারণ সম্পাদক আবদুল জলিল, সাংগঠনিক সম্পাদক আব্দুর রাজ্জাক, সদস্য আশরাফ হোসেন, গোলাম হোসেন, আমজাদ হোসেন প্রমুখ।
