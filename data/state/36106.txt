
ব্রাহ্মণবাড়িয়ার বাঞ্ছারামপুর উপজেলা সদরের বাঞ্ছারামপুর গ্রামে বিদ্যুৎস্পৃষ্ট হয়ে সাফিয়া খাতুন (২২) নামের এক নারীর মৃত্যু হয়েছে। গতকাল বৃহস্পতিবার দুপুর ১২টার দিকে গ্রামের কাদির মিয়ার রান্নাঘরে আগুন লাগে। আগুনে বিদ্যুতের তার পুড়ে নলকূপের ওপর পড়ে। পাশের বাড়ির সাফিয়া খাতুন আগুন নেভাতে নলকূপ থেকে পানি আনতে যান। এ সময় তিনি তারে জড়িয়ে মারা যান। উপজেলা স্বাস্থ্য কর্মকর্তা হাবিবুর রহমান ঘটনার সত্যতা নিশ্চিত করেছেন। বাঞ্ছারামপুর (ব্রাহ্মণবাড়িয়া) প্রতিনিধি।
