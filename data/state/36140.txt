
গাজীপুরের কাশিমপুর কেন্দ্রীয় কারাগার থেকে গতকাল রোববার রাতে বিএনপির নেতা শহীদ উদ্দীন চৌধুরী এ্যানি জামিনে মুক্তি পেয়েছেন।কাশিমপুর কারাগার-২-এর জেল সুপার প্রশান্ত কুমার বণিক বলেন, শহীদ উদ্দীন চৌধুরীর জামিনের কাগজপত্র দুপুরে কারাগারে এসে পৌঁছায়। যাচাই-বাছাই শেষে তাঁকে রাত নয়টার দিকে মুক্তি দেওয়া হয়। এ বছর ২৯ জানুয়ারি তাঁকে এ কারাগারে আনা হয়। তাঁর বিরুদ্ধে ২০১৩ সালের ডিসেম্বর থেকে ২০১৫ সালের জানুয়ারির মধ্যে হত্যা ও নাশকতা, পুলিশের ওপর হামলা, অগ্নিসংযোগ, গাড়ি ভাঙচুরসহ বিভিন্ন মামলা রয়েছে। সর্বশেষ পল্টন থানার নাশকতা মামলায় দুদিন আগে তিনি জামিন পান।
