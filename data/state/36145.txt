
দুর্নীতি মামলায় খালেদা জিয়ার রায়ের পর আদালত প্রাঙ্গণ থেকে তাঁর ব্যক্তিগত সহকারী শিমুল বিশ্বাসকে আটক করা হয়েছে। আদালতের একটি সূত্র জানিয়েছে, তাঁর বিরুদ্ধে ২০টি মামলায় গ্রেপ্তারি পরোয়ানা রয়েছে।
কয়েক দিন ধরেই এ রায়কে কেন্দ্র করে সারা দেশে পুলিশ ধরপাকড় চালিয়ে আসছিল। বিএনপির দাবি, এরই মধ্যে তাদের হাজার হাজার নেতা-কর্মী গ্রেপ্তার হয়েছে।
জিয়া অরফানেজ ট্রাস্ট দুর্নীতি মামলায় আজ আদালত খালেদা জিয়াকে পাঁচ বছরের কারাদণ্ড দিয়েছেন।
