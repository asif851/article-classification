
ছয় ঘণ্টা বন্ধ থাকার পর উত্তরাঞ্চলের সঙ্গে ঢাকার রেল যোগাযোগ স্বাভাবিক হয়েছে। আজ রোববার সকাল ১০টার দিকে রেললাইনের সংস্কারের পর ঢাকামুখী রংপুর এক্সপ্রেস ট্রেনটি ছেড়ে যায়।
আজ ভোররাত চারটার দিকে পাবনার চাটমোহর উপজেলার গোয়াখোড়া ভাঙ্গুরা স্টেশনের মাঝামাঝি স্থানে ঈশ্বরদী-ঢাকা রুটের রেললাইনের কিছু অংশের মাটি সরে যায়। ফলে সেখানে রেললাইন দেবে যায়। এতে উত্তরাঞ্চলের সঙ্গে ঢাকার রেল যোগাযোগ সাময়িক বন্ধ হয়ে পড়ে।
পাকশী বিভাগীয় রেলওয়ে পরিবহন কর্মকর্তা (ডিটিও) শওকত জামিল মহসি বলেন, লাইন সংস্কার করে মাটি ভরাটের কাজ শেষ হয়েছে। সকাল ১০টার দিকে রেল যোগাযোগ স্বাভাবিক হয়। এরপর রংপুর এক্সপ্রেস ট্রেনটি ঢাকার দিকে যাত্রা করে।
আরও পড়ুন:উত্তরের সঙ্গে ঢাকার রেল যোগাযোগ বন্ধ
 
 
