
২০০৯ সালের ২৫ ফেব্রুয়ারি ঢাকার পিলখানায় বিডিআর বিদ্রোহে নিহত কক্সবাজারের চকরিয়া পৌরসভার ভরামুহুরী গ্রামের বাসিন্দা লে. কর্নেল আবু মুছা মো. আইয়ুব কাইছারের ষষ্ঠ মৃত্যুবার্ষিকী উপলক্ষে গত বুধবার নানা কর্মসূচি পালন করা হয়। কর্মসূচির মধ্যে ছিল ওই দিন সকালে আইয়ুব কাইছারের গ্রামের বাড়িতে খতমে কোরঅান ও বাদে আসর স্থানীয় বাইতুর রহমাহ জামে মসজিদে মিলাদ মাহফিল। এতে অংশ নেন সেনাবাহিনীর কক্সবাজারস্থ ১৬ ইসিবির উপ–অধিনায়ক মেজর মো. আশিকুর রহমান, সাহারবিল আনোয়ারুল উলুম মাদ্রাসার অধ্যক্ষ রুহুল কুদ্দুস আনোয়ারী আল আজহারী, আইয়ুব কাইছারের ভাই মো. জহুরুল মওলা, মো. এনামুল হক প্রমুখ। রাতে গরিব ও দুস্থ মানুষের মধ্যে খাবার বিতরণ করা হয়।
