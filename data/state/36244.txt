
রাজশাহীর বাগমারার বড়বিহানালী ইউপির ষাণ্মাষিক বাজেট সভা গতকাল মঙ্গলবার অনুষ্ঠিত হয়েছে। সভায় চলতি অর্থবছরের ছয় মাসে মোট ১২ লাখ ৯৩ হাজার ৭১৩ টাকার বাজেট ঘোষণা করা হয়। বড়বিহানালী প্রাথমিক বিদ্যালয় মাঠে অনুষ্ঠিত এ সভায় সভাপতিত্ব করেন ইউপি চেয়ারম্যান রফিকুল ইসলাম। বাজেট ঘোষণা করেন ইউপি সচিব রেজাউল করিম। সভায় বেসরকারি সংগঠন শরিকের স্থানীয় প্রতিনিধি সফিকুল ইসলাম, ইউপি সদস্য ইছার আলী, আজাহার আলী প্রমুখ উপস্থিত ছিলেন।
