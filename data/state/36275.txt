
পণ্যে পাটজাত মোড়কের ব্যবহার নিশ্চিত করতে মুন্সিগঞ্জে গতকাল শুক্রবার পলিথিন ব্যবহারের বিরুদ্ধে ভ্রাম্যমাণ আদালত পরিচালনা করা হয়েছে। সদর উপজেলার মুন্সিরহাট ও চরডুমুড়িয়া বাজারে অভিযান চালিয়ে আটটি প্রতিষ্ঠানকে ৪৯ হাজার টাকা জরিমানা করেছেন ভ্রাম্যমাণ আদালতের নির্বাহী হাকিম শাহ নুসরাত জাহান। মুন্সিগঞ্জের অতিরিক্ত জেলা ম্যাজিস্ট্রেট এ কে এম শওকত আলম মজুমদার বলেন, পণ্যে পাটজাত মোড়কের বাধ্যতামূলক ব্যবহার আইন-২০১০-এর আওতায় মুন্সিগঞ্জে গত ৩০ নভেম্বর থেকে সাঁড়াশি অভিযান শুরু হয়। 
