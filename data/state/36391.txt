
গাইবান্ধার গোবিন্দগঞ্জে ৬ নভেম্বরের সংঘর্ষের ঘটনায় পুলিশের করা মামলায় ২২ সাঁওতালসহ ৩৩ জন আট সপ্তাহের আগাম জামিন পেয়েছেন। বিচারপতি এম ইনায়েতুর রহিম ও বিচারপতি জে বি এম হাসানের সমন্বয়ে গঠিত হাইকোর্ট বেঞ্চ তাঁদের আগাম জামিনের আবেদনের শুনানি নিয়ে গতকাল রোববার এ আদেশ দেন। ৬ নভেম্বর গোবিন্দগঞ্জে রংপুর চিনিকলের জমিতে আখ কাটা নিয়ে পুলিশ ও চিনিকল শ্রমিক-কর্মচারীদের সঙ্গে সাঁওতালদের সংঘর্ষে তিনজন সাঁওতাল নিহত হন এবং ২০ জন আহত হন। এ ঘটনায় পুলিশের করা মামলায় সাঁওতাল নেতা ফিলিমিন বাস্কেসহ ৩৩ জন গতকাল হাইকোর্টে হাজির হয়ে আগাম জামিনের আবেদন জানান। পরে আদালত জামিন মঞ্জুর করেন।নিজস্ব প্রতিবেদক
