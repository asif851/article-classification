
পাবনার পাকশী হার্ডিঞ্জ সেতু, ঐতিহ্যবাহী জনপদ ঈশ্বরদী ও পাকশী শহরের শতবর্ষে পদার্পণ উপলক্ষে গত বৃহস্পতিবার সন্ধ্যায় পাকশী হাসেম আলী মিলনায়তনে মতবিনিময় সভা হয়েছে। আবুল কালাম আজাদের সভাপতিত্বে এতে বক্তব্য দেন মোহাম্মদ হবীবুল্লাহ, মো. রশীদুল্লাহ, আরিফুল ইসলাম, এনামুল ইসলাম প্রমুখ। সভায় আবুল কালাম আজাদকে আহ্বায়ক ও হাসানুজ্জামানকে যুগ্ম আহ্বায়ক করে ‘হার্ডিঞ্জ সেতু, ঈশ্বরদী ও পাকশী শহরের শতবর্ষ উদ্যাপন কমিটি’ গঠন করা হয়। আগামী ৪ মার্চ অনুষ্ঠানটি হবে বলে সভায় জানানো হয়। 
