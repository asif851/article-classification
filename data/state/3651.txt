
বিএনপির চেয়ারপারসন খালেদা জিয়ার গুলশান কার্যালয়ের সামনের সড়কে রাখা বালুভর্তি ট্রাকগুলো সরিয়ে নেওয়া হয়েছে। তবে কার্যালয়ের দুই পাশে দুটি পুলিশ ভ্যান দিয়ে সড়ক আটকে রাখা হয়েছে। কার্যালয়ের মূল ফটকে তালা থাকলেও ছোট ফটকটি খুলে দেওয়া হয়েছে।
প্রত্যক্ষদর্শীরা জানান, আজ সোমবার সন্ধ্যা সাড়ে সাতটার পর থেকে ট্রাকগুলো সরিয়ে নেওয়া শুরু হয়। ওই এলাকায় পুলিশের সংখ্যাও কমানো হয়। তবে এখনো কার্যালয়ের সামনে ও আশপাশে পুলিশ মোতায়েন রয়েছে।
