
সিরাজগঞ্জের রায়গঞ্জ উপজেলায় শুভ বালক আয়োজিত ফুটবল টুর্নামেন্টের ফাইনাল খেলা অনুষ্ঠিত হয়েছে। গত সোমবার বিকেলে উপজেলার ধানগড়া মডেল উচ্চবিদ্যালয় মাঠে এ খেলায় ধানগড়া ফুটবল একাদশ রণতিথা ফুটবল একাদশকে ১-০ গোলে পরাজিত করে চ্যাম্পিয়ন হয়। প্রধান অতিথি রায়গঞ্জ উপজেলা পরিষদের চেয়ারম্যান আয়নুল হক বিজয়ীদের পুরস্কার বিতরণ করেন। এ সময় আরও উপস্থিত ছিলেন ভাইস চেয়ারম্যান জাহিদুল ইসলাম, রায়গঞ্জ পৌরসভার সাবেক প্রশাসক নূরসাইদ সরকার প্রমুখ। 
 
