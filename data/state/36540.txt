
তথ্য অধিকার আইনের ‘ধারা-৭’ এর প্রয়োগে তথ্য প্রাপ্তি এবং প্রদানে নানা প্রতিবন্ধকতা সৃষ্টি হচ্ছে। এ জন্য তথ্য অধিকার আইনের ওই ধারাটি সংশোধন করতে হবে।গতকাল বৃহস্পতিবার এমআরডিআই, মানুষের জন্য ফাউন্ডেশনের সহযোগিতায় খুলনার একটি হোটেলে তথ্য অধিকার আইন, ২০০৯-এর ধারা ৭ নিয়ে অনুষ্ঠিত এক গোলটেবিল বৈঠকে বক্তারা এই কথা বলেন। অনুষ্ঠানে প্রধান অতিথি ছিলেন প্রধান তথ্য কমিশনার মোহাম্মদ ফারুক, বিশেষ অতিথি ছিলেন খুলনার বিভাগীয় কমিশনার মো. আবদুল জলিল, তথ্য কমিশনের সচিব মো, ফরহাদ হোসেন এবং খুলনা মেট্রোপলিটন পুলিশের অতিরিক্ত পুলিশ কমিশনার মাহবুব হাকিম।বৈঠকে মূল প্রবন্ধ উপস্থাপন করেন এমআরডিআইয়ের পরামর্শক ও তথ্য কমিশনের সাবেক সচিব নেপাল চন্দ্র সরকার এবং সঞ্চালনা করেন এমআরডিআইয়ের নির্বাহী পরিচালক হাসিবুর রহমান। বিজ্ঞপ্তি।
