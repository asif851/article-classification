
চাঁদপুরের পাঁচ গুণীকে সম্মাননা দেওয়া হয়েছে। তাঁরা হলেন সংগীতে শান্তি ভূষণ রক্ষিত, নাট্যকলায় মুজিবুর রহমান দুলাল, যন্ত্রসংগীতে সুরজিৎ চক্রবর্তী, যাত্রাশিল্পে কেশব চন্দ্র সুর ও আলোকচিত্র সাংবাদিকতায় আলম পলাশ। গত বুধবার রাতে বাংলাদেশ শিল্পকলা একাডেমির আয়োজনে শিল্পকলা মিলনায়তনে ২০১৫ সালের সম্মাননা হিসেবে তাঁদের পদক, উত্তরীয়, সনদ ও ১০ হাজার টাকার চেক দেন চাঁদপুরের জেলা প্রশাসক মো. আবদুস সবুর মণ্ডল। 
