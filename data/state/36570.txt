
চট্টগ্রামে অস্ত্র মামলায় ফিরোজ আলম ওরফে শাহীন নামের এক ব্যক্তিকে যাবজ্জীবন কারাদণ্ড দিয়েছেন আদালত। গতকাল মঙ্গলবার দ্বিতীয় যুগ্ম মহানগর দায়রা জজ এ এস এম জুলফিকার হায়াৎ এ রায় দেন।
দণ্ডাদেশপ্রাপ্ত ফিরোজ পলাতক। আদালত-সংশ্লিষ্ট সূত্র জানায়, ২০১২ সালের ২৯ ফেব্রুয়ারি ছিনতাইয়ের প্রস্তুতিকালে অস্ত্র ও গুলিসহ ফিরোজ আলমকে গ্রেপ্তার করে পাহাড়তলী থানার পুলিশ। এ ঘটনায় থানায় মামলা করা হয়। ১১ জন সাক্ষীর সাক্ষ্য গ্রহণ শেষে আদালত গতকাল রায় দেন।
