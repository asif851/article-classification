
বগুড়ার ধুনট উপজেলায় অভিযান চালিয়ে জিহাদি বইসহ কামরুল হাসান (২২) ও নাসির উদ্দিন (২১) নামের শিবিরের দুই নেতা-কর্মীকে গ্রেপ্তার করেছেন র্যা পিড অ্যাকশন ব্যাটালিয়নের (র্যা ব) সদস্যরা। ধুনটের পশ্চিম ভরনশাহী গ্রাম থেকে গত বৃহস্পতিবার সন্ধ্যায় তাঁদের আটক করা হয়। পরে র্যা ব বাদী হয়ে মামলা করলে আদালতের মাধ্যমে গতকাল শুক্রবার সকালে তাঁদের কারাগারে পাঠানো হয়। কামরুল ধুনট পৌর ছাত্রশিবিরের সভাপতি ও বগুড়া আজিজুল হক কলেজে ইসলামি ইতিহাস বিভাগের স্নাতক (সম্মান) দ্বিতীয় বর্ষের শিক্ষার্থী। নাসির জোড়খালি সিনিয়র মাদ্রাসার ছাত্র ও শিবিরকর্মী।
