
অটিজম-সংক্রান্ত জাতীয় পরামর্শক কমিটির সভাপতি ও প্রধানমন্ত্রী শেখ হাসিনার মেয়ে সায়মা ওয়াজেদ হোসেন ‘অটিজম স্পেক্ট্রাম ডিজঅর্ডার বা এএসডি’ মোকাবিলা এবং যথাযথ ব্যবস্থা গ্রহণের লক্ষ্য দেশভিত্তিক অগ্রাধিকার চিহ্নিত করার জন্য বিশ্ব সম্প্রদায়ের প্রতি আহ্বান জানিয়েছেন।বিশ্ব স্বাস্থ্য সংস্থার দক্ষিণ-পূর্ব এশিয়া অঞ্চলের এএসডি-সংক্রান্ত কৌশল চূড়ান্তকরণের লক্ষ্যে গত বৃহস্পতি ও শুক্রবার ভারতের রাজধানী নয়াদিল্লিতে অনুষ্ঠিত গ্রুপ বৈঠকে সায়মা এসব কথা বলেন। খবর বাসসের।বৈঠকে দক্ষিণ ও দক্ষিণ-পূর্ব এশিয়ার দেশগুলোর প্রতিনিধিরা সংশ্লিষ্ট দেশগুলোর জন্য এএসডি-সংক্রান্ত অগ্রাধিকার ও কর্মপরিকল্পনা প্রস্তুতের ব্যাপারে একমত হন।সায়মা ওয়াজেদ তাঁর বক্তব্যে অটিজম ও অন্যান্য প্রতিবন্ধকতা মোকাবিলায় বাংলাদেশ সরকারের গৃহীত বিভিন্ন পদক্ষেপ তুলে ধরেন।পরে গত শনিবার সায়মা ওয়াজেদ হোসেন ‘এডুকেশন ফর সাসটেইনেবল ডেভেলপমেন্ট: এমপাওয়ারিং ইন্ডিভিজুয়ালস উইথ মাল্টিপল ডিজঅ্যাবিলিটি’-সংক্রান্ত¯দ্বিতীয় আন্তর্জাতিক সম্মেলনে বক্তব্য দেন। তিনি বক্তব্যে প্রতিবন্ধকতায় আক্রান্ত¯মানুষদের অধিকার রক্ষায় বাংলাদেশ সরকারের গৃহীত নীতিমালা ও কর্মসূচি তুলে ধরে এসব ক্ষেত্রে বাংলাদেশে সচেতনতা বৃদ্ধির জন্য সুনির্দিষ্টভাবে বাবা-মা, শিক্ষক ও বিশেষজ্ঞদের ভূমিকার প্রশংসা করেন।
