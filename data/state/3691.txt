
মেহেরপুরে মরা গরুর মাংস বিক্রির দায়ে দুজন ব্যবসায়ীকে ৪০ হাজার টাকা জরিমানা করেছেন ভ্রাম্যমাণ আদালত।ভ্রাম্যমাণ আদালতের বিচারক নির্বাহী ম্যাজিস্ট্রেট সাঈদ মোনায়েম মজুমদার জানান, ওই দুই ব্যবসায়ীকে মরা গরুর মাংস বিক্রির সময় হাতেনাতে আটক করা হয়। অভিযান চলাকালে মেহেরপুর সদর উপজেলা পশুসম্পদ কর্মকর্তা প্রহ্লাদ কুমার বিশ্বাস ও সদর থানার ভারপ্রাপ্ত কর্মকর্তা (ওসি) রিয়াজুল ইসলাম উপস্থিত ছিলেন।মরা গরুর মাংস বিক্রি করার কথা স্বীকার করায় শহরের স্টেডিয়ামপাড়ার ইসরাইল হোসেন এবং গোরস্থানপাড়ার মিন্দু হোসেনকে ২০ হাজার টাকা করে জরিমানা, অনাদায়ে তিন মাসের কারাদণ্ডের আদেশ দেওয়া হয়।মেহেরপুর শহরের হোটেল ব্যবসায়ীদের অভিযোগ, দীর্ঘদিন ধরে ওই বাজারে একশ্রেণীর অসাধু ব্যবসায়ী মরা এবং রোগাক্রান্ত গরুর মাংস বিক্রি করে আসছেন।
