
নরসিংদীর মনোহরদীতে ফসলি জমি থেকে মাটি কাটায় গতকাল দুজনকে ১ লাখ ২ হাজার টাকা জরিমানা করেছেন ভ্রাম্যমাণ আদালত। সহকারী কমিশনার (ভূমি) মোহাম্মদ শামীম কিবরিয়া পরিচালিত ভ্রাম্যমাণ আদালত এ দণ্ডাদেশ দেন। দণ্ডপ্রাপ্ত ব্যক্তিরা হলেন হেতেমদী এলাকার খোরশেদ আলম ও চন্দনপুর এলাকার ফয়েজ উদ্দিন। দণ্ডপ্রাপ্ত ব্যক্তিরা ফসলি জমি থেকে দুই-তিন ফুট গর্ত করে খননযন্ত্র দিয়ে মাটি কাটছিলেন। খবর পেয়ে চন্দনপুর ও হেতেমদী এলাকায় অভিযান চালিয়ে খননযন্ত্র ও ট্রলিসহ দুজনকে আটক করা হয়।
