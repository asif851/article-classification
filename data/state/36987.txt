
মিয়ানমার থেকে বাংলাদেশে রোহিঙ্গা অনুপ্রবেশ ও ইয়াবাসহ মাদক চোরাচালান বন্ধের দাবি জানিয়েছে বর্ডার গার্ড বাংলাদেশ (বিজিবি)।গতকাল বুধবার মিয়ানমারের মংডু শহরে সে দেশের সীমান্ত রক্ষী বাহিনী লুণ্ঠিনের সঙ্গে পতাকা বৈঠকে বিজিবির পক্ষ থেকে এ দাবি জানানো হয়।বিজিবি সূত্র জানায়, গতকাল সকাল আটটার দিকে টেকনাফ সীমান্ত দিয়ে নাফ নদী অতিক্রম করে বিজিবির প্রতিনিধিদল মিয়ানমারে যায়। ১৭ সদস্যের এই প্রতিনিধিদলের নেতৃত্ব দেন বিজিবি কক্সবাজার সেক্টরের কমান্ডার কর্নেল মো. নজরুল ইসলাম।প্রতিনিধিদলে ছিলেন, বান্দরবান সেক্টরের কমান্ডার কর্নেল এ কে এম সাইফুল ইসলাম, নাইক্ষ্যংছড়ি ৩১ বিজিবি ব্যাটালিয়নের অধিনায়ক লে. কর্নেল সফিকুর রহমান, টেকনাফ ৪২ বিজিবি ব্যাটালিয়নের অধিনায়ক লে. কর্নেল আবু জার আল জাহিদ প্রমুখ।মিয়ানমার মংডু শহরে অনুষ্ঠিত পতাকা বৈঠকে লুণ্ঠিনের ১৭ সদস্যের প্রতিনিধিদলের নেতৃত্ব দেন বাহিনীর পরিচালক ব্রিগেডিয়ার জেনারেল থিন কো কো।সন্ধ্যায় টেকনাফ ফিরে বাংলাদেশ প্রতিনিধিদলের প্রধান কর্নেল মো. নজরুল ইসলাম সাংবাদিকদের বলেন, ‘বৈঠকে আমরা রোহিঙ্গা অনুপ্রবেশ ও ইয়াবাসহ মাদক চোরাচালান বন্ধের ব্যাপারে মিয়ানমারের সহযোগিতা চেয়েছি। লুণ্ঠিন কর্মকর্তারা এ ব্যাপারে আমাদের আশ্বস্ত করেছেন।
