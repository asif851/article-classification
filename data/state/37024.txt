
রাজশাহী আঞ্চলিক পাসপোর্ট কার্যালয়ে অভিযান চালিয়ে ছয় দালালকে আটক করেছে র্যা পিড অ্যাকশন ব্যাটালিয়ন (র্যা ব)। পরে ভ্রাম্যমাণ আদালতের বিচারক আমিরুল ইসলাম তাদের জেল-জরিমানা করেন। গতকাল বুধবার দুপুরে নগরের শালবাগান এলাকায় অবস্থিত পাসপোর্ট কার্যালয় থেকে তাদের আটক করা হয়। আটক ব্যক্তিরা হলো নগরের উপশহর এলাকার সোহেল রানা, সপুরা এলাকার সুমন আলী, ভাসানী সরদার ও শাহিন হোসেন, শালবাগান এলাকার শহিদুল ইসলাম ও গোদাগাড়ী উপজেলার মাটিকাটা এলাকার মনিরুল ইসলাম। এদের মধ্যে সোহেল রানা ও ভাসানীকে দুই মাসের করে বিনাশ্রম কারাদণ্ড দেওয়া হয়েছে। সুমনের পাঁচ হাজার টাকা, শহিদুল, শাহিন ও মনিরুলের ২০০ টাকা করে জরিমানা করা হয়। 
