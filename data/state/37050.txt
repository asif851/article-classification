
নারায়ণগঞ্জ বন্দরের মদনপুর বাসস্ট্যান্ড থেকে গত শনিবার রাতে একটি প্রাইভেট কারের চালককে গ্রেপ্তার করেছে পুলিশ। পুলিশ তল্লাশি চালিয়ে ওই গাড়ি থেকে বিপুল পরিমাণ গাঁজা উদ্ধার করে। গ্রেপ্তার হওয়া ব্যক্তি মোতালেব (২৪)। তিনি কুমিল্লা জেলার বুড়িচং থানার কানাইচুয়া এলাকার বাসিন্দা। এ ব্যাপারে বন্দর থানায় মামলা হয়েছে। পুলিশ জানায়, গোপন সূত্রে প্রাইভেট গাড়িতে মাদক পাচারের খবর পায় হাইওয়ে পুলিশ। প্রাইভেট কারটি কুমিল্লা থেকে ঢাকার দিকে যাচ্ছিল। প্রাইভেট কার তল্লাশি করে ১২০ কেজি গাঁজা উদ্ধার করা হয়। গতকাল পুলিশ তাঁকে আদালতে পাঠায়।
