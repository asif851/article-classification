
শেরপুরের নকলা উপজেলা আওয়ামী লীগের সহ-দপ্তর সম্পাদক অনিল কুমার রায়ের পরিবারকে হত্যার হুমকি দিয়ে চিঠি দেওয়া হয়েছে। চিঠিতে হত্যার পাশাপাশি উপজেলা পরিষদ ভবনসহ ৫০টি গুরুত্বপূর্ণ স্থাপনা বোমা মেরে উড়িয়ে দেওয়ারও হুমকি দেওয়া হয়।অনিল কুমার রায় গতকাল মঙ্গলবার প্রথম আলোকে বলেন, সোমবার রাত নয়টার দিকে বাংলা ও আরবির সংমিশ্রণে লেখা ওই চিঠিটি কে বা কারা নকলা পৌর শহরের কামারপট্টি এলাকায় তাঁর বাসার দরজার নিচ দিয়ে ফেলে রেখে যায়। রাতেই তিনি নকলা থানায় এ বিষয়ে একটি সাধারণ ডায়েরি (জিডি) করেন।নকলা থানার ভারপ্রাপ্ত কর্মকর্তা মো. গোলাম হায়দার বলেন, অনিল রায়কে হত্যা ও স্থাপনায় হামলার হুমকির চিঠির বিষয়টি তদন্ত করে দেখা হচ্ছে।
