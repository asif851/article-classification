
প্রধানমন্ত্রী শেখ হাসিনার ছেলে সজীব ওয়াজেদ জয়কে যুক্তরাষ্ট্রে অপহরণ ও হত্যাচেষ্টার ষড়যন্ত্র মামলা তদন্তের জন্য গোয়েন্দা পুলিশের (ডিবি) তিন সদস্যের একটি প্রতিনিধিদল যুক্তরাষ্ট্রে যাচ্ছে। প্রতিনিধিদলের নেতৃত্ব দিচ্ছেন ডিবির উপকমিশনার মাশরুকুর রহমান খালেদ। অপর দুই সদস্য হলেন অতিরিক্ত উপকমিশনার রাজীব আল মাসুদ ও মামলার তদন্ত কর্মকর্তা জ্যেষ্ঠ সহকারী কমিশনার হাসান আরাফাত। ঢাকা মহানগর পুলিশ অতিরিক্ত কমিশনার মনিরুল ইসলাম আজ মঙ্গলবার সাংবাদিকদের এ কথা জানান। তিনি বলেন, আজ দুপুরে শফিক রেহমানের বাসায় তল্লাশি করা হয়েছে। সেখান থেকে কিছু গুরুত্বপূর্ণ কাগজপত্র জব্দ করতে এই অভি​যান চালানো হয়েছে। এক প্রশ্নের জবাবে তিনি বলেন, এই ঘটনার সঙ্গে বিএনপির কেউ জড়িত কি না, তা মাহমুদুর রহমানকে জিজ্ঞাসাবাদ করলে জানা যাবে।
