
চাঁদপুরের মতলব উত্তর উপজেলায় তিন মাদক ব্যবসায়ীকে আটক করেছে পুলিশ। গত শুক্রবার রাত আটটায় উপজেলার ব্রাহ্মণচক গ্রাম থেকে তাদের আটক করা হয়। এরা হচ্ছে উপজেলার ব্রাহ্মণচক এলাকার মো. বাবুল, কলাদী এলাকার মো. তানভীর এবং বালুচর গ্রামের মো. রাসেল। মতলব উত্তর থানার ভারপ্রাপ্ত কর্মকর্তা (ওসি) সৈয়দ মাহবুবুর রহমান বলেন, ওই তিন মাদকসেবীর বিরুদ্ধে থানায় মাদকদ্রব্য নিয়ন্ত্রণ আইনে মামলা হয়েছে। গতকাল শনিবার চাঁদপুর বিচারিক হাকিমের আদালতের মাধ্যমে তাঁদের জেলা কারাগারে পাঠানো হয়। 
