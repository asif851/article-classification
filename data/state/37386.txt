
চাঁদপুরের ফরিদগঞ্জ উপজেলার বর্ডার বাজার এলাকায় পুলিশের সঙ্গে জামায়াত-শিবিরের নেতা-কর্মীদের সংঘর্ষের ঘটনায় ৫১ জনের নাম উল্লেখ করে অজ্ঞাতনামা আরও প্রায় আড়াই হাজার ব্যক্তির বিরুদ্ধে পৃথক দুটি মামলা করেছে পুলিশ।ফরিদগঞ্জ থানার ভারপ্রাপ্ত কর্মকর্তা (ওসি) মো. নাজমুল হক বলেন, থানার উপপরিদর্শক নুরুল হক বাদী হয়ে গতকাল বৃহস্পতিবার ওই দুটি মামলা দায়ের করেন। আসামিদের গ্রেপ্তারের চেষ্টা চলছে।বর্ডার বাজারের লক্ষ্মীপুর-রায়পুর সীমান্ত এলাকায় গত বুধবার বিকেলে জামায়াত-শিবিরের হরতাল চলাকালে প্রায় তিন ঘণ্টাব্যাপী ওই সংঘর্ষে অন্তত ৩০ জন আহত হন। পুলিশ কাঁদানে গ্যাসের শেল ও রাবার বুলেট ছুড়ে পরিস্থিতি নিয়ন্ত্রণে আনতে সমর্থ হয়।
