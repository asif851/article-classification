
বাংলাদেশে মূলধারার স্বাস্থ্যসেবায় প্রতিবন্ধী ব্যক্তিদের প্রবেশগম্যতা শীর্ষক মতবিনিময় সভা ও কর্মশালা ১৪ ফেব্রুয়ারি চট্টগ্রাম চেম্বার অব কমার্স অ্যান্ড ইন্ডাস্ট্রির সেমিনার কক্ষে অনুষ্ঠিত হয়। দাতা সংস্থা সিবিএমের আর্থিক সহায়তায় কর্মশালার আয়োজন করে সমাজ উন্নয়ন সংগঠন নওজোয়ান। অনুষ্ঠান আয়োজনে সহযোগিতা করে পাওয়ার অ্যান্ড পারটিসিপেশন রিসার্চ সেন্টার (পিপিআরসি) এবং ডিজঅ্যাবল্ড রিহ্যাবিলিটেশন অ্যান্ড রিসার্চ অ্যাসোসিয়েশন (ডিআরআরএ)।কর্মশালায় সভাপতিত্ব করেন চট্টগ্রামের জেলা প্রশাসক মেজবাহ উদ্দীন। প্রধান অতিথি ছিলেন তত্ত্বাবধায়ক সরকারের সাবেক উপদেষ্টা হোসেন জিল্লুর রহমান। সভার শুরুতে কর্মশালার উদ্দেশ্য, পটভূমি ও প্রতিবন্ধী ব্যক্তিদের সেবা খাতে সুযোগ ও সম্ভাবনাবিষয়ক ধারণা তুলে ধরেন ডিআরআরএর নির্বাহী পরিচালক ফরিদা ইয়াসমিন। গবেষণার মূল বিষয়, প্রক্রিয়া, ধরন ও পর্যায়গুলো বর্ণনা করেন পিপিআরসির গবেষক কামরান উল বাসেত। বিজ্ঞপ্তি।
