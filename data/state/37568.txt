
বাংলাদেশে নিযুক্ত ভারতের হাইকমিশনার হর্ষবর্ধন শ্রিংলা বলেছেন, বৈষম্যহীন সমাজ গঠনে ড. বি আর আম্বেদকারের অবদান অনন্য। এখনো তিনি লাখো মানুষের আশার আলো ও প্রেরণা। তাঁর জন্ম না হলে হয়তো অন্য রকম এক দেশ হতো ভারত।ভারতের সংবিধানপ্রণেতা বাবাসাহেব আম্বেদকারের ১২৫তম জন্মবার্ষিকী উপলক্ষে গত বৃহস্পতিবার রাজধানীর সিরডাপ মিলনায়তনে আয়োজিত এক অনুষ্ঠানে হর্ষবর্ধন শ্রিংলা এ কথা বলেন। ভারতীয় হাইকমিশন ও বাংলাদেশ-ভারত মৈত্রী সমিতি যৌথভাবে অনুষ্ঠানটির আয়োজন করে।
