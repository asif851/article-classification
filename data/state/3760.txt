
রাজবাড়ীর কালুখালী উপজেলার মৃগী ইউনিয়নের কাসাদহ গ্রামে গতকাল নানা কর্মসূচির মধ্য দিয়ে ‘বিশ্ব সাপ দিবস’ পালন করা হয়েছে। দিবস উপলক্ষে সাত দিনব্যাপী কর্মসূচির উদ্বোধন করা হয়। ‘সাপ আমাদের জাতীয় সম্পদ’ স্লোগান নিয়ে রাজবাড়ী স্নেক ফার্ম এর আয়োজন করে। এর উদ্বোধন করেন রাজবাড়ী সরকারি আদর্শ মহিলা কলেজের অধ্যক্ষ অধ্যাপক মো. নূরুজ্জামান। জেলা প্রাণিসম্পদ কর্মকর্তা গণেশ চন্দ্র মণ্ডলের সভাপতিত্বে আলোচনা সভায় স্বাগত বক্তব্য দেন খামারের প্রধান উদ্যোক্তা রবিউল ইসলাম। রবিউল বলেন, তিন বছর আগে জেলার প্রত্যন্ত অঞ্চলে স্নেক ফার্ম গড়ে তোলা হয়। এরপর থেকেই প্রতিবছর সাপ দিবস পালন করা হয়। এবারের মেলায় সাপে কামড় দিলে প্রাথমিক চিকিৎসা ও সচেতনতামূলক আলোচনা, সাপ খেলাসহ নানা আয়োজন থাকবে। রাজবাড়ী প্রতিনিধি|
