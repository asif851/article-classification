
বর্ডার গার্ড বাংলাদেশ (বিজিবি) ২৯ ব্যাটালিয়ন সদর দপ্তরে গতকাল রোববার চার দিনব্যাপী বিজিবি অ্যাথলেটিক প্রতিযোগিতার উদ্বোধন করা হয়েছে। দিনাজপুর সেক্টর কমান্ডার কর্নেল মো. খালেকুজ্জামান পিএসসি প্রধান অতিথি হিসেবে বেলুন ও কবুতর উড়িয়ে প্রতিযোগিতা উদ্বোধন করেন। ২৯ ব্যাটালিয়নের অধিনায়ক লেফটেন্যান্ট কর্নেল কোরবান আলী বলেন, প্রতিযোগিতায় বিজিবির যশোর, রংপুর, সরাইল ও চট্টগ্রাম—এ চারটি অঞ্চলের ৫৯টি ব্যাটালিয়নের প্রতিযোগীরা অংশ নেবেন। এতে ১৮টি ইভেন্টে ১৫৬ জন প্রতিযোগী অংশ নিচ্ছেন। উদ্বোধনী অনুষ্ঠানে বিজিবির সব খেলোয়াড়, সৈনিক ও কর্মকর্তা–কর্মচারীরা উপস্থিত ছিলেন। 
