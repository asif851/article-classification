
নারায়ণগঞ্জে ধলেশ্বরী নদীতে দুটি যাত্রীবাহী লঞ্চ থেকে ৮০০ কেজি জাটকা জব্দ করেছেন কোস্টগার্ড পাগলা স্টেশনের সদস্যরা। গতকাল শনিবার ভোরে ‘এমভি মর্নিং সান-১’ ও ‘এমভি পুবালী’ নামের দুটি যাত্রীবাহী লঞ্চ থেকে এগুলো উদ্ধার করা হয়। কোস্টগার্ড পাগলা স্টেশন কমান্ডার সাব-লেফটেন্যান্ট হাসানুর রহমান জানান, তাঁর তত্ত্বাবধানে একটি দল ধলেশ্বরী নদীতে নিয়মিত টহল দেওয়ার সময় লঞ্চ দুটি থেকে এসব জাটকা জব্দ করে। এর আনুমানিক মূল্য আড়াই লাখ টাকা। জাটকাগুলো স্থানীয় বিভিন্ন মাদ্রাসা ও এতিমখানায় দেওয়া হয়েছে। তিনি বলেন, আগামী দিনগুলোতেও এই অভিযান অব্যাহত থাকবে। 
