

কিশোরগঞ্জ-৪ আসনে উপনির্বাচন ও গাজীপুর সিটি করপোরেশন নির্বাচনের তফসিল ঘোষণা করেছে নির্বাচন কমিশন (ইসি)। সে অনুযায়ী কিশোরগঞ্জ-৪ আসনে আগামী ৩ জুলাই ও গাজীপুরে ৬ জুলাই ভোট নেওয়া হবে। আজ বুধবার প্রধান নির্বাচন কমিশনার (সিইসি) কাজী রকিব উদ্দীন আহমদ এই তফসিল ঘোষণা করেন।
কিশোরগঞ্জের উপনির্বাচনপ্রার্থীদের মনোনয়নপত্র দাখিলের শেষ সময় ৬ জুন। মনোনয়নপত্র বাছাই করা হবে ৯ জুন। প্রার্থিতা প্রত্যাহারের শেষ সময় ১৭ জুন। সাবেক স্পিকার আবদুল হামিদ রাষ্ট্রপতি নির্বাচিত হওয়ায় কিশোরগঞ্জ- আসনটি শূন্য ঘোষিত হয়।
গাজীপুর সিটি করপোরেশন নির্বাচনপ্রার্থীদের মনোনয়নপত্র দাখিলের শেষ সময় ৬ জুন। মনোনয়নপত্র বাছাই করা হবে ৯ ও ১০ জুন। প্রার্থিতা প্রত্যাহারের শেষ সময় ১৭ জুন।
