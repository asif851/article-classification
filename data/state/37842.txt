
বিশ্ববিদ্যালয়ে পড়া প্রতিটি শিক্ষার্থীর স্বপ্ন থাকে সমাবর্তনে অংশ নেওয়ার। কিন্তু দুঃখজনকভাবে জাতীয় বিশ্ববিদ্যালয়ের শিক্ষার্থীরা এ থেকে বঞ্চিত। সমাবর্তন শিক্ষার্থীদের অধিকার।সমাবর্তন অনুষ্ঠানের দাবিতে গতকাল মঙ্গলবার চট্টগ্রামের প্রেসক্লাবের সামনে আয়োজিত মানববন্ধনে জাতীয় বিশ্ববিদ্যালয়ের বর্তমান ও প্রাক্তন শিক্ষার্থীরা এসব কথা বলেন।মানববন্ধনে চট্টগ্রাম কলেজ, হাজী মুহম্মদ মুহসীন কলেজ, চট্টগ্রাম সিটি কলেজ, পটিয়া সরকারি কলেজসহ বেশ কয়েকটি কলেজের শিক্ষার্থীরা অংশ নেন। অন্যান্য বিশ্ববিদ্যালয়ের শিক্ষার্থীদের মতো জাতীয় বিশ্ববিদ্যালয়ের শিক্ষার্থীরাও যাতে সমাবর্তনে অংশ নেওয়ার সুযোগ পান, সে ব্যাপারে পদক্ষেপ নিতে যথাযথ কর্তৃপক্ষের কাছে তাঁরা দাবি জানান।
