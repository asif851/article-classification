
বগুড়ার ধুনটে মজনু মিয়া (৩০) নামে মাদকাসক্ত এক যুবককে ছয় মাসের কারাদণ্ড দিয়েছেন উপজেলা ভ্রাম্যমাণ আদালতের নির্বাহী ম্যাজিস্ট্রেট ও উপজেলা নির্বাহী কর্মকর্তা হাফিজুর রহমান। মজনু মিয়া ধুনট সদরপাড়ার বাসিন্দা। ধুনট থানার ওসি মিজানুর রহমান বলেন, মজনু মিয়া মাদকাসক্ত হয়ে এলাকায় চুরি-ছিনতাইসহ নানা ধরনের অনৈতিক কাজে জড়িয়ে পড়েন। গতকাল বৃহস্পতিবার সকালে সদরপাড়া থেকে তাঁকে আটক করে আদালতে হাজির করা হয়। মজনু মিয়াকে আদালতের মাধ্যমে কারাগারে পাঠানো হয়েছে।
