
পুরান ঢাকার হোসেনি দালানে গ্রেনেড হামলায় আহত এক ব্যক্তি চিকিৎসাধীন অবস্থায় আজ বৃহস্পতিবার সকালে মারা গেছেন।
মারা যাওয়া ব্যক্তির নাম জামাল (৫৫)। তিনি ঢাকা মেডিকেল কলেজ হাসপাতালে চিকিৎসাধীন ছিলেন।
এই তথ্যের সত্যতা নিশ্চিত করে হাসপাতাল পুলিশ ফাঁড়ির পরিদর্শক মোজাম্মেল হক বলেন, সকাল সাড়ে নয়টার দিকে জামালকে মৃত ঘোষণা করেন কর্তব্যরত চিকিৎসা কর্মকর্তা।
হাসপাতাল সূত্র জানায়, জামালের অবস্থা আশঙ্কাজনক ছিল।
গত শুক্রবার গভীর রাতে হোসেনি দালানে ওই হামলা হয়। এতে এক কিশোর নিহত ও প্রায় ১৫০ জন আহত হন। আহত ব্যক্তিদের মধ্যে একজন আজ মারা গেলেন। এ নিয়ে ওই ঘটনায় দুজনের মৃত্যু হলো।
আরও পড়ুন:এক মিনিটে কেঁপে উঠল হোসেনি দালানহাতে তৈরি গ্রেনেড হামলা নিরাপত্তার ফাঁক গলে গ্রেনেড হামলা নিরাপত্তার ঘাটতি তদন্ত হচ্ছে সোহান সমাপনী পরীক্ষা দেবে কীভাবে
