
স্বল্প সময়ে দ্রুত নাগরিক সেবা নিশ্চিত করার লক্ষ্যে গাজীপুরে ‘ওয়ান স্টপ সার্ভিস’ বিষয়ে পাঁচ দিনব্যাপী কর্মশালা গতকাল রোববার শুরু হয়েছে। গাজীপুর সিটি করপোরেশন (জিসিসি) ও জাতিসংঘ উন্নয়ন কর্মসূচির (ইউএনডিপি) যৌথ উদ্যোগে এ কর্মশালার আয়োজন করা হয়। সকাল ১০টায় জিসিসির মেয়র এম এ মান্নান নগর ভবনের সভাকক্ষে প্রধান অতিথি হিসেবে এ কর্মশালার উদ্বোধন করেন। এতে সভাপতিত্ব করেন জিসিসির প্রধান নির্বাহী কর্মকর্তা সুলতান মাহমুদ। বিশেষ অতিথি ছিলেন ইউএনডিপির কান্ট্রি ডিরেক্টর পলিন টেমেসিস ও রাজশাহী সিটি করপোরেশনের মেয়র মোসাদ্দেক হোসেন। কর্মশালার শুরুতে ইউএনডিপির এশিয়া অঞ্চলের প্রধান আশিকুর রহমান ওয়ান স্টপ সার্ভিসের বিভিন্ন দিক তুলে ধরেন। 
