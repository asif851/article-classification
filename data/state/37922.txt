
স্বরাষ্ট্রমন্ত্রী আসাদুজ্জামান খান কামাল বলেছেন, বাংলাদেশে সংখ্যালঘু বলে কিছু নেই। যারা জঙ্গি ও সন্ত্রাসী, তারাই শুধু সংখ্যালঘু। আজ শুক্রবার রাজধানীতে ঢাকেশ্বরী মন্দিরে শারদীয় দুর্গাপূজা দেখতে এসে শুভেচ্ছা বক্তব্যে এ কথা বলেন তিনি।স্বরাষ্ট্রমন্ত্রী বলেন, ‘বাংলাদেশে যে যার ধর্ম পালন করছে। সবাই মিলে আমরা একসঙ্গে বসবাস করছি। নির্মল আনন্দে আপনারা সবাই যাতে পূজা উদ্‌যাপন করতে পারেন, সে জন্য সব ব্যবস্থা নেওয়া হচ্ছে।’পুলিশের ভারপ্রাপ্ত মহাপরিদর্শক (আইজিপি) মো. জাভেদ পাটোয়ারি বলেন, আইনশৃঙ্খলা রক্ষাকারী বাহিনী সব ব্যবস্থা নিয়েছে। কোনো ধরনের শঙ্কার কারণ নেই।র‍্যাবের মহাপরিচালক বেনজীর আহমেদ বলেন, বাংলাদেশ এগিয়ে যাচ্ছে। ২০০৯ সালে ২৩ হাজার মণ্ডপে পূজা হতো, এখন আরও বেশি মণ্ডপে পূজা হচ্ছে। শত বছরের সাম্প্রদায়িক সম্প্রতি আরও সুসংহত হচ্ছে।
ঢাকা মহানগর পুলিশ কমিশনার আছাদুজ্জামান মিয়া বলেন, ঢাকার সব কটি পূজামণ্ডপে পর্যাপ্ত নিরাপত্তাব্যবস্থা নেওয়া হয়েছে।
