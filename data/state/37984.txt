
বর্তমান শতাব্দীর চ্যালেঞ্জ মোকাবিলায় পেশাগত দক্ষতা অর্জনের আহ্বান জানিয়েছেন ঢাকা বিশ্ববিদ্যালয়ের উপাচার্য অধ্যাপক আ আ ম স আরেফিন সিদ্দিক। গতকাল শনিবার ৩১তম বিসিএস ক্যাডার অ্যাসোসিয়েশনের চার বছর পূর্তির অনুষ্ঠানে উপাচার্য এ আহ্বান জানান। শিল্পকলা একাডেমির জাতীয় চিত্রশালা মিলনায়তনে কেক কাটার মাধ্যমে অনুষ্ঠানের সূচনা করেন প্রধান অতিথি প্রধানমন্ত্রীর রাজনৈতিক উপদেষ্টা এইচ টি ইমাম। বিশেষ অতিথি ছিলেন জনপ্রশাসন মন্ত্রণালয়ের সিনিয়র সচিব মোজাম্মেল হক খান। অনুষ্ঠানে ৩১তম বিসিএস ক্যাডারের পাঁচ নবীন কর্মকর্তার পাঁচটি বইয়ের এবং ক্যাডার অ্যাসোসিয়েশন কর্তৃক প্রকাশিত স্যুভেনিরের মোড়ক উন্মোচন করেন অতিথিরা।
