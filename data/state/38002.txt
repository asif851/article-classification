
চট্টগ্রামের কেইপিজেড এলাকা থেকে অস্ত্র, গুলিসহ তিনজনকে গ্রেপ্তার করা হয়েছে। গত শনিবার রাতে তাঁদের গ্রেপ্তার করে পুলিশ। গ্রেপ্তার করা তিনজন হলেন রেজাউল করিম, মো. শাহাদাত ও আবু সৈয়দ। কর্ণফুলী থানার ভারপ্রাপ্ত কর্মকর্তা (ওসি) রফিকুল ইসলাম জানান, গোপন তথ্যের ভিত্তিতে অভিযান চালিয়ে ডাকাতির প্রস্তুতিকালে তিন ডাকাতকে গ্রেপ্তার করা হয়। তাঁদের কাছ থেকে একটি এলজি, তিন রাউন্ড কার্তুজ ও দুটি কিরিচ উদ্ধার করা হয়। এ ঘটনায় ডাকাতির প্রস্তুতি ও অস্ত্র আইনে পৃথক দুটি মামলা হয়েছে। নিজস্ব প্রতিবেদক, চট্টগ্রাম
