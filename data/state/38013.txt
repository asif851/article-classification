
মানবতাবিরোধী অপরাধের দায়ে ফাঁসির দণ্ডাদেশ পাওয়া জামায়াতের সেক্রেটারি জেনারেল আলী আহসান মোহাম্মদ মুজাহিদের স্বজনেরা তাঁর সঙ্গে দেখা করতে ঢাকা কেন্দ্রীয় কারাগারে গেছেন।আজ রাত ১০টা ২০ মিনিটে কারাফটকে পৌঁছান মুজাহিদের স্বজনেরা। কিছুক্ষণের মধ্যেই কারাগারে ঢোকেন তাঁরা। মুজাহিদের ছেলে আলী আহমেদ মাবরুরসহ অন্তত ১১ জন স্বজন তাঁর (মুজাহিদ) সঙ্গে দেখা করতে গেছেন। এর আগে মুজাহিদের ছেলে আলী আহমেদ মাবরুর জানান, তাঁর (মুজাহিদ) সঙ্গে দেখা করতে ঢাকা কেন্দ্রীয় কারা কর্তৃপক্ষ পরিবারের সদস্যদের ডেকেছেন।
