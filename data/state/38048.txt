
সিলেকশন গ্রেড ও টাইম স্কেল পুনর্বহাল ও ক্যাডার-নন ক্যাডার বৈষম্য দূরীকরণের দাবিতে ১১ থেকে ১৭ জানুয়ারি পর্যন্ত দুই ঘণ্টা করে কর্মবিরতি পালনের ঘোষণা দিয়েছে প্রকৌশলী, কৃষিবিদ, চিকিৎসক ও ২৬টি ক্যাডারসহ বিভিন্ন পর্যায়ের কর্মকর্তারা।এসব পেশাজীবীদের মোর্চা প্রকৃচি-বিসিএস সমন্বয় কমিটির ডাকে দুপুর ১২টা থেকে বেলা ২টা পর্যন্ত এই কর্মবিরতি হবে। পাশাপাশি কালো ব্যাজও ধারণ করবেন কর্মকর্তারা।আজ রোববার কৃষিবিদ ইনস্টিটিউটে সমন্বয় কমিটির স্টিয়ারিং কমিটির সভায় এ সিদ্ধান্ত হয় বলে সংবাদ বিজ্ঞপ্তিতে জানানো হয়। এতে সভাপতিত্ব করেন কমিটির আহ্বায়ক ও আওয়ামী লীগের সাংগঠনিক সম্পাদক সাংসদ আ ফ ম বাহাউদ্দিন নাসিম।নতুন বেতনস্কেলে চাকরিতে যোগ দেওয়ার সময় ক্যাডার কর্মকর্তাদের অষ্টম গ্রেড ও নন-ক্যাডার কর্মকর্তাদের জন্য নবম গ্রেড নির্ধারণ করায় তীব্র প্রতিবাদ জানানো হয় সভায়।সভায় বলা হয়, সিলেকশন গ্রেড ও টাইমস্কেল বন্ধ করায় কর্মকর্তাদের মধ্যে মর্যাদাগত ও আর্থিকভাবে বৈষম্য সৃষ্টি হবে।এর আগেও প্রকৃচি-সমন্বয় কমিটি একই দা​​বিতে বিভিন্ন ধরনের আন্দোলন করেছেন।
