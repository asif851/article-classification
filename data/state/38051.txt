
জ্বালানিসচিব আবু বকর সিদ্দিক ইন্তেকাল করেছেন (ইন্না লিল্লাহি ওয়া ইন্না ইলাহি রাজিউন)। আজ সোমবার ভোর পাঁচটার দিকে রাজধানীর একটি বেসরকারি হাসপাতালে মারা যান। তাঁর বয়স হয়েছিল ৫৮ বছর।
জ্বালানি ও বিদ্যুৎ মন্ত্রণালয়ের এক কর্মকর্তা প্রথম আলোকে বলেন, জ্বালানিসচিব আবু বকর হৃদরোগ ও ফুসফুসের সমস্যায় ভুগছিলেন। কয়েক দিন আগে তিনি স্কয়ার হাসপাতালে ভর্তি হয়েছিলেন।
জ্বালানিসচিবের গ্রামের বাড়ি শরীয়তপুর জেলায়। তিনি স্ত্রী ও দুই মেয়ে রেখে গেছেন।
