
যেভাবে তহবিল গঠন২০১৩ সালের ২৪ এপ্রিলে ঘটে যাওয়া শতাব্দীর ভয়াবহতম ভবন বিপর্যয় সাভারের রানা প্লাজা ধসে এক হাজার ১৩৪ পোশাককর্মী নিহত হন। ভবনে কর্মরত মোট ৩৬৩৯ জন শ্রমিকের মধ্যে আহত হন ২৪৩৯ জন এবং এখনো নিখোঁজ আছেন ১০৫ জন। ২৬ এপ্রিল পূর্বনির্ধারিত মেরিল-প্রথম আলো অনুষ্ঠানে ঢাকার বঙ্গবন্ধু আন্তর্জাতিক সম্মেলন কেন্দ্রে বিকেল থেকেই ছিল শোকের পরিবেশ। ওই দিনের অনুষ্ঠানটিকে সাভার দুর্গতদের জন্য উৎসর্গ করা হয়। তাৎক্ষণিকভাবে সিদ্ধান্ত হয় সহায়তা তহবিল গঠনের। প্রথম আলোর সাংবাদিক ও কর্মীদের এক দিনের বেতন দুই লাখ টাকা দিয়ে তহবিল শুরু হয়। এরপর স্কয়ার টয়লেট্রিজের ব্যবস্থাপনা পরিচালক অঞ্জন চৌধুরী ঘোষণা করেন ১০ লাখ টাকা অনুদানের কথা। ওই অনুষ্ঠানেই শিল্পী ও কলাকুশলীদের অনুদান যোগ হয়ে মোট ৫৪ লাখ টাকা দিয়ে ‘মেরিল-প্রথম আলো সাভার সহায়তা তহবিল’ গঠিত হয়। পরে সমাজের সর্বস্তরের মানুষ তহবিলে সহায়তা প্রদান করেন। তহবিলে জমা পড়া অর্থ দিয়ে ক্ষতিগ্রস্তদের আর্থিক সহায়তা, চিকিৎসা, শিক্ষাবৃত্তি ইত্যাদি ক্ষেত্রে সহায়তা করা হয়েছে।
ঘটনার পর তাৎক্ষণিক উদ্ধারকাজদুর্গত এলাকায় প্রথম দিনেই উদ্ধারকর্মীদের মধ্যে প্রথম আলো ট্রাস্টের উদ্যোগে ও প্রথম আলো বন্ধুসভার সহায়তায় রেইনকোট, শুকনো খাবার, নগদ অর্থ ও স্যালাইন বিতরণ করা হয়। এ ছাড়া পঙ্গু হাসপাতাল, ঢাকা মেডিকেল কলেজ হাসপাতাল, এনাম মেডিকেল কলেজ ও হাসপাতাল এবং রানা প্লাজার আশপাশের অন্যান্য হাসপাতাল ও উপজেলা স্বাস্থ্য কমপ্লেক্সে চিকিৎসাধীন আহত শ্রমিকদের মধ্যে নগদ টাকা, লুঙ্গি, তোয়ালে, সালোয়ার-কামিজ, শুকনো খাবার, ওষুধ ও নিরাপদ পানি দেওয়া হয়। রক্ত সংগ্রহ করার উদ্দেশ্যে রক্তদান কর্মসূচির আয়োজন করা হয়। আগ্রহী পাঠকদের অনেকেই কাপড়, খাবার, সাবান, মোমবাতি, ব্যথার ওষুধ দিয়ে যায়, যা আমরা আহতদের কাছে পৌঁছে দিই।উদ্ধার কার্যক্রমে প্রথম ১০ দিন প্রথম আলোর চারটি দল বিভিন্ন ধরনের সহায়তা কার্যক্রমে নিয়োজিত ছিল। উদ্ধারকর্মীদের মাস্ক, অ্যালবো ক্যাপ, নি ক্যাপ, এয়ার ফ্রেশনার, ব্লিচিং পাউডার, চশমা, রিস্ট ক্যাপ, সাবান, ডেটল, খাবার, উদ্ধারকাজে ব্যবহূত বিভিন্ন যন্ত্রপাতি বিতরণ করার সঙ্গে সঙ্গে ঘটনার স্থানে আগত স্বজনদের বিনা মূল্যে খাবার পানি ও তরমুজ দেওয়া হয়। একই সঙ্গে প্রথম আলো ট্রাস্টের পক্ষ থেকে যাদের পুর্নবাসন করা হবে, তাদের নামের তালিকা প্রস্তুতির কাজ শুরু করা হয়। এর পর থেকেই দ্রুতই পুনর্বাসনকাজ আরম্ভ হয়।
হাসপাতালে সহায়তারানা প্লাজা ধসের পরপর দ্রুত বিভিন্ন হাসপাতালে চিকিৎসার ব্যবস্থা করা হয়। এনাম মেডিকেল কলেজ ও হাসপাতাল: ভবনধসে গুরুতর আহত এনাম মেডিকেল হাসপাতালে চিকিৎসাধীন ৫০ জনের অস্ত্রোপচারের জন্য ১০ লাখ টাকা এবং তাদের চিকিৎসা-সহায়তা বাবদ ১১ লাখ টাকা করে মোট ২১ লাখ টাকা প্রদান করা হয় এনাম মেডিকেলের প্রতিষ্ঠাতা ও চেয়ারম্যান ডা. এনামুর রহমানের হাতে।সেন্টার ফর দ্য রিহ্যাবিলিটেশন অব দ্য প্যারালাইজড (সিআরপি): সাভারের সিআরপিতে ভর্তি হওয়া গুরুতর আহত ২০ জন রোগীর জন্য ২০টি হুইলচেয়ার বাবদ দুই লাখ ৪০ হাজার টাকা এবং আহত শ্রমিকদের প্রাথমিক চিকিৎসার খরচ বাবদ পাঁচ লাখ টাকা দেওয়া হয়। মেরিল-প্রথম আলো সাভার সহায়তা তহবিল থেকে এই সাত লাখ ৪০ হাজার টাকা তুলে দেওয়া হয় সিআরপির প্রতিষ্ঠাতা ভ্যালেরি এ টেলরের হাতে। সিআরপিতে গিয়ে কর্তৃপক্ষের সঙ্গে কথা বলে গুরুতর আহত আরও ১০ জন রোগীর চিকিৎসা ও পুনর্বাসনের দায়িত্ব গ্রহণ করে মেরিল-প্রথম আলো সাভার সহায়তা তহবিল। এই ১০ জন রোগীর মধ্যে মেরুরজ্জুতে (স্পইনাল কর্ডে) আঘাতপ্রাপ্ত চারজন। মেরুদণ্ড ভেঙেছে একজনের। নিতম্বের হাড়ে (হিপ জয়েন্টে) ব্যথা পেয়েছেন একজন। হাত ও ডান পায়ের ওপরের অংশ ভেঙেছে একজনের। মেরুদণ্ডে পিঠের দিকে ভেঙেছে একজনের। দুই পা ও মেরুদণ্ড কোমরের অংশ ভেঙেছে দুজনের।
ক্ষতিগ্রস্তদের পুনর্বাসনে আর্থিক সহায়তা মেরিল-প্রথম আলো সাভার সহায়তা তহবিলের আওতায় ১০১ জনকে পুনর্বাসনের পরিকল্পনা করা হয়। পুনর্বাসনের আওতায় ১০০ জনকে এক লাখ টাকা করে মোট এক কোটি টাকা এবং একজনকে ৫০ হাজার টাকার স্থায়ী আমানতপত্র দেওয়া হয়েছে। বিভিন্ন প্রক্রিয়ার মধ্য দিয়ে এই তালিকা চূড়ান্ত করা হয়। এ ক্ষেত্রে ক্ষতিগ্রস্ত ব্যক্তিদের আহত হওয়ার ধরন, পারিবারিক অবস্থা, উপার্জনক্ষম ব্যক্তির সংখ্যা, নিহত শ্রমিক ইত্যাদিকে সামনে রেখে নির্বাচন করা হয়। পরিকল্পনা অনুযায়ী আর্থিক সহায়তাপ্রাপ্ত ১০১ জনের মধ্যে রয়েছেন আহত নারী ৪৭ জন, আহত পুরুষ ৩৯ জন, উদ্ধারকর্মী পাঁচজন, এতিম (নিহত শ্রমিকদের সন্তান) ১০ জন।এই ১০১ জন পর্যায়ক্রমে ঢাকায় এসে প্রথম আলো ট্রাস্টের কাছ থেকে স্থায়ী আমানতপত্র গ্রহণ করেন। পরিবারের ঘনিষ্ঠ স্বজনের সহযোগিতায়
