
পুনর্গঠিত ডাক, টেলিযোগাযোগ ও তথ্যপ্রযুক্তি মন্ত্রণালয়ের মন্ত্রীর দায়িত্ব পালন করবেন আবদুল লতিফ সিদ্দিকী। আর তথ্য ও যোগাযোগপ্রযুক্তি মন্ত্রণালয়ের প্রতিমন্ত্রীর দায়িত্ব পালন করে আসা জুনাইদ আহমেদকে পুনর্গঠিত এই মন্ত্রণালয়ের তথ্য ও যোগাযোগপ্রযুক্তি বিভাগের দায়িত্ব দেওয়া হয়েছে।রুলস অব বিজনেস, ১৯৯৬-এর প্রদত্ত ক্ষমতাবলে প্রধানমন্ত্রী শেখ হাসিনা এই দায়িত্ব পুনর্বণ্টন করেছেন।গতকাল মঙ্গলবার মন্ত্রিপরিষদ বিভাগের এই তথ্য দিয়ে তথ্যবিবরণীতে জানানো হয়, একীভূত মন্ত্রণালয়ের দায়িত্বপ্রাপ্ত মন্ত্রীর অনুপস্থিতিতে তথ্য ও যোগাযোগপ্রযুক্তি বিভাগের প্রতিমন্ত্রী বিকল্প হিসেবে জাতীয় সংসদ-সংক্রান্ত দায়িত্ব পালন করবেন।গত সোমবার ডাক ও টেলিযোগাযোগ এবং তথ্য ও যোগাযোগপ্রযুক্তি মন্ত্রণালয়কে একীভূত করা হয়।
 
