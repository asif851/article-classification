
বাংলাদেশ ব্যাংকের ব্যাংকিং প্রবিধি ও নীতি বিভাগ বাংলাদেশে কার্যরত বিদেশি ব্যাংকের স্থানীয় প্রধান নির্বাহী নিয়োগের বিষয়ে সার্কুলার জারি করেছে। সার্কুলারে বলা হয়েছে, ব্যাংক কোম্পানি আইন ১৯৯১-এর ১৫ক(২) ধারা অনুযায়ী, কোনো ব্যাংক কোম্পানির প্রধান নির্বাহী কর্মকর্তার পদ একাদিক্রমে তিন মাসের অধিক সময়ের জন্য শূন্য বা খালি রাখা যাবে না। এ বিধানটি সব বিদেশি ব্যাংকের স্থানীয় প্রধান নির্বাহীর ক্ষেত্রেও প্রযোজ্য হবে।আজ বুধবার বাংলাদেশ ব্যাংকের মহাব্যবস্থাপক চৌধুরী মো. ফিরোজ বিন আলমের সই করা সার্কুলারে এ কথা জানানো হয়েছে।সার্কুলারে উল্লেখ করা হয়েছে, বিদেশি ব্যাংকের স্থানীয় প্রধান নির্বাহী পদে বিদেশি নাগরিক নিয়োগের ক্ষেত্রে বাংলাদেশ বিনিয়োগ বোর্ডের কর্মানুমতিসহ প্রয়োজনীয় তথ্য উল্লেখ করে অনুমোদন নিতে হবে।
