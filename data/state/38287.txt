
কক্সবাজারের টেকনাফের হ্নীলা বাসস্টেশন এলাকায় আবু বক্কর মার্কেটের একটি সোনার দোকানে চুরি হয়েছে। দোকানের নাম স্বর্ণবিতান জুয়েলার্স। গত বৃহস্পতিবার রাত থেকে গতকাল ভোরের মধ্যে এ ঘটনা ঘটেছে বলে জানান দোকানের মালিক বাসু ধর। তাঁর দাবি, দোকান থেকে প্রায় ৫০ ভরি স্বর্ণালংকার ও ৫ লাখ টাকা চুরি হয়েছে। টেকনাফ মডেল থানার পরিদর্শক (তদন্ত) শেখ আশরাফুজ্জামান বলেন, পুলিশ ঘটনাস্থল পরিদর্শন করেছে। দোকানের মালিক চুরির ঘটনায় সন্ধ্যা ছয়টা পর্যন্ত থানায় অভিযোগ করেননি।
