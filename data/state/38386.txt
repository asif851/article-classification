
নির্দলীয় নিরপেক্ষ সরকারের অধীনে জাতীয় নির্বাচনের দাবিতে দেশব্যাপী গণসংযোগ কর্মসূচির অংশ হিসেবে চারটি জেলায় জনসভা করবে বিএনপির নেতৃত্বাধীন ২০-দলীয় জোট।ঘোষিত কর্মসূচি অনুযায়ী, প্রথম জনসভাটি হবে ২৩ অক্টোবর নীলফামারীতে। দ্বিতীয় জনসভাটি হবে ৩০ অক্টোবর নাটোরে। এ ছাড়া ৬ অথবা ৭ নভেম্বর কুমিল্লায় এবং ১২ নভেম্বর কিশোরগঞ্জে জনসভা করবে জোট।সবগুলো জনসভায় বিএনপির চেয়ারপারসন খালেদা জিয়া উপস্থিত থাকবেন।আজ রোববার দুপুরে রাজধানীর নয়াপল্টনে বিএনপির কেন্দ্রীয় কার্যালয়ে ২০-দলীয় জোটের মহাসচিব পর্যায়ে বৈঠক হয়। ওই বৈঠক শেষে বিএনপির ভারপ্রাপ্ত মহাসচিব মির্জা ফখরুল ইসলাম আলমগীর সংবাদ সম্মেলন করে জোটের এই কর্মসূচি ঘোষণা করেন।বিএনপির সিনিয়র ভাইস চেয়ারম্যান তারেক রহমানের বিরুদ্ধে আজ ঢাকার মুখ্য মহানগর হাকিম আদালতে রাষ্ট্রদ্রোহের অভিযোগে করা নালিশি মামলার নিন্দা জানিয়েছেন মির্জা ফখরুল। তিনি বলেন, হীন উদ্দেশ্যে এই নালিশি মামলা করা হয়েছে। মামলাটি প্রত্যাহারের দাবি জানান তিনি।
