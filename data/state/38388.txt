
সিলেট জেলা আইনজীবী সমিতির সভাপতি পদে এ কে এম শমিউল আলম ও অশোক পুরকায়স্থ সাধারণ সম্পাদক পদে নির্বাচিত হয়েছেন। গত বৃহস্পতিবার ভোট গ্রহণ শেষে রাতভর গণনা চলে। ফলাফল গতকাল শুক্রবার ভোর ৫টা ২০ মিনিটে আইনজীবী সমিতির নির্বাচনী র্কমর্কতা মুহতাদিনুর রহমান ঘোষণা করেন। আইনজীবী সমিতির ১ হাজার ৩৬৫ জন ভোটারের মধ্যে ১ হাজার ৬৪ জন ভোটাধিকার প্রয়োগ করেন। বৃহস্পতিবার সন্ধ্যা সাড়ে ছয়টা থেকে ভোট গণনা শুরু করে শেষ হয় ভোর সোয়া পাঁচটায়। এ কে এম শমিউল আলম ৭৩৯ ভোট পেয়ে নির্বাচিত হন। সাধারণ সম্পাদক পদে অশোক পুরকায়স্থ টানা দ্বিতীয়বার নির্বাচিত হন। তাঁর প্রাপ্ত ভোট ছিল ৬১১।নিজস্ব প্রতিবেদক, সিলেট
