
জাতীয় শ্রমিক লীগ রাজধানীর গুলশানে খালেদা জিয়ার কার্যালয় ঘেরাও করতে যাচ্ছে। হরতাল, অবরোধ, যানবাহন পোড়ানো বন্ধসহ বিভিন্ন দাবিতে তারা এ কর্মসূচি পালন করবে। এ উদ্দেশে গুলশান ২ নম্বর গোলচত্বরের কাছে শ্রমিক লীগের বিপুলসংখ্যক প্রতিনিধি জড়ো হয়েছেন।সকাল থেকে ঢাকা ও ঢাকার আশপাশ থেকে দলে দলে শ্রমিকরা মাথায় লাল ফিতা বেঁধে ট্রাকে করে সেখানে গিয়ে হাজির হচ্ছেন। পুলিশ এখন পর্যন্ত খালেদা জিয়ার কার্যালয়ের দিকে কাউকে যেতে দিচ্ছে না। গুলশান ২ নম্বর থেকে খালেদা জিয়ার কার্যালয় অভিমুখে এক পাশের রাস্তা বন্ধ করে দিয়েছে পুলিশ।
