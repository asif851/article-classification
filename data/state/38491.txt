
বরিশাল মাধ্যমিক ও উচ্চমাধ্যমিক শিক্ষা বোর্ডের অধীন জুনিয়র স্কুল সার্টিফিকেট (জেএসসি) পরীক্ষায় জেলাভিত্তিক পাসের হারে এবার এগিয়ে আছে ঝালকাঠি ও ভোলা জেলা। আর জিপিএ-৫ এ বরিশাল।বরিশাল শিক্ষা বোর্ডে এ বছর ১৩ হাজার ৪৬৪ জন জিপিএ-৫ পেয়েছে। এর মধ্যে বরিশাল জেলার শিক্ষার্থীরাই পেয়েছে ৫ হাজার ৫১০টি। বাকি ৭ হাজার ৯৫৪টি জিপিএ-৫ পেয়েছে বাকি পাঁচ জেলার শিক্ষার্থীরা।পাসের হারে প্রথম অবস্থানে থাকা ঝালকাঠি ও ভোলা জেলার পাসের হার যথাক্রমে ৯৮ দশমিক ৬৭ ও ৯৮ দশমিক ৫৪।ঝালকাঠি জেলায় আটটি শিক্ষাপ্রতিষ্ঠান থেকে ৯ হাজার ৭৪০ জন পরীক্ষায় অংশ নিয়ে পাস করেছে ৯ হাজার ৬১০ জন। পাসের হার ৯৮ দশমিক ৬৭ ভাগ। এদের মধ্যে জিপিএ-৫ পেয়েছে ১ হাজার ৪১১ জন।ভোলার ২৬৮টি শিক্ষাপ্রতিষ্ঠান থেকে পাস করেছে ১৫ হাজার ৬১৮ জন। পাসের হার ৯৮ দশমিক ৫৪ ভাগ। জিপিএ-৫ পেয়েছে ২ হাজার ১৮৫ জন। তৃতীয় অবস্থানে থাকা বরিশালের ৪৫৪টি শিক্ষাপ্রতিষ্ঠান থেকে ৩৫ হাজার ৭৪৩ জন পরীক্ষায় অংশ নিয়ে পাস করেছে ৩৪ হাজার ৯২১ জন। পাসের হার ৯৭ দশমিক ৭০ ভাগ। জিপিএ-৫ পেয়েছে ৫ হাজার ৫১০ জন।পটুয়াখালীর ৩০১টি শিক্ষাপ্রতিষ্ঠানের ১৮ হাজার ৭৪৭ জন পরীক্ষার্থীর মধ্যে পাস করেছে ১৮ হাজার ২২৮ জন। পাসের হার ৯৭ দশমিক ২৩ শতাংশ। জিপিএ-৫ পেয়েছে ১ হাজার ৭৪৭ জন। পিরোজপুরের ২৮০টি শিক্ষাপ্রতিষ্ঠান থেকে পাস করেছে ১৩ হাজার ৭৫৮ জন। পাসের হার ৯৭ দশমিক ২১ ভাগ। জিপিএ-৫ পেয়েছে ১ হাজার ৪৭৮ জন।ষষ্ঠ অবস্থানে থাকা বরগুনার ১৮২টি শিক্ষাপ্রতিষ্ঠান থেকে ১১ হাজার ৮৫২ জন শিক্ষার্থী পরীক্ষায় অংশ নেয়। পাস করেছে ১১ হাজার ৪৬ জন। পাসের হার ৯৩ দশমিক ২০ ভাগ। জিপিএ-৫ পেয়েছে ১ হাজার ১৩৩ জন।
