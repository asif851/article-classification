
তরীকত ফেডারেশনের চেয়ারম্যান নজিবুল বশর মাইজভান্ডারি বলেছেন, নির্বাচনে না এসে চরম ভুল করেছে বিএনপি। সরকার আগামী পাঁচ বছর ক্ষমতায় থাকবে। অল্প সময়ের মধ্যে একাদশ সংসদ নির্বাচন হওয়ার সম্ভাবনা ক্ষীণ। বিএনপি দীর্ঘদিন এ ভুলের মাশুল গুনবে।তিনি গতকাল শনিবার দুপুরে উপজেলার একটি কমিউনিটি সেন্টারে আওয়ামী লীগ আয়োজিত নির্বাচনী কর্মিসভায় প্রধান অতিথির বক্তব্যে এসব কথা বলেন। উপজেলা আওয়ামী লীগের নেতা এইচ এম আবু তৈয়বের সভাপতিত্বে সভায় বক্তব্য দেন সাবেক সাংসদ নুরুল আলম চৌধুরী, এ টি এম পেয়ারুল ইসলাম, ফখরুল আনোয়ার, তৌহিদুল আলম, আফতাব উদ্দিন চৌধুরী, এস এম সোলাইমান, নাজিম উদ্দিন মুহুরী, আবদুল কাইয়ুম, এহসানুল করিম, জামাল পাশা প্রমুখ।
 
