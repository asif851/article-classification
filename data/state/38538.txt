
কুয়েত আবারও বাংলাদেশি শ্রমিকদের প্রবেশাধিকার বন্ধ করে দিয়েছে। দেশটির স্বরাষ্ট্র মন্ত্রণালয় থেকে এ ঘোষণা দেওয়া হয়েছে বলে জানিয়েছে স্থানীয় সংবাদমাধ্যম কুয়েত টাইমস।
কুয়েতের সিটিজেনশিপ ও পাসপোর্ট বিষয়ক সহকারী আন্ডার সেক্রেটারি শেখ মাজেন আল জারাহ গত সোমবার এ সিদ্ধান্তের কথা জানান। গত সপ্তাহে কুয়েতে বসবাসরত বাংলাদেশির সংখ্যা দুই লাখে পৌঁছেছে বলে এক পরিসংখ্যানে দেখা যায়। এরপর এ সিদ্ধান্ত নেওয়া হলো।
অদূর ভবিষ্যতে বাংলাদেশের শ্রমিক নিয়োগ নিষিদ্ধ করার এ সিদ্ধান্ত প্রত্যাহার করা হবে কি না বা নতুন করে আরও কোনো শর্ত আরোপ করা হবে কি না, সে বিষয়ে কিছু বলেননি মাজেন আল জারাহ।  মাত্র কয়েক মাস আগে দেশটি কিছু শর্তসাপেক্ষে বাংলাদেশের জন্য শ্রমবাজার উন্মুক্ত করেছিল। যার মধ্যে অন্যতম ছিল নিয়োগকর্তার নিজস্ব আবাসিক ভবন থাকতে হবে।
