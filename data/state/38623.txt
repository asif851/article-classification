
চিটাগং ইনডিপেনডেন্ট বিশ্ববিদ্যালয়ে বিভিন্ন অনুষদ ও বিভাগে নতুন ডিন এবং সভাপতি নিয়োগ দেওয়া হয়েছে। বিশ্ববিদ্যালয়ের ভারপ্রাপ্ত রেজিস্ট্রার সরকার কামরুল মামুনের কার্যালয় থেকে এ তথ্য জানানো হয়।এম নুরুজ্জামানকে বিশ্ববিদ্যালয়ের প্রকৌশল ও কম্পিউটার বিজ্ঞান অনুষদ এবং এম এম নুরুল আবসারকে ব্যবসায় অনুষদের ডিন হিসেবে নিয়োগ দেওয়া হয়েছে। পাশাপাশি কাজী মোস্তাইন বিল্লাহকে লিবারেল আর্টস ও সমাজবিজ্ঞান অনুষদ এবং মো. জাকির হোসেনকে আইন অনুষদের ভারপ্রাপ্ত ডিন হিসেবে নিয়োগ দেওয়া হয়েছে বলে জানানো হয়।এ ছাড়া এম আইয়ূব ইসলামকে ব্যবসায় অনুষদের উপদেষ্টা, মাহমুদ হাসানকে বিপণন বিভাগ, সৈয়দ মনজুর কাদেরকে ফিন্যান্স ও অর্থনীতি বিভাগ, রশিদ এ চৌধুরীকে ব্যবস্থাপনা ও এমআইএস বিভাগ, মোসলেহউদ্দিন খালেদকে মানবসম্পদ বিভাগ, আতিকুর রহমানকে কম্পিউটার বিজ্ঞান বিভাগ, এমরান হারুনকে ইলেকট্রনিক ও টেলিযোগাযোগ প্রকৌশল বিভাগ, রুবেল সেন গুপ্তকে তড়িৎ ও ইলেকট্রনিক প্রকৌশল বিভাগ ও সার্মেন রড্রিক্সকে ইংরেজি বিভাগের নতুন সভাপতি হিসেবে নিয়োগ দেওয়া হয়েছে বলে প্রেরিত বার্তায় জানানো হয়। বিজ্ঞপ্তি।
