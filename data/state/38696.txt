
গোপালগঞ্জের কোটালীপাড়া শেখ লুৎফর রহমান আদর্শ সরকারি কলেজ শাখার ছাত্রলীগের চার নেতাকে সংগঠন থেকে বহিষ্কার করা হয়েছে। গত সোমবার সন্ধ্যায় কোটালীপাড়া উপজেলা ছাত্রলীগ এ সিদ্ধান্ত নেয়। উপজেলা ছাত্রলীগের আহ্বায়ক মো. বাবুল হাজরা বলেন, দলীয় শৃঙ্খলা ভঙ্গের অভিযোগে কলেজ শাখা ছাত্রলীগ নেতা জুয়েল মুন্সি, সাজ্জাদ সুমন, রেজোয়ান মুন্সি ও আবু সরদারকে বহিষ্কার করা হয়েছে। গত শনিবার ওই কলেজে ছাত্রলীগের দুই পক্ষের সংঘর্ষ হয়।
