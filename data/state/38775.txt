
টাঙ্গাইলের ভূঞাপুর উপজেলা পরিষদের ভাইস চেয়ারম্যান রেজাউল করিম খান ওরফে মিলনকে গতকাল সোমবার গ্রেপ্তার করেছে পুলিশ। তিনি চারটি মামলার সাজাপ্রাপ্ত এবং অপর চারটি মামলার গ্রেপ্তারি পরোয়ানাভুক্ত আসামি। ভূঞাপুর থানার ওসি রবিউল ইসলাম জানান, রেজাউলকে সকালে রাউৎবাড়ী গ্রামের মাধু মালেকের বাড়ির সামনে থেকে গ্রেপ্তার করা হয়। গতকালই তাঁকে কারাগারে পাঠানো হয়েছে।  টাঙ্গাইল প্রতিনিধি
 
