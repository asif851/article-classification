
পটুয়াখালীর গলাচিপা উপজেলায় এক স্কুলছাত্রীকে (১১) ধর্ষণের অভিযোগে মো. বশির মৃধা নামের (২৫) এক যুবককে গ্রেপ্তার করেছে পুলিশ। গতকাল রোববার রাতে বশির মৃধাকে গ্রেপ্তার করা হয়।
পুলিশ ও স্থানীয় কয়েকজন বাসিন্দা জানান, রোববার বিকেল পাঁচটার দিকে ওই স্কুলশিক্ষার্থীকে ধর্ষণ করে পালিয়ে যাওয়ার সময় এলাকাবাসী বশিরকে আটক করে পুলিশের কাছে সোপর্দ করেন। এ ঘটনায় শিশুটির বাবা বাদী হয়ে বশিরের বিরুদ্ধে গত রোববার রাতে মামলা করেছেন।মামলার এজাহার থেকে জানা গেছে, ধর্ষণের শিকার শিশুটির মা–বাবা দিনমজুরের কাজ করেন। ঘটনার সময় তাঁরা কেউ বাড়িতে ছিলেন না। এ সময় বশির ওই স্কুলছাত্রীকে ধর্ষণ করেন।গলাচিপা থানার ভারপ্রাপ্ত কর্মকর্তা (ওসি) আবদুর রাজ্জাক মোল্লা বলেন, প্রাথমিক জিজ্ঞাসাবাদে আসামি বশির ধর্ষণের অভিযোগ স্বীকার করেছেন। তাঁকে আজ সোমবার আদালতের মাধ্যমে পটুয়াখালী জেলা কারাগারে পাঠানো হয়েছে। ধর্ষণের শিকার স্কুলছাত্রীকে উদ্ধার করে তার স্বাস্থ্য পরীক্ষার জন্য পটুয়াখালী সদর হাসপাতালে পাঠানো হয়েছে।
