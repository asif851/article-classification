
লেবাননে বাংলাদেশের পরবর্তী রাষ্ট্রদূত পদে আবদুল মোতালেব সরকারকে নিয়োগের সিদ্ধান্ত নিয়েছে সরকার।পররাষ্ট্র মন্ত্রণালয় আজ রোববার এক বিজ্ঞপ্তিতে জানায়, আবদুল মোতালেব সরকার বর্তমানে মন্ত্রণালয়ের মহাপরিচালক (সার্ক ও বিমসটেক অণুবিভাগ) পদে কাজ করছেন।১৩তম বিসিএস (পররাষ্ট্র ক্যাডার) ব্যাচের কর্মকর্তা আবদুল মোতালেব সরকার বেইজিং, প্যারিস, রাবাত ও লসএঞ্জেলেসের বাংলাদেশ মিশনে বিভিন্ন পদে দায়িত্ব পালন করেছেন।আবদুল মোতালেব সরকার তৎকালীন বাংলাদেশ কৃষি ইনস্টিটিউট, ঢাকা (বর্তমানে শের-ই-বাংলা কৃষি বিশ্ববিদ্যালয়) থেকে স্নাতক ডিগ্রি অর্জন করেন। তিনি বিবাহিত ও দুই সন্তানের জনক। 
