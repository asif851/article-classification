
নীলফামারীর সৈয়দপুরে ইংরেজি মাধ্যমের শিক্ষাপ্রতিষ্ঠান ইন্টারন্যাশনাল স্কুলে অমর একুশে বইমেলা শুরু হয়েছে। দুই দিনব্যাপী ওই বইমেলা গতকাল রোববার সকালে ওই শিক্ষাপ্রতিষ্ঠান প্রাঙ্গণে শুরু হয়। এতে ছয়টি বইয়ের স্টলসহ পিঠা ও দেশজ পণ্যের প্রদর্শনী হচ্ছে। মেলার উদ্বোধন করেন প্রাথমিক শিক্ষা কর্মকর্তা আহসান হাবিব। স্কুলের অধ্যক্ষ শাবাহাত আলীর সভাপতিত্বে উদ্বোধনী অনুষ্ঠানে বক্তব্য দেন সৈয়দপুর আর্মি বিজ্ঞান ও প্রযুক্তি বিশ্ববিদ্যালয়ের উপরেজিস্ট্রার মেজর (অব.) মিজানুর রহমান, কমরেড নুরুজ্জামান জোয়ারদার, ইংরেজি সাপ্তাহিক নর্থবেঙ্গল নিউজ-এর সম্পাদক মেহেরুন্নীসা, সাবেক পৌর চেয়ারম্যান মো. বখতীয়ার কবির প্রমুখ। সৈয়দপুর (নীলফামারী) প্রতিনিধি|
