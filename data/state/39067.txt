
বিশ্ব ক্যানসার দিবস আগামী ৪ ফেব্রুয়ারি। ক্যানসার সচেতনতায় দিনটিতে বিভিন্ন কর্মসূচি হাতে নিয়েছে স্বেচ্ছাসেবী সংগঠন হিমু পরিবহন। এসব কর্মসূচির মধ্যে ঢাকায় রয়েছে ‘রান ফর ক্যানসার অ্যাওয়ারনেস’ নামে দৌড় প্রতিযোগিতা। হিমু পরিবহনের সমন্বয়ক হুর এ জান্নাত বলেন, ‘দৌড় প্রতিযোগিতায় অংশ নিতে যে কেউ নিবন্ধন করতে পারবেন। নিবন্ধন ফি লাগবে ১৫০ টাকা। এই অর্থ আমরা ঢাকা মেডিকেল কলেজ হাসপাতালের ক্যানসার ইউনিটে দান করব।’ ক্যানসার সচেতনতায় ওই দিন কেন্দ্রীয় শহীদ মিনারের সামনে থেকে সকাল সাড়ে সাতটায় দৌড় প্রতিযোগিতাটি শুরু হবে। আগ্রহী ব্যক্তিদের আগেই নিবন্ধন (https://goo.gl/WyPDUy) করতে হবে। নিবন্ধনবিষয়ক কোনো জিজ্ঞাসা থাকলে ০১৭৩৫-৮৪৭০১৯ ও ০১৯১৭-৮৬৮১৮৬ নম্বরে যোগাযোগ করতে বলেছে সংগঠনটি। ঢাকায় এই দৌড় প্রতিযোগিতার আয়োজন ছাড়াও দেশের বিভিন্ন জেলায় শোভাযাত্রা, সভা-সেমিনার, ক্যানসার সচেতনতামূলক লিফলেট বিতরণসহ সাংস্কৃতিক অনুষ্ঠানের আয়োজন করেছে হিমু পরিবহন।
