
কুমিল্লার দেবীদ্বার উপজেলায় ফরিদ আহাম্মদ (৪০) নামের মাদক মামলায় তিন বছরের সাজাপ্রাপ্ত এক আসামিকে গ্রেপ্তার করা হয়েছে। গত সোমবার দিবাগত রাতে উপজেলার ভৈষেরকোট গ্রামে তাঁর বাড়িতে অভিযান চালিয়ে পুলিশ তাঁকে গ্রেপ্তার করে। দেবীদ্বার থানার ওসি মো. মিজানুর রহমান বলেন, ২০০৯ সালে মাদকের একটি মামলায় ফরিদ আহাম্মদকে তিন বছরের সশ্রম কারাদণ্ড ও পাঁচ হাজার টাকা জরিমানা, অনাদায়ে আরও তিন মাসের বিনাশ্রম কারাদণ্ড দেন কুমিল্লার একটি আদালত। ফরিদ পলাতক ছিলেন। সোমবার রাতে পুলিশ ফরিদের বাড়িতে অভিযান চালিয়ে তাঁকে গ্রেপ্তার করে। গতকাল মঙ্গলবার তাঁকে কুমিল্লা কেন্দ্রীয় কারাগারে পাঠানো হয়।নিজস্ব প্রতিবেদক, কুমিল্লা
