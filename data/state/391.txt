
ফরমালিন অপব্যবহারের সর্বোচ্চ সাজা হিসেবে যাবজ্জীবন কারাদণ্ডাদেশ দেওয়া হবে। এই বিধান রেখে ‘ফরমালিন নিয়ন্ত্রণ আইন-২০১৪’-এর খসড়ার চূড়ান্ত অনুমোদন দিয়েছে মন্ত্রিসভা।
আজ সোমবার সচিবালয়ে অনুষ্ঠিত মন্ত্রিসভার বৈঠকে এ অনুমোদন দেওয়া হয়। বৈঠকে সভাপতিত্ব করেন প্রধানমন্ত্রী শেখ হাসিনা।
বৈঠক শেষে সভায় নেওয়া সিদ্ধান্তের কথা সাংবাদিকদের জানান মন্ত্রিপরিষদ সচিব মোহাম্মদ মোশাররাফ হোসাইন ভূইঞা।
প্রস্তাবিত আইন অনুযায়ী, ফরমালিন বিপণন, পরিবহন ও মজুতের জন্য লাইসেন্স বাধ্যতামূলক করা হয়েছে। 
