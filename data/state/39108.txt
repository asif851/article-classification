
জাতীয় বিশ্ববিদ্যালয়ের অধীন আজ রোববার অনুষ্ঠেয় ২০১২ সালের সম্মান প্রথম বর্ষের পরীক্ষা অনিবার্য কারণে স্থগিত করা হয়েছে। স্থগিত এই পরীক্ষা অনুষ্ঠিত হবে আগামী ২ নভেম্বর শনিবার।গতকাল শনিবার বিশ্ববিদ্যালয়ের জরুরি বিজ্ঞপ্তিতে এই তথ্য জানানো হয়েছে। বিশ্ববিদ্যালয়ের পরীক্ষা নিয়ন্ত্রক বদরুজ্জামানও প্রথম আলোকে বিষয়টি নিশ্চিত করেছেন।আগের সময়সূচি অনুযায়ী আজ রাষ্ট্রবিজ্ঞান, সমাজকর্ম, সমাজবিজ্ঞান, পরিসংখ্যান, ভূগোল ও পরিবেশ, নৃ-বিজ্ঞান ওঅর্থনীতি বিষয়ের পরীক্ষা হওয়ার কথা ছিল।অন্যদিকে আরেক বিজ্ঞপ্তিতে বলা হয়, ১ নভেম্বর অনুষ্ঠেয় ২০১২ সালের এলএলবি শেষ বর্ষের পরীক্ষা অনিবার্য কারণে স্থগিত করা হয়েছে। স্থগিত এই পরীক্ষা হবে আগামী ২০ ডিসেম্বর।
