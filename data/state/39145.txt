
মৌলভীবাজারের রাজনগর উপজেলার বড়কাপন গ্রামের ক্যানেলের পাড় নামক স্থানে পরিত্যক্ত একটি শৌচাগারের গর্ত থেকে পলিথিনে মোড়ানো অবস্থায় গতকাল সোমবার এক নবজাতককে উদ্ধার করা হয়েছে। শিশুটিকে জেলা সদর হাসপাতালে ভর্তি করা হয়েছে।সদর হাসপাতালের আবাসিক চিকিৎসা কর্মকর্তা পলাশ রায় বলেন, বাচ্চাটির অবস্থা মোটামুটি ভালো। তাকে চিকিৎসাসহ সব ধরনের সেবা দেওয়া হচ্ছে।স্থানীয় বাসিন্দা, জনপ্রতিনিধি ও হাসপাতাল সূত্রে জানা যায়, ক্যানেলের (মনু নদ প্রকল্পের সেচ খাল) পাড় এলাকার সুনু মিয়া গতকাল ভোর সাড়ে ছয়টার দিকে তাঁর পরিত্যক্ত শৌচাগারটির দিক থেকে শিশুর কান্না শুনতে পান। তিনি শৌচাগারটির গর্তে পলিথিনে মোড়ানো অবস্থায় একটি কন্যাশিশু পড়ে থাকতে দেখেন।
