
ইউনিয়ন পরিষদ (ইউপি) নির্বাচনে প্রথম দফায় ভোট নেওয়া হবে ২২ মার্চ। ওই দিন ৭৫২টি ইউনিয়ন পরিষদে এ নির্বাচন হবে। এবারই প্রথম পৌরসভার পর রাজনৈতিক দলের পরিচয় ও প্রতীকে এ নির্বাচন হতে যাচ্ছে। নির্বাচন হবে ছয় ধাপে।
আজ বৃহস্পতিবার নির্বাচন কমিশনার শাহনেওয়াজ এক সংবাদ ব্রিফিং করে এসব তথ্য জানান।
প্রথম দফায় মনোনয়ন জমা দেওয়ার তারিখ ২২ ফেব্রুয়ারি। যাচাই-বাছাই করা হবে ২৩-২৪ ফেব্রুয়ারি আর প্রত্যাহারের শেষ তারিখ ২ মার্চ। প্রতীক বরাদ্দ দেওয়া হবে ৩ মার্চ।
কমিশনার শাহনেওয়াজ জানান, দ্বিতীয় ধাপে ৭১০টি ইউনিয়ন পরিষদে ৩১ মার্চ, তৃতীয় ধাপে ৭১১টি ইউনিয়ন পরিষদে ২৩ এপ্রিল, চতুর্থ ধাপে ৭২৮টি ইউনিয়ন পরিষদে ৭ মে, পঞ্চম ধাপে ৭১৪টি ইউনিয়ন পরিষদে ২৮ মে ও ষষ্ঠ ধাপে ৬৬০টি ইউনিয়ন পরিষদে ৪ জুন ভোট গ্রহণ করা হবে।
যেসব ইউপিতে নির্বাচন হবে জানতে ক্লিক করুন:
