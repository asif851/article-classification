
মুন্সিগঞ্জে পানিতে ডুবে সুমাইয়া আক্তার (৯) নামের চতুর্থ শ্রেণির এক শিক্ষার্থীর মৃত্যু হয়েছে। গতকাল বুধবার পৌরসভার চরকিশোরগঞ্জ-মোল্লাপাড়ার ধলেশ্বরীর শাখা নদীতে এ ঘটনা ঘটে। মুন্সিগঞ্জ জেনারেল হাসপাতালের জরুরি বিভাগের কর্তব্যরত চিকিৎসক প্রনয় মান্না দাস জানান, গতকাল দুপুরে মোল্লাপাড়া গ্রামের হারুনের মেয়ে সুমাইয়া বাড়ির পাশে ধলেশ্বরী নদীতে গোসল করতে গিয়ে ডুবে যায়। পরে স্থানীয় লোকজন তাকে উদ্ধার করে বেলা তিনটার দিকে হাসপাতালে নিয়ে আসেন। কিন্তু হাসপাতালে আনার আগেই তার মৃত্যু হয়। |
