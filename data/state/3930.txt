
পাচারের শিকার ব্যক্তিদের সুরক্ষাবিষয়ক এক কর্মশালা গাইবান্ধার বেসরকারি সংগঠন ছিন্নমূল মহিলা সমিতি মিলনায়তনে গতকাল রোববার অনুষ্ঠিত হয়েছে। এতে ২০ জন সাংবাদিক অংশ নেন। রিলিফ ইন্টারন্যাশনাল বাংলাদেশ ও ছিন্নমূল মহিলা সমিতি এ কর্মশালার আয়োজন করে। ছিন্নমূল মহিলা সমিতির নির্বাহী পরিচালক মুর্শীদুর রহমান খানের সভাপতিত্বে কর্মশালায় বক্তব্য দেন সাংবাদিক আবু জাফর, সরকার শহিদুজ্জামান, উত্তম সরকার, আসাদুজ্জামান, উজ্জল চক্রবর্তী ও রেজাউল হক, ছিন্নমূল মহিলা সমিতির কর্মকর্তা মাসুদুন্নবী প্রমুখ। পাচারের শিকার ব্যক্তিদের চিকিৎসা-সুবিধা, আইনগত সেবা, মনস্তাত্ত্বিক ও সামাজিক সেবা, আশ্রয় ও পুনর্বাসন, কারিগরি এবং দক্ষতা বৃদ্ধিমূলক প্রশিক্ষণ প্রদানে এক বছর মেয়াদি পাইলট প্রকল্প হাতে নেওয়া হয়েছে। এরই মধ্যে পাচারের শিকার গাইবান্ধার ২৮ জনকে এই কর্মসূচির আওতায় সহায়তা দেওয়া হচ্ছে।
