
কাল মঙ্গলবার থেকে দুই দিনব্যাপী ঢাকা আইনজীবী সমিতির (২০১৮-১৯) নির্বাচন শুরু হবে। সকাল নয়টা থেকে বিকেল পাঁচটা পর্যন্ত ভোট গ্রহণ চলবে। বেলা একটা থেকে দুইটা—এক ঘণ্টার বিরতিও থাকবে।
ঢাকা আইনজীবী সমিতির নির্বাচন কমিশনার খন্দকার আবদুল মান্নান প্রথম আলোকে বলেন, সুষ্ঠু নির্বাচন অনুষ্ঠানের জন্য সব ধরনের পদক্ষেপ নেওয়া হয়েছে। তিনি বলেন, ঢাকা আইনজীবী সমিতির সদস্যসংখ্যা ২২ হাজার ৩৪ জন। এর মধ্যে ভোটার হচ্ছেন ১৬ হাজার ১২৯ জন।
এবারও নির্বাচনে বঙ্গবন্ধু আওয়ামী আইনজীবী-সমর্থিত পরিষদ সম্মিলিত আইনজীবী সমন্বয় পরিষদ সাদা এবং বিএনপি-জামায়াত সমর্থিত জাতীয়তাবাদী আইনজীবী ঐক্য নীল প্যানেল ব্যানারে সভাপতি-সাধারণ সম্পাদকসহ ২৭টি পদের বিপরীতে প্রার্থী দিয়েছে। নিরপেক্ষ হিসেবে কোনো প্যানেলের প্রার্থী দেওয়া হয়নি।
সভাপতি পদে সাদা প্যানেলে আবদুর রহমান হাওলাদার ও নীল প্যানেল থেকে গোলাম মোস্তফা খান প্রতিদ্বন্দ্বিতা করছেন। সাধারণ সম্পাদক পদে সাদা প্যানেল থেকে মো. মিজানুর রহমান মামুন, নীল প্যানেল থেকে মো. হোসেইন আলী খান।
সিনিয়র সহসভাপতি পদে সাদা প্যানেলে মো. কাজী শাহানারা ইয়াসমিন ও নীল প্যানেলে আবদুস সালাম দেওয়ান, সহসভাপতি পদে সাদা প্যানেলে রুহুল আমীন ও নীল প্যানেলে এ আর মিজানুর রহমান, ট্রেজারার পদে সাদা প্যানেলে আরিফুর রহমান চৌধুরী ও নীল প্যানেলে মো. লুৎফর রহমান, সিনিয়র সহসাধারণ সম্পাদক পদে সাদা প্যানেলে মোস্তাফিজুর রহমান তালুকদার ও নীল প্যানেলে মো. নিহার হোসেইন, সহসাধারণ সম্পাদক পদে সাদা প্যানেলে কামাল হোসেন পাটোয়ারী ও নীল প্যানেলে মোহাম্মদ শওকত উল্লাহ ভুঁইয়া, লাইব্রেরি সম্পাদক পদে সাদা প্যানেলে মো. মনিরুজ্জামান ও নীল প্যানেলে এ বি এম ইফতেখারুল হক, সাংস্কৃতিক সম্পাদক পদে সাদা প্যানেলে তাসলিমা আকতার ও নীল প্যানেলে শাহনাজ বেগম এবং দপ্তর সম্পাদক পদে আবদুর রশীদ ও নীল প্যানেলে জুলফিকার আলী হায়দার, ক্রীড়া সম্পাদক পদে সাদা প্যানেলে সাদিয়া আফরিন ও নীল প্যানেলে মোহাম্মদ খলিলুর রহমান, সমাজকল্যাণ সম্পাদক পদে সাদা প্যানেলে হুমায়ুর কবীর খন্দকার ও নীল প্যানেলে এম এ বি এম খায়রুল ইসলাম প্রতিদ্বন্দ্বিতা করছেন।
কার্যকরী পরিষদের ১৫টি সদস্য পদে সাদা প্যানেল থেকে প্রতিদ্বন্দ্বিতা করছেন আবদুর রব খান, আসাদুজ্জামান, হাসান আকবর আফজাল, ইব্রাহীম হোসেন, মো. নুর উদ্দিন, মির্জা মোহাম্মদ জামাল হোসেন, মো. খায়রুল ইসলাম, মো. সাইফুজ্জামান, মো. আহসান হাবীব, সাবিনা আকতার, সাদিয়া আফরোজ, শেখ সাইফুর রহমান, শিফাত নাহার, সুমন মিয়া ও তুষার ঘোষ। নীল প্যানেল থেকে প্রতিদ্বন্দ্বিতা করছেন ইসকান্দার হোসেইন হাওলাদার, হান্নান ভুইয়া, জাকিয়া সুলতানা, ইকবাল মাহমুদ সরকার, মুক্তাদির আহমেদ, রাশেদুল ইসলাম, শাহীন হোসেন, জাহিদ উল আলম, মেহেদী হাসান, মোহাম্মদ ইব্রাহীম, মোহাম্মদ ইয়াসিন মিয়া, মোছা. জেবুন্নেছা খানম, নজরুল হক, শারমিন জাহান ও জোহুরা খাতুন।
