
মানবতাবিরোধী অপরাধে মৃত্যুদণ্ডাদেশপ্রাপ্ত জামায়াতে ইসলামীর আমির মতিউর রহমান নিজামীর সঙ্গে গতকাল বৃহস্পতিবার দুপুরে গাজীপুরের কাশিমপুর কারাগারে দেখা করেছেন তাঁর পরিবারের সদস্য ও আইনজীবীরা।কারাগার সূত্র জানায়, দুপুর ১২টার দিকে নিজামীর স্ত্রী বেগম সামসুন্নাহার নিজামী, ছেলে ব্যারিস্টার নাজীব মোমেন, নাঈমুর রহমান, পুত্রবধূ ছালোয়া ও রাইয়ান কারাগারে ঢোকেন। নিজামীর সঙ্গে সাক্ষাৎ শেষে বেলা পৌনে একটার দিকে কারাগার থেকে বের হন তাঁরা।কাশিমপুর কারাগার-২-এর জেলার মো. নাশির আহমেদ বলেন, পারিবারিক বিষয়ে ও রায় পুনর্বিবেচনার (রিভিউ) বিষয়ে নিজামীর সঙ্গে কথা বলেছেন পরিবারের সদস্যরা।
