
সওদাগরপুত্র আমির সাধুর সঙ্গে ভেলুয়া সুন্দরীর প্রণয় নিয়ে রচিত ভেলুয়া সুন্দরী পালার নাট্যরূপ দেখল ফেনীর দর্শক। গত ২৮ ফেব্রুয়ারি জেলার শিল্পকলা একাডেমি মঞ্চে পঞ্চবটি সাংস্কৃতিক সংগঠনের উদ্যোগে মঞ্চস্থ হয় নাটকটি। লোকসাহিত্যের সংকলন পূর্ববঙ্গ-গীতিকার কাহিনি অবলম্বনে রচিত ভেলুয়া সুন্দরী নাটকের নির্দেশনা দিয়েছেন মন্দিরা বিশ্বাস। নাটকে দেখা যায়, মইষাখালী দ্বীপের শাপলা বন্দরের মালিক মানিক সওদাগরের ছোট ছেলে আমির সাধুর সঙ্গে বিয়ে হয় ভেলুয়া সুন্দরীর। সুখের সংসার তঁাদের। কিন্তু রূপে–গুণে অনন্য ভেলুয়াকে ঈর্ষা করেন তঁার ননদ বিভলা। বাণিজ্যের জন্য আমির ভিন দেশে গেলে ভেলুয়ার সঙ্গে দাসীর মতো ব্যবহার করেন িতনি। এর মধ্যে একদিন নদীর ঘাটে পানি আনতে গিয়ে ভেলুয়া অপহৃত হন ভোলা সওদাগরের দ্বারা। বাড়ি ফিরে ভেলুয়াকে না পেয়ে পথে পথে ঘুরে বেড়াতে থাকেন আমির। একদিন ভেলুয়ার সন্ধান পান ভোলার ঘরে। কিন্তু এত কাছে এসেও মিলন হয় না। নাটকে অভিনয় করেন বিধান চন্দ্র শীল, পৃথ্বীরাজ চক্রবর্তী, মন্দিরা বিশ্বাস, অজয় নাথ, রাজীব চন্দ্র দাস, দেবশ্রী দেব ও সোমা নাগ।
