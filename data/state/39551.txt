
বিরোধী দলের নেতা-কর্মীদের গ্রেপ্তারের প্রতিবাদ ও ‘একতরফা প্রহসনের’ নির্বাচন বাতিলের দাবিতে বিক্ষোভ মিছিল করেছে বাংলাদেশ জাতীয়তাবাদী মুক্তিযোদ্ধা দল।
গতকাল বৃহস্পতিবার মুক্তিযুদ্ধ জাদুঘরের সামনে বিক্ষোভ মিছিলটি শুরু হয়ে বিজয়নগর কাঁচাবাজার থেকে রিপোর্টার্স ইউনিটির সামনে গিয়ে শেষ হয়।
মিছিল শেষে সংক্ষিপ্ত সমাবেশে বক্তারা বলেন, গত ৪২ বছরের মধ্যে দেশ চরম সংকটকাল অতিক্রম করছে। বিজয়ের মাসে গণতন্ত্র নির্বাসিত। বক্তারা খালেদা জিয়ার নেতৃত্বে ২৯ ডিসেম্বর গণতন্ত্র পুনরুদ্ধারের ‘গণতন্ত্রের অভিযাত্রায়’ সব মুক্তিযোদ্ধাকে শামিল হওয়ার আহ্বান জানান।  মুক্তিযোদ্ধা দলের সভাপতি ইশতিয়াক আজীজ উলফাত, যুগ্ম সাধারণ সম্পাদক সাদেক আহমেদ খান, মোস্তফা সাহাবুদ্দীন রেজা প্রমুখ বক্তব্য দেন।
