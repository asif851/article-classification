
অপরাধীদের ভালো হতে এক মাস সময় বেঁধে দিলেন নরসিংদীর পুলিশ সুপার আমেনা বেগম। গতকাল বৃহস্পতিবার সদর উপজেলার করিমপুর এলাকায় মতবিনিময় সভায় প্রধান অতিথির বক্তব্যে তিনি এ সময় বেঁধে দেন। এলাকায় অপরাধ বেড়ে যাওয়ায় নরসিংদী সদর মডেল থানা ও করিমপুর কমিউনিটি পুলিশিং কমিটির উদ্যোগে গতকাল বেলা তিনটায় ওই মতবিনিময় সভার আয়োজন করা হয়। সভায় সভাপতিত্ব করেন করিমপুর ইউনিয়ন পরিষদের (ইউপি) চেয়ারম্যান মো. হারিছ মিয়া। 
