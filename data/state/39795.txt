
ময়মনসিংহের ত্রিশালের সাইনবোর্ড এলাকায় প্রিজন ভ্যানে গুলি ও বোমা মেরে পুলিশ হত্যা করে জেএমবির তিন আসামি ছিনিয়ে নেওয়ার ঘটনায় ত্রিশাল থানায় দুটি মামলা হয়েছে। গতকাল রোববার রাত সাড়ে ১০টার দিকে একটি হত্যা মামলা ও বিস্ফোরক আইনে আরেকটি মামলা করা হয়। মামলা দুটির বাদী ত্রিশাল থানার উপপরিদর্শক (এসআই) মোখলেছুর রহমান।ত্রিশাল থানার এসআই মাসুদ আলম খান জানান, পুলিশ সদস্য আতিকুল ইসলাম হত্যার ঘটনায় একটি মামলা করা হয়েছে। অপর মামলাটি অস্ত্র ও বিস্ফোরক আইনে করা হয়েছে। দুটি মামলায় ছয়জনকে আসামি করা হয়।
দুই মামলায় ছয় আসামিদুটি মামলার আসামিরা হলেন সাজাপ্রাপ্ত জেএমবি জঙ্গি জামালপুরের মেলান্দহ উপজেলার বংশী বেলতল গ্রামের রাকিব হাসান ওরফে হাফেজ মাহমুদ ওরফে রাসেল (৩০), নারায়ণগঞ্জের বন্দর থানা এলাকার সালাউদ্দিন ওরফে সালেহীন ওরফে সোহেল তাওহীদ (৩২), জামালপুরের সদর উপজেলার শেখের ভিটা গ্রামের জাহিদুল ইসলাম সুমন ওরফে মিজান ওরফে বোমা মিজান (৩০), চাঁপাইনবাবগঞ্জের গোমস্তাপুর উপজেলার জিরানপুর গ্রামের জাকারিয়া হিমেল (২৯), শরীয়তপুরের নড়িয়া উপজেলার চরমোহন গ্রামের মো. রাসেল (২৮), জামালপুরের মেলান্দহ উপজেলার কাজাইকাটা গ্রামের মো. ফারুক হোসেন ওরফে আনোয়ার হোসেন (৩২)।
জঙ্গিদের ব্যবহূত মাইক্রোবাস উদ্ধারত্রিশাল থানার ভারপ্রাপ্ত কর্মকর্তা (ওসি) ফিরোজ তালুকদার জানান, জঙ্গিদের ব্যবহূত সাদা রঙের মাইক্রোবাসটি ত্রিশালের জাতীয় কবি কাজী নজরুল ইসলাম বিশ্ববিদ্যালয়ের ক্যাম্পাস থেকে গতকাল রাত ১০টার দিকে পরিত্যক্ত অবস্থায় উদ্ধার করা হয়। ক্যাম্পাসের দোলনচাঁপা হলের মূল রাস্তার পাশ থেকে এটি উদ্ধার করা হয়। ওই মাইক্রোবাসের ভেতর থেকে ডান্ডাবেড়ি ও হ্যান্ডকাফ এবং ডান্ডাবেড়ি কাটার যন্ত্র উদ্ধার করেছে পুলিশ। গাড়ির ভেতর বনভোজন-২০১৪ লেখা একটি ব্যানার ছিল।বিশ্ববিদ্যালয়ের সহকারী প্রক্টর রেদুওয়ান আহমেদ বলেন, ‘দোলনচাঁপা হলের সামনে পড়ে থাকা গাড়িটির মালিক না পাওয়ায় বিশ্ববিদ্যালয়ের গার্ড সুপারভাইজার আমজাদ হোসেন আমাকে বিষয়টি জানায়। আমি পুলিশকে খবর দিই। তাঁরা গাড়িটি জঙ্গিদের ব্যবহূত বলে শনাক্ত করেন।’
জঙ্গিদের ধরতে নিষ্ফল অভিযানগাড়িটি আটকের পর রাতভর ত্রিশালের জাতীয় কবি কাজী নজরুল ইসলাম বিশ্ববিদ্যালয়ের ক্যাম্পাস এলাকায় জঙ্গিদের ধরতে পুলিশের অভিযান চলে। সেখান থেকে পুলিশ কাউকে আটক করতে পারেনি।ওসি ফিরোজ তালুকদার জানান, আসামিরা আশপাশে লুকিয়ে থাকতে পারেন—এমন ধারণা থেকে গতকাল রাতে সেখানে অভিযান চালানো হয়। তাঁদের ধরতে সব ধরনের অভিযান অব্যাহত আছে।
 
