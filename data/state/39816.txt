
স্থানীয় পর্যায় থেকে বিশ্বব্যাপী মানুষকে প্রভাবিত করার মতো উদ্ভাবনী ও আশাবাদী ধারণা নিয়ে কানাডার গ্র্যান্ডভিলে আইল্যান্ডে হবে ‘টেডএক্স স্টেনলে পার্ক ইভেন্ট’। আজ শনিবার দিনভর এই আয়োজনে বাংলাদেশের রুমানা মনজুরও বক্তব্য দেবেন।রুমানা মনজুরের ফুফাতো ভাই রাশেদ মাকসুদ প্রথম আলোকে এ তথ্য জানান। পরে ওয়েবসাইটে দেখা যায়, এদিন বিভিন্ন দেশের ১৩ জন বক্তব্য দেবেন।রুমানার বক্তব্য বাংলাদেশ সময় রাত ১১টা ৩৮ মিনিটে সরাসরি দেখা যাবে ওয়েবসাইটে (https://www. tedxstanleypark. com/livestream/)। বক্তৃতা দেখতে এখানে শুধু একটি ই-মেইল ঠিকানা ব্যবহার করে বিনা মূল্যে নিবন্ধন করতে হবে।রুমানা মনজুর ২০১১ সালে ঢাকা বিশ্ববিদ্যালয়ে শিক্ষকতা করার সময় স্বামী হাসান সাঈদের নির্যাতনের শিকার হন। এতে তিনি তাঁর চোখ হারান। ইউনিভার্সিটি অব ব্রিটিশ কলম্বিয়ার আমন্ত্রণে মেয়ে ও মা-বাবাকে নিয়ে কানাডায় চলে যান।
