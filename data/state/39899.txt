
চট্টগ্রামের টেরিবাজার এলাকায় একটি গুদাম থেকে প্রায় ছয় কোটি টাকার কাপড় জব্দ করেছে শুল্ক গোয়েন্দা ও তদন্ত অধিদপ্তর। শুল্কমুক্ত সুবিধায় কাপড় আমদানি করে খোলাবাজারে বিক্রির কারণে গতকাল বৃহস্পতিবার ভোরে এসব কাপড় জব্দ করা হয়।অভিযানে নেতৃত্ব দেন শুল্ক গোয়েন্দা ও তদন্ত অধিদপ্তরের উপপরিচালক মো. জাকির হোসেন। তিনি প্রথম আলোকে বলেন, চট্টগ্রাম রপ্তানি প্রক্রিয়াকরণ অঞ্চলের একটি কারখানা বিদেশ থেকে এসব কাপড় আমদানি করে। এসব কাপড় খোলাবাজারে বিক্রির জন্য ইপিজেড থেকে বুধবার রাতে একটি পরিবহন কোম্পানির গুদামে আনা হয়। এ ঘটনায় কাউকে আটক করা হয়নি।
