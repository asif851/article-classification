
তথ্যমন্ত্রী হাসানুল হক ইনু বলেছেন, সাংবাদিকতার ন্যূনতম যোগ্যতা নির্ধারণের বিষয়টি খতিয়ে দেখা হচ্ছে। গতকাল রোববার সংসদে প্রশ্নোত্তর পর্বে সাংসদ মীর মোস্তাক আহমদের এক প্রশ্নের জবাবে তিনি এ কথা বলেন। মন্ত্রী বলেন, প্রচলিত আইনে বা নীতিমালায় সাংবাদিকতার ন্যূনতম যোগ্যতা নির্ধারণের কোনো মানদণ্ড নেই। তবে অনেক সাংবাদিক রয়েছেন, যাঁরা প্রাতিষ্ঠানিকভাবে উচ্চশিক্ষায় শিক্ষিত ও পেশার প্রতি দায়বদ্ধ। বাংলাদেশ প্রেস কাউন্সিলর আইন ১৯৭৪ সংশোধন করে সাংবাদিকতার ক্ষেত্রে ন্যূনতম যোগ্যতার বিষয়টি অন্তর্ভুক্ত করা যায় কি না, তা পরীক্ষা-নিরীক্ষা করা হচ্ছে।
