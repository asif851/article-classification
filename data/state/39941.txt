
চট্টগ্রামের ফটিকছড়ির ভূজপুরে আওয়ামী লীগের মিছিলে তাণ্ডবের ঘটনায় দায়ের হওয়া তিন হত্যা মামলার অভিযোগপত্র গ্রহণের শুনানি হবে আগামী ২১ জুলাই৷ গতকাল বৃহস্পতিবার বিচারিক হাকিম কুদরত ই এলাহী শুনানির এ দিন ধার্য করেন৷চট্টগ্রাম আদালতের জেলা কোর্ট পরিদর্শক উনু মং প্রথম আলোকে জানান, ভূজপুরের তিনটি হত্যা মামলার অভিযোগপত্র গ্রহণের শুনানির দিন বিচারক ২১ জুলাই ধার্য করেছেন৷ এ ছাড়া একটি হত্যা মামলার বাদী এ অভিযোগপত্রের বিরুদ্ধে নারাজি আবেদন করতে আদালতে সময়ের আবেদন করেন৷
