
নোয়াখালীর শহীদ ভুলু স্টেডিয়ামে অনুষ্ঠিত চট্টগ্রাম বিভাগীয় গোল্ডকাপ ফুটবল প্রতিযোগিতার ফাইনালে উঠেছে রাঙামাটি জেলা দল। গতকাল সোমবার প্রথম সেমিফাইনালে তারা ২-০ গোলে হারিয়েছে চট্টগ্রাম বিশ্ববিদ্যালয় দলকে। বিজয়ী দলের রাজন মিয়া ও সেন্টু চন্দ্র সেন গোল করেন। সেরা খেলোয়াড় নির্বাচিত হন রাজন মিয়া। পুরস্কার বিতরণ করেন কবিরহাট উপজেলা পরিষদের চেয়ারম্যান কামরুন নাহার, সদর উপজেলা পরিষদের ভাইস চেয়ারম্যান নিলুফার মোমিন, সাংবাদিক ও ক্রীড়া সংগঠক বিজন সেন।
