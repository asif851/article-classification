
পাবনা শহরের গোবিন্দা ও ঈশ্বরদী উপজেলার বিভিন্ন এলাকায় গত মঙ্গলবার রাতে র্যা ব পৃথক অভিযান চালিয়ে ১০৪ বোতল ফেনসিডিল, ৯৩টি ইয়াবাসহ পাঁচজনকে গ্রেপ্তার করেছে। গ্রেপ্তারকৃতরা হলেন ঈশ্বরদী উপজেলার মাইজদিপাড়া গ্রামের মামুন মোল্লা (২৬), জয়নগর গ্রামের আলতাফ হোসেন (৩৭), জেলা শহরের গোবিন্দা মহল্লার লাল্টু শেখ (২৫), হাসানুজ্জামান (৩২) ও কামরুজ্জামান (৩০)। র্যা ব-১২ পাবনা ক্যাম্প সূত্র জানায়, গ্রেপ্তারকৃতরা দীর্ঘদিন ধরে জেলায় ফেনসিডিল ও ইয়াবা বিক্রি করে আসছিলেন। তাঁদের বিরুদ্ধে মাদক আইনে বেশ কিছু মামলা রয়েছে। গোপন সংবাদের ভিত্তিতে তাঁদের গ্রেপ্তার করা হয়। পরে সবাইকে নিজ নিজ থানায় হস্তান্তর করা হয়। 
