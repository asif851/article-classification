
১১টি ডাকাতির মামলার আসামি চট্টগ্রামের সন্দ্বীপের ‘ডাকাত সর্দার’ মো. ছগিরকে অস্ত্রসহ গ্রেপ্তার করা হয়েছে। গতকাল বৃহস্পতিবার ভোরে উপজেলার কালাপানিয়া এলাকা থেকে তাঁকে গ্রেপ্তার করে সন্দ্বীপ থানা-পুলিশ।অতিরিক্ত চট্টগ্রাম জেলা পুলিশ সুপার মোহাম্মদ নাঈমুল হাছান প্রথম আলোকে জানান, ছগিরকে গ্রেপ্তারের পর তাঁর দেওয়া তথ্যের ভিত্তিতে একটি এলজি ও তিন রাউন্ড গুলি উদ্ধার করা হয়েছে। অস্ত্র মামলায় গ্রেপ্তার ছগিরকে আদালতের মাধ্যমে কারাগারে পাঠানো হয়েছে।
