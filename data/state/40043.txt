
চট্টগ্রামের রাউজানের দলিলাবাদ গ্রামের অধিবাসী ও নগরের জুবিলি সড়কের হোটেল টাওয়ার ইনের স্বত্বাধিকারী মোহাম্মদ আবু তাহেরের মৃত্যুতে পৃথক বিবৃতিতে শোক প্রকাশ করেছেন বিভিন্ন প্রতিষ্ঠানের কর্মকর্তারা। তাঁরা মরহুমের আত্মার মাগফিরাত ও শোকসন্তপ্ত পরিবারের প্রতি সমবেদনা জানান।
বিবৃতিদাতারা হলেন অর্থ মন্ত্রণালয়ের অতিরিক্ত সচিব মোহাম্মদ মুসলিম চৌধুরী, প্রবাসী ও বৈদেশিক কর্মসংস্থানমন্ত্রীর একাত্ম সচিব (উপসচিব) মোহাম্মদ মহসিন চৌধুরী, কক্সবাজার আন্তর্জাতিক বিশ্ববিদ্যালয়ের উপাচার্য মোহাম্মদ আবুল কাশেম, চট্টগ্রাম বিশ্ববিদ্যালয়ের অ্যাকাউন্টিং ইনফরমেশন বিভাগের চেয়ারম্যান সুলতান আহমেদ, মার্কেটিং বিভাগের চেয়ারম্যান তৈয়ব চৌধুরী প্রমুখ।
উল্লেখ্য, মোহাম্মদ আবু তাহের ৯ সেপ্টেম্বর বেলা দুইটায় ঢাকার স্কয়ার হাসপাতালে ইন্তেকাল করেন (ইন্না লিল্লাহি ওয়া ইন্না ইলাইহি রাজিউন)। তাঁর বয়স হয়েছিল ৬৫ বছর। পরদিন ১০ সেপ্টেম্বর বাদ জোহর রাউজান এমদাদুল ইসলাম নুরানি মাদ্রাসা প্রাঙ্গণে জানাজা শেষে মসজিদসংলগ্ন পারিবারিক কবরস্থানে তাঁর দাফন সম্পন্ন হয়। 
