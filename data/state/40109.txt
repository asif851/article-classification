
ইডেন কলেজের সাবেক অধ্যাপক আলী হোসেন মালিককে হত্যা করার ঘটনায় তিন ব্যক্তিকে গ্রেপ্তার করেছে র‍্যাব। আজ মঙ্গলবার সকালে র‍্যাপিড অ্যাকশন ব্যাটালিয়নের (র‍্যাব) পক্ষ থেকে গণমাধ্যমে পাঠানো মোবাইল ফোনের খুদে বার্তায় এই তথ্য জানানো হয়।খুদে বার্তায় দাবি করা হয়, আলী হোসেন হত্যার রহস্য উদ্‌ঘাটন করা হয়েছে। হত্যায় সরাসরি জড়িত তিন ব্যক্তিকে গ্রেপ্তার করেছে র‍্যাব-৪। উদ্ধার করা হয়েছে লুট হওয়া অর্থ।ঘটনার বিষয়ে বিস্তারিত তথ্য জানায়নি র‍্যাব। গ্রেপ্তার হওয়া ব্যক্তিদের নাম-পরিচয়ও জানানো হয়নি।গত ১১ অক্টোবর রাজধানীর বনানী ডিওএইচএসের একটি বহুতল ভবন থেকে আলী হোসেনের (৬৮) লাশ উদ্ধার করে পুলিশ। তাঁকে হাত-পা বেঁধে ও ছুরিকাঘাতে হত্যা করা হয় বলে পুলিশ জানায়।স্বজন ও স্থানীয় লোকজনের ভাষ্য, শিক্ষকতা থেকে অবসর নেওয়ার পর বনানী ডিওএইচএসের ২ নম্বর সড়কের ওই বহুতল ভবনের দেখাশোনার দায়িত্ব নেন আলী হোসেন। বাড়ির দুই তত্ত্বাবধায়ক সেলিম মিয়া ও সাইফুল চতুর্থ তলার একটি ফ্ল্যাটের একটি কক্ষে থাকেন। আলী হোসেন ওই ফ্ল্যাটের আরেকটি কক্ষে বসতেন এবং মিরপুরে বাসায় না ফিরলে সেখানেই থাকতেন।আরও পড়ুন: ইডেন কলেজের সাবেক অধ্যাপককে হত্যা
