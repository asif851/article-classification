
নীলফামারী উত্তরা ইপিজেডের একটি কারখানায় গত সোমবার বিদ্যুৎস্পৃষ্ট হয়ে দধিভূষণ রায় (২০) নামের এক শ্রমিকের মৃত্যু হয়েছে। দধিভূষণ উত্তরা ইপিজেডের কোয়েস্ট এক্সেসরি বিডি লিমিটেড নামের পলিথিন কারখানার শ্রমিক ও সদর উপজেলার কুন্দুপুকুর ইউনিয়নের পূর্ব শালহাটি গ্রামের ব্রজেন্দ্র নাথ রায়ের ছেলে। সদর থানার ওসি শাহজাহান পাশা জানান, বিকেল সাড়ে পাঁচটার দিকে পলিথিন তৈরির মেশিন হঠাৎ বিদ্যুতায়িত হয়। এ মেশিনের সঙ্গে লেগে যান দধিভূষণ। সহকর্মীরা তাঁকে উদ্ধার করে নীলফামারী সদর আধুনিক হাসপাতালে নিয়ে যান। সেখানে কর্তব্যরত চিকিৎসক দধিভূষণকে মৃত ঘোষণা করেন।
