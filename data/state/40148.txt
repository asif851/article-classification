
চাঁপাইনবাবগঞ্জের শিবগঞ্জ উপজেলার পাইলিয়া মোড়ে সোনামসজিদ স্থলবন্দর দিয়ে আমদানি করা পণ্যবাহী চারটি ট্রাকে আগুন দিয়েছে দুর্বৃত্তরা।আজ শনিবার রাত সাড়ে সাতটার দিকে এ ঘটনা ঘটে। চাঁপাইনবাবগঞ্জ ফায়ার সার্ভিস স্টেশনের কর্মকর্তা আরশেদ আলী জানান, আগুন নিয়ন্ত্রণে একটি দল কাজ করছে। শিবগঞ্জ থানার ভারপ্রাপ্ত কর্মকর্তা (ওসি) মিজানুর রহমান বলেন, চারটি ট্রাকে আগুন দেওয়া হয়েছে। এর আগে বিকেলে কানসাট এলাকায় তিনটি মোটরসাইকেলে আগুন দেওয়ার ঘটনা ঘটেছে বলে তিনি জানান।
