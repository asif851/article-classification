
মুন্সিগঞ্জের টঙ্গিবাড়ী উপজেলার উত্তর পাইকপাড়া গ্রামের কবির হোসেন (২৭) হত্যা মামলা ভিন্ন খাতে নেওয়ার চেষ্টার প্রতিবাদে এবং হত্যাকারীদের দ্রুত বিচারের দাবিতে গতকাল রোববার টঙ্গিবাড়ী-ঢাকা সড়ক অবরোধ করে এলাকাবাসী।সকাল ১০টা থেকে সাড়ে ১১টা পর্যন্ত এলাকার কয়েক শ মানুষ টঙ্গিবাড়ী উপজেলার বেতকা চৌরাস্তায় অবস্থান নিয়ে যানবাহন চলাচল বন্ধ করে দেয়। এ সময় এলাকাবাসী কবির হত্যা মামলার আসামি তাঁর স্ত্রী ইয়াসমিন বেগমসহ (২০) জড়িত ব্যক্তিদের ফাঁসির দাবি জানায়। পরে টঙ্গিবাড়ী থানার পুলিশ ঘটনাস্থলে উপস্থিত হয়ে ন্যায়বিচারের আশ্বাস দিলে এলাকাবাসী অবরোধ তুলে নেয়।টঙ্গিবাড়ী থানার ওসি আলমগীর হোসাইন জানান, পুলিশ ঘটনাস্থলে উপস্থিত হয়ে অবরোধকারীদের আশ্বস্ত করলে তারা অবরোধ তুলে নেয়।
