
দিনাজপুর জেলা স্বেচ্ছাসেবক লীগের আয়োজনে নবম শেখ রাসেল ক্রিকেট প্রতিযোগিতার চূড়ান্ত খেলায় প্রধান অতিথি হিসেবে উপস্থিত থেকে পুরস্কার বিতরণ করেছেন জাতীয় সংসদের হুইপ সাংসদ ইকবালুর রহিম। গতকাল শনিবার গোর-এ শহীদ ময়দানে চূড়ান্ত খেলায় প্রচেষ্টা ক্রিকেট কোচিং সেন্টার ৮৪ রানে ইয়ং ব্রাদার্স বাহাদুর বাজারকে পরাজিত করে। পুরস্কার বিতরণ অনুষ্ঠানে সভাপতিত্ব করেন জেলা স্বেচ্ছাসেবক লীগের সভাপতি ও প্রতিযোগিতার আহ্বায়ক আবু ইবনে রজব। উপস্থিত ছিলেন অতিরিক্ত পুলিশ সুপার ইলতুৎ মিস, জেলা আওয়ামী লীগের যুগ্ম সাধারণ সম্পাদক আতাউর রহমান, জেলা ক্রীড়া সংস্থার সাধারণ সম্পাদক সুব্রত মজুমদার প্রমুখ। 
