
রাজবাড়ী সদর উপজেলার শহীদ ওহাবপুর ইউনিয়নের রামপুর গ্রামে গত শনিবার রাতে কবিরাজের ডাবের পানি খেয়ে এক দম্পতিসহ তিনজন অজ্ঞান হওয়ার ঘটনা ঘটেছে। গতকাল রোববার তাঁদের হাসপাতালে ভর্তি করা হয়েছে।ভুক্তভোগীরা হলেন রামপুর গ্রামের বাসিন্দা ও বসন্তপুর সরকারি প্রাথমিক বিদ্যালয়ের সহকারী শিক্ষিকা সাহানা বেগম, তাঁর স্বামী হোসেন সরদার ও সাহানার ছোট ভাই সোহান।সাহানা বেগম জানান, তিনি সন্তানহীন হওয়ায় সন্তানের জন্য বিভিন্ন ধরনের চিকিৎসা নিচ্ছেন। গত শনিবার এক প্রতিবেশী বরিশালের আনোয়ার কবিরাজের চিকিৎসা নেওয়ার পরামর্শ দেন।
