
২০-দলীয় জোটের অবরোধ-হরতাল চলাকালে আজ বুধবার রাতে গাজীপুরে একটি যাত্রীবাহী বাসে আগুন দিয়েছে দুর্বৃত্তরা। এতে বাসের চার যাত্রী আগুনে দগ্ধ হয়েছেন।দগ্ধ চারজন হলেন, সবুজ, রাকিব, আরিফ হোসেন ও নূরুন্নবী। তাঁদের সবাইকে প্রথমে গাজীপুর সদর হাসপাতালে নেওয়া হয়। পরে সেখান থেকে নূরুন্নবীকে ঢাকা মেডিকেল কলেজ হাসপাতালে পাঠানো হয়। ।গাজীপুর ফায়ার সার্ভিসের স্টেশন কর্মকর্তা শাহীন আলম জানান, রাত নয়টার দিকে গাজীপুর সদর উপজেলার ধান গবেষণা ইনস্টিটিউটের পাশে গাজীপুর-ঢাকা সড়কে বলাকা পরিবহনের একটি বাসে আগুন দেয় দুর্বৃত্তরা। খবর পেয়ে ফায়ার সার্ভিসের কর্মীরা ঘটনাস্থলে গিয়ে আগুন নেভান।
