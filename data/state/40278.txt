
যে তরুণেরা বায়ান্নর ভাষা আন্দোলন ও একাত্তরের মহান মুক্তিযুদ্ধ করে বাঙালি জাতির অধিকার আদায় করেছে, সেই তরুণেরা কোনোভাবেই মাদক, জঙ্গিবাদ ও সন্ত্রাসী কর্মকাণ্ডে জড়িত থাকতে পারে না। গতকাল দুপুরে কুমিল্লা ভিক্টোরিয়া সরকারি কলেজের সমাজকর্ম বিভাগের বিভাগীয় প্রধান মো. আবুল খায়ের সরকার প্রধান অতিথির বক্তব্যে এসব কথা বলেন। বেলা একটায় নগরের ডেলনি সড়কে অবস্থিত বেসরকারি সংস্থা ‘প্রত্যয়’-এর উদ্যোগে ‘মাদক, জঙ্গি ও সন্ত্রাস নির্মূলে তরুণ সমাজের ভূমিকা’ শীর্ষক এক আলোচনা সভা অনুষ্ঠিত হয়। 
