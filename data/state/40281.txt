
পরিবেশ ও বনমন্ত্রী আনোয়ার হোসেন মঞ্জু বলেছেন, মার্কার কারণে (দলীয় প্রতীক) ইউনিয়ন পরিষদ (ইউপি) নির্বাচন উত্তাপ ছড়িয়েছে। অতীতের চেয়ে এবারের ইউপি নির্বাচন সংঘাতপূর্ণ হয়েছে; যদিও এটা ইউপি নির্বাচন, জাতীয় নির্বাচন নয়। তবে মার্কার জন্য এটা জাতীয় নির্বাচনের চরিত্র পেয়েছে।
আজ শুক্রবার বিকেলে পিরোজপুরের ভান্ডারিয়া উপজেলার তেলিখালী ইউনিয়ন পরিষদ প্রাঙ্গণে এক মতবিনিময় সভায় প্রধান অতিথির বক্তব্যে মন্ত্রী এসব কথা বলেন।
মন্ত্রী আরও বলেন, ‘ইউপি নির্বাচনে যেসব জায়গায় হিংসাত্মক ঘটনা ঘটেছে, আমার ভয় হয় সেখানে নির্বাচনের পরও এর পরিসমাপ্তি হবে না। এ ঘটনার পুনরাবৃত্তি ঘটবে।’
