
শিক্ষাসফরের অংশ হিসেবে সম্প্রতি সীতাকুণ্ডের বড় কুমিরায় অবস্থিত পিএইচপি গ্রুপের স্টিল কারখানা পরিদর্শন করেছেন সাদার্ন বিশ্ববিদ্যালয়ের ব্যবসায় প্রশাসন বিভাগের শিক্ষক-শিক্ষার্থীরা। বিশ্ববিদ্যালয় থেকে অর্জিত শিক্ষা কীভাবে কর্মক্ষেত্রে প্রয়োগ করা যায় এ ব্যাপারে অভিজ্ঞতা অর্জনে এ সফরের আয়োজন করা হয়।পরিদর্শক দলের নেতৃত্ব দেন ব্যবসায় প্রশাসন বিভাগের শিক্ষক এম আতিকুর রহমান, মো. রাশেদুল হাসান, গাফ্ফার হোসেন শাহ ও আতিকুর রহমান। এ সময় পিএইচপির স্টিল কারখানার ব্যবস্থাপক শফিকুর রহমান শিক্ষার্থীদের বিভিন্ন কার্যক্রম সম্পর্কে ধারণা দেন। তাঁকে সহযোগিতা করেন প্রকৌশলী মো. ইমরান হোসাইন চৌধুরী, মো. মোজাম্মেল হক ও সাইফুল ইসলাম। বিজ্ঞপ্তি।
