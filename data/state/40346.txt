
নাটোরের সিংড়ায় গাঁজা রাখার অপরাধে ছাত্রলীগের এক নেতাকে ছয় মাসের কারাদণ্ড দিয়েছেন ভ্রাম্যমাণ আদালত। ভ্রাম্যমাণ আদালত সূত্রে জানা যায়, সিংড়া থানার পুলিশ গত সোমবার রাতে উপজেলার ইটালি ইউনিয়নের ১ নম্বর ওয়ার্ড ছাত্রলীগের সাধারণ সম্পাদক রাজু আহমেদকে ৩০০ গ্রাম শুকনা গাঁজাসহ নিজ বাড়ি থেকে আটক করে। গতকাল মঙ্গলবার বিকেলে তাঁদের ভ্রাম্যমাণ আদালতে হাজির করা হয়। নির্বাহী ম্যাজিস্ট্রেট রফিকুল ইসলাম রাজুকে ছয় মাসের বিনাশ্রম কারাদণ্ড দেন। 
