
শিক্ষাপ্রতিষ্ঠানসহ দেশের যেসব স্থাপনায় স্বাধীনতাবিরোধীদের নাম রয়েছে, তা মুছে ফেলতে নির্দেশ দিয়েছেন হাইকোর্ট। এক আবেদনের শুনানি নিয়ে গতকাল মঙ্গলবার বিচারপতি কাজী রেজা-উল হক ও বিচারপতি মোহাম্মদ উল্লাহর সমন্বয়ে গঠিত হাইকোর্ট বেঞ্চ এ আদেশ দেন। এই আদেশ বাস্তবায়ন করে ৬০ দিনের মধ্যে স্থানীয় সরকারসচিব ও শিক্ষাসচিবকে প্রতিবেদন দাখিল করতে বলা হয়েছে। আগামী ১ মার্চ পরবর্তী আদেশের জন্য বিষয়টি আসবে। আদালতে সম্পূরক এই আবেদনের পক্ষে শুনানি করেন আইনজীবী এ কে রাশেদুল হক।
