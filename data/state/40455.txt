
কুড়িগ্রাম জেলা আওয়ামী লীগের সাধারণ সম্পাদক, জেলা পরিষদের প্রশাসক ও সাবেক সাংসদ মো. জাফর আলীকে জেলা পরিষদ নির্বাচনে আওয়ামী লীগের একক প্রার্থী হিসেবে বাছাই করা হয়েছে। গতকাল শনিবার জেলা আওয়ামী লীগের বর্ধিত সভায় সর্বসম্মতিক্রমে দলীয় নেতা-কর্মীরা এ সিদ্ধান্ত নেন। জেলা আওয়ামী লীগের সভাপতি মুক্তিযোদ্ধা আমিনুল ইসলাম মঞ্জু মণ্ডলের সভাপতিত্বে দিনব্যাপী বর্ধিত সভায় আলোচনা শেষে সর্বসম্মতিতে এ সিদ্ধান্ত নেওয়া হয়।
জেলা পরিষদের হলরুমে অনুষ্ঠিত সভায় বক্তব্য দেন সাবেক সাংসদ জাকির হোসেন, সাবেক সাংসদ ও জেলা মহিলা আওয়ামী লীগের সভাপতি আহমেদ নাজমীন সুলতানা নাজলি প্রমুখ।
