
কবি বেলাল চৌধুরী আর নেই। আজ মঙ্গলবার রাজধানীর ধানমন্ডির আনোয়ার খান মডার্ন হাসপাতালে তিনি শেষনিশ্বাস ত্যাগ করেন (ইন্না লিল্লাহি ওয়া ইন্না ইলাইহি রাজিউন)।
বেলাল চৌধুরীর ছেলে আব্দুল্লাহ ইউসুফ প্রতীক চৌধুরী প্রথম আলোকে জানান, দুপুর ১২টার দিকে তাঁর বাবার মৃত্যু হয়।
ষাটের দশকের অন্যতম গুরুত্বপূর্ণ কবি বেলাল চৌধুরী সাংবাদিকতা করতেন। দীর্ঘদিন বাংলাদেশের ভারতীয় হাইকমিশন থেকে প্রকাশিত ‘ভারত বিচিত্রা’র সম্পাদক ছিলেন তিনি। তিনি একুশে পদক পেয়েছিলেন। গত শুক্রবার থেকে বেলাল চৌধুরীকে লাইফ সাপোর্টে রাখা হয়েছিল।
