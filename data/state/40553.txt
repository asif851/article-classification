
রংপুরে গতকাল ‘নতুন রপ্তানিকারক হওয়ার কলাকৌশল’ শীর্ষক এক সেমিনার চেম্বার অব কমার্স অ্যান্ড ইন্ডাস্ট্রিজ মিলনায়তনে অনুষ্ঠিত হয়েছে। দুপুরে রপ্তানি উন্নয়ন ব্যুরো রাজশাহী আঞ্চলিক কার্যালয়ের উদ্যোগে এ সেমিনারের আয়োজন করা হয়। সেমিনারে সভাপতিত্ব করেন রংপুর চেম্বারের সভাপতি আবুল কাশেম। প্রধান ও বিশেষ অতিথি ছিলেন যথাক্রমে অতিরিক্ত বিভাগীয় কমিশনার মিনু শীল ও অতিরিক্ত জেলা প্রশাসক (সার্বিক) এ টি এম মাহবুব-উল করিম। সেমিনারে মূল প্রবন্ধ উপস্থাপন করেন রপ্তানি উন্নয়ন ব্যুরো প্রধান কার্যালয়ের উপপরিচালক অনুপ কান্তি সাহা। এ ছাড়াও স্বাগত বক্তব্য দেন রপ্তানি উন্নয়ন ব্যুরো রাজশাহী আঞ্চলিক কার্যালয়ের পরিচালক মোমিনুর রহমান। 
