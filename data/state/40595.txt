
খাগড়াছড়ির দীঘিনালায় গতকাল শুক্রবার ছয় কেজি গাঁজাসহ দুই ব্যক্তিকে গ্রেপ্তার করেছে পুলিশ। পুলিশ জানায়, গতকাল বেলা দুইটার দিকে পুলিশ উপজেলার মেরুং পুলিশ ফাঁড়ির সামনে তল্লাশিচৌকি বসায়। এ সময় রাঙামাটির লংগদু উপজেলার দিকে যাওয়ার পথে একটি মোটরসাইকেল থামিয়ে তল্লাশি করা হয়। ওই সময় মোটরসাইকেলের আরোহী মো. ইছহাক আলী (২৫) ও আক্কাছ আলীর (২৮) ব্যাগে ছয় কেজি গাঁজা পাওয়া যায়। পরে তাঁদের গ্রেপ্তার করা হয়। দীঘিনালা থানার ভারপ্রাপ্ত কর্মকর্তা (ওসি) সাহাদাত হোসেন জানান, গ্রেপ্তার দুজনের বিরুদ্ধে পুলিশ মাদকদ্রব্য নিয়ন্ত্রণ আইনে মামলা করেছে। 
