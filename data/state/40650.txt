
সাভারের রানা প্লাজা ধসের ১৭তম দিনে আজ শুক্রবার ধ্বংসস্তূপ থেকে জীবিত একজনের সন্ধান পাওয়া গেছে। তাঁর নাম রেশমা। তিনি অক্ষত অবস্থায় সেখানে বসে আছেন বলে উদ্ধারকাজে নিয়োজিত সেনাবাহিনী জানিয়েছে।এরই মধ্যে তাঁকে পানি ও বিস্কুট দেওয়া হয়েছে। তাঁর জন্য অক্সিজেন ও অ্যাম্বুলেন্স প্রস্তুত রাখা হয়েছে।শেষ খবর পাওয়া পর্যন্ত সেনাবাহিনী, ফায়ার সার্ভিস ও স্থানীয় স্বেচ্ছাসেবকেরা অত্যন্ত সতর্কতার সঙ্গে রেশমিকে বের করে আনার চেষ্টা করছেন।গত ২৪ এপ্রিল সকাল পৌনে নয়টার দিকে সাভার বাসস্ট্যান্ডের পাশে রানা প্লাজা ভবনটি ধসে পড়ে।  এ পর্যন্ত এ দুর্ঘটনায় নিহতের সংখ্যা হাজার ছাড়িয়েছে। আজ শুক্রবার সকাল সাড়ে ১০টা পর্যন্ত ওই দুর্ঘটনায় মৃতের সংখ্যা দাঁড়িয়েছে এক হাজার ১৪।
