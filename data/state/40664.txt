
রাজশাহী বিশ্ববিদ্যালয়ে গতকাল শনিবার থেকে শুরু হয়েছে দুই দিনব্যাপী ‘চতুর্থ আরইউসিসি জব ফেয়ার ২০১৭’। সকাল সাড়ে নয়টায় বিশ্ববিদ্যালয়ের শহীদ সুখরঞ্জন সমাদ্দার শিক্ষক-ছাত্র সাংস্কৃতিক কেন্দ্র চত্বরে এ মেলার উদ্বোধন করেন উপাচার্য মুহম্মদ মিজানউদ্দিন। রাজশাহী বিশ্ববিদ্যালয় ক্যারিয়ার ক্লাবের সভাপতি কাজী মাহামুদের সভাপতিত্বে উদ্বোধনী অনুষ্ঠানে বিশেষ অতিথি ছিলেন সহ-উপাচার্য চৌধুরী সারওয়ার জাহান, ছাত্র উপদেষ্টা মো. মিজানুর রহমান, সমাজকর্ম বিভাগের সভাপতি ছাদেকুল আরেফিন প্রমুখ। মেলায় প্রাণ-আরএফএল গ্রুপ, ব্র্যাক, সজীব গ্রুপ, এসিসিএ বাংলাদেশ, বিএসবি গ্লোবাল নেটওয়ার্ক, লোটোসহ প্রায় ২০টি প্রতিষ্ঠান অংশ নিচ্ছে। 
 
