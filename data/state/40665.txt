
জিয়া চ্যারিটেবল ট্রাস্ট-সংক্রান্ত দুর্নীতির মামলায় বিএনপির চেয়ারপারসন খালেদা জিয়ার পক্ষে সময়ের আবেদনের পরিপ্রেক্ষিতে শুনানি আবার পেছানো হয়েছে। বিশেষ আদালত-৩ আগামী ১৯ মার্চ এ মামলার পরবর্তী শুনানির তারিখ ধার্য করেন।২০১১ সালের ৮ আগস্ট জিয়া চ্যারিটেবল ট্রাস্টের নামে অবৈধভাবে তিন কোটি ১৫ লাখ ৪৩ হাজার টাকা আত্মসাতের অভিযোগে খালেদা জিয়াসহ চারজনের নামে তেজগাঁও থানায় মামলা করে দুর্নীতি দমন কমিশন (দুদক)। মামলার অপর আসামিরা হলেন জিয়াউল ইসলাম, মনিরুল ইসলাম খান, খালেদা জিয়ার সাবেক রাজনৈতিক সচিব হারিছ চৌধুরী। এঁদের মধ্যে হারিছ চৌধুরী পলাতক আছেন।
