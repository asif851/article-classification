
বন্যায় হাওরবেষ্টিত ছয় জেলার ৬২টি উপজেলার ৫১৮টি ইউনিয়নের ৮ লাখ ৫০ হাজার ৮৮টি পরিবার ক্ষতিগ্রস্ত হয়েছে। পাহাড়ি ঢল ও অতিবৃষ্টির কারণে সৃষ্ট এই বন্যায় ২ লাখ ১৯ হাজার ৮৪০ হেক্টর জমির বোরো ফসল সম্পূর্ণ ক্ষতিগ্রস্ত হয়েছে। এ ছাড়া ১৮ হাজার ২০৫টি ঘরবাড়ি সম্পূর্ণ বা আংশিক ক্ষতিগ্রস্ত হয়েছে।দুর্যোগ ব্যবস্থাপনা ও ত্রাণ মন্ত্রণালয়ের সংবাদ বিজ্ঞপ্তিতে এই তথ্য জানানো হয়েছে। ক্ষতিগ্রস্ত ছয় জেলা হলো সুনামগঞ্জ, সিলেট, নেত্রকোনা, কিশোরগঞ্জ, হবিগঞ্জ ও মৌলভীবাজার।বিজ্ঞপ্তিতে বলা হয়, ক্ষতিগ্রস্ত জনগোষ্ঠীর মানবিক সহায়তার জন্য ২৭ এপ্রিল পর্যন্ত ৩ হাজার ৯২৪ মে. টন জিআর চাল, নগদ ২ কোটি ১৮ লাখ ৯৭ হাজার টাকা, ভিজিএফ হিসেবে আগামী জুলাই পর্যন্ত ৩ লাখ ৩০ হাজার পরিবারের মধ্যে বিতরণের জন্য ৩২ হাজার ৩৪০ টন চাল বরাদ্দ করা হয়েছে।এ ছাড়া অতিদরিদ্র লোকজনের জন্য কর্ম সৃজন কর্মসূচির আওতায় ৯১ হাজার ৪৪৭ জন সুবিধাভোগীর জন্য ৮২ কোটি ৭ লাখ ৬৮৯ টাকা বরাদ্দ করা হয়েছে। ৩০০ বান্ডিল ঢেউটিন ও গৃহনির্মাণ বাবদ ৯ লাখ টাকা বরাদ্দ করা হয়েছে। সব মিলিয়ে ২৭১ কোটি ৫ লাখ ৯৮ হাজার ৩৪৯ টাকার ত্রাণসামগ্রী বরাদ্দ করা হয়েছে। বিজ্ঞপ্তি
