
নাশকতার পাঁচ মামলায় বিএনপির জ্যেষ্ঠ যুগ্ম মহাসচিব রুহুল কবির রিজভীকে কারাগারে পাঠানোর নির্দেশ দিয়েছেন আদালত। আজ বৃহস্পতিবার ঢাকার মহানগর দায়রা জজ আদালত এ আদেশ দেন।সকালে রিজভী এই পাঁচ মামলায় আদালতে আত্মসমর্পন করেন। পরে তিনি আইনজীবীর মাধ্যমে জামিনের আবেদন করেন।আদালতের সরকারি কৌঁসুলি তাপস কুমার পাল প্রথম আলোকে বলেন, রিজভীর জামিন আবেদনের পরিপ্রেক্ষিতে আদালত শুনানি গ্রহণ করেন এবং জামিন আবেদন নামঞ্জুর করে ওই আদেশ দেন।গত বছরও বিভিন্ন মামলায় এই নেতাকে দীর্ঘদিন কারাভোগ করতে হয়।
