
পাবনার সাঁথিয়া উপজেলার প্রধান নিষ্কাশন খাল থেকে সুতিজালের সব অবৈধ ঘের অপসারণ করেছে উপজেলা প্রশাসন।গত বৃহস্পতিবার ও গতকাল শুক্রবার এসব ঘের অপসারণ করা হয়।জানা গেছে, সাঁথিয়া উপজেলায় প্রভাবশালী ব্যক্তিরা পানি উন্নয়ন বোর্ডের ওই নিষ্কাশন খালের আটটি স্থানে বাঁশের বাঁধ (ঘের) নির্মাণ করে পানি আটকে সুতিজাল দিয়ে মাছ শিকার করছিলেন।এ নিয়ে ১৫ নভেম্বর প্রথম আলোয় প্রতিবেদন ছাপা হলে উপজেলা প্রশাসনের পক্ষ থেকে ঘেরগুলো সরিয়ে ফেলতে এর মালিকদের নির্দেশ দেওয়া হয়।কিন্তু এগুলো অপসারণ না করায় সাঁথিয়া উপজেলা নির্বাহী কর্মকর্তা (ইউএনও) শফিকুল ইসলাম পুলিশের সহায়তায় দুই দিন খালের বিভিন্ন স্থানে অভিযান চালিয়ে ঘেরগুলো অপসারণ করেন।ইউএনও জানান, বৃহস্পতিবার তালপট্টি ও শামুকজানি এলাকা থেকে দুটি ঘের অপসারণ করা হয়।গতকাল সকাল আটটা থেকে বেলা আড়াইটা পর্যন্ত উপজেলা কৃষি ও মৎস্য কর্মকর্তা এবং পুলিশের সহায়তায় খালের বাকি অংশে অভিযান চালানো হয়। এ সময় শ্রমিকদের দিয়ে অবশিষ্ট ছয়টি ঘের অপসারণ করা হয়।
 
