
হজরত শাহজালাল আন্তর্জাতিক বিমানবন্দরে গতকাল রোববার বিকেলে তিন কেজি ওজনের ২৬টি সোনার বারসহ এক যাত্রীকে আটক করেছে শুল্ক গোয়েন্দা বিভাগ।আটক যাত্রী মোরশেদুল ইসলাম গতকাল বিকেল পাঁচটার দিকে বাংলাদেশ বিমানের একটি উড়োজাহাজে দুবাই থেকে এসে ঢাকায় নামেন। তাঁর লাগেজ তল্লাশি করে বারগুলো উদ্ধার করা হয়।শুল্ক গোয়েন্দা ও তদন্ত অধিদপ্তরের সহকারী পরিচালক উম্মে নাহিদা আক্তার জানান, আটক মোরশেদুল ইসলাম দুবাই থেকে বাংলাদেশ বিমানের একটি ফ্লাইটে ঢাকা আসেন। সন্দেহবশত তাঁকে তল্লাশি করে বারগুলো পাওয়া যায়। সোনা আমদানির বৈধ কোনো কাগজ দেখাতে না পারায় তাঁকে বিমানবন্দর থানার পুলিশের কাছে সোপর্দ করা হয়েছে।
