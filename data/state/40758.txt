
নেত্রকোনার কেন্দুয়া উপজেলার দুর্গাপুর গ্রামের সমরাজ আলীকে (২৬) হত্যার দায়ে একই গ্রামের মো. দিলওয়ার হোসেন ওরফে দিলুকে (২৫) মৃত্যুদণ্ডাদেশ দিয়েছেন আদালত। একই সঙ্গে তাঁকে ২০ হাজার টাকা জরিমানা করা হয়েছে।
আজ মঙ্গলবার নেত্রকোনার জেলা ও দায়রা জজ কে এম রাশেদুজ্জামান রাজা আসামির উপস্থিতিতে এ রায় ঘোষণা করেন।
মামলার সংক্ষিপ্ত বিবরণ সূত্রে জানা গেছে, কেন্দুয়া উপজেলার দুর্গাপুর গ্রামের সমরাজ ও দিলওয়ার পরস্পরের বন্ধু ছিলেন। পরকীয়ার সম্পর্ককে কেন্দ্র করে দুই বন্ধুর বন্ধুত্বে ফাটল ধরে। এরই জের ধরে ২০০৩ সালের ২৯ সেপ্টেম্বর খুন সমরাজ আলী। পরের দিন নিহতের মা জুলেখা খাতুন বাদী হয়ে কেন্দুয়া থানায় একটি হত্যা মামলা করেন। তদন্ত শেষে পরের বছর পুলিশ আদালতে অভিযোগপত্র দাখিল করে।
