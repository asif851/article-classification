
মাগুরা সদর উপজেলার মাধবপুর গ্রামে ঝোপের ভেতর কাগজের কার্টন থেকে সাত মাস বয়সী এক মেয়েশিশুর লাশ উদ্ধার করা হয়েছে। সোমবার দুপুরে লাশটি উদ্ধার করে পুলিশ।
মাগুরা সদর থানার ভারপ্রাপ্ত কর্মকর্তা (ওসি) আজমল হুদা প্রথম আলোকে বলেন, মাধবপুর গ্রামের একটি ইটভাটার পাশের ঝোপের ভেতর কাগজের কার্টনে লাশটি কে বা কারা ফেলে রেখেছিল। স্থানীয় লোকজনের কাছে খবর পেয়ে পুলিশ দুপুর সাড়ে ১২টার দিকে লাশটি উদ্ধার করে। শিশুটির বয়স সাত মাস হবে বলে ধারণা করা হচ্ছে। পরে লাশের ময়নাতদন্তের জন্য মাগুরা সদর হাসপাতালের মর্গে পাঠানো হয়। ওই ঘটনায় সদর থানায় সাধারণ ডায়েরি করা হয়েছে।
