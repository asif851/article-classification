
এশিয়ান ইউনিভার্সিটি ফর উইমেনের চেয়ারম্যান নির্বাচিত হয়েছেন সাবেক পররাষ্ট্রমন্ত্রী এবং বর্তমানে পররাষ্ট্র মন্ত্রণালয় সম্পর্কিত সংসদীয় স্থায়ী কমিটির সভাপতি দীপু মনি। আর ভাইস চেয়ারম্যান নির্বাচিত হয়েছেন কাতার বিশ্ববিদ্যালয়ের সাবেক প্রেসিডেন্ট ও দেশটির রাজপরিবারের সদস্য অধ্যাপক শেখ আল-মিসনাদ।সম্প্রতি ঢাকায় এশিয়ান ইউনিভার্সিটি ফর উইমেনের ট্রাস্টি বোর্ডের সভায় এসব সিদ্ধান্ত হয়। সভার সিদ্ধান্ত অনুযায়ী, ট্রাস্টি বোর্ডের সেক্রেটারি ও কোষাধ্যক্ষ হিসেবে দায়িত্ব অব্যাহত রাখবেন যথাক্রমে আন্তর্জাতিক আইন প্রতিষ্ঠান মিলব্যাঙ্ক, টুইড, হ্যাডলি অ্যান্ড ম্যাকক্লয়ের অন্যতম অংশীদার ইয়ং জুন-কিম ও আর্নস্ট ইয়ংয়ের অংশীদার কপিল জৈন।এ ছাড়া ট্রাস্টি বোর্ডের নতুন পাঁচজন সদস্য নির্বাচিত হয়েছেন। তাঁরা হলেন যুক্তরাজ্যের নাগরিক ও লন্ডনের স্কুল অব অরিয়েন্টাল অ্যান্ড আফ্রিকান স্টাডিজের প্রো রেক্টর নির্মলা রাও, বাংলাদেশের নাগরিক ও মোহাম্মদি গ্রুপের ব্যবস্থাপনা পরিচালক রুবানা হক, ভারতীয় নাগরিক ও নয়াদিল্লির লেডি শ্রী রাম কলেজের সাবেক প্রিন্সিপাল মিনাক্ষী গোপীনাথ, কানাডীয় নাগরিক ও হংকংয়ের লি অ্যান্ড ফাংয়ের স্ট্র্যাটেজিক এনগেজমেন্টের প্রধান ও প্রধান যোগাযোগ কর্মকর্তা লালে কাসেবি এবং যুক্তরাষ্ট্রের নাগরিক ও হংকংয়ের ফ্লেইশম্যান হিলার্ড এশিয়া প্যাসিফিকের প্রেসিডেন্ট ও সিনিয়র পার্টনার লিন অ্যানে ডেভিস। বিজ্ঞপ্তি|
