
বিএনপির যুগ্ম মহাসচিব রুহুল কবির রিজভী বলেছেন, প্রধানমন্ত্রী সরাসরি জনগণকে প্রতিপক্ষ করেছেন। শরীরের কাপড়ে একটু ময়লা থাকলে সেটি বোঝা যায়, কিন্তু পুরো কাপড় ময়লায় আচ্ছাদিত থাকলে ময়লা বোঝা যায় না। এ সরকার সম্পূর্ণ ময়লায় আচ্ছাদিত হয়ে গেছে। এ কারণে তারা কিছুই দেখতে পাচ্ছে না।আজ সোমবার দুপুরে রাজধানীর নয়াপল্টনে বিএনপির কেন্দ্রীয় কার্যালয়ে আয়োজিত এক সংবাদ সম্মেলনে রিজভী এসব কথা বলেন। ‘পাঁচ সিটি করপোরেশনে সব দুর্নীতিবাজরা নির্বাচিত হয়েছে’—প্রধানমন্ত্রী শেখ হাসিনার এমন বক্তব্যের সমালোচনা করে তিনি এ বক্তব্য দেন।রুহুল কবির রিজভী বলেন, ‘আপনার (প্রধানমন্ত্রী) কথা ঠিক হলে নিশ্চয় আপনারা মহাচোর। কারণ আপনারাই দাবি করেন, জনগণ আপনাদের নির্বাচিত করেছেন। এ সরকার আকুণ্ঠ দুর্নীতিতে নিমজ্জিত হয়ে কাণ্ডজ্ঞান হারিয়ে উন্মাদ হয়ে গেছে।’ প্রধানমন্ত্রীর বক্তব্যকে নোংরা ও কুরুচিপূর্ণ বলে মন্তব্য করে এর নিন্দা জানান তিনি।সংবাদ সম্মেলনে উপস্থিত ছিলেন বিএনপির গণশিক্ষাবিষয়ক সম্পাদক সানাউল্লাহ মিয়া, সহদপ্তর সম্পাদক আবদুল লতিফ জনি প্রমুখ।
