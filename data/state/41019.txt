
প্রতিষ্ঠার দুই দশক পূর্তি উদ্যাপন করেছে ইনডিপেনডেন্ট ইউনিভার্সিটি বাংলাদেশ (আইইউবি)।এ উপলক্ষে গত শনিবার ক্যাম্পাসে দিনব্যাপী অনুষ্ঠানমালার আয়োজন করা হয়। বিশ্ববিদ্যালয়ের প্রতিষ্ঠাতা প্রেসিডেন্ট এ মজিদ খানকে ইমেরিটাস প্রেসিডেন্টের সম্মাননা দেওয়া হয়। তাঁর হাতে ক্রেস্ট তুলে দেন বিশ্ববিদ্যালয়ের প্রতিষ্ঠাতা ট্রাস্টির চেয়ারম্যান সাইফুর রহমান এবং উত্তরীয় প্রদান করেন বোর্ড অব ট্রাস্টিজের চেয়ারম্যান রাশেদ চৌধূরী।সম্মাননাপত্র পড়েন উপাচার্য অধ্যাপক এম ওমর রহমান। অনুষ্ঠানের শেষ পর্বে কেক কাটা, সন্ধ্যায় আলোকবাতি প্রজ্বালন, বর্ণিল আতশবাজি উৎসব ও মনোজ্ঞ সাংস্কৃতিক অনুষ্ঠানের আয়োজন করা হয়। বিজ্ঞপ্তি।
