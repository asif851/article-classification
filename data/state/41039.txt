
বরিশাল সরকারি পলিটেকনিক ইনস্টিটিউটের ছাত্রীকে উত্ত্যক্ত করায় গতকাল বেলা তিনটায় ক্যাম্পাসে দুই পক্ষের মধ্যে সংঘর্ষ হয়েছে। এতে আসাদুজ্জামান ফাহিম নামের এক শিক্ষার্থী আহত হয়েছেন। তাঁকে বরিশাল শের-ই-বাংলা মেডিকেল কলেজ হাসপাতালে ভর্তি করা হয়েছে। এ ঘটনায় পুলিশ ছয় শিক্ষার্থীকে আটক করেছে। তাঁরা হলেন: ইলেকট্রনিকস প্রথম বর্ষের মাহমুদ হাসান, রানা, প্রকাশ রায়, মেকানিক্যাল দ্বিতীয় বর্ষের সম্রাট, বোরহানউদ্দিন ও তরিকুল ইসলাম। ইনস্টিটিউটের একাধিক শিক্ষার্থী জানান, এক ছাত্রীকে উত্ত্যক্ত করার ঘটনায় আসাদুজ্জামানের সঙ্গে মাসুমের বাগ্বিতণ্ডার জের ধরে এই ঘটনা ঘটে। 
