
কক্সবাজারের টেকনাফে গত শুক্রবার বিকেলে পিটিয়ে টেকনাফ ডিগ্রি কলেজের বাংলা বিভাগের অধ্যাপক মো. শামসুল আলমকে পিটিয়ে হত্যার ঘটনায় মামলা হয়েছে। এ হত্যাকাণ্ডে জড়িত থাকায় সাবেকুন নাহার (৩০) ও মো. হোসেন (২৮) নামের দুজন আসামিকে গ্রেপ্তার করেছে পুলিশ।গতকাল রোববার বিকেলে শামসুল আলমের স্ত্রী দিলশাত বেগম ৩৫ জনের নাম উল্লেখ করে ও অজ্ঞাতনামা আরও পাঁচ-ছয়জনকে আসামি করে এ মামলা করেন। মামলায় মো. শামসুল আলমের চাচাতো ভাই আবদুল মালেককে প্রধান আসামি করা হয়েছে।মামলার তদন্ত কর্মকর্তা ও পুলিশ পরিদর্শক (তদন্ত) মো. কবির হোসেন বলেন, এ ঘটনায় পুলিশ শনিবার রাতে অভিযান চালিয়ে আবুল কাশেমের স্ত্রী সাবেকুন নাহার (৩০) ও আনু মিয়ার ছেলে মো. হোসেনকে (২৮) গ্রেপ্তার করা হয়। বাকি আসামিদের গ্রেপ্তারে বিভিন্ন স্থানে অভিযান চালানো হচ্ছে।কলেজ সূত্র জানায়, টেকনাফ ডিগ্রি কলেজের শিক্ষক-কর্মচারী, ছাত্রছাত্রীরা গতকাল রোববার বাংলা বিভাগের অধ্যাপক মো. শামসুল আলমকে পিটিয়ে হত্যার প্রতিবাদে এক ঘণ্টার কর্মবিরতি পালন ও এ ছাড়া শিক্ষক-কর্মচারী ও শিক্ষার্থীরা কালো ব্যাজ ধারণ করেন।
