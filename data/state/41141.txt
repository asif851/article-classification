
সুপ্রিম কোর্টের সাবেক বিচারপতি ও সাবেক প্রধান নির্বাচন কমিশনার বিচারপতি এ কে এম সাদেক আর নেই। গতকাল বুধবার সকাল ছয়টায় রাজধানীর ইউনাইটেড হাসপাতালে চিকিৎসাধীন অবস্থায় তিনি মারা যান (ইন্না লিল্লাহি ওয়া ইন্না ইলাইহি রাজিউন)। তাঁর বয়স হয়েছিল ৮৮ বছর। বাদ আসর কুমিল্লার মুরাদনগর থানার ভুবনঘর গ্রামে তাঁর মরদেহ পারিবারিক কবরস্থানে দাফন করা হয়। বিচারপতি সাদেক স্ত্রী, দুই ছেলে, দুই মেয়েসহ অসংখ্য গুণগ্রাহী রেখে গেছেন। দীর্ঘদিন ধরে তিনি বার্ধক্যজনিত রোগে ভুগছিলেন। বিচারপতি সাদেক প্রধান নির্বাচন কমিশনার ও আইন কমিশনের সদস্য হিসেবে দায়িত্ব পালন করেছেন। নিজস্ব প্রতিবেদক
