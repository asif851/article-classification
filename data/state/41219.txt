
গত বৃহস্পতিবার ‘বনানীতে ১২ কোটি টাকার গাড়ি জব্দ’ শিরোনামে প্রকাশিত সংবাদের একাংশের প্রতিবাদ জানিয়েছে ভার্সাটাইল মোটরস নামের একটি প্রতিষ্ঠান।প্রথম আলোর প্রতিবেদনে বলা হয়, বুধবার দুপুরে বনানীর জি ব্লকের ৭ নম্বর সড়কে ভার্সাটাইল মোটরসের বিক্রয়কেন্দ্র থেকে শুল্ক ফাঁকি দিয়ে আনা গাড়িটি জব্দ করেন শুল্ক গোয়েন্দা অধিদপ্তরের কর্মকর্তারা।তবে গতকাল পাঠানো প্রতিবাদপত্রে ভার্সাটাইল মোটরস উল্লেখ করেছে, ওই গাড়ির সঙ্গে তাদের কোনো সম্পর্ক নেই। বনানীর জি ব্লকের ৭ নম্বর সড়কের ওই বিক্রয়কেন্দ্রটিতে আরপিএম মোটরস নামের আরেকটি প্রতিষ্ঠানও বিক্রয়ের জন্য গাড়ি প্রদর্শন করে। মূলত অটো ওয়ান নামের আরেকটি প্রতিষ্ঠান গাড়িটি বিক্রির জন্য আরপিএম মোটরসকে দিয়েছিল।
