
চট্টগ্রাম নগরের বায়েজিদ থানাধীন আমিন জুট মিলের একটি পাটের গুদামে আজ মঙ্গলবার সকালে আগুন লেগেছে। আগুন নেভাতে গিয়ে দুই দমকলকর্মীসহ তিনজন আহত হয়েছেন।
আহত ব্যক্তিরা হলেন দমকলকর্মী মঈনুদ্দিন ও আবদুর রব। অপরজনের নাম জানা যায়নি। তিনজনকে চট্টগ্রাম মেডিকেল কলেজ হাসপাতালে ভর্তি করা হয়েছে।
ফায়ার সার্ভিস সূত্রে জানা গেছে, সকাল সোয়া ১০টার দিকে মুরাদপুর-হাটহাজারী সড়কের আমিন জুট মিলের চার নম্বর গুদামে আগুন লাগে। আগুন নেভাতে ফায়ার সার্ভিসের চারটি ইউনিট কাজ করছে। এই প্রতিবেদন লেখা পর্যন্ত আগুন নেভানো সম্ভব হয়নি।
ফায়ার সার্ভিসের উপসহকারী পরিচালক মো. জসিম উদ্দিন জানান, আগুনের উৎস এখনো জানা যায়নি। গুদামে পাট থাকার কারণে আগুন দ্রুত ছড়িয়ে পড়ছে।
 
