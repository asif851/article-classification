
বগুড়ার সারিয়াকান্দি উপজেলায় নানার বাড়িতে বেড়াতে এসে বাঙ্গালী নদীতে ডুবে তাজ আহমেদ (২০) ও রিফাত আলম (১৮) নামে দুই শিক্ষার্থীর মৃত্যু হয়েছে। এ ঘটনায় অপর তিনজনকে মুমূর্ষু অবস্থায় উদ্ধার করে হাসপাতালে ভর্তি করা হয়েছে৷তাজ বাংলাদেশ প্রকৌশল বিশ্ববিদ্যালয়ের (বুয়েট) প্রথম বর্ষের শিক্ষার্থী এবং রিফাত রাজধানীর িগ্রনহিল স্কুল অ্যান্ড কলেজের উচ্চমাধ্যমিক দ্বিতীয় বর্ষের ছাত্র ছিল৷ তারা সম্পর্কে খালাতো ভাই৷ এ ঘটনায় অল্পের জন্য বেঁচে গেছেন রিফাতের বোন ও রাজধানীর ইডেন কলেজের ছাত্রী নাদিরা বিনতে নুরেজা ওরফে রিজা (২০), মামাতো বোন নাটোর নবাব সিরাজদৌল্লা কলেজের ছাত্রী শামা আকতার (২০) এবং মামাতো ভাই বগুড়ার সরকারি আজিজুল হক কলেজের স্নাতকের শিক্ষার্থী বাবু মিয়া (২০)৷ভেল্লাবাড়ি ইউনিয়ন পরিষদের ৬ নম্বর ওয়ার্ডের সদস্য হাবিবুর রহমান জানান, রিফাত ও নাদিরা তাঁর ভাগনে-ভাগনি৷ তাদের বাবার নাম নুরুল আলম৷ তারা ঢাকার মিরপুরের সেনপাড়ার বাসিন্দা। অসুস্থ নানিকে দেখতে রিফাত ও নাদিরা তিন দিন আগে ভেল্লাবাড়িতে গ্রামের বাড়িতে আসে৷একই দিনে শেরপুর থেকে তাদের খালাতো ভাই তাজও নানিকে দেখতে আসে। তাজের বাবা আবদুল মাজেদ রেলওয়েতে চাকরি করেন৷
