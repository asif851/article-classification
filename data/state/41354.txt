
রাঙামাটির নানিয়ারচর উপজেলায় গতকাল শুক্রবার ভোরে একটি আদিবাসী শিশুকে (১৪) ধর্ষণের চেষ্টার অভিযোগে মো. কবীর (৪৫) নামের এক কাঠ ব্যবসায়ীকে গ্রেপ্তার করা হয়েছে।এই ঘটনার প্রতিবাদে উপজেলার ঘিলাছড়ি ইউনিয়নের ঘিলাছড়ি বাজারে মানববন্ধন করেছে নারী সমাজ। ইউনাইটেড পিপলস ডেমোক্রেটিক ফ্রন্ট-সমর্থিত হিল উইমেন্স ফেডারেশন কবীরের দৃষ্টান্তমূলক শাস্তির দাবি জানিয়েছে।নানিয়ারচর থানার ভারপ্রাপ্ত কর্মকর্তা (ওসি) আবদুর রশীদ জানান, কবীরকে গতকাল আদালতের মাধ্যমে জেলহাজতে পাঠানো হয়েছে।পুলিশ সূত্র জানায়, ধর্ষণের চেষ্টার অভিযোগে বৃহস্পতিবার রাতে কবীরকে আসামি করে মামলা করেছেন ওই শিশুর বাবা।ঘটনার প্রতিবাদে এবং দোষী ব্যক্তির দৃষ্টান্তমূলক শাস্তির দাবিতে বেলা সাড়ে ১১টা থেকে একটা পর্যন্ত মানববন্ধন করেছে ঘিলাছড়ি নারী সমাজ ও ঘিলাছড়ি নারী নির্যাতন প্রতিরোধ কমিটি।অপর দিকে, হিল উইমেন্স ফেডারেশনের কেন্দ্রীয় সভাপতি নিরূপা চাকমা ও সাধারণ সম্পাদক মাদ্রী চাকমার স্বাক্ষরিত এক সংবাদ বিজ্ঞপ্তিতে মো. কবীরের দৃষ্টান্তমূলক শাস্তির দাবি জানানো হয়।
