
চাঁদপুর পৌরসভা ও সদর মডেল থানার যৌথ উদ্যোগে ১৫ দিনব্যাপী মাদক ও ইভ টিজিংবিরোধী জনসচেতনতামূলক প্রচার অভিযান গতকাল রোববার থেকে আনুষ্ঠানিকভাবে শুরু হয়েছে।বেলা ১১টায় শহরের বাবুরহাট উচ্চবিদ্যালয় অ্যান্ড কলেজ মিলনায়তনে এর উদ্বোধন করেন জেলার পুলিশ সুপার মো. আমির জাফর। ‘মাদক ও ইভ টিজিংকে না’ এ প্রত্যয় নিয়ে উপস্থিত কয়েক শ শিক্ষার্থী ও শিক্ষককে শপথ পাঠ করান পৌরসভার মেয়র নাছির উদ্দিন আহমেদ। সদর মডেল থানার ভারপ্রাপ্ত কর্মকর্তা (ওসি) মাহাবুব মোরশেদের পরিচালনায় অনুষ্ঠনে স্বাগত বক্তব্য দেন কলেজের অধ্যক্ষ মোশাররফ হোসেন।বেলা একটার দিকে একই বিষয়ে শহরের পুরান বাজার কলেজ মিলনায়তনে আরেকটি সভা অনুষ্ঠিত হয়। সভায় সভাপতিত্ব করেন কলেজের অধ্যক্ষ দেলোয়ার আহমেদ। প্রভাষক সাইফুল ইসলামের পরিচালনায় অনুষ্ঠানে বক্তব্য দেন আওয়ামী লীগের জেলা শাখার যুগ্ম সম্পাদক জহিরুল ইসলাম, সাংস্কৃতিক ব্যক্তিত্ব জীবন কানাই চক্রবর্তী প্রমুখ।
