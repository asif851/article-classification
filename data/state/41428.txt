
সুনামগঞ্জে পাঁচ দিনব্যাপী জেলা স্কাউটস সম্মেলন শুরু হয়েছে। গতকাল রোববার বিকেল পাঁচটায় জেলার বিশ্বম্ভরপুর উপজেলার মডেল উচ্চবিদ্যালয় মাঠে এর উদ্বোধন করা হয়। উদ্বোধন করেন সুনামগঞ্জের জেলা প্রশাসক শেখ রফিকুল ইসলাম। জেলা স্কাউটসের এই চতুর্থ সম্মেলনে ৬১টি দল অংশ নিয়েছে। ইউএনও তানিয়া সুলতানার সভাপতিত্বে স্বাগত বক্তব্য দেন উচ্চবিদ্যালয়ের প্রধান শিক্ষক সাজ্জাদুর রহমান। আরও উপস্থিত ছিলেন উপজেলা পরিষদের চেয়ারম্যান মো. হারুনুর রশীদ, উপজেলা আওয়ামী লীগের সভাপতি বেনজির আহমেদ, জেলা স্কাউটসের সদস্যসচিব তাহির আলী তালুকদার প্রমুখ। 
