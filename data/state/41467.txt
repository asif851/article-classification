
আওয়ামী লীগের সাধারণ সম্পাদক ওবায়দুল কাদের বলেছেন, তামিলনাড়ুর মুখ্যমন্ত্রী পদের খুব কাছাকাছি গিয়েও শশীকলাকে জেলে যেতে হয়েছে। তাঁর জন্য ভারতের নির্বাচন বসে থাকবে না। খালেদা জিয়ার জন্যও বাংলাদেশের নির্বাচন ও সংবিধান বসে থাকবে না। গতকাল বৃহস্পতিবার বিমানবন্দর সড়কের সৌন্দর্যবর্ধন কাজের উদ্বোধনী অনুষ্ঠান শেষে তিনি এ কথা বলেন।খালেদা জিয়াকে ‘মিথ্যা মামলায় সাজা দিয়ে জেলে পাঠানো হলে’ বিএনপি নির্বাচনে যাবে না—মির্জা ফখরুল ইসলাম আলমগীরের এমন বক্তব্যের বিষয়ে ওবায়দুল কাদের বলেন, ‘সময় ও স্রোত যেমন কারও জন্য অপেক্ষা করে না, তেমনি বাংলাদেশের সংবিধান ও নির্বাচন কারও জন্য অপেক্ষা করবে না।
