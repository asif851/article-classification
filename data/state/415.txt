
শিশুদের কাছে বিজ্ঞান শিক্ষাকে আরও গ্রহণীয় করতে নীলফামারীর সৈয়দপুরে আয়োজিত দুই দিনের বিজ্ঞান মেলা গতকাল বৃহস্পতিবার শেষ হয়েছে। ক্যান্টনমেন্ট পাবলিক স্কুল অ্যান্ড কলেজ মিলনায়তনে এ মেলার আয়োজন করা হয়। এতে বিভিন্ন বিদ্যালয়ের শিক্ষার্থীরা ৫৩টি প্রকল্প প্রদর্শন করে। সমাপনী দিবসে শিক্ষাপ্রতিষ্ঠানটির অধ্যক্ষ লে. কর্নেল এ টি এম হাসান আহমেদ বক্তব্য দেন। অনুষ্ঠানে আরও উপস্থিত ছিলেন উপাধ্যক্ষ আবদুস সাত্তার, অধ্যাপক অসিম কুমার সরকার প্রমুখ। সভাপতিত্ব করেন বিজ্ঞান মেলার সভাপতি সহকারী অধ্যক্ষ ইলিয়াস আলী। সৈয়দপুর (নীলফামারী) প্রতিনিধি
