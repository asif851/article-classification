
সিলেটে পুলিশের ওপর হামলার অভিযোগে ছাত্রশিবিরের ১৩ নেতা-কর্মীকে গ্রেপ্তার করা হয়েছে। গত বৃহস্পতিবার রাত থেকে গতকাল শুক্রবার ভোর পর্যন্ত নগরে অভিযান চালিয়ে তাঁদের গ্রেপ্তার করা হয়।মহানগর পুলিশের অতিরিক্ত উপকমিশনার (গণমাধ্যম) মোহাম্মদ আয়ুব জানান, মহানগর ইসলামী ছাত্রশিবিরের স্কুল ও কলেজ শিক্ষাক্রমবিষয়ক সম্পাদক ফখরুল ইসলামসহ ১৩ নেতা-কর্মীকে গ্রেপ্তার করা হয়েছে। পুলিশের ওপর হামলা ও অস্ত্র আইনে তাঁদের গ্রেপ্তার দেখিয়ে কারাগারে পাঠানো হয়।সিলেট ওসমানী মেডিকেল কলেজ হাসপাতালের সামনে গত ২৩ ডিসেম্বর মহানগর পুলিশের এএসআই কামালের ওপর হামলার ঘটনায় ওই ১৩ জনকে গ্রেপ্তার করা হয়।
