
ঢাকা-ময়মনসিংহ মহাসড়কের টঙ্গীর গাজীপুরা এলাকায় গতকাল শুক্রবার বিকেল সাড়ে পাঁচটার দিকে একটি যাত্রীবাহী বাস নিয়ন্ত্রণ হারিয়ে পাশে ফুটপাতে উঠে যায়। এতে বাসের ধাক্কায় পথচারী ও ব্যবসায়ীসহ কমপক্ষে ১০ জন আহত হন। আহত ব্যক্তিরা স্থানীয় ক্লিনিক ও হাসপাতালে প্রাথমিক চিকিৎসা নিয়েছেন। এ সময় ওই মহাসড়কে যানবাহন চলাচল সাময়িক বিঘ্নিত হয়। পরে পুলিশ গিয়ে রেকার দিয়ে স্কাইলাইন পরিবহনের দুর্ঘটনাকবলিত বাসটি আটক করে।
