
ঢাকা কেন্দ্রীয় কারাগারে থাকা এক হাজতি মারা গেছেন। আজ বুধবার সকালে তাঁকে কারাগার থেকে ঢাকা মেডিকেল কলেজ হাসপাতালে নিয়ে আসা হলে কর্তব্যরত চিকিৎসা কর্মকর্তা তাঁকে মৃত ঘোষণা করেন। হাসপাতাল সূত্র জানায়, মারা যাওয়া হাজতির নাম ফরহাদ হোসেন। কারারক্ষী জাকারিয়া আজ সকালে ওই হাজতিকে হাসপাতালে নিয়ে আসেন। কারারক্ষী জাকারিয়ার ভাষ্যমতে, ঢাকা কেন্দ্রীয় কারাগারে অসুস্থ হয়ে পড়েন ফরহাদ। সকালে তাঁকে হাসপাতালে নিয়ে আসা হয়। রাজধানীর বাড্ডা থানায় করা মাদক মামলার আসামি ছিলেন ফরহাদ।
