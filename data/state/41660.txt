
গাজীপুর সিটি করপোরেশনের বড়বাড়ি এলাকায় ‘ফাইভ স্টার ইন্টারলাইন’ নামের একটি কারখানার গুদামে আগুন লাগলে ফায়ার সার্ভিসের ছয়টি ইউনিট এক ঘণ্টার চেষ্টায় তা নিয়ন্ত্রণে আনে। গাজীপুর ফায়ার স্টেশনের জ্যেষ্ঠ স্টেশন কর্মকর্তা শাহিন আলম জানান, তুলা থেকে সুতা তৈরির ওই কারখানায় গতকাল সোমবার দুপুর ১২টার দিকে আগুন লাগে। মুহূর্তের মধ্যে তা নিয়ন্ত্রণের বাইরে চলে যায়। খবর পেয়ে টঙ্গী ও গাজীপুর ফায়ার সার্ভিসের ছয়টি ইউনিট এসে এক ঘণ্টা চেষ্টা করে আগুন নেভায়। আগুনে বিপুল পরিমাণ তুলা, সুতা ও কাপড় পুড়ে গেছে। আগুন লাগার কারণ ও ক্ষয়ক্ষতির পরিমাণ নিরূপণ করতে পারেনি ফায়ার সার্ভিস। 
