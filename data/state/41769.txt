
ফেনীর সোনাগাজী উপজেলার আমিরাবাদ ইউনিয়নের আহাম্মদপুর সরকারি প্রাথমিক বিদ্যালয়ের মাঠে গত ২৬ জানুয়ারি আন্তপ্রাথমিক বিদ্যালয় ক্রীড়া ও সাংস্কৃতিক প্রতিযোগিতার পুরস্কার বিতরণ ও কৃতী শিক্ষার্থী সংবর্ধনা অনুষ্ঠিত হয়।স্থানীয় ইউপি চেয়ারম্যান জহিরুল আলমের সভাপতিত্বে অনুষ্ঠানে প্রধান অতিথি ছিলেন উপজেলা নির্বাহী কর্মকর্তা (ইউএনও) লুৎফুন নাহার, বিশেষ অতিথি ছিলেন সোনাগাজী মডেল থানার ভারপ্রাপ্ত কর্মকর্তা (ওসি) নবীর হোসেন, উপজেলা শিক্ষা কর্মকর্তা মহিউদ্দিন, উপজেলা পল্লী উন্নয়ন বোর্ডের (বিআরডিবি) চেয়ারম্যান ফারুক হোসেন। আহম্মদপুর সরকারি প্রাথমিক বিদ্যালয়ের সহকারী শিক্ষক আকরাম হোসেনের সঞ্চালনায় অনুষ্ঠানে বক্তব্য দেন শিক্ষক নেতা মাঈন উদ্দিন, শরীয়ত উল্যাহ, মো. আইয়ুব আলী প্রমুখ।
