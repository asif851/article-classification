
কবি গোলাম কিবরিয়া পিনুকে সভাপতি ও কবি সাখাওয়াত টিপুকে সাধারণ সম্পাদক করে ৫১ সদস্যের বাংলাদেশ প্রগতি লেখক সংঘের নতুন কমিটি গঠন করা হয়েছে। গতকাল শুক্রবার সংগঠনটির দ্বিতীয় কাউন্সিল অধিবেশনে ৫১ সদস্যের কমিটির ৪৭ জন সদস্য নির্বাচিত করা হয়।
কমিটির সদস্যরা হলেন সহসভাপতি রতন সিদ্দিকী, শামসুজ্জামান হীরা, সিদ্দিক আহমেদ, কামরুল হাসান শায়ক, কাবেরী গায়েন, জোবাইদা নাসরিন, এ কে শেরাম (সিলেট), প্রদীপ কর (ময়মনসিংহ), সহসাধারণ সম্পাদক অভিনু কিবরিয়া ইসলাম, মাধব রায়, কোষাধ্যক্ষ দেলোয়ার হোসেন, সাংগঠনিক সম্পাদক প্রশান্ত কুমার মণ্ডল, প্রচার সম্পাদক দীপংকর গৌতম, প্রকাশনা ও গবেষণা সম্পাদক হাবিব ইমন, দপ্তর সম্পাদক মাহবুবুল হক, আন্তর্জাতিক ও তথ্যপ্রযুক্তি সম্পাদক মীর মোশাররফ হোসেন, সাহিত্য সভা ও অনুষ্ঠান-বিষয়ক সম্পাদক রাহাত মুস্তাফিজ। সদস্য হিসেবে নির্বাচিত হয়েছেন এম এ আজিজ মিয়া, মতলুব আলী, তপন বাগচী, সুদীপ্ত হান্নান, শাহাদাত হোসেন শ্যামল, আনোয়ার কামাল, শফিউল গণি, আহসান হাবীব, নূপুর দত্ত, মো. আবু সালেক খান, রহমান মুফিজ, জাহিদ বিন মতিন, সনাতন মালো উল্লাস, পাঠান জামিল আশরাফ, মনির হোসেন, রিফাত নূর লাকী, মন্দিরা এষ, জলিল আহমেদ (দিনাজপুর), গৌতম দত্ত (রাজশাহী), মাইনুদ্দিন পাঠান (লক্ষ্মীপুর), শেখ ফরিদ আহমেদ (কুমিল্লা), তানসেন আমিন (হবিগঞ্জ), অপূর্ব গৌতম (বরিশাল), সুভাষ চন্দ (পটুয়াখালী), নাজির হোসেন (টাঙ্গাইল), শহীদুল হক সুমন (নরসিংদী), দিলরুবা সুলতানা (ময়মনসিংহ) ও কোরবান আলী (চুয়াডাঙ্গা)।
ঢাকা বিশ্ববিদ্যালয়ের স্বোপার্জিত স্বাধীনতা চত্বরে দিনব্যাপী এই সম্মেলন উদ্বোধন করেন সাংস্কৃতিক ব্যক্তিত্ব কামাল লোহানী। উদ্বোধন শেষে সারা দেশের লেখকদের অংশগ্রহণে একটি শোভাযাত্রা শাহবাগ প্রজন্ম চত্বর পর্যন্ত প্রদক্ষিণ করে। শোভাযাত্রার পর ঢাকা বিশ্ববিদ্যালয়ের আর সি মজুমদার মিলনায়তনে বাংলাদেশ প্রগতি লেখক সংঘের সভাপতি কবি গোলাম কিবরিয়া পিনুর সভাপতিত্বে আলোচনা সভা অনুষ্ঠিত হয়। এতে অংশ নেন সাংস্কৃতিক ব্যক্তিত্ব কামাল লোহানী, রাজনীতিবিদ হায়দার আকবর খান রনো, উদীচী শিল্পীগোষ্ঠীর সভাপতি সফিউদ্দিন আহমেদ, জাপানের লেখক নাওমি ওয়াতানাবে, ভারতের লেখক সুনীত কান্তি পালিধি ও তুরস্কের লেখক ইসমাইল আবকাস। কাউন্সিল অধিবেশনে ২৩টি জেলা থেকে ১২৩ জন প্রতিনিধি অংশ নেন।
