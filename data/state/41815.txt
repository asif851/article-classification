
বরিশালে ছাত্রদল নেতা রাফসান আহম্মেদ ওরফে জিতু হত্যা মামলার পুনঃ তদন্তের নির্দেশ দিয়েছেন আদালত। অভিযোগপত্রের বিরুদ্ধে বাদী আপত্তি জানালে গত সোমবার বরিশালের অতিরিক্ত মুখ্য বিচারিক হাকিম মো. জাহিদুল কবীর ওই আদেশ দেন।২০১২ সালের ২৪ মার্চ সন্ধ্যায় সরকারি বরিশাল কলেজ ছাত্রদলের একাংশের আহ্বায়ক রাফসান আহম্মেদকে কলেজের সামনে কুপিয়ে হত্যা করা হয়। তিনি জেলা বিএনপির সভাপতি ও বর্তমান মেয়র আহসান হাবীব কামালের অনুসারী ছিলেন। এ ঘটনার মামলার ১০ আসামি মহানগর বিএনপির সভাপতি মজিবর রহমান সরোয়ারের অনুসারী ছাত্রদল-যুবদল নেতা-কর্মী।
 
