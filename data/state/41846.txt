
ঢাকার দোহার-নবাবগঞ্জ আঞ্চলিক মহাসড়কে ব্যাটারিচালিত অবৈধ ইজিবাইক চলাচল বন্ধ করতে অভিযান চালিয়েছে পুলিশ। জনদুর্ভোগ কমাতে গতকাল সোমবার এই অভিযান পরিচালনা করা হয়। এ সময় শতাধিক ইজিবাইক আটক করে পুলিশ। পুলিশ সূত্রে জানা গেছে, ইজিবাইকের চালকেরা দোহার-নবাবগঞ্জ আঞ্চলিক মহাসড়কের যত্রতত্র থামিয়ে যাত্রী ওঠানামা করান। ফলে যানজটের সৃষ্টি হয়। এতে পথচারী, বিদ্যালয় ও কলেজের শিক্ষার্থী এবং রোগীরা ভোগান্তির শিকার হয়। এ ব্যাপারে এলাকাবাসী অভিযোগ দেওয়ায় পুলিশ গতকাল সড়কে অভিযান চালিয়েছে। 
