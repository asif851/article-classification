
জনপ্রশাসনের ৮৩ জন যুগ্ম সচিবকে পদোন্নতি দিয়ে অতিরিক্ত সচিব করা হয়েছে। এ বিষয়ে গতকাল বৃহস্পতিবার আদেশ জারি করেছে জনপ্রশাসন মন্ত্রণালয়।এ ছাড়া আরও দুই কর্মকর্তাকে অতিরিক্ত সচিব হিসেবে পদোন্নতি দেওয়ার সিদ্ধান্ত হয়েছে। কিন্তু এ দুজন বিদেশে থাকায় গতকাল এ সিদ্ধান্ত কার্যকর করা হয়নি।জনপ্রশাসন মন্ত্রণালয়ের এক ঊর্ধ্বতন কর্মকর্তা প্রথম আলোকে বলেন, শিগগিরই জ্যেষ্ঠ সহকারী সচিব থেকে উপসচিব এবং উপসচিব থেকে যুগ্ম সচিব পদে পদোন্নতি দেওয়া হবে। বেশ কিছুদিন ধরে প্রশাসনে এ পদোন্নতি দেওয়ার প্রক্রিয়া চলছে।
