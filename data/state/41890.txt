
লক্ষ্মীপুরের কমলনগরের জামায়াতের দুই নেতা পুলিশ হেফাজতে রয়েছেন। কমলনগর থানার ভারপ্রাপ্ত কর্মকর্তা (ওসি) কবির আহাম্মদ গতকাল বৃহস্পতিবার তাঁদের গ্রেপ্তারের বিষয়টি স্বীকার করেন।ওসি জানান, মনির হোসেন ও আবদুর রশিদ ভুঁইয়া নামের ওই দুজনকে বিশেষ অভিযানে থাকা পুলিশের টহল দল গতকাল বৃহস্পতিবার থানায় হস্তান্তর করে।ওসি জানান, ৫ জানুয়ারির জাতীয় সংসদ নির্বাচনের আগে-পরে হরতাল-অবরোধের সময় নাশকতার অভিযোগে মনির হোসেনের বিরুদ্ধে ১০টি এবং রশিদ ভুঁইয়ার বিরুদ্ধে একটি হত্যাসহ থানায় পাঁচটি মামলা রয়েছে।বুধবার পুলিশ পরিচয়ে কয়েকজন চরফলকন ইউনিয়ন জামায়াতের সহসভাপতি মনির হোসেন এবং চরজাঙ্গালিয়া ইউনিয়নের ৫ নম্বর ওয়ার্ডের সাধারণ সম্পাদক আবদুর রশিদ ভুঁইয়াকে এলাকা থেকে তুলে নিয়ে যান। পরিবারের পক্ষ থেকে বারবার যোগাযোগ করা হলেও কমলনগর থানার পুলিশ বিষয়টি অস্বীকার করে।
