
পেনিনসুলায় ‘প্রিভিলেজ কার্ড’ চালুতারকা হোটেল দ্য পেনিনসুলা, চট্টগ্রাম গ্রাহকদের জন্য চালু করেছে ‘প্রিভিলেজ কার্ড’। এ উপলক্ষে গত বৃহস্পতিবার রাতে হোটেলের জিনিয়া মিলনায়তনে আয়োজন করা হয় এক অনুষ্ঠানের। এতে হোটেলের এ সেবা কার্যক্রম উদ্বোধন করা হয়। অনুষ্ঠানে বক্তব্য দেন প্রতিষ্ঠানের ব্যবস্থাপনা পরিচালক মোস্তাফা তাহসীন, তত্ত্বাবধায়ক পরিচালক মাহবুব রহমান ও মহাব্যবস্থাপক মোস্তাক লোহার। অনুষ্ঠান সঞ্চালনা করেন উপস্থাপক দেবাশিষ বিশ্বাস। তিনি কার্ডের মাধ্যমে সেবাসমূহের বিস্তারিত তুলে ধরেন।উল্লেখ্য, এই প্রিভিলেজ কার্ডের মূল্য নির্ধারণ করা হয়েছে ১৫ হাজার টাকা। বিজ্ঞপ্তি।
বিডি-রেড চট্টগ্রাম আবাসন মেলা শুরু ২৬ সেপ্টেম্বরতিন দিনব্যাপী ১১তম বিডি-রেড আবাসন মেলা ২৬ সেপ্টেম্বর নগরের ইঞ্জিনিয়ার্স ইনস্টিটিউটে শুরু হবে। এ উপলক্ষে ‘এসো সবুজ নগর গড়ি’ শীর্ষক প্রচার কার্যক্রম ১২ সেপ্টেম্বর থেকে শুরু হয়েছে। সিটি মেয়র এম মন্জুর আলমকে গাছের চারা উপহার দেওয়ার মধ্য দিয়ে মেলার প্রচারণা শুরু করেছে প্রতিষ্ঠানটি।মেয়রের বাসভবন থেকে এ প্রচারণা শুরুর সময় বিডি-রেডের প্রধান নির্বাহী মো. ইয়াছিন খান, আবুল ফজল এবং সাংবাদিক নাসির উদ্দীন উপস্থিত ছিলেন। বিজ্ঞপ্তি।
মহিলা পরিষদের সাংগঠনিক মাস উপলক্ষে কর্মিসভাসেপ্টেম্বর মাসকে মহিলা পরিষদের পক্ষ থেকে সাংগঠনিক মাস ঘোষণা করা হয়েছে। এ উপলক্ষে বাংলাদেশ মহিলা পরিষদ চট্টগ্রাম জেলা কমিটির উদ্যোগে ৫ সেপ্টেম্বর বিকেল চারটায় সংগঠন কার্যালয় দোস্ত বিল্ডিংয়ে কর্মিসভার আয়োজন করা হয়। কর্মিসভার উদ্বোধন করেন সংগঠনের সভাপতি অধ্যাপিকা লতিফা কবির।সভার শুরুতে জাতীয় পতাকা, সংগঠনের পতাকা ও বেলুন ওড়ানোর হয়। এতে বক্তব্য দেন সিতারা শামীম, রমা মুহুরী, শেলী দে, পূর্বা দাশ, নুরজাহান খান প্রমুখ। আলোচনা অনুষ্ঠানে বক্তারা বলেন, কেন্দ্রীয় কমিটির ঘোষণা অনুযায়ী প্রতিবছর সারা দেশে একযোগে সাংগঠনিক মাস পালিত হয়। প্রতিবছরের মতো এ বছরও কেন্দ্রীয় কমিটির উদ্যোগে কেন্দ্র ও জেলায় সেপ্টেম্বর মাসকে সাংগঠনিক মাস হিসেবে পালনের সিদ্ধান্ত হয়েছে।আলোচনা অনুষ্ঠান শেষে সাংস্কৃতিক অনুষ্ঠানের আয়োজন করা হয়। সমগ্র অনুষ্ঠানটি পরিচালনা করেন শিরিন আক্তার। বিজ্ঞপ্তি।
বিচারপতি নজরুল ইসলামের সঙ্গে আইনজীবী সমিতির মতবিনিময়চট্টগ্রাম জেলা আইনজীবী সমিতির সদস্যদের সঙ্গে বাংলাদেশ সুপ্রিম কোর্ট, হাইকোর্ট বিভাগের বিচারপতি নজরুল ইসলাম চৌধুরীর মতবিনিময় সভা সম্প্রতি সমিতির মিলনায়তনে অনুষ্ঠিত হয়। সমিতির সভাপতি চন্দন দাশের সভাপতিত্ব এতে অন্যদের মধ্যে উপস্থিত ছিলেন জেলা ও দায়রা জজ এ এফ এম মোস্তফা ও বাংলাদেশ বার কাউনসিলের সদস্য মো. কবির চৌধুরী। সমিতির সহসাধারণ সম্পাদক মোহাম্মদ মঈনুদ্দীনের পরিচালনায় এতে স্বাগত বক্তব্য দেন সমিতির সাধারণ সম্পাদক মোহাম্মদ কামাল উদ্দিন।বিচারপতি নজরুল ইসলাম চৌধুরী বলেন, ‘বিচারক হবেন তিনি যিনি দলমতের ঊর্ধ্বে উঠে নিরপেক্ষভাবে শক্ত অবস্থান নিতে পারেন’। তিনি আইনজীবী ও বিচারকদের পড়ালেখায় মনোযোগী ও নিষ্ঠাবান হওয়ার পরামর্শ দেন। বিজ্ঞপ্তি।
শব্দসৈনিক বেলাল মোহাম্মদ স্মরণসভা‘বেলাল মোহাম্মদ প্রলোভনের কাছে আত্মসমর্পণ করেননি। প্রতিকূল পরিস্থিতিতেও সত্য উচ্চারণ করেছেন। জাতীয় চার মূলনীতি ও মুক্তিযুদ্ধের পক্ষে সঠিক অবস্থান নিয়েছেন।’শব্দসৈনিক বেলাল মোহাম্মদ স্মরণসভা পরিষদ, চট্টগ্রাম আয়োজিত স্মরণসভায় কবি-সাংবাদিক আবুল মোমেন এভাবে মূল্যায়ন করেন স্বাধীন বাংলা বিপ্লবী বেতারকেন্দ্রের এ কর্মবীরকে। প্রেসক্লাবের ইঞ্জিনিয়ার আবদুল খালেক মিলনায়তনে গত বুধবার সন্ধ্যায় অনুষ্ঠিত স্মরণসভায় সভাপতিত্ব করেন শহীদজায়া বেগম মুশতারী শফী।আলোচক ছিলেন অধ্যাপক হান্নানা বেগম, বেতার ব্যক্তিত্ব ফজল হোসেন, অধ্যাপক আবুল মনসুর, রাজনীতিবিদ মো. শাহ আলম প্রমুখ। কবি কামরুল হাসানের সঞ্চালনে সভায় শোকসংগীত পরিবেশন করেন কল্পনা লালা। শোক প্রস্তাব পাঠ করেন রাশেদ হাসান ও বেলাল মোহাম্মদের জীবনী পাঠ করেন জয়তী ঘোষ। বেলাল মোহাম্মদের স্মৃতির প্রতি শ্রদ্ধা জানিয়ে পালন করা হয় এক মিনিটের নীরবতা। এ ছাড়া স্মরণসভা উপলক্ষে প্রকাশিত হয়েছে কণ্ঠসেনাপতি নামের একটি স্মারক। বিজ্ঞপ্তি।
সাদার্ন বিশ্ববিদ্যালয়ে বিক্রয় ও বণ্টন ব্যবস্থাপনাবিষয়ক কর্মশালাসাদার্ন বিশ্ববিদ্যালয়ের আয়োজনে ‘বিক্রয় ও বণ্টন ব্যবস্থাপনা’ শিরোনামে কর্মশালা সম্প্রতি বিশ্ববিদ্যালয়ের সম্মেলন কক্ষে অনুষ্ঠিত হয়েছে। ব্যবসায় প্রশাসন বিভাগের সহকারী অধ্যাপক কাজী নাজমুল হুদার সঞ্চালনায় কর্মশালায় প্রশিক্ষক হিসেবে উপস্থিত ছিলেন রবির বিক্রয় ও বিপণন বিভাগের ব্যবস্থাপনা পরিচালক সাজিদ ইকবাল।তিনি শিল্পপ্রতিষ্ঠানে বণ্টন ব্যবস্থাপনার বিভিন্ন কর্মপদ্ধতি, কলাকৌশল তুলে ধরেন। এই কর্মশালায় ৫০ জন প্রশিক্ষণার্থী অংশ নেন। পরে প্রধান প্রশিক্ষক কর্মশালায় অংশগ্রহণকারী শিক্ষার্থীদের মধ্যে সনদপত্র বিতরণ করেন। বিজ্ঞপ্তি।
বাচ্চু স্মৃতি সংসদের রজতজয়ন্তী উৎসবচকবাজার বাচ্চু স্মৃতি সংসদের রজতজয়ন্তী উৎসব দিনব্যাপী কর্মসূচির মধ্য দিয়ে শেষ হয়েছে। ৬ সেপ্টেম্বর কাপাসগোলা সরকারি প্রাথমিক বালক বিদ্যালয় প্রাঙ্গণে বেলুন উড়িয়ে উৎসবের উদ্বোধন করেন ১৬ নম্বর ওয়ার্ড কাউন্সিলর সাইয়েদ গোলাম হায়দার। প্রথম অধিবেশনে ছিল শিশু-কিশোর সমাবেশ। মো. সেলিম রহমানের সভাপতিত্বে সমাবেশে বক্তব্য দেন লোকমান হাকিম, মো. ইব্রাহিম, নূর মোহাম্মদ, আজিজুল হক, মঞ্জুরুল আনোয়ার, নুরুল হুদা, মো. ইলিয়াছ শরীফ প্রমুখ। এরপর একটি শোভাযাত্রা চকবাজার ওয়ার্ডের বিভিন্ন সড়ক প্রদক্ষিণ করে।দ্বিতীয় পর্বে আবুল খায়েরের সভাপতিত্বে ও মুজিব ইমরানের সঞ্চালনায় আলোচনা সভায় প্রধান অতিথি ছিলেন জেলা ক্রীড়া সংস্থার সাধারণ সম্পাদক আ জ ম নাছির উদ্দিন। বিশেষ অতিথি ছিলেন অধ্যাপক মহীবুল আজিজ, চট্টগ্রাম বিভাগীয় ক্রীড়া সংস্থার যুগ্ম সম্পাদক নজরুল ইসলাম, কবি হাফিজ রশিদ খান, চকবাজার ওয়ার্ড আওয়ামী লীগ সভাপতি আবদুর রহমান ও সংগঠনের প্রতিষ্ঠাতা এ কে এম আনিসুজ্জামান।আলোচনা সভা শেষে সাংস্কৃতিক অনুষ্ঠান পরিবেশন করা হয়। বিজ্ঞপ্তি।
ফটিকছড়িতে সম্প্রযুগের সভাফটিকছড়ির সম্প্রযুগ পাঠাগারের উদ্যোগে ঈদ পুনর্মিলনী সভা সম্প্রতি সংগঠনের সভাপতি শহিদুল ইসলাম শাহাদাতের সভাপতিত্বে ও সম্পাদক এস এম বশিরের সঞ্চালনায় সংগঠনের কার্যালয়ে অনুষ্ঠিত হয়। এতে উপস্থিত ছিলেন সংগঠনের সাবেক সভাপতি মুহাম্মদ শাহাজাহান চৌধুরী, এস এম আবু তাহের, অধ্যাপক দিদারুল আলম, অধ্যাপক রফিকুল আলম হাসানী, মুহাম্মদ আইয়ুব চৌধুরী, মেজবাহ উদ্দীন আহমেদ, আবদুস ছালাম, সাবেক সাধারণ সম্পাদক শফিউল আজম চৌধুরী, মনসুর উদ্দিন আহমদ প্রমুখ।সভায় নতুন সদস্য সংগ্রহ, কম্পিউটার অনুদান, লায়ন্স জেলা গভর্নর এস এম শামসুদ্দিনকে সংবর্ধনা প্রদান, সম্প্রযুগ প্রাথমিক মেধা বৃত্তির পুরস্কার বিতরণ এবং মেধা বৃত্তির তহবিল গঠনের ব্যাপারে আলোচনা করা হয়। বিজ্ঞপ্তি।
বাংলাদেশ বৌদ্ধ সমিতি যুব-এর আয়োজনে বৃক্ষরোপণ কর্মসূচি‘গাছ লাগান, পরিবেশ বাঁচান’ এই স্লোগানকে সামনে রেখে পটিয়া উপজেলায় গাছ লাগানোর কর্মসূচি পালন করেছে বাংলাদেশ বৌদ্ধ সমিতির যুব শাখা। পটিয়ার মুকুটনাইট ধর্মাংকুর বিহারে একটি সেগুন গাছ রোপণের মাধ্যমে বৃক্ষরোপণ অভিযান উদ্বোধন করেন সংঘরাজ ভদন্ত ধর্মসেন মহাথের।বৃক্ষরোপণ অভিযানে অংশ নেন অজিত রঞ্জন বড়ুয়া, অনিল কুমার বড়ুয়া, মৃগাংক প্রসাদ বড়ুয়া, সুকুমার বড়ুয়া, নৃপতি রঞ্জন বড়ুয়া, প্রাণেশ কান্তি বড়ুয়া, অরুণ বড়ুয়া, সরোজ কান্তি বড়ুয়া, টিংকু বড়ুয়া, রাখাল চন্দ্র বড়ুয়া প্রমুখ বৌদ্ধ নেতৃবৃন্দ।কর্মসূচির অংশ হিসেবে মুকুটনাইট গৌতম বিহার, মুকুটনাইট ধাতুচৈত্য বিহার, বাংলাদেশ বৌদ্ধসেবা সদনসহ বিভিন্ন বিহারে এক হাজার বনজ, ফলদ ও ঔষধি গাছের চারা বিতরণ ও রোপণ করা হয়। বিজ্ঞপ্তি।
চট্টগ্রাম চলচ্চিত্রকেন্দ্রকে ভারতীয় হাই কমিশনের প্রজেক্টর উপহারচট্টগ্রাম চলচ্চিত্র কেন্দ্রের ২০ বছর পূর্তি উদ্যাপন উপলক্ষে ১১ সেপ্টেম্বর থিয়েটার ইনস্টিটিউট চট্টগ্রামের (টিআইসি) লেকচার থিয়েটার মিলনায়তনে প্রীতি সম্মিলনী ও চলচ্চিত্র প্রদর্শনীর আয়োজন করা হয়। এতে কেন্দ্রের সদস্য ও শুভানুধ্যায়ীরা উপস্থিত ছিলেন।অনুষ্ঠানের প্রথম পর্বে অনুষ্ঠিত আলোচনা অনুষ্ঠানে বক্তব্য দেন চট্টগ্রামে ভারতের সহকারী হাই কমিশনার সোমনাথ ঘোষ, চলচ্চিত্র কেন্দ্রের পরিচালক শৈবাল চৌধুরী, সাধারণ সম্পাদক গিয়াস আহমেদ, উপদেষ্টা সিদ্দিক আহমেদ, বিধান বড়ুয়া, দেবাশীষ রায় ও সুদীপ দেওয়ানজী।আলোচনা অনুষ্ঠানের পর ভারতীয় হাই কমিশনের পক্ষ থেকে সোমনাথ ঘোষ চট্টগ্রাম চলচ্চিত্র কেন্দ্রের কর্মকর্তাদের হাতে উপহার হিসেবে একটি মাল্টিমিডিয়া প্রজেক্টর তুলে দেন।অনুষ্ঠানের দ্বিতীয় পর্বে কৌশিক গঙ্গোপধ্যায় পরিচালিত ভারতীয় বাংলা চলচ্চিত্র শব্দ প্রদর্শিত হয়। বিজ্ঞপ্তি।
ডা. মজহারুল হক উচ্চবিদ্যালয় প্রাক্তন ছাত্রছাত্রী পরিষদের নতুন কমিটি গঠিতশেরশাহ কলোনি ডা. মজহারুল উচ্চবিদ্যালয়ের প্রাক্তন ছাত্রছাত্রী পরিষদের ২০১১-১৩ সালের কার্যকরী কমিটির মেয়াদ পূর্ণ হওয়ায় নতুন কমিটি গঠিত হয়। ৩ সেপ্টেম্বর সংগঠনের সভাপতি আমিনুল ইসলামের সভাপতিত্বে অনুষ্ঠিত সভায় সর্বসম্মতিক্রমে মো. মামুন আলমকে আহ্বায়ক ও কাউসার আলমকে সদস্যসচিব করে ১৩ সদস্য বিশিষ্ট একটি আহ্বায়ক কমিটি গঠন করা হয়।মো. তৌরিদ আলম ও মো. রফিকুল কমিটির যুগ্ম আহ্বায়ক এবং শফিকুল ইসলাম, দেওয়ান সোহরাব হোসেন, তৌহিদুল আলম, ইমরান হোসেন, মো. জামাল হোসেন, মো. অলি উর রহমান, নেজামুল হায়দার হারুন, সাইফুল ইসলাম ও সৈয়দ গোলামুর রহমান সদস্য হিসেবে দায়িত্ব পালন করবেন। বিজ্ঞপ্তি।
মা ও শিশু হাসপাতালে নাদের খানের অনুদানপেডরোলো এন কে লিমিটেডের চেয়ারম্যান নাদের খান চট্টগ্রাম মা ও শিশু হাসপাতালের জন্য ১০ লাখ টাকার অনুদান দিয়েছেন। ১০ সেপ্টেম্বর হাসপাতালের নির্বাহী কমিটির ভাইস প্রেসিডেন্ট সৈয়দ মোহাম্মদ মোরশেদ হোসেনের হাতে অনুদানের চেক তুলে দেন তিনি। নাদের খান বলেন, চট্টগ্রাম মা ও শিশু হাসপাতাল অসহায় ও গরিব রোগীদের চিকিৎসায় একটি অনন্য প্রতিষ্ঠান। ধনী ব্যক্তিরা এ প্রতিষ্ঠানের উন্নয়নের অংশীদার হিসেবে এগিয়ে আসবেন বলে তিনি আশা প্রকাশ করেন। বিজ্ঞপ্তি।
কক্সবাজারে সরকারি কর্মকর্তাদের সঙ্গে দুদকের সভাদুর্নীতি দমন কমিশন (দুদক) কমিশনার নাসির উদ্দিন আহমেদ বলেছেন, অধস্তন কর্মকর্তা বা কর্মচারী তাঁর নাম গোপন রেখে ঊর্ধ্বতন কর্মকর্তার বিরুদ্ধে দুর্নীতির অভিযোগ করলে দুদক তদন্ত সাপেক্ষে যথাযথ ব্যবস্থা নেবে। এতে অভিযোগকারীর কোনো সমস্যা হবে না। দুদক এ ব্যাপারে সহযোগিতা দিয়ে যাবে।৫ সেপ্টেম্বর বিকেল পাঁচটায় কক্সবাজার জেলা প্রশাসক সন্মেলন কক্ষে অনুষ্ঠিত জেলা পর্যায়ে সরকারি কর্মকর্তাদের সঙ্গে মতবিনিময় সভায় তিনি এ কথা বলেন।জেলা প্রশাসক মো. রুহুল আমিনের সভাপতিত্বে অনুষ্ঠিত সভায় বক্তব্য দেন পুলিশ সুপার মো. আজাদ মিয়া, এলজিইডি নির্বাহী প্রকৌশলী মো. শাহ আলমগীর, পাউবো নির্বাহী প্রকৌশলী মো. মইনুদ্দীন, সওজ নির্বাহী প্রকৌশলী মো. জাহাঙ্গীর আলম, জেলা মৎস্য কর্মকর্তা ফেরদৌস আহমদ, জেলা তথ্য কর্মকর্তা আহসা�
