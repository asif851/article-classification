
প্রথম আলো ট্রাস্টের উদ্যোগে গতকাল বৃহস্পতিবার মেহেরপুর শহরের ২০০ জন দুস্থ শীতার্ত মানুষের মধ্যে কম্বল বিতরণ করা হয়েছে। তাদের মধ্যে ২১ জন ছিল শহরের বিভিন্ন স্কুলের শিক্ষার্থী।গতকাল বেলা ১১ টায় শহরের কবি নজরুল শিক্ষা মঞ্জিল মাঠে দুস্থ শীতার্ত মানুষের মধ্যে কম্বল বিতরণ করা হয়। তাদের হাতে কম্বল তুলে দেন স্বাস্থ্য ও পরিবার পরিকল্পনা বিভাগের উপপরিচালক আবুল বাশার, কবি নজরুল শিক্ষা মঞ্জিলের প্রধান শিক্ষক শহীদুল ইসলাম। এ সময় মেহেরপুরের প্রথম আলো প্রতিনিধি তুহিন আরন্য, প্রথম আলো মেহেরপুর বন্ধুসভার সভাপতি নাসিম হায়দার ও সাধারণ সম্পাদক তাসফিকুজ্জামানসহ বন্ধুসভার সদস্যরা উপস্থিত ছিলেন।
