
পটুয়াখালীর কলাপাড়া পৌর শহরের একুশে সড়ক এলাকায় এক স্কুলশিক্ষকের বাড়ি থেকে গত শনিবার রাতে সুমাইয়া আক্তার (১১) নামের এক গৃহপরিচারিকার ঝুলন্ত লাশ উদ্ধার করা হয়েছে। পুলিশ ও স্থানীয় লোকজন জানান, উপজেলার পূর্ব মধুখালী সরকারি প্রাথমিক বিদ্যালয়ের প্রধান শিক্ষক মো. সিদ্দিকুর রহমানের একুশে সড়কের বাড়িতে সুমাইয়া আক্তার দীর্ঘদিন ধরে গৃহপরিচারিকার কাজ করে আসছে। এ ঘটনায় কলাপাড়া থানায় অপমৃত্যুর মামলা করা হয়েছে।
