
খুলনা সরকারি বালিকা উচ্চবিদ্যালয়ের ৫০ বছর পূর্তি সামনে রেখে স্কুলের ঢাকাস্থ প্রাক্তন ছাত্রীদের এক প্রীতিসম্মিলনী অনুষ্ঠিত হয়। গত শনিবার রাজধানীর দ্য এন্ট্রান্স মিলনায়তনে অনুষ্ঠিত ওই সম্মিলনীতে স্কুলের একজন সাবেক শিক্ষক নাহার বানু আমন্ত্রিত অতিথি হিসেবে অংশ নেন। দিনভর স্মৃতিচারণা, মধ্যাহ্নভোজ ও সাংস্কৃতিক অনুষ্ঠানের পর স্কুলের প্রাক্তন ছাত্রীদের সংগঠন গড়ার লক্ষ্যে একটি প্রস্তুতি কমিটি গঠন করা হয়। বিভিন্ন শিক্ষাবর্ষের প্রতিনিধিরা এই কমিটির সদস্য। বিজ্ঞপ্তি।
