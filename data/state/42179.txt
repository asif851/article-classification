
নাশকতার অভিযোগে রাজধানীর পল্লবী থানায় করা মামলায় বিএনপির ভাইস চেয়ারম্যান সেলিমা রহমানসহ ১৪ জনের বিরুদ্ধে গ্রেপ্তারি পরোয়ানা জারি করেছেন আদালত।
আজ বৃহস্পতিবার ঢাকা মহানগর দায়রা জজ কামরুল হোসেন মোল্লা এই আদেশ দেন।
আদালতের সরকারি কৌঁসুলি তাপস কুমার পাল প্রথম আলোকে বলেন, আজ আদালত অভিযোগপত্র আমলে নিয়ে পলাতক ১৪ আসামির বিরুদ্ধে গ্রেপ্তারি পরোয়ানা জারি করেছেন।
আসামিদের মধ্যে আরও আছেন বিএনপির চেয়ারপারসনের বিশেষ সহকারী শামসুর রহমান শিমুল বিশ্বাস, প্রেস সচিব মারুফ কামাল খান, বিএনপি নেত্রী সৈয়দা আশিফা আশরাফি পাপিয়া প্রমুখ।
নাশকতার অভিযোগে ২০১৫ সালে পল্লবী থানায় মামলাটি করা হয়।
