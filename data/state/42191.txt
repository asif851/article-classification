
জয়পুরহাটের কালাই উপজেলার বাঁশের ব্রিজ এলাকায় গতকাল রোববার ভটভটি উল্টে পাঁচ বছরের একটি শিশু নিহত হয়েছে। তার নাম হৃদয়। সে নওগাঁর বদলগাছী উপজেলার জগদীশ গ্রামের সুলতান হোসেনের ছেলে।এদিকে সিরাজগঞ্জের রায়গঞ্জ উপজেলায় গত শনিবার সকালে ট্রাকের ধাক্কায় আহত নছিমন যাত্রী চান মীর (৪৪) গতকাল রোববার হাসপাতালে মারা গেছেন। তিনি উপজেলার ঝাপড়া কুটিরচর গ্রামের বাসিন্দা ছিলেন।থানা-পুলিশ, এলাকাবাসী ও প্রত্যক্ষদর্শী সূত্র জানায়, গতকাল বেলা সাড়ে তিনটার দিকে মোকামতলা থেকে ভটভটিতে করে হৃদয় তার নানা আবদুল হাকিমের সঙ্গে জয়পুরহাট শহরে আসছিল। পথে বাঁশের ব্রিজ এলাকায় ভটভটি উল্টে যায়। এতে ভটভটির নিচে চাপা পড়ে ঘটনাস্থলেই হৃদয় প্রাণ হারায়। এ ঘটনায় তার নানাসহ আরও আট যাত্রী আহত হন। তাঁদের কালাই উপজেলা স্বাস্থ্য কমপ্লেক্সে ভর্তি করা হয়েছে।শনিবার নছিমনে করে গরু নিয়ে চান্দাইকোনা হাটে যাওয়ার পথে রায়গঞ্জের গদাইপুরে একটি ট্রাক ধাক্কা দিলে চান মীর আহত হন।
