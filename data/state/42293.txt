
রাজধানীর হজরত শাহজালাল আন্তর্জাতিক বিমানবন্দর থেকে আজ সোমবার সকালে অনুমোদনহীন এক হাজার ৫০০ কার্টন বিভিন্ন ব্র্যান্ডের বিদেশি সিগারেট জব্দ করেছে শুল্ক গোয়েন্দা অধিদপ্তর।
অধিদপ্তরের দাবি, জব্দ করা সিগারেটের মূল্য ৩০ লাখ টাকা। গোপন সংবাদের ভিত্তিতে বিমানবন্দরের কার্গো ফ্রেইড থেকে এসব পণ্য উদ্ধার করা হয়।
শুল্ক গোয়েন্দা অধিদপ্তরের মহাপরিচালক মইনুল খান জানান, সিগারেটের মধ্যে ব্ল্যাক ব্র্যান্ডের সিগারেট পাওয়া গেছে। এগুলো মালয়েশিয়া থেকে এসেছে। জব্দ করা মালামালের ব্যাপারে আইনানুগ ব্যবস্থা নেওয়া হয়েছে।
