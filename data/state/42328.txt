
গাজীপুরের টঙ্গী এলাকায় যাত্রীবাহী ট্রেন লাইনচ্যুত হওয়ার ঘটনায় নিহত ব্যক্তিদের সংখ্যা বেড়ে হয়েছে চারজন। এ ঘটনায় আহত হয়েছেন কমপক্ষে ৩০ জন। আজ রোববার দুপুর ১২টার দিকে টঙ্গীর নতুনবাজার এলাকায় ঢাকা-জয়দেবপুর রেললাইনে এ দুর্ঘটনা ঘটে।
দুর্ঘটনার পর থেকে গাজীপুরের সঙ্গে উত্তরাঞ্চলের ট্রেন চলাচল বন্ধ ছিল। পরে সন্ধ্যা ৬টার দিকে ট্রেন চলাচল শুরু হয়।
টঙ্গী ফায়ার সার্ভিসের স্টেশন অফিসার আতিকুর রহমান জানান, জামালপুর থেকে ছেড়ে আসা ঢাকাগামী জামালপুর কমিউটার ট্রেন টঙ্গীর নতুনবাজার এলাকায় পৌঁছালে পেছনের পাঁচটি বগি লাইনচ্যুত হয়। ঘটনাস্থলে তিনজন নিহত হন। ঢাকা মেডিকেল কলেজ হাসপাতালে নেওয়ার পরে আরেকজন মারা যান। পরে ফায়ার সার্ভিসের কর্মী ও স্থানীয় লোকজন আহত ব্যক্তিদের উদ্ধার করে বিভিন্ন হাসপাতাল ও ক্লিনিকে পাঠান। হতাহত কারও পরিচয় জানা যায়নি।
ট্রেন দুর্ঘটনায় এখন পর্যন্ত চারজনের নিহত হওয়ার বিষয়টি নিশ্চিত করেছেন টঙ্গী রেলওয়ে পুলিশ ফাঁড়ির উপপরিদর্শক (এসআই) রকিবুল হক।
টঙ্গী সরকারি হাসপাতালের আবাসিক চিকিৎসক (আরএমও) মো. পারভেজ হোসেন জানান, আহত কয়েকজনকে ঢাকা মেডিকেল কলেজ হাসপাতালে পাঠানো হয়েছে
