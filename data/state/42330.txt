
কক্সবাজারের টেকনাফ উপজেলার বাহারছড়া ইউনিয়নে সাড়ে নয় বছরের এক শিশু শিক্ষার্থী ধর্ষণের শিকার হয়েছে বলে অভিযোগ পাওয়া গেছে। গতকাল সোমবার বিকেল চারটার দিকে এ ঘটনা ঘটে। শিশুটি ওই এলাকার একটি সরকারি প্রাথমিক বিদ্যালয়ের চতুর্থ শ্রেণীর ছাত্রী।ধর্ষণের শিকার শিশুটিকে পুলিশ উদ্ধার করে উন্নত চিকিৎসার জন্য কক্সবাজার সদর হাসপাতালে পাঠায়। অভিযোগ রয়েছে, বাহারছড়ার উত্তরশীলখালী গ্রামের রহমত উল্লাহ (৩০) এ ঘটনা ঘটিয়েছেন।টেকনাফ থানার ভারপ্রাপ্ত কর্মকর্তা রণজিৎ কুমার বড়ুয়া ঘটনার সত্যতা নিশ্চিত করে বলেন, আটক ব্যক্তির বিরুদ্ধে মামলা নেওয়া হচ্ছে।
