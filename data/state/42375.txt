
রাজবাড়ী সদর উপজেলার সূর্যনগর রেলস্টেশন এলাকায় গতকাল সোমবার সকাল সাড়ে ১০টায় বিদ্যুৎস্পৃষ্ট হয়ে জসিম উদ্দিন মিজি (২৬) নামের এক বিদ্যুৎ-মিস্ত্রি মারা গেছেন। তিনি মিজানপুর ইউনিয়নের দুর্গাপুর গ্রামের সোলায়মান মিজির ছেলে। প্রত্যক্ষদর্শী ও স্থানীয় বাসিন্দা পারভেজ জানান, একটি বাড়ির বিদ্যুতের লাইন মেরামত করার জন্য জসিম সূর্যনগর রেলস্টেশনে বিদ্যুতের খুঁটিতে কাজ করছিলেন। কাজ করার সময় অসাবধানতাবশত বিদ্যুৎস্পৃষ্ট হয়ে তাঁর মৃত্যু হয়।
