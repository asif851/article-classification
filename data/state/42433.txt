
রাজধানীর দক্ষিণখানের মোল্লারটেক থেকে গতকাল মঙ্গলবার বিকেলে ১৩ হাজার ইয়াবা বড়িসহ দুজনকে গ্রেপ্তার করেছে মাদকদ্রব্য নিয়ন্ত্রণ অধিদপ্তর। এঁরা দুজন হলেন রাশেদুজ্জামান (৩৭) ও মো. হোসেন (৩৫)।মাদকদ্রব্য নিয়ন্ত্রণ অধিদপ্তরের উত্তরা সার্কেলের পরিদর্শক এ কে এম কামরুল ইসলাম বলেন, এঁরা দুজন কক্সবাজার থেকে কুরিয়ার সার্ভিসে ইয়াবা নিয়ে এসে রাজধানীতে বিক্রি করতেন। বিশেষ করে উত্তরা এলাকার কয়েকটি বেসরকারি বিশ্ববিদ্যালয় ও কলেজের সামনে দাঁড়িয়ে এঁরা নিয়মিত ইয়াবা বিক্রি করতেন। তাঁদের বিরুদ্ধে দক্ষিণখান থানায় মাদক আইনে একটি মামলা করা হয়েছে।
