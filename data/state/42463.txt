
অবসরপ্রাপ্ত আর্চবিশপ পৌলিনুস ডি কস্তা হৃদ্রোগে আক্রান্ত হয়ে গতকাল শনিবার বারডেম হাসপাতালে পরলোকগমন করেছেন। তাঁর বয়স হয়েছিল ৭৯ বছর। ৭ জানুয়ারি বিকেল চারটায় রমনা ক্যাথিড্রাল চার্চে তাঁর অন্ত্যেষ্টিক্রিয়া সম্পন্ন হবে। জীবদ্দশায় তিনি পুরোহিত, বিশপ ও আর্চবিশপ হিসেবে দেশের কল্যাণে গুরুত্বপূর্ণ অবদান রেখেছেন। তাঁর মৃত্যুতে বাংলাদেশের খ্রিষ্টান সমাজে শোকের ছায়া নেমে এসেছে। বাংলাদেশ খ্রিষ্টান অ্যাসোসিয়েশনের প্রেসিডেন্ট ও সমাজকল্যাণ প্রতিমন্ত্রী প্রমোদ মানকিন এবং মহাসচিব নির্মল রোজারিও এক যুক্ত বিবৃতিতে গভীর দুঃখ ও শোক প্রকাশ করেছেন। বাসস।
