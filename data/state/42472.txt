
মুক্তিযুদ্ধের সংগঠক ও সাবেক গণপরিষদ সদস্য ডা. আখ্লাকুল হোসাইন আহমেদের দ্বিতীয় মৃত্যুবার্ষিকী আজ ২৮ আগস্ট। এ উপলক্ষে আজ নেত্রকোনার মোহনগঞ্জ উপজেলায় মরহুমের নিজ বাড়িতে পারিবারিকভাবে পবিত্র কোরআন খতম ও দোয়া মাহফিল অনুষ্ঠিত হবে। এ ছাড়া আখ্লাকুল হোসাইন আহমেদ স্মৃতি পরিষদের পক্ষ থেকে শোক র‍্যালি, মরহুমের কবরে পুষ্পমাল্য অর্পণ, আলোচনা সভা, দোয়া মাহফিল ও তবারক বিতরণের আয়োজন করা হয়েছে। আখ্লাকুল হোসাইন আহমেদ ১৯৭০ সালের নির্বাচনে আওয়ামী লীগের প্রার্থী হিসেবে প্রাদেশিক পরিষদের সদস্য নির্বাচিত হন। ১৯৭১ সালে তিনি ভারতের মেঘালয়ের মহেষখলা ইয়ুথ ক্যাম্পের ইনচার্জ হিসেবে মুক্তিযুদ্ধে সক্রিয় ভূমিকা রাখেন। বিজ্ঞপ্তি।
