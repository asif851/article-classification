
আগামীকাল বুধবার থেকে শুরু হওয়া জামায়াতে ইসলামীর ৪৮ ঘণ্টার হরতালকে কেন্দ্র করে নিরাপত্তা রক্ষায় রাজধানীসহ দেশের বিভিন্ন স্থানে বর্ডার গার্ড বাংলাদেশের (বিজিবি) সদস্যদের মোতায়েন করা হয়েছে। 
আজ মঙ্গলবার বিজিবির জনসংযোগ কর্মকর্তা মহসীন রেজা এক খুদে বার্তায় সাংবাদিকদের এ তথ্য জানান।জামায়াতের নেতা মীর কাসেম আলীর বিরুদ্ধে মানবতাবিরোধী অপরাধের দায়ে ফাঁসির আদেশ দেওয়ার প্রতিবাদে প্রথমে বৃহস্পতিবার হরতাল ডেকেছিল দলটি। পরে দলটির সহকারী সেক্রেটারি জেনারেল মোহাম্মদ কামারুজ্জামানের বিরুদ্ধে আন্তর্জাতিক অপরাধ ট্রাইব্যুনালের দেওয়া ফাঁসির আদেশ উচ্চ আদালত বহাল রাখার প্রতিবাদে বুধবারও হরতাল পালনের ডাক দিয়েছে জামায়াতে ইসলামী।
