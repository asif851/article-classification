
নীলফামারী জেলার ডোমার উপজেলায় আন্তর্জাতিক নারী নির্যাতন প্রতিরোধ দিবস উপলক্ষে শোভাযাত্রা ও আলোচনা সভা অনুষ্ঠিত হয়েছে। গতকাল বুধবার সকালে শোভাযাত্রাটি শহরের প্রধান সড়ক প্রদক্ষিণ শেষে উপজেলা পরিষদ মিলনায়তনে আলোচনা সভায় মিলিত হয়। অনুষ্ঠানে প্রধান অতিথি ছিলেন উপজেলা নির্বাহী কর্মকর্তা (ইউএনও) সাবিয়া সুলতানা।এ সময় উপজেলা মহিলা-বিষয়ক কর্মকর্তা নূরন্নাহার শাহাজাদির সভাপতিত্বে অন্যান্যের মধ্যে বক্তব্য দেন উপজেলা কৃষি কর্মকর্তা জাফর ইকবাল, প্রকল্প বাস্তবায়ন কর্মকর্তা মশিয়ার রহমান প্রমুখ। দিবসটি উপলক্ষে উপজেলা মহিলা-বিষয়ক দপ্তরের আয়োজনে ২৫ নভেম্বর থেকে ১০ ডিসেম্বর পর্যন্ত বিভিন্ন পর্যায়ে আলোচনা সভা, গণনাটক, উঠান বৈঠক ও প্রামাণ্যচিত্র প্রদর্শন করা হবে।
