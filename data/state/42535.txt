
ফরিদপুরে দুদকের মামলায় সাব-রেজিস্ট্রার মো. আবু তালেব মিয়াকে গতকাল সোমবার গ্রেপ্তার করা হয়েছে। মো. আবু তালেব মাদারীপুর জেলার কালকিনি উপজেলার সাহেব রামপুর মহল্লার বাসিন্দা। তিনি বর্তমানে কুমিল্লার লাকসাম উপজেলায় সাব-রেজিস্ট্রার হিসেবে কর্মরত রয়েছেন।দুদক ফরিদপুর কার্যালয় সূত্রে জানা যায়, আবু তালেব শরীয়তপুরের পালং উপজেলায় সাব-রেজিস্ট্রার হিসেবে কর্মরত থাকাকালে পৌর এলাকার আঙ্গারিয়া উচ্চবিদ্যালয়ের ৩ একর ৭১ শতাংশ জমি শ্রেণি পরিবর্তন করে রেজিস্ট্রি করে দেন।
