
রাজবাড়ীর পাংশায় গতকাল সোমবার গফুর মণ্ডল স্মৃতি ক্রিকেট টুর্নামেন্টের চূড়ান্ত খেলা অনুষ্ঠিত হয়েছে। উপজেলার যশাই ইউনিয়নের উদয়পুর উচ্চবিদ্যালয় মাঠে এ আয়োজন করা হয়। খেলায় উদয়পুর ক্রিকেট দল বিজয়ী হয়। তারা চরদুর্লভদিয়া ক্রিকেট দলকে ৮ রানে পরাজিত করে। পুরস্কার বিতরণী অনুষ্ঠানে সভাপতিত্ব করেন আয়োজক কমিটির সভাপতি রাজু খান। এতে গফুর মণ্ডলের ছেলে ও পাংশা উপজেলা পরিষদের চেয়ারম্যান ফরিদ হাসান ওদুদও উপস্থিত ছিলেন। রাজবাড়ী প্রতিনিধি
