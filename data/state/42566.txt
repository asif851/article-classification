
রংপুর ফাউন্ড্রি লিমিটেড (আরএফএল) ২০১৩ সালে শেয়ারহোল্ডারদের জন্য ২২ শতাংশ নগদ লভ্যাংশ ঘোষণা করেছে। রাজধানীর ট্রাস্ট মিলনায়তনে সম্প্রতি অনুষ্ঠিত প্রতিষ্ঠানটির ৩৪তম বার্ষিক সাধারণ সভায় এ ঘোষণা দেওয়া হয়। সভায় কোম্পানির চেয়ারম্যান লেফটেন্যান্ট কর্নেল (অব.) মাহতাবউদ্দিন আহ্মেদ, ব্যবস্থাপনা পরিচালক আহসান খান চৌধুরী, নির্বাহী পরিচালক রথীন্দ্র নাথ পাল, চিফ ফাইন্যান্সিয়াল অফিসার আতিয়ুর রাসুল, পরিচালক (স্বতন্ত্র) এম এ মান্নান, পরিচালক (অর্থ) উজমা চৌধুরী, পরিচালক (মার্কেটিং) চৌধুরী কামরুজ্জামান, কোম্পানি সচিব মোহাম্মদ আমিনুর রহমানসহ শেয়ারহোল্ডাররা উপস্থিত ছিলেন। বিজ্ঞপ্তি।
