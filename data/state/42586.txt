
রাজশাহী নগরের শালবাগান এলাকার আঞ্চলিক পাসপোর্ট ও ভিসা কার্যালয় থেকে দালাল সন্দেহে দুজনকে আটক করা হয়েছে। গতকাল সোমবার বোয়ালিয়া থানা-পুলিশ রবিউল ইসলাম (৪০) ও হানিফ (৩৮) নামের এই দুজনকে আটক করে।পুলিশের বর্ণনা অনুযায়ী, কিছুদিন ধরে রাজশাহী আঞ্চলিক পাসপোর্ট কার্যালয়ে দালালদের দৌরাত্ম্য বেড়ে যাওয়ায় অভিযানে নামে পুলিশ। অভিযানে পুলিশ দালাল সন্দেহে দুজনকে আটক করে।এ সময় তাঁদের কাছ থেকে বেশ কয়েকটি পাসপোর্ট ও সোনালী ব্যাংকের টাকা জমা দেওয়ার রসিদ উদ্ধার করা হয়েছে। গ্রাহকদের পাসপোর্ট করিয়ে দেওয়ার নামে তাঁরা দীর্ঘদিন প্রতারণা করে আসছিলেন।
