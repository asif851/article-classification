
নগরের ৫ নম্বর ঘাটসংলগ্ন একটি প্রাথমিক বিদ্যালয়ের খেলার মাঠের পরিবেশকে শিশুবান্ধব করে তুলেছে খুলনা বিশ্ববিদ্যালয়ের স্থাপত্য ডিসিপ্লিনের (বিভাগ) ২০১৫ ব্যাচের শিক্ষার্থীরা। গতকাল দিনব্যাপী ‘কমিউনিটি আউটরিচ প্রোগ্রামে’র অংশ হিসেবে তাঁরা ওই বিদ্যালয়ের খেলার মাঠের দেয়াল সাজিয়ে তোলেন বর্ণিল রং আর শিশুবান্ধব চিত্রাঙ্কন দিয়ে। এ ছাড়া স্কুল চত্বরের পরিবেশ উন্নয়নের লক্ষ্যে নানা ধরনের ছায়া দানকারী ও ফলদ গাছ রোপণ করা হয়। ওই প্রোগ্রামের সার্বিক তত্ত্বাবধানে ছিলেন স্থাপত্য ডিসিপ্লিনের সহকারী অধ্যাপক মো. এসফাকুর রহমান।
