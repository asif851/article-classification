
শেরপুরের ঝিনাইগাতী উপজেলার স্কুলছাত্র বিল্লাল হোসেন (১৬) হত্যা মামলায় তিন ভাইসহ চারজনকে ফাঁসি দেওয়া হয়েছে। শেরপুরের অতিরিক্ত জেলা ও দায়রা জজ মোহাম্মদ মোছলেহ উদ্দিন গত সোমবার এ রায় দেন।
দণ্ডপ্রাপ্ত ব্যক্তিরা হলেন উপজেলার কোনাগাঁও গ্রামের মৃত আবদুস সাত্তারের তিন ছেলে আবু জাফর ওরফে সুরুজ, মনিরুজ্জামান ওরফে হান্নান ও মো. দুদু মিয়া এবং মো. আল আমিন। তাঁরা সবাই পলাতক। অভিযোগ প্রমাণিত না হওয়ায় মামলার অপর পাঁচ আসামি আমিনুল ইসলাম, আনোয়ারা বেগম, শামসুন্নাহার, আবু সালেহ ও মো. রাজুকে বেকসুর খালাস প্রদান করা হয়।
