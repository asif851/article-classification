
জগন্নাথ বিশ্ববিদ্যালয়ের লোকপ্রশাসন বিভাগের একজন শিক্ষিকাকে লাঞ্ছিত করার ঘটনায় বিশ্ববিদ্যালয় শাখা ছাত্রলীগের সহসম্পাদক আরজ মিয়াকে আজীবন বহিষ্কার করেছে বিশ্ববিদ্যালয় প্রশাসন।
আজ মঙ্গলবার বিকেল সাড়ে চারটার দিকে বিশ্ববিদ্যালয় রেজিস্ট্রার মো. ওহিদুজ্জামান সাংবাদিকদের জানান, জগন্নাথ বিশ্ববিদ্যালয় আইন ২০০৫ এর ১১ (১০) ধারায় বর্ণিত উপাচার্যকে প্রদত্ত ক্ষমতাবলে আরজ মিয়াকে এ বহিষ্কার করা হয়েছে।
আরজ বিশ্ববিদ্যালয়ের ইসলামের ইতিহাস ও সংস্কৃতি বিভাগের ২০০৯‍-২০১০ শিক্ষাবর্ষের ছাত্র ছিলেন।
গত ২৬ এপ্রিল বিশ্ববিদ্যালয়ের অবকাশ ভবনের সামনে আরজ মিয়ার সঙ্গে ধাক্কা লাগে লোকপ্রশাসন বিভাগের ওই শিক্ষিকার। এতে আরজ ও ওই শিক্ষিকার মধ্যে বাগ্‌বিতণ্ডা হয়। একপর্যায়ে ওই শিক্ষিকাকে লাঞ্ছিত করেন আরজ। এ ঘটনায় ওই দিনই আরজকে সাময়িক বহিষ্কার করা হয়েছিল।
আরও পড়ুন:
জবিতে শিক্ষিকা লাঞ্ছনাজগন্নাথে ছাত্রলীগ নেতা বহিষ্কার, বাধ্যতামূলক ছুটিতে শিক্ষক
