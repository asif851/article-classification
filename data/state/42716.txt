

স্বরাষ্ট্রমন্ত্রী আসাদুজ্জামান খান কামাল বলেছেন, পুলিশ সুপার (এসপি) বাবুল আক্তারের স্ত্রী মাহমুদা খানম (মিতু) হত্যার সঙ্গে জড়িত আরও দু-একজন ধরা পড়বে বলে নিশ্চিত তিনি।‘মাদকদ্রব্যের অপব্যবহার ও অবৈধ পাচারবিরোধী আন্তর্জাতিক দিবস’ উপলক্ষে আজ সোমবার স্বরাষ্ট্র মন্ত্রণালয়ে আয়োজিত এক ব্রিফিং শেষে সাংবাদিকের প্রশ্নে এ কথা বলেন স্বরাষ্ট্রমন্ত্রী।আসাদুজ্জামান বলেন, মাহমুদা হত্যায় জড়িত সন্দেহভাজনদের শনাক্ত করা হয়েছে।গত শুক্রবার গভীর রাতে বাবুলকে ডিবি কার্যালয়ে নেওয়ার ব্যাপারে জানতে চাইলে স্বরাষ্ট্রমন্ত্রী বলেন, সন্দেহভাজন আসামিদের সঙ্গে কথা বলিয়ে দিতে তাঁকে (বাবুল) ডিবি কার্যালয়ে নেওয়া হয়েছিল।মাহমুদা হত্যার বিষয়ে আরও প্রশ্ন করলে স্বরাষ্ট্রমন্ত্রী বলেন, তিনি এতটুকুই জানেন। আরও কিছু জানলে পরে জানাবেন।ব্রিফিং মন্ত্রী বলেন, দেশে ৫০ হাজারের বেশি মাদকসংক্রান্ত মামলা ঝুলে আছে। মামলা সুরাহার জন্য পৃথক আদালত করা হবে।
মাদকদ্রব্যের অপব্যবহার ও পাচার প্রতিরোধে বিভিন্ন কর্মপরিকল্পনা তুলে ধরেন স্বরাষ্ট্রমন্ত্রী।
আরও পড়ুন:কার নির্দেশে খুন, জেনেও বলছে না পুলিশ
