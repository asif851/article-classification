
রেলওয়ে স্টেশন কলোনি উচ্চবিদ্যালয়ের প্রাক্তন শিক্ষার্থীদের প্রীতিসম্মিলনী অনুষ্ঠান গত ২৯ এপ্রিল বিদ্যালয় প্রাঙ্গণে অনুষ্ঠিত হয়। এতে প্রধান অতিথি ছিলেন সাংসদ আফছারুল আমীন। সভাপতিত্ব করেন প্রাক্তন ছাত্র লুৎফল কিবরিয়া। আনন্দ শোভাযাত্রার মাধ্যমে প্রীতিসম্মিলনীর উদ্বোধন করেন বিদ্যালয়ের প্রাক্তন ছাত্র এবং জ্যেষ্ঠ জেলা ও দায়রা জজ মাহমুদুল কবীর। অনুষ্ঠানে বিশেষ অতিথি ছিলেন জমির সরদার, জহির আহমেদ চৌধুরী, গোলাম মোহাম্মদ জোবায়ের, নীলু নাগ, মোহাম্মদ ফারুক, আমিনুর রহমান ও শাহ আলম। আনন্দ শোভাযাত্রার পর শুরু হয় স্মৃতিচারণা অনুষ্ঠান। এতে প্রাক্তন ছাত্রছাত্রীরা স্কুলজীবনের স্মৃতির রোমন্থন করেন। স্মৃতিচারণার পর ছিল আলোচনা সভা ও প্রাক্তন–বর্তমান শিক্ষকদের সম্মাননা প্রদান। পরে বিদ্যালয়ের বর্তমান ছাত্রছাত্রী ও সাসটেইন ব্যান্ডের পরিবেশনায় ছিল সাংস্কৃতিক অনুষ্ঠান। বিজ্ঞপ্তি।
