
চাঁদপুরের হাজীগঞ্জ উপজেলার গন্ধর্ব্যপুর উত্তর ইউনিয়ন পরিষদ হলরুমে গতকাল মঙ্গলবার হাজীগঞ্জ থানার উদ্যোগে কমিউনিটি পুলিশের সভা অনুষ্ঠিত হয়। সভায় প্রধান অতিথি ছিলেন হাজীগঞ্জ থানার ভারপ্রাপ্ত কর্মকর্তা (ওসি) মো. শাহ আলম। অনুষ্ঠানে সভাপতিত্ব করেন ইউপি চেয়ারম্যান ও ইউনিয়ন কমিউনিটি পুলিশের সভাপতি মো. রফিকুল ইসলাম। সভায় বিশেষ অতিথি ছিলেন ইউনিয়ন কমিউনিটি পুলিশের সহসভাপতি মমিনুল ইসলাম ও আনিছুর রহমান, সাধারণ সম্পাদক ফিরোজ আহম্মেদ প্রমুখ। 
