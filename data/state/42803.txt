
মুক্তিযুদ্ধকালের মানবতাবিরোধী অপরাধের মামলায় শরীয়তপুরের ইদ্রিস আলী সরদারকে মৃত্যুদণ্ডের আদেশ দিয়েছেন আন্তর্জাতিক অপরাধ ট্রাইব্যুনাল।
বিচারপতি আনোয়ারুল হকের নেতৃত্বাধীন তিন সদস্যের ট্রাইব্যুনাল আজ সোমবার এই মামলার রায় ঘোষণা করেন।
পলাতক ইদ্রিসের বিরুদ্ধে মুক্তিযুদ্ধকালে শরীয়তপুর ও মাদারীপুর এলাকায় গণহত্যা, হত্যা, অপহরণ, আটকে রেখে নির্যাতন-ধর্ষণ, দেশত্যাগে বাধ্য করাসহ মানবতাবিরোধী অপরাধের চারটি অভিযোগ আনা হয়।
রায় ঘোষণার পর ট্রাইব্যুনালে রাষ্ট্রপক্ষের কৌঁসুলি জেয়াদ আল মালুম বলেন, ইদ্রিসের বিরুদ্ধে আনা চারটি অভিযোগের সবই প্রমাণিত হয়েছে। দুটি অভিযোগে তাঁকে মৃত্যুদণ্ডাদেশ দিয়েছেন ট্রাইব্যুনাল। একটি অভিযোগে আমৃত্যু কারাদণ্ডাদেশ দেওয়া হয়েছে। আরেকটি অভিযোগে দেওয়া হয়েছে সাত বছরের কারাদণ্ডাদেশ।
