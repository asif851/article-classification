
‘বিনা টিকিটে ট্রেন ভ্রমণ নয়’ স্লোগান সামনে রেখে ফরিদপুরের বোয়ালমারীর কয়েকটি সাংস্কৃতিক সংগঠন প্রচারাভিযান চালিয়েছে। গতকাল রোববার সকালে বোয়ালমারী রেলস্টেশনে বোয়ালমারী শিল্পীগোষ্ঠী, অগ্নিবীণা শিল্পী সংসদ, সমকাল সুহৃদ সমাবেশ, মিমি শিল্পীগোষ্ঠী ও সাম্য সাহিত্য সংসদ এ প্রচারাভিযান চালায়। এ সময় বক্তব্য দেন জীবন কৃঞ্চ পাল, প্রশান্ত সাহা, ফিরোজ বাঙ্গাল, কাজী আমিনুল ইসলাম, সাজ্জাদুর রহমান, মানোয়ার চৌধুরী প্রমুখ। 
