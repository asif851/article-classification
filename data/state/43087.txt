
নরসিংদীতে পরিবেশের ক্ষতিসাধনের দায়ে দুটি শিল্পপ্রতিষ্ঠানকে সাড়ে ১০ লাখ টাকা জরিমানা করে পরিবেশ অধিদপ্তর। গত মঙ্গলবার পরিবেশ অধিদপ্তরের সদর দপ্তরে এসব প্রতিষ্ঠানের প্রতিনিধিদের তলব করে শুনানি শেষে এই জরিমানা করা হয়।এর মধ্যে সদর উপজেলার সাহেবপ্রতাব বাঘহাটা এলাকার আনোয়ার ডাইংকে তিন লাখ ও ফাইভ অ্যান্ড ফাইভ ডাইং অ্যান্ড প্রিন্টিংকে সাড়ে সাত লাখ টাকা জরিমানা করা হয়। দূষণবিরোধী অভিযানের অংশ হিসেবে এসব প্রতিষ্ঠানকে জরিমানা করা হয়।অধিদপ্তরের পরিচালক (মনিটরিং অ্যান্ড এনফোর্সমেন্ট) মো. আলমগীর গতকাল শুনানি গ্রহণ করেন। শুনানিতে প্রতিষ্ঠানগুলোর মালিক ও তাঁদের প্রতিনিধিরা অপরাধ স্বীকার করে ক্ষমাপ্রার্থনা করেন এবং প্রতিকারমূলক ব্যবস্থা নেওয়ার অঙ্গীকার করেন।
