
ভাষা প্রতিযোগের ঢাকা আঞ্চলিক উৎসবে যোগ দেওয়ার জন্য নিবন্ধন চলছে। ২২ এপ্রিল ঢাকা রেসিডেনসিয়াল মডেল কলেজ প্রাঙ্গণে ঢাকা অঞ্চলের ভাষা প্রতিযোগের ১২তম আসর বসবে।চতুর্থ থেকে দ্বাদশ শ্রেণির শিক্ষার্থীরা এ উৎসবে অংশ নিতে পারবে। প্রতিদিন বেলা ১১টা থেকে বিকেল ৫টা পর্যন্ত নিবন্ধন করা হচ্ছে।ছয় জেলার শিক্ষার্থীরা এ উৎসবে যোগ দেবে। জেলাগুলোর মধ্যে রয়েছে গাজীপুর, নরসিংদী, নারায়ণগঞ্জ, মুন্সিগঞ্জ, মানিকগঞ্জ ও ঢাকা।২০০৫ সাল থেকে প্রতিবছর দেশের বিভিন্ন অঞ্চলে ভাষা প্রতিযোগের আঞ্চলিক উৎসব আয়োজন করা হচ্ছে। আঞ্চলিক উৎসবের বিজয়ীরা জাতীয় উৎসবে অংশ নেবে।ঢাকা অঞ্চলের নিবন্ধনের স্থান: ১৯ কারওয়ান বাজার, (দ্বিতীয় তলা) ঢাকা। ফোন: ০১৯২৬৮৭১৪৫৩ ও ০১৬৭৩৯৮৮২৪৩। ২০১৫ সালের অধীত শ্রেণি অনুযায়ী বিভাগ নির্ধারিত হবে। প্রাথমিক বিভাগে চতুর্থ, পঞ্চম, স্ট্যান্ডার্ড-৪ ও স্ট্যান্ডার্ড-৫; নিম্নমাধ্যমিক বিভাগে ষষ্ঠ, সপ্তম, অষ্টম, স্ট্যান্ডার্ড-৬, স্ট্যান্ডার্ড-৭ ও স্ট্যান্ডার্ড-৮; মাধ্যমিক বিভাগে নবম, দশম, এসএসসি পরীক্ষার্থী, ও-লেভেল এবং উচ্চমাধ্যমিক বিভাগে একাদশ, দ্বাদশ, এইচএসসি পরীক্ষার্থী ও এ-লেভেলের শিক্ষার্থীরা অংশ নিতে পারবে। বিজ্ঞপ্তি।
