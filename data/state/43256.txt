
ছোট-বড় অনেক নদীর বাহুপাশে ঘেরা বাংলাদেশ। আর এসব নদীর তীরে গড়ে উঠেছে কত-না নগর ও জনপদ। নদী জীবনে এতটাই প্রভাব ফেলেছে যে আমাদের সংগ্রামের স্লোগানেও ঘুরেফিরে নদীর প্রসঙ্গ এসেছে, ‘তোমার আমার ঠিকানা, পদ্মা মেঘনা যমুনা’। আমাদের ইতিহাস, সংস্কৃতি ও সভ্যতা এবং আমাদের উন্নয়নের সঙ্গে অঙ্গাঙ্গিভাবে জড়িত নদীগুলো। পদ্মা বাংলাদেশের দ্বিতীয় বৃহত্তম নদী। জলবায়ু পরিবর্তনের প্রভাবে নিজেই হুমকির মুখে পদ্মা। অন্যদিকে সেই পদ্মার সঙ্গে খাপ খাইয়ে নিতে চলছে তীরবর্তী মানুষের জীবনসংগ্রাম। রাজশাহী শহরের পাশ দিয়ে বয়ে যাওয়া পদ্মার তীরবর্তী মানুষের জীবনযাত্রা নিয়ে এই ছবির গল্প।

