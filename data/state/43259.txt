
সমকাল পত্রিকার শাহজাদপুর প্রতিনিধি আবদুল হাকিম শিমুল হত্যা মামলার অন্যতম আসামি কে এম নাসির উদ্দিনের জামিন স্থগিত করেছেন চেম্বার বিচারপতি।
হাইকোর্টের আদেশ স্থগিত চেয়ে রাষ্ট্রপক্ষের করা আবেদনের শুনানি নিয়ে আজ মঙ্গলবার অবকাশকালীন চেম্বার বিচারপতি আট সপ্তাহের জন্য এই স্থগিতাদেশ দেন।
আদালতে রাষ্ট্রপক্ষে ছিলেন অতিরিক্ত অ্যাটর্নি জেনারেল মুরাদ রেজা।
গত ১৩ এপ্রিল হাইকোর্টের দ্বৈত একটি বেঞ্চ নাসির উদ্দিনকে ছয় মাসের অন্তর্বর্তীকালীন জামিন দিয়েছিলেন। এই জামিন স্থগিত চেয়ে রাষ্ট্রপক্ষ আবেদন করে। আজ আবেদনটি শুনানির জন্য ওঠে।
গত ২ ফেব্রুয়ারি আওয়ামী লীগের দুই পক্ষের সংঘর্ষের সময় সংবাদ সংগ্রহের জন্য ঘটনাস্থলে যাওয়া সাংবাদিক আবদুল হাকিম মাথায় গুলিবিদ্ধ হন। ৩ ফেব্রুয়ারি ঢাকায় নেওয়ার পথে তিনি মারা যান।
এ ঘটনায় নিহত সাংবাদিকের স্ত্রী নুরুন নাহার বেগম শাহজাদপুর থানায় হত্যা মামলা করেন। এতে মেয়র হালিমুল হক, তাঁর দুই ভাইসহ ১২ জনের নাম উল্লেখ করে মোট ১৫ জনকে আসামি করা হয়েছে।
আরও পড়ুন:সাংবাদিক হত্যার প্রতিবাদে শাহজাদপুরে হরতাল চলছেআবার হানাহানিতে আ.লীগ, গুলিবিদ্ধ সাংবাদিকের মৃত্যু
 
