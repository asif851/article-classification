
রাজনৈতিক কর্মসূচির নামে পেট্রলবোমা দিয়ে মানুষ হত্যার প্রতিবাদে আবৃত্তি অনুষ্ঠানের আয়োজন করেছে চট্টগ্রামের কয়েকটি আবৃত্তি সংগঠন। ২০ মার্চ শুক্রবার বেলা তিনটায় চট্টগ্রাম কেন্দ্রীয় শহীদ মিনার প্রাঙ্গণের এ অনুষ্ঠানে আবৃত্তি পরিবেশন করেছে নরেন আবৃত্তি একাডেমী, নির্মাণ আবৃত্তি অঙ্গন, সুচয়ন ললিতকলা কেন্দ্র, চট্টগ্রাম আবৃত্তি চর্চা কেন্দ্র এবং ত্রিস্বর আবৃত্তি সংঘ। আয়োজনে অতিথি হিসেবে উপস্থিত ছিলেন নাট্যজন প্রদীপ দেওয়ানজী, বাংলাদেশ-ভারত মৈত্রী সমিতির সাধারণ সম্পাদক অ্যাডভোকেট কাজী গোলাম সরওয়ার, আওয়ামী যুবলীগ চট্টগ্রাম মহানগর আহ্বায়ক মহিউদ্দিন বাচ্চু ও যুগ্ম আহ্বায়ক দেলোয়ার হোসেন, বাংলাদেশ আবৃত্তি সমন্বয় পরিষদ চট্টগ্রাম অঞ্চলের সাংগঠনিক সম্পাদক রাশেদ হাসান, সুচয়নের সহকারী পরিচালক বিবেকানন্দ নাগ, উদীচী শিল্পী গোষ্ঠী চট্টগ্রাম জেলা সংসদের সহসভাপতি সুনীল ধর। অনুষ্ঠানে একক আবৃত্তি করেন এহতেশামুল হক, তাসকিয়াতুন নুর, কংকন দাশ, গৌরী নন্দিতা প্রমুখ। বিজ্ঞপ্তি।
