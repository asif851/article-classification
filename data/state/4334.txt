
মৌলভীবাজার-৩ আসনের উপনির্বাচনে নির্বাচিত সাংসদ সৈয়দা সায়রা মহসিন শপথ নিয়েছেন। খবর বাসসের।
গতকাল রোববার স্পিকার শিরীন শারমিন চৌধুরী তাঁর কার্যালয়ে নবনির্বাচিত এই সাংসদকে শপথবাক্য পাঠ করান।
ডেপুটি স্পিকার মো. ফজলে রাব্বী মিয়া, চিফ হুইপ আ স ম ফিরোজ, হুইপ মো. আতিউর রহমান আতিক, মো. শহীদুজ্জামান সরকার, মো. শাহাব উদ্দিন, সাংসদ মো. আব্দুস শহীদ প্রমুখ শপথ অনুষ্ঠানে উপস্থিত ছিলেন। সংসদের সিনিয়র সচিব মো. আশরাফুল মকবুল শপথ অনুষ্ঠান পরিচালনা করেন।
