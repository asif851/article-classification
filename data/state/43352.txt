
ব্লগার নীলাদ্রি চট্টোপাধ্যায় হত্যা মামলার তদন্ত প্রতিবেদন গতকাল বুধবার দাখিল করা হয়নি। আদালত আগামী ৩ আগস্ট প্রতিবেদন দাখিলের নির্দেশ দিয়েছেন।গতকাল ঢাকার মুখ্য মহানগর হাকিমের আদালতে এ মামলার তদন্ত প্রতিবেদন দাখিলের দিন নির্ধারিত ছিল। কিন্তু মামলার তদন্ত প্রতিবেদন না আসায় মহানগর হাকিম জাকির হোসেন নতুন করে এ তারিখ ঠিক করেন।রাজধানীর খিলগাঁওয়ের গোড়ানের ভাড়া বাসায় গত বছরের ৭ আগস্ট বেলা একটার দিকে নীলাদ্রিকে কুপিয়ে হত্যা করে দুর্বৃত্তরা। বাসা ভাড়া নেওয়ার কথা বলে চার যুবক নিলয়ের বাসায় ঢুকে তাঁর স্ত্রী আশা মণিকে অস্ত্রের মুখে জিম্মি করে তাঁকে হত্যা করে।এ ঘটনায় ওই দিন নিলয়ের স্ত্রী অজ্ঞাতপরিচয় চারজনকে আসামি করে খিলগাঁও থানায় মামলাটি করেন। মামলা তদন্ত করছে ঢাকা মহানগর গোয়েন্দা পুলিশ।
