
ময়মনসিংহে অবস্থিত বাংলাদেশ কৃষি বিশ্ববিদ্যালয়ে ৫২ বছর ধরে নামের ক্রমানুসারে অনুষদগুলোর অবস্থান নির্ধারণে ভুল করে আসছে প্রশাসন। গতকাল শুক্রবার কৃষি অনুষদ ছাত্র সমিতি আয়োজিত সংবাদ সম্মেলনে এ কথা বলা হয়।
সংবাদ সম্মেলনে জানানো হয়, বিশ্ববিদ্যালয় আইনের ১৩ নম্বর পৃষ্ঠার ৪ (১) অনুচ্ছেদে কৃষি, পশুপালন, ভেটেরিনারি, কৃষি প্রকৌশল ও কারিগরি, কৃষি অর্থনীতি ও গ্রামীণ সমাজবিজ্ঞান এবং মাৎস্যবিজ্ঞান অনুষদের নাম ক্রমানুসারে উল্লেখ করা হয়েছে। কিন্তু আইন উপেক্ষা করে প্রথম স্থানে রাখা হয়েছে ভেটেরিনারি অনুষদকে।
