
বিএনপির চেয়ারপারসন খালেদা জিয়ার বিরুদ্ধে গ্রেপ্তারি পরোয়ানা জারির প্রতিবাদে দুই দিনের বিক্ষোভ সমাবেশ কর্মসূচি দিয়েছে জাতীয়তাবাদী ছাত্রদল। সংগঠনের সভাপতি রাজিব আহসান ও সাধারণ সম্পাদক মো. আকরামুল হাসান এক বিবৃতিতে এ কর্মসূচির ঘোষণা দেন। কর্মসূচির মধ্যে রয়েছে কাল শনিবার সব জেলা, মহানগর ও বিশ্ববিদ্যালয়ে এবং পরদিন ৩ এপ্রিল রোববার সব থানা, পৌরসভা ও কলেজে বিক্ষোভ মিছিল ও সমাবেশ। ঘোষিত কর্মসূচি পালন করতে নেতা-কর্মীদের প্রতি আহ্বান জানিয়েছেন ছাত্রদলের সভাপতি ও সাধারণ সম্পাদক।
