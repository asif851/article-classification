
চট্টগ্রাম নগরের ষোলশহর এলাকায় গত সোমবার রাতে পৃথক অভিযান চালিয়ে জামায়াতের কর্মী মো. বেলাল হোসাইন ও মো. তাজুল ইসলাম চৌধুরীকে গ্রেপ্তার করেছে সাতকানিয়া থানার পুলিশ। পুলিশ জানায়, বেলালের বিরুদ্ধে নাশকতা সৃষ্টি ও পুলিশের ওপর হামলাসহ বিভিন্ন অভিযোগে ১০টি ও তাজুলের বিরুদ্ধে ৮টি মামলা আছে। সাতকানিয়া থানার ভারপ্রাপ্ত কর্মকর্তা (ওসি) মো. ফরিদ উদ্দিন খন্দকার বলেন, গতকাল মঙ্গলবার তাঁদের আদালতের মাধ্যমে জেলহাজতে পাঠানো হয়েছে।
