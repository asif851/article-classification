
খুলনা সিটি করপোরেশনের (কেসিসি) উদ্যোগে গতকাল সোমবার সকালে নগরের খালিশপুরের বিআইডিসি রোড এলাকায় অস্বাস্থ্যকর ও নোংরা পরিবেশে সেমাই তৈরি এবং সেমাইয়ের প্যাকেটে মেয়াদ উত্তীর্ণের তারিখ না থাকায় মেসার্স ফারুক ফ্লাওয়ার মিলের মালিক মো. ফারুক হোসেনকে পাঁচ হাজার এবং সেলিনা সেমাই মিলের মালিক মো. আবুল হোসেনকে দুই হাজার টাকা জরিমানা করা হয়। নগরের রূপসা পাইকারি মৎস্য বাজারের রেজাউল ইসলামের মালিকানাধীন মেসার্স প্রগতি ফিসে রাখা সামুদ্রিক বেলে মাছে ফরমালিনের উপস্থিতি পাওয়া গেলে প্রায় ৪০০ কেজি মাছ জব্দ এবং পাঁচ হাজার টাকা জরিমানা আদায় করা হয়। কেসিসির নির্বাহী ম্যাজিস্ট্রেট এরাদুল হকের নেতৃত্বে অভিযান পরিচালিত হয়। 
