
নরসিংদীতে মেঘনায় দেশের অন্যতম ঐতিহ্যবাহী নৌকাবাইচ অনুষ্ঠিত হয়েছে। গতকাল শনিবার বিকেলে স্থানীয় শেরেবাংলা ক্লাবের উদ্যোগে এ বাইচে আশপাশের জেলা থেকে আসা ছোট-বড় ৩৬টি নৌকা অংশ নেয়।গতকাল বিকেলে সরেজমিনে দেখা যায়, নৌকাবাইচ দেখতে নদীর দুই পাড়ে জড়ো হন নরসিংদীসহ আশপাশের বিভিন্ন এলাকা থেকে আসা হাজারো দর্শক। কাছ থেকে বাইচ উপভোগ করতে অনেকেই ভাড়ার নৌকায় করে সকাল থেকেই নদীতে অবস্থান নেন।
