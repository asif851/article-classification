
মৌলভীবাজারের রাজনগর উপজেলায় জঙ্গিবাদ, সন্ত্রাস ও মাদকের বিরুদ্ধে সাধারণ মানুষকে সচেতন করতে কমিউনিটি পুলিশিং বিষয়ে এক মতবিনিময় সভা অনুষ্ঠিত হয়েছে। গত শনিবার সন্ধ্যায় উপজেলার পাঁচগাঁও ইউনিয়ন পরিষদের সভাকক্ষে এ অনুষ্ঠানের আয়োজন করে রাজনগর থানা-পুলিশ। এতে সভাপতিত্ব করেন পাঁচগাঁও ইউপির চেয়ারম্যান শামসুননূর আহমদ আজাদ। অনুষ্ঠানে প্রধান অতিথি ছিলেন মৌলভীবাজারের অতিরিক্ত পুলিশ সুপার রওশনুজ্জমান সিদ্দিকী। অনুষ্ঠানে বক্তব্য দেন রাজনগর থানার ওসি শ্যামল বণিক, পরিদর্শক (তদন্ত) মো. আবু তাহের, সাবেক ইউপি চেয়ারম্যান মিহির কান্তি দাস, ইউপি আওয়ামী লীগের সাধারণ সম্পাদক সিরাজুল ইসলাম প্রমুখ। 
