
কক্সবাজারের চকরিয়ায় প্রতিবন্ধীদের নিয়ে ‘ব্যবস্থাপনা, নেতৃত্ব ও উন্নয়ন’ শীর্ষক তিন দিনব্যাপী প্রশিক্ষণ কর্মশালা ১৬ ফেব্রুয়ারি শেষ হয়। উপজেলার পৌরসভার ভরামুহুরী এলাকার সামাজিক সংগঠন সোশ্যাল অ্যাসিসট্যান্স অ্যান্ড রিহ্যাবিলিটেশন ফর দ্য ফিজিক্যালি ভালনারেবলের (এসএআরপিভি) কার্যালয়ে এ কর্মশালা অনুষ্ঠিত হয়। কর্মশালা আয়োজনে সহযোগিতা করে মানুষের জন্য ফাউন্ডেশন।এসএআরপিভির আঞ্চলিক সমন্বয়কারী কাজী মাকসুদুল আলমের সভাপতিত্বে অনুষ্ঠানে প্রধান অতিথির বক্তব্য দেন চকরিয়া উপজেলা সমবায় কর্মকর্তা এম এ মান্নান। প্রতিবন্ধী ব্যক্তিদের প্রশিক্ষণ দেন এসএআরপিভির প্রকল্প কর্মকর্তা রাজেশ খান্না শর্মা ও সাজ্জাদ হোসেন। কর্মশালা উদ্বোধন করেন এসএআরপিভির কর্মসূচি ব্যবস্থাপক এস ইউ এম জুনাইদ চৌধুরী
