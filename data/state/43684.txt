
বাউলসম্রাট শাহ আবদুল করিমের ৯৯তম জন্মবার্ষিকী উপলক্ষে ২৭ ও ২৮ ফেব্রুয়ারি সুনামগঞ্জের দিরাই উপজেলার উজানধল গ্রামের মাঠে দুই দিনব্যাপী ‘শাহ আবদুল করিম লোক উৎসব’ অনুষ্ঠিত হবে। বাউলসম্রাট শাহ আবদুল করিম পরিষদ ও গ্রামীণফোন যৌথভাবে এই উৎসবের আয়োজন করবে। গতকাল মঙ্গলবার দুপুরে দিরাই উপজেলা নির্বাহী কর্মকর্তার কার্যালয়ে আয়োজক সংগঠনের পক্ষ থেকে এক সংবাদ সম্মেলনে এই ঘোষণা দেওয়া হয়। সংবাদ সম্মেলনে দিরাই উপজেলা নির্বাহী কর্মকর্তা মো. আলতাব হোসেন, দিরাই থানার ভারপ্রাপ্ত কর্মকর্তা (ওসি) বায়েস আলম, গ্রামীণফোনের সিলেট অঞ্চলের ব্যবস্থাপক সাদিকুর রহমান, বাউলসম্রাট শাহ আবদুল করিম পরিষদের সভাপতি শাহ নুর জালাল প্রমুখ উপস্থিত ছিলেন। 
