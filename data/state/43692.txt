
বিশিষ্ট গণিতবিদ ঢাকা বিশ্ববিদ্যালয়ের গণিত বিভাগের সাবেক শিক্ষক অধ্যাপক আ ফ ম খোদাদাদ খান আর নেই (ইন্না লিল্লাহি ওয়া ইন্না ইলাইহি রাজিউন)। আজ মঙ্গলবার সন্ধ্যা ৭টা ৪০ মিনিটে রাজধানীর স্কয়ার হাসপাতালে চিকিৎসাধীন অবস্থায় তিনি শেষ নিশ্বাস ত্যাগ করেন। মৃত্যুকালে তাঁর বয়স হয়েছিল (৮৪) বছর।আগামীকাল বুধবার বাদ আসর ঢাকা বিশ্ববিদ্যালয়ের কেন্দ্রীয় মসজিদে জানাজা শেষে বিশিষ্ট এই গণিতবিদকে আজিমপুর কবরস্থানে দাফন করা হবে বলে পরিবারের পক্ষ থেকে বলা হয়েছে।১৯৬৮ সালে ঢাকা বিশ্ববিদ্যালয়ে গণিত বিভাগের শিক্ষকতা শুরু করে আ ফ ম খোদাদাদ খান। ২০০২ সালে অবসরে যাওয়ার পর থেকে তিনি বেসরকারি ইন্ডিপেনডেন্ট ইউনিভার্সিটি অব বাংলাদেশের গণিত বিভাগে শিক্ষকতা করতেন।মৃত্যুকালে তিন ছেলেসহ অসংখ্য গুণগ্রাহী রেখে গেছেন বিশিষ্ট এই গণিতবিদ। তিনি ১৯৩২ সালের ১ নভেম্বর ময়মনসিংহের গফরগাঁওয়ে জন্মগ্রহণ করেন।অধ্যাপক খোদাদাদ খানের মৃত্যুতে বাংলাদেশ গণিত অলিম্পিয়াড কমিটির সভাপতি অধ্যাপক জামিলুর রেজা চৌধুরী গভীর শোক প্রকাশ করেছেন। তিনি শোক-সন্তপ্ত পরিবারের প্রতি সহানুভূতি জানান।
