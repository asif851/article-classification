
ঢাকার শাহজালাল আন্তর্জাতিক বিমানবন্দর থেকে প্রায় সাড়ে পাঁচ কেজি সোনাসহ এক যাত্রীকে আটক করা হয়েছে। তাঁর নাম আবদুর রাজ্জাক। পেশায় 
ব্যবসায়ী। মালয়েশিয়াফেরত এই যাত্রীর হাতব্যাগে ছিল এসব সোনা।
ঢাকা কাস্টম হাউসের প্রিভেনটিভ দলের প্রধান ঢাকা কাস্টম হাইজের সহকারী কমিশনার আহসানুল কবীর জানান, রাত ১২টার দিকে মালয়েশিয়ান এয়ারলাইনসের একটি ফ্লাইটে রাজ্জাক কুয়ালালামপুর থেকে ঢাকায় আসেন। গ্রিন চ্যানেল পার হওয়ার সময় তাঁর হাতে থাকা কালো ব্যাগ তল্লাশি করে তারা ৫ কেজি ৪০০ গ্রাম সোনা পান। তাঁর বিরুদ্ধে আইনানুগ ব্যবস্থা নেওয়া হয়েছে।  আটক করা সোনার মধ্যে এক কেজি ওজনের পাঁচটি বার ও ১০০ গ্রাম ওজনের চারটি বার। আটক সোনার দাম আনুমানিক ২ কোটি ৭০ লাখ টাকা।
