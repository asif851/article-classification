
খুলনার বটিয়াঘাটা উপজেলায় নদীর জমি দখল করতে গিয়ে একটি পরিবারের সদস্যদের ওপর হামলা চালালে এক ব্যক্তি নিহত ও চারজন আহত হয়েছেন। গত বুধবার রাতে উপজেলার তেঁতুলতলা গ্রামে এ ঘটনা ঘটে।বটিয়াঘাটা থানার ভারপ্রাপ্ত কর্মকর্তা (ওসি) এনামুল হক বলেন, লাশ উদ্ধার করে ময়নাতদন্তের জন্য খুলনা মেডিকেল কলেজ হাসপাতালের মর্গে পাঠানো হয়েছে।এলাকাবাসী ও পুলিশ সূত্র জানায়, উপজেলার মরা কাজিবাছা নদীতে জেগে ওঠা চরে ঘর তৈরি করে পরিবার-পরিজন নিয়ে বাস করে তেঁতুলতলা গ্রামের আলী আহমেদের পরিবার। কিন্তু ওই জায়গা দখলের জন্য একই গ্রামের বাহাদুর ও বাদল কয়েক বছর ধরে চেষ্টা করে আসছেন।এরই ধারাবাহিকতায় বুধবার দিবাগত রাত একটার দিকে বাহাদুর ও বাদলের নেতৃত্বে শতাধিক লোক ওই বাড়িতে হামলা চালিয়ে লোকজনকে এলোপাতাড়ি কোপাতে থাকেন। এ সময় আলী আহমেদের পরিবারের লোকজনের চিৎকার শুনে পাশের বাড়ির জাহাঙ্গীর আকন (৪৮) ঘটনাস্থলে গেলে তাঁকেও এলোপাতাড়ি কোপায়।পরে ভোর পাঁচটার দিকে খুলনা মেডিকেল কলেজ হাসপাতালে নিলে কর্তব্যরত চিকিৎসক জাহাঙ্গীর আকনকে মৃত ঘোষণা করেন। ওই ঘটনায় আলী আহমেদের তিন ছেলে রিপন হাওলাদার, রেজাউল হাওলাদার, বাদশা হাওলাদার ও স্ত্রী ফাতেমা বেগম (৭৫) আহত হন।
 
