
ভোলা দক্ষিণাঞ্চলীয় কোস্টগার্ড দুটি পৃথক অভিযান চালিয়ে চোরাই তেল ও কাঠবোঝাই দুটি ট্রলার জব্দ করেছে। মেঘনা নদীর বিভিন্ন স্থানে গতকাল শনিবার একাধিক অভিযান চালায় কোস্টগার্ড। কোস্টগার্ডের কর্মকর্তা লে. খালিদ জানান, শনিবার ভোর রাতে গোপন সংবাদের ভিত্তিতে চট্টগ্রাম-ঢাকা নৌপথে ভোলা দৌলতখান উপজেলার মেঘনার চৌকিঘাটা জলসীমানায় তেলবাহী কার্গো জাহাজ থেকে ট্রলারে তেল চুরির সময় কোস্টগার্ডের একটি দল অভিযান চালায়। এ সময় চোরেরা ব্যারেলভর্তি ট্রলারটি ফেলে নদীতে লাফিয়ে পড়ে। ট্রলারে আট ব্যারেল তেল ছিল। এ ঘটনায় কাউকে আটক করা যায়নি। একই দিন শনিবার দুপুরে লালমোহন উপজেলার মেঘনার লর্ড হার্ডিঞ্জ জলসীমানা থেকে ২০০টি চোরাই কাঠসহ একটি ট্রলার জব্দ করা হয়। 
