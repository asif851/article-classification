
বিএসবি-ক্যামব্রিয়ান এডুকেশন গ্রুপের পক্ষ থেকে পাবনার ঈশ্বরদীতে এবারের এসএসসি পরীক্ষায় উত্তীর্ণ ২ হাজার ৫০০ কৃতী শিক্ষার্থীকে সংবর্ধনা দেওয়া হয়েছে। গতকাল শুক্রবার শহরের মালগুদাম চত্বরে এই সংবর্ধনার আয়োজন করে সাপ্তাহিক ঈশ্বরদী। অনুষ্ঠানে প্রধান অতিথি ছিলেন ঈশ্বরদী পৌরসভার মেয়র আবুল কালাম আজাদ ও প্রধান আলোচক ছিলেন ক্যামব্রিয়ান এডুকেশন গ্রুপের চেয়ারম্যান এম কে বাশার। উপস্থিত ছিলেন আয়নুল ইসলাম, ফজলুল হক প্রমুখ।
