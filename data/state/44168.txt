
শিক্ষামন্ত্রী নুরুল ইসলাম নাহিদ বলেছেন, ‘দেশের শিক্ষাব্যবস্থায় সরকারের দুটি বড় চ্যালেঞ্জ ছিল। একটি হচ্ছে ২০১৫ সালের মধ্যে সব শিশুকে স্কুলে নিয়ে আসা। অন্যটি প্রাথমিক পর্যায়ে মেয়েছেলের মধ্যে সমতা অর্জন ও মানসম্মত শিক্ষা দেওয়া। আমরা সেই মানসম্মত শিক্ষা নিশ্চিত করতে পারিনি। তবে প্রচেষ্টা অব্যাহত রয়েছে।’ গতকাল শুক্রবার সকালে ঢাকা বিশ্ববিদ্যালয়ের কার্জন হল প্রাঙ্গণে ‘সপ্তম ডাচ্-বাংলা ব্যাংক বাংলাদেশ ফিজিকস অলিম্পিয়াড-২০১৭’-এর উদ্বোধনী অনুষ্ঠানে প্রধান অতিথির বক্তব্যে শিক্ষামন্ত্রী এসব কথা বলেন। উদ্বোধনী অনুষ্ঠানের পর শুরু হয় বিজ্ঞান মেলা। এতে বিভিন্ন শিক্ষাপ্রতিষ্ঠান থেকে সাতটি দল অংশ নেয়। বিজ্ঞপ্তি
