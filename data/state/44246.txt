

নির্বাচন কমিশন (ইসি) গঠনে খালেদা জিয়ার প্রস্তাবের অনুলিপি রাষ্ট্রপতির বরাবর বঙ্গভবনে পৌঁছে দেওয়া হয়েছে বলে জানিয়েছে বিএনপি। আজ মঙ্গলবার বঙ্গভবনে গিয়ে প্রস্তাবের একটি অনুলিপি দিয়ে আসে বিএনপির একটি প্রতিনিধিদল।
রাষ্ট্রপতির সাক্ষাৎ চেয়ে দলটি ফের চিঠিও দিয়েছে।
বেলা সোয়া ১১টার দিকে বিএনপির ভাইস চেয়ারম্যান রুহুল আলম চৌধুরী ও জ্যেষ্ঠ যুগ্ম মহাসচিব রুহুল কবির রিজভী বঙ্গভবনে যান।
সাড়ে ১১টার দিকে ফিরে এসে বঙ্গভবনের ফটকে রুহুল কবির রিজভী সাংবাদিকদের বলেন, রাষ্ট্রপতি চিকিৎসার জন্য আজ সকালে সিঙ্গাপুর গেছেন। নির্বাচন কমিশন গঠনে বিএনপির চেয়ারপারসনের প্রস্তাবের অনুলিপি এবং সাক্ষাৎ চেয়ে চিঠি রাষ্ট্রপতির বরাবর দেওয়া হয়েছে। রাষ্ট্রপতির সহকারী সামরিক সচিব তা গ্রহণ করেন।
নির্বাচন কমিশন গঠন ও নির্বাচন সুষ্ঠু করার লক্ষ্যে সম্প্রতি ১৩ দফা প্রস্তাব উপস্থাপন করেন খালেদা জিয়া। ক্ষমতাসীন আওয়ামী লীগ ওই দিনই বিএনপির প্রস্তাবটি প্রত্যাখ্যান করে।
আরও পড়ুন:প্রস্তাবে সাড়া নেই, তবু স্বস্তি বিএনপিতেজনমত গঠনে মাঠে নেমেছে বিএনপি
ইসি নিয়ে রাষ্ট্রপতির সাক্ষাৎ চেয়ে বিএনপির চিঠি
 
 
 
