
সিরাজগঞ্জের রায়গঞ্জ উপজেলায় শিক্ষার মানোন্নয়নে সমাজের বিভিন্ন পর্যায়ের প্রতিনিধিদের অংশগ্রহণে মতবিনিময় সভা অনুষ্ঠিত হয়েছে। গতকাল বুধবার উপজেলার ধানগড়া ইউনিয়ন পরিষদের সভাকক্ষে আয়োজিত এ সভায় সভাপতিত্ব করেন ধানগড়া কমিউনিটি এডুকেশন ওয়াচ গ্রুপের সভাপতি হাসান আলী। বেসরকারি উন্নয়ন সংগঠন গণসাক্ষরতা অভিযান ও ন্যাশনাল ডেভেলপমেন্ট প্রজেক্টের (এনডিপি) আয়োজনে মতবিনিময় সভায় বক্তব্য দেন ইউনিয়ন পরিষদের চেয়ারম্যান ফিরোজ উদ্দিন খান, উপজেলা সদর ধানগড়া মহিলা কলেজের প্রভাষক ফরিদুল ইসলাম, কর্মসূচি সহায়ক আরিফুল ইসলাম, শাহ আলম সরকার প্রমুখ। অনুষ্ঠানে শিক্ষাপ্রতিষ্ঠানে শিক্ষার পরিবেশ ও শিক্ষার্থীদের মানোন্নয়নে বিভিন্ন সুপারিশ প্রদান করা হয়। 
