
মুন্সিগঞ্জের গজারিয়া উপজেলায় এক গৃহবধূর মুখমণ্ডলের ছবি কেটে তা আপত্তিকর ছবির সঙ্গে জুড়ে দিয়ে দুই লাখ টাকা চাঁদা দাবি করেন এক ব্যক্তি। এ ব্যাপারে থানায় মামলার পর গত সোমবার রাতে মো. আবদুল হান্নান (৪২) নামের ওই ব্যক্তিকে গ্রেপ্তার করেছে পুলিশ।
হান্নানের বাড়ি ইমামপুর ইউনিয়নের দৌলতপুর আটআনি গ্রামে। তাঁর স্ত্রী ও চার সন্তান রয়েছেন।
গজারিয়া থানার পরিদর্শক (তদন্ত) মো. ফরিদউদ্দিন গতকাল বিকেলে জানান, প্রাথমিক তদন্তে ঘটনার সত্যতা পাওয়া গেছে। এ বিষয়ে হান্নান ও তাঁর স্ত্রীর বিরুদ্ধে মামলা করা হয়েছে। হান্নানকে আদালত জেলহাজতে পাঠিয়েছেন।
