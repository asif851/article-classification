
নীতিমালা অনুসারে সিলেটের পাঁচ উপজেলায় থাকা অনুমোদিত পাথর ভাঙার মেশিনগুলো (স্টোন ক্রাসিং মেশিন) তিন মাসের মধ্যে স্টোন ক্রাসিং জোনে স্থানান্তরিত করতে হবে। যাদের অনুমোদন নেই, তাদের উচ্ছেদ করতে হবে।
আজ মঙ্গলবার বিচারপতি সালমা মাসুদ চৌধুরী ও বিচারপতি কাজী মো. ইজারুল হক আকন্দের সমন্বয়ে গঠিত হাইকোর্ট বেঞ্চ এ রায় দেন।
বিষয়টি চলমান তদারকিতে থাকবে জানিয়ে স্টোন ক্রাসিং নীতিমালা যথাযথভাবে অনুসরণ নিশ্চিত করতে বিবাদীদের নির্দেশ দেওয়া হয়েছে।
বাংলাদেশ পরিবেশ আইনবিদ সমিতির করা এক রিটের পরিপ্রেক্ষিতে হওয়া এক রুলের ওপর চূড়ান্ত শুনানি শেষে আদালত আজ এ রায় দেন।
পাঁচটি উপজেলা হলো সিলেট সদর, কোম্পানীগঞ্জ, জৈন্তাপুর, গোয়াইনঘাট ও কানাইঘাট।
