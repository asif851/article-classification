
‘বন বাঁচলে, থাকবে পানি’ স্লোগান নিয়ে রাঙামাটির বাঘাইছড়ি উপজেলায় বিশ্ব পরিবেশ দিবস উপলক্ষে চিত্রাঙ্কন প্রতিযোগিতার আয়োজন করা হয়েছে। গতকাল বৃহস্পতিবার সকালে উপজেলার কাচালং বালিকা উচ্চবিদ্যায়ে এ প্রতিযোগিতা অনুষ্ঠিত হয়। ইউএনডিপি ও সিএসটিডিএফের উদ্যোগে ১০টি শিক্ষাপ্রতিষ্ঠানের ৩০ জন শিক্ষার্থী এতে অংশ নেয়। প্রতিযোগিতার বিচারক ছিলেন রুপালী উচ্চবিদ্যালয়ের প্রধান শিক্ষক ব্রহ্মকুমার চাকমা ও কাচালং কিন্ডারগার্টেনের শিক্ষক সুকিরন চাকমা। পুরস্কার বিতরণ অনুষ্ঠানে বক্তব্য দেন কাচালং বালিকা উচ্চবিদ্যালয়ের প্রধান শিক্ষক ভদ্রসেন চাকমা, ইউএনডিপি বাঘাইছড়ি সমন্বয়ক আলো প্রিয় চাকমা ও শিক্ষক সুকিরন চাকমা। বাঘাইছড়ি (রাঙামাটি) প্রতিনিধি|
