
হুঁশ ফিরেছে বুনো হাতিটির। শঙ্কামুক্ত হাতিটি দাঁড়াতে পারছে। এখন সেটি জামালপুরের সরিষাবাড়ী উপজেলার কামরাবাদ ইউনিয়নের কয়ড়া গ্রামে একটি আমগাছের সঙ্গে দড়ি ও শেকল দিয়ে বাঁধা। শিগগিরই হাতিটিকে গাজীপুরে নেওয়া হবে।
ঢাকার বণ্য প্রাণী অপরাধ দমন ইউনিটের পরিদর্শক অসীম মল্লিক আজ দুপুরে জানান, হাতিটি এখন শঙ্কামুক্ত। তবে এখনো চিকিৎসা চলছে। দু-তিন দিনের মধ্যে হাতিটিকে গাজীপুরে বঙ্গবন্ধু সাফারি পার্কে নেওয়া হবে।গত ২৮ জুন ভারতের আসাম রাজ্য থেকে বন্যার পানিতে ব্রহ্মপুত্র নদ বেয়ে কুড়িগ্রামের রৌমারী সীমান্ত দিয়ে বাংলাদেশে প্রবেশ করে হাতিটি। এরপর শুরু হয় উদ্ধার অভিযান। হাতি উদ্ধার নিয়ে জামালপুরের সরিষাবাড়ীতে গতকাল বৃহস্পতিবার ছিল টান টান উত্তেজনা। চেতনানাশক ছোড়ার পর হাতিটির জলাশয়ে পড়ে যাওয়া, জনতার তৎপরতায় সেখান থেকে উদ্ধার পাওয়া—এসব ঘটনা নিয়ে ব্যাপক উৎ​সাহ ও কৌতূহল সৃষ্টি হয়েছে।
আরও পড়ুন:বুনো হাতির পথে পথে বাধাহাতিও হাসে, ভালোবাসেহাতি উদ্ধার ঘিরে যা হলো...
