
নারায়ণগঞ্জের সিদ্ধিরগঞ্জে আইনশৃঙ্খলা রক্ষাকারী বাহিনীর সঙ্গে হেফাজতে ইসলামের কর্মীদের সংঘর্ষের ঘটনায় করা দুটি মামলায় সংগঠনের দুই নেতাকে গতকাল রোববার জেলহাজতে পাঠানো হয়েছে৷ তাঁরা হলেন সিদ্ধিরগঞ্জের মাদানীনগরের আল জমিয়াতুল মাদ্রাসার অধ্যক্ষ মাওলানা ফয়জুল্লাহ ও মুওয়াদ্দিস আবদুল আউয়াল৷ গত বছরের ৬ মে সিদ্ধিরগঞ্জে আইনশৃঙ্খলা রক্ষাকারী বাহিনীর সদস্যদের সঙ্গে হেফাজতে ইসলামের কর্মীদের সংঘর্ষে দুই বিজিবি সদস্য, দুই পুলিশসহ ১৯ জন নিহত হন৷ এই ঘটনায় পুলিশ ও বিজিবি সিদ্ধিরগঞ্জ থানায় দুটি মামলা করে৷নারায়ণগঞ্জ প্রতিনিধি
