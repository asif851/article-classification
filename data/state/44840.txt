
ওস্তাদ রঘুনাথ দাসের ১৩তম মৃত্যুবার্ষিকী উপলক্ষে রাজশাহী নগরের মিঞাপাড়া এলাকায় গতকাল শুক্রবার উচ্চাঙ্গসংগীতসন্ধ্যার আয়োজন করা হয়। রাজশাহী গণগ্রন্থাগারে পণ্ডিত রঘুনাথ দাস স্মৃতি সংসদ এ অনুষ্ঠানের আয়োজন করে। এতে প্রধান অতিথি ছিলেন পণ্ডিত অমরেশ রায় চৌধুরী। সভাপতিত্ব করেন চিকিৎসক ও সাহিত্যিক মামুন হোসাইন। বিশেষ অতিথি ছিলেন কবি রুহুল আমিন প্রামাণিক ও পণ্ডিত কানু মোহন গোস্বামী। উচ্চাঙ্গসংগীত পরিবেশন করেন শিল্পী অশীত রায়। বাঁশিতে শরৎ কুমার পাল ও বেহালায় ছিলেন তমাল দাস। তবলায় সহযোগিতা করেন উত্তম হালদার, দীনবন্ধু পাল ও অরুণ দাস।
