
জিহাদের বাবা নাসির ফকিরকে রাজধানীর শাহজাহানপুর থানায় নিয়ে নির্যাতন করা হয়নি বলে দাবি করেছেন পুলিশের মহাপরিদর্শক (আইজিপি) হাসান মাহমুদ খন্দকার। তাঁর দাবি, সৎ উদ্দেশ্য নিয়ে আন্তরিকভাবে তাঁকে জিজ্ঞাসাবাদ করা হয়েছে। তবে যদি কোনো নির্যাতনের ঘটনা ঘটে, তাহলে তা খতিয়ে দেখে ব্যবস্থা নেওয়া হবে বলে জানিয়েছেন তিনি। এ সময় স্বরাষ্ট্র প্রতিমন্ত্রী আসাদুজ্জামান খানও সেখানে উপস্থিত ছিলেন।স্বরাষ্ট্র প্রতিমন্ত্রীও একমত পোষণ করে বলেন, যদি কোনো খারাপ উদ্দেশ্যে নাসিরকে আটকে রাখা হয় বা নির্যাতন করা হয়, তবে তা অত্যন্ত দুঃখজনক হবে। এ রকম কিছু হলে যিনি দায়ী, তাঁর বিরুদ্ধে ব্যবস্থা নেওয়া হবে।
অসহায় বাবাকে পুলিশ আটকে রাখল ১২ ঘণ্টাআজ রোববার স্বরাষ্ট্র মন্ত্রণালয়ে জঙ্গিবিরোধীবিষয়ক এক সভা শেষে সাংবাদিকদের এসব কথা বলেন আইজিপি হাসান মাহমুদ খন্দকার। থানায় ১২ ঘণ্টা ধরে জিহাদের বাবাকে আটকে রাখার কারণ জানতে চাইলে তিনি দাবি করেন, যখন শিশু জিহাদকে পাওয়া যাচ্ছিল না, তখন খোঁজখবর নেওয়ার জন্য তার বাবা নাসির ফকিরকে থানায় জিজ্ঞাসাবাদ করা হয়। রহস্য উন্মোচনের জন্য নাসিরকে সেখানে নেওয়া হয়েছিল। আন্তরিকতার কোনো অভাব ছিল না।এ ব্যাপারে স্বরাষ্ট্র প্রতিমন্ত্রী আসাদুজ্জামান খান বলেন, ‘উদ্ধারের সময় ফায়ার সার্ভিস ও অন্যান্য সংগঠনগুলো যখন ক্যামেরা দিয়েও শিশু জিহাদের অস্তিত্ব পাচ্ছিল না, তখন তাদের বরাত দিয়েই বলেছি, শিশুটিকে পাওয়া যায়নি।’ তার পরও তিনি অভিযান অব্যাহত রাখতে বলেছেন বলে জানান।স্বরাষ্ট্র প্রতিমন্ত্রী বলেন, ‘পুরো বিষয়েই আন্তরিক ছিলাম। আন্তরিক ছিলাম বলেই সারা রাত বসে ছিলাম। ভেবেিছ, বসে থাকলে উদ্ধারকাজটি দ্রুত হবে। আন্তরিকতার সঙ্গে উদ্ধারকাজের সঙ্গে সংশ্লিষ্টরা দায়িত্ব পালন করতে পারবে।’
