
নওগাঁর রানীনগরের আবাদপুকুর বাজারে দুটি কাপড়ের দোকানের তালা কেটে প্রায় চার লাখ টাকার মালামাল চুরির ঘটনা ঘটেছে। দোকানমালিক আবদুল জলিল ওরফে স্বপন জানান, ওই বাজারের সোনা মার্কেটে তাঁর জহুরা গার্মেন্টস ও বস্ত্র বিতান নামের দোকানের তালা কেটে চোরেরা শাড়ি, লুঙ্গি, থ্রি-পিসসহ প্রায় দেড় লাখ টাকার মালামাল চুরি করে নিয়ে যায়। এ ছাড়া একই মার্কেটে অবস্থিত অপু গার্মেন্টস নামের দোকানের তালা কেটে নগদ ২০ হাজার টাকাসহ প্রায় দুই লাখ টাকার মালামাল চুরি করে নিয়ে যায় চোরেরা।
