
৪৫তম বিজয় দিবস উপলক্ষে গতকাল শুক্রবার কুমিল্লা নগরে অন্তত ৫০ হাজার লোকের বিজয় শোভাযাত্রা অনুষ্ঠিত হয়েছে। বিকেল চারটায় কুমিল্লা টাউন হল প্রাঙ্গণ থেকে কুমিল্লা-৬ (আদর্শ সদর) আসনের সাংসদ আ ক ম বাহাউদ্দিনের নেতৃত্বে শোভাযাত্রাটি নগরের বিভিন্ন সড়ক প্রদক্ষিণ করে পুনরায় টাউন হল মাঠে এসে শেষ হয়। শোভাযাত্রায় মুক্তিযোদ্ধা সংসদ, কুমিল্লার ৫০টি শিক্ষাপ্রতিষ্ঠানের শিক্ষক-শিক্ষার্থী, নগরের ১৮টি ওয়ার্ডের নেতা-কর্মী, বেসরকারি উন্নয়ন সংস্থার নেতৃবৃন্দ, বিএমএ, আইনজীবী সমিতি, জেলা রংমিস্ত্রি সমিতি, আদর্শ সদর উপজেলার ছয় ইউনিয়নের চেয়ারম্যানের নেতৃত্বে লোকজন অংশ নেন।
