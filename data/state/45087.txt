
লক্ষ্মীপুর পৌরসভার লামচরী এলাকা থেকে গতকাল মঙ্গলবার আশরাফ উদ্দিন শামীম (২৩) নামের এক ছাত্রের ঝুলন্ত লাশ উদ্ধার করেছে পুলিশ।আশরাফ চট্টগ্রাম বিশ্ববিদ্যালয়ের মেরিন সায়েন্স অ্যান্ড ফিশারিজ বিভাগের দ্বিতীয় বর্ষের ছাত্র ছিলেন। তিনি লক্ষ্মীপুর সদর উপজেলার টুমচর গ্রামের আহছান উল্যার ছেলে।পুলিশ ও আশরাফের স্বজনেরা জানান, আশরাফ চট্টগ্রামে পরিবারের সঙ্গে থাকতেন। গত শুক্রবার তিনি চট্টগ্রাম থেকে লক্ষ্মীপুর শহরের লামচরী এলাকায় ফুফাতো বোনের বাড়িতে বেড়াতে আসেন। সোমবার রাতে খাবার খেয়ে তিনি ওই বাড়ির একটি কক্ষে ঘুমাতে যান। গতকাল সকালে বাড়ির লোকজন ঘরের আড়ার সঙ্গে আশরাফের ঝুলন্ত লাশ দেখে পুলিশে খবর দেন। পুলিশ ঘটনাস্থলে গিয়ে লাশ উদ্ধার করে।
