
বিএনপির চেয়ারপারসন খালেদা জিয়া সাম্প্রদায়িক শক্তিকে ক্ষমতায় আনার জন্য আবারও ষড়যন্ত্র করছেন বলে মন্তব্য করেছেন খাদ্যমন্ত্রী কামরুল ইসলাম। খবর বাসসেরমন্ত্রী বলেন, বেগম জিয়া নারায়ণগঞ্জের ঘটনার জন্য র্যাবকে বিলুপ্ত করার কথা বলছেন। র্যাব বিলুপ্ত করার দাবির মধ্য দিয়ে তিনি প্রমাণ করেছেন, সাম্প্রদায়িক শক্তিকে তাঁরা আবার ক্ষমতায় আনতে চান।আজ মঙ্গলবার জাতীয় প্রেসক্লাবের কনফারেন্স লাউঞ্জে এক সভায় এ কথা বলেন।  ‘চলমান রাজনীতির প্রেক্ষাপটে দেশ ও জাতির কল্যাণে প্রধানমন্ত্রী শেখ হাসিনার বিকল্প নাই’ শীর্ষক এই আলোচনা সভার আয়োজন করে আওয়ামী হকার্স লীগ।সংগঠনের সভাপতি এস এম জাকারিয়া হানিফের সভাপতিত্বে অনুষ্ঠিত সভায় আরও বক্তব্য দেন ঢাকা মহানগর আওয়ামী লীগের সাংগঠনিক সম্পাদক শাহে আলম মুরাদ, কৃষক লীগের সহসভাপতি এম এ করিম, সংগঠনের সাধারণ সম্পাদক মো. জাহিদ আলী, যুগ্ম সাধারণ সম্পাদক কামাল হোসেন প্রমুখ।খালেদা জিয়ার নারায়ণগঞ্জ সফর প্রসঙ্গে কামরুল ইসলাম বলেন, তিনি (বেগম জিয়া) ঘটনার ১৭ দিন পর সেখানে যাচ্ছেন। সেখানে গিয়ে তিনি আবার না নতুন করে কোনো সহিংসতা ছড়ান। দয়া করে নারায়ণগঞ্জের হত্যা নিয়ে রাজনীতির নোংরা খেলা না খেলতে খালেদা জিয়ার প্রতি আহ্বান জানান খাদ্যমন্ত্রী। খাদ্যমন্ত্রী বলেন, প্রধানমন্ত্রী শেখ হাসিনার নেতৃত্বে দেশ যখন শান্তিপূর্ণভাবে পরিচালিত হচ্ছে, তখন একটি গোষ্ঠী অরাজকতা সৃষ্টির চেষ্টা করছে। তাদের কোনো জনসমর্থন নেই। তাদের কর্মসূচি পালন করার শক্তি নেই। তারা ভাড়া করা সন্ত্রাসী দিয়ে সন্ত্রাসী কর্মকাণ্ড চালায়। ‘দেশে ষড়যন্ত্র থেমে নেই’ এ কথা উল্লে­খ করে তিনি বলেন, একটি গোষ্ঠী দেশকে নৈরাজ্যের দিকে নিয়ে যাওয়ার চেষ্টা করছে। তারা আবারও অস্থিরতা সৃষ্টির চেষ্টা করে অনৈতিকভাবে রাষ্ট্রীয় ক্ষমতা দখল করতে চায় বলে অভিযোগ করেন তিনি। 
