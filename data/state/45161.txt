
বাংলাদেশ ক্রাইম রিপোর্টার্স অ্যাসোসিয়েশনের (ক্র্যাব) কার্যনির্বাহী কমিটির নির্বাচনে সভাপতি ও সাধারণ সম্পাদক নির্বাচিত হয়েছেন যথাক্রমে আখতারুজ্জামান লাবলু ও মাহবুব আলম লাবলু। আজ রোববার সকাল থেকে বিকেল পর্যন্ত রাজধানীর সেগুনবাগিচায় ঢাকা রিপোর্টার্স ইউনিটির দোতলায় ভোট গ্রহণ চলে।সন্ধ্যার পর ক্র্যাব কার্যালয় থেকে গণমাধ্যমে পাঠানো নির্বাচনের ফলাফল থেকে এ তথ্য জানা যায়।কমিটিতে সহ সভাপতি মির্জা মেহেদী তমাল ,যুগ্ম সম্পাদক মোমিন হোসেন, প্রচার ও প্রকাশনা সম্পাদক এম এম বাদশা, প্রশিক্ষণ ও গবেষণা সম্পাদক মমতাজ উদ্দিন, ক্রীড়া ও সাংস্কৃতিক সম্পাদক জাহাঙ্গীর হোসেন বাবু, দপ্তর সম্পাদক আজিজুল হাকিম এবং কার্যনির্বাহী সদস্য আমিনুল ইসলাম, এমদাদুল হক খান ও শাহীন আবদুল বারী নির্বাচিত হয়েছেন। এ ছাড়া অর্থ সম্পাদক পদে এসএম দেলোয়ার হোসেন ও সাংগঠনিক সম্পাদক পদে মামুনূর রশিদ বিনা প্রতিদ্বন্দ্বিতায় নির্বাচিত হয়েছেন।
