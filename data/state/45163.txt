
প্রখ্যাত সাহিত্যিক, সাংবাদিক ও রাজনীতিবিদ আবুল মনসুর আহমদের ৩৫তম মৃত্যুবার্ষিকী আজ ১৮ মার্চ। যথাযোগ্য মর্যাদায় আজ দিবসটি পালন করা হবে। ছিলেন একাধারে রাজনীতিবিদ, আইনজ্ঞ ও সাংবাদিক এবং বাংলা সাহিত্যের অন্যতম শ্রেষ্ঠ বিদ্রূপাত্মক রচয়িতা। ১৯৪৬-এ অবিভক্ত বাংলার কলকাতা থেকে প্রকাশিত ইত্তেহাদ-এর সম্পাদক এবং তৎকালীন কৃষক ও নবযুগ পত্রিকায়ও কাজ করেন তিনি।আবুল মনসুর আহমদ শেরেবাংলা এ কে ফজলুল হকের যুক্তফ্রন্ট সরকারের প্রাদেশিক শিক্ষামন্ত্রী এবং ১৯৫৭ সালে তদানীন্তন প্রধানমন্ত্রী হোসেন শহীদ সোহরাওয়ার্দীর আওয়ামী লীগ সরকারের কেন্দ্রীয় বাণিজ্য ও শিল্পমন্ত্রী ছিলেন।তাঁর রচনার মধ্যে রয়েছে বিখ্যাত বিদ্রূপাত্মক রচনাবলিআয়না, আসমানী পর্দা, গালিভারের সফরনামা ও ফুড কনফারেন্স। আত্মজীবনীমূলক দুটি গ্রন্থ আত্মকথা ও আমার দেখা রাজনীতির পঞ্চাশ বছর। আরও রয়েছে বাংলার সামাজিক ও রাজনৈতিক ইতিহাসের ওপর বিখ্যাত রচনাবলি।পাকিস্তানের প্রথম দিকে তিনি ছিলেন আওয়ামী লীগের প্রথম সারির একজন নেতা। ১৯৫৪-এর নির্বাচনে যুক্তফ্রন্টের মেনিফেস্টো ‘একুশ দফা’র রচয়িতা তিনি—যে নির্বাচনে মুসলিম লীগকে পূর্ববাংলার ক্ষমতা থেকে উৎখাত করা হয়। রাজনৈতিক কারণে তাঁকে পঞ্চাশ দশকের শেষ দিকে ও ষাটের দশকের প্রথম দিকে বেশ কয়েকবার কারাবরণ করতে হয়। বাংলা একাডেমি সম্প্রতি আবুল মনসুর আহমদ রচনাসমগ্র নিয়ে তিন খণ্ড প্রকাশনা করেছে। আরও তিন খণ্ড প্রকাশিতব্য রয়েছে। বিজ্ঞপ্তি।
 
