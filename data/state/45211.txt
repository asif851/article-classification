
জাহাঙ্গীরনগর বিশ্ববিদ্যালয়ে আজ মঙ্গলবার থেকে শুরু হচ্ছে তৃতীয় জাতীয় বিতর্ক প্রতিযোগিতা। পাঁচ দিনব্যাপী এই প্রতিযোগিতার আয়োজন করেছে জাহাঙ্গীরনগর ইউনিভার্সিটি ডিবেট অর্গানাইজেশন।গতকাল সোমবার এক সংবাদ সমেঞ্চলনের মাধ্যমে এ তথ্য জানান সংগঠনের সভাপতি ও বিতর্ক প্রতিযোগিতার আহ্বায়ক নূর ই আলম। তিনি বলেন, ‘মুক্তিযুদ্ধের চেতনাকে লালন করে সাম্প্রদায়িকতা ও জঙ্গিমুক্ত যুক্তিবাদী সমাজ গড়তে আমাদের এবারের আয়োজন। ২৮ সেপ্টেম্বর পর্যন্ত এই আয়োজনে সারা দেশের শতাধিক শিক্ষাপ্রতিষ্ঠানের অর্ধসহস্রাধিক বিতার্কিক অংশ নেবেন। শিক্ষাপ্রতিষ্ঠানের মধ্যে রয়েছে সরকারি-বেসরকারি ৪০টি বিশ্ববিদ্যালয়, দেশের বিভিন্ন জেলার ৩৪টি স্কুল ও কলেজ।প্রতিযোগিতায় থাকছে ষষ্ঠ আন্তবিশ্ববিদ্যালয় বিতর্ক প্রতিযোগিতা, তৃতীয় আন্তকলেজ বিতর্ক প্রতিযোগিতা ও তৃতীয় আন্তস্কুল বিতর্ক প্রতিযোগিতা। সংবাদ সমেঞ্চলনে উপস্থিত ছিলেন সংগঠনটির ছাত্র উপদেষ্টা জাফর সাদিক, সাধারণ সম্পাদক হাদীসুর রহমান, প্রেস অ্যান্ড মিডিয়া সম্পাদক রাইসা রহমতউল্লাহ, সহ-সাংগঠনিক সম্পাদক রিয়াজুল ইসলাম প্রমুখ।
 
