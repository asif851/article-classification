
সড়ক পরিবহন ও সেতুমন্ত্রী ওবায়দুল কাদের বলেছেন, বিজয়ের মাসে বিজয় দিবসের আগেই পদ্মা সেতুর মূল কাজের আনুষ্ঠানিক উদ্বোধন করা হবে। প্রধানমন্ত্রী শেখ হাসিনা এর উদ্বোধন করবেন।
আজ শনিবার দুপুরে মুন্সিগঞ্জের লৌহজং উপজেলার মাওয়ায় পদ্মা সেতু নির্মাণ প্রকল্প এলাকা পরিদর্শনে গিয়ে সাংবাদিকদের সঙ্গে কথা বলেন ওবায়দুল কাদের।
এ সময় পদ্মা সেতুর মূল কাজের ২৬ ভাগ ইতিমধ্যে সম্পন্ন হয়েছে বলেও জানান মন্ত্রী।
পরে সেতু নির্মাণ প্রকল্পের কাজকর্ম ঘুরে ঘুরে দেখেন তিনি। প্রকল্প সংশ্লিষ্ট চীন ও বাংলাদেশ সেনাবাহিনীর কর্মকর্তারা মন্ত্রীর সঙ্গে ছিলেন।
