
বাংলাদেশকে জঙ্গির দেশ বানানোর ষড়যন্ত্র সফল হয়নি বলে মন্তব্য করেছেন স্বরাষ্ট্রমন্ত্রী আসাদুজ্জামান খান কামাল। তিনি বলেন, দেশের মানুষ জঙ্গিবাদ বন্ধে এক হয়েছেন। তাঁরা সন্ত্রাসী ও জঙ্গিদের কোনো আশ্রয়-প্রশ্রয় দেয় না। জনগণের কারণেই দেশকে জঙ্গি রাষ্ট্র কেউ বানাতে পারেনি।গতকাল রোববার দুপুরে চট্টগ্রাম জেলা আইনশৃঙ্খলা কমিটির বিশেষ সভায় প্রধান অতিথির বক্তব্যে স্বরাষ্ট্রমন্ত্রী এসব কথা বলেন। সভায় সভাপতিত্ব করেন চট্টগ্রাম জেলা প্রশাসক মো. সামসুল আরেফিন।ইসলামকে ‘জঙ্গি ধর্ম’ করার চক্রান্ত চলছে উল্লেখ করে স্বরাষ্ট্রমন্ত্রী আসাদুজ্জামান খান কামাল বলেন, ইসলাম শান্তি ও মানবতার ধর্ম। কিন্তু আজকে বিশ্বে এমন কথা হচ্ছে ‘অল হিউম্যান আর নট টেররিস্ট, বাট অল টেররিস্ট আর মুসলিম (সব মানুষ সন্ত্রাসী নয়, কিন্তু সব সন্ত্রাসী মুসলিম)’। জঙ্গিবাদকে বৈশ্বিক সমস্যা উল্লেখ করে তিনি বলেন, একাত্তরের পরাজিত শক্তিরাই দেশের উন্নয়ন বাধাগ্রস্ত করতে এবং দেশকে অকার্যকর করতে বিভিন্ন সময়ে বিভিন্ন রূপে আত্মপ্রকাশ করছে।বাংলাদেশের জঙ্গিদের সঙ্গে আন্তর্জাতিক জঙ্গিবাদের কোনো সম্পৃক্ততা নেই দাবি করে স্বরাষ্ট্রমন্ত্রী বলেন, ‘তারা সবাই দেশীয় জঙ্গি। এগুলো এখানেই সব সময় ঘাপটি মেরে থাকে। সুযোগ পেলেই ওপরে ওঠে। এরা বাইরে থেকেও আসেনি, বাইরে থেকে এসেও এখানে কাজ করে না।’জঙ্গিদের অর্থায়ন বন্ধের বিষয়ে সাংবাদিকদের প্রশ্নের জবাবে আসাদুজ্জামান খান বলেন, ‘এ ব্যাপারে একটি কমিটি আছে। সব তথ্য গুরুত্বের সঙ্গে দেখছি। এনজিও জঙ্গি অর্থায়ন করে বলে একটা কথা এসেছে। সব এনজিও আমাদের গোয়েন্দা নজরদারিতে আছে।’সভায় র্যা ব-৭-এর অধিনায়ক লেফটেন্যান্ট কর্নেল মিফতাহ উদ্দিন আহমদ দ্রুত সময়ের মধ্য জঙ্গি আস্তানায় প্রবেশের জন্য সোয়াটের মতো র্যা ব-পুলিশকেও ‘বুলেটপ্রুফ শিল্ড’ দেওয়ার জন্য স্বরাষ্ট্রমন্ত্রীর প্রতি অনুরোধ জানান।সভায় চট্টগ্রামে ইয়াবা পাচার রোধে ‘ক্রসফায়ারের’ ব্যবস্থা প্রচলনের অনুরোধ জানান আনোয়ারা উপজেলা চেয়ারম্যান তৌহিদুল হক চৌধুরী।সভায় জঙ্গি তৎপরতা বন্ধ, মাদক, চট্টগ্রাম নগরের যানজট সহনীয় করাসহ বিভিন্ন বিষয়ে আলোচনা করেন জনপ্রতিনিধি, শিক্ষক, আইনজীবী ও আইনশৃঙ্খলা রক্ষাকারী বাহিনীর সদস্যরা। এতে বক্তব্য দেন চট্টগ্রাম ১৪ আসনের (চন্দনাইশ উপজেলা) সাংসদ নজরুল ইসলাম, সরকারি কমার্স কলেজের অধ্যক্ষ আইয়ুব ভূঁইয়া, চট্টগ্রাম জেলার পুলিশ সুপার নুরে আলম মিনা, নগর পুলিশের উপকমিশনার (দক্ষিণ) এস এম মোস্তাইন হোসেন, জেলা মুক্তিযোদ্ধা কমান্ডার মো. শাহাবউদ্দিন, মহানগর কমান্ডার মোজাফ্ফর আহমেদ, চট্টগ্রাম জেলা পিপি সিরাজুল ইসলাম।মাদকদ্রব্য ধ্বংসগত এক বছরে বাংলাদেশ কোস্টগার্ডের পূর্বাঞ্চলের অভিযানে জব্দ করা ৪৮ লাখ ১৮ হাজার ৩৫৬টি ইয়াবা বড়ি, ৭ হাজার ৩৬০ ক্যান বিয়ার, ১ হাজার ৯৯৮ বোতল বিদেশি মদ, ৮ বোতল বাংলা মদ ও সাড়ে ৩ কেজি গাঁজা ধ্বংস করা হয়। কোস্টগার্ডের চট্টগ্রাম বেইসে অনুষ্ঠিত মাদকদ্রব্য ধ্বংসকরণ অনুষ্ঠানে প্রধান অতিথি ছিলেন স্বরাষ্ট্রমন্ত্রী আসাদুজ্জামান খান কামাল। বিশেষ অতিথি ছিলেন মাদকদ্রব্য নিয়ন্ত্রণ অধিদপ্তরের মহাপরিচালক খন্দকার রাকিবুর রহমান, কোস্টগার্ডের মহাপরিচালক রিয়ার অ্যাডমিরাল আওরঙ্গজেব চৌধুরী ও পূর্বাঞ্চলের জোনাল কমান্ডার ক্যাপ্টেন শহীদুল ইসলাম প্রমুখ।
