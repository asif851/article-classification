
নেত্রকোনার মোহনগঞ্জ উপজেলার সমাজ সহিলদেও ইউনিয়ন পরিষদের (ইউপি) চেয়ারম্যান ও উপজেলা বিএনপির যুগ্ম সম্পাদক এনামুল হক ওরফে স্বপনকে (৪২) গ্রেপ্তার করেছেন যৌথ বাহিনীর সদস্যরা।গত সোমবার রাতে পৌর শহরের কাজীর অফিসের মোড় থেকে তাঁকে গ্রেপ্তার করা হয়।মোহনগঞ্জ থানার উপপরিদর্শক (এসআই) আরিফুর রহমান জানান, নাশকতার পরিকল্পনায় জড়িত থাকার অভিযোগে সোমবার দিবাগত রাত দেড়টার দিকে মোহনগঞ্জ পৌর শহরের কাজীর অফিসের মোড় থেকে যৌথ বাহিনীর সদস্যরা এনামুলহককে গ্রেপ্তার করেন।এ সময় নেত্রকোনা জেলা প্রশাসনের নির্বাহী হাকিম রফিকুল ইসলাম উপস্থিত ছিলেন। ওই রাতেই তাঁকে পুলিশের কাছে হস্তান্তর করা হয়। গতকাল মঙ্গলবার তাঁকে আদালতের মাধ্যমে কারাগারে পাঠানো হয়েছে।
