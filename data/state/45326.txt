
রাজধানীর পল্লবী থানার কালশীতে কুর্মিটোলা বিহারি ক্যাম্পে সংঘর্ষ, আগুনে পুড়ে নয়জন ও গুলিতে একজন নিহত হওয়ার ঘটনায় গতকাল রোববার ছয়টি মামলা হয়েছে৷ এর মধ্যে তিনটি মামলায় আসামি করা হয়েছে ক্যাম্পের বাসিন্দা ও গুলিতে নিহত কারচুপি-শ্রমিক মো. আজাদকে (৪০)৷গত শনিবারের ওই ঘটনার জন্য ক্যাম্পের বাসিন্দারা আওয়ামী লীগের স্থানীয় সাংসদ ইলিয়াসউদ্দিন মোল্লাহ্কে দায়ী করেছেন৷ তবে সাংসদ এ ঘটনায় তাঁর সম্পৃক্ততার অভিযোগ অস্বীকার করেছেন৷১০ জন হত্যার বিচারের দাবিতে ক্যাম্পের বাসিন্দারা গতকাল সকাল থেকে ক্যাম্পের সামনের সড়ক অবরোধ করে বিক্ষোভ করেন৷ রাত সোয়া নয়টার দিকে ১০টি লাশ ক্যাম্পে নেওয়া হয়৷ রাত ১২টার পর অবরোধ তুলে নেওয়া হয় এবং লাশগুলো কালশী কবরস্থানে দাফন করা হয়৷শনিবার ভোরে ক্যাম্পের বাসিন্দাদের সঙ্গে পুলিশ ও বহিরাগতদের সংঘর্ষের একপর্যায়ে দুর্বৃত্তরা আটটি ঘরে বাইরে থেকে তালা লাগিয়ে আগুন ধরিয়ে দেয়৷ এতে ঘুমন্ত অবস্থায় দগ্ধ হয়ে একই পরিবারের নয়জন মারা যায়। দুপুর সাড়ে ১২টা পর্যন্ত চলা সংঘর্ষে ক্যাম্পের বাসিন্দা আজাদ গুলিতে নিহত হন। পুলিশসহ অর্ধশতাধিক আহত হন।শনিবারের ঘটনায় গতকাল পল্লবী থানায় হওয়া ছয়টি মামলার মধ্যে একটি করেন পল্লবী থানার উপপরিদর্শক (এসআই) জাহিদুল ইসলাম৷ এ মামলায় নিহত আজাদসহ এক হাজার ৩০৯ জনকে আসামি করা হয়। মিরপুরের বাসিন্দা মোবারক হোসেন ও বাউনিয়া বাঁধের চা-দোকানি ওমর ফারুকের করা দুটি মামলায়ও আজাদকে অাসামি করা হয়েছে৷ এ দুই মামলায় আসামি করা হয়েছে মোট দুই হাজার ৪১২ জনকে৷ অপর তিনটি মামলায়ও ক্যাম্পের বাসিন্দাদের আসািম করা হয়৷ এসব এজাহারে নাম উল্লেখ থাকা ৩৪ জনের মধ্যে নারীও আছেন৷আগুনে পুড়ে নয়জন এবং গুলিতে আজাদের মৃত্যুর ঘটনায় পল্লবী থানায় পুলিশের করা মামলায় বলা হয়, ত্রিমুখী সংঘর্ষে আজাদ গুলিবিদ্ধ হন এবং পরে তিনি হাসপাতালে মারা যান। অজ্ঞাতনামা আসামিরা ক্যাম্পে অগ্নিসংযোগ করে ও ইটপাটকেল মেরে মানুষের মৃত্যু ঘটিয়েছে।স্ট্রান্ড্রেড পাকিস্তানিজ জেনারেল রিপ্যাট্রিয়েশন কমিটির (এসপিআরজিএস) কুর্মিটোলা ক্যাম্প শাখার সভাপতি মোস্তাক আহমেদ ও সাধারণ সম্পাদক মুন্না হোসেন বলেন, ‘পুলিশ আজাদকে গুলি করে মারল। সেই আজাদের বিরুদ্ধেই মামলা করা হলো৷ আবার পুলিশের সামনে যুবলীগের নেতা-কর্মীরা আটটি ঘরে তালা মেরে আগুন দিল। অথচ পুলিশ হামলাকারীদের রক্ষা করতে এবং এই বর্বর ঘটনা ধামাচাপা দিতে নিজেরা ও বহিরাগতদের দিয়ে এসব মামলা করিয়েছে।পল্লবী থানার ভারপ্রাপ্ত কর্মকর্তা (ওসি) সৈয়দ জিয়াউজ্জামান বলেন, শবে বরাতে আতশবাজি পোড়ানো ও ফোটানো নিয়ে বিহারিদের দুই পক্ষের মধ্যে সংঘর্ষ হয়। ক্যাম্পের বাসিন্দাদের বিরুদ্ধে বিহারিদের এক পক্ষ ও ক্ষতিগ্রস্ত দোকানিরা মামলা করেছেন। নিহতদের পরিবারের পক্ষ থেকে কেউ থানায় মামলা করতে আসেননি।শনিবারের ঘটনার প্রতিবাদে ও ১০ হত্যার বিচারের দাবিতে গতকাল বেলা ১১টার পর কুর্মিটোলা ক্যাম্পের শত শত নারী-পুরুষ কালো ব্যাজ লাগিয়ে সামনের সড়ক অবরোধ করে বিক্ষোভ শুরু করেন৷ তাঁরা ঘটনার জন্য সাংসদ ইলিয়াস মোল্লাহ্কে দায়ী করেন এবং তাঁর ফাঁসির দাবিতে স্লোগান দেন৷ তাঁর কুশপুত্তলিকাও পোড়ানো হয়৷সকাল থেকে বিপুলসংখ্যক পুলিশ সাঁজোয়া যান ও জলকামান নিয়ে ক্যাম্পের সামনে অবস্থান নেয়। ক্যাম্পের আশপাশের দোকানপাট বন্ধ ছিল। ক্যাম্পের ঘরে ঘরে ওড়ানো হয় কালো পতাকা।সকালে মহানগর গোয়েন্দা পুলিশ (ডিবি) ও পুলিশের অপরাধ তদন্ত বিভাগের (সিআইডি) অপরাধ শনাক্তকরণ দল পুড়ে যাওয়া আটটি ঘর ফিতা দিয়ে ঘিরে রাখে। তারা ঘরগুলো থেকে আলামত সংগ্রহ ও জব্দ তালিকা করে।বেলা তিনটার পর মিরপুরের বিভিন্ন ক্যাম্প থেকে বিহারিরা কুর্মিটোলা ক্যাম্পে যাওয়ার পথে কালশী রোডে পুলিশ বাধা দেয়। এ নিয়ে পুলিশের সঙ্গে তাঁদের পাল্টাপাল্টি ধাওয়া হয়। পরে পুলিশ পরিস্থিতি নিয়ন্ত্রণে আনে।সন্ধ্যায় ঢাকা মেডিকেল কলেজ মর্গে ১০ জনের লাশের ময়নাতদন্ত শেষ হয়। রাত সোয়া নয়টার দিকে কড়া পুলিশ
