
খুলনা নগরে লবণচরা সরকারি মাধ্যমিক বিদ্যালয়ের একাডেমিক কাম প্রশাসনিক ভবনের ভিত্তিপ্রস্তর স্থাপন করা হয়েছে। গতকাল শনিবার দুপুরে খুলনা ২ আসনের সাংসদ মিজানুর রহমান এই ভিত্তিপ্রস্তর স্থাপন করেন।নগরের লবণচরায় ১ একর ৭০ শতাংশ জমির ওপর ৯ কোটি ১০ লাখ ৭০ হাজার টাকা ব্যয়ে ৫২ হাজার ৫৭৩ বর্গফুট আয়তনে বহুতল একাডেমিক ভবন হবে। মাধ্যমিক ও উচ্চমাধ্যমিক শিক্ষা অধিদপ্তরের পরিচালক অধ্যাপক টি এম জাকির হোসেনের সভাপতিত্বে উদ্বোধনী অনুষ্ঠানে বিশেষ অতিথির বক্তব্য দেন প্রকল্প পরিচালক অধ্যাপক রফিকুল ইসলাম, অতিরিক্ত জেলা প্রশাসক (শিক্ষা ও আইসিটি) মো. মনিরুজ্জামান, ফ্যাসিলিটিজ ডিপার্টমেন্টের নির্বাহী প্রকৌশলী মো. রেজাউল ইসলাম, জেলা শিক্ষা কর্মকর্তা রফিকুল ইসলাম প্রমুখ।প্রধানমন্ত্রী শেখ হাসিনা ২০১১ সালে খুলনার খালিশপুরের জনসভায় তিনটি স্কুল সরকারীকরণের ঘোষণা দিয়েছিলেন, তার একটি লবণচরা মাধ্যমিক বিদ্যালয়।
