
বাছাইপর্বে চীনা তাইপেকে ৪-২ গোলে হারিয়ে এএফসি অনূর্ধ্ব-১৬ চ্যাম্পিয়নশিপ ফুটবলের চূড়ান্ত পর্বে ওঠায় বাংলাদেশ দলের খেলোয়াড়সহ সংশ্লিষ্ট সবাইকে অভিনন্দন জানিয়েছেন প্রধানমন্ত্রী শেখ হাসিনা। আজ শনিবার রাতে প্রধানমন্ত্রীর কার্যালয় থেকে পাঠানো এক সংবাদ বিজ্ঞপ্তিতে এ অভিনন্দন জানানোর কথা উল্লেখ করা হয়।প্রধানমন্ত্রী আশা প্রকাশ করে অভিনন্দনবার্তায় বলেন, ‘আগামী বছর অনুষ্ঠেয় এএফসি অনূর্ধ্ব-১৬ চ্যাম্পিয়নশিপের চূড়ান্ত পর্বেও আমাদের মেয়েরা দেশপ্রেমে উজ্জীবিত হয়ে তাদের মনোবল আরও দৃঢ় রাখবে।’ দলের খেলোয়াড়দের দক্ষতা বৃদ্ধি আরও কঠোর অনুশীলনের প্রতি মনোযোগী হওয়ার আহ্বান জানান তিনি।
