
দশম জাতীয় সংসদ নির্বাচনে ব্রাহ্মণবাড়িয়া-২ (সরাইল-আশুগঞ্জ) আসনের জাতীয় পার্টির (জাপা) প্রার্থী সাংসদ জিয়াউল হক মৃধার সমর্থনে প্রচারণা চালিয়েছেন মনোনয়ন প্রত্যাহার করে নেওয়া আওয়ামী লীগের প্রার্থী উম্মে ফাতেমা নাজমা বেগম ওরফে শিউলি আজাদ।শিউলি আজাদ বলেন, ‘আমি আওয়ামী লীগের মনোনীত প্রার্থী ছিলাম। দলের নির্দেশে এবং জোটের স্বার্থে আমি আমার প্রার্থিতা প্রত্যাহার করেছি। এই আসনে জোটের প্রার্থী জিয়াউল হক মৃধা। আমি তাঁর পক্ষে নির্বাচনী মাঠে নেমেছি।’
