
প্রখ্যাত গীতিকবি ড. মোহাম্মদ মনিরুজ্জামান ও একাত্তরে শহীদ আসাদুজ্জামানের মা যশোরের রত্নগর্ভা সাজেদা খাতুন আর নেই। মঙ্গলবার বিকেলে যশোর শহরের খড়কি এলাকার নিজ বাড়িতে তিনি শেষ নিশ্বাস ত্যাগ করেন (ইন্না লিল্লাহি ওয়া ইন্না ইলাইহি রাজিউন)। মৃত্যুর সময় তাঁর বয়স হয়েছিল ৯৭ বছর।মো. আসাদুজ্জামান ১৯৭১ সালে পাকিস্তানি সেনাবাহিনীর গুলিতে শহীদ হন। বড় ছেলে ড. মোহাম্মদ মনিরুজ্জামান ছিলেন ঢাকা বিশ্ববিদ্যালয়ের বাংলা বিভাগের অধ্যাপক। তিনি ছিলেন দেশের প্রখ্যাত গীতিকার। তিনি ২০০৮ সালে মারা যান। আরেক ছেলে মো. আখতারুজ্জামানও মায়ের মৃত্যুর আগেই মারা যান।ছেলেদের মধ্যে এনাম-উজ-জামান ঢাকা বিশ্ববিদ্যালয়ে রেজিস্ট্রার পদে কর্মরত আছেন। হাবিব-উজ-জামান বাংলাদেশ উন্মুক্ত বিশ্ববিদ্যালয়ের উপপরিচালক। তারিক-উজ-জামান ক্রীড়া পরিদপ্তরের সহকারী পরিচালক ও মো. শফিকুজ্জামান যশোর জেলা ক্রীড়া সংস্থার সাবেক সাধারণ সম্পাদক ও ক্রীড়া ব্যক্তিত্ব।মো. শফিকুজ্জামান বলেন, বুধবার দুপুরে জোহরের নামাজের পর খড়কি জামে মসজিদের তাঁর জানাজা অনুষ্ঠিত হবে। বিকেলে আছর নামাজের পর খড়কি পারিবারিক কবরস্থানে তাঁকে দাফন করা হবে।২০১১ সালে মা দিবসে যশোরের সাংস্কৃতিক সংগঠন মরহুম সাজেদা খাতুনকে রত্নগর্ভা সম্মাননা জানায়। সাজেদা খাতুনের নয় ছেলের মধ্যে একজন শহীদ ও দুজনের স্বাভাবিক মৃত্যু হয়েছে।
