
সারা দেশে নাশকতার প্রতিবাদে রাজশাহী কৃষি উন্নয়ন ব্যাংকের (রাকাব) কর্মকর্তা-কর্মচারীরা গতকাল সোমবার মানববন্ধন করেছেন। এ ছাড়া মহানগর যুবলীগ বিক্ষোভ মিছিল ও সমাবেশ করেছে।
সকাল ১০টার দিকে নগরের নওদাপাড়া এলাকায় রাকাবের প্রধান কার্যালয়ের সামনে রাকাব বঙ্গবন্ধু পরিষদ মানববন্ধন কর্মসূচির আয়োজন করে। এতে অংশ নেন রাকাবের চেয়ারম্যান এম শাহ নওয়াজ আলী, পরিচালক ওবায়দুর রহমান প্রমাণিক, ব্যবস্থাপনা পরিচালক মনজুর আহমদ, উপব্যবস্থাপনা পরিচালক আবদুল খালেক খানপ্রমুখ।
বিকেল সোয়া পাঁচটার দিকে মহানগর যুবলীগ নগরের কুমারপাড়া দলীয় কার্যালয়ের সামনে থেকে বিক্ষোভ মিছিল বের করে। পরে দলীয় কার্যালয়ের সামনে সমাবেশ করে। এতে উপস্থিত ছিলেন নগর আওয়ামী লীগের সভাপতি এ এইচ এম খায়রুজ্জামান লিটন, সাধারণ সম্পাদক ডাবলু সরকার ও নগর যুবলীগের সভাপতি রমজান আলী।
