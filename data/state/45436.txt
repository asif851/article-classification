
রাজধানীর মিরপুরের শামিম স্মরণি এলাকায় ঘরের সিলিং ফ্যানের সঙ্গে ওড়না পেঁচিয়ে দিনার জাহান (২০) নামে এক নারী আত্মহত্যা করেছেন। আজ রোববার সকাল ১০টার দিকে এ ঘটনা ঘটে। রাতে ঢাকা মেডিকেল কলেজের মর্গে দিনারের লাশ আনা হয়। ঢাকা মেডিকেল কলেজ হাসপাতাল সূত্রে এ তথ্য জানা যায়।
পুলিশের সুরতহাল প্রতিবেদনে বলা হয়, অনামিকা কনকর্ড টাওয়ারের (বাসা-৫৮৩, প্লট ৪-এর সি) পঞ্চম তলায় বাবা-মায়ের সঙ্গে বসবাস করতেন দিনার। আজ সকাল ১০টার দিকে তিনি বাইরে থেকে এসে নিজ কক্ষের দরজা বন্ধ করে দেন। পরে দিনারের ছোট বোন দরজার ফাঁকা দিয়ে উঁকি দিয়ে দেখেন, দিনার ফ্যানের সঙ্গে ওড়না পেঁচিয়ে ঝুলে আছেন। তাঁর চিৎকার শুনে প্রতিবেশীরা এসে দরজার সিটকিনি ভেঙে দিনারকে উদ্ধার করে স্থানীয় একটি হাসপাতালে নিয়ে যায়। সেখানে কর্তব্যরত চিকিৎসক তাঁকে মৃত্যু ঘোষণা করেন। পরে তাঁর মৃতদেহ ঢাকা মেডিকেল কলেজের মর্গে আনা হয়।
মিরপুর মডেল থানায় কর্তব্যরত কর্মকর্তা সহকারী উপপরিদর্শক (এএসআই) আবদুস সালাম বলেন, ‘বিকেল সোয়া চারটার দিকে আমরা খবর পাই। পরে লাশ উদ্ধার করে ঢাকা মেডিকেল কলেজের মর্গে পাঠানো হয়।’
