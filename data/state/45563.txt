
পাঁচ দফা দাবিতে খুলনা অঞ্চলের রাষ্ট্রায়ত্ত পাটকলগুলোর শ্রমিকেরা আজ সোমবার সকাল ছয়টা থেকে রাজপথ ও রেলপথ অবরোধ শুরু করেছে। ধর্মঘটের পাশাপাশি শ্রমিকদের এ কর্মসূচি চলছে।শ্রমিকেরা সকাল থেকে খুলনা-যশোর মহাসড়ক অবরোধ করেছেন। খুলনা-যশোর রেলপথেও অবরোধ চলছে। এতে যাত্রীদের দুর্ভোগ পোহাতে হচ্ছে। আট সপ্তাহের বকেয়া বেতন, ২০ শতাংশ মহার্ঘ ভাতাসহ বিভিন্ন দাবিতে শ্রমিকেরা আন্দোলন করছেন।এ অঞ্চলের রাষ্ট্রায়ত্ত সাত পাটকলে ৪ এপ্রিল থেকে টানা ছয় দিনের (মাঝে শুক্রবার বাদে) শ্রমিক ধর্মঘটের কারণে কারখানাগুলোতে প্রায় এক হাজার মেট্রিক টন উৎপাদন ঘাটতি হয়েছে। যার বাজারমূল্য প্রায় আট কোটি টাকা।আরও জানতে পড়ুনটানা ধর্মঘটে উৎপাদন ঘাটতি এক হাজার মেট্রিক টন
