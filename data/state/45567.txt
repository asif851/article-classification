
চট্টগ্রামে ইয়াবা বড়িসহ মো. সেলিম (৩৭) নামের এক ব্যক্তিকে গ্রেপ্তার করা হয়েছে। গত সোমবার রাতে নগরের চান্দগাঁও থানার বহদ্দারহাট চৌরাস্তার মোড় থেকে তাঁকে গ্রেপ্তার করে র‌্যাব। তাঁর কাছ থেকে ১ হাজার ৭২২টি ইয়াবা উদ্ধার করা হয়েছে। র‌্যাব-৭ চট্টগ্রামের সহকারী পরিচালক শাহেদা সুলতানা প্রথম আলোকে বলেন, সেলিমের বাড়ি কক্সবাজারে। তিনি দীর্ঘদিন ধরে কক্সবাজার থেকে ইয়াবা এনে চট্টগ্রামে বিক্রি করে আসছিলেন। এ ঘটনায় তাঁর বিরুদ্ধে চান্দগাঁও থানায় মামলা করা হয়েছে।
