
নাটোরের লালপুর উপজেলার নওপাড়া দুর্গামন্দিরে দুর্বৃত্তরা হামলা চালিয়ে দুটি প্রতিমা ভাংচুর করেছে এবং মন্দিরের সামনের একটি খড়ের ঘর পুড়িয়ে দিয়েছে৷ গত মঙ্গলবার রাতে এ ঘটনা ঘটে৷পুলিশ, এলাকাবাসী ও মন্দির কর্তৃপক্ষ সূত্রে জানা গেছে, গভীর রাতে নওপাড়া বাজারসংলগ্ন দুর্গামন্দিরে একদল দুর্বৃত্ত হামলা চালায়৷ দুর্বৃত্তরা মন্দিরের সামনের বাঁশের ফটক সরিয়ে একটি গঙ্গা ও একটি সরস্বতী প্রতিমা বের করে ভেঙে ফেলে৷ পরে মন্দিরের সামনের খড়ের একটি চালায়ও তাঁরা অগ্নিসংযোগ করে৷ স্থানীয় লোকজন গতকাল বুধবার সকালে মন্দিরে হামলা ও অগ্নিসংযোগের বিষয়টি দেখতে পান৷মন্দির কমিটির সভাপতি সন্তোষ কুমার বলেন, রাতে কে বা কারা প্রতিমা দুটি ভেঙেছে তা বোঝা যাচ্ছে না৷লালপুর থানার ভারপ্রাপ্ত কর্মকর্তা (ওসি) আবদুল হাই তালুকদার বলেন, খবর পেয়ে পুলিশ ঘটনাস্থল পরিদর্শন করেছে।
