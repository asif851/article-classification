
১২ জুন প্রথম আলোয় প্রকাশিত ‘সরকারি গাড়ি নিয়ে নির্বাচনী সভায় পৌর মেয়ররা’ শীর্ষক সংবাদের একাংশের প্রতিবাদ করেছেন পঞ্চগড় পৌরসভার মেয়র তৌহিদুল ইসলাম। তিনি বলেছেন, মিউনিসিপ্যাল অ্যাসোসিয়েশন অব বাংলাদেশের (ম্যাব) একটি সভায় তিনি উপস্থিত থাকলেও কোনো নির্বাচনী সভায় তিনি যাননি। তিনি সরকারি গাড়ি নিয়েও যাননি বলে দাবি করেন।
প্রতিবেদকের বক্তব্য: রাজশাহীর একটি রেস্তোরাঁয় বিএনপি-সমর্থিত মেয়র পদপ্রার্থী মোসাদ্দেক হোসেনের পক্ষে আশপাশের বিভিন্ন পৌরসভার ৩৭ জন মেয়র উপস্থিত ছিলেন। তৌহিদুল ইসলামও সেখানে ছিলেন। প্রকাশিত প্রতিবেদনে কোথাও বলা হয়নি, তিনি সরকারি গাড়ি নিয়ে গেছেন।
