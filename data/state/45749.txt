
গাজীপুর প্রেসক্লাবের কার্যনির্বাহী পরিষদের (২০১৫-১৬) নবনির্বাচিত কর্মকর্তাদের শপথগ্রহণ অনুষ্ঠান হয়েছে। গতকাল রোববার প্রেসক্লাব ভবনে জেলা প্রশাসক নূরুল ইসলাম নবনির্বাচিতদের শপথবাক্য পাঠ করানোর পর ফুল দিয়ে শুভেচ্ছা জানান। এ সময় উপস্থিত ছিলেন পুলিশ সুপার হারুন অর রশীদ, গাজীপুরের নির্বাহী ম্যাজিস্ট্রেট সাজিদ আনোয়ার, সত্যজিৎ রায় দাস, জেলা আওয়ামী লীগের যুগ্ম সম্পাদক আবদুল হাদী শামীম, মুক্তিযোদ্ধা আবদুর রউফ প্রমুখ। গত সোমবার গাজীপুর প্রেসক্লাবের কার্যনির্বাহী পরিষদের নির্বাচন অনুষ্ঠিত হয়। এতে খায়রুল ইসলাম সভাপতি ও আমিনুল ইসলাম সাধারণ সম্পাদক পদে নির্বাচিত হন। 
