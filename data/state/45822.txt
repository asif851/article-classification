
খুলনা, নারায়ণগঞ্জ ও নোয়াখালী জেলার আংশিক কমিটি ঘোষণা করেছে বিএনপি। গতকাল সোমবার রাতে গণমাধ্যমে বিজ্ঞপ্তি পাঠিয়ে এই তিন জেলার সঙ্গে নারায়ণগঞ্জ মহানগর বিএনপির কমিটি ঘোষণার বিষয়টিও জানানো হয়।খুলনা জেলা বিএনপির সভাপতি হয়েছেন শফিকুল আলম। সাধারণ সম্পাদক করা হয়েছে আমির এজাজ খানকে। এ ছাড়া কাজী মনিরুজ্জামানকে নারায়ণগঞ্জ জেলা বিএনপির সভাপতি, মামুন মাহমুদকে সাধারণ সম্পাদক এবং আবুল কালামকে নারায়ণগঞ্জ মহানগর কমিটির সভাপতি ও এ টি এম কামালকে সাধারণ সম্পাদক করা হয়েছে।আবদুর রহমানকে নোয়াখালী জেলা বিএনপির সভাপতি ও মাহবুব আলমগীরকে সাধারণ সম্পাদক করে আংশিক কমিটি ঘোষণা করা হয়েছে।দলের বিজ্ঞপ্তিতে বলা হয়, বিএনপির চেয়ারপারসন খালেদা জিয়ার নির্দেশক্রমে মহাসচিব মির্জা ফখরুল ইসলাম আলমগীর ঘোষিত কমিটি অনুমোদন করেছেন।
