
বর্ডার গার্ড বাংলাদেশ (বিজিবি) নওগাঁ-১৪ ব্যাটালিয়নের উদ্যোগে গরু ব্যবসায়ী ও এলাকাবাসীর সঙ্গে বিজিবির মতবিনিময় সভা হয়েছে। গতকাল মঙ্গলবার সাপাহার উপজেলার হাঁপানিয়া সীমান্ত এলাকায় এ সভা হয়।‘সীমান্তে অপরাধ নিয়ন্ত্রণ ও আমদানি করা গবাদিপশু থেকে রাজস্ব নিশ্চিত করতে করণীয়’—শীর্ষক মতবিনিময় সভায় নওগাঁ-১৪ বিজিবির অধিনায়ক লে. কর্নেল রফিকুল হাসান বাংলাদেশ-ভারত সীমান্তের শূন্যরেখা অতিক্রম করে গরুসহ ভারতীয় অবৈধ পণ্য আনার জন্য সীমান্তসংলগ্ন এলাকাবাসী ও গরু ব্যবসায়ীদের প্রতি আহ্বান জানান। তিনি বলেন, সীমান্তে হত্যার মূল কারণ ভারত থেকে অবৈধ পথে গরু আনা।এ ছাড়া অবৈধ পথে ভারতে প্রবেশ না করার এবং রাতে গ্রামবাসীকে কাঁটাতারের বেড়ার কাছে না যাওয়ার পরামর্শ দেন তিনি।
