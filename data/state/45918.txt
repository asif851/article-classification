
নারায়ণগঞ্জে সাত খুন মামলায় আজ বৃহস্পতিবার সাক্ষ্য নেওযা চলছে। এই মামলার প্রধান আসামি নূর হোসেনসহ কারাগারে আটক থাকা ২৩ জন আসামি আদালতে উপস্থিত রয়েছেন। সাক্ষ্য দিয়েছেন মামলার বাদী নিহত নজরুলের স্ত্রী সেলিনা ইসলাম।
নারায়ণগঞ্জের জেলা ও দায়রা জজ সৈয়দ এনায়েত হোসেনের আদালতে সকাল সাড়ে ১০টা থেকে এই সাক্ষ্যগ্রহণ শুরু হয়েছে।
গত বছরের ২৭ এপ্রিল ঢাকা-নারায়ণগঞ্জ লিংক রোড থেকে প্যানেল মেয়র নজরুল ইসলাম, আইনজীবী চন্দন সরকারসহ সাতজনকে অপহরণ করা হয়। পরে শীতলক্ষ্যা নদী থেকে তাঁদের লাশ উদ্ধার করা হয়। এ ঘটনায় নজরুলের স্ত্রী সেলিনা ইসলাম ও চন্দনের জামাতা পৃথক মামলা করেন।
