
কক্সবাজার সদর উপজেলার ঝিলংজা ইউনিয়নের কলেজ গেট এলাকায় এক লাখ ৩০ হাজার টাকার জাল নোটসহ মো. রফিক নামের এক ব্যক্তিকে আটক করেছে পুলিশ। গত রোববার রাত সাড়ে আটটায় কলেজ গেটের পাশে চায়ের দোকানে জাল নোট বিক্রির সময় কক্সবাজার সদর মডেল থানার এসআই কল্লোল চৌধুরী তাঁকে জাল নোটসহ আটক করেন। রফিক শহরের কলাতলী চন্দ্রিমা আবাসিক এলাকার মৃত মনু মিয়ার ছেলে। এসআই কল্লোল চৌধুরী জানান, রফিকের কাছে ৫০০ টাকার ২১৪টি এবং ১০০০ টাকার ২৩টি জাল টাকার নোট পাওয়া গেছে। নিজস্ব প্রতিবেদক, কক্সবাজার
