
গাজীপুর সিটি করপোরেশনের ছয়দানা দেউলিয়াবাড়ি এলাকায় গতকাল বৃহস্পতিবার ভোরে অগ্নিকাণ্ডে পাঁচটি মনিহারি দোকান পুড়ে গেছে। গাজীপুর ফায়ার সার্ভিসের স্টেশন কর্মকর্তা শাহিন আলম বলেন, ছয়দানা দেউলিয়াবাড়ি এলাকায় ভোর পাঁচটার দিকে আগুনের সূত্রপাত হয়। খবর পেয়ে ফায়ার সার্ভিসের কর্মীরা আধা ঘণ্টার চেষ্টায় আগুন নেভান। বৈদ্যুতিক শর্টসার্কিট থেকে আগুনের সূত্রপাত হতে পারে। গাজীপুর প্রতিনিধি|
