
রাজশাহী বিশ্ববিদ্যালয় শাখা ছাত্রলীগের সাংগঠনিক সম্পাদক কাউছার আহমেদ ওরফে কৌশিকের বিরুদ্ধে এবার ছিনতাইয়ের অভিযোগে মামলা হয়েছে। গত রোববার রাতে বিশ্ববিদ্যালয়ের মুন্নুজান হলের সামনে এ ছিনতাইয়ের ঘটনা ঘটে। এর আগে গত ১৩ জুন একটি বেসরকারি বিশ্ববিদ্যালয়ের এক শিক্ষার্থীকে আটকে রেখে চাঁদা আদায়ের ঘটনায় কাউছারকে বহিষ্কারের জন্য কেন্দ্রীয় কমিটির কাছে সুপারিশ করেছিল বিশ্ববিদ্যালয় শাখা ছাত্রলীগ।
