
ছবিগুলোর দিকে কিছুক্ষণ তাকিয়ে থাকলে মনে হতে পারে, আপনার বুঝি মাথা ঘোরাচ্ছে। এগুলো ঠিক ‘স্থির’ ছবি নয়, এমনটাও ভাবতে পারেন। কিন্তু সত্য হলো, এই ১০টি ছবিতে আদতে তেমন কোনো কেরামতি নেই। আসল কেরামতি ছবিতে নয়, আপনার মস্তিষ্কে!
আমরা যা দেখি, তা সব সময় সত্য নয়। মস্তিষ্ক যে চোখকে বোকা বানাতে পারে, এটা তারই প্রমাণ। আমরা দেখি মূলত আলোর প্রতিফলন। একসঙ্গে একাধিক আলোকরশ্মি চোখে প্রতিফলিত হলে মস্তিষ্ক দ্বিধায় পড়ে যায়। খুব সহজ একটা উদাহরণ হলো চলন্ত ট্রেন। ট্রেনে বসে থাকলে হঠাৎ আপনার মনে হতে পারে, ট্রেনটা ছুটছে না বরং পথটাই পেছন দিকে ছুটছে!মস্তিষ্ক যেন চোখকে বোকা বানাতে না পারে, সে ব্যবস্থাও চাইলে আপনি করতে পারেন। ছবির যেকোনো একটা বিন্দুতে স্থিরদৃষ্টিতে তাকিয়ে থাকুন, তখন দেখবেন ছবিটা আর নড়াচড়া করছে না। ইন্টারনেটে এমন অসংখ্য ছবি খুঁজে পাবেন, যা আপনাকে দৃষ্টিভ্রমের অনুভূতি দেবে।

সূত্র: ব্রাইটসাইড
