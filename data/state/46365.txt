
প্রতিবছর চৈত্রের শেষ দিনে চড়কপূজার আয়োজন হয়। বৈশাখের প্রথম দু-তিন দিন চড়কপূজার উৎসব চলে। চড়কপূজা মূলত হিন্দু দেবতা শিবের গাজন উৎসবের একটি অংশ। এই পূজা উপলক্ষে বসে চড়কসংক্রান্তির মেলা। চট্টগ্রামের বাঁশখালী উপজেলার কোকদণ্ডিতে বিশ্বশান্তি ও মঙ্গল কামনায় পয়লা বৈশাখে চড়কপূজার আয়োজন করা হয়। এলাকার রামদাস মুন্সীর বংশধরেরা বংশপরম্পরায় প্রতিবছর এই পূজা করে আসছেন। স্থানীয় হিন্দুধর্মাবলম্বীরা ভাবগাম্ভীর্যের মধ্য দিয়ে এই পূজা সম্পন্ন করেন। ছবিগুলো গত শনিবারের।

