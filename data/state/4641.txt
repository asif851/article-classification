
চাঁদপুর সদর উপজেলার বাগড়া বাজারে অগ্নিকাণ্ডে ১৫টি ব্যবসাপ্রতিষ্ঠান পুড়ে ছাই হয়ে গেছে। গতকাল বৃহস্পতিবার ভোররাতে এ ঘটনা ঘটে। খবর পেয়ে ফায়ার সার্ভিসের দুটি ইউনিট প্রায় আড়াই ঘণ্টা চেষ্টা চালিয়ে আগুন নিয়ন্ত্রণে আনে। প্রাথমিকভাবে ধারণা করা হচ্ছে, বৈদ্যুতিক শর্টসার্কিট থেকে আগুনের সূত্রপাত হয়েছে। অগ্নিকাণ্ডে প্রায় এক কোটি টাকার ক্ষয়ক্ষতি হয়েছে বলে জানিয়েছেন ক্ষতিগ্রস্ত ব্যবসায়ীরা। চাঁদপুর ফায়ার সার্ভিসের জ্যেষ্ঠ স্টেশন অফিসার মো. ফারুক অগ্নিকাণ্ডের সত্যতা নিশ্চিত করেছেন। চাঁদপুর প্রতিনিধি
