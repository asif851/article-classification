
পড়ে গিয়ে পায়ের একটি হাড় ফেটে যায় চতুর্থ শ্রেণির ছাত্রী প্রিয়াংকা গাইনের। ওই পায়ে ব্যান্ডেজ নিয়ে তাকে বিদ্যালয়ের মাসিক পরীক্ষায় অংশ নিতে হয়েছে। সে ঢাকার আশুলিয়ার বিকেএসপি পাবলিক স্কুলের ছাত্রী।জানতে চাইলে প্রিয়াংকার বাবা সঞ্জীব কুমার গাইন প্রথম আলোকে বলেন, ১৭ ফেব্রুয়ারি পড়ে গিয়ে প্রিয়াংকার ডান পায়ের একটি হাড় ফেটে যায়। স্থানীয় একটি বিশেষায়িত হাসপাতালে ওই পায়ে ব্যান্ডেজ করা হয়। হাসপাতাল থেকে তাঁর মেয়েকে তিন সপ্তাহের জন্য বিছানায় বিশ্রামে থাকার পরামর্শ দেওয়া হয়। গত রোববার পরীক্ষা শুরুর আগেই তাঁর স্ত্রীকে সঙ্গে নিয়ে তিনি বিদ্যালয়ে যান। এরপর প্রধান শিক্ষককে বিষয়টি অবহিত করেন। প্রিয়াংকাকে পরীক্ষা থেকে বিরত রাখার সুযোগ করে দেওয়ার অনুরোধ করেন। কিন্তু প্রধান শিক্ষক তাকে পরীক্ষায় অংশ নিতে বলেন।প্রধান শিক্ষক ইনামুল বসার বলেন, ‘পরীক্ষার আগে প্রিয়াংকার মা-বাবা আমার সঙ্গে দেখা করে তার (প্রিয়াংকা) অসুস্থতার কথা জানালে আমি পরীক্ষায় অংশগ্রহণ না করতে পরামর্শ দিই। কিন্তু তাঁরা আমার কথা না শুনে প্রিয়াংকাকে পরীক্ষা দেওয়ান। এতে আমার কী করার আছে?’
