
সিরাজগঞ্জের শাহজাদপুরে কৃষি সম্প্রসারণ বিভাগ কৃষকদের মধ্যে কৃষি উপকরণ বিতরণ ও মাঠ দিবস পালন করা হয়েছে। গতকাল রোববার শাহজাদপুর উপজেলা কৃষি প্রশিক্ষণ সম্মেলনকক্ষে এই অনুষ্ঠানে প্রধান অতিথি ছিলেন সিরাজগঞ্জ কৃষি সম্প্রসারণ বিভাগের উপপরিচালক তাজুল ইসলাম পাটোয়ারী। উপজেলা কৃষি কর্মকর্তা মঞ্জুর আলম সরকারের সভাপতিত্বে অন্যদের মধ্যে বক্তব্য দেন আজাদ রহমান, মো. আরিফুজ্জামান প্রমুখ। বক্তব্য শেষে রাজস্ব প্রদর্শনের উপকরণের আওতায় উপজেলার ৯৪ জন প্রান্তিক কৃষকের মাঝে বিনা মূল্যে বীজ ও সার বিতরণ করা হয়। পরে চরাচিতুলিয়া গ্রামে মাঠ দিবস পালন করা হয়। 
