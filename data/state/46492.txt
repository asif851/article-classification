
সমাজতান্ত্রিক ছাত্র ফ্রন্টের ঢাকা বিশ্ববিদ্যালয় শাখার দশম সম্মেলন কাল বৃহস্পতিবার বিশ্ববিদ্যালয়ের অপরাজেয় বাংলায় অনুষ্ঠিত হবে। গতকাল মঙ্গলবার মধুর ক্যানটিনে এক সংবাদ সম্মেলনে এ তথ্য জানানো হয়। এতে লিখিত বক্তব্যে ছাত্র ফ্রন্টের বিশ্ববিদ্যালয় শাখার সাধারণ সম্পাদক ইভা মজুমদার বলেন, নাইট কোর্স ফি বৃদ্ধি বন্ধ, ইউজিসির কৌশলপত্র বাতিল ও সন্ত্রাস-দখলদারমুক্ত গণতান্ত্রিক ক্যাম্পাস নির্মাণের দাবিতে এই সম্মেলন হবে। সম্মেলনে নতুন কমিটি ঘোষণা করা হবে। এ সময় সংগঠনের ঢাকা বিশ্ববিদ্যালয় শাখার সভাপতি রাশেদ শাহরিয়ার, সহসভাপতি সুস্মিতা রায় প্রমুখ উপস্থিত ছিলেন। 
