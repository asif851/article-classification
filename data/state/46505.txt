
প্রশাসনের হস্তক্ষেপের কারণে গতকাল শুক্রবার বাল্যবিবাহ থেকে রক্ষা পেল সিরাজগঞ্জের রায়গঞ্জ উপজেলার অষ্টম শ্রেণির এক ছাত্রী। এলাকাবাসী ও উপজেলা প্রশাসন সূত্রে জানা যায়, উপজেলার সোনাখাড়া ইউনিয়নের ওই ছাত্রীর গতকাল বিকেলে বিয়ের দিন ধার্য ছিল। বর ছিল পাশের গ্রামের এক কিশোর (১৬)। খবর পেয়ে রায়গঞ্জ উপজেলার নির্বাহী কর্মকর্তা (ইউএনও) ইকবাল আখতার মেয়ের বাড়িতে যান। তাঁর আসার খবর শুনে বরসহ বিয়ে বাড়ির লোকজন পালিয়ে যান। ইউএনও বলেন, ‘ইউনিয়ন পরিষদের চেয়ারম্যান ও প্রধান শিক্ষককে আগামীকাল রোববার আমার কার্যালয়ে মা-বাবাসহ মেয়েটিকে নিয়ে আসতে বলা হয়েছে।’ 
