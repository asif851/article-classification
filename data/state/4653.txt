
ডেসটিনি গ্রুপের ব্যবস্থাপনা পরিচালক (এমডি) রফিকুল আমীন ও ডেসটিনি ২০০০ লিমিটেডের চেয়ারম্যান মোহাম্মদ হোসেনকে হাইকোর্টের দেওয়া জামিন স্থগিত করেছেন আপিল বিভাগ।
প্রধান বিচারপতি সুরেন্দ্র কুমার সিনহার নেতৃত্বাধীন আপিল বিভাগের বেঞ্চ আজ রোববার এই আদেশ দেন।
পরে দুর্নীতি দমন কমিশনের (দুদক) আইনজীবী খুরশীদ আলম খান বলেন, রফিকুল আমীন ও মোহাম্মদ হোসেনকে শর্ত সাপেক্ষে গত ২০ জুলাই জামিন দেন হাইকোর্ট। হাইকোর্টের ওই আদেশ স্থগিত চেয়ে আবেদন করে দুদক। আজ শুনানি শেষে আদেশ দেন আপিল বিভাগ। দুজনের জামিন ১১ আগস্ট পর্যন্ত স্থগিত করেছেন সর্বোচ্চ আদালত।
