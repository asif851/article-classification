
২০ জুন ৩৮তম বি‌সিএস নি‌য়ে ক‌মিশ‌নের বৈঠক আছে। ওই বৈঠ‌কের পরই ৩৮তম বি‌সি‌এসে‌র বিজ্ঞপ্তি দেওয়া হ‌বে ব‌লে আজ রোববার প্রথম আলো‌কে জানান পিএস‌সির চেয়ারম্যান।
সাধারণ শিক্ষার্থীদের অভিযোগ, ৩৭তম বিসিএসের বিজ্ঞপ্তি দেওয়ার পর প্রায় দেড় বছর হয়ে গেল। কিন্তু এখনো ৩৮তম বিসিএসের বিজ্ঞপ্তি দেওয়া হয়নি। অথচ পিএসসি প্রতিবছরের শুরুতেই বিসিএসের আশ্বাস দিয়েছিল। কিন্তু জুন চলে এলেও ২০১৭ সালে কোনো বিজ্ঞাপন দেওয়া হয়নি।
পিএসসি সচিবালয় সূত্রে জানা গেছে, জনপ্রশাসন মন্ত্রণালয় থেকে আরও আগেই ৩৮তম বিসিএসের শূন্য পদের তালিকা পেয়েছে পিএসসি। সে অনুযায়ী এ বছরের শুরুতে ৩৮তম বিজ্ঞাপন দেওয়ার কথা ছিল। কিন্তু পরে ৩৬তম বিসিএসের মৌখিক পরীক্ষা শেষ করে ৩৮-এর বিজ্ঞপ্তি দেওয়ার সিদ্ধান্ত নেয় পিএসসি। ৭ জুন এই মৌখিক পরীক্ষা শেষ হয়েছে। এখন দ্রুতই বিজ্ঞপ্তি দেওয়া হবে।
পিএসসি সূত্রে জানা গেছে, প্রশাসন ক্যাডারের ৩০০, পুলিশ ক্যাডারের ১০০টি পদসহ ৩৮তম বিসিএসে ২ হাজার ১০০-এর বেশি পদ থাকছে। পরে এই পদ আরও বাড়তে পারে।
