
চট্টগ্রামে দুটি শিক্ষাকেন্দ্র চালু করেছে ব্রিটিশ কাউন্সিল। ১৩ মার্চ নগরের আগ্রাবাদের ব্রিটিশ কাউন্সিল কার্যালয়ে কেক কেটে শিক্ষাকেন্দ্র দুটি উদ্বোধন করেন ব্রিটিশ কাউন্সিলের টিচিং সেন্টার ব্যবস্থাপক জেমি ম্যান। এ সময় উপস্থিত ছিলেন ব্রিটিশ কাউন্সিল চট্টগ্রাম সেন্টারের ব্যবস্থাপক নাহিদ খান, টিচিং সেন্টারের কাস্টমার সার্ভিসেস অফিসার শেখর কোড়াইয়া, আলিয়ঁস ফ্রঁসেজ চট্টগ্রামের পরিচালক রাফায়েল ইয়েগার, ফার্স্ট ডেপুটি ডিরেক্টর গুরুপদ চক্রবর্তী, চিটাগং ইনডিপেনডেন্ট বিশ্ববিদ্যালয়ের গ্রন্থাগারিক মোহাম্মদ জিল্লুর রহমান প্রমুখ।িশক্ষাকেন্দ্র দুটির একটি হবে আগ্রাবাদের ব্রিটিশ কাউন্সিলে। পার্টনারশিপে আরেকটি হবে নগরের জামাল খানের চিটাগং ইনডিপেনডেন্ট বিশ্ববিদ্যালয়ে।জেমি ম্যান বলেন, ‘চট্টগ্রামের অনেকেই ইংরেজি শিক্ষার কোর্স চালুর ব্যাপারে আমাদের অনুরোধ জানিয়ে আসছিলেন। তাদের আগ্রহকে গুরুত্ব দিয়েই চালু করা হলো এই শিক্ষাকেন্দ্র।’তিনি জানান, বিভিন্ন ধরনের শিক্ষার্থীদের চাহিদার কথা বিবেচনা করে শিক্ষাকেন্দ্রে সপ্তাহের কর্মদিবসের পাশাপাশি বন্ধের দিনেও কোর্সের ব্যবস্থা থাকবে। এগুলোর মধ্যে আছে জেনারেল ইংলিশ কোর্স, আইইএলটিএস প্রিপারেশন কোর্স, ৬ থেকে ১৩ বছর বয়সীদের জন্য কোর্সেস ফর চিলড্রেন, ১৪ থেকে ১৭ বছর বয়সীদের জন্য কোর্সেস ফর টিনএজারস ও বিজনেস ইংলিশ কোর্স। বিজ্ঞপ্তি।
