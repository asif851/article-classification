
অটিজম প্রতিকারের চেয়ে প্রতিরোধের চেষ্টাই অধিক ফলপ্রসূ। এ জন্য ব্যাপকভাবে সামাজিক সচেতনতা সৃষ্টি করা প্রয়োজন।‘বিশ্ব অটিজম সচেতনতা দিবস’ উপলক্ষে আয়োজিত কর্মশালায় বিশেষজ্ঞরা এ কথা বলেন। ২ এপ্রিল ঢাকা বিশ্ববিদ্যালয়ের নবাব নওয়াব আলী চৌধুরী সিনেট ভবনে এ কর্মশালা আয়োজন করে ঢাকা বিশ্ববিদ্যালয় কর্তৃপক্ষ ও নিউজিল্যান্ডের ইউনিভার্সিটি অব ক্যান্টারবারি। আয়োজনে অংশীদার ছিল অ্যানেক্স কমিউনিকেশন লিমিটেড।কর্মশালায় প্রতিবন্ধিতা ও উন্নয়ন বিষয়ে গতানুগতিক ‘চিকিৎসা মডেল’-এর পরিবর্তে সামাজিক ও পরিবেশগত মডেল গ্রহণ করার ওপর জোর দেওয়া হয়। বিশেষজ্ঞরা বলেন, অটিজম প্রতিকারের চেয়ে প্রতিরোধের চেষ্টাই অধিক ফলপ্রসূ। এ জন্য সামাজিক সচেতনতা প্রয়োজন।কর্মশালা উদ্বোধন করেন ঢাকা বিশ্ববিদ্যালয়ের উপাচার্য আ আ ম স আরেফিন সিদ্দিক। অনুষ্ঠানে প্রধান অতিথি ছিলেন মুক্তিযুদ্ধবিষয়ক মন্ত্রী আ ক ম মোজাম্মেল হক। কর্মশালায় পিছিয়ে পড়া উল্লেখযোগ্য সংখ্যক প্রতিবন্ধী জনগোষ্ঠীকে আলোর ধারায় ফিরিয়ে আনার প্রতি গুরুত্ব দেওয়া হয়। বিজ্ঞপ্তি।
