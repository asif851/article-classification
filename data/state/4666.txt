
কক্সবাজারের চকরিয়া উপজেলার বরইতলী ইউনিয়নের পহরচাঁদা গ্রামে গতকাল বৃহস্পতিবার সকালে বন্য হাতির আক্রমণে মো. সিনহা (৮) নামের এক শিশুর মৃত্যু হয়েছে। সে স্থানীয় মঞ্জুর আলমের ছেলে ও পহরচাঁদা কেজি স্কুলের দ্বিতীয় শ্রেণীর ছাত্র ছিল। প্রত্যক্ষদর্শী সূত্রে জানা গেছে, হারবাংয়ের গহিন অরণ্য থেকে দলছুট হয়ে গতকাল ভোরে দুটি হাতি পহরচাঁদা এলাকায় আসে। কয়েক একর জমির পাকা ধান খেয়ে ফেললে লোকজন হাতি দুটিকে তাড়িয়ে দেওয়ার চেষ্টা করেন। এ সময় সিনহা হাতির কবলে পড়লে ঘটনাস্থলেই তার মৃত্যু হয়। l চকরিয়া (কক্সবাজার) প্রতিনিধি।
