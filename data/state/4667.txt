
গাজীপুরের শ্রীপুরে বজ্রপাত রোধে বিভিন্ন খালি জায়গায় এক হাজার তালগাছের চারা রোপণ করা হয়েছে। উপজেলা প্রশাসনের উদ্যোগে গতকাল মঙ্গলবার উপজেলার রাজাবাড়ি ইউনিয়নের ডোয়াইবাড়ি এলাকায় এই কার্যক্রমের উদ্বোধন করেন ইউএনও রেহেনা আকতার।
ইউএনও রেহেনা আকতার প্রথম আলোকে বলেন, বজ্রপাতে প্রাণহানি কমাতে পৃথিবীর বিভিন্ন দেশে তালগাছের ভূমিকা স্বীকৃত। বন্যা ও ভূমিধস রোধেও তালগাছের গোড়া ও শিকড় ভালো ভূমিকা রাখে। তা ছাড়া তালগাছ রোপণ করতে মাননীয় প্রধানমন্ত্রীর নির্দেশনা রয়েছে। তালগাছ প্রায় ১০০ বছর বাঁচে। এ গাছ থেকে ফল, তালের রস, ঘর তৈরির অনুষঙ্গ হিসেবে খুব মজবুত কাঠ পাওয়া যায়। তাই উপজেলার আটটি ইউনিয়নের বিভিন্ন খালি জায়গায় একযোগে এক হাজার তালগাছের চারা রোপণ করা হয়েছে। এতে বজ্রাঘাতে মানুষের মৃত্যুর সংখ্যা কমার পাশাপাশি পরিবেশের ভারসাম্য রক্ষা হবে।
 
