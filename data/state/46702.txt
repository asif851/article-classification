
রাজশাহী বিশ্ববিদ্যালয়ের ইনস্টিটিউট অব বাংলাদেশ স্টাডিজের পক্ষ থেকে বিশিষ্ট গবেষক গোলাম মুরশিদকে জোহরা-শামসুন্নাহার সাহিত্য গবেষণা পুরস্কারে ভূষিত করা হয়েছে। গতকাল রোববার ইনস্টিটিউটের সেমিনার কক্ষে আয়োজিত এক অনুষ্ঠানে বিশ্ববিদ্যালয়ের সহ-উপাচার্য অধ্যাপক চৌধুরী সারওয়ার জাহান তাঁর হাতে এই পুরস্কার তুলে দেন।
গোলাম মুরশিদ তাঁর ঊনবিংশ শতাব্দীর হিন্দু সমাজসংস্কার সচেতনতার ইতিহাস এবং বাংলা নাট্য রচনায় তার প্রতিফলন (১৮৫৪-১৮৭৬) শীর্ষক অভিসন্দর্ভের ১৯৭৭ সালে বিশ্ববিদ্যালয়ের ইনস্টিটিউট অব বাংলাদেশ স্টাডিজ থেকে পিএইচডি ডিগ্রি অর্জন করেন। অভিসন্দর্ভটি ১৯৮৩ সালে বাংলা একাডেমি থেকে প্রকাশিত হয়।
 
