
বগুড়ার উদ্দেশে রাজধানীর গুলশানের বাসভবন থেকে রওনা দিয়েছেন বিএনপির চেয়ারপারসন খালেদা জিয়া। আজ বিকেল সোয়া চারটার দিকে বগুড়ার উদ্দেশে তাঁর গাড়ি বহর রওনা দেয়। সেলিমা রহমানসহ দলের কেন্দ্রীয় নেতারা তাঁর সঙ্গে আছেন।দলীয় সূত্রে জানা গেছে, আজ রাতে বগুড়ায় অবস্থান করে আগামীকাল বৃহস্পতিবার নীলফামারীর উদ্দেশে রওনা হবেন খালেদা জিয়া। কাল নীলফামারী হাইস্কুল মাঠে এক জনসভায় ভাষণ দেবেন তিনি।
নির্দলীয় সরকারের অধীনে নির্বাচনের দাবিতে বিএনপির চলমান আন্দোলনের অংশ হিসেবে এই জনসভার আয়োজন করা হয়েছে। 
