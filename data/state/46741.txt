
গুরুতর অসুস্থ অবস্থায় ঢাকা মেডিকেল কলেজ হাসপাতালে আনা হলে এক হাজতির মৃত্যু হয়। আজ রোববার সকাল সাড়ে ১০টার দিকে আবদুস সালাম নামের (৭০) ওই হাজতির মৃত্যু হয়।
নিহত আবদুস সালামের বাড়ি চট্টগ্রামের লোহাগাড়ায়। তাঁর হাজতি নম্বর ৩৯১৬৪/১৫।
চট্টগ্রামের কারারক্ষী জাকারিয়া বলেন, আবদুস সালাম ডাকাতির মামলায় হাজতে ছিলেন। হঠাৎ করেই তিনি অসুস্থ হয়ে পড়েন। উন্নত চিকিৎসার জন্য চট্টগ্রাম থেকে আজ সকালে তাঁকে ঢাকা মেডিকেল কলেজ হাসপাতালে নিয়ে আসা হয়। পরে কর্তব্যরত চিকিৎসক তাঁকে মৃত ঘোষণা করেন।
ঢাকা মেডিকেল কলেজ হাসপাতালের পুলিশ ক্যাম্পের পরিদর্শক মোজাম্মেল হক বিষয়টির সত্যতা নিশ্চিত করে বলেন, আবদুস সালামের লাশ এখন জরুরি বিভাগের মর্গে রাখা আছে।
