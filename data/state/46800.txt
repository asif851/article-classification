
শামসুদ্দিন আহাম্মদমুক্তিযোদ্ধা মো. শামসুদ্দিন আহাম্মদ (৭১) গত শনিবার রাতে কিশোরগঞ্জ শহরের খরমপট্টি এলাকায় নিজ বাসভবনে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, তিন ছেলে ও দুই মেয়ে রেখে গেছেন। গতকাল রোববার জোহরের নামাজের পর শহীদী মসজিদে জানাজা শেষে শহরের শোলাকিয়া এলাকায় বাগে জান্নাত কবরস্থানে রাষ্ট্রীয় মর্যাদায় তাঁর মরদেহ দাফন করা হয়। তাঁর মৃত্যুতে জনপ্রশাসন মন্ত্রী সৈয়দ আশরাফুল ইসলামসহ বিভিন্ন রাজনৈতিক সংগঠনের স্থানীয় নেতা ও জনপ্রতিনিধিরা শোক জানিয়েছেন। মো. শামসুদ্দিন একুশে টেলেভিশন ও ভোরের কাগজের কিশোরগঞ্জ প্রতিনিধি মো. সাকাউদ্দিন আহাম্মদের বাবা। 
