
দিনাজপুরের পার্বতীপুর থেকে পঞ্চগড় পর্যন্ত ১৫০ কিলোমিটার পথে ডুয়েলগেজ লাইন বসানোর কথা বলে শতবর্ষী গাছ হত্যা চলছে৷ রেল কর্তৃপক্ষ কাটার জন্য প্রায় ২০০ গাছ চিহ্নিত করলেও ঠিকাদার ও তাঁর লোকজন চার শতাধিক গাছ কেটে ফেলেছেন বলে অভিযোগ পাওয়া গেছে৷সরেজমিনে দেখা গেছে, বিদ্যমান মিটারগেজ রেললাইনের পাশে ডুয়েলগেজ বসানোর কাজ শেষ৷ কিন্তু এখনো গাছ কাটা চলছে। বেশির ভাগ গাছই রেললাইন থেকে অনেক দূরে৷ ওই গাছগুলো কাটার কোনো প্রয়োজন ছিল না বলে মনে করেন অনেক রেল কর্মকর্তা ও স্থানীয় লোকজন৷গাছ কাটার ঘটনায় চিরিরবন্দর উপজেলার আবদুলপুর ইউনিয়ন পরিষদের (ইউপি) সাবেক চেয়ারম্যান এরশাদ হোসেন, স্থানীয় ব্যবসায়ী মকবুল হোসেন ও আবুল কালাম ২৪ এপ্রিল উপজেলা নির্বাহী কর্মকর্তার (ইউএনও) কাছে লিখিত অভিযোগ দিয়েছেন৷ তাঁরা বলেছেন, লুটপাটের উদ্দেশ্যে পার্বতীপুর থেকে বিরল হয়ে পঞ্চগড় পর্যন্ত চার শতাধিক গাছ অবৈধভাবে কেটে ফেলা হয়েছে৷ এ ব্যাপারে রেল কতৃর্পক্ষের কাছে সঠিক তথ্য চাইলে তারা গরিমসি করে৷ তাঁরা ঘটনা তদন্ত করে ব্যবস্থা নেওয়ার দাবি জানিয়েছেন৷ ইউএনও অভিযোগটি জেলা প্রশাসকের কাছে পাঠিয়েছেন৷রেলওয়ের দিনাজপুরের সহকারী নির্বাহী প্রকৌশলী আরিফুল ইসলাম বলেন, ২০১১ সালে পার্বতীপুর থেকে পঞ্চগড় ১৫০ কিলোমিটার রেলপথ ডুয়েলগেজে উন্নীতকরণের কাজ শুরু হয়৷ এ কাজে প্রতিবন্ধকতা সৃষ্টি ও ঝুঁকিপূর্ণ গাছগুলো কাটার সিদ্ধান্ত হয়৷ এরপর জরিপ করে ওই ধরনের গাছ চিহ্নিত করা হয় এবং চিহ্নিত গাছ কাটতে দরপত্র আহ্বান করা হয়৷রেলওয়ের কর্মকর্তারা জানান, রংপুরের কাউনিয়া উপজেলার হাসানুল ইসলাম নামের একজন ঠিকাদারকে গত বছরের আগস্ট মাসে প্রথম গাছ কাটার কার্যাদেশ দেয় রেলওয়ের লালমনিরহাট বিভাগ৷ এরপর ধাপে ধাপে কার্যাদেশ পেয়ে হাসানুল স্থানীয় কাঠ ব্যবসায়ীদের কাছে গাছগুলো বিক্রি করে দেন৷তবে কত টাকায় কতটি গাছ বিক্রি করা হয়েছে, এ ব্যাপারে কোনো তথ্য দিতে পারেননি রেলের লালমনিরহাট বিভাগের মহাব্যবস্থাপক প্রকৌশলী আহসান জাবিদ৷ এমনকি ঠিকাদারও স্বীকার করেননি কত টাকায় কতটি গাছ কিনেছেন এবং এ পর্যন্ত কতটি গাছ কেটেছেন৷আহসান জাবিদ বলেন, ‘আমি ২০১২ সালে যোগ দিয়েছি৷ এর আগের বছর গাছ কাটার দরপত্রের প্রক্রিয়া শুরু হয়৷ তবে অতিরিক্ত গাছ কাটার অভিযোগ পেয়েছি৷ বিষয়টি তদন্ত করা হচ্ছে৷’জানতে চাইলে ঠিকাদার হাসানুল ইসলাম বলেন, রেলপথের দুই পাশে যেসব গাছ কাটা হবে, এগুলো ২০টি ভাগে ভাগ করে পর্যায়ক্রমে কার্যাদেশ দেওয়া হচ্ছে৷ তিনি গাছগুলো স্থানীয় ঠিকাদারদের কাছে বিক্রি করেছেন৷ তাঁরা কয়টি করে গাছ কেটেছেন, তা তিনি জানেন না৷অনুসন্ধানে জানা গেছে, ১৫০ কিলোমিটার পথের জরিপকাজ করেন রেলের দুই ঊর্ধ্বতন উপসহকারী প্রকৌশলী (পূর্ত)। এর মধ্যে নারায়ণ প্রসাদ সরকার দিনাজপুরের
