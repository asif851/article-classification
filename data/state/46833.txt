
বিশিষ্ট ভৌতবিজ্ঞানী ও সংগীতচিন্তাবিদ অধ্যাপক জামাল নজরুল ইসলামের স্মরণে চট্টগ্রাম জেলা শিল্পকলা একাডেমিতে আলোচনা সভা ও শাস্ত্রীয় নৃত্যানুষ্ঠান অনুষ্ঠিত হয়েছে। গতকাল বৃহস্পতিবার সন্ধ্যায় এ অনুষ্ঠানের আয়োজন করে সদারঙ্গ উচ্চাঙ্গসংগীত পরিষদ বাংলাদেশ। অনুষ্ঠানে বক্তারা বলেন, জামাল নজরুল ইসলাম শুধু বড় মাপের বিজ্ঞানী ছিলেন না, তিনি একাধারে কবি, চিত্রশিল্পী, প্রাবন্ধিক ও সংগীতচিন্তাবিদও ছিলেন। তিনি আজ নেই। কিন্তু তাঁর সৃষ্টিকর্ম রয়ে গেছে। চট্টগ্রাম বিশ্ববিদ্যালয়ের উপাচার্য ও সংগঠনের সভাপতি ইফতেখার উদ্দিন চৌধুরীর সভাপতিত্বে সভায় বক্তব্য দেন জামাল নজরুল ইসলামের স্ত্রী সুরাইয়া ইসলাম, সংগঠনের সহসভাপতি অধ্যাপক তপন জ্যোতি বড়ুয়া, সম্পাদক স্বর্ণময় চক্রবর্তী প্রমুখ। অধ্যাপক জামাল নজরুল ইসলাম সংগঠনের আমৃত্যু সভাপতি ছিলেন। অনুষ্ঠানের দ্বিতীয় পর্বে ছিল শাস্ত্রীয় নৃত্যানুষ্ঠান। নৃত্যানুষ্ঠান পরিচালনা করেন ত্রিপুরা রাজ্যের প্রখ্যাত শাস্ত্রীয় নৃত্যগুরু জবা ঘোষ সূত্রধর।নিজস্ব প্রতিবেদক, চট্টগ্রাম
