
বিএনপির চেয়ারপারসন খালেদা জিয়া আগামীকাল বুধবার সন্ধ্যায় গুলশানে তাঁর রাজনৈতিক কার্যালয়ে যাবেন।আজ মঙ্গলবার চেয়ারপারসনের মিডিয়া উইংয়ের সদস্য শায়রুল কবির খান প্রথম আলোকে এ তথ্য জানিয়ে বলেন, কাল রাতে গুলশান কার্যালয়ে খালেদা জিয়ার সঙ্গে বাংলাদেশে নিযুক্ত স্পেন ও সুইডেনের রাষ্ট্রদূতের সৌজন্য সাক্ষাতের কথা রয়েছে।গত ৩ জানুয়ারি রাত থেকে তিন মাসের বেশি সময় গুলশান কার্যালয়ে অবস্থান করেন খালেদা জিয়া। ৫ এপ্রিল কার্যালয় বের হয়ে আদালতে যান তিনি। আদালত থেকে জামিন নিয়ে পরে তিনি গুলশানের তাঁর বাসভবন ‘ফিরোজা’য় ফিরে যান।
