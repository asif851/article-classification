
মহিলা ও শিশুবিষয়ক মন্ত্রণালয়ের প্রতিমন্ত্রী মেহের আফরোজ চুমকি বলেছেন, শিক্ষাপ্রতিষ্ঠান ও কর্মস্থলে যৌন হয়রানি বন্ধে হাইকোর্টের নির্দেশনা বাস্তবায়নে সরকার কাজ করছে। সরকারি অফিস ও শিক্ষাপ্রতিষ্ঠানে অভিযোগ আমলে নেওয়ার জন্য কমিটি করা হয়েছে। মন্ত্রণালয় সবকিছুই নজরদারি করছে। গতকাল বৃহস্পতিবার মহিলাবিষয়ক অধিদপ্তরের উপজেলা মহিলা–বিষয়ক কর্মকর্তাদের সমন্বয়ে কর্মস্থলে যৌন হয়রানি রোধে অবহিতকরণবিষয়ক কর্মশালার উদ্বোধনী অনুষ্ঠানে প্রধান অতিথির বক্তব্যে প্রতিমন্ত্রী এ কথা বলেন। রাজধানীর ইস্কাটনে মহিলাবিষয়ক অধিদপ্তরের সম্মেলন কক্ষে এ কর্মশালা অনুষ্ঠিত হয়। মহিলাবিষয়ক অধিদপ্তরের মহাপরিচালক শাহীন আহমেদ চৌধুরী সভাপতির বক্তব্যে প্রতি মাসের ৫ তারিখের মধ্যে প্রতিটি কমিটিকে প্রতিবেদন পাঠানোর জন্য নির্দেশ দেন। িজ্ঞপ্তি
