
ঘোড়াঘাট-দিনাজপুর মহাসড়কের দিনাজপুরের ঘোড়াঘাট উপজেলার হরিপাড়া সোনামুখী বাজারের পাশে গত শুক্রবার দিবাগত রাতে চারটি যাত্রীবাহী বাস এবং পণ্যবাহী সাতটি ট্রাকে ডাকাতি হয়েছে। ডাকাতেরা বাসযাত্রীদের কাছ থেকে নগদ টাকা ও মূল্যবান মালামাল নিয়ে গেছে। খবর পেয়ে ঘোড়াঘাট থানার পুলিশ ঘটনাস্থলে এলে ডাকাতেরা পালিয়ে যায়। ঘোড়াঘাট থানার পরিদর্শক (তদন্ত) সরেস চন্দ্র সরকার গণডাকাতি হওয়ার কথা অস্বীকার করে জানান, ওই এলাকায় ওই রাতে শুধু নাবিল পরিবহন নামের একটি যাত্রীবাহী বাসে ডাকাতি হয়েছে। 
