
পিরোজপুরের মঠবাড়িয়া উপজেলায় মেয়াদোত্তীর্ণ ওষুধ রাখার দায়ে দুই ব্যবসায়ীকে সাত হাজার টাকা জরিমানা করেছেন ভ্রাম্যমাণ আদালত। পৌর শহরের হাসপাতাল সড়কে হাওলাদার ফার্মেসির মালিক জাকির হোসেনকে দুই হাজার ও মেসার্স শান্ত মেডিকেল হলের মালিক সাখায়াত হোসেনকে পাঁচ হাজার টাকা জরিমানা করা হয়। পাশাপাশি মেয়াদোত্তীর্ণ ওষুধ জব্দ করা হয়। গতকাল বৃহস্পতিবার দুপুরে উপজেলা নির্বাহী কর্মকর্তা (ইউএনও) এস এম ফরিদ উদ্দিন এ আদালত পরিচালনা করেন।
