
কক্সবাজারের রামু উপজেলার দুর্গম পাহাড়ি জনপদ ঈদগড়-ঈদগাঁও সড়কের পানেরছড়া ঢালা নামক জঙ্গলে গতকাল শুক্রবার বেলা সাড়ে ১১টায় পুলিশের সঙ্গে ডাকাত দলের গুলিবিনিময়ের ঘটনা ঘটেছে।এ সময় ডাকাতের গুলিতে সাদ্দাম হোসেন (২৩) নামের পুলিশের এক কনস্টেবল আহত হয়েছেন। তাঁকে কক্সবাজার সদর হাসপাতালে ভর্তি করা হয়েছে। ছড়রা গুলিতে পুলিশ কনস্টেবল হাত ও পায়ে আঘাত পান।রামু থানার উপপরিদর্শক মশিউর বলেন, ওই সড়কে এখন পুলিশের টহল বাড়ানো হয়েছে। ডাকাত সদস্যদের ধরতে পাহাড়ে পুলিশ অভিযান চালাচ্ছে।
