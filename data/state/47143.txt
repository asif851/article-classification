
রাজধানীর মগবাজার এলাকায় দুর্বৃত্তদের হামলায় আহত ছাত্রলীগের সাবেক নেতা মাহবুবুর রহমান ঢাকা মেডিকেল  কলেজ হাসপাতালে মারা গেছেন। তিনি রমনা শাখা স্বেচ্ছাসেবক লীগের সাধারণ সম্পাদক প্রার্থী ছিলেন।
আজ বৃহস্পতিবার সন্ধ্যায় এ খুনের ঘটনা ঘটে।
প্রত্যক্ষদর্শী ও পুলিশ সূত্রে জানা যায়, সন্ধ্যা সাড়ে ছয়টার দিকে মগবাজার মসজিদ গলি এলাকায় কয়েকজন দুর্বৃত্ত মাহবুবুরকে কুপিয়ে গুরুতর আহত করে। তাঁকে ঢাকা মেডিকেল কলেজ হাসপাতালে নেওয়ার পর চিকিত্সাধীন অবস্থান তিনি মারা যান।
রমনা থানার এসআই হাফিজুল ইসলাম মাহবুবুরের ওপর হামলার সত্যতা স্বীকার করেছেন।
