
২০১৭ সালের মাধ্যমিক স্কুল সার্টিফিকেট (এসএসসি) ও সমমানের পরীক্ষার ফল মুঠোফোনে খুদে বার্তার মাধ্যমে সহজেই জানা যাবে। শিক্ষা বোর্ড এসএসসি পরীক্ষার ফলাফল আনুষ্ঠানিকভাবে প্রকাশের পরই এটি জানা যাবে।
মুঠোফোনে ফলাফল জানতে ইংরেজিতে বড় হাতের অক্ষরে প্রথমে টাইপ করতে হবে SSC <> এরপর বোর্ডের প্রথম তিন অক্ষর, অর্থাৎ ঢাকা হলে DHA, রাজশাহী হলে RAJ <> এরপর পরীক্ষার রোল নম্বর <> পরীক্ষার বছর লিখতে হবে। এরপরে পাঠাতে হবে ১৬২২২ নম্বরে।
আজ বৃহস্পতিবার সকাল ১০টার দিকে এসএসসির ফলাফলের অনুলিপি প্রধানমন্ত্রী শেখ হাসিনার হাতে তুলে দেন শিক্ষামন্ত্রী নুরুল ইসলাম নাহিদ। পরে শিক্ষামন্ত্রী জানান, এসএসসি ও সমমানের পরীক্ষায় পাসের হার ৮০ দশমিক ৩৫ শতাংশ। বেলা দুইটার দিকে শিক্ষাপ্রতিষ্ঠান, ওয়েবসাইট ও মুঠোফোনে নির্ধারিত পদ্ধতিতে ফলাফল প্রকাশ করার কথা রয়েছে।
গত ২ ফেব্রুয়ারি এসএসসি ও সমমানের পরীক্ষা শুরু হয়ে লিখিত পরীক্ষা শেষ হয় ২ মার্চ। এবার পরীক্ষায় অংশ নেয় প্রায় ১৭ লাখ ৮৬ হাজার পরীক্ষার্থী।

আরও পড়ুন:
কোন বোর্ডে পাসের হার কত?জিপিএ-৫ পেল লক্ষাধিক শিক্ষার্থীপাসের হার ও জিপিএ-৫ উভয়ই কমেছেপাসের হার কমায় বিস্মিত নন শিক্ষামন্ত্রীএসএসসি-সমমানে পাসের হার ৮০.৩৫ শতাংশএসএসসির ফলের অনুলিপি প্রধানমন্ত্রীর হাতে



 
 


