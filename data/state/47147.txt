
কথাসাহিত্যিক আখতারুজ্জামান ইলিয়াস স্মরণে তরুণ চিন্তকদের সংগঠন বাঙলার পাঠশালা প্রতিবছর কথাসাহিত্যিক পুরস্কার দিয়ে থাকে। এ বছর এই পুরস্কার পেয়েছেন কথাসাহিত্যিক প্রশান্ত মৃধা। রাজধানীর ঢাকা বিশ্ববিদ্যালয়ের আর সি মজুমদার মিলনায়তনে গতকাল এই পুরস্কার দেওয়া হয়। কথাসাহিত্যিক আখতারুজ্জামান ইলিয়াসের ৯৪তম জন্মবার্ষিকী উপলক্ষে বাঙলার পাঠশালা এই অনুষ্ঠানের আয়োজন করে।লেখক প্রশান্ত মৃধার জন্ম ১৯৭১ সালের ২০ নভেম্বর বাগেরহাটের কচুয়ায়। বর্তমানে সিলেটের বিয়ানীবাজার সরকারি কলেজে কর্মরত এই সহযোগী অধ্যাপকের রয়েছে ১০টি উপন্যাস, ১৪টি গল্পগ্রন্থসহ অসংখ্য প্রবন্ধ ও রচনা। গত বছর তাঁর প্রকাশিত সবুজ ঘাসের প্রান্তর বইয়ের জন্য বিচারকমণ্ডলী এ মনোনয়ন দেন। অনুষ্ঠানে পুরস্কার হিসেবে ৫০ হাজার টাকা, ক্রেস্ট ও সম্মাননা দেওয়া হয়।অনুষ্ঠানে প্রশান্ত মৃধা বলেন, ‘আমি পুরস্কার পেয়েছি এটা বাস্তব। কিন্তু আমি চেষ্টা করব আমাকে অতিক্রম করে যেতে। ভবিষ্যতে এই পুরস্কারের মর্যাদা রাখতে।’অনুষ্ঠানে পঞ্চম বাঙলার পাঠশালা আখতারুজ্জামান ইলিয়াস ‘প্রগতিশীলতার ইচ্ছাপূরণ’ শিরোনামে স্মারক বক্তৃতা দেন লেখক ওয়াসি আহমেদ। তিনি বলেন, বিশ্বব্যাপী ধারাবাহিক অর্থনৈতিক মন্দার এই সময়ে কয়েক বছর ধরে ছয় শতাংশের বেশি প্রবৃদ্ধি বেড়েছে। কিন্তু এতে কি সাধারণ মানুষের আয় বেড়েছে বা জীবনমানের উন্নতি হয়েছে?অনুষ্ঠানে অধ্যাপক আবুল কাশেম ফজলুল হক, অধ্যাপক খালিকুজ্জামান ইলিয়াস, শিল্পী শিবু কুমার শীল প্রমুখ বক্তব্য দেন।
