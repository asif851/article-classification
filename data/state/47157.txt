
রাজবাড়ী সদর উপজেলায় সীমানা পিলার পাচারকারী সন্দেহে দুজনকে গত মঙ্গলবার আটক করেছে র্যা ব।আটক দুজন হলেন জাহাঙ্গীরের বাড়ি রাজবাড়ী সদর উপজেলার ধুলদী জয়পুর গ্রামে জাহাঙ্গীর হোসেন শেখ (৪৫) ও ঢাকার তুরাগ নদ এলাকার কামারপাড়া গ্রামের জহিরুল ইসলাম ওরফে জহির (২৮)।ফরিদপুর র্যা ব-৮-এর কোম্পানি কমান্ডার মো. রইছ উদ্দিন বলেন, মঙ্গলবার দুপুরে জয়পুর গ্রামে জাহাঙ্গীরের বাড়িতে অভিযান চালানো হয়। এ সময় তাঁর বাড়ির গোয়ালঘরে মাটি খুঁড়ে একটি সীমানা পিলার উদ্ধার করা হয়। জমির সীমানা নির্ধারণে ব্রিটিশ আমলে ব্যবহৃত এসব পিলার অতি মূল্যবান বলে গুজব রয়েছে। এ ঘটনায় জাহাঙ্গীর ও তাঁর সহযোগী জহিরকে আটক করা হয়।র্যা ব বলছে, আটক দুজন একটি সংঘবদ্ধ দলের সদস্য, যাঁরা সীমানা পিলার পাচারে জড়িত। এ ঘটনায় মঙ্গলবার রাত ১০টার দিকে রাজবাড়ী সদর থানায় র্যা ব মামলা করেছে। এ মামলায় আটক দুজনকে পুলিশের হাতে তুলে দেওয়া হয়।তবে পুলিশি হেফাজতে অভিযুক্ত জাহাঙ্গীর বলেন, ওই পিলারের মালিক ঝিনাইদহের আবদুল কুদ্দুস। ফরিদপুর শহরে ইজিবাইক চালানোর সূত্রে সাত-আট মাস আগে তাঁদের মধ্যে বন্ধুত্ব হয়। কুদ্দুস মাস দু-এক আগে সীমানা পিলারটি তাঁর বাড়িতে রেখে যান।রাজবাড়ী সদর থানার ভারপ্রাপ্ত কর্মকর্তা (ওসি) আবুল বাসার মিয়া বলেন, র্যা বের করা মামলায় আটক জাহাঙ্গীর ও জহিরকে গতকাল বুধবার দুপুরে আদালতের মাধ্যমে কারাগারে পাঠানো হয়েছে।
 
