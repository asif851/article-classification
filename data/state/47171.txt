
খুলনায় অবৈধ অস্ত্র রাখার দায়ে ইব্রাহিম হোসেন শেখ নামের একজনকে ১৭ বছর কারাদণ্ড দেওয়া হয়েছে। গতকাল বৃহস্পতিবার খুলনার অতিরিক্ত দায়রা জজ প্রথম আদালতের বিচারক নূরুল ইসলাম এ রায় দেন।আসামি ইব্রাহিমের বাড়ি খুলনার রূপসা উপজেলার রামনগর গ্রামে।আদালত ১৮৭৮ সালের অস্ত্র আইনের ১৯(এ) ধারায় ইব্রাহিমকে ১০ বছর ও ১৯(এফ) ধারায় সাত বছরের সশ্রম কারাদণ্ড প্রদান করেন। তবে উভয় দণ্ড একসঙ্গে চলবে বলে আদালত রায়ে উল্লেখ করেছেন।মামলার বিবরণে জানা গেছে, ২০১৪ সালের ২৩ এপ্রিল গভীর রাতে রূপসা থানার পুলিশ নন্দনপুর এলাকায় অভিযান চালিয়ে ইব্রাহিমকে পাইপগান, গুলি ও গুলির খোসাসহ আটক করে।
