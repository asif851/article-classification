
জাহাঙ্গীরনগর বিশ্ববিদ্যালয়ের দুজন সহ-উপাচার্য গতকাল বুধবারও অবরুদ্ধ ছিলেন। উপাচার্য প্যানেল নির্বাচনের তারিখ ঘোষণার দাবিতে আট দিন ধরে তাঁদের অবরুদ্ধ করে রেখেছেন শিক্ষক-শিক্ষার্থী, কর্মকর্তা-কর্মচারী ঐক্য ফোরামের ব্যানারে আন্দোলনকারী শিক্ষকেরা।প্রশাসনিক ভবনে গতকাল বিকেলে গিয়ে দেখা যায়, উপাচার্যের কক্ষে দায়িত্বপ্রাপ্ত সহ-উপাচার্য (শিক্ষা) এম এ মতিন বিশ্রাম নিচ্ছেন। সহ-উপাচার্য (প্রশাসন) আফসার আহমদ পাশের কক্ষে ঘুমাচ্ছিলেন।এম এ মতিন জানান, উপাচার্য প্যানেল নির্বাচনের তারিখ ঘোষণার ব্যাপারে উপাচার্য আনোয়ার হোসেন এখনো কিছু জানাননি। তবে শিগগিরই এ সমস্যার সমাধান হবে বলে আশা প্রকাশ করেন তিনি।এদিকে নিজেদের দাবিতে অনড় থাকার কথা নিশ্চিত করেছেন ফোরামের আহ্বায়ক মুহাম্মদ কামরুল আহসান।
