
বিএনপির চেয়ারপারসন খালেদা জিয়া দ্বাদশ দিনের মতো আজ বুধবার গুলশানে তাঁর রাজনৈতিক কার্যালয়ে অবরুদ্ধ হয়ে আছেন।আজ বেলা সাড়ে ১১টার দিকে ঘটনাস্থলে গিয়ে দেখা যায়, অন্য দিনের মতো কার্যালয়ের সামনের রাস্তা আটকে রেখেছে পুলিশ। রাস্তার এক দিকে রাখা আছে পুলিশের দুটি ভ্যান। অন্য দিকে পুলিশের জলকামান। কার্যালয়ের ফটকে যথারীতি রয়েছে পুলিশি পাহারা।আজ এ পর্যন্ত বিএনপি ও সহযোগী সংগঠনের কোনো নেতা-কর্মী খালেদা জিয়ার সঙ্গে দেখা করতে যাননি। ৩ জানুয়ারি রাত থেকে বিএনপির চেয়ারপারসন রাজধানীর গুলশানে নিজ কার্যালয়ে অবরুদ্ধ। তখন থেকে ওই কার্যালয় ঘিরে পুলিশ অবস্থান নেয়।
