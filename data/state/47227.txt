
কক্সবাজারের টেকনাফের হ্নীলায় গতকাল রোববার মোটরসাইকেলের ধাক্কায় ছৈয়দুর আমিন (৬৯) নামের এক ব্যক্তি নিহত হয়েছেন। তাঁর বাড়ি উপজেলার হ্নীলার দক্ষিণ ফুলের ডেইল গ্রামে। তিনি বিডিনিউজ ২৪ ডটকমের জ্যেষ্ঠ প্রতিবেদক জাফর আহমদের বাবা।জাফর আহমদ বলেন, গতকাল দুপুরে টেকনাফ-কক্সবাজার সড়কের দরগাহ স্টেশন চৌরাস্তা এলাকায় একটি মোটরসাইকেল নিয়ন্ত্রণ হারিয়ে সড়কের পাশে দাঁড়িয়ে থাকা তাঁর বাবাকে ধাক্কা দেয়। এতে তাঁর বাবা ও মোটরসাইকেলের চালক আহত হন। চট্টগ্রাম মেডিকেল কলেজ হাসপাতালে নেওয়ার পথে তাঁর বাবা মারা যান।
