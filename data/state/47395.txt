
আওয়ামী লীগের সহযোগী সংগঠন মহিলা আওয়ামী লীগের ১৫১ সদস্যবিশিষ্ট পূর্ণাঙ্গ কমিটি ঘোষণা করা হয়েছে। আজ শনিবার সন্ধ্যায় রাজধানীর ধানমন্ডিতে আওয়ামী লীগ সভাপতির রাজনৈতিক কার্যালয়ে মহিলা আওয়ামী লীগের সভাপতি সাফিয়া খাতুন ও সাধারণ সম্পাদক মাহমুদা বেগম পূর্ণাঙ্গ কমিটি ঘোষণা করেন।
প্রায় ১৪ বছর পর গত ৪ মার্চ মহিলা আওয়ামী লীগের সম্মেলন অনুষ্ঠিত হয়। সম্মেলনের মাধ্যমে নতুন সভাপতি হন সাফিয়া খাতুন এবং সাধারণ সম্পাদক হন মাহমুদা বেগম। একই দিন ঢাকা মহানগর উত্তর ও দক্ষিণের কমিটি ঘোষণা করা হয়। ঢাকা উত্তর মহিলা লীগের সভাপতি হন শাহিদা তারেক, সাধারণ সম্পাদক শবনম শীলা এবং দক্ষিণে সভাপতি সাবেরা বেগম ও নার্গিস রহমান সাধারণ সম্পাদক নির্বাচিত হন।
পূর্ণাঙ্গ কমিটিতে ২১ জনকে সহসভাপতি, ৮ জনকে যুগ্ম সম্পাদক ও ৮ জনকে সাংগঠনিক সম্পাদক করা হয়েছে।
সহসভাপতি হয়েছেন ফরিদা রহমান, খালেদা খানম, তসলিমা চৌধুরী, পিনু খান, ইয়াসমিন হোসেন, আসমা জেরিন, বনশ্রী বিশ্বাস, শাহিন লস্কর, আজিজা খানম, শিরীন নাঈম, শোভা সাজ্জাদ, আয়েশা খানম, খুরশিদা বেবী, আলেয়া পারভীন, নাসিমা ফেরদৌস, মাহফুজা ফেরদৌস, বিলকিস খায়ের, জান্নাতুল বাকিয়া, পারুল আক্তার, ফারহানা ডলি ও কহিনুর বেগম।
শিরিন রুকসানা, শিখা চক্রবর্তী, কামরুন্নেসা মান্নান, মোর্শেদা বেগম, নাজমা হোসেন, মীনা মালেক, শরিফুল হাসান ও জান্নাত আরা হেনরী যুগ্ম সাধারণ সম্পাদক হয়েছেন।
এ ছাড়া সাংগঠনিক সম্পাদক হয়েছেন দিলরুবা জামান, সোহেলা পারভীন, আনারকলি পুতুল, রাজিয়া সুলতানা, নাসরিন সুলতানা, ঝর্ণা বাড়ৈ, ইসমত আরা ও সুরাইয়া বেগম। আরও ২৩ জনকে অন্যান্য বিষয়ের সম্পাদক করা হয়েছে।
কমিটি ঘোষণার বিষয়ে মহিলা আওয়ামী লীগের সাধারণ সম্পাদক মাহমুদা বেগম বলেন, দলের ত্যাগী নেতা-কর্মীদের স্থান দেওয়ার চেষ্টা করা হয়েছে। বাকিটুকু সংগঠনের নেতা-কর্মীরা মূল্যায়ন করবেন।
