
সিরাজগঞ্জের তাড়াশে বসতবাড়ির জায়গা দখলকে কেন্দ্র করে দুই পক্ষের মধ্যে সংঘর্ষ হয়েছে। উপজেলার মাধাইনগর ইউনিয়নের ওয়াশিন গ্রামে এ ঘটনা ঘটেছে। সুজাব আলী ও তাঁর সৎভাই রফিকুল ইসলামের মধ্যে বসতবাড়ির জায়গা নিয়ে বিরোধ চলে আসছিল। গতকাল বৃহস্পতিবার দুপুরে সুজাব আলী তাঁর দলবল নিয়ে বাড়িতে ঘর তুলতে যান। এ নিয়ে তাঁদের মধ্যে সংঘর্ষ বাধে। এ সময় তিনটি বাড়িতে লুটপাট, ভাঙচুর ও অগ্নিসংযোগ করা হয়। সংঘর্ষে সাতজন আহত হন। সিরাজগঞ্জ প্রতিনিধি
