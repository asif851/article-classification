
খুলনায় রূপালী ব্যাংকের করপোরেট শাখা থেকে এক গ্রাহকের ২৩ লাখ টাকা কৌশলে নিয়ে পালিয়ে গেছে এক ব্যক্তি। গতকাল বৃহস্পতিবার দুপুরে নগরের পিকচার প্যালেস মোড় এলাকায় ব্যাংকের ভেতরেই এ ঘটনা ঘটে।শহরের শেরেবাংলা রোডের বাসিন্দা চাঁদ সুলতানা ২৩ লাখ টাকা নিয়ে পারিবারিক সঞ্চয়পত্র খোলার জন্য ব্যাংকে আসেন। এর আগে আল-আরাফা ব্যাংক থেকে তিনি ওই টাকা তোলেন। এ সময় তাঁর ছেলে এস এম ইমরান উদ্দিন সঙ্গে ছিলেন।রূপালী ব্যাংকের কর্মকর্তা মৃধা ইউসুফ আলী জানান, ব্যাংকের সিসি টিভিতে দেখা গেছে, পরনে লুঙ্গি ও মাথায় মাফলার জড়ানো এক লোক টাকা নিয়ে বেরিয়ে যাচ্ছে। তবে এ বিষয়ে এখনো কোনো মামলা হয়নি।
