
রাজধানীর কমলাপুর রেলওয়ে স্টেশনে আজ শনিবার সন্ধ্যায় বিস্কুটের প্যাকেট থেকে এক হাজারটি ইয়াবা বড়ি উদ্ধারসহ একজনকে আটক করেছে পুলিশ। আটক ব্যক্তির নাম দেলোয়ার হোসেন (২২)।
কমলাপুর রেলওয়ে থানার ভারপ্রাপ্ত কর্মকর্তা (ওসি) আবদুল মজিদ প্রথম আলোকে বলেন, গোপন সংবাদের ভিত্তিতে আজ সন্ধ্যা সাতটার দিকে যাত্রীবেশে চট্টলা এক্সপ্রেস যোগে চট্টগ্রাম থেকে ঢাকায় আসা দেলোয়ারকে আটক করে তাঁর দেহ তল্লাশি করা হয়। পরে তাঁর ব্যাগে থাকা একটি বিস্কুটের প্যাকেট থেকে এক হাজারটি ইয়াবা বড়ি উদ্ধার করার পর তাঁকে থানায় নিয়ে যাওয়া হয়।
ওসি বলেন, দেলোয়ারকে জিজ্ঞাসাবাদ চলছে। তাঁর বিরুদ্ধে আইনানুগ ব্যবস্থা নেওয়ার প্রস্তুতি চলছে। 
