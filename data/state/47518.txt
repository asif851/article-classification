
৪ থেকে ১০ মে ছিল জাতিসংঘ ঘোষিত সড়ক নিরাপত্তা সপ্তাহ। এই উপলক্ষে দুর্ঘটনার বিরুদ্ধে সচেতনতা সৃষ্টিকারী সংগঠন ‘নিরাপদ সড়ক চাই’ চট্টগ্রাম নগর কমিটির উদ্যোগে নগরে নিরাপদ সড়ক সপ্তাহ পালিত হয়েছে। ৮ মে সকাল ১০টায় নগরের আগ্রাবাদ বালিকা বিদ্যালয়ে অনুষ্ঠিত হয় সড়ক নিরাপত্তায় শিক্ষার্থী সমাবেশ। এতে প্রধান অতিথি ছিলেন সংসদ সদস্য এম এ লতিফ। প্রধান বক্তা ছিলেন ‘নিরাপদ সড়ক চাই’–এর কেন্দ্রীয় চেয়ারম্যান ইলিয়াস কাঞ্চন।সংগঠনের সভাপতি এস এম আবু তৈয়বের সভাপতিত্বে ও মোস্তফা কামালের সঞ্চালনায় অনুষ্ঠিত সভায় বিশেষ অতিথি ছিলেন চট্টগ্রাম চেম্বার অব কমার্স অ্যান্ড ইন্ডাস্ট্রির সভাপতি মাহবুবুল আলম, আগ্রাবাদ সরকারি কলোনি উচ্চবিদ্যালয় পরিচালনা কমিটির সভাপতি আলতাফ হোসেন, আগ্রাবাদ বালিকা বিদ্যালয় পরিচালনা কমিটির সভাপতি আবদুল মান্নান মজুমদার, আরাসকার সভাপতি সিরাজুল ইসলাম, কাউন্সিলর এইচ এম সোহেল ও হাবিবুর রহমান, আগ্রাবাদ বালিকা বিদ্যালয়ের প্রধান শিক্ষক সালমা আকতার, টিভি জার্নালিস্ট অ্যাসোসিয়েশনের সাধারণ সম্পাদক চৌধুরী ফরিদ প্রমুখ।প্রধান বক্তা ইলিয়াস কাঞ্চন বলেন, নিরাপদ সড়ক গড়ার প্রথম শর্ত হলো সড়ক ব্যবহারের নিয়মাবলি বাস্তবায়ন করা। বিজ্ঞপ্তি।
