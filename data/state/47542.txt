
দুর্ঘটনায় গতকাল চারজনের প্রাণ যাওয়ার পর আজ শুক্রবার সকাল থেকে রাজধানীর কারওয়ান বাজারে রেললাইনের দুপাশে অবৈধ স্থাপনা উচ্ছেদ অভিযান শুরু হয়েছে।সকাল ১০টা থেকে রেলকর্তৃপক্ষ বুলডোজার দিয়ে রেললাইনের ওপর বসা মাছবাজার এলাকার ডান পাশ থেকে অভিযান শুরু করেছে। সেখানকার ঘরগুলো ভেঙে দেওয়া হচ্ছে।রেলওয়ের সম্পত্তি কর্মকর্তা নুরুন্নবী কবির বলেছেন, আজ কারওয়ান বাজার রেলক্রসিং থেকে তেজগাঁও পর্যন্ত উচ্ছেদ চলবে। এই অভিযান ধারাবাহিকভাবে চলবে। এটা সব সময়ই চলে বলে তিনি দাবি করেন।রেলপথে মুহূর্তের বিভীষিকাগতকাল বৃহস্পতিবার সকালে রেললাইনের ওপর বসা মাছের বাজারে দুই ট্রেনের মাঝে পড়ে প্রাণ হারিয়েছেন চারজন। গুরুতর আহত অবস্থায় ঢাকা মেডিকেল কলেজ হাসপাতালে ভর্তি আছেন আরও পাঁচজন। রেলওয়ে কর্মকর্তা ও পুলিশ জানায়, কারওয়ান বাজারের ওই এলাকায় প্রায়ই ট্রেনে কাটা পড়ার ঘটনা ঘটে। কারণ কমলাপুর থেকে টঙ্গী পর্যন্ত পাশাপাশি দুটি রেলপথ। এফডিসি গেটের পর ওই অংশটি দিয়ে ঢাকার বাইরে যাওয়ার পথটি সোজা। কিন্তু মগবাজার থেকে তেজগাঁও রেলক্রসিংয়ের দিকে এফডিসি গেট পর্যন্ত রেলপথটিতে ৫ ডিগ্রি বাঁক থাকায় দূর থেকে ট্রেন দেখা যায় না। এ ছাড়া প্রতিদিনই নিয়ম ভেঙে রেললাইনের ওপর বসে মাছের বাজার। 
