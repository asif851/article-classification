
ইমেরিটাস অধ্যাপক আনিসুজ্জামান শিক্ষার্থীদের জ্ঞান অর্জনের পাশাপাশি সত্যিকারের মানুষ হওয়ার আহ্বান জানিয়েছেন। চট্টগ্রাম সমিতি, ঢাকা শাখার উদ্যোগে আয়োজিত মেধাবী শিক্ষার্থীদের বৃত্তি প্রদান অনুষ্ঠানে তিনি এ কথা বলেন। ২২ আগস্ট বেলা তিনটায় চট্টগ্রাম সমিতির উদ্যোগে মেধাবী শিক্ষার্থীদের ‘চট্টগ্রাম সমিতি শিক্ষাবৃত্তি-২০১৫’ প্রদান করা হয়। পাশাপাশি এ বছর এসএসসি ও সমমানের পরীক্ষায় জিপিএ-৫ পাওয়া শিক্ষার্থীদেরও সংবর্ধনা দেওয়া হয়।সমিতির সভাপতি লায়লা সিদ্দিকীর সভাপতিত্বে সভায় স্বাগত বক্তব্য দেন সমিতির সাধারণ সম্পাদক মো. গিয়াস উদ্দীন খান। অনুষ্ঠানে ২০১৫ সালে শিক্ষাবৃত্তিপ্রাপ্ত ১৫ জন মেধাবী ও অসচ্ছল শিক্ষার্থীর মাঝে প্রথম কিস্তি ও এককালীন থোক বরাদ্দের চেক বিতরণ করা হয়। অনুষ্ঠানে উপস্থিত ছিলেন লায়লা কবির, মো. আবদুল মোবারক, মো. জাহাঙ্গীর আলম খান, আবু আলম চৌধুরী ও রেজাউল হক চৌধুরী। বিজ্ঞপ্তি।
