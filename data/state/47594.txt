
নোয়াখালীর বেগমগঞ্জ উপজেলার জিরতলী ইউনিয়নের দারোগা রাস্তার মাথা নামক স্থান থেকে বেলায়েত হোসেন (২৩) নামের এক ব্যক্তির গুলিবিদ্ধ লাশ উদ্ধার করা হয়েছে। গতকাল বুধবার সকালে পুলিশ লাশটি উদ্ধার করে। বেলাল হোসেনের বাড়ি পাশের গোপালপুর ইউনিয়নের কালিকাপুর গ্রামে। পুলিশ লাশটি উদ্ধার করে ময়নাতদন্তের জন্য নোয়াখালী মেডিকেল কলেজ হাসপাতালের মর্গে পাঠিয়েছে।বেগমগঞ্জ মডেল থানার ভারপ্রাপ্ত কর্মকর্তা (ওসি) মোস্তাফিজুর রহমান প্রথম আলোকে বলেন, ময়নাতদন্ত শেষে লাশটি পরিবারের কাছে হস্তান্তর করা হয়েছে। এ ঘটনায় নিহতের বাবা বাদী হয়ে হত্যা মামলা করেছেন।
