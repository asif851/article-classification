
ব্রাহ্মণবাড়িয়ার বাঞ্ছারামপুর উপজেলায় গত সোমবার আওয়ামী লীগের নেতার নেতৃত্বে মাসুদ রানা (২৪) নামের এক আসামিকে পুলিশের কাছ থেকে ছিনিয়ে নেওয়া হয়েছে। এ সময় উপপরিদর্শক (এসআই) ফিরোজ আহামেদ ও এক পুলিশ সদস্য আহত হন। এ ঘটনায় দুজনকে গ্রেপ্তার করা হয়েছে।পুলিশ জানায়, সোমবার রাত নয়টার দিকে উপজেলার রূপসদীর উত্তর বাজারের একটি দোকান থেকে একটি মামলায় মাসুদকে এসআই ফিরোজের নেতৃত্বে একদল পুলিশ গ্রেপ্তার করে। এ সময় বাজারে থাকা রূপসদী ইউনিয়ন আওয়ামী লীগের সাধারণ সম্পাদক ফেরদৌস আহামেঞ্চদের নেতৃত্বে ২০-২৫ জন লোক পুলিশের ওপর হামলা চালায়। তারা পুলিশের কাছ থেকে মাসুদকে ছিনিয়ে নেয়। এ ঘটনায় ফিরোজ ও কনস্টেবল আবদুল হক আহত হন।রাতেই ফিরোজ মামলা করেন। মামলায় ফেরদৌস আহামেঞ্চদ, তাঁর দুই ভাই ইউনিয়ন বিএনপির সভাপতি আবদুল কুদ্দুছ ও ইউনিয়ন পরিষদের (ইউপি) সদস্য ফারুক আহামেঞ্চদ, তাঁদের ভাতিজা কামরুল ইসলাম এবং আরেক ইউপি সদস্য মনির হোসেনসহ ২০ জনের নাম উল্লেখ করে ও অজ্ঞাতনামা ৩৫ জনকে আসামি করা হয়েছে। ওই রাতেই মনির ও কামরুল হাছানকে গ্রেপ্তার করে পুলিশ।
