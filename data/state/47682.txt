
আগামীকাল ৮ ফেব্রুয়ারি বিএনপির চেয়ারপারসন খালেদা জিয়ার বিরুদ্ধে মামলার রায় ঘোষণাকে কেন্দ্র করে সতর্ক অবস্থানে আইনশৃঙ্খলা-রক্ষাকারী বাহিনী। আইনশৃঙ্খলা পরিস্থিতি অবনতির আশঙ্কায় রাজধানীসহ সারা দেশে নিরাপত্তাবলয় তৈরি করা হয়েছে। রেলপথ, সড়কপথ ও নৌপথসহ সবখানে তল্লাশি চালানো হচ্ছে। ইতিমধ্যে রাজধানীতে কাল সভা-সমাবেশ নিষিদ্ধ করেছে পুলিশ। রাজধানীসহ দেশের বিভিন্ন জেলায় বিএনপি ও এর সহযোগী সংগঠন এবং জামায়াতের নেতা-কর্মীদের ধরপাকড় চলছেই। তবে পুলিশ বলছে, নাশকতার আশঙ্কায় এবং বিভিন্ন মামলায় তাদের ধরা হচ্ছে। ছবিগুলো আজ বুধবারের।








