
সাতক্ষীরা জেলা শহরের ব্যবসায়ী শেখ নিজামউদ্দিনের বাড়িতে ডাকাতি হয়েছে। গত শনিবার গভীর রাতে শহরের সুলতানপুরে এ ডাকাতি হয়।একই রাতে ফরিদপুরের আলফাডাঙ্গা উপজেলার বুড়াইচ ইউনিয়নের সড়ারকান্দী গ্রামে ইউনিয়ন পরিষদের (ইউপি) সাবেক সদস্য আবু সাইদের বাড়িতে ডাকাতি হয়।বাড়ির মালিক শেখ নিজামউদ্দিন জানান, রাত তিনটার দিকে ১০-১২ জনের সশস্ত্র একটি ডাকাত দল বাড়ির গ্রিল কেটে ও দরজা ভেঙে তাঁর সুলতানপুরের বাড়িতে ঢোকে। বাড়ির সবাইকে অস্ত্রের মুখে জিম্মি করে এক লাখ টাকা, ১২ ভরি সোনার গয়না ও একটি মুঠোফোন নিয়ে যায়। এ সময় ডাকাতেরা তাঁর স্ত্রী মিতা খাতুনকে মারপিট করে।বুরাইচ ইউপির চেয়ারম্যান আবদুল ওহাব জানান, রাত সাড়ে ১২টার দিকে ১৪-১৫ জনের একদল ডাকাত ছাদ দিয়ে আবু সাইদের বাড়ির ভেতরে ঢোকে।
