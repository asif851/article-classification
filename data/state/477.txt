
রাজধানীর বকশীবাজারে আলিয়া মাদ্রাসা মাঠে স্থাপিত বিশেষ আদালতে জিয়া অরফানেজ স্ট্রাস্ট ও জিয়া চ্যারিটেবল ট্রাস্ট দুর্নীতি মামলার কার্যক্রম শুরু হয়েছে। আজ বুধবার বেলা ১১টা ২০ মিনিটে মামলা দুটির শুনানি শুরু হয়।এ মামলায় এর আগে বিএনপির চেয়ারপারসন খালেদা জিয়া শুনানিতে হাজির না হওয়ায় তাঁর বিরুদ্ধে গ্রেপ্তারি পরোয়ানা জারি করেন আদালত। তা সত্ত্বেও আজও তিনি শুনানিতে হাজির হননি।খালেদা জিয়ার পক্ষে তাঁর আইনজীবী এ জে মোহাম্মদ আলী শুনানিতে অংশ নিচ্ছেন।শুনানিতে রাষ্ট্রপক্ষের আইনজীবী মোশাররফ হোসেন কাজল আদালতকে জানান, গ্রেপ্তারি পরোয়ানা থাকা অবস্থায় আসামি হাজির না হলে ফৌজদারি কার্যবিধিতে তাঁর জামিন দেওয়ার বিধান নেই।এদিকে আলিয়া মাদ্রাসার বাইরে সড়কে দুপুর ১২টা ২০ মিনিটে তিনটি ককটেল বিস্ফোরণের ঘটনা ঘটেছে। কে বা কারা ককটেলের বিস্ফোরণ ঘটিয়েছে, এ বিষয়ে কিছু জানাতে পারেনি পুলিশ।
