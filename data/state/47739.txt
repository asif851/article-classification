
কক্সবাজারের পেকুয়া উপজেলা পরিষদের উদ্যোগে ১৬টি সংগঠন ও ১৯টি শিক্ষাপ্রতিষ্ঠানে ক্রীড়া সামগ্রী বিতরণ করা হয়েছে। গত ২৭ নভেম্বর বিকেলে উপজেলা পরিষদের সম্মেলনকক্ষে আয়োজিত অনুষ্ঠানে সংগঠনগুলোর কর্মকর্তা ও প্রতিষ্ঠান প্রধানদের হাতে এসব সামগ্রী তুলে দেওয়া হয়। ক্রীড়া সামগ্রীর মধ্যে ফুটবল, ব্যাডমিন্টন, ক্রিকেট ও ভলিবল খেলার সামগ্রী রয়েছে।
ক্রীড়া সামগ্রী বিতরণ আয়োজিত অনুষ্ঠানে সভাপতিত্ব করেন পেকুয়া উপজেলা পরিষদের চেয়ারম্যান শাফায়েত আজিজ। উপজেলা শিক্ষা কর্মকর্তা হাসান মুরাদ চৌধুরীর পরিচালনায় অনুষ্ঠানে আরও বক্তব্য দেন নারী ভাইস চেয়ারম্যান লুৎফা হায়দার, উপজেলা প্রকৌশলী জাহেদুল আলম, মাধ্যমিক শিক্ষা কর্মকর্তা মাহফুজুর রহমান, উপজেলা প্রাথমিক শিক্ষক সমিতির সাধারণ সম্পাদক নাছির উদ্দিন, বারবাকিয়া ক্রিকেট একাডেমির কোচ আমির আবদুল্লাহ, রাজাখালী স্পোর্টিং ক্লাবের সাধারণ সম্পাদক আমিন উল্লাহ প্রমুখ।
পেকুয়া উপজেলা পরিষদের চেয়ারম্যান শাফায়েত আজিজ বলেন, গ্রামেগঞ্জে ক্রীড়ার প্রসার ঘটাতে বিভিন্ন ক্লাব ও সংগঠনকে উপজেলা পরিষদের তালিকাভুক্ত করা হয়। এরপরই এসব সংগঠনকে ক্রীড়া সামগ্রী দেওয়া হয়েছে। 
