
রাজধানীর মেরুল বাড্ডায় আগুনে টিনশেড কয়েকটি বাড়ি পুড়ে গেছে। আজ সোমবার বেলা পৌনে একটার দিকে প্রগতি সরণির ডিআইটির উল্টোদিকে এ ঘটনা ঘটে।ফায়ার সার্ভিসের নিয়ন্ত্রণ কক্ষ থেকে জানানো হয়, ফায়ার সার্ভিসের আটটি ইউনিট কাজ করে বেলা সোয়া দুইটার দিকে আগুন নিয়ন্ত্রণে আনে। আগুন লাগার কারণ ও ক্ষয়ক্ষতির খবরের বিষয়ে তাৎক্ষণিকভাবে নিশ্চিত হওয়া যায়নি।আরিফুল হক নামের একজন প্রত্যক্ষদর্শীর ভাষ্য, আগুনে কমপক্ষে ১০টি টিনশেড বাড়ি পুড়ে গেছে।
