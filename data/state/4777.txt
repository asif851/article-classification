
নারায়ণগঞ্জের মেয়র সেলিনা হায়াৎ আইভী আওয়ামী লীগের কেন্দ্রীয় নেতাদের সঙ্গে সাক্ষাৎ করেছেন। গতকাল রোববার সন্ধ্যায় আইভী দলটির ধানমন্ডি কার্যালয়ে যান। এ সময় আইভীর জয়ে সবাই মিষ্টিমুখ করেন। আওয়ামী লীগের উপদপ্তর সম্পাদক বিপ্লব বড়ুয়া বলেন, সিটি করপোরেশন নির্বাচনে আওয়ামী লীগের কেন্দ্রীয় নেতারা যে ভূমিকা রেখেছেন, এর জন্য কৃতজ্ঞতা জানিয়েছেন আইভী। এ সময় ওবায়দুল কাদের, দীপু মনি, জাহাঙ্গীর কবির নানক, আবদুস সোবহান গোলাপ প্রমুখ উপস্থিত ছিলেন।
 
