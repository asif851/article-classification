
নওগাঁর আত্রাইয়ে ছয়টি ককটেল ও দুটি পেট্রলবোমা উদ্ধার করেছে পুলিশ। আত্রাই থানার ভারপ্রাপ্ত কর্মকর্তা (ওসি) আবদুল লতিফ বলেন, গোপন সংবাদের ভিত্তিতে থানার পরিদর্শক (তদন্ত) শামছুল আলমের নেতৃত্বে পুলিশের একটি দল গতকাল শনিবার দুপুরে অভিযান চালিয়ে উপজেলার সন্ন্যাসবাড়ি গ্রামের একটি পুকুর পাড় থেকে পরিত্যক্ত অবস্থায় ছয়টি ককটেল ও দুটি পেট্রলবোমা উদ্ধার করে। এ ঘটনায় কাউকে আটক করা হয়নি। 
