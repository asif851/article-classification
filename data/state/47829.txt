
যশোরে বোমা নিষ্ক্রিয় করতে গিয়ে বিস্ফোরণে সেনাবাহিনীর বোমা বিশেষজ্ঞ দলের দুই সদস্য ও পুলিশের এক কনস্টেবল আহত হয়েছেন। আজ রোববার দুপুরে যশোর কোতোয়ালি থানায় এ ঘটনা ঘটে। আহত ব্যক্তিদের যশোর সম্মিলিত সামরিক হাসপাতালে (সিএমএইচ) ভর্তি করা হয়েছে।
আহত ব্যক্তিরা হলেন যশোর সেনানিবাসের সার্জেন্ট বাবর আলী, সৈনিক কোরবান আলী ও কোতোয়ালি থানার কনস্টেবল জাফর।
কোতোয়ালি থানার ভারপ্রাপ্ত কর্মকর্তা (ওসি) এনামুল হক প্রথম আলোকে বলেন, সেনাবাহিনীর একটি বিশেষজ্ঞ দল বিভিন্ন সময়ে পুলিশের অভিযানে উদ্ধার করা বোমা নিষ্ক্রিয় করার কাজ করছিল। এ সময় বিকট শব্দে একটি বোমার বিস্ফোরণ ঘটে। এতে ওই তিনজন আহত হন।
