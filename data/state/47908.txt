
এক যুগেরও বেশি সময় পর মৌলভীবাজারের বড়লেখা উপজেলা ছাত্রলীগের নতুন কমিটি ঘোষণা করা হয়েছে। গতকাল সোমবার মৌলভীবাজার জেলা ছাত্রলীগের সভাপতি মো. আসাদুজ্জামান ও সাধারণ সম্পাদক সাইফুর রহমান স্বাক্ষরিত সংবাদ বিজ্ঞপ্তিতে এ তথ্য জানানো হয়েছে। সংবাদ বিজ্ঞপ্তিতে বলা হয়, তানিমুল ইসলামকে সভাপতি, শাহেদুল ইসলামকে সাধারণ সম্পাদক এবং সুমন আহমদ, জুনেদ আহমদ, রিফাত আহমদ, এম ইলিয়াছ শাহীন ও তারিকুল ইসলামকে সাংগঠনিক সম্পাদক করে এক বছর মেয়াদে ৭১ সদস্যের বড়লেখা উপজেলা ছাত্রলীগের কমিটি অনুমোদন করা হলো। দলীয় সূত্র জানায়, এর আগে ২০০৩ সালে হামিদুর রহমানকে সভাপতি ও ইমদাদুল ইসলামকে সাধারণ সম্পাদক করে বড়লেখা উপজেলা ছাত্রলীগের কমিটি অনুমোদন করেছিল মৌলভীবাজার জেলা ছাত্রলীগ। পরে আর পূর্ণাঙ্গ কমিটি গঠন হয়নি। গতকাল সন্ধ্যায় জেলা ছাত্রলীগের সভাপতি মো. আসাদুজ্জামান বড়লেখায় সংগঠনের নতুন কমিটি অনুমোদনের সত্যতা নিশ্চিত করেছেন।
