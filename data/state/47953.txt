
এবারের হজযাত্রায় ভিসা সংক্রান্ত জটিলতা দূর করার দাবি জানিয়েছে আশকোনা হজ ক্যাম্প কর্তৃপক্ষ। তাদের তথ্য অনুযায়ী, সৌদি দূতাবাসে ইতিমধ্যে ৯৪ হাজার ভিসার আবেদন জমা পড়েছে।
আজ আশকোনা হজ ক্যাম্পের সহকারী হজ কর্মকর্তা মো. আব্দুল মালেকের ভাষ্য, গতকাল রাত পর্যন্ত ৩০ হাজার ভিসা পাওয়া গেছে। এর মধ্যে যে দুই হাজার ৭০০ ব্যালটি বা সরকারি ব্যবস্থাপনাধীন হজযাত্রী রয়েছেন, তাঁরা সবাই ভিসা পেয়েছেন।দুপরে সাড়ে ১২টার দিকে সাংবাদিকদের প্রধান হজ সমন্বয়কারী হাসান জাহাঙ্গীর আলম বলেন, ‘এখন পর্যন্ত ৩৫ হাজার ভিসা পাওয়া গেছে। সৌদি দূতাবাস হজ অফিসকে দায়ী করলেও আমরা কিন্তু সময়মতো সব কাগজপত্র জমা দিয়েছিলাম।’
হজ অফিসকে দায়ী করছে সৌদি কর্তৃপক্ষ
সম্প্রতি ভিসা বিড়ম্বনার শিকার হতে হয় হজযাত্রীদের। সৌদি সরকার এ জন্য বাংলাদেশের হজ অফিসকে দায়ী করে।এবার বাংলাদেশ থেকে এক লাখ এক হাজার ৭৫৮ জনের হজ পালনের কথা। এঁদের মধ্যে সরকারি ব্যবস্থাপনায় যাবেন দুই হাজার ৭০০ জন। বিমান বাংলাদেশ এয়ারলাইনস ৫১ হাজার হজযাত্রী পরিবহন করবে।
