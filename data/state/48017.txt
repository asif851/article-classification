
চট্টগ্রামের পটিয়া পৌরসভার উদ্যোগে গতকাল রোববার মেধাবৃত্তি প্রদান ও সাহিত্য প্রতিযোগিতায় বিজয়ীদের মধ্যে পুরস্কার বিতরণ করা হয়। অনুষ্ঠানের শুরুতে ছিল ‘তথ্যপ্রযুক্তির অপব্যবহার যুবসমাজের অবক্ষয়ের প্রধান কারণ’ শীর্ষক বিতর্ক প্রতিযোগিতা। পৌরসভা প্রাঙ্গণে আয়োজিত অনুষ্ঠানে সভাপতিত্ব করেন মেয়র হারুনুর রশিদ। প্রধান অতিথি ছিলেন সাংসদ সামশুল হক চৌধুরী, বিশেষ অতিথি ছিলেন পটিয়া সরকারি কলেজের অধ্যক্ষ এ এম ইউসুফ চৌধুরী, শাহচান্দ আউলিয়া আলিয়া কামিল মাদ্রাসার অধ্যক্ষ মোকতার আহমদ, খলিলুর রহমান ডিগ্রি কলেজের অধ্যক্ষ আবু তৈয়ব, শাহ আমির উচ্চবিদ্যালয়ের প্রধান শিক্ষক ফরিদুল আবছার আমিরী প্রমুখ। 
