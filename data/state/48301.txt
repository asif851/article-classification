
জনপ্রশাসনে ছয় সচিব পদে রদবদল করা হয়েছে। আজ সোমবার জনপ্রশাসন মন্ত্রণালয়ের দুটি আলাদা প্রজ্ঞাপনে এ রদবদলের কথা জানানো হয়।
একটি প্রজ্ঞাপনে বলা হয়, ঢাকা বিভাগের বিভাগীয় কমিশনার মো. জিল্লার রহমানকে প্রাইভেটাইজেশন কমিশনের ভারপ্রাপ্ত সদস্য (ভারপ্রাপ্ত সচিব পদমর্যাদায়) হিসেবে বদলিপূর্বক নিয়োগ দেওয়া হয়েছে।
আরেক প্রজ্ঞাপনে পাঁচজন সচিবের বদলির কথা জানানো হয়। এতে বলা হয়, বেসামরিক বিমান পরিবহন ও পর্যটন মন্ত্রণালয়ের সচিব খোরশেদ আলম চৌধুরীকে পরিকল্পনা কমিশনের সদস্য, বস্ত্র ও পাট মন্ত্রণালয়ের সচিব মো. শহীদ উল্লাহ খন্দকারকে গৃহায়ণ ও গণপূর্ত মন্ত্রণালয়ের সচিব, পরিকল্পনা কমিশনের সদস্য এস এম গোলাম ফারুককে বেসামরিক বিমান পরিবহন ও পর্যটন মন্ত্রণালয়ের সচিব, পল্লী উন্নয়ন ও সমবায় বিভাগের সচিব এমএ কাদের সরকারকে বস্ত্র ও পাট মন্ত্রণালয়ের সচিব এবং একটি বাড়ি একটি খামার প্রকল্পের প্রকল্প পরিচালক প্রশান্ত কুমার রায়কে পল্লী উন্নয়ন ও সমবায় বিভাগের ভারপ্রাপ্ত সচিব করা হয়েছে।
