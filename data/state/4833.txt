
উপমহাদেশের প্রাচীনতম সাহিত্য প্রতিষ্ঠান কেন্দ্রীয় মুসলিম সাহিত্য সংসদের (কেমুসাস) উদ্যোগে ১০ দিনব্যাপী দশম কেমুসাস বইমেলা শুরু হয়েছে। গতকাল সোমবার বেলা তিনটায় সিলেট নগরের দরগাগেট এলাকায় কেমুসাস প্রাঙ্গণে এ মেলার উদ্বোধন করেন সংসদের সাবেক সভাপতি মো. হারুনুজ্জামান চৌধুরী। অনুষ্ঠানে প্রধান অতিথির বক্তব্য দেন সিলেট মেট্রোপলিটন ইউনিভার্সিটির উপাচার্য মো. সালেহ উদ্দিন। এ ছাড়া সংসদের সভাপতি মো. আবদুল আজিজের সভাপতিত্বে প্রবীণ রাজনীতিবিদ আ ন ম শফিকুল হক, লেখক আবদুল হামিদ মানিক, সাংবাদিক বশির উদ্দিন, সংসদের সাধারণ সম্পাদক দেওয়ান মাহমুদ রাজা বক্তব্য দেন। সিলেট প্রতিনিধি
 
