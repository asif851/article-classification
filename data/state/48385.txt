
মহান বিজয় দিবস উপলক্ষে জাতীয় স্মৃতিসৌধে শ্রদ্ধা নিবেদন করেছেন রাষ্ট্রপতি মো. আবদুল হামিদ ও প্রধানমন্ত্রী শেখ হাসিনা। আজ ভোর সাড়ে ছয়টার দিকে তাঁরা স্মৃতিসৌধের বেদিতে ফুল দিয়ে শ্রদ্ধা জানান।প্রথমে রাষ্ট্রপতি মো. আবদুল হামিদ শ্রদ্ধা জানান। এর পর প্রধানমন্ত্রী শেখ হাসিনা শ্রদ্ধা জানান। এ সময় মন্ত্রিপরিষদের সদস্যবৃন্দ, তিন বাহিনীর প্রধান, বিভিন্ন দেশের রাষ্ট্রদূতসহ উচ্চপদস্থ কর্মকর্তারা উপস্থিত ছিলেন।এরপর প্রধানমন্ত্রী ও আওয়ামী লীগের সভানেত্রী শেখ হাসিনা দলের পক্ষ থেকে স্মৃতিসৌধের বেদিতে ফুল দেন। এ সময় দলের নেতা-কর্মীরা তাঁর সঙ্গে উপস্থিত ছিলেন। বিএনপির নেত্রীর শ্রদ্ধা: সকাল সাড়ে নয়টার দিকে বিএনপির চেয়ারপারসন খালেদা জিয়া স্মৃতিসৌধের বেদিতে ফুল দিয়ে শ্রদ্ধা জানান। এ সময় দলের নেতা-কর্মীরা তাঁর সঙ্গে ছিলেন।
