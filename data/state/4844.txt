
বাগেরহাটে পণ্যবাহী ট্রাক ও মোটরসাইকেলের মুখোমুখি সংঘর্ষে ফিরোজ শেখ (২২) নামের এক মোটরসাইকেল আরোহী নিহত হয়েছেন। গত শনিবার সন্ধ্যায় বাগেরহাট-পিরোজপুর সড়কের মোরেলগঞ্জ উপজেলার শ্রীপুর এলাকায় এ দুর্ঘটনা ঘটে। নিহত ফিরোজ শেখের বাবার নাম মোশাররফ হোসেন। তাঁদের বাড়ি পিরোজপুর শহরে। মোরেলগঞ্জ থানার ওসি রাশেদুল আলম বলেন, পিরোজপুরগামী একটি পণ্যবাহী ট্রাক শ্রীপুর এলাকায় পৌঁছালে বিপরীত দিক থেকে আসা মোটরসাইকেলের সঙ্গে মুখোমুখি সংঘর্ষ হয়। এতে মোটরসাইকেলের চালক ফিরোজ ঘটনাস্থলে নিহত হন। ট্রাকটি আটক করা যায়নি। বাগেরহাট প্রতিনিধি
