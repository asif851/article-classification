
চট্টগ্রাম বিভাগীয় গোল্ডকাপ ফুটবল প্রতিযোগিতার ফাইনালে উঠেছে নোয়াখালী জেলা দল। গতকাল মঙ্গলবার নোয়াখালীর শহীদ ভুলু স্টেডিয়ামে অনুষ্ঠিত দ্বিতীয় সেমিফাইনালে তারা ২-০ গোলে হারিয়েছে কুমিল্লা জেলা দলকে। বিজয়ী দলের হিমু সেরা খেলোয়াড় নির্বাচিত হন। পুরস্কার বিতরণ করেন অতিরিক্ত জেলা প্রশাসক (সার্বিক) অনুপম বড়ুয়া, নোয়াখালী জেলা ক্রীড়া সংস্থার কোষাধ্যক্ষ ও মিডিয়া কমিটির সদস্যসচিব নিজাম উদ্দিন, সাবেক খেলোয়াড় ও ক্রীড়া সংগঠক নাজিম উদ্দিন।
