
নবম জাতীয় সংসদের ১৯তম অধিবেশন আগামী ১২ সেপ্টেম্বর বৃহস্পতিবার বিকেল পাঁচটায় বসছে। সাংবিধানিক ক্ষমতাবলে রাষ্ট্রপতি মো. আবদুল হামিদ গতকাল রোববার এই অধিবেশন আহ্বান করেছেন।নবম সংসদের ১৮তম অধিবেশন (বাজেট অধিবেশন) গত ৩ জুন শুরু হয়ে ১৬ জুলাই শেষ হয়েছিল। দীর্ঘ অনুপস্থিতির পর প্রধান বিরোধী দল বিএনপি ও তাদের শরিকেরা ওই অধিবেশনে যোগ দিয়েছিল। তবে অধিবেশনের শেষ দিন বিএনপি সংসদে যায়নি। চলতি সংসদের ১৮টি অধিবেশনে মোট কার্যদিবস ছিল ৩৯৪টি। এর মধ্যে বিরোধী দল উপস্থিত ছিল ৭৫টি কার্যদিবসে।বর্তমান সংসদের যাত্রা শুরু হয়েছিল ২০০৯ সালের ২৫ জানুয়ারি। সংবিধান অনুযায়ী এই সংসদের মেয়াদ শেষ হবে ২০১৪ সালের ২৪ জানুয়ারি। মেয়াদ শেষ হওয়ার পূর্ববর্তী ৯০ দিনের মধ্যে নির্বাচন আয়োজন করতে হবে।
