
ভালোবাসার আবার নির্দিষ্ট দিনক্ষণ কী? ভালোবাসা কখন, কীভাবে যে কার মন ছুঁয়ে যাবে, তা পুরোপুরিই অনির্ধারিত।
পৃথিবীর তাবৎ প্রেমিক-প্রেমিকাই জানে ভালোবাসার এই অনির্ধারিত গতি, তবু শুধু ভালোবাসাবাসির জন্যই ঠিক করা হয়েছে একটি বিশেষ দিন।
আজ সেই বিশেষ দিন, ১৪ ফেব্রুয়ারি। বিশ্ব ভালোবাসা দিবস বা ভ্যালেন্টাইনস ডে।
বসন্ত উৎসবের রেশ না কাটতেই আজ বুধবার আবার শহরে উৎসবের আমেজ ছড়াবে ভালোবাসা দিবস।
রাজধানীতে বিভিন্ন সংগঠন দিবসটি উপলক্ষে অনুষ্ঠানের আয়োজন করেছে।
