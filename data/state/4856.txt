
ভাতের স্বাদ বাড়ায় কাঁচা মরিচ। এ দেশের শ্রমজীবী মানুষ কাঁচা মরিচ ছাড়া ভাত খাওয়ার কথা ভাবতেই পারেন না। তবে সালাদে কিংবা তরকারিতে কাঁচা মরিচ ব্যবহার করেন না, এমন মানুষ খুঁজে পাওয়া ভার। সব শ্রেণি-পেশার মানুষ কাঁচা মরিচ ব্যবহার করলেও অনেকে এর উপকারী দিকগুলো জানেন না।কাঁচা মরিচের গুণাগুণচোখ ভালো রাখে: ভিটামিন এ থাকায় এটি সব বয়সী ব্যক্তির দৃষ্টিশক্তি ভালো রাখে ও চোখব্যথা দূর করে।ত্বক উজ্জ্বল করে: কাঁচা মরিচের অণুজীব–প্রতিরোধক্ষমতা শরীরে জীবাণু সংক্রমণ রুখতে সাহায্য করে। এ ছাড়া এতে পর্যাপ্ত পরিমাণে ভিটামিন সি রয়েছে। ফলে তা ত্বককে স্বাস্থ্যোজ্জ্বল রাখে।রোগপ্রতিরোধব–অবস্থা মজবুত করে: শরীরের রোগপ্রতিরোধ–ব্যবস্থা মজবুত করতে সাহায্য করে কাঁচা মরিচ।হজমশক্তি বাড়ায়: কাঁচা মরিচ খেলে খাবার ভালো হজম হয়।ফুসফুস সুস্থ রাখে: প্রতিদিন কাঁচা মরিচ খেয়ে ঠান্ডা, কাশি এমনকি ফুসফুসের ক্যানসার প্রতিরোধ করা সম্ভব।হাড় শক্তিশালী করে: কাঁচা মরিচ টিস্যু পুনর্গঠন করে, নতুন রক্তকোষ তৈরি করে, হাড়কে সুস্থ ও শক্তিশালী করে।বয়স ধরে রাখে: যঁারা নিয়মিত কাঁচা মরিচ খান, তঁাদের ত্বক থাকে বলিরেখামুক্ত। এটি বয়স ধরে রাখতে জাদুকরি একটি উপাদান।ওজন কমায়: কাঁচা মরিচ বাড়তি মেদ ঝরায়। বিপাকক্রিয়ার উন্নতি করে ওজন কমানোতে সাহায্য করে।মন ভালো রাখে: এটি মস্তিষ্কে এনডোরফিন হরমোন বাড়ায়। এই হরমোন উদ্দীপক। ফলে মন ভালো রাখতে কাঁচা মরিচ দারুণ ভালো!পাকস্থলীর ক্যানসার রোধ করে: এতে ক্যাপসাইসিন রয়েছে। তাই এটি পাকস্থলীর ক্যানসার ও পাকস্থলীর যেকোনো রোগ নিরাময় করে।লালা গ্রন্থিকে সক্রিয় রাখে: কাঁচা মরিচ খেলে লালা উৎপন্ন হয়, যা খাবার ভালোভাবে চিবানোতে ও হজমে সাহায্য করে।ফ্রি র্যা ডিকেলস কমায়: কাঁচা মরিচে প্রচুর অ্যান্টি–অক্সিডেন্ট থাকায় এটি রক্তে ফ্রি র্যা ডিকেলস কমায়। বিটা ক্যারোটিন নামের অ্যান্টি–অক্সিডেন্ট হৃদ্যন্ত্র কর্মক্ষম রাখে।লেখক: প্রধান পুষ্টি কর্মকর্তাচট্টগ্রাম ডায়াবেটিক জেনারেল হাসপাতাল
