
প্রধান নির্বাচন কমিশনার (সিইসি) কাজী রকিবউদ্দীন আহমদের সঙ্গে দেখা করে আসন্ন পৌরসভা নির্বাচনে সেনা মোতায়েনের দাবি জানিয়েছে বিএনপি।আজ মঙ্গলবার ​বিএনপির স্থায়ী কমিটির সদস্য মঈন খানের নেতৃত্বে দলের একটি প্রতিনিধি দল নির্বাচন কমিশনে সিইসির সঙ্গে দেখা করতে যান।পরে মঈন খান সাংবাদিকদের বলেন, পৌর নির্বাচনে লেবেল প্লেয়িং ফিল্ড তৈরি করতে হলে সেনা মোতায়েন জরুরি। সেনা মোতায়েন ছাড়া ভোটাররা নির্ভয়ে ভোট দিতে পারবে না।বিএনপির এই নেতা বলেন, সারা দেশে পৌর নির্বাচন নিয়ে মারামারি-হানাহানি হচ্ছে। বিএনপির প্রার্থীদের নাজেহাল করা হচ্ছে। এসব আক্রমণ সরকারি দলের প্রার্থীদের পক্ষ থেকেই করা হচ্ছে। এ কারণে নির্বাচনের সুষ্ঠু পরিবেশ সৃষ্টি করতে সেনা মোতায়েনের বিকল্প নেই।
