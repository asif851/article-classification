
নানা জল্পনা-কল্পনার অবসান ঘটিয়ে অবশেষে ৬৭ বছর বয়সী রেলমন্ত্রী মুজিবুল হকের বিয়ের সময় নির্ধারণ হলো। আগামী ১৪ নভেম্বর তাঁর বিয়ে–পরবর্তী প্রীতিভোজ আয়োজন করা হয়েছে। জাতীয় সংসদ ভবনের ২ নম্বর এলডি হলে ওই দিন সন্ধ্যায় এই প্রীতিভোজের আয়োজন করা হয়েছে। এরই মধ্যে প্রীতিভোজের দাওয়াতপত্র বিতরণ শুরু হয়েছে।‘চিরকুমার আর থাকছি না’
রেল মন্ত্রণালয়ের দপ্তর সূত্র জানায়, এই প্রীতিভোজের তিন-চার দিন আগে বিয়ে পড়ানো হবে। রেলমন্ত্রী বিয়ে করছেন কুমিল্লার চান্দিনা উপজেলার মীরাখলা গ্রামের হনুফা আক্তারকে। তিনি ওই গ্রামের প্রয়াত হাবিবুল্লাহ মুন্সির মেয়ে।
প্রীতিভোজের দাওয়াত কার্ডে রয়েছে রেলমন্ত্রীর তিন ভাইয়ের নাম। তাঁদের পক্ষ থেকে এই দাওয়াতপত্র দেওয়া হচ্ছে।
বিয়ে রেলমন্ত্রীর, ‘ঘর ভাঙার’ উপক্রম শ্রম প্রতিমন্ত্রীর! কৃষ্ণচূড়া রঙের পাঞ্জাবি পরে সংসদে রেলমন্ত্রী
