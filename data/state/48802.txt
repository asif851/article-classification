
দুই ঈদের ছুটিতে বাবা-মা আমাদের রাউজানের গ্রামের বাড়িতে নিয়ে যেতেন। সেখানে মজার ছিল বাড়ির পুকুরে ঝাঁপ দিয়ে গোসল করতে নামা। চাচা-জেঠাতো ভাইয়েরা মিলে পুকুরে দাপাদাপি করতাম। আগেভাগে ঈদগাহে যাওয়ার জন্য ঈদের দিন ভোরে ঘুম থেকে উঠতাম। নামাজ শেষে দলবেঁধে বাড়িময় ঘুরে ঘুরে মজাদার খাবারের স্বাদ নেওয়া। এই বেড়ানো চলত রাত পর্যন্ত। আর আড্ডা তো ছিলই।সেই অনাবিল আনন্দ এখন স্মৃতি। বড় হওয়ার পর দায়িত্ব বেড়ে গেছে। পরিবার ছাড়াও দলের নেতা-কর্মী ও নির্বাচনী এলাকার লোকজনকে নিয়ে সময় কাটে। এবারের ঈদে দীর্ঘ ছুটি। আমি টানা পাঁচ দিন আমার পরিবার ও নেতা-কর্মীদের সঙ্গে সময় কাটাব।
