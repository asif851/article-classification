
শেরপুরে শিশুদের সাংস্কৃতিক উৎসব উদ্যাপন করা হয়েছে। গত রোববার জেলা শিল্পকলা একাডেমি মিলনায়তনে এ উৎসবের আয়োজন করে বাংলাদেশ শিশু একাডেমি শেরপুর জেলা শাখা। এ উপলক্ষে অনুষ্ঠিত আলোচনা সভায় সভাপতিত্ব করেন শিশু একাডেমির জেলা কর্মকর্তা আসলাম খান। বক্তব্য দেন জেলা মহিলাবিষয়ক কর্মকর্তা দিলখোশ জাহান, সহকারী পুলিশ সুপার কাজী শাহনেওয়াজ, মুকুল একাডেমির চেয়ারম্যান শহীদুল ইসলাম প্রমুখ। পরে স্থানীয় কয়েকটি শিক্ষাপ্রতিষ্ঠানের শিক্ষার্থীরা মনোজ্ঞ সাংস্কৃতিক অনুষ্ঠান পরিবেশন করে।
