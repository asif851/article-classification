
গাজীপুরের কালীগঞ্জ উপজেলা প্রেসক্লাবের উদ্যোগে ও উপজেলা প্রশাসনের সহযোগিতায় দরিদ্র মানুষের মধ্যে কম্বল বিতরণ করা হয়েছে। গতকাল উপজেলা প্রেসক্লাব কার্যালয়ে এসব কম্বল বিতরণ করা হয়। প্রেসক্লাবের সভাপতি আশরাফুল আলম আইয়ুবের সভাপতিত্বে ও সাধারণ সম্পাদক আবদুর রহমানের পরিচালনায় কম্বল বিতরণ শেষে আলোচনা সভা হয়। এতে বক্তব্য দেন সংগঠনের যুগ্ম সম্পাদক মাফুজা আফরিন, কোষাধ্যক্ষ ওমর আলী মোল্লা প্রমুখ।
