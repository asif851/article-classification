
নারায়ণগঞ্জের সাংসদ শামীম ওসমান স্থানীয় সরকার প্রতিমন্ত্রী মশিউর রহমান রাঙাকে স্থানীয় সরকার মন্ত্রীসহ তাঁর বাসায় গিয়ে কফি ও ভাত খেয়ে আসতে বলেছেন। তাঁর এলাকার রাস্তাঘাট মেরামত প্রসঙ্গে তিনি এই প্রস্তাব দেন।শামীম ওসমান সম্পূরক প্রশ্ন উত্থাপনের সময় বলেন, আমার উচ্চতা ৬ ফুট ৩ ইঞ্চি হলেও আমি আপনার দৃষ্টি আকর্ষণ করতে পারছিলাম না। ভেবেছিলাম জামায়াত নেত্রী খালেদা জিয়ার মতো আমিও প্রশ্নোত্তর পর্বেও ট্রেন মিস করলাম কি না।এলাকায় রাস্তাঘাটের বেহাল দশার কথা উল্লেখ করে স্থানীয় সরকার প্রতিমন্ত্রীর দৃষ্টি আকর্ষণ করে শামীম ওসমান বলেন, ‘স্থানীয় সরকার মন্ত্রী থাকলে ভালো হত। মন্ত্রীকে সাথে নিয়ে আমার বাসায় গিয়ে ভাত এবং কফি খেয়ে আসবেন।’উত্তরে স্থানীয় সরকার প্রতিমন্ত্রী মশিউর রহমান রাঙা বলেন, ‘উনি (স্থানীয় সরকার মন্ত্রী) মনে হয় চা কফি খান না।’
