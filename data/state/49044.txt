
পাবনার ঈশ্বরদী পৌর বিএনপির সেই ‘পকেট কমিটি’ বাতিল করা হয়নি। এ কারণে জেলায় অনুমোদনের জন্য পাঠানো ওই কমিটির ৯৩ নেতা-কর্মী গতকাল শনিবার জেলা কমিটির কাছে পদত্যাগপত্র দিয়েছেন।এর আগে গত শুক্রবার সন্ধ্যায় ঈশ্বরদী প্রেসক্লাব মিলনায়তনে সংবাদ সম্মেলনে ওই কমিটি বাতিলের দাবি জানানো হয়। সংবাদ সম্মেলনে সভাপতিত্ব করেন পৌর বিএনপির সাবেক সভাপতি ও নতুন কমিটির নির্বাহী সদস্য মকলেছুর রহমান।পৌর বিএনপির ১০১ সদস্যের একটি কমিটি গঠন করে পৌর বিএনপির সভাপতি আকবর আলী বিশ্বাস জেলায় অনুমোদনের জন্য পাঠালে ১৯ জুন অনুমোদন দেওয়া হয়। পৌর বিএনপির অপর অংশের নেতা-কর্মীরা এর প্রতিবাদ জানিয়ে আসছিলেন।
