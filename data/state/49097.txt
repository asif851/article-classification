
সাধারণ ক্যাডারে ৫৪২টি পদসহ ২ হাজার ১৮০টি শূন্য পদে নিয়োগ দিতে ৩৬তম বিসিএসের বিজ্ঞপ্তি প্রকাশ করেছে সরকারি কর্মকমিশন (পিএসসি)। গতকাল রোববার এই বিজ্ঞপ্তি প্রকাশ করা হয়। এবারও অনলাইনে আবেদনপত্র পূরণ করতে ও জমা দিতে হবে। ১৪ জুন সকাল ১০টা থেকে আবেদনপত্র পূরণ করা যাবে। আবেদন পূরণের শেষ তারিখ ২৩ জুলাই। পরীক্ষার ফি ৭০০ টাকা। প্রতিবন্ধী ও উপজাতীয়দের জন্য ১০০ টাকা। টেলিটকের মাধ্যমে টাকা জমা দিতে হবে।৩৬তম বিসিএসে সাধারণ ক্যাডারের মধ্যে প্রশাসন ক্যাডারে ২৫০, পুলিশে ১২০, করে ৪৩, পররাষ্ট্রে ২০, আনসারে ১৯, নিরীক্ষা ও হিসাব ক্যাডারে ১৫, সমবায়ে ২২, ইকোনমিক ক্যাডারে চার, পরিবার পরিকল্পনা ক্যাডারে এক, খাদ্য ক্যাডারে সাত, তথ্য ক্যাডারে ৩৭ এবং ডাকে দুটি পদ রয়েছে।কৃষি ক্যাডারে ৩৯৭ ও স্বাস্থ্য ক্যাডারে ১৮৭টিসহ প্রফেশনাল বা কারিগরি ক্যাডারে পদ রয়েছে ৭৪০টি। এ ছাড়া বিসিএস সাধারণ শিক্ষায় ৮৭১, সরকারি শিক্ষক প্রশিক্ষণ কলেজের জন্য ২৩ ও কারিগরি কলেজগুলোর জন্য চারটি পদ রয়েছে।
