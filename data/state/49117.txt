
ইসলামী বিশ্ববিদ্যালয়ের অধীনে মাদ্রাসার কামিল (স্নাতকোত্তর) পরীক্ষা আবার স্থগিত করা হয়েছে। গতকাল সোমবার বিশ্ববিদ্যালয়ের পরীক্ষা নিয়ন্ত্রক কার্যালয় সূত্রে এ তথ্য জানা গেছে।
বিশ্ববিদ্যালয়ের ভারপ্রাপ্ত পরীক্ষা নিয়ন্ত্রক মোহাম্মদ আলী জানান, হরতাল-অবরোধের কারণে বিশ্ববিদ্যালয়ের অধীনে কামিল (স্নাতকোত্তর) পরীক্ষার পূর্বঘোষিত সময়সূচি স্থগিত করা হয়েছে। নতুন ঘোষিত সময়সূচি অনুযায়ী, আগামী ৮ মার্চ থেকে পরীক্ষা শুরু হবে।
এর আগে ৩ ফেব্রুয়ারি পরীক্ষা শুরু হওয়ার কথা থাকলেও হরতাল-অবরোধের কারণে তা পিছিয়ে ১৭ ফেব্রুয়ারি নির্ধারণ হয়। 
