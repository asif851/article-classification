
সিরাজগঞ্জে নিষিদ্ধঘোষিত জঙ্গি সংগঠন জামাআতুল মুজাহিদীন বাংলাদেশের (জেএমবি) চার নারী সদস্যের বিরুদ্ধে অভিযোগ গঠনের আদেশ দিয়েছেন আদালত। গতকাল রোববার শুনানি শেষে জেলা ও দায়রা জজ আদালতের বিচারক মো. জাফরোল হাসান এ আদেশ দেন। সরকারি কৌঁসুলি আবদুর রহমান বলেন, চলতি বছরের ২৩ জুলাই সিরাজগঞ্জ শহরের মাছুমপুর মহল্লার একটি বাড়িতে অভিযান চালিয়ে নাদিরা তাবাসসুম (৩০), হাবিবা আক্তার (১৮), রুমানা বেগম (১৯) ও রুমানা আক্তার (২১) নামের চারজনকে আটক করেছিল গোয়েন্দা পুলিশ।
