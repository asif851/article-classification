
নির্বাচনী সহিংসতায় নিহত কুমিল্লার তিতাস উপজেলার বলরামপুর ইউনিয়ন পরিষদের (ইউপি) চেয়ারম্যান মো. কামাল উদ্দিনের লাইসেন্স করা শটগানটি খোয়া যাওয়ার ২৬ দিন পর উদ্ধার করেছে পুলিশ। গত বৃহস্পতিবার রাতে উপজেলার দক্ষিণ বলরামপুর গ্রামের একটি বাড়ির রান্নাঘর থেকে অস্ত্রটি উদ্ধার করা হয়।তিতাস থানার এসআই আ স ম আব্দুন নূর বলেন, রাত আটটার দিকে কামাল উদ্দিন হত্যা মামলার এজাহারভুক্ত আসামি মো. সুমনের শ্বশুরবাড়ি দক্ষিণ বলরামপুর গ্রামে অভিযান চালানো হয়। এ সময় সুমনের শাশুড়ি নাছিমা বেগমকে আটক করে জিজ্ঞাসাবাদ করা হয়। পরে তাঁর স্বীকারোক্তি অনুযায়ী রান্নাঘর থেকে শটগানটি উদ্ধার করা হয়।
