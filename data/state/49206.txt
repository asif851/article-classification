
সাতক্ষীরা শহরতলির বাঁকাল চেকপোস্ট এলাকায় অভিযান চালিয়ে বিজিবির সদস্যরা ভারত থেকে অবৈধ পথে আনা পাঁচ হাজার মুরগির বাচ্চাসহ একটি মিনি ট্রাক জব্দ করেছেন। গতকাল ভোর সাড়ে চারটার দিকে ভোমরা-সাতক্ষীরা সড়কের বাঁকাল চেকপোস্ট এলাকা থেকে এসব মালামাল জব্দ করা হয়। সাতক্ষীরা ৩৮ বিজিবি ব্যাটালিয়নের অধিনায়ক লে. কর্নেল আরমান হোসেন জানান, বিজিবির একটি টহল দল বাঁকাল চেকপোস্ট এলাকায় অভিযান চালায়। এ সময় ভারত থেকে অবৈধ পথে আনা পাঁচ হাজার মুরগির বাচ্চাসহ একটি মিনি ট্রাক জব্দ করা হয়। ট্রাকসহ মুরগির বাচ্চা সাতক্ষীরা কাস্টমস গুদামে জমা দেওয়া হয়েছে। 
