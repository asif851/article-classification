
মৌলভীবাজারের শ্রীমঙ্গল উপজেলায় গতকাল মঙ্গলবার ‘জলবায়ু পরিবর্তন: আমাদের করণীয়’ শীর্ষক এক কর্মশালা অনুষ্ঠিত হয়েছে। উপজেলা পরিষদ মিলনায়তনে দিনব্যাপী এ কর্মশালার আয়োজন করে বেসরকারি স্বেচ্ছাসেবী সংগঠন অ্যাসোসিয়েশন ফর মাল্টিপারপাস সোসিও ইকোনমিক ডেভেলপমেন্ট (এমসিডা)। কর্মশালায় মূল আলোচক ছিলেন স্টামফোর্ড ইউনিভার্সিটির পরিবেশবিজ্ঞান বিভাগের সহকারী অধ্যাপক জুসী ডায়না বিশ্বাস। প্রধান অতিথি ছিলেন শ্রীমঙ্গলের ইউএনও মো. আশফাকুল হক চৌধুরী।
