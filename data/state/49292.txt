
রংপুরের পীরগাছায় গতকাল বুধবার বিকেলে ২৮ বোতল ফেনসিডিলসহ বরকত আলী (৪৮) নামের এক মাদক ব্যবসায়ী গ্রেপ্তার হয়েছেন। পীরগাছা থানার পুলিশ জানায়, উপজেলার কৈকুড়ী ইউনিয়নের কুতুব্বাস গ্রামের বরকত আলী দীর্ঘদিন ধরে ফেনসিডিলসহ বিভিন্ন মাদকদ্রব্যের ব্যবসা করছেন। ইতিপূর্বে মাদক দ্রব্যসহ তাঁকে কয়েকবার গ্রেপ্তার করা হয়েছিল। তাঁর নামে থানায় মাদকের একাধিক মামলাও রয়েছে। তিনি জেল থেকে জামিনে বেরিয়ে এসে আবারও মাদকের ব্যবসা শুরু করেন। থানার ওসি মকবুল হোসেন জানান, বরকত আলী বর্তমানে থানাহাজতে রয়েছেন। l পীরগাছা (রংপুর) প্রতিনিধি
