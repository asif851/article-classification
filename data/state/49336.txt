
বিশ্ব ক্যানসার দিবস উপলক্ষে হিমু পরিবহন গাইবান্ধা শাখার উদ্যোগে গতকাল বৃহস্পতিবার এক আলোচনা সভা সদর হাসপাতাল চত্বরে অনুষ্ঠিত হয়। সভায় বক্তব্য দেন গাইবান্ধার সিভিল সার্জন নির্মলেন্দু চৌধুরী, সদর হাসপাতালের তত্ত্বাবধায়ক বিধান চন্দ্র মজুমদার, আবাসিক চিকিৎসা কর্মকর্তা (আরএমও) শাহীনুল ইসলাম মণ্ডল, চিকিৎসক আসাদুজ্জামান, হিমু পরিবহন জেলা শাখার সভাপতি নাহিদ হাসান, সাধারণ সম্পাদক আলমগীর আকন্দ, সন্ধানী ডোনার ক্লাবের সাধারণ সম্পাদক হাসান মাহমুদ, গাইবান্ধা বন্ধুসভার সাহিত্য সম্পাদক সনজিৎ কুমার চৌধুরী প্রমুখ। এর আগে একটি শোভাযাত্রা শহর প্রদক্ষিণ করে। 
