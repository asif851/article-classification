
মিয়ানমার থেকে প্রাণভয়ে বাংলাদেশে পালিয়ে আসা রোহিঙ্গা শরণার্থীদের জন্য ত্রাণ সহায়তা দিতে টুইটারে আহ্বান জানিয়েছেন পররাষ্ট্র প্রতিমন্ত্রী শাহরিয়ার আলম। কীভাবে এ সহযোগিতা করা যাবে, তা-ও বিস্তারিতভাবে তুলে ধরেছেন প্রতিমন্ত্রী। রোহিঙ্গাদের সহায়তায় স্থানীয় প্রশাসনের কর্মকর্তাদের নাম ও যোগাযোগের নম্বর তুলে ধরা হয়েছে টুইটারে। ত্রাণ পাঠানোর ঠিকানা: এম মাহিদুর, অতিরিক্ত জেলা প্রশাসক, কক্সবাজার, নম্বর: ০১৫৫৬৬৪০১০১, জনাব নাসের, অতিরিক্ত জেলা প্রশাসক, নম্বর: ০১৭৩২৫৯২৩২১)। এ ছাড়া কেউ চাইলে সরাসরি অ্যাকাউন্টে সহায়তা করতে পারবেন। এর ঠিকানা: নাম-হিউম্যানিটেরিয়ান অ্যাসিসট্যান্স টু দ্য মিয়ানমার ইললিগ্যালি মাইগ্রেটেড রোহিঙ্গা। নম্বর: ৩৩০২৪৬২৫, সোনালী ব্যাংক লিমিটেড, কক্সবাজার শাখা। 
প্রশাসনের মাধ্যমে বা ব্যাংক অ্যাকাউন্ট ছাড়া কেউ চাইলে এ ঠিকানায় ত্রাণ সহায়তা দিতে পারেন। ঠিকানা: দুর্যোগ ও ত্রাণ শাখা, জেলা প্রশাসকের কার্যালয়, কক্সবাজার। ফোন: ০৩৪১-৬৩২০০, ফ্যাক্স নম্বর: ০৩৪১: ৬৩২৬৩। ই-মেইল: dccoxsbazar@mopa.gov.bd  গত ২৫ আগস্ট মিয়ানমারে রাখাইন রাজ্যে সংঘাত শুরু হওয়ার পর রোহিঙ্গারা বাংলাদেশে আসতে থাকে। এ পর্যন্ত চার লাখের বেশি রোহিঙ্গা বাংলাদেশে চলে এসেছে। জাতিসংঘসহ একাধিক আন্তর্জাতিক সংস্থা বলছে, রোহিঙ্গাদের এ ঢল অব্যাহত থাকলে এ বছরের শেষ নাগাদ ১০ লাখ রোহিঙ্গা বাংলাদেশে প্রবেশ করবে।
 
