
কারাগারগুলোতে তিন হাজারের বেশি জনবল নিয়োগ করা হবে বলে জানিয়েছেন কারা মহাপরিদর্শক ব্রিগেডিয়ার জেনারেল সৈয়দ ইফতেখার উদ্দীন। তিনি বলেছেন, ‘দেশের কারাগারগুলোতে কারারক্ষী ও কর্মকর্তাদের যথেষ্ট স্বল্পতা রয়েছে। আমরা অতিরিক্ত চাপ নিয়েই কারাগারে দায়িত্ব পালন করছি।’বাংলা নববর্ষ উপলক্ষে গত বৃহস্পতিবার সকালে গাজীপুরের কাশিমপুরে কারাগারগুলোতে আয়োজিত সাংস্কৃতিক অনুষ্ঠানের উদ্বোধন শেষে সাংবাদিকদের সঙ্গে আলাপকালে ইফতেখার উদ্দীন এ কথা বলেন।ইফতেখার উদ্দীন বলেন, অর্থ মন্ত্রণালয় থেকে নতুন জনবল নিয়োগের অনুমোদন প্রক্রিয়াধীন রয়েছে। চূড়ান্ত অনুমোদন পেলেই নিয়োগ-প্রক্রিয়া শুরু হবে।
