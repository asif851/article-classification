
দেশের নয়টি জেলায় নতুন জেলা প্রশাসক (ডিসি) নিয়োগ করা হয়েছে। সরকারের শেষ সময় এসে আজ মঙ্গলবার জনপ্রশাসন মন্ত্রণালয় মাঠ প্রশাসনে এই নতুন নিয়োগ দিল।
প্রধানমন্ত্রীর কার্যালয়ের পরিচালক আবু হেনা মোরশেদ জামানকে ফরিদপুর, রাজধানী উন্নয়ন কর্তৃপক্ষের (রাজউক) উপপরিচালক এস এম আলমকে কিশোরগঞ্জ, জনপ্রশাসনের উপসচিব মো. সোহেল ইমাম খানকে নোয়াখালী, বাংলাদেশ টেলিভিশনের পরিচালক কাজী আশরাফ উদ্দিনকে পাবনা, দুর্নীতি দমন কমিশনের (দুদক) সচিবের একান্ত সচিব জি এস এম জাফরুল্লাহকে মাদারীপুর, ঢাকা দক্ষিণ সিটির করপোরেশনের আঞ্চলিক নির্বাহী কর্মকর্তা আবুল কালাম আজাদকে নেত্রকোনা, স্বরাষ্ট্র মন্ত্রণালয়ের উপসচিব জহুরুল ইসলাম রোহেলকে গাইবান্ধা, লোকপ্রশাসন প্রশিক্ষণকেন্দ্রের উপপরিচালক এ কে এম শামীমুল হক সিদ্দিকিকে পিরোজপুর এবং অর্থনীতি সম্পর্ক বিভাগের উপসচিব গাফফার খানকে নড়াইলের জেলা প্রশাসক করা হয়েছে।
আজ জনপ্রশাসন মন্ত্রণালয় থেকে এ-সংক্রান্ত এক আদেশ জারি করা হয়। ওই নয় জেলার ডিসিদের প্রশাসনের অন্য জায়গায় বদলি করা হয়েছে বলেও জানানো হয়।
 
