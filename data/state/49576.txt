
বরিশালের বানারীপাড়া উপজেলার সন্ধ্যা নদীতে যাত্রী নিয়ে ছোট আকারের একটি লঞ্চ ডুবেছে।
আজ বুধবার দুপুর সাড়ে ১২টার দিকে সন্ধ্যা নদীর মসজিদবাড়ি এলাকায় লঞ্চটি ডুবে যায়।
বানারীপাড়া থানার ভারপ্রাপ্ত কর্মকর্তা (ওসি) জিয়াউল আহসান বলেন, এমএল ঐশী নামের লঞ্চটিতে অর্ধশত যাত্রী ছিল বলে প্রাথমিকভাবে খবর পাওয়া গেছে। হতাহতের কোনো তথ্য তাৎক্ষণিকভাবে পাওয়া যায়নি।
লঞ্চটি ডুবে যাওয়ার কারণ জানাতে পারেনি পুলিশ।
