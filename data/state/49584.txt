
যশোরের সাংস্কৃতিক সংগঠন সুরধুনী সংগীত নিকেতনের ১৪তম প্রতিষ্ঠাবার্ষিকী পালিত হয়েছে। শহরের টাউন হল মাঠের রওশন আলী মঞ্চে গতকাল শুক্রবার রাতে সাংস্কৃতিক অনুষ্ঠানের মধ্য দিয়ে দুদিনের এ আয়োজন শেষ হয়। গত বৃহস্পতিবার সন্ধ্যায় যশোরের ১৪ জন সাংস্কৃতিক ব্যক্তিত্ব ১৪টি প্রদীপ প্রজ্বালন করে অনুষ্ঠানের উদ্বোধন করেন। গতকাল সকালে শহরে বর্ণাঢ্য শোভাযাত্রা বের করা হয়। বিকেলে শিশুদের নাচ-গান হয়। পরে সংগঠনের নতুন কমিটির অভিষেক ও আলোচনা সভা হয়। 
