
ব্রাহ্মণবাড়িয়ার সরাইলে তিন বছরের সাজাপ্রাপ্ত একই পরিবারের তিন আসামিকে গ্রেপ্তার করেছে পুলিশ। গতকাল বুধবার ভোরে উপজেলার নোয়াগাঁও ইউনিয়নের ইসলামাবাদ গ্রামে অভিযান চালিয়ে পুলিশ তাঁদের গ্রেপ্তার করে। তাঁরা হলেন ইসলামাবাদ গ্রামের কালু মিয়া, তাঁর স্ত্রী হরুফা বেগম ও ছেলে এরাম মিয়া। পুলিশ জানায়, ২০১০ সালের একটি প্রতারণা মামলায় সম্প্রতি আদালত তাঁদের তিন বছর করে সাজা দেন। গতকালই আদালতের মাধ্যমে তাঁদের জেলহাজতে পাঠানো হয়েছে।  সরাইল (ব্রাহ্মণবাড়িয়া) প্রতিনিধি
