
বরিশালের উজিরপুর উপজেলার শিকারপুরে যাত্রীবাহী বাস খাদে পড়ে এক পুলিশ কর্মকর্তা নিহত হয়েছেন। আহত হয়েছে ১০ জন। আজ শনিবার সকাল সাড়ে নয়টার দিকে এ দুর্ঘটনা ঘটে।
উজিরপুর থানার ভারপ্রাপ্ত (ওসি) আনোয়ার হোসেন প্রথম আলোকে এ তথ্যের সত্যতা নিশ্চিত করেছেন।
ওসি আনোয়ার বলেন, ‘ঈগল পরিবহনের বাসটি বরিশাল থেকে ঢাকা যাচ্ছিল। শিকারপুর এলাকায় সেতুর ঢাল থেকে নামার সময় বাসটি খাদে পড়ে যায়। এতে বাসে থাকা পুলিশের উপপরিদর্শক (এসআই) মোখলেস নিহত হন। আহত হন ১০ জন।’
নিহত মোখলেসের বাড়ি পটুয়াখালী।
