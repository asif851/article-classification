
ফরিদপুরের বোয়ালমারী উপজেলা সদরে থানাসংলগ্ন সহকারী কমিশনারের (ভূমি) কার্যালয়ে গত সোমবার রাতে চুরি হয়েছে। চোরের দল গ্রিল কেটে ভেতরে ঢুকে কার্যালয়ে থাকা নগদ টাকা নিয়ে চলে যায়।এ ঘটনায় সহকারী কমিশনার (ভূমি) কানিজ ফাতেমা গতকাল মঙ্গলবার থানায় একটি সাধারণ ডায়েরি (জিডি) করেছেন।এ ব্যাপারে কানিজ ফাতেমা জানান, ভূমি কার্যালয়ে কোনো নৈশপ্রহরী নেই। যে কারণে এ রকম দুর্ঘটনা ঘটেছে। খবর পেয়ে পুলিশ সকালেই ঘটনাস্থল পরিদর্শন করে।বোয়ালমারী থানার ভারপ্রাপ্ত কর্মকর্তা (ওসি) মোহাম্মদ আলী বিশ্বাস প্রথম আলোকে জানান, এ ঘটনায় সহকারী কমিশনার(ভূমি) একটি জিডি করেছেন। জড়িত ব্যক্তিদের গ্রেপ্তারের চেষ্টা চলছে।
