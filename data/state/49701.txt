
বাংলাদেশি শিক্ষার্থীদের হুমকি দিয়ে পোস্টার সাঁটানো হয়েছে ভারতের উত্তর প্রদেশের সাহারানপুর শহরের দেওবন্দে। সাহারানপুরের পুলিশ সুপার বাবলু কুমার জানিয়েছেন, এ ঘটনার সঙ্গে জড়িত ব্যক্তিদের খুঁজে বের করতে তদন্ত শুরু হয়েছে। তদন্তের পর দোষী ব্যক্তিদের বিরুদ্ধে ব্যবস্থা নেওয়া হবে। তিনি বলেন, ‘আমরা বিষয়টি তদন্ত করছি। বিষয়টি জানার পর পদক্ষেপ নেওয়া হবে।’ গত সোমবার সকালে শহরের বিভিন্ন দেয়াল ও মসজিদে এই পোস্টার দেখা যায়। তাতে লেখা ছিল, বাংলাদেশি শিক্ষার্থীরা এক মাসের মধ্যে ভারত ত্যাগ না করলে তাঁদের চরম পরিণতি ভোগ করতে হবে। পরে স্থানীয় বাসিন্দারা এসব পোস্টার নামিয়ে পুড়িয়ে ফেলেন। এএনআই, সাহারানপুর (উত্তর প্রদেশ)
 
