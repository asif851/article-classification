
বৌদ্ধধর্মাবলম্বীদের তীর্থস্থান ভারতের বিহার প্রদেশের বুদ্ধগয়ায় মহাবোধি বিহারে সন্ত্রাসী হামলার প্রতিবাদে কাপ্তাইয়ে বৌদ্ধধর্মীয় গুরু ও সব সম্প্রদায়ের মানুষের মানববন্ধন ২৭ জুলাই বড়ইছড়িতে অনুষ্ঠিত হয়। মানববন্ধন শেষে প্রতিবাদ সভায় বক্তব্য দেন উপজেলা চেয়ারম্যান অংসুইছাইন চৌধুরী, ভাইস চেয়ারম্যান মো. দিলদার হোসেন, ওয়াগ্গা ইউনিয়ন পরিষদের (ইউপি) চেয়ারম্যান অংলাচিং মারমা, ওয়াগ্গা মৌজার হেডম্যান অরুণ তালুকদার, কাপ্তাই ইউসিসি লিমিটেডের চেয়ারম্যান সফিউল আলম, দয়ারাম তংচংগ্যা, ভদন্ত সুমঙ্গল মহাথের, কর্ণফুলী নালন্দা বিহারের অধ্যক্ষ ক্ষেমানন্দ ভিক্ষু, বড়খোলা পাড়া বৌদ্ধবিহারের অধ্যক্ষ সুমনা থের ও ডলুছড়ি বৌদ্ধবিহারের অধ্যক্ষ তিচ্ছা থের।
কর্ণফুলী নালন্দা বিহারের অধ্যক্ষ ক্ষেমানন্দ ভিক্ষু বলেন, বুদ্ধগয়া বৌদ্ধধর্মাবলম্বীদের কাছে পবিত্র স্থান। বিশ্বের সব বৌদ্ধ এই বুদ্ধগয়াকে সম্মান করেন এবং এখানে আরাধনায় আসেন। এই পবিত্র স্থানে সন্ত্রাসীরা বোমা হামলা চালিয়েছে।
