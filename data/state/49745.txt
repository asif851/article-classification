
আন্তবিশ্ববিদ্যালয় সাঁতার প্রতিযোগিতায় ১২টি ইভেন্টের সবগুলোতেই স্বর্ণপদক লাভ করেছেন জাহাঙ্গীরনগর বিশ্ববিদ্যালয়ের ছাত্র মাহফিজুর রহমান। গতকাল রোববার বিশ্ববিদ্যালয়ের জনসংযোগ কার্যালয় থেকে পাঠানো এক সংবাদ বিজ্ঞপ্তিতে এ তথ্য জানানো হয়।এতে জানানো হয়, গত ২৫ ও ২৬ জুন ঢাকা বিশ্ববিদ্যালয়ের সুইমিংপুলে এ প্রতিযোগিতা হয়। প্রতিযোগিতায় সাঁতারের ১২টি ইভেন্টে অংশ নিয়ে প্রতিটিতে স্বর্ণপদক লাভ করেন মাহফিজুর রহমান। তিনি জাহাঙ্গীরনগর বিশ্ববিদ্যালয়ের ইতিহাস বিভাগের তৃতীয় বর্ষের ছাত্র। আন্তবিশ্ববিদ্যালয় সাঁতার প্রতিযোগিতায় এ রেকর্ড গড়ায় মাহফিজুর রহমানকে অভিনন্দন জানিয়েছেন বিশ্ববিদ্যালয়ের উপাচার্য ফারজানা ইসলাম।
