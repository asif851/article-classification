
কুমিল্লা সিটি করপোরেশনে মেয়র পদে ধানের শীষের প্রার্থী মনিরুল হক সাক্কুকে বিজয়ী করায় নগরীর ভোটারদের অভিনন্দন জানিয়েছেন বিএনপির চেয়ারপারসন খালেদা জিয়া। ফল ঘোষণার পর শুক্রবার রাতে এক বিবৃতিতে তিনি এ অভিনন্দন জানান।বিবৃতিতে খালেদা জিয়া বলেন, ‘ধানের শীষের প্রার্থী মনিরুল হক সাক্কুকে পুনরায় বিজয়ী করার জন্য আমি সিটি করপোরেশনের জনগণ ও ভোটারদের অভিনন্দন জানাচ্ছি।’নির্বাচনে সংবাদ সংগ্রহ, প্রচার ও প্রকাশের জন্য সব সাংবাদিককে ধন্যবাদ এবং তাঁদের প্রতি কৃতজ্ঞতা জানান। একই সঙ্গে নানা প্রতিকূলতার মধ্যেও প্রচার-প্রচারণায় অংশ নেওয়ায় দল ও অঙ্গসংগঠনের নেতা-কর্মীদের প্রতিও কৃতজ্ঞতা জানান বিএনপির চেয়ারপারসন। বিজ্ঞপ্তি
 
