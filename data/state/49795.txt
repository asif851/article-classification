
 
মোবাইল অপারেটর গ্রামীণফোনের পক্ষ থেকে ঘূর্ণিঝড় মোরায় ক্ষতিগ্রস্ত ব্যক্তিদের ৩০ টাকা করে মোবাইল ব্যালেন্স দেওয়া হচ্ছে। গ্রামীণফোনের এক বিজ্ঞপ্তিতে এ কথা জানানো হয়েছে।
বিজ্ঞপ্তিতে বলা হয়েছে, ঘূর্ণিঝড়ে আক্রান্ত এলাকা হিসেবে কক্সবাজার, টেকনাফ, সেন্ট মার্টিন, কুতুবদিয়া, হাতিয়া, সন্দ্বীপ, মহেশখালী, আনোয়ারা, বাঁশখালী, পতেঙ্গা, চকরিয়া, সুবর্ণচর ও পেকুয়া অঞ্চলের প্রি-পেইড নম্বরে ৩০ টাকা করে ব্যালেন্স দেওয়া হচ্ছে। দুর্যোগে আপনজনের সঙ্গে নিরবচ্ছিন্ন যোগাযোগের জন্য এ সুবিধা দেওয়ার কথা বলছে মোবাইল অপারেটরটি। #৫৬৬ নম্বরে ডায়াল করে ব্যালেন্স জানা যাবে। এ অর্থ ফেরত নেবে না প্রতিষ্ঠানটি। বিজ্ঞপ্তি।
