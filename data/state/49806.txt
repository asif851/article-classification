
বিএনপির চেয়ারপারসন খালেদা জিয়ার নিরাপত্তা নিয়ে উদ্বেগ প্রকাশ করেছে দলটি। একই সঙ্গে দলটি খালেদা জিয়ার নিরাপত্তা ব্যবস্থা জোরদার করতে উপযুক্ত পদক্ষেপ নিতে সরকারের প্রতি আহ্বান জানিয়েছে। আজ শুক্রবার এক বিবৃতিতে বিএনপির মুখপাত্র আসাদুজ্জামান রিপন এ আহ্বান জানান।আসাদুজ্জামান বলেন, ‘বিএনপির চেয়ারপারসন খালেদা জিয়া আগামীকাল শনিবার বিকেল পাঁচটায় এমিরেটস এয়ারলাইনসের বিমান যোগে লন্ডন থেকে দেশে ফিরছেন। দেশের আইন শৃঙ্খলা পরিস্থিতির অবনতি হওয়ায় সাবেক প্রধানমন্ত্রী বিএনপি চেয়ারপারসনের নিরাপত্তা নিয়ে আমাদের দল উদ্বিগ্ন।’বিবৃতিতে খালেদা জিয়ার নিরাপত্তা ব্যবস্থা ‘অপ্রতুল হওয়ায়’ তাঁর জন্য এ ব্যবস্থা জোরদারে উপযুক্ত পদেক্ষপ নেওয়ার আহ্বান জানানো হয়।
