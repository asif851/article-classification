
জামায়াতে ইসলামীর আমির মতিউর রহমান নিজামীর বিরুদ্ধে মানবতাবিরোধী অপরাধের মামলায় আসামিপক্ষের সাক্ষ্য গ্রহণের জন্য আজ সোমবার দিন পুনর্নির্ধারণ করেছেন আন্তর্জাতিক অপরাধ ট্রাইব্যুনাল-১।বিচারপতি এ টি এম ফজলে কবীরের নেতৃত্বে তিন সদস্যের ট্রাইব্যুনাল-১-এ গতকাল রোববার নিজামীর পক্ষে সাক্ষ্য গ্রহণ (সাফাই সাক্ষ্য) শুরুর দিন ধার্য ছিল। গতকাল সকালে এ মামলার কার্যক্রম শুরু হলে আসামিপক্ষের আইনজীবী তাজুল ইসলাম সাক্ষ্য গ্রহণ এক দিন মুলতবির আরজি জানান। ট্রাইব্যুনাল এ আবেদন মঞ্জুর করেন।৭ অক্টোবর এ মামলায় রাষ্ট্রপক্ষের সাক্ষ্য গ্রহণ শেষ হয়। মামলার তদন্তকারী কর্মকর্তাসহ রাষ্ট্রপক্ষে ২৬ জন সাক্ষ্য দেন। আসামিপক্ষের সাক্ষীদের সংখ্যা চারজনে নির্দিষ্ট করে দিয়েছেন ট্রাইব্যুনাল।
