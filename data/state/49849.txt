
উত্তর বঙ্গোপসাগর এলাকায় গভীর সঞ্চালনশীল মেঘমালার কারণে ঢাকাসহ দেশের বিভিন্ন এলাকায় ভারী বৃষ্টি ও ঝোড়ো বাতাস বয়ে যেতে পারে বলে সতর্কতা দিয়েছে আবহাওয়া অধিদপ্তর।
চট্টগ্রাম, মোংলা, পায়রা সমুদ্রবন্দর ও কক্সবাজারে ৩ নম্বর স্থানীয় সতর্কসংকেত দেখাতে বলা হয়েছে। মাছ ধরার নৌকা ও ট্রলারগুলোকে পরবর্তী নির্দেশ না দেওয়া পর্যন্ত উপকূলের কাছে এসে সাবধানে চলাচল করতে বলা হয়েছে।
আবহাওয়াবিদ মো. হাফিজুর রহমান বলেন, আজ রোববার সকাল আটটা থেকে পরবর্তী ২৪ ঘণ্টার মধ্যে ঢাকা, খুলনা, বরিশাল ও চট্টগ্রাম বিভাগের কোথাও কোথাও ভারী থেকে অতি ভারী বৃষ্টি হতে পারে।
 
