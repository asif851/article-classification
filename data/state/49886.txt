
ফেনীর ফুলগাজী উপজেলা চেয়ারম্যান একরামুল হক হত্যা মামলার প্রধান আসামি বিএনপির নেতা মাহতাব উদ্দিন চৌধুরীকে (মিনার চৌধুরী) ঢাকা থেকে ফেনী নিয়ে আসা হয়েছে। আজ বুধবার তাঁকে ফেনীর বিচারিক আদালতে হাজির করে জিজ্ঞাসাবাদের জন্য ১০ দিনের রিমান্ডের আবেদন জানাবে পুলিশ।ফেনীর সহকারী পুলিশ সুপার (এএসপি-সার্কেল) মো. সামছুল আলম সরকার  জানান, মিনার চৌধুরীকে গতকাল মঙ্গলবার দিবাগত রাত সাড়ে তিনটার দিকে ফেনী নিয়ে আসা হয়। আজ তাঁকে ফেনীর বিচারিক আদালতে হাজির করে একরামুল হক হত্যাকাণ্ডে সংশ্লিষ্টতার বিষয়ে জিজ্ঞাসাবাদের জন্য ১০ দিনের রিমান্ড চাওয়া হবে।গতকাল মিনার চৌধুরীকে ঢাকার সেনানিবাস এলাকা থেকে গ্রেপ্তার করে ঢাকা মহানগর গোয়েন্দা পুলিশ (ডিবি)। খবর পেয়ে রাতেই ফেনী পুলিশের একটি দল তাঁকে ঢাকা থেকে ফেনী নিয়ে আসে।
