
ময়মনসিংহের ত্রিশাল উপজেলার বিভিন্ন স্কুলের প্রায় ১ হাজার ৫০০ শিক্ষার্থী একসঙ্গে লাল কার্ড দেখিয়ে বাল্যবিবাহ ও মাদককে ‘না’ বলেছে।গতকাল মঙ্গলবার উপজেলার আহম্মদাবাদ উচ্চবিদ্যালয়ের মাঠে উপজেলা প্রশাসন ও কানিহারি ইউপির উদ্যোগে আয়োজিত এক অনুষ্ঠানে তারা এই প্রতিজ্ঞা করে।কানিহারি ইউপির চেয়ারম্যান আশরাফ আলীর সভাপতিত্বে প্রধান অতিথি হিসেবে বাল্যবিবাহ ও মাদককে ‘না’ বলার শপথ পাঠ করান ইউএনও আবু জাফর রিপন।
