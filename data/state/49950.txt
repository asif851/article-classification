
বায়ুদূষণের দায়ে গাজীপুরের মেসার্স মণ্ডল নিটওয়্যারসকে ১০ লাখ টাকা জরিমানা করেছে পরিবেশ অধিদপ্তর। গতকাল মঙ্গলবার অধিদপ্তরের সহকারী পরিচালক মো. মোজাহিদুর রহমানের পাঠানো বিজ্ঞপ্তি থেকে এ তথ্য জানা গেছে। ওই বিজ্ঞপ্তিতে বলা হয়েছে, গতকাল দুপুরে মেসার্স মণ্ডল নিটওয়্যারস কারখানার মালিককে পরিবেশ অধিদপ্তরে তলব করা হয়। অধিদপ্তরের পরিচালক (মনিটরিং অ্যান্ড এনফোর্সমেন্ট) এ কে এম মিজানুর রহমানের নেতৃত্বে শুনানিতে কারখানা সম্প্রসারণ ও ডাস্টের মাধ্যমে বায়ুদূষণ করায় কারখানার মালিককে ১০ লাখ টাকা জরিমানা করা হয়। 
