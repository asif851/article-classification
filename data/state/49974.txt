
নারায়ণগঞ্জে সাত খুনের ঘটনায় হাইকোর্টের নির্দেশে গঠিত জনপ্রশাসন মন্ত্রণালয়ের তদন্ত কমিটি পুলিশ কর্মকর্তাদের সাক্ষ্য নেওয়া শুরু করেছে।
আজ মঙ্গলবার বেলা সাড়ে তিনটার দিকে জেলা সার্কিট হাউসে তদন্ত কমিটির সাক্ষ্য নেওয়া শুরু হয়েছে।
যাদের সাক্ষ্য নেওয়া হচ্ছে তাঁরা হলেন, নারায়ণগঞ্জের সাবেক অতিরিক্ত পুলিশ সুপার (প্রশাসন) সাজ্জাদুর রহমান, অতিরিক্ত পুলিশ সুপার (অপরাধ) শহীদুল ইসলাম, অতিরিক্ত পুলিশ সুপার (ডিএসবি) জাকারিয়া, ফতুল্লা মডেল থানার সহকারী পুলিশ সুপার আব্দুল্লাহ আল মাসুম, সহকারী পুলিশ সুপার ক অঞ্চল আজীম উল আহসান, সহকারী পুলিশ সুপার খ অঞ্চল জীবন কান্তি সরকার, জেলা পুলিশের বিশেষ শাখার পরিদর্শক (ডিআইওয়ান) মঈনুর রহমান, নারায়ণগঞ্জ সদর মডেল থানার ভারপ্রাপ্ত কর্মকর্তা মঞ্জুর কাদের। 
