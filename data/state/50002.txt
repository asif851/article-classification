
বাংলাদেশ টেলিযোগাযোগ নিয়ন্ত্রণ কমিশনের (বিটিআরসি) এনফোর্সমেন্ট ও ইনসপেকশন বিভাগে নতুন পরিচালক হিসেবে মো. সরওয়ার আলমকে নিয়োগ দেওয়া হয়েছে। তিনি মিডিয়া উইং ও আইটির দায়িত্ব পালন করবেন।
বিটিআরসি সূত্র জানায়, সরওয়ার আলম উপসচিব পদমর্যাদার। তিনি ১৯৮৪ সালের বিসিএস ব্যাচের। ঢাকা বিশ্ববিদ্যালয়ের ভূগোল ও পরিবেশ বিভাগ থেকে ১৯৮২ ও ১৯৮৩ সালে প্রথম শ্রেণীতে স্নাতক ও স্নাতকোত্তর পাস করেন। তিনি বিটিআরসিতে যোগদানের আগে বাংলাদেশ ফিল্ম আর্কাইভের অধীনে চলচ্চিত্র সংরক্ষণ ব্যবস্থার উন্নয়ন ও ডিজিটালকরণ প্রকল্পের পরিচালক ছিলেন।
