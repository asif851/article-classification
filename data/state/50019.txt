
চট্টগ্রামের পতেঙ্গা সমুদ্রসৈকতের চরপাড়া এলাকা থেকে ছয় লাখ ইয়াবা বড়ি উদ্ধার করেছে র‍্যাব। এ ঘটনায় মিয়ানমারের ছয় নাগরিকসহ আটজনকে আটক করা হয়েছে।
আজ রোববার ভোরে র‍্যাব-৭ এই ইয়াবা বড়ি উদ্ধার ও আটজনকে আটক করে।
র‍্যাব-৭-এর সহকারী পরিচালক (গণমাধ্যম) মিমতানুর রহমান বলেন, মিয়ানমারের ছয় নাগরিকসহ আটজনকে আজ ভোরে আটক করা হয়। তাঁদের কাছ থেকে ছয় লাখ ইয়াবা বড়ি উদ্ধার করা হয়।
ঘটনার বিষয়ে বিস্তারিত তথ্য জানায়নি র‍্যাব। আটক হওয়া ব্যক্তিদের নামও জানানো হয়নি। পরে বিস্তারিত তথ্য জানাবে র‍্যাব।
