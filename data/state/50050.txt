
ইমেরিটাস অধ্যাপক আনিসুজ্জামান বলেছেন, কবি মারুফুল ইসলামের কবিতার শক্তি হচ্ছে তাঁর নিজস্ব ভাষাভঙ্গি। প্রেম, প্রকৃতি, জীবনবোধ, সমকাল সর্বোপরি হৃদয়ের গভীর গোপন অনুভবকে কবিতায় তিনি রূপায়িত করেছেন পরম মমতায়।২৩ জানুয়ারি বিকেল সাড়ে চারটায় নগরের প্রেসক্লাব ভবনে অবস্থিত গ্রন্থবিপণি বাতিঘরে মারুফুল ইসলামের কবিতা সংগ্রহ ও সিলেক্টেড পোয়েমস (সৈয়দ মনজুরুল ইসলাম অনূদিত) নিয়ে আয়োজিত ‘বই আলোচনা’ অনুষ্ঠানে সভাপতির বক্তব্যে অধ্যাপক আনিসুজ্জামান এ কথা বলেন।অনুষ্ঠানে আলোচনায় অংশগ্রহণ করেন কবি ও সাংবাদিক আবুল মোমেন, কথাসাহিত্যিক সৈয়দ মনজুরুল ইসলাম, অধ্যাপক গোলাম মুস্তাফা, প্রথম আলোর যুগ্মসম্পাদক কবি বিশ্বজিৎ চৌধুরী। দীপঙ্কর দাশের সঞ্চালনায় অনুষ্ঠানে কবি মারুফুল ইসলামের কবিতা আবৃত্তি করেন দুহিতা মিত্র চৌধুরী ও মাশরুর কমর।
