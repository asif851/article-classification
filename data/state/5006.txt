


স্বাস্থ্য বিভাগে ২৪০২৮ পদের বিপরীতে ২২৩৭৪ চিকিৎসক
দেশে মসজিদের সংখ্যা ২ লাখ ৫০ হাজার ৩৯৯টি


স্বাস্থ্যমন্ত্রী মোহাম্মদ নাসিম জানিয়েছেন, দেশের প্রতি ১ হাজার ৮৪৭ জন মানুষের জন্য একজন রেজিস্টার্ড চিকিৎসক রয়েছেন। সোমবার জাতীয় সংসদের প্রশ্নোত্তরে সরকারি দলের দিদারুল আলমের প্রশ্নের জবাবে স্বাস্থ্যমন্ত্রী এ তথ্য জানান। স্পিকার শিরীন শারমিন চৌধুরীর সভাপতিত্বে বৈঠক শুরু হওয়ার পর প্রশ্নোত্তর টেবিলে উত্থাপিত হয়।মোহাম্মদ নাসিম বলেন, সেম্পল ভাইটাল রেজিস্ট্রেইন সিস্টেম (এসভিআরএস) প্রতিবেদন ২০১৫ অনুযায়ী বাংলাদেশে মোট জনসংখ্যা ১৫ কোটি ৮১ লাখ। স্বাস্থ্য বিভাগে ২৪ হাজার ২৮টি পদের বিপরীতে ২২ হাজার ৩৭৪ জন চিকিৎসক কর্মরত রয়েছেন। এই হিসাবে সরকারি প্রতিষ্ঠানে কর্মরত চিকিৎসক ও জনসংখ্যার অনুপাত ১:৬৫৭৯। বিএমডিসি থেকে প্রাপ্ত রেজিস্ট্রার চিকিৎসকের তথ্য অনুযায়ী এই অনুপাত ১:১৮৪৭।সরকারি দলের সদস্য শেখ মো. নুরুল হকের প্রশ্নের জবাবে ধর্মমন্ত্রী মতিউর রহমান জানান, ২০০৮ সালের জরিপ অনুযায়ী দেশে মসজিদের সংখ্যা ১ লাখ ৫০ হাজার ৩৯৯টি।
সরকারি দলের সদস্য এম আবদুল লতিফের প্রশ্নের জবাবে নৌপরিবহনমন্ত্রী শাজাহান খান জানান, দেশে বর্তমানে পাঁচটি সরকারি ও ৬১টি বেসরকারি পর্যায়ে তালিকাভুক্ত জাহাজ নির্মাণের প্রতিষ্ঠান আছে। এসব প্রতিষ্ঠানে তৈরি করা জাহাজ ডেনমার্ক, জার্মানি, নিউজিল্যান্ড, গাম্বিয়া, উগান্ডা, কোরিয়া, কেনিয়াসহ আফ্রিকার দেশগুলোতে ইতিমধ্যে রপ্তানি করা হয়েছে।
