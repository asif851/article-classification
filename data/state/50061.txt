
রাজধানীর মিরপুরের পল্লবী এলাকায় এক পোশাককর্মী ধর্ষণের শিকার হয়েছেন বলে অভিযোগ পাওয়া গেছে। এ ঘটনায় তিনজনের বিরুদ্ধে মামলা করেছেন মেয়েটির এক আত্মীয়। 
পল্লবী থানার দায়িত্বরত কর্মকর্তা উপপরিদর্শক (এসআই) মাহবুব বলেন, গতকাল বৃহস্পতিবার সন্ধ্যার পর এ ঘটনা ঘটে।
আসামিরা হলেন হানিফ, আনোয়ার ও সাইফুল। তাঁদের মধ্যে হানিফ ও আনোয়ারকে গ্রেপ্তার করা হয়েছে।
ধর্ষণের শিকার ২০ বছর বয়সী ওই পোশাককর্মীকে পুলিশ ঢাকা মেডিকেল কলেজ হাসপাতালের ওয়ান-স্টপ ক্রাইসিস সেন্টারে পাঠাবে বলে জানা গেছে।
