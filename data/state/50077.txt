
কক্সবাজারের টেকনাফে ইয়াবা বড়িসহ আটক হওয়া এক ব্যক্তিকে ছয় মাসের কারাদণ্ড দিয়েছেন ভ্রাম্যমাণ আদালত। গত রোববার রাত আটটার দিকে ৪২ বর্ডার গার্ড বাংলাদেশ (বিজিবি) টেকনাফ ব্যাটালিয়নের আওতাধীন হাবিরছড়া তল্লাশি চেকপোস্টের বিজিবির জওয়ানেরা কক্সবাজারগামী একটি অটোরিকশায় অভিযান চালিয়ে ৪৮টি ইয়াবা বড়িসহ চাঁদপুর জেলার ফরিদগঞ্জের বাসিন্দা ফজর আলীকে (২৬) আটক করেন। পরে গতকাল সোমবার দুপুরে ভ্রাম্যমাণ আদালতে হাজির করা হলে ফজর আলীকে ছয় মাসের কারাদণ্ড দেওয়া হয়।
