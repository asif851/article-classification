
গোপালগঞ্জের টুঙ্গিপাড়ায় প্রধানমন্ত্রী শেখ হাসিনাকে বহনকারী ভ্যানের চালক ইমাম শেখ বিমানবাহিনীর বেকারিতে অস্থায়ী ভিত্তিতে কাজ শুরু করেছেন। বিমানবাহিনীর যশোর ঘাঁটির ফ্যালকন বেকারিতে ‘সরবরাহকারী’ হিসেবে গতকাল বৃহস্পতিবার যোগ দেন তিনি।ইমাম শেখ টুঙ্গিপাড়া উপজেলা সদরের সরদারপাড়া গ্রামের আবদুল লতিফ শেখের ছেলে। বেকারির সরবরাহকারী হিসেবে তাঁর মাসিক বেতন ৭ হাজার ৯৮৪ টাকা ধার্য করা হয়েছে।ইমাম শেখ বলেন, গত মঙ্গলবার অস্থায়ী নিয়োগ পাওয়ার পর গতকাল সকাল থেকে তিনি কাজ শুরু করেছেন। আপাতত অস্থায়ী ভিত্তিতে তাঁর চাকরি হয়েছে। পরে চাকরি স্থায়ীকরণ করা হবে বলে জানিয়েছে কর্তৃপক্ষ।
