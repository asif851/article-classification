
মানিকগঞ্জে শুরু হয়েছে মাসব্যাপী শিল্প ও বাণিজ্য মেলা। জেলা শহরের বিজয় মেলা মাঠে গতকাল শুক্রবার রাতে এ মেলার উদ্বোধন করা হয়।মণিপুরি তাঁতশিল্প ও জামদানি-বেনারসি কল্যাণ ফাউন্ডেশনের ব্যবস্থাপনায় এই মেলার আয়োজক মানিকগঞ্জ চেম্বার অব কমার্স অ্যান্ড ইন্ডাস্ট্রিজ।স্বাস্থ্য ও পরিবারকল্যাণ প্রতিমন্ত্রী জাহিদ মালেক রাত ১০টার দিকে মেলার আনুষ্ঠানিক উদ্বোধন করেন। তিনি বলেন, প্রধানমন্ত্রী শেখ হাসিনা মানিকগঞ্জসহ সারা দেশে ১০০টি বিশেষ অর্থনৈতিক অঞ্চল গড়ে তোলার ঘোষণা দিয়েছেন। দ্রুত সময়ের মধ্যে এই জেলায় তা গড়ে তোলা হবে।জেলা চেম্বার অব কমার্স অ্যান্ড ইন্ডাস্ট্রিজের সভাপতি সুদেব সাহার সভাপতিত্বে অনুষ্ঠানে আরও বক্তব্য দেন জেলা প্রশাসক রাশিদা ফেরদৌস, পুলিশ সুপার মাহফুজুর রহমান, জেলা পরিষদের প্রশাসক গোলাম মহীউদ্দিন, জেলা আওয়ামী লীগ নেতা আবদুস সালাম এবং এফবিসিসিআইয়ের পরিচালক তাবারাকুল তোছাদ্দেক হোসেন।
