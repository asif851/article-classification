
পল্লিকবি জসীমউদ্‌দীনের ১১৩তম জন্মবার্ষিকী উপলক্ষে আগামী ১০ জানুয়ারি ফরিদপুর শহরতলির গোবিন্দপুর গ্রামে কবির পৈতৃক বাড়িসংলগ্ন জসীম উদ্যানে মাসব্যাপী পল্লিমেলা শুরু হবে। গত রোববার সন্ধ্যায় জসীম ফাউন্ডেশনের এক সভায় এ তথ্য জানানো হয়। ফাউন্ডেশনের কার্যনির্বাহী কমিটির সদস্য অধ্যাপক মো. শাজাহান বলেন, জেলা প্রশাসন ও জসীম ফাউন্ডেশন যৌথভাবে এই মেলার আয়োজন করবে। এতে গ্রামীণ ঐতিহ্যের বিভিন্ন পণ্যের স্টল, সাংস্কৃতিক অনুষ্ঠান ও সার্কাস প্রদর্শনীর আয়োজন করা হবে। 
