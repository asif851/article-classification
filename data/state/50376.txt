
বঙ্গবন্ধু শেখ মুজিবুর রহমানকে কটূক্তি করার অভিযোগে বিএনপির সিনিয়র ভাইস চেয়ারম্যান তারেক রহমানের বিরুদ্ধে গত বৃহস্পতিবার বিকেলে জয়পুরহাট সদর থানায় মামলা রেকর্ড হয়েছে। ২০১৪ সালের ২২ ডিসেম্বর জয়পুরহাট জ্যেষ্ঠ বিচারিক হাকিম আদালতে মামলাটি করেছিলেন জেলা ছাত্রলীগের সাধারণ সম্পাদক আবু বক্কর সিদ্দিক। এরপর স্বরাষ্ট্র মন্ত্রণালয়ের আইন শাখার অনুমোদন পেয়ে বৃহস্পতিবার বিকেলে জয়পুরহাট সদর থানায় মামলাটি রেকর্ড করা হয়। 
