
দলের সহকারী সেক্রেটারি জেনারেল মুহাম্মদ কামারুজ্জামানসহ নেতাদের মুক্তির দাবিতে আজ রোববার সারা দেশে বিক্ষোভ কর্মসূচি দিয়েছে জামায়াতে ইসলামী।
গতকাল শনিবার এক বিবৃতিতে দলের ভারপ্রাপ্ত সেক্রেটারি জেনারেল শফিকুর রহমান এ কর্মসূচির ঘোষণা দেন। তিনি ‘শান্তিপূর্ণভাবে’ এ কর্মসূচি পালন করার জন্য দলের নেতা-কর্মীদের প্রতি আহ্বান জানান।
প্রসঙ্গত, বিএনপিও আজ দেশব্যাপী বিক্ষোভ কর্মসূচি দিয়েছে। অবশ্য বিএনপি এ কর্মসূচি দিয়েছে তাদের গতকাল ঢাকায় সমাবেশ করার অনুমতি না দেওয়ার প্রতিবাদে।
