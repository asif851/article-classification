
নওগাঁ জেলা শাখার কমিটি (আংশিক) ঘোষণা করেছে বিএনপি। মো. নাজমুল হককে সভাপতি ও মো. জাহিদুল ইসলামকে সাধারণ সম্পাদক করে বিএনপির ৩০ সদস্যের কমিটি আজ শুক্রবার ঘোষণা করা হয়।
বিএনপির সহদপ্তর সম্পাদক তাইফুল ইসলামের সই করা এক বিজ্ঞপ্তিতে জানানো হয়, বিএনপির চেয়ারপারসনের নির্দেশে দলের মহাসচিব মির্জা ফখরুল ইসলাম আলমগীর এই কমিটি অনুমোদন করেছেন। কমিটিতে অন্যদের মধ্যে মো. আবু বক্কর সিদ্দিককে সহসভাপতি, শহিদুল ইসলামকে যুগ্ম সাধারণ সম্পাদক ও মামুনুর রহমানকে সাংগঠনিক সম্পাদক মনোনীত করা হয়েছে।
