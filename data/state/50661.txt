
বিএনপির চেয়ারপারসন খালেদা জিয়ার চোখে অস্ত্রোপচার করা হয়েছে। আজ বৃহস্পতিবার বিএনপির চেয়ারপারসনের প্রেস উইংয়ের সদস্য শায়রুল কবির খান প্রথম আলোকে এ তথ্য জানিয়েছেন।
শায়রুল কবির জানান, ৮ আগস্ট লন্ডনের মাইনহেড হাসপাতালে তাঁর ডান চোখে অস্ত্রোপচার করা হয়। চিকিৎসকেরা জানিয়েছেন, এই অস্ত্রোপচার সফলভাবে সম্পন্ন হয়েছে। খালেদা জিয়া দেশবাসীর কাছে দোয়া চেয়েছেন।
গত ১৫ জুলাই চোখ ও পায়ের চিকিৎসা করাতে বিএনপির চেয়ারপারসন খালেদা জিয়া যুক্তরাজ্যে যান।
২০১৫ সালের ১৬ সেপ্টেম্বর চিকিৎসার জন্য যুক্তরাজ্য গিয়ে খালেদা জিয়া প্রায় দুই মাস ছিলেন। সেখানে বড় ছেলে তারেক রহমান, তাঁর স্ত্রী ডা. জোবাইদা রহমান, তারেকের মেয়ে জাইমা রহমান ছাড়াও ছোট ছেলে প্রয়াত আরাফাত রহমান কোকোর স্ত্রী শার্মিলা রহমান, দুই মেয়ে জাহিয়া রহমান ও জাফিয়া রহমানও আছেন।
