
অনন্যা সাহিত্য পুরস্কার ২০১২ পাচ্ছেন বিশিষ্ট লেখক অধ্যাপক নিয়াজ জামান। বাংলাদেশের অন্যতম পাক্ষিক পত্রিকা অনন্যা প্রতিবছর এ পুরস্কার দিয়ে থাকে। বাংলা সাহিত্যে অবদানের জন্য নারীদের সৃষ্টিশীল লেখনীকে অনুপ্রাণিত করার জন্যই অনন্যার এ প্রয়াস। কথাসাহিত্যিক নিয়াজ জামান ঢাকা বিশ্ববিদ্যালয়ের অধ্যাপক। তিনি ১৯৭২ সালে ঢাকা বিশ্ববিদ্যালয়ে ইংরেজি বিভাগের প্রভাষক হিসেবে যোগ দেন।১৯৮১-৮৩ সাল পর্যন্ত তিনি শিক্ষাবিষয়ক অ্যাটাশে হিসেবে ওয়াশিংটন ডিসি বাংলাদেশ দূতাবাসে অধিভুক্ত ছিলেন। নিউএজ পত্রিকার সাহিত্য সম্পাদক হিসেবে কিছুদিন দায়িত্ব পালন করেন। বাংলাদেশের প্রখ্যাত নারী লেখকদের বেশকিছু গ্রন্থও ইংরেজিতে অনুবাদ করেছেন। তিনি ‘গাঁথা’ নামে একটি সংগঠন গড়ে তুলেছেন, যা বাংলা ও ইংরেজি মাধ্যমের নারী লেখকদের প্ল্যাটফর্ম হিসেবে বিবেচিত হচ্ছে।১৮ বছর ধরে অনন্যা সাহিত্য ক্ষেত্রে অবদানের জন্য লেখকদের এই পুরস্কার দিয়ে আসছে। পুরস্কারের অর্থমূল্য ৫০ হাজার টাকা। বিজ্ঞপ্তি।
