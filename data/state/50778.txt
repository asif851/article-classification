
র‌্যাব-১১-এর সাবেক অধিনায়ক লে. কর্নেল তারেক সাঈদকে মোহাম্মাদকে ষষ্ঠ দফায় চার দিনের রিমান্ডে নেওয়ার আদেশ দিয়েছেন আদালত।
পঞ্চম দফার রিমান্ড শেষে আজ শনিবার বিকেলে নারায়ণগঞ্জের জ্যেষ্ঠ বিচারিক হাকিম কে এম মহিউদ্দিনের আদালতে তারেক সাঈদকে হাজির করা হয়।পুলিশ আইনজীবী চন্দন কুমার সরকার ও তাঁর গাড়িচালককে হত্যা মামলায় র‌্যাব থেকে অবসরে পাঠানো এই কর্মকর্তাকে পাঁচ দিনের রিমান্ড চায়। শুনানি শেষে আদালত চার দিনের রিমান্ড মঞ্জুর করেন। এ নিয়ে তাঁকে ষষ্ঠ দফায় রিমান্ডে নেওয়া হলো।উল্লেখ্য, গত ২৭ এপ্রিল নারায়ণগঞ্জ সিটি করপোরেশনের কাউন্সিলর নজরুল ইসলাম, আইনজীবী চন্দন কুমার সরকারসহ সাতজনকে অপহরণ ও পরে হত্যা করা হয়। এ ঘটনায় র‌্যাবের সাবেক কর্মকর্তা মেজর (অব.) আরিফ হোসেন ও লে. কমান্ডার এম এম রানা স্বীকারোক্তিমূলক জবানবন্দি দিয়েছেন। তাঁরা বর্তমানে কারাগারে রয়েছেন।
