
রাজধানীর রামপুরা থানা এলাকায় গতকাল শনিবার সকালে ককটেল বিস্ফোরণ ঘটিয়ে পালানোর সময় মো. সুমন (২০) নামের এক যুবক গণপিটুনির শিকার হয়েছেন বলে জানিয়েছে পুলিশ। পরে পুলিশে সোপর্দের পর ঢাকা মেডিকেল কলেজ হাসপাতাল থেকে ওই যুবকের চিকিৎসা করানো হয়েছে।রামপুরা থানার উপপরিদর্শক (এসআই) মনির হোসেন প্রথম আলোকে বলেন, গতকাল সকাল সাড়ে সাতটার দিকে রামপুরার হাজীপাড়া এলাকায় ককটেল বিস্ফোরণ ঘটিয়ে পালানোর সময় জনতা ওই যুবককে ধরে পিটুনি দেয়। পরে সুমনকে পুলিশে সোপর্দ করা হয়।
