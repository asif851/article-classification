
আজ ১১ নভেম্বর ‘বেতিয়ারা শহীদ দিবস’। ১৯৭১ সালের এই দিনে কুমিল্লা জেলার চৌদ্দগ্রাম উপজেলার বেতিয়ারায় পাকিস্তান সেনাবাহিনীর সঙ্গে সম্মুখযুদ্ধে ন্যাপ-ছাত্র ইউনিয়ন-কমিউনিস্ট পার্টির নয়জন গেরিলা যোদ্ধা শহীদ হন।দিবসটি উপলক্ষে বাংলাদেশের কমিউনিস্ট পার্টির (সিপিবি) সভাপতি মুজাহিদুল ইসলাম সেলিম ও সাধারণ সম্পাদক সৈয়দ আবু জাফর আহমেদ এক বিবৃতিতে বেতিয়ারার শহীদদের স্মৃতির প্রতি শ্রদ্ধা জানিয়ে বলেছেন, স্বাধীনতার ৪২ বছর পরও শহীদদের স্বপ্ন পূরণ হয়নি। মুক্তিযুদ্ধের ধারায় দেশকে অগ্রসর করতে হলে বাম-গণতান্ত্রিক শক্তির উত্থান ঘটাতে হবে।আজ সকাল ১০টায় বেতিয়ারার শহীদদের স্মৃতিস্তম্ভে সিপিবিসহ বিভিন্ন দল-সংগঠনের পক্ষ থেকে পুষ্পমাল্য অর্পণ ও আলোচনা সভার মাধ্যমে দিবসটি পালিত হবে। বিজ্ঞপ্তি।
