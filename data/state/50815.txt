
ঢাকা রিপোর্টার্স ইউনিটির (ডিআরইউ) নির্বাচনে দৈনিক ইনকিলাবের সাখাওয়াত হোসেন বাদশা সভাপতি ও বাংলাদেশ সংবাদ সংস্থার মোরসালিন নোমানী সাধারণ সম্পাদক নির্বাচিত হয়েছেন।
বাদশা ৬০৩ ভোট পেয়ে সভাপতি নির্বাচিত হন। তার নিকটতম প্রতিদ্বন্দ্বী মোস্তাক হোসেন ২৬৩ এবং মাহমুদুর রহমান খোকন ২১২ ভোট পেয়েছেন।মোরসালিন নোমানী ৬৮৬ ভোট পেয়ে সাধারণ সম্পাদক নির্বাচিত হয়েছেন। তার নিকটতম প্রতিদ্বন্দ্বী সৈয়দ শুকুর আলী পেয়েছেন ৪১৪ ভোট।ঢাকায় কর্মরত বিভিন্ন গণমাধ্যমের প্রতিবেদকদের এই সংগঠনটির বার্ষিক নির্বাচনে ভোটগ্রহণ আজ বুধবার সকাল ৯টা থেকে বিকেল ৫টা পর্যন্ত সেগুনবাগিচায় সংগঠনের কার্যালয়ে অনুষ্ঠিত হয়। গণনা শেষে রাতে নির্বাচন কমিশনের চেয়ারম্যান গোলাম সারওয়ার ফলাফল ঘোষণা করেন।অন্যান্য পদে নির্বাচিতরা হলেন; সহসভাপতি আবু দারদা জোবায়ের, যুগ্ম সাধারণ সম্পাদক তোফাজ্জেল হোসেন, সাংগঠনিক সম্পাদক জিলানী মিল্টন, প্রচার ও প্রকাশনা সম্পাদক কাফি কামাল, নারী বিষয়ক সম্পাদক দিনার সুলতানা, প্রশিক্ষণ ও গবেষণা সম্পাদক পদে শেখ মাহমুদ এ রিয়াত, আপ্যায়ন সম্পাদক পদে কামাল উদ্দিন, সাংস্কৃতিক সম্পাদক পদে মিজান চৌধুরী, দপ্তর সম্পাদক নয়ন মুরাদ।কার্যকরী সদস্য পদে নুরুল ইসলাম হাসিব হাবীবুর রহমান, সাইফুল ইসলাম, সাখাওয়াত হোসেন, মাইনুল হাসান সোহেল, হাফিজ আল আসাদ (সাঈদ খান) এবং আনিসুল ইসলাম নির্বাচিত হয়েছেন।অর্থ সম্পাদক পদে মানিক মুনতাসির, ক্রীড়া সম্পাদক পদে মজিবুর রহমান ও কল্যাণ সম্পাদক পদে আজাদ হোসেন বিনা প্রতিদ্বন্দ্বিতায় নির্বাচিত হন।
