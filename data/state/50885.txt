
গণতন্ত্রের স্বার্থে সাংবিধানিক ধারাবাহিকতা রক্ষা করতে হবে। সে জন্য সবার অংশগ্রহণে গ্রহণযোগ্য নির্বাচনও নিশ্চিত করতে হবে। গ্রহণযোগ্য নির্বাচন না হলে দেশ সংকটে পড়বে।বাংলাদেশের কমিউনিস্ট পার্টি (সিপিবি) ও বাংলাদেশের সমাজতান্ত্রিক দলের (বাসদ) নেতারা গতকাল রোববার গণ-অভিযান কর্মসূচির অংশ হিসেবে দেশের বিভিন্ন স্থানে ঝটিকা সফরের প্রারম্ভিক সমাবেশগুলোতে এ কথা বলেন।জাতীয় প্রেসক্লাবের সামনে আয়োজিত সংক্ষিপ্ত সমাবেশে বক্তব্য দেন বাসদের সাধারণ সম্পাদক খালেকুজ্জামান ও সিপিবির সাধারণ সম্পাদক সৈয়দ আবু জাফর আহমেদ। তাঁরা বলেন, আগামী নির্বাচন ঘিরে যে অনিশ্চয়তা দেখা দিয়েছে, তা সৃষ্টি করেছে শাসকশ্রেণীর দলগুলো।
