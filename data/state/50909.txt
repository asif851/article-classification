
ঢাকার দোহার উপজেলা পরিষদের চেয়ারম্যান পদে উপনির্বাচন আগামী-কাল সোমবার অনুষ্ঠিত হবে। গত ২৬ জুন দোহার উপজেলা পরিষদের চেয়ারম্যান কামরুল হুদা মৃত্যুবরণ করলে এ পদটি শূন্য হয়ে যায়। নির্বাচনে প্রতিদ্বন্দ্বিতা করছেন উপজেলা আওয়ামী লীগের সাংগঠনিক সম্পাদক আলমগীর হোসেন, উপজেলা বিএনপির সাধারণ সম্পাদক সিরাজুল ইসলাম ও স্বতন্ত্র প্রার্থী মেহবুব কবির। উপজেলা নির্বাচন কার্যালয় সূত্রে জানা গেছে, উপজেলার আটটি ইউনিয়নে ভোটার ১ লাখ ৬০ হাজার ৪০১ জন। এর মধ্যে পুরুষ ৭৮ হাজার ৩০৩ ও নারী ৮২ হাজার ৬৮ জন। উপজেলা নির্বাচন কর্মকর্তা মো. জসিমউদ্দিন বলেন, আটটি ইউনিয়নে ৭৫টি ভোটকেন্দ্র স্থাপন করা হবে। ইউএনও নুরুল করিম ভূঁইয়া বলেন, ৭৫টি ভোটকেন্দ্রের মধ্যে ৩৩টি ঝুঁকিপূর্ণ হিসেবে চিহ্নিত করা হয়েছে। সুষ্ঠু ও নিরপেক্ষ নির্বাচনের লক্ষ্যে প্রতিটি ভোটকেন্দ্রে নিরাপত্তাব্যবস্থা নেওয়া হবে। নির্বাচনের দিন সাতজন ম্যাজিস্ট্রেট, র্যা ব সদস্যদের দুটি দল, পুলিশের এক হাজার সদস্য, আর্মড পুলিশের ২০০ সদস্যসহ আইনশৃঙ্খলা রক্ষাকারী বাহিনীর সদস্যরা নিরাপত্তার দায়িত্বে থাকবেন।
