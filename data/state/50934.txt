
চাঁপাইনবাবগঞ্জের গোমস্তাপুর উপজেলার রামদাস বিলে গোসল করতে নেমে নিখোঁজ হওয়া দুই কলেজছাত্রের লাশ উদ্ধার করা হয়েছে। রামদাস খাঁড়ির জলকপাট এলাকা থেকে গত শুক্রবার সন্ধ্যায় একজনের এবং গতকাল শনিবার ভোরে অন্যজনের মরদেহ উদ্ধার করেন এলাকাবাসী। ওই দুজন হলো রহনপুর পৌর এলাকার ডাকবাংলা পাড়ার শফিকুল ইসলামের ছেলে ইভান (১৭) ও জাইদুল ইসলামের ছেলে মৃদুল হাসান (১৭)। গত বৃহস্পতিবার কাজীপাড়া এলাকায় পুনর্ভবা নদী থেকে রামদাস বিলে ঢোকা পানির তীব্র স্রোতের মুখে একটি সেতুর কাছে গোসল করার সময় চারজন তলিয়ে যায়। দুজন ডাঙায় উঠতে সক্ষম হলেও ওই দুজন নিখোঁজ হয়। 
