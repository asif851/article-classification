
পবিত্র ঈদুল আজহার দিন সকাল নয়টায় প্রধানমন্ত্রীর সরকারি বাসভবন গণভবনে শুভেচ্ছা বিনিময় শুরু করবেন প্রধানমন্ত্রী শেখ হাসিনা। আজ শনিবার বিকেলে আওয়ামী লীগের দপ্তর সম্পাদক আবদুস সোবহান গোলাপ স্বাক্ষরিত এক সংবাদ বিজ্ঞপ্তিতে এ তথ্য জানানো হয়েছে।
বিজ্ঞপ্তিতে বলা হয়, ‘পবিত্র ঈদুল আজহার দিন সকাল নয়টা থেকে আওয়ামী লীগের কেন্দ্রীয় কার্যনির্বাহী সংসদ, উপদেষ্টা পরিষদ, রাজনীতিক, কবি, সাহিত্যিক, লেখক, সাংবাদিক, শিক্ষক, বুদ্ধিজীবীসহ বিভিন্ন শ্রেণি-পেশা এবং সর্বস্তরের জনসাধারণ এবং বেলা ১১টা থেকে বিচারপতি ও কূটনীতিকদের সঙ্গে প্রধানমন্ত্রী তাঁর সরকারি বাসভবন গণভবনে ঈদের শুভেচ্ছা বিনিময় করবেন।’
আগামী ১৩ সেপ্টেম্বর মঙ্গলবার পবিত্র ঈদুল আজহা উদযাপিত হবে।
