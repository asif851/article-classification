
চট্টগ্রাম একাডেমি প্রবর্তিত অধ্যাপক মোহাম্মদ খালেদ শিশু সাহিত্য পুরস্কার ২০১৪ প্রদান অনুষ্ঠানে সংস্কৃতি মন্ত্রণালয়ের সচিব রণজিৎ বিশ্বাস বলেছেন, ‘নতুন প্রজন্মের কাছে আমাদের পূর্বপুরুষদের আত্মত্যাগের ইতিহাস সঠিকভাবে তুলে ধরতে পারলে আমাদের স্বাধীনতা সার্থক হবে।’ ১৩ ফেব্রুয়ারি ঢাকার চট্টগ্রাম সমিতি মিলনায়তনে আয়োজিত অনুষ্ঠানে প্রধান অতিথির বক্তব্যে তিনি এ কথা বলেন। চিত্রশিল্পী সবিহ উল আলমের সভাপতিত্বে অনুষ্ঠানে অতিথি ছিলেন শিশুসাহিত্যিক আখতার হুসেন, ছড়াকার লুৎফুর রহমান রিটন, চট্টগ্রাম সমিতি-ঢাকার সাবেক সভাপতি রেজাউল হক চৌধুরী ও সাধারণ সম্পাদক মুহাম্মদ গিয়াস উদ্দিন খান। অনুভূতি প্রকাশ করেন পুরস্কারপ্রাপ্ত লেখক রফিকুর রশীদ ও সুজন বড়ুয়া।অনুষ্ঠানে বক্তব্য দেন চট্টগ্রাম একাডেমি প্রতিষ্ঠাতা সংগঠক রাশেদ রউফ, কবি জিন্নাহ চৌধুরী, রহমান হাবীব, স্লোগান সম্পাদক মোহাম্মদ জহির, নারীনেত্রী সৈয়দা রিফাত আক্তার, শিশুসাহিত্যিক রমজান মাহমুদ, মুহাম্মদ নোমান, বিধান মিত্র, আবুল কালাম প্রমুখ।অনুষ্ঠান সঞ্চালন করেন আবৃত্তিশিল্পী আয়েশা হক। প্রধান অতিথি পুরস্কারপ্রাপ্ত ব্যক্তিদের মধ্যে সম্মাননা ক্রেস্ট তুলে দেন। পুরস্কারের চেক তুলে দেন আখতার হুসেন ও লুৎফর রহমান রিটন। অনুষ্ঠানে উপস্থিত ছিলেন কথাসাহিত্যিক বিপ্রদাশ বড়ুয়া, বিজ্ঞানলেখক সুব্রত বড়ুয়া, অধ্যাপক শফিউল আলম, কবি বিশ্বজিৎ চৌধুরী, ওমর কায়সার, কথাসাহিত্যিক আশরাফুল আলম, মোস্তফা হোসেইন, ছড়াশিল্পী নাসের মাহমুদ, শিশুসাহিত্যিক হাসনাত আমজাদ প্রমুখ। বিজ্ঞপ্তি।
