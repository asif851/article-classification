
পাকা ভবনের ছাদ থেকে পড়ে মাহাবুল হক নামে পাঁচ বছরের এক শিশুর মৃত্যু হয়েছে। রংপুরের তারাগঞ্জ উপজেলার চিলাপাক গ্রামে এ ঘটনা ঘটে।মাহাবুলের বাবার নাম আবদুল মান্নান। বাড়ি বদরগঞ্জ উপজেলার পলাশপাড়া গ্রামে।প্রত্যক্ষদর্শীরা জানান, গত শনিবার শিশুটি তার মা রেবেকা বেগমের সঙ্গে চিলাপাক গ্রামে নানা এলাহী বকসের বাড়িতে বেড়াতে আসে। রোববার সকাল সাড়ে ১০টার দিকে সে নানার বাড়ির পাশে চিলাপাক উচ্চবিদ্যালয়ের একটি পরিত্যক্ত পাকা ভবনের ছাদে ওঠে। সেখান থেকে নামার সময় হঠাৎ পড়ে যায়। আশঙ্কাজনক অবস্থায় রংপুর মেডিকেল কলেজ হাসপাতালে নেওয়ার পথে দুপুর ১২টার দিকে সে মারা যায়। স্থানীয় ইউপি সদস্য সাইদুল ইসলাম ঘটনার সত্যতা নিশ্চিত করেছেন।
