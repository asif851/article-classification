
দেশে এখন প্রতিবন্ধী মানুষের সংখ্যা ১৫ লাখ ১০ হাজার। তাদের অধিকাংশকে ইতিমধ্যে পরিচয়পত্র দেওয়া হয়েছে। পর্যায়ক্রমে তাদের স্মার্টকার্ডও দেওয়া হবে। গতকাল বৃহস্পতিবার সচিবালয়ে সংবাদ সম্মেলনে এ তথ্য জানান সমাজকল্যাণ প্রতিমন্ত্রী নুরুজ্জামান আহমেদ ও সচিব জিল্লার রহমান। ৩ ডিসেম্বর আন্তর্জাতিক প্রতিবন্ধী দিবস ও জাতীয় প্রতিবন্ধী দিবস উপলক্ষে এ সংবাদ সম্মেলনের আয়োজন করা হয়। প্রতিমন্ত্রী বলেন, এ বছর সাড়ে সাত লাখ অসচ্ছল প্রতিবন্ধী ব্যক্তিকে ৬০০ টাকা হারে ভাতা দেওয়া হচ্ছে। এ জন্য বরাদ্দ হয়েছে ৫৪০ কোটি টাকা। 
