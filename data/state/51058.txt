
ফেনীতে প্রায় এক হাজার ভারতীয় শাড়ি উদ্ধার করেছে বিজিবি।বিজিবি সূত্র জানায়, গত মঙ্গলবার দিবাগত রাতে বিজিবি-৪ ব্যাটালিয়নের অধিনায়ক লে. কর্নেল মো. শামীম ইফতেখারের নেতৃত্বে বিজিবির সদস্যরা ফেনী-বিলোনিয়া সড়কের ফুলগাজী উপজেলার কালিরহাট ইটভাটার সামনে অবস্থান নেন। এ সময় ফুলগাজীর দিক থেকে আসা একটি ট্রাককে থামার সংকেত দেন বিজিবির সদস্যরা। ওই সময় ট্রাক ফেলে চালকসহ তিন-চারজন দৌড়ে পালিয়ে যান। পরে ট্রাকে তল্লাশি চালিয়ে ৯৫৭টি বিভিন্ন ধরনের ভারতীয় শাড়ি উদ্ধার করা হয়। এ ঘটনায় ট্রাকটি জব্দ করা হয়েছে। উদ্ধার করা শাড়ির আনুমানিক মূল্য ৪৭ লাখ টাকা।বিজিবির অধিনায়ক লে. কর্নেল মো. শামীম ইফতেখার জানান, উদ্ধার করা শাড়ি ফেনীর শুল্ক গুদামে জমা দেওয়ার প্রস্তুতি চলছে।
