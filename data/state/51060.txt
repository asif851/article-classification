
রাজশাহী বনসাই সোসাইটির আয়োজনে আজ বৃহস্পতিবার থেকে তিন দিনব্যাপী ১৬তম বার্ষিক বনসাই প্রদর্শনী শুরু হচ্ছে। নগরের সিঅ্যান্ডবি মোড়ে মনিবাজার চত্বরে এ প্রদর্শনী শনিবার পর্যন্ত চলবে। প্রদর্শনীতে বট, পাইকড়, লাইকর, ম্যাওড়া, তমাল, বাগান বিলাস, তেঁতুল, কামিনী, ফাইকাস, কতবেল, ঘূর্ণিবিচি, জেট, বঁইচি, থাইচেরি ও ভাইরেনসহ শতাধিক প্রজাতির বনসাই পাওয়া যাবে। এগুলো ব্রুম, কেসকেড, সেমিকেসকেড, ইনফরমাল, ফরমাল, রুটওভাররক ও ল্যান্ডস্ক্যেপ আকারে প্রদর্শন করা হচ্ছে। প্রতিদিন সকাল ১০টা থেকে রাত আটটা পর্যন্ত প্রদর্শনী চলবে। 
