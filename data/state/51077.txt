
জাতীয় হজ এবং ওমরাহ নীতিমালা ও হজ প্যাকেজ ২০১৪-এর খসড়া অনুমোদন করেছে মন্ত্রিসভা। এ বছর সরকারি ব্যবস্থাপনায় ১০ হাজার এবং বেরসরকারি ব্যবস্থাপনায় ৯১ হাজার ৭৫৮ জন ব্যক্তি হজে যাওয়ার সুযোগ পাবেন।আজ সোমবার প্রধানমন্ত্রী শেখ হাসিনার সভাপতিত্বে অনুষ্ঠিত মন্ত্রিপরিষদের বৈঠকে এ হজ প্যাকেজের অনুমোদন দেওয়া হয়।বৈঠক সূত্রে জানা গেছে, এ বছর সরকারি ব্যবস্থাপনায় তিন লাখ ৫৪ হাজার ৩১৬ টাকা এবং বেসরকারি ব্যবস্থাপনায় দুই লাখ ৯৫ হাজার ৭৭৬ টাকা খরচ নির্ধারণ করা হয়েছে।বৈঠক শেষে মন্ত্রিপরিষদ সচিব মোশাররাফ হোসাইন ভূইঞা এক প্রেস ব্রিফিংয়ে বলেন, এবার সৌদি আরব সরকার হজ প্যাকেজ ২০ শতাংশ কমিয়েছে। এ রকম ২০১৫ সাল পর্যন্ত চলবে। তিনি বলেন, আগামী ৪ অক্টোবর ঈদুল আজহা অনুষ্ঠিত হওয়ার কথা রয়েছে।এ ছাড়া বৈঠকে রাঙামাটি, বান্দরবান, খাগড়াছড়ি এই তিনটি পৃথক পার্বত্য জেলা পরিষদ আইন ২০১৪-এর খসড়া অনুমোদন করা হয়েছে।
