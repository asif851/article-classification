
নারায়ণগঞ্জের আলোচিত সাত খুনের মামলায় মৃত্যুদণ্ডের সাজাপ্রাপ্ত আসামি নূর হোসেনকে একটি মামলায় আদালতে হাজির করা হয়েছে। আদালতে চাঁদাবাজি, জমি দখলসহ কয়েকটি মামলা রয়েছে তাঁর বিরুদ্ধে।
আজ রোববার সকাল ১০টার দিকে নারায়ণগঞ্জের অতিরিক্ত ও দায়রা জজ এবং বিশেষ ট্রাইব্যুনালে তাঁকে হাজির করা হয়। এর আগে তাঁকে কড়া পুলিশি পাহারায় গাজীপুরের কাশিমপুর কারাগার থেকে নারায়ণগঞ্জের ওই আদালতে আনা হয়।
