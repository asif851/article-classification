
বাংলাদেশ কৃষি বিশ্ববিদ্যালয়ের প্রশাসন ভবন ও কোষাধ্যক্ষ কার্যালয়ের কর্মকর্তা ও কর্মচারীদের জন্য ডিজিটাল হাজিরাপদ্ধতি চালু করেছে বিশ্ববিদ্যালয় প্রশাসন। গতকাল মঙ্গলবার বেলা একটার দিকে প্রশাসন ভবনের নিচতলায় পরীক্ষামূলকভাবে এই পদ্ধতির উদ্বোধন করেন উপাচার্য মো. আলী আকবর। এখন থেকে কর্মকর্তা-কর্মচারীরা ডিজিটাল পরিচয়পত্র ও আঙুলের ছাপ উভয় পদ্ধতিতে হাজিরা দিতে পারবেন। বাংলাদেশ কৃষি বিশ্ববিদ্যালয় প্রতিনিধি
