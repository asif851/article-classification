
বাংলাদেশ ইয়ুথ লিডারশিপ সেন্টার (বিওয়াইএলসি) আয়োজন করতে যাচ্ছে ‘বিল্ডিং ব্রিজেস থ্রু লিডারশিপ ট্রেনিং ২০১৬’ ও ‘বিল্ডিং ব্রিজেস থ্রু লিডারশিপ ট্রেনিং ২০১৭ ’। এ জন্য দরখাস্ত আহ্বান করা হয়েছে। এতে মোট ৪২ জন প্রার্থী অংশ নেওয়ার সুযোগ পাবেন।
এইচএসসি, আলিম, এ লেভেল, অনার্স এবং ফাজিল প্রথম ও দ্বিতীয় বর্ষের শিক্ষার্থীরা এ প্রশিক্ষণে আবেদন করতে পারবেন। ১০ সপ্তাহের এই প্রশিক্ষণ রাজধানীর বারিধারায় বিওয়াইএলসির সদর দপ্তরে অনুষ্ঠিত হবে। নিবন্ধন ফি ছয় হাজার টাকা (প্রয়োজন অনুযায়ী আর্থিক সাহায্য বা বৃত্তি দেওয়া হবে)।
আগামী ২ জুলাই থেকে ১৬ সেপ্টেম্বর পর্যন্ত অনুষ্ঠিতব্য ‘বিল্ডিং ব্রিজেস থ্রু লিডারশিপ ট্রেনিং ২০১৬’ প্রোগ্রামে অংশ নিতে আবেদনের শেষ তারিখ ২৫ মে।
আগামী ১০ সেপ্টেম্বর থেকে ৩০ নভেম্বর পর্যন্ত অনুষ্ঠিতব্য ‘বিল্ডিং ব্রিজেস থ্রু লিডারশিপ ট্রেনিং ২০১৭’ প্রোগ্রামে অংশ নিতে আবেদনের শেষ তারিখ আগামী ১০ জুন।
রোববার থেকে বৃহস্পতিবার বিকেল তিনটা থেকে সন্ধ্যা ছয়টা পর্যন্ত ক্লাস নেওয়া হবে। শিক্ষার্থীরা ওয়েবসাইটে (www.bylc.org) আবেদন করতে পারবেন। বিজ্ঞপ্তি।
