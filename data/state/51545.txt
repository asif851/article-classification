
ব্লগার নীলাদ্রি চট্টোপাধ্যায় হত্যাকাণ্ডে জড়িত সন্দেহে শ্রম প্রতিমন্ত্রী মুজিবুল হক চুন্নুর ভাতিজাসহ দুজনকে আটক করেছে গোয়েন্দা পুলিশ। গ্রেপ্তারকৃত দুই ব্যক্তির নাম, নাহিয়ান ও রানা। পুলিশের দাবি, তাঁরা আনসারুল্লাহ বাংলা টিমের সদস্য।
আজ বৃহস্পতিবার রাতে ঢাকা মহানগর গোয়েন্দা পুলিশের উপকমিশনার মুনতাসিরুল ইসলাম প্রথম আলোকে এ তথ্য জানান।এদিকে নাম প্রকাশ না করার শর্তে গোয়েন্দা পুলিশের একাধিক কর্মকর্তা প্রথম আলোকে বলেছেন, গ্রেপ্তার হওয়া নাহিয়ান শ্রম প্রতিমন্ত্রী মুজিবুল হক চুন্নুর ভাতিজা।গত শুক্রবার দুপুরে রাজধানীর গোড়ানে বাসায় ঢুকে নৃশংসভাবে খুন করা হয় ব্লগার নীলাদ্রি চট্টোপাধ্যায়কে। তিনি নিলয় নীল নামে ব্লগে লিখতেন এবং গণজাগরণ মঞ্চের সক্রিয় কর্মী ছিলেন। তিনি পূর্ব গোড়ানের একটি বাড়ির পাঁচতলায় দুই কামরার ফ্ল্যাটে ভাড়া থাকতেন তিনি। ওই দিন চার ব্যক্তি এই বাসার ভেতরে ঢুকেই নীলাদ্রিকে কুপিয়ে হত্যা করে। তাঁর মাথা ও ঘাড়ে বেশ কয়েকটি ধারালো অস্ত্রের আঘাতের চিহ্ন ছিল।
আরও পড়ুন:
দিনদুপুরে বাসায় ঢুকে ‘ব্লগার’ হত্যানীলাদ্রির শরীরে ১৪টি কোপের চিহ্ন
