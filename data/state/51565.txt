
নির্বাচনের সব রকম নিয়মনীতি মেনে গতকাল বুধবার বগুড়ার দুপচাঁচিয়া মডেল সরকারি প্রাথমিক বিদ্যালয়ে ‘স্টুডেন্টস কাউন্সিল’ নির্বাচন অনুষ্ঠিত হয়েছে। শিক্ষার্থীদের নিয়ে গঠিত নির্বাচন কমিশন এ নির্বাচনের প্রক্রিয়া চালায়।প্রার্থী থেকে ভোটার—সবাই এ নির্বাচনে শিক্ষার্থীরাই। নিয়মানুযায়ী মনোনয়নপত্র তুলে তা দাখিল করে প্রার্থীরা। পরে তারা নিজেদের ছবিসংবলিত ভোটার নম্বর দিয়ে পোস্টার সাঁটিয়ে কর্মী-সমর্থকদের নিয়ে কয়েক দিন ধরে প্রচারণা চালায়। এরপর ভোটের দিন গোপন ব্যালট পেপার, আইনশৃঙ্খলা রক্ষাকারী বাহিনী, প্রিসাইডিং কর্মকর্তা, পোলিং কর্মকর্তা ও প্রার্থীদের এজেন্ট, ভোট গ্রহণের বুথ, ম্যাজিস্ট্রেট নিয়োগ দিয়ে লাইনে দাঁড়িয়ে ভোট দেয় ভোটাররা। সবই করেছে খুদে শিক্ষার্থীরা।
