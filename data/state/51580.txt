
বিবেকানন্দ শিক্ষা ও সংস্কৃতি পরিষদ রাঙ্গুনিয়া শাখার উদ্যোগে স্বামী বিবেকানন্দের ১৫৩তম জন্মোৎসব ১২ ফেব্রুয়ারি শান্তিনিকেতনের রামকৃষ্ণ সেবাশ্রমে অনুষ্ঠিত হয়। উৎসব উপলক্ষে আয়োজিত আলোচনা সভায় প্রধান অতিথি ছিলেন রামকৃষ্ণ সেবাশ্রম, চট্টগ্রামের অধ্যক্ষ স্বামী শক্তিনাথানন্দ মহারাজ। আরও বক্তব্য দেন রীতা দত্ত, তাপস হোড়, উজ্জ্বল কুমার দেব, কুশল বরণ চক্রচর্তী, রুবেল পাল, প্রশান্ত দে, সত্যপদ দে প্রমুখ।প্রধান অতিথি বলেন, বর্তমান সংঘাতময় পরিস্থিতিতে স্বামী বিবেকানন্দের দর্শন হতে পারে সর্বোচ্চ দিকনির্দেশনা। যুবসমাজকে স্বামীজির ভাবধারায় অনুপ্রাণিত হয়ে সমাজসেবায় এগিয়ে আসার আহ্বান জানান। সভা শেষে গরিব ও মেধাবী শিক্ষার্থীদের মধ্যে শিক্ষাবৃত্তি ও শিক্ষা উপকরণ বিতরণ করা হয়। বিজ্ঞপ্তি।
