
যুক্তরাজ্যের লন্ডনে গেছেন জনপ্রশাসন মন্ত্রী ও আওয়ামী লীগের সাধারণ সম্পাদক সৈয়দ আশরাফুল ইসলাম। আজ রোববার বেলা ১১টায় বাংলাদেশ বিমানের একটি ফ্লাইটে লন্ডনের উদ্দেশ্যে ঢাকা ত্যাগ করেন তিনি।সৈয়দ আশরাফের সহকারী একান্ত সচিব এম সাজ্জাদ হোসেন প্রথম আলোকে এ তথ্য নিশ্চিত করেছেন।সাজ্জাদ হোসেন প্রথম আলোকে বলেন, ‘আজ সকাল নয়টায় ওনার ফ্লাইট ছিল। কিন্তু ফ্লাইট লেট হওয়ায় ১১টায় উনি ঢাকা ছাড়েন। আগামী ৪ অক্টোবর তিনি দেশে ফিরবেন।’ লন্ডনে সৈয়দ আশরাফুল ইসলামের স্ত্রী, মেয়েসহ নিকটাত্মীয়রা বসবাস করেন। আসন্ন ঈদুল আজহাও তিনি সেখানে উদযাপন করবেন।
