
প্রধানমন্ত্রী শেখ হাসিনার সঙ্গে দেখা করতে গণভবনে গেছেন ঢাকা উত্তরের নবনির্বাচিত মেয়র আনিসুল হক ও ঢাকা দক্ষিণের মেয়র সাঈদ খোকন। আজ বুধবার রাত আটটার একটু আগে গণভবনে যান এই দুই মেয়র। প্রধানমন্ত্রীর উপ প্রেস সচিব আশরাফুল আলম খোকন এ তথ্য জানিয়েছেন।গণভবনে আওয়ামী লীগের সভাপতিমণ্ডলীর সদস্য, সম্পাদকমণ্ডলীর সদস্য, ঢাকা মহানগর আওয়ামী লীগের নেতা, ঢাকা উত্তর ও দক্ষিণের আওয়ামী লীগ দলীয় কাউন্সিলর, সংরক্ষিত নারী আসনের কাউন্সিলররাও রয়েছেন।আর চট্টগ্রামের মেয়র আ জ ম নাছির আগামী দু-এক দিনের মধ্যে প্রধানমন্ত্রীর সঙ্গে সাক্ষাৎ করতে আসতে পারেন।
