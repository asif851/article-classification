
প্রবীণ আলোকচিত্র সাংবাদিক আফতাব আহমেদ হত্যা মামলার তদন্তভার র‌্যাপিড অ্যাকশন ব্যাটালিয়নকে (র‌্যাব) দেওয়া হয়েছে। গতকাল রোববার স্বরাষ্ট্র মন্ত্রণালয় থেকে এ-সংক্রান্ত একটি প্রজ্ঞাপন জারি করা হয়।একুশে পদক পাওয়া সাংবাদিক আফতাব আহমেদকে গত ২৫ ডিসেম্বর রাজধানীর রামপুরায় নিজ বাসায় খুন করা হয়। হাত-পা বাঁধা অবস্থায় তাঁর লাশ উদ্ধার করে পুলিশ।হত্যাকাণ্ডের পরদিন রামপুরা থানায় মামলা করেন আফতাব আহমেদের ছেলে মনোয়ার আহমেদ। মামলায় নিহতের ব্যক্তিগত গাড়িচালক মো. কবিরকে প্রধান আসামি করে ও অজ্ঞাতনামা কয়েক ব্যক্তিকে আসামি করা হয়।আফতাব আহমেদ ১৯৬৪ সালে ইত্তেফাক পত্রিকায় যোগ দিয়ে ২০০৬ সালে অবসর নেন। মুক্তিযুদ্ধসহ এই সময়ের মধ্যে অনেক গুরুত্বপূর্ণ ঘটনার ছবি তুলেছিলেন তিনি।
