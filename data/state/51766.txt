
বাগেরহাটে সরকারবিরোধী দেড় শতাধিক পোস্টারসহ ইসলামী ছাত্রশিবিরের দুই কর্মীকে গ্রেপ্তার করেছে পুলিশ। গতকাল সোমবার দুপুরে শহরতলির মেগনিতলা এলাকায় অবস্থিত জামায়াতে ইসলামীর কার্যালয়ের পাশ থেকে তাঁদের গ্রেপ্তার করা হয়। এঁরা হলেন মোরেলগঞ্জ উপজেলার গুলিশাখালী গ্রামের মো. সিরাজুল ইসলাম (২২) ও চিলা উলুখালী গ্রামের আনিছুর রহমান (২৫)। তাঁরা গত জাতীয় সংসদ নির্বাচনের আগে বাগেরহাটের বিভিন্ন সহিংস ঘটনার মামলার সন্দেহভাজন আসামি বলে বাগেরহাট মডেল থানার ওসি মো. আলী আজম খান দাবি করেছেন। 
