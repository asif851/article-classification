
গাজীপুরের কাপাসিয়া উপজেলা সদরের মোল্লাপাড়া এলাকায় মাকে কুপিয়ে হত্যার দায়ে ছেলেকে যাবজ্জীবন কারাদণ্ড দিয়েছেন আদালত। গতকাল বুধবার অতিরিক্ত জেলা ও দায়রা জজ দ্বিতীয় আদালতের বিচারক ইকবাল হোসেন এ দণ্ড দেন।দণ্ড পাওয়া ব্যক্তি হলেন কাপাসিয়া উপজেলা সদরের মোল্লাপাড়া এলাকার সানা উল্লাহ (৪০)। তাঁকে যাবজ্জীবন কারাদণ্ডের পাশাপাশি ১০ হাজার টাকা জরিমানা, অনাদায়ে আরও এক মাসের কারাদণ্ড দেওয়া হয়েছে।
