
খুলনা নগরের লবণচরা বান্দাবাজার এলাকায় গত রোববার গভীর রাতে অগ্নিকাণ্ডে ১৪টি ঘর পুড়ে গেছে। স্থানীয় কয়েকজন বাসিন্দা ও নগরের টুটুপাড়া ফায়ার সার্ভিস স্টেশন সূত্রে জানা গেছে, রোববার দিবাগত রাত পৌনে দুইটার দিকে প্রথমে ওই এলাকায় শিক্ষক গোলাম মোস্তফার বাড়িতে আগুন লাগে। এতে তাঁর বাড়ির আটটি ঘর পুড়ে যায়। আগুন পাশের শহিদুল ইসলামের বাড়িতে ছড়িয়ে পড়লে তাঁর ছয়টি ঘরও পুড়ে যায়।  খুলনা অফিস
