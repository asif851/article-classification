
দিনাজপুরের বড়গ্রাম সীমান্তে গতকাল বুধবার ‘চোরাচালান প্রতিরোধ, অবৈধভাবে সীমান্ত অতিক্রম বন্ধ এবং বিএসএফের গুলিতে নিরস্ত্র বাংলাদেশি নাগরিক হত্যা রোধ’ করার লক্ষ্যে সচেতনতামূলক সভা অনুষ্ঠিত হয়েছে। বেলা তিনটায় সদর উপজেলার কমলপুর ইউনিয়নের বড়গ্রাম ক্যাম্প চত্বরে আয়োজিত সভায় প্রধান অতিথির বক্তব্য দেন বিজিবি ২৯ ব্যাটালিয়নেরঅধিনায়ক লে. কর্নেল মো. কোরবান আলী। উপ-অধিনায়ক এ কে এম হাসিবুল হোসেনের সঞ্চালনায় আরও বক্তব্য দেন ইউপি চেয়ারম্যান মাজেদুর রহমান, যুব উন্নয়ন কর্মকর্তামামুন হাসান, ফুলবাড়ী থানা প্রেসক্লাবের সভাপতি আফজাল হোসেন প্রমুখ। 
