
বাংলাদেশ আওয়ামী মুক্তিযোদ্ধা লীগ চট্টগ্রাম মহানগরের উদ্যোগে দেশব্যাপী পেট্রলবোমা হামলা ও নাশকতার প্রতিবাদে মানববন্ধনের আয়োজন করা হয়। এ উপলক্ষে আয়োজিত সমাবেশে হরতাল–অবরোধ বন্ধ করার দাবি জানানো হয়।২০ ফেব্রুয়ারি বেলা তিনটায় চট্টগ্রাম প্রেসক্লাবের সামনে সংগঠনের সভাপতি শফিউল বশরের সভাপতিত্বে এই মানববন্ধন অনুষ্ঠিত হয়। এতে অতিথি ছিলেন প্রিমিয়ার বিশ্ববিদ্যালয়ের উপাচার্য অধ্যাপক অনুপম সেন, উত্তর জেলা আওয়ামী লীগের যুগ্ম সাধারণ সম্পাদক শেখ শফিউল আজম, বাংলাদেশ মানবাধিকার কমিশন চট্টগ্রামের সভাপতি আবুল হাশেম, যুবলীগের কেন্দ্রীয় কমিটির প্রেসিডিয়াম সদস্য সৈয়দ মাহমুদুল হক। সংগঠনের সাধারণ সম্পাদক নওশাদ ইবনে রফিকের সঞ্চালনায় বিক্ষোভ সমাবেশে বক্তব্য দেন চট্টগ্রাম মহানগর আওয়ামী লীগের যুব ও ক্রীড়া সম্পাদক দিদারুল আলম চৌধুরী, রবীন্দ্র বড়ুয়া, নাছির উদ্দিন পাটওয়ারী, মো. ইসহাক, বিরাজ চৌধুরী প্রমুখ। বিজ্ঞপ্তি।
