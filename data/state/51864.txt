
জনপ্রশাসন মন্ত্রণালয়ের সাবেক জ্যেষ্ঠ সচিব ইকবাল মাহমুদ ও অবসরপ্রাপ্ত জেলা জজ এ এফ এম আমিনুল ইসলামকে দুর্নীতি দমন কমিশনের (দুদক) কমিশনার নিয়োগ করা হয়েছে। আজ বৃহস্পতিবার এ নিয়োগ দেওয়া হয় বলে জানিয়েছে মন্ত্রিপরিষদ সচিব মোহাম্মদ শফিউল আলম।দুদকের চেয়ারম্যান মো. বদিউজ্জামান ও কমিশনার মো. সাহাবুদ্দিনের মেয়াদ শেষ হচ্ছে ১৩ মার্চ।ওই দুই পদে নিয়োগের জন্য গত ২ ফেব্রুয়ারি আপিল বিভাগের বিচারপতি সৈয়দ মাহমুদ হোসেনের নেতৃত্বে পাঁচ সদস্যের বাছাই কমিটি গঠন করে মন্ত্রিপরিষদ বিভাগ। কমিটির অন্য সদস্যরা হলেন হাইকোর্ট বিভাগের বিচারপতি এম মোয়াজ্জাম হোসেন, মহা হিসাব নিরীক্ষক ও নিয়ন্ত্রক মাসুদ আহমেদ, বাংলাদেশ সরকারি কর্ম কমিশনের চেয়ারম্যান ইকরাম আহমেদ এবং অবসরপ্রাপ্ত মন্ত্রিপরিষদ সচিব এম আবদুল আজিজ (এনডিসি)।এর মধ্যে অবসরপ্রাপ্ত মন্ত্রিপরিষদ সচিব এম আবদুল আজিজকে কমিটির সাচিবিক দায়িত্ব দেওয়া হয়। এ কমিটি ‘বাছাই’ শেষে দুদকে নিয়োগ উপযোগী চারজনের নাম রাষ্ট্রপতির কাছে সুপারিশ করেন। সেখান থেকে এ দুজনকে নিয়োগ দেওয়া হয়।বিস্তারিত আসছে...
