
মেডিকেলে ভর্তি পরীক্ষা বাতিল ও নতুন পরীক্ষা নেওয়ার দাবিতে আজ সোমবার শহীদ মিনারে অবস্থান নিয়েছেন শতাধিক ভর্তি-ইচ্ছুক শিক্ষার্থী। এর আগে তাঁরা জাতীয় প্রেসক্লাবের সামনে অবস্থান নেওয়ার চেষ্টা করেন। কিন্তু পুলিশ তাঁদের সরিয়ে দেয়।মেডিকেলে ভর্তি পরীক্ষার প্রশ্নপত্র ফাঁসের অভিযোগ করে আন্দোলনকারীরা তা বাতিলের দাবি জানিয়ে আসছেন। তাঁদের আন্দোলনের মধ্যেই গতকাল রোববার পরীক্ষার ফলপ্রকাশ হয়েছে। স্বাস্থ্য প্রতিমন্ত্রী জাহিদ মালেক গতকাল সংবাদ সম্মেলনে বলেছেন, প্রশ্নপত্র ফাঁসের অভিযোগ ঠিক নয়। তিনি শিক্ষার্থীদের আন্দোলন বাদ দিয়ে পড়াশোনায় মনোযোগী হতে পরামর্শ দিয়েছেন।সকাল সাড়ে ৯টার দিকে ভর্তি-ইচ্ছুক শিক্ষার্থীরা জাতীয় প্রেসক্লাবের সামনে জড়ো হতে শুরু করেন। কিন্তু পুলিশ তাঁদের বাধা দেয়। একপর্যায়ে তাঁরা সেখান থেকে সরে গিয়ে কেন্দ্রীয় শহীদ মিনারের সামনে অবস্থান নেন। পুলিশ সেখানেও তাঁদের বাধা দেয়। পুলিশি বাধার মধ্যে শতাধিক শিক্ষার্থী শহীদ মিনারের পাদদেশে বসে পড়েন। ভর্তি পরীক্ষা বাতিলের দাবিতে স্লোগান দেন। এরপর পুলিশ সেখানে অবস্থান নিলেও শিক্ষার্থীদের তুলে দেয়নি।
আরও জানতে পড়ুনমেডিকেল ভর্তি পরীক্ষা ও ফল প্রশ্নবিদ্ধ
