
প্রস্তাবিত ময়মনসিংহ বিভাগে কিশোরগঞ্জ জেলাকে অন্তর্ভুক্ত না করে কিশোরগঞ্জকে সিটি করপোরেশন করার দাবিতে এক মতবিনিময় সভা হয়েছে। সম্মিলিত নাগরিক ফোরামের উদ্যোগে মুক্তিযোদ্ধা সংসদ কার্যালয়ে গতকাল বৃহস্পতিবার দুপুরে এ মতবিনিময় সভা হয়।সভায় লিখিত বক্তব্য পাঠ করেন সাবেক ছাত্রলীগ নেতা এনায়েত করিম। এতে জানানো হয়, ময়মনসিংহ বিভাগ হোক, এটা সবারই কাম্য। তবে কিশোরগঞ্জ জেলাকে যেন এ বিভাগে অন্তর্ভুক্ত করা না হয়। জেলাবাসীর দাবি, কিশোরগঞ্জকে সিটি করপোরেশন ঘোষণা করা হোক। এ দাবি বাস্তবায়নে ১৮ জানুয়ারি জেলা প্রশাসকের মাধ্যমে প্রধানমন্ত্রীর কাছে স্মারকলিপি দেওয়া হবে।
