
দুর্নীতির অভিযোগ তুলে ফরিদপুরের চরভদ্রাসন উপজেলা নির্বাহী কর্মকর্তার (ইউএনও) অপসারণের দাবি করে বিক্ষোভ, মানববন্ধন ও সংবাদ সম্মেলন করেছে আওয়ামী লীগ ও সহযোগী সংগঠনগুলো। গতকাল সোমবার বেলা তিনটার দিকে উপজেলা কার্যালয়ের সামনে এসব কর্মসূচি পালিত হয়।প্রত্যক্ষদর্শীরা জানান, চরভদ্রাসন বাজার থেকে একটি বিক্ষোভ মিছিল বের হয়ে ইউএনওর কার্যালয়ের সামনে এসে জড়ো হয়। পরে সেখানে সংবাদ সম্মেলনে বক্তব্য দেন উপজেলা আওয়ামী লীগের সভাপতি মো. আজিজুল হক, সাংগঠনিক সম্পাদক মো. মোশারফ হোসেন, সহ-প্রচার সম্পাদক মো. মোতালেব হোসেন মোল্লা প্রমুখ।ইউএনও দিল আফরোজ বেগম বলেন, দুটি বেসরকারি প্রতিষ্ঠানের জন্য আনন্দ স্কুল কর্মসূচি স্থবির হয়ে পড়েছে। লিংক রোড প্রকল্প বাস্তবায়নের জন্য সুপারিশপত্র পাঠানো হয়েছে। আশ্রয়ণ প্রকল্পের কাজের মান ভালো হওয়ায় প্রধানমন্ত্রীর সচিবালয় থেকে প্রশংসা করা হয়েছে।
