
বিএনপির চেয়ারপারসন খালেদা জিয়ার জন্য খাবার নিয়ে এসে পুলিশের হাতে আটক হয়েছিলেন কণ্ঠশিল্পী বেবী নাজনীন। এক ঘণ্টা পরে অবশ্য পুলিশ তাঁকে ছেড়ে দেয়। গতকাল রোববার রাতে এ ঘটনা ঘটে। সংগীতশিল্পী বেবী নাজনীন বিএনপির সহযোগী সংগঠন জাসাসের সঙ্গে জড়িত। একই সঙ্গে তিনি খালেদাকে ‘মা’ ডাকেন।প্রত্যক্ষদর্শীরা জানান, গতকাল সন্ধ্যা সোয়া সাতটার দিকে একটি হটপটে খাবার নিয়ে গুলশানের কার্যালয়ের সামনে আসেন বেবী নাজনীন। এ সময় পুলিশ তাঁকে কার্যালয়ের সামনে থেকে ফেরত যেতে বলে। বেবী নাজনীন পুলিশকে বলেন, ‘আমি আমার মায়ের জন্য দই, স্যুপ ও খাবার এনেছি। মাকে খাওয়ানোর পর আমি চলে যাব।’
