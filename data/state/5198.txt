
বিতর্কিত ধনকুবের মুসা বিন শমসেরকে জিজ্ঞাসাবাদ করছে শুল্ক গোয়েন্দা ও তদন্ত অধিদপ্তর। সংস্থার উপপরিচালক এইচ এম শরিফুল হাসানের নেতৃত্বে দুই সদস্য বিশিষ্ট তদন্ত কমিটি তাঁকে জিজ্ঞাসাবাদ করছে।শুল্ক গোয়েন্দা ও তদন্ত অধিদপ্তর সূত্র জানিয়েছে, শুল্ক ফাঁকি ও মানি লন্ডারিংয়ের অভিযোগে শুল্ক গোয়েন্দার তলবে কাকরাইল সদর দপ্তরে আজ রোববার আড়াইটায় হাজির হন মুসা।গত ২১ মার্চ শুল্ক গোয়েন্দার দল অভিযান চালিয়ে শুল্ক ফাঁকি দেওয়া বিলাসবহুল রেঞ্জ রোভার গাড়ি আটক করে। গাড়িটি শুল্ক পরিশোধের ভুয়া কাগজ দিয়ে ভোলা বিআরটিএ থেকে জনৈক ফারুক উজ-জামান চৌধুরীর নামে রেজিস্ট্রেশন করানো হয়।তদন্তের সূত্রে গত ২০ এপ্রিল শুল্ক গোয়েন্দায় হাজির হওয়ার জন্য নোটিশ দিলে প্রিন্স মুসা আংশিক পক্ষাঘাতগ্রস্ত হয়ে ‘বাক্‌শক্তি হারিয়েছেন’ দাবি করে সময় প্রার্থনা করেন। তাঁর সময় প্রার্থনার আবেদন মঞ্জুর করে শুল্ক গোয়েন্দা ১৫ দিনের সময় দিয়ে ৭ মে হাজির হতে সমন দেওয়া হয়।
আরও পড়ুন:মুসার গাড়ি জব্দ নিয়ে দিনভর যা হলো
