
রংপুরের কাউনিয়া উপজেলায় ট্রেনে কাটা পড়ে মেঘনা খাতুন (৩) নামের এক শিশুর মৃত্যু হয়েছে। গতকাল বৃহস্পতিবার দুপুরে স্থানীয় সাব্দী গ্রাম রেলগেট এলাকায় এ ঘটনা ঘটে। মেঘনা উপজেলার সাব্দী গ্রামের মাইক্রোবাসচালক মনোয়ার হোসেনের একমাত্র মেয়ে ছিল।মেঘনার পরিবার ও কয়েকজন প্রত্যক্ষদর্শী সূত্রে জানা গেছে, গতকাল দুপুর ১২টার দিকে মনোয়ার তাঁর স্ত্রী ও মেঘনাকে সঙ্গে নিয়ে রেললাইনের পাশের এক জমিতে আলু তুলছিলেন। বাবা-মা আলু তোলার সময় তাঁদের অগোচরে হঠাৎ মেঘলা রেললাইনের ওপরে চলে যায়। এ সময় দ্রুতবেগে আসা পার্বতীপুর থেকে লালমনিরহাটগামী ডেমু ট্রেনের নিচে কাটা পড়ে ঘটনাস্থলেই তার মৃত্যু হয়।কাউনিয়া রেলওয়ে পুলিশ ফাঁড়ির এএসআই নজরুল ইসলাম বলেন, ‘মেঘনার মৃত্যুর ঘটনা অনেক পরে লোকমুখে জানতে পেরেছি।’
