
বিশ্ব ভালোবাসা দিবস নিয়ে বাড়াবাড়ি না করার জন্য নতুন প্রজন্মের কাছে উদাত্ত আহ্বান জানিয়েছে কুমিল্লা চিরকুমার সমিতি। গতকাল শনিবার বিকেলে নগরের বাদুড়তলা এলাকায় ভালোবাসা দিবসের প্রতিবাদে এক মানববন্ধনে এই আহ্বান জানানো হয়।জানতে চাইলে সমিতির মহাসচিব মোহাম্মদ আজিজুর রহমান সিদ্দিকী বলেন, ভালোবাসা একটি স্বর্গীয় ও গুরুত্বপূর্ণ ব্যাপার। এ জন্যই চিরকুমার সমিতি ভালোবাসার মূল্য দিতে গিয়ে আমরণ চিরকুমার রয়েছে। ভালোবাসা দিবসের নামে তরুণ প্রজন্ম অপসংস্কৃতির দিকে ধাবিত হচ্ছে। অনৈতিক কার্যক্রমে জড়িয়ে পড়ছে। এর থেকে মুক্তি পেতে হলে সবাইকে এ ধরনের দিবস থেকে মুক্ত থাকতে হবে। একই সঙ্গে নতুন প্রজন্মকে ওই সংগঠন ভালোবাসা দিবসের বদলে বসন্ত উৎসব করার জন্য পরামর্শ দেয়।
