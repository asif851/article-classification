
চট্টগ্রামে র‍্যাবের সঙ্গে কথিত বন্দুকযুদ্ধে কালাম ওরফে ল্যাংড়া কালাম নামের এক সন্ত্রাসী নিহত হয়েছেন। গতকাল মঙ্গলবার দিবাগত রাত তিনটার দিকে নগরের টাইগার পাস পোলোগ্রাউন্ড মাঠ এলাকায় এ ঘটনা ঘটে।
বিষয়টি নিশ্চিত করেছেন র‍্যাব-৭ চট্টগ্রামের সহকারী পরিচালক মো. মিমতানুর। তিনি প্রথম আলোকে বলেন, রাতে র‍্যাবের একটি দল পোলোগ্রাউন্ড এলাকায় গেলে কালামের সহযোগীরা র‍্যাবকে লক্ষ্য করে গুলি ছোড়ে। এ সময় র‍্যাবও পাল্টা গুলি চালালে কালাম নিহত হন। তাঁর বিরুদ্ধে কোথায় কতটি মামলা আছে, তা এখনো জানা যায়নি। এ বিষয়ে খোঁজ নেওয়া হচ্ছে।
