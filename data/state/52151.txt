
যশোরের কেশবপুরে এসএসসি পরীক্ষার হলে অনধিকার প্রবেশের দায়ে এক শিক্ষককে ভ্রাম্যমাণ আদালত জরিমানা করেছেন। গতকাল শনিবার সাগরদাঁড়ি মাইকেল মধুসূদন ইনস্টিটিউশন কেন্দ্রে এ ঘটনা ঘটে। ইউএনও শরীফ রায়হান কবির বলেন, সকালে কেন্দ্র পরিদর্শনকালে তিনি ইনস্টিটিউশনের ভোকেশনাল বিভাগের শিক্ষক নজরুল ইসলামকে দেখতে পান। ওই দিন পরীক্ষাকেন্দ্রে ওই শিক্ষকের দায়িত্ব ছিল না। সে সময় নজরুল পালানোর চেষ্টা করলে পুলিশ তাঁকে আটক করে। পরে ভ্রাম্যমাণ আদালত তাঁকে পাঁচ হাজার টাকা জরিমানা এবং অনাদায়ে এক বছরের কারাদণ্ড দেন। 
