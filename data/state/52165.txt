
হরতাল-অবরোধে ককটেল ও পেট্রলবোমায় অগ্নিদগ্ধ ২১ জনকে আর্থিক অনুদান দিয়েছে চট্টগ্রাম জেলা প্রশাসন ও ইসলামিক ফাউন্ডেশন। গতকাল বুধবার দুপুরে চট্টগ্রাম মেডিকেল কলেজ (চমেক) হাসপাতালের বার্ন ইউনিটে আহত ব্যক্তিদের দেখতে গিয়ে এ অনুদান দেন জেলা প্রশাসক মেজবাহ উদ্দিন।জেলা প্রশাসনের এক প্রেস বিজ্ঞপ্তিতে জানানো হয়, চট্টগ্রাম ইসলামিক ফাউন্ডেশনের তহবিল থেকে আহত ১৬ জন এবং জেলা প্রশাসনের পক্ষ থেকে বার্ন ইউনিটে চিকিৎসাধীন পাঁচজনকে ১০ হাজার টাকা করে অনুদান প্রদান করা হয়।চমেক হাসপাতালের উপপরিচালক শেখ সাহাবুদ্দিন, জেলা প্রশাসনের সহকারী কমিশনার ও নির্বাহী ম্যাজিস্ট্রেট তাহিমুর রহমান, বিএমএ চট্টগ্রাম শাখার সভাপতি মজিবুল হক খান, বার্ন ইউনিটের রেজিস্ট্রার সৌরভ চক্রবর্তী, সহকারী অধ্যাপক মোহাম্মদ এস খালেদ, সিনিয়র মেডিকেল অফিসার মিশমা ইসলাম প্রমুখ এ সময় উপস্থিত ছিলেন।
