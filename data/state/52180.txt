
নওগাঁর বদলগাছির উত্তর চাপাডাল গ্রামে বিদ্যুৎস্পৃষ্ট হয়ে এক দম্পতি মারা গেছেন। মৃত ইনছেন আলী মণ্ডল (৬০) ও তাঁর স্ত্রী রিনা আখতারের (৪৮) এক ছেলে ও দুই মেয়ে।
আজ শুক্রবার সকালে বাড়ি সংলগ্ন মুরগির খামারের ভেতরে বৈদ্যুতিক তারে জড়িয়ে থাকা অবস্থায় দেখতে পান প্রতিবেশীরা।
পাহাড়পুর বৌদ্ধবিহার ইউনিয়ন পরিষদের চেয়ারম্যান সুলতান মাহমুদ জানান, তিনি ঘটনাস্থলে রয়েছেন। স্থানীয় ওয়ার্ডের ইউপি সদস্য ও গ্রামবাসীরা খামারে ঢুকে তার সরিয়ে লাশ বের করে বাড়ির উঠানে রেখেছেন।
প্রতিবেশীরা ধারণা করছেন, প্রথমে একজন বিদ্যুৎ​স্পৃষ্ট হয়েছিলেন। তাঁকে বাঁচাতে গিয়ে অন্যজনও বিদ্যুৎ​স্পৃষ্ট হন। তবে ঘটনাটি কখন ঘটেছে কেউ টের পাননি।
বদলগাছি থানার ভারপ্রাপ্ত কর্মকর্তা (ওসি) রফিকুল ইসলাম খান বলেন, বিদ্যুৎ​স্পৃষ্ট হয়ে এই দম্পতির মৃত্যুর খবর তাঁরা পেয়েছেন। ঘটনাস্থলে পুলিশ পাঠানো হয়েছে।
