
চরম দরিদ্র মানুষের সংখ্যায় বাংলাদেশের অবস্থান চতুর্থ। বিশ্বের চরম দরিদ্র মানুষের মধ্যে ৫.৩ শতাংশই বাংলাদেশে বাস করে। গতকাল সোমবার প্রকাশিত সহস্রাব্দ উন্নয়ন লক্ষ্য (এমডিজি) প্রতিবেদন ২০১৪-তে এ কথা বলা হয়েছে। যারা দিনে ১.২৫ মার্কিন ডলারের কম অর্থে জীবন ধারণ করে, তাদেরই চরম দরিদ্র হিসেবে ধরা হয়েছে। তবে এমডিজির অন্যান্য সূচকে বাংলাদেশের অগ্রগতি সন্তোষজনক বলে প্রতিবেদনে বলা হয়। চরম দরিদ্র মানুষের মধ্যে ভারতে বাস করে ৩২.৯%, চীনে ১২.৮%, নাইজেরিয়ায় ৮.৯%।
