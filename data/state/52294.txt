
সিলেট নগরের মিরের ময়দান এলাকায় শ্রীহট্ট সংস্কৃত কলেজের শিক্ষা ভবনের ভিত্তিপ্রস্তর গতকাল সকালে স্থাপন করা হয়েছে। ভিত্তিপ্রস্তর স্থাপন অনুষ্ঠানে প্রধান অতিথি হিসেবে উপস্থিত ছিলেন সিলেটের জেলা প্রশাসক মো. জয়নাল আবেদীন। কলেজের অধ্যক্ষ দিলীপ কুমার দাস চৌধুরীর সভাপতিত্বে কলেজ পরিচালনা কমিটির সহসভাপতি বিরাজ মাধব চক্রবর্তী, স্বাস্থ্য প্রকৌশল অধিদপ্তর সিলেট অঞ্চল সিলেট নির্বাহী প্রকৌশলী এ কে এম বদরুল ইসলাম, কলেজ প্রতিষ্ঠাতা পরিবারের সদস্য মধুমিতা রায় দস্তিদার, শ্রীহট্ট সংস্কৃত কলেজ একাডেমির সদস্য বিজিত চৌধুরী ও জগদীশ চন্দ্র দাশ বক্তব্য দেন।
