
ভারত সফরের তৃতীয় দিনে আজ রোববার আজমির শরিফে গেলেন প্রধানমন্ত্রী শেখ হাসিনা। সকালে তিনি সফরসঙ্গীদের নিয়ে ভারতীয় বিমানবাহিনীর বিশেষ ফ্লাইটে জয়পুরের উদ্দেশে রওনা হন। সেখান থেকে আজমির শরিফ জিয়ারত করেন।
বিকেলে শেখ হাসিনা কংগ্রেসের প্রধান সোনিয়া গান্ধীর সঙ্গে রাষ্ট্রপতি ভবনে দেখা করবেন। সন্ধ্যায় রাষ্ট্রপতি প্রণব মুখার্জির সঙ্গে সৌজন্য সাক্ষাৎ করবেন।
শেখ হাসিনা তাঁর সম্মানে দেওয়া রাষ্ট্রপতির নৈশভোজে যোগ দেবেন।
চার দিনের সরকারি সফরে গত শুক্রবার দিল্লি পৌঁছান শেখ হাসিনা। সফর শেষে আগামীকাল সোমবার তাঁর দেশে ফেরার কথা রয়েছে।
