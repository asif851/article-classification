
বরগুনার পাথরঘাটার বলেশ্বর নদসংলগ্ন রূহিতার খাল এলাকা থেকে ১৩টি ট্রলারে বিপুল পরিমাণ ইলিশের পোনা, অবৈধ জালসহ ৫০ জনকে আটক করেছে পুলিশ।
গতকাল শুক্রবার রাতে ওই ৫০ জনকে আটক করা হয়। তাঁরা সবাই জেলে ও মৎস্য ব্যবসায়ী।
পাথরঘাটা থানার ভারপ্রাপ্ত কর্মকর্তা (ওসি) এস এম জিয়াউল হক আজ শনিবার সকালে বিষয়টির সত্যতা নিশ্চিত করে প্রথম আলোকে বলেন, আটক ব্যক্তিদের ভ্রাম্যমাণ আদালতে হস্তান্তর করার প্রক্রিয়া চলছে। জব্দ করা অবৈধ জাল ও ইলিশের পোনার পরিমাণ নির্ধারণেরও প্রক্রিয়া চলছে।
