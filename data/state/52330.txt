
রংপুরের বেগম রোকেয়া বিশ্ববিদ্যালয়ে ২০১৪-১৫ শিক্ষাবর্ষের সম্মান শ্রেণির প্রথম বর্ষের ভর্তি পরীক্ষা আগামী ১ ও ৩ মে অনুষ্ঠিত হবে। এ পরীক্ষার ফলাফল প্রকাশ করা হবে ৫ মে। গত বৃহস্পতিবার বিকেলে বিশ্ববিদ্যালয়ের উপাচার্য এ কে এম নূর-উন-নবীর সভাপতিত্বে তাঁর কার্যালয়ে কেন্দ্রীয় ভর্তি কমিটির বৈঠকে এ সিদ্ধান্ত হয়।বৈঠকের সিদ্ধান্ত অনুযায়ী আগামী ১ মে সকাল নয়টায় ‘এ’ ইউনিট, বেলা সাড়ে ১১টায় ‘বি’ ও বেলা সাড়ে তিনটায় ‘সি’ ইউনিটের ভর্তি পরীক্ষা অনুষ্ঠিত হবে। দুই দিন পর ৩ মে সকাল সাড়ে নয়টায় ‘ডি’, বেলা সাড়ে ১১টায় ‘ই’ ও বেলা সাড়ে তিনটায় ‘এফ’ ইউনিটের ভর্তি পরীক্ষা হবে। এবার ছয়টি ইউি্নেটের ছয়টি অনুষদের ২১টি বিভাগে মোট ৯০ হাজার ৪০২ জন পরীক্ষার্থী ভর্তি পরীক্ষায় অংশ নিচ্ছেন। এই ভর্তি পরীক্ষা গত বছর ৪, ৫ ও ৬ ডিসেম্বর অনুষ্ঠিত হওয়ার কথা ছিল। কিন্তু শিক্ষক সমিতির দীর্ঘদিনের আন্দোলনে তা এত দিন স্থগিত ছিল।
