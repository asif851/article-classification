
সিলেট মহানগর ছাত্রলীগের সম্মেলনের ১৬ দিনের মাথায় ঘোষণা করা হলো নতুন কমিটির সভাপতি, সাধারণ সম্পাদকসহ চারজনের নাম। গত রোববার কেন্দ্রীয় সভাপতি ও সাধারণ সম্পাদক স্বাক্ষরিত সংবাদ বিজ্ঞপ্তির মাধ্যমে এ কমিটি ঘোষণা করা হয়।এতে সভাপতি পদে আবদুল বাসিত, সাধারণ সম্পাদক আবদুল আলীম, সাংগঠনিক সম্পাদক সজল দাস ও সৈকত চন্দ্রকে রাখা হয়েছে। ৪ জুলাই এ সম্মেলন হয়। এদিন পদপ্রত্যাশী ৬৯ জনের জীবনবৃত্তান্ত গ্রহণ করেন কেন্দ্রীয় নেতারা। সদ্য বিলুপ্ত কমিটির সাধারণ সম্পাদক এমরুল হাসান নতুন কমিটির বিষয়ে বলেন, পূর্ণাঙ্গ কমিটি পরে কেন্দ্রীয়ভাবে ঘোষণা করা হবে।
