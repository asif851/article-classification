
জঙ্গিনেতা তামিম চৌধুরীর ডিএনএ নমুনা তাঁর কানাডায় অবস্থানরত পরিবারের সদস্যদের সঙ্গে মিলেছে।ঢাকা মহানগর পুলিশের (ডিএমপি) গণমাধ্যম শাখার উপকমিশনার (ডিসি) মাসুদুর রহমান আজ মঙ্গলবার প্রথম আলোকে এই তথ্য জানান।আইনগতভাবে তামিম চৌধুরীর লাশ শনাক্তের জন্য তাঁর ডিএনএ নমুনা নিয়ে যায় কানাডা সরকার। গত মাসে ডিএমপির কাউন্টার টেররিজম ইউনিটের পক্ষ থেকে সাংবাদিকদের এই তথ্য জানানো হয়।পুলিশ বলছে, বাংলাদেশি বংশোদ্ভূত কানাডার নাগরিক তামিম চৌধুরী গুলশানের হলি আর্টিজানে জঙ্গি হামলার সমন্বয়ক ও পরিকল্পনাকারী ছিলেন।
গত ৪ অক্টোবর অনলাইনে প্রকাশিত জঙ্গিগোষ্ঠী ইসলামিক স্টেটের (আইএস) সাময়িকী রুমাইয়াহতে তামিমকে তাদের ‘বাংলার সামরিক ও গুপ্ত হামলার সাবেক প্রধান’ হিসেবে উল্লেখ করা হয়।
গত ২৭ আগস্ট নারায়ণগঞ্জে পুলিশের জঙ্গিবিরোধী অভিযানে তামিম ও তাঁর দুই সহযোগী নিহত হন। তাঁদের মরদেহ ঢাকা মেডিকেল কলেজের মর্গে রয়েছে।
আরও পড়ুন: 
তামিমের ডিএনএ নমুনা নিয়ে গেছে কানাডা
তামিম চৌধুরীর বিষয়ে জানতে চায় কানাডাকে এই তামিম
