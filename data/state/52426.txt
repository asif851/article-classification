
রংপুরের কাউনিয়া উপজেলায় একটি বৈদ্যুতিক ট্রান্সফরমার বিকল হওয়ার ১৬ দিনেও মেরামত করা হয়নি। এতে দেরিতে রোপণ করা ৫০ একর জিমর ধানখেতে সেচ নিয়ে দুশ্চিন্তায় পড়েছেন কৃষকেরা। তা ছাড়া গ্রীষ্মের এই গরমে হাঁসফাঁস করছে মানুষ৷পল্লী বিদ্যুৎ সমিতি-২ সূত্র জানায়, গত ২৭ এপ্রিল ঝড় ও বজ্রপাতে জেলার কাউনিয়া উপজেলার শহীদবাগ ইউনিয়নের সাদু গ্রামে কৃষক আমির আলীর বাড়ির কাছে ১০ কেভির একটি ট্রান্সফরমার বিকল হয়ে যায়। সেচপাম্পের মালিক ও কৃষক রফিকুল ইসলাম বলেন, ‘ট্রান্সফরমার ঠিক করবে বলে ১৬ দিন পার হয়া গেল। কিন্তু পল্লী বিদ্যুৎ অফিস হামাক খালিঘুরাই তোছে।’কাউনিয়া পল্লী বিদ্যুতের উপমহাব্যস্থাপক সলিম উদ্দিন জানান, ট্রান্সফরমারটি মেরামতের কাজ চলছে; শিগগিরই তা স্থাপন করা হবে।
