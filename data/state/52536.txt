
রাজধানীর উত্তরায় আজ শনিবার দুপুরে ব্যাটারিচালিত অটোরিকশার ধাক্কায় মায়ের মৃত্যু হয়েছে এবং তাঁর সন্তান আহত হয়েছে। নিহত ওই নারীর নাম মরজিনা খাতুন (৩০)। আহত সন্তানের নাম সামিয়া (৫)। উত্তরার ৬ নম্বর সেক্টরে ওয়াসা পাম্পের সামনে ঘটনাটি ঘটে। ময়নাতদন্তের জন্য তাঁর লাশ ঢাকা মেডিকেল কলেজের মর্গে রাখা হয়েছে। নারীর মৃত্যুর বিষয়টি নিশ্চিত করেন উত্তরা পূর্ব থানার উপপরিদর্শক (এসআই) মো. নুরুজ্জামান।এসআই বলেন, সন্তান সামিয়াকে চিকিৎসক দেখিয়ে বাসায় ফেরার পথে ব্যাটারিচালিত অটোরিকশার ধাক্কায় তাঁর মৃত্যু হয়েছে। এ ঘটনায় চালকসহ আটোটিকে আটক করা হয়েছে।পুলিশ জানায়, মৃত মরজিনার স্বামী শফিউল্লাহ নিরাপত্তাকর্মীর কাজ করেন। মরজিনা খাতুনের বাড়ি ময়মনসিংহ জেলার হালুয়াঘাট গ্রামে। তিনি বাসাবাড়িতে কাজ করতেন। তাঁর দুই মেয়ে এক ছেলে। দক্ষিণখান থানার আজমপুর কাঁচাবাজারের পাশে মুক্তিযোদ্ধা রোডের জালাল মিয়ার বাড়িতে স্বপরিবার ভাড়া থাকতেন।
