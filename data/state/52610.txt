
স্থানীয় সরকার নির্বাচনে দলীয় প্রার্থী মনোনয়নের জন্য বৈঠকে বসছে ক্ষমতাসীন আওয়ামী লীগ। আগামীকাল সোমবার দলের মনোনয়ন বোর্ডের সভা অনুষ্ঠিত হবে প্রধানমন্ত্রী শেখ হাসিনার সরকারি বাসভবন গণভবনে।
আজ রোববার দলটির দপ্তর সম্পাদক আবদুস সোবহান গোলাপ স্বাক্ষরিত এক বিজ্ঞপ্তিতে এ তথ্য জানানো হয়। এতে বলা হয় আওয়ামী লীগের সভাপতি ও মনোনয়ন বোর্ডের সভাপতি শেখ হাসিনার সভাপতিত্বে বৈঠকটি হবে সন্ধ্যা ৬টায়।বৈঠকে সংশ্লিষ্ট সবাইকে উপস্থিত থাকতে অনুরোধ জানিয়েছেন আওয়ামী লীগের সাধারণ সম্পাদক ও জনপ্রশাসন মন্ত্রী সৈয়দ আশরাফুল ইসলাম।
