
ক্যান্টনমেন্ট ইংলিশ স্কুল অ্যান্ড কলেজের নবম বার্ষিক ক্রীড়া প্রতিযোগিতা ২২ জানুয়ারি সম্পন্ন হয়েছে।অনুষ্ঠানে প্রধান অতিথি হিসেবে উপস্থিত ছিলেন বাংলাদেশ সেনাবাহিনীর ২৪ পদাতিক ডিভিশনের জিওসি ও চট্টগ্রাম এরিয়া কমান্ডার মেজর জেনারেল সাব্বির আহমেদ, এসজিপি, পিএসসি, এনডিসি। বিশেষ অতিথি ছিলেন বেগম নূর রুমানা সাব্বির, প্রতিষ্ঠানের চেয়ারম্যান কর্নেল আবদুল মোতালেব, সাজ্জাদ মাহমুদ ও বেগম সাজ্জাদ। অনুষ্ঠানে সভাপতিত্ব করেন প্রতিষ্ঠানের অধ্যক্ষ কর্নেল মোহাম্মদ কাশেম, পিএসসি (অব.)।বেলা তিনটায় প্রধান অতিথি প্রতিযোগিতা উদ্বোধন করেন এবং শিক্ষার্থীদের কুচকাওয়াজের মাধ্যমে সালাম গ্রহণ করেন। সালাম গ্রহণের পর শিক্ষার্থীদের মনোজ্ঞ ডিসপ্লে সবার নজর কাড়ে। এরপরই ছিল বিভিন্ন ইভেন্টের ক্রীড়া প্রতিযোগিতা।প্রতিযোগিতায় ৭৭টি ইভেন্টে ১৫০০ জন শিক্ষার্থী অংশ নেন। অনুষ্ঠানে আগত অভিভাবকদের জন্যও প্রতিযোগিতার আয়োজন করা হয়। প্রতিযোগিতায় ড. মুহাম্মদ শহীদুল্লাহ হাউস শ্রেষ্ঠ হাউজের ট্রফি অর্জন করে।অনুষ্ঠানে প্রধান অতিথি বলেন, শুধু পড়ালেখায় নয়, ভাল মানুষ এবং সুনাগরিক হতে হলে খেলাধুলার বিকল্প নেই। খেলাধুলা উন্নত জাতি গঠনে সহায়ক এবং শরীর ও মনকে সতেজ রাখে। বিজ্ঞপ্তি
