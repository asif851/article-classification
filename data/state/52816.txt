
বাংলাদেশ মত্স্য গবেষণা ইনস্টিটিউট এ বছর কৃষিবিদ ইনস্টিটিউশন অব বাংলাদেশ (কেআইবি) কৃষি পদক পেয়েছে। বিলুপ্তপ্রায় মাছের পুনরুদ্ধার ও মত্স্য উৎপাদনে উল্লেখযোগ্য অবদানের স্বীকৃতিস্বরূপ মত্স্য গবেষণা ইনস্টিটিউটকে এ পদক প্রদান করা হয়েছে।
আজ বুধবার রাজধানীর কেআইবি মিলনায়তনে এক অনুষ্ঠানে প্রধান অতিথি হিসেবে উপস্থিত থেকে পদক প্রদান করেন রাষ্ট্রপতি মো. আবদুল হামিদ। মৎস্য গবেষণা ইনস্টিটিউটের মহাপরিচালক ইয়াহিয়া মাহমুদ কৃষি পদক গ্রহণ করেন। অনুষ্ঠানে বিশেষ অতিথি হিসেবে উপস্থিত ছিলেন মত্স্য ও প্রাণিসম্পদমন্ত্রী নারায়ণ চন্দ্র চন্দ।
 
