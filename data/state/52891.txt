
সম্প্রতি লালমনিরহাট সদর উপজেলার মহেন্দ্রনগর ইউনিয়নের কাশিপুর দ্বিমুখী উচ্চবিদ্যালয়ের সহকারী শিক্ষক মো. মিঠুল মিয়ার বিরুদ্ধে জাল নিবন্ধন সনদ দিয়ে চাকরি নেওয়ার অভিযোগ ওঠে। তাঁর বিরুদ্ধে ব্যবস্থা নেওয়ার আগেই গত মঙ্গলবার তিনি চাকরি থেকে ইস্তফা দেন।বিদ্যালয়ের প্রধান শিক্ষক পারভীন আখতার বলেন, মিঠুল মিয়ার বিরুদ্ধে ওঠা অভিযোগের সত্যতা পেয়েছে জেলা শিক্ষা কার্যালয়। সোমবার (২৫ আগস্ট) ওই কার্যালয় থেকে মিঠুলের বিরুদ্ধে আইনানুগ ব্যবস্থা নেওয়ার জন্য তাঁর কাছে জরুরি চিঠি পাঠানো হয়। বিষয়টি জানার পর মঙ্গলবার মিঠুল পদত্যাগপত্র জমা দেন।
