
প্রয়াত লেখক সৈয়দ শামসুল হক স্মরণে ‘পরানের গহিনে’ শীর্ষক শ্রদ্ধাঞ্জলি অনুষ্ঠান করেছে সাংস্কৃতিক সংগঠন কথাকলি। গত সোমবার সন্ধ্যায় সিলেট শহরের কিনব্রিজ এলাকার সারদা স্মৃতি ভবনে প্রয়াত কবির লেখা গান-কবিতা-নাটক পাঠের মাধ্যমে এ অনুষ্ঠান হয়। এতে প্রবীণ নৃত্যশিল্পী অনিল কৃষণ সিংহ, অধ্যক্ষ আবুল ফতেহ ফাত্তাহ, শিল্পী রানা কুমার সিনহা, প্রবাসী সাংবাদিক ইব্রাহিম চৌধুরী, নাট্যসংগঠক চম্পক সরকার, বাবুল আহমদ, শামসুল আলম প্রমুখ উপস্থিত ছিলেন। 
