
বরিশাল নগর পরিচ্ছন্নতায় জনসচেতনতামূলক কর্মসূচি পালন করবে স্বেচ্ছাসেবী সংগঠন ‘পরিবর্তন চাই’। আজ শনিবার বেলা দুইটায় ব্রজমোহন কলেজের সামনের রাস্তা থেকে এ কার্যক্রম শুরু হবে। পরিচ্ছন্নতা অভিযান চলবে বিকেল পাঁচটা পর্যন্ত। এতে বরিশালের তিন শতাধিক স্কুল-কলেজের শিক্ষার্থী, সাংস্কৃতিক ও পেশাজীবী সংগঠনের সদস্যরা অংশ নেবেন। এ উপলক্ষে গতকাল শুক্রবার বিকেলে নগরের প্রেসক্লাবের সম্মেলন কক্ষে এক সংবাদ সম্মেলনের আয়োজন করা হয়। এতে লিখিত বক্তব্যে সংগঠনের আহ্বায়ক ফিদা হক জানান, এ বছরের ৩১ ডিসেম্বর ‘দেশটাকে পরিষ্কার করি দিবস’ হিসেবে পালনের লক্ষ্যে পরিবর্তন চাই কাজ শুরু করেছে। বরিশাল অফিস
