
৩৬তম বিসিএসের নন-ক্যাডারের অপেক্ষমাণ তালিকা থেকে ২৮৪ জনকে বিভিন্ন পদে নিয়োগের সুপারিশ করেছে বাংলাদেশ সরকারি কর্ম কমিশন (পিএসসি)। আজ বৃহস্পতিবার পিএসসির ওয়েবসাইটে এ তালিকা প্রকাশ করা হয়।
এতে সমাজসেবা অফিসার পদে ১০২ জন, উপজেলা সহকারী প্রকৌশলী পদে ২৫ জন, রেল মন্ত্রণালয়ের সহকারী সার্জন পদে ১৮ জনসহ ৪৪টি পদে ২৮৪ জনকে নিয়োগের সুপারিশ করা হয়েছে।
পিএসসির চেয়ারম্যান মোহম্মদ সাদিক বলেন, প্রথম শ্রেণির পদের সুপারিশ করা হয়েছে। এরপর দ্বিতীয় শ্রেণির সুপারিশের তালিকা প্রকাশ করা হবে। তিনি জানান, নন-ক্যাডারে ৩ হাজার ৩০৮ জন প্রার্থীর মধ্যে ২ হাজার ৬৫০ জন প্রথম ও দ্বিতীয় শ্রেণির পদের জন্য আবেদন করেন।
পিএসসি সূত্র জানায়, ৩৬তম বিসিএসে ২ হাজার ৩২৩ জনকে বিভিন্ন ক্যাডারে নিয়োগের সুপারিশ করা হয়। এর বাইরে এই বিসিএসে উত্তীর্ণ ৩ হাজার ৩০৮ জন পরীক্ষার্থীকে পদ শূন্য থাকা সাপেক্ষে নন-ক্যাডার হিসেবে রাখা হয়েছে।
নন-ক্যাডারের তালিকা দেখুন এখানে
