
তিন পার্বত্য জেলায় আগামীকাল রোববার হরতালের ডাক দিয়েছে বাঙালিদের দুই সংগঠন। আজ শনিবার বিকেলে পার্বত্য নাগরিক পরিষদের সভাপতি মো. আলকাছ আল মামুন ভূঁইয়া এ কর্মসূচির বিষয়টি নিশ্চিত করেছেন।
মামুন ভূঁইয়া বলেন, গত বুধবার খাগড়াছড়িতে বিজিবি-পুলিশের ওপর হামলা ও যানবাহন ভাঙচুর, লংগদুতে নুরুল ইসলাম ও অজ্ঞাত বাঙালির লাশ উদ্বারের প্রতিবাদে এ হরতাল কর্মসূচির ডাক দেওয়া হয়েছে। পার্বত্য নাগরিক পরিষদের পাশাপাশি পার্বত্য বাঙালি ছাত্রপরিষদও এ হরতাল আহ্বান করেছে।রাঙামাটির কোতোয়ালি থানা ভারপ্রাপ্ত কর্মকর্তা (ওসি) বলেন, হরতালে অপ্রীতিকর ঘটনা এড়াতে শহর ও গুরুত্বপূর্ণ স্থানে অতিরিক্ত পুলিশ মোতায়েন থাকবে।
