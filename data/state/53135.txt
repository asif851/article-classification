
কক্সবাজারের পেকুয়া সদর ইউনিয়নের কলেজ গেট চৌমুহনী এলাকা থেকে গত শনিবার রাত সাড়ে ১১টায় পেকুয়া থানার সহকারী উপপরিদর্শক (এএসআই) হাফেজ খান অভিযান চালিয়ে তৌহিদুল ইসলাম (২৬) নামের এক সাজাপ্রাপ্ত আসামিকে গ্রেপ্তার করেছে। তৌহিদুল পেকুয়া সদর ইউনিয়নের শেখেরকিল্লাহ ঘোনা এলাকার আবুল বশরের ছেলে। তিনি চট্টগ্রামের ডবলমুরিং থানার একটি মাদক মামলায় ছয় মাসের সাজাপ্রাপ্ত পলাতক আসামি। 
