
ফটিকছড়ি উপজেলার আজাদী বাজার ব্যবস্থাপনা কমিটির নির্বাচন ১৮ ফেব্রুয়ারি অনুষ্ঠিত হয়েছে। সকাল আটটা থেকে বিকেল চারটা পর্যন্ত ধর্মপুর ইউনিয়ন পরিষদের কমিউনিটি সেন্টারে ভোট গ্রহণ চলে। ৬২০ জন ব্যবসায়ী ব্যবস্থাপনা কমিটির সাধারণ সম্পাদক নির্বাচিত করতে ভোট দেন।এতে সাধারণ সম্পাদক নির্বাচিত হয়েছেন তৌহিদুল ইসলাম। এ ছাড়া কমিটির সভাপতি হয়েছেন পদাধিকারবলে স্থানীয় চেয়ারম্যান এম এ কাইয়ুম।নির্বাচনের প্রধান নির্বাচন কমিশনারের দায়িত্ব পালন করা শহিদুল ইসলাম জানান, সকাল থেকে উৎসবমুখর পরিবেশে স্বতঃস্ফূর্তভাবে ব্যবসায়ীরা ভোট দেন। সভাপতি-সম্পাদক ব্যবস্থাপনা কমিটির ১১ সদস্যের বাকিদের নির্বাচন করবেন।
