
ময়মনসিংহে অবস্থিত বাংলাদেশ কৃষি বিশ্ববিদ্যালয়ের নতুন উপাচার্য হিসেবে নিয়োগ পেয়েছেন অধ্যাপক আলী আকবর। তিনি ওই বিশ্ববিদ্যালয়ের পশু পুষ্টি বিভাগের শিক্ষক।বিশ্ববিদ্যালয়ের আচার্য রাষ্ট্রপতি মো. আবদুল হামিদের অনুমোদনক্রমে আজ রোববার শিক্ষা মন্ত্রণালয় এ বিষয়ে আদেশ জারি করে। শিক্ষা মন্ত্রণালয়ের দায়িত্বশীল একজন কর্মকর্তা প্রথম আলোকে এ তথ্য জানান।আগের উপাচার্য রফিকুল হক আন্দোলনের মুখে পদত্যাগ করায় বেশ কিছুদিন ধরে উপাচার্যের পদটি শূন্য ছিল। এ কারণে বিশ্ববিদ্যালয়ের শিক্ষক কর্মচারীদের বেতন পেতে বিড়ম্বনাসহ বেশ কিছু সমস্যা হচ্ছিল।
