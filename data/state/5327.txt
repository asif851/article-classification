
আগামী ৪ মে (বৃহস্পতিবার) এসএসসি ও সমমানের পরীক্ষার ফল প্রকাশ করা হবে।
শিক্ষামন্ত্রী নুরুল ইসলাম নাহিদ আজ মঙ্গলবার প্রথম আলোকে এ তথ্য জানান।
শিক্ষামন্ত্রী বলেন, ৪ মে সকাল ১০টায় তিনি এবং বোর্ডের চেয়ারম্যানরা ফলাফলের অনুলিপি প্রধানমন্ত্রী শেখ হাসিনার কাছে তুলে দেবেন। এরপর দুপুর সাড়ে ১২টায় শিক্ষা মন্ত্রণালয়ে এক সংবাদ সম্মেলন করে ফলাফলের বিস্তারিত তুলে ধরা হবে।
সংবাদ সম্মেলনের পর শিক্ষা বোর্ডের ওয়েবসাইট, নিজ নিজ শিক্ষাপ্রতিষ্ঠান ও মোবাইলে শিক্ষার্থীরা ফল জানতে পারবেন।
ফেব্রুয়ারির প্রথম দিকে এ পরীক্ষা শুরু হয়েছিল। লিখিত পরীক্ষা শেষ হয় মার্চের প্রথম দিকে।
