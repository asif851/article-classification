
কলেজে নিয়মিত শ্রেণিকক্ষে উপস্থিত হননি, এমনকি টার্ম পরীক্ষায়ও অংশ নেননি এমন ১৫ শিক্ষার্থী পরীক্ষায় অংশ নেওয়ার আবদার তুলেছেন৷ এই আবদার আদায়ে তাঁরা বিক্ষোভও করেছেন৷গতকাল রোববার খুলনা মেডিকেল কলেজ ক্যাম্পাসে এই ঘটনা ঘটে৷খুলনা মেডিকেল কলেজ সূত্রে জানা যায়, কলেজে প্রথম বর্ষ ও দ্বিতীয় বর্ষের প্রফেশনাল পরীক্ষার ফরম পূরণ শুরু হয়েছে৷ ওই পরীক্ষায় ফার্স্ট প্রফেশনালের নয়জন শিক্ষার্থী ও সেকেন্ড প্রফেশনালের ছয়জন শিক্ষার্থীকে ফরম পূরণের সুযোগ দেওয়া হয়নি৷ তাঁরা কলেজে নিয়মিত শ্রেণিকক্ষে উপস্থিত হননি, এমনকি টার্ম পরীক্ষায়ও অংশ নেননি৷ এঁদের মধ্যে বেশির ভাগই ছাত্রলীগের কর্মী৷পরীক্ষার সুযোগ দেওয়ার দাবিতে গতকাল সকাল সাড়ে ১০টার দিকে তাঁরা উপাধ্যক্ষ ধীরাজ মোহন বিশ্বাসের কক্ষের সামনে জড়ো হন৷ পরে সাধারণ শিক্ষার্থীর ব্যানারে ক্যাম্পাসে বিক্ষোভ মিছিল করেন৷
