
৩২তম বিসিএসে (বিশেষ) চূড়ান্তভাবে উত্তীর্ণ এক হাজার ৬১৯ জনকে বিভিন্ন কারিগরি ক্যাডার পদে নিয়োগ দেওয়া হয়েছে। গতকাল মঙ্গলবার জনপ্রশাসন মন্ত্রণালয় এ বিষয়ে আদেশ জারি করেছে। ৩০ অক্টোবর তাঁদের যোগদান করতে হবে। অন্যথায় তাঁদের নিয়োগ বাতিল বলে গণ্য হবে।প্রজ্ঞাপনে বলা হয়, মুক্তিযোদ্ধা কোটায় নিয়োগপ্রাপ্তদের মধ্যে মুক্তিযোদ্ধা সনদ পরবর্তী সময়ে যাচাই-বাছাইকালে মিথ্যা বা জাল প্রমাণিত হলে তাৎক্ষণিকভাবে সংশ্লিষ্ট ব্যক্তির নিয়োগ বাতিল হবে এবং ফৌজদারি মামলা করা হবে।
