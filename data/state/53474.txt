
মিয়ানমারের রাখাইনে সহিংসতার কারণে জীবনবাজি রেখে বাংলাদেশে পালিয়ে আসছে রোহিঙ্গারা। এখন তারা আছে কক্সবাজারের টেকনাফের আশ্রয়কেন্দ্রে। এদের চোখের সামনেই বাবা, মা, স্ত্রী, ভাইবোন ও প্রতিবেশীদের হত্যা করা হয়েছে। গুলি করে, জবাই করে, ঘরে আগুন দিয়ে তাদের প্রিয়জনদের হত্যা করা হয়েছে। প্রিয়জনদের এমন মৃত্যুর পরও অধিকাংশ লাশ দাফন করে বাংলাদেশে আসতে পারেনি রোহিঙ্গারা। লাশের ছবি মনের পর্দায় ভেসে উঠলে নিজেদের সংবরণ করতে পারছে না কেউই। হাউমাউ করে কেঁদে উঠছে। এদের জবানবন্দি এখন রোহিঙ্গা গণহত্যার বড় প্রমাণ। তাদের মুখেই শুনুন নারকীয় গণহত্যার বাস্তব গল্প। 
টেকনাফ থেকে ভিডিও প্রতিবেদন করেছেন আসাদুজ্জামান
 

