
প্রথম আলোর বিশেষ প্রতিনিধি শিশির মোড়লকে বেদম মারধর করেছেন শিকদার মেডিকেল কলেজ ও হাসপাতালের চিকিত্সক সফিউল আজম এবং তাঁর সহযোগীরা।আজ মঙ্গলবার শিশির মোড়লকে প্রায় আড়াই ঘন্টা আটকে রেখে একটি কাগজে সই করিয়ে বেলা সাড়ে ১২টার দিকে সফিউল আজম তাঁকে ছেড়ে দেন।শিশির মোড়ল জানান, সফিউল আজম সরকারি চাকরি না ছেড়ে শিকদার মেডিকেল কলেজে চাকরি করছেন এবং এক সঙ্গে একাধিক ডিগ্রি ব্যবহার করছেন। এ অভিযোগের সত্যতা যাচাই করতে তিনি শিকদার মেডিকেলে যান। এর আগে তিনি ফোনে সফিউলের মন্তব্য জানতে চাইলে সফিউলই তাঁকে সশরীরে শিকদার মেডিকেলে যেতে বলেন।সফিউল একই সঙ্গে নিজেকে সহকারী অধ্যাপক, সহযোগী অধ্যাপক ও অধ্যাপক পরিচয় দিয়ে সাইনবোর্ড লাগিয়ে চিকিত্সা দিচ্ছিলেন। এ সম্পর্কিত ছবিও শিশির মোড়লের কাছে রয়েছে।
