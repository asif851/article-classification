
ফরিদপুরের নবগঠিত মধুখালী পৌরসভার নির্বাচন অনুষ্ঠিত হবে আগামী ২৯ মার্চ। গত রোববার নির্বাচনের তফসিল ঘোষণা করা হয়েছে। পৌরসভার মেয়র ও কাউন্সিলর নির্বাচনে প্রথমবারের মতো ভোট গ্রহণ করা হবে। মধুখালী উপজেলা নির্বাচন কর্মকর্তা জাহিদুল ইসলাম জানান, তফসিল অনুযায়ী মনোনয়নপত্র দাখিলের শেষ তারিখ ২৬ ফেব্রুয়ারি। ১ মার্চ বাছাই ও ১০ মার্চ প্রার্থিতা প্রত্যাহারের শেষ তারিখ। পৌরসভার মোট ভোটার ১৬ হাজার ৬৯৫ জন। এর মধ্যে পুরুষ ৮ হাজার ৩৯৫ জন এবং নারী ৮ হাজার ৩০০ জন। ২০১১ সালে গঠনের পর থেকে উপজেলা নির্বাহী কর্মকর্তারা (ইউএনও) পৌর প্রশাসক হিসেবে অতিরিক্ত দায়িত্ব পালন করে আসছেন।
