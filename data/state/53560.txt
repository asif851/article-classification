
সর্বদলীয় সরকারে বিএনপিকে যোগ দিতে এরশাদের আহ্বান প্রসঙ্গে বিএনপির যুগ্ম মহাসচিব রুহুল কবীর রিজভী বলেন, ‘ভারতের কোচবিহার থেকে আসা লোক, যাঁর কোনো দেশপ্রেম নেই, কখন কী বলছেন না বলছেন, তার ঠিক নেই। এ নিয়ে বিএনপির প্রতিক্রিয়া জানানোর কিছু নেই।’আজ সোমবার দুপুরে রাজধানীর নয়াপল্টনে বিএনপির কেন্দ্রীয় কার্যালয়ে এক সংবাদ সম্মেলন ছিল। সেখানে এরশাদের আহ্বান প্রসঙ্গে প্রশ্ন করা হলে রিজভী এসব কথা বলেন।সংলাপ বিষয়ে বিএনপির যুগ্ম মহাসচিব বলেন, বিএনপি সংলাপের জন্য সর্বশেষ সময় পর্যন্ত অপেক্ষা করবে।রিজভী বলেন, ‘এ অবৈধ সরকারের নির্দেশ মানাও অবৈধ। এই অবৈধ আচরণ প্রতিহত করা আইনসংগত। সেদিকেই আমরা যাব।’বিএনপির এই নেতা এ সময় স্বেচ্ছাসেবক দলের কারাবন্দী সাধারণ সম্পাদক শরাফত আলীকে উন্নত চিকিত্সা দেওয়ার দাবি জানান। একই সঙ্গে তিনি অভিযোগ করেন, গতকাল রোববার ছাত্রদলের সাধারণ সম্পাদক হাবিবুর রশীদকে আটক করার পর থেকে তাঁর কোনো হদিস নেই। তিনি সরকারের কাছে হাবিবুরের হদিস জানতে চান।
