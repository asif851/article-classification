
বরিশালে প্রতিমা নির্মাণশিল্পের সঙ্গে সম্পৃক্ত ১১৬ জন মৃৎশিল্পীকে সম্মাননা দেওয়া হয়েছে। সম্মাননা হিসেবে তাঁদের প্রত্যেককে নগদ অর্থ, উত্তরীয়, নতুন বস্ত্র ও অন্যান্য উপরণ দেওয়া হয়।গতকাল শুক্রবার সকাল ১০টায় নগরের অশ্বিনীকুমার হলে মৃৎশিল্পী সম্মেলন ও সম্মাননা উদ্যাপন পরিষদের ব্যানারে ওই সম্মাননা দেওয়া হয়।সাংস্কৃতিক ব্যক্তিত্ব নিখিল সেনের সভাপতিত্বে সম্মাননা অনুষ্ঠানে অন্যান্যের মধ্যে কথাসাহিত্যিক আহম্মেদ মোস্তফা কামাল, মুক্তিযোদ্ধা আক্কাস হোসেন, শাহজালাল বিজ্ঞান ও প্রযুক্তি বিশ্ববিদ্যালয়ের শিক্ষক জায়েদা শারমিন, সাংস্কৃতিক ব্যক্তিত্ব মানবেন্দ্র বটব্যাল, বরিশাল সাংস্কৃতিক সংগঠন সমন্বয় পরিষদের সভাপতি সৈয়দ দুলাল, জেলা পূজা কমিটির সভাপতি রাখালচন্দ্র দে প্রমুখ উপস্থিত ছিলেন।
