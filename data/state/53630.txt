
ওয়ানডে সিরিজ হারে এমনিতেই টালমাটাল দল। এর চেয়েও বড় ধাক্কা ম্যাচের পর সংবাদ সম্মেলনে। ব্যর্থতার দায় নিয়ে জিম্বাবুয়ে সফর শেষে অধিনায়কত্ব ছাড়ার ঘোষণা দিলেন মুশফিকুর রহিম! এর আগে সিরিজ জয়ের লক্ষ্য নিয়ে মাঠে নামা দলকে মেনে নিতে হয়েছে আগের ম্যাচের পরিণতিই। আবারও টপ অর্ডারের ব্যর্থতা, লোয়ার-মিডল অর্ডারের ব্যাটে মাঝারি পুঁজি। বোলাররাও শামিল ব্যর্থতার মিছিলে। প্রথম ম্যাচ অনায়াসে জিতেও পরের দুই ম্যাচে বাজেভাবে হেরে বাংলাদেশ খোয়াল সিরিজ। তবে সবকিছু ছাপিয়ে বড় হয়ে উঠল মুশফিকের আকস্মিক পদত্যাগের ঘোষণা।
 
