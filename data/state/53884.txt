
জগন্নাথ বিশ্ববিদ্যালয়ের নবম প্রতিষ্ঠাবার্ষিকী আজ ২০ অক্টোবর। বিশ্ববিদ্যালয়ের রেজিস্ট্রার দপ্তর সূত্র জানায়, দিবসটি উপলক্ষে আজ সোমবার সকাল সাড়ে নয়টায় জাতীয় ও বিশ্ববিদ্যালয়ের পতাকা উত্তোলনের মধ্যে দিয়ে দিনব্যাপী কর্মসূচি শুরু হবে। পরে শিক্ষক-শিক্ষার্থীদের নিয়ে রায়সাহেব বাজার ও বাহাদুর শাহ পার্ক এলাকায় শোভাযাত্রা হবে। সন্ধ্যায় বিজ্ঞান অনুষদ চত্বরে হবে সাংস্কৃতিক অনুষ্ঠান। উপাচার্য মীজানুর রহমান বলেন, দিবসটি উপলক্ষে আজ বাংলাবাজারে ‘বেগম ফজিলাতুন্নেছা মুজিব ছাত্রী হল’-এর নির্মাণকাজের উদ্বোধন করা হবে। ২০০৫ সালের ২০ অক্টোবর কলেজ থেকে পূর্ণাঙ্গ বিশ্ববিদ্যালয় হিসেবে যাত্রা শুরু করে শিক্ষাপ্রতিষ্ঠানটি। জগন্নাথ বিশ্ববিদ্যালয় প্রতিবেদক|
