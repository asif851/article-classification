
মাদকদ্রব্য সেবন, জুয়া খেলা ও স্কুলগামী ছাত্রীদের উত্ত্যক্ত করার অপরাধে বগুড়ার আদমদীঘি উপজেলায় ভ্রাম্যমাণ আদালত আট তরুণকে অর্থদণ্ড দিয়েছেন। ভ্রাম্যমাণ আদালতের বিচারক ও ইউএনও রাসেল মনজুর গতকাল সোমবার প্রত্যেক তরুণের কাছ থেকে ৫০০ টাকা অর্থদণ্ড আদায় করেন।দণ্ডপ্রাপ্ত তরুণেরা হলেন উপজেলার ছাতিয়ানগ্রাম বাজারের খোকন কুমার (১৯), গোলাম রব্বানী (২০), নিশাত অধিকারী (২০), মোহাইমেনুর রহমান (১৮), নয়ন (১৭), শিবেশ চন্দ্র (২২), ফরিদ আলী (২৫) ও সাইফুল ইসলাম (২১)।
