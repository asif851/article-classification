
বঙ্গবন্ধু শিশু–কিশোর মেলার চট্টগ্রাম জেলার সাবেক সাংগঠনিক সম্পাদক মো. আশরাফুল ইসলাম কাতার আওয়ামী লীগের যুগ্ম সম্পাদক নির্বাচিত হওয়ায় সংবর্ধনা সভার আয়োজন করে বঙ্গবন্ধু শিশু–কিশোর মেলা। পাশাপাশি বঙ্গবন্ধুর আদর্শের বিভিন্ন সংগঠনের নেতা নির্বাচিত হওয়ায় জেলা শাখার পাঁচ নেতাকেও সংবর্ধনা জানানো হয়।গত ২৯ অক্টোবর এ উপলক্ষে নগরের একটি সামাজিককেন্দ্রে অনুষ্ঠানের আয়োজন করা হয়। এতে প্রধান অতিথি ছিলেন চট্টগ্রাম বিশ্ববিদ্যালয়ের সহউপাচার্য ইফতেখার উদ্দিন চৌধুরী। বঙ্গবন্ধু শিশু–কিশোর মেলা চট্টগ্রাম জেলার সভাপতি সুসান আনোয়ার চৌধুরীর সভাপতিত্বে এবং সাধারণ সম্পাদক এম হোসাইনের সঞ্চালনায় অনুষ্ঠিত সংবর্ধনা সভায় বিশেষ অতিথি ছিলেন চট্টগ্রাম বিশ্ববিদ্যালয়ের কম্পিউটার সায়েন্স বিভাগের শিক্ষক মো. শাহাদাৎ হোসেন। এ ছাড়া অতিথি ছিলেন সাংবাদিক রিয়াজ হায়দার, নাজিম উদ্দীন, আজাদ তালুকদার, লেখক ও সংগঠক শওকত বাঙ্গালী, কাতার সাংবাদিক ফোরামের সভাপতি মুসা আহমেদ বখতপুরী, অগ্রণী ব্যাংক অফিসার্স সমিতির সাধারণ সম্পাদক মো. নেজাম উদ্দীন ও কাতার আওয়ামী লীগের সাংগঠনিক সম্পাদক মো. জাকারিয়া চৌধুরী।সংবর্ধনা শেষে বঙ্গবন্ধু শিশু–কিশোর মেলা চট্টগ্রাম জেলার শিশুশিল্পীদের নিয়ে সাংস্কৃতিক অনুষ্ঠান উপভোগ করেন অতিথিরা। বিজ্ঞপ্তি।
