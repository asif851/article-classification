
গাজীপুর সিটি করপোরেশনের সাইনবোর্ড এলাকা থেকে এক নবজাতকের লাশ উদ্ধার করেছে পুলিশ। গতকাল সোমবার বিকেলে লাশ উদ্ধার করে গাজীপুরের শহীদ তাজউদ্দীন আহমদ মেডিকেল কলেজ হাসপাতালের মর্গে পাঠায় পুলিশ। জয়দেবপুর থানার উপপরিদর্শক (এসআই) এনামুল হক বলেন, সাইনবোর্ড এলাকায় একটি বাড়ির পাশে পলিথিনে মোড়ানো অবস্থায় নবজাতকের লাশটি পড়ে থাকতে দেখেন স্থানীয় লোকজন। ধারণা করা হচ্ছে, জন্মের পর ওই স্থানে কেউ নবজাতকটি ফেলে গেছে।
