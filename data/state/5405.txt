
ফেনীর ফুলগাজীতে গতকাল শনিবার ২০ কেজি ভারতীয় জিরাসহ পুলিশ দুজনকে গ্রেপ্তার করেছে।পুলিশ জানায়, গতকাল শনিবার গোপন সংবাদের ভিত্তিতে ফুলগাজী থানার পুলিশ ফেনী-পরশুরাম আঞ্চলিক মহাসড়কের থানা বিশ্বরোড নামক স্থানে সিএনজিচালিত একটি অটোরিকশায় তল্লাশি চালায়। এ সময় অটোরিকশা থেকে চোরাইপথে নিয়ে আসা ২০ কেজি ভারতীয় জিরা উদ্ধার এবং অটোরিকশার চালকসহ দুজনকে গ্রেপ্তার করা হয়।গ্রেপ্তার ব্যক্তিরা হলেন পরশুরাম উপজেলার বাউরপাথর গ্রামের বেলাল হোসেনের ছেলে ইদু মিয়া (২৪) ও অটোরিকশার চালক ফেনী সদর উপজেলার বারাহিপুর গ্রামের বাহার মিয়ার ছেলে খোরশেদ আলম (২৩)। এ ছাড়া চোরাই মাল বহনকারী অটোরিকশাটি জব্দ করা হয়।
