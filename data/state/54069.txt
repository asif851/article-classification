
ধর্ষণ, ধর্ষণের পর আত্মহত্যা, ধর্ষণের পর মাদ্রাসাছাত্রীকে হত্যা, বেড়াতে এসে কলেজছাত্রী ধর্ষণের শিকার­‍‍সহ বিভিন্ন ঘটনা গণমাধ্যমে প্রকাশিত হচ্ছে। ঢাকা মহানগরসহ সারা দেশে নারীর প্রতি সহিংসতার এ ধরনের ঘটনায় ৬৭টি নারী, মানবাধিকার ও উন্নয়ন সংগঠনের মোর্চা সামাজিক প্রতিরোধ কমিটি উদ্বেগ, বিস্ময়, তীব্র ক্ষোভ ও নিন্দা জানিয়েছে। গতকাল রোববার এক বিবৃতিতে কমিটির পক্ষ থেকে সহিংসতা প্রতিরোধ ও পুনরাবৃত্তি রোধের দাবি জানানো হয়েছে। বিজ্ঞপ্তি।
