
বিএনপি অভিযোগ করেছে, প্রধানমন্ত্রীর হুকুমে র‍্যাব, পুলিশ ও বিজিবির কতিপয় দলবাজ কর্মকর্তা-কর্মচারী বিরোধীদলীয় নেতা-কর্মীদের ক্রসফায়ারের মাধ্যমে হত্যা করে গোটা দেশকে বধ্যভূমিতে পরিণত করেছে।গতকাল শনিবার এক বিবৃতিতে দলের যুগ্ম মহাসচিব সালাহ উদ্দিন আহমদ এই অভিযোগ করেন। এই অবস্থায় ২০-দলীয় জোটের নেতা-কর্মীরা রাজধানী ঢাকা থেকে প্রত্যন্ত অঞ্চল পর্যন্ত ওই সব দলবাজ কর্মকর্তা-কর্মচারীর তালিকা করছে বলে তিনি বিবৃতিতে উল্লেখ করেন।বিবৃতিতে প্রধানমন্ত্রীর ছেলে সজীব ওয়াজেদ জয়ের বক্তব্যের সমালোচনা করেন সালাহ উদ্দিন আহমদ। তিনি বলেন, ‘রাজনীতির পাঠশালায় বাল্য শিক্ষা শ্রেণি অতিক্রম না করার আগেই ভাষণ দেওয়া শুভ লক্ষণ নয়।’
