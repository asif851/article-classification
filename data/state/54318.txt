
সিরাজগঞ্জের উল্লাপাড়ায় গতকাল সোমবার একটি বন্দুক, একটি গুলি, পাঁচটি রামদা, একটি মোটরসাইকেলসহ সিরাজুল ইসলাম নামের একজনকে গ্রেপ্তার করেছে পুলিশ। উল্লাপাড়া থানার ওসি তাজুল হুদা জানান, গতকাল ভোররাতে বালসাবাড়িতে একটি মোটরসাইকেলের গতি রোধ করে টহল পুলিশ। তখন মোটরসাইকেল রেখে পালিয়ে যাওয়ার সময় পুলিশ চালক সিরাজুলকে গ্রেপ্তার করে। এ সময় মোটরসাইকেলের দুই আরোহী পালিয়ে যান। সিরাজুলের কাছে থাকা স্কুলব্যাগ থেকে অস্ত্রগুলো উদ্ধার করা হয়। এ ঘটনায় থানায় একটি মামলা করা হয়েছে। সিরাজুলকে আদালতের মাধ্যমে জেলহাজতে পাঠানো হয়েছে।
