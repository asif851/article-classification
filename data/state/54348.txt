
পণ্যে পাটজাত মোড়ক না থাকায় নারায়ণগঞ্জ নগরের খানপুর বউবাজার এলাকার দুই দোকানিকে জরিমানা করেছেন ভ্রাম্যমাণ আদালত। গতকাল সোমবার বেলা সাড়ে ১১টার দিকে নির্বাহী ম্যাজিস্ট্রেট সায়াওয়াত মেহজাবীন পরিচালিত আদালত এ অর্থদণ্ডাদেশ দেন। জানা গেছে, পণ্যে পাটজাত মোড়কের বাধ্যতামূলক ব্যবহার আইন, ২০১০ বাস্তবায়নে ভ্রাম্যমাণ আদালত পরিচালনার সিদ্ধান্ত নিয়েছে জেলা প্রশাসন। এ লক্ষ্যে নগরের বিসমিল্লাহ স্টোরকে দুই হাজার ও ইভা জেনারেল স্টোরকে তিন হাজার টাকা জরিমানা করা হয়। নিজস্ব প্রতিবেদক, নারায়ণগঞ্জ
