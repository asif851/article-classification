
বগুড়ার ধুনটের বন্যাদুর্গত শিক্ষার্থীদের মধ্যে ত্রাণসামগ্রী বিতরণ করা হয়েছে। বগুড়া সরকারি আজিজুল হক কলেজের পরিসংখ্যান বিভাগের দ্বিতীয় বর্ষের শিক্ষার্থীদের উদ্যোগে গত সোমবার বিকেলে এ ত্রাণ দেওয়া হয়। ভান্ডারবাড়ী ইউনিয়নের কৈয়াগাড়ী সরকারি প্রাথমিক বিদ্যালয়ের শিক্ষার্থীদের মধ্যে এসব বিতরণ করা হয়। এ সময় উপস্থিত ছিলেন বিদ্যালয়ের প্রধান শিক্ষক এ কে এম রেজাউল করিম, শিক্ষক রেফাজ উদ্দিন প্রমুখ। 
