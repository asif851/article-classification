
রাজধানীর হাজারীবাগে বেড়িবাঁধ-সংলগ্ন এলাকায় একটি বস্তিতে আজ সোমবার সকালে আগুনের ঘটনা ঘটেছে। পরে ফায়ার সার্ভিসের কর্মীরা গিয়ে আগুন নিভিয়েছেন।
ফায়ার সার্ভিসের নিয়ন্ত্রণকক্ষ থেকে জানানো হয়, সকাল নয়টা ৩৮ মিনিটে আগুন লাগে। খবর পেয়ে ফায়ার সার্ভিসের কয়েকটি ইউনিট ঘটনাস্থলে যায়। তারা সকাল ১০টার কিছু আগে আগুন নেভায়।
আগুনের কারণ ও ক্ষয়ক্ষতির পরিমাণ সম্পর্কে প্রাথমিকভাবে কিছু জানায়নি ফায়ার সার্ভিস। এ ঘটনায় হতাহতের কোনো তথ্য পাওয়া যায়নি। কয়েকজন প্রত্যক্ষদর্শীর ভাষ্য, আগুনে ১০-১২টি ঘরবাড়ি ও দোকান পুড়েছে।


