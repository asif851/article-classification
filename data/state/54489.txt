
নাটোরের গুরুদাসপুরে মাদক সেবনের অভিযোগে নজির সরদার (৩০) নামের এক ব্যক্তিকে ছয় মাসের সশ্রম কারাদণ্ড দিয়েছেন ভ্রাম্যমাণ আদালত। গতকাল বৃহস্পতিবার দুপুরে সহকারী কমিশনার (ভূমি) মো. মোবারক হোসেন ওই আদালত পরিচালনা করেন। উপজেলা প্রশাসন সূত্রে জানা গেছে, নজির সরদার উপজেলার নারায়ণপুর গ্রামের বাসিন্দা। তিনি দীর্ঘদিন ধরে মাদক সেবন ও বিক্রির সঙ্গে জড়িত ছিলেন। গতকাল তাঁকে মাদকসহ আটক করে পুলিশ।
