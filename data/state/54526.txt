
দুর্নীতির মামলা বাতিল চেয়ে কক্সবাজারের সাংসদ আবদুর রহমান বদির আবেদন উত্থাপিত হয়নি মর্মে খারিজ করেছেন হাইকোর্ট। বিচারপতি মো. এমদাদুল হক ও বিচারপতি খুরশীদ আলম সরকারের সমন্বয়ে গঠিত হাইকোর্ট বেঞ্চ আজ মঙ্গলবার এ আদেশ দেন।আদেশের পর দুর্নীতি দমন কমিশনের (দুদক) আইনজীবী খুরশীদ আলম খান সাংবাদিকদের বলেন, ১৮ নভেম্বর এই মামলায় সাক্ষ্যগ্রহণের দিন ধার্য আছে। আদালতের আজকের আদেশের পর মামলা চলতে কোনো বাধা নেই।
