
মুন্সিগঞ্জের টঙ্গিবাড়ী উপজেলার আড়িয়ল ইউনিয়ন পরিষদ (ইউপি) নির্বাচনে চেয়ারম্যান পদে বিএনপির প্রার্থী মঞ্জু শেখ ফারুক নির্বাচন বর্জনের ঘোষণা দিয়েছেন। গতকাল বুধবার ইউপির ফয়জুশাহ বাজারে নির্বাচনী সভায় তিনি এ ঘোষণা দেন। এর কারণ সম্পর্কে মঞ্জু বলেন, ‘নির্বাচনের সার্বিক পরিস্থিতি বিবেচনা করেই আমাকে এই সিদ্ধান্ত নিতে হয়েছে।’ তবে এ বিষয়ে বিস্তারিত ব্যাখ্যা দেননি তিনি। এই ইউপিতে আওয়ামী লীগের প্রার্থী দ্বীন ইসলাম শেখ। এ ছাড়া আরও দুজন প্রার্থী রয়েছেন। আগামী শনিবার এ ইউনিয়নে নির্বাচন। মুন্সিগঞ্জ প্রতিনিধি|
