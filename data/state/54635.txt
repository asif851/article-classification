
নওগাঁর রানীনগরে গতকাল রোববার বেসরকারি সংস্থা আশার আয়োজনে তিন দিনব্যাপী বিনা মূল্যে ফিজিওথেরাপি ক্যাম্পের উদ্বোধন করা হয়েছে। আশার বেতগাড়ী ব্রাঞ্চে এর উদ্বোধন করা হয়। অনুষ্ঠানে সভাপতিত্ব করেন আশার রানীনগর অঞ্চলের সিআরএম আব্দুল কাদের। প্রধান অতিথি ছিলেন আশার নওগাঁ জেলা ব্যবস্থাপক মো. মামুন-অর রশিদ। উপস্থিত ছিলেন ঘোষগ্রাম কফিলিয়া উচ্চবিদ্যালয়ের প্রধান শিক্ষক মোজাহার হোসেন, সমাজসেবক শিক্ষক মোসলেম উদ্দিন, আশার বেতগাড়ী ব্রাঞ্চের ব্যবস্থাপক নরেশ চন্দ্র, সহকারী ব্যবস্থাপক বাবুল হোসেন, আশার কনসালট্যান্ট ফিজিওথেরাপিস্ট জুবায়ের আলম প্রমুখ। এ ক্যাম্পে আশার সদস্য ও আশপাশের শতাধিক অসহায় ও দুস্থ ব্যক্তিদের থেরাপি দেওয়া হবে। 
