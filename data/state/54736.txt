
শেরপুরে অস্বাস্থ্যকর পরিবেশে মুড়ি তৈরির অপরাধে দুই কারখানাকে ১৫ হাজার টাকা জরিমানা করেছেন ভ্রাম্যমাণ আদালত। শেরপুরের নির্বাহী হাকিম নুসরাত জাহান ও তাসলিমা নূর হোসেন গতকাল শুক্রবার ওই আদালত পরিচালনা করেন। শহরের বিসিক শিল্পনগরে অবস্থিত গামা মুড়ি ফ্যাক্টরি ও গৌরীপুর বাসস্ট্যান্ড এলাকার আকবরীয়া মুড়ি ফ্যাক্টরিতে বেলা তিনটার দিকে অভিযান চালান আদালত। এ সময় গামা মুড়ি ফ্যাক্টরির ব্যবস্থাপক ধীরেনকে ১০ হাজার টাকা ও আকবরীয়ার মালিক আনিসুর রহমানকে ৫ হাজার টাকা জরিমানা করা হয়। জরিমানার টাকা আদায় করা হয়েছে। 
