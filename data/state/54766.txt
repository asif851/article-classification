
৩০ জুলাই থেকে ঢাকা-মোহনগঞ্জ রেলপথে আন্তনগর ট্রেন চলাচল শুরু হতে যাচ্ছে। এটি হলে নেত্রকোনা-বাসীর দীর্ঘদিনের দাবি পূরণ হবে।রেলওয়ে সূত্রে জানা গেছে, ৩০ জুলাই থেকে ওই রেলপথে পরীক্ষামূলকভাবে আন্তনগর ট্রেন চলাচল শুরু হবে। আগামী ১ আগস্ট থেকে আনুষ্ঠানিকভাবে ট্রেনের উদ্বোধন করার সম্ভাবনা রয়েছে। নেত্রকোনা ও সুনামগঞ্জের বাসিন্দারা এই রেলপথে আন্তনগর ট্রেন চালুর জন্য দীর্ঘদিন ধরে দাবি জানিয়ে আসছিলেন। এরই পরিপ্রেক্ষিতে রেলওয়ে কর্তৃপক্ষ ৩০ জুলাই থেকে আন্তনগর ট্রেনটি চালু করার সিদ্ধান্ত নিয়েছে।নেত্রকোনা কোর্ট রেলস্টেশনের মাস্টার মো. রফি উদ্দিন আহমঞ্চদ জানান, ট্রেনটির সম্ভাব্য যাত্রাবিরতি নির্ধারণ করা হয়েছে ঢাকা বিমানবন্দর, জয়দেবপুর, গফরগাঁও, ময়মনসিংহ, গৌরীপুর, শ্যামগঞ্জ, নেত্রকোনা বড় স্টেশন ও বারহাট্টা স্টেশন।
