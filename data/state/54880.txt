
৩৭তম বিসিএসের লিখিত পরীক্ষা আগামী ১২ ফেব্রুয়ারি থেকে শুরু হবে। শিগগিরই এই পরীক্ষার সময়সূচিও প্রকাশ করা হবে।  আজ মঙ্গলবার পিএসসির পরীক্ষা নিয়ন্ত্রক (ক্যাডার) আ ই ম নেছারউদ্দিন এ তথ্য জানিয়ে বলেন, শিগগিরই লিখিত পরীক্ষার বিস্তারিত রুটিন প্রকাশ করা হবে।
প্রথম শ্রেণির গেজেটেড কর্মকর্তা পদে ১ হাজার ২২৬ জনকে নিয়োগ দিতে গত ২৯ ফেব্রুয়ারি ৩৭তম বিসিএসের বিজ্ঞপ্তি প্রকাশ করে পিএসসি। গত ৩০ সেপ্টেম্বর এ পরীক্ষা অনুষ্ঠিত হয়। এতে অংশ নেন ২ লাখ ৪৩ হাজার ৪৭৬ জন পরীক্ষার্থী। ১ নভেম্বর ফল প্রকাশ করা হয়। এতে উত্তীর্ণ হন ৮ হাজার ৫২৩ জন। এখন তাঁদের লিখিত পরীক্ষা শুরু হবে।
