
নানা আয়োজনে সাদার্ন বিশ্ববিদ্যালয়ের আইন বিভাগের ৩৪তম ব্যাচের নবীন শিক্ষার্থীদের বরণ করে নেওয়া হয়। বিশ্ববিদ্যালয়ের মিলনায়তনে সম্প্রতি এ উপলক্ষে অনুষ্ঠিত হয় বর্ণাঢ্য নবীনবরণ অনুষ্ঠান। আইন বিভাগের উপদেষ্টা অধ্যাপক মো. মহিউদ্দিন খালেদের সভাপতিত্বে অনুষ্ঠানে প্রধান অতিথি ছিলেন অতিরিক্ত জেলা ও দায়রা জজ রুহুল আমিন। অন্যদের মধ্যে উপস্থিত ছিলেন বিশ্ববিদ্যালয়ের প্রতিষ্ঠাতা সরওয়ার জাহান, সহ–উপাচার্য শরীফুজ্জামান, রেজিস্ট্রার মনতাজুল ইসলাম চৌধুরী, আইন বিভাগের প্রধান আতিকুর রহমান, জুডিশিয়াল ম্যজিস্ট্রেট সিরাজ উদ্দিন শাহীন ও নিজাম উদ্দিন।অতিথিরা নবীন শিক্ষার্থীদের উদ্দেশে বলেন, ‘সঠিক নিয়মে সময়ের প্রতি সুবিচার করে সাফল্যের পথে এগিয়ে যেতে হবে। শিক্ষার্থীরা দক্ষতার সঙ্গে দেশ ও জাতির সেবায় নিয়োজিত হয়ে নিজেদের এবং সাদার্ন বিশ্ববিদ্যালয়ের সুনাম ছড়িয়ে দেবে এটাই প্রত্যাশা।’আলোচনা সভা শেষে সাংস্কৃতিক অনুষ্ঠানের আয়োজন করা হয়। শিক্ষার্থীদের পাশাপাশি এতে গান পরিবেশন করে ব্যান্ডদল বিন্দু। বিজ্ঞপ্তি।
