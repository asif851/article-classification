
নরসিংদীর মনোহরদীতে উপজেলা স্বাস্থ্য কমপ্লেক্সে চিকিৎসা নিতে আসা রোগীদের হয়রানির অভিযোগে চার দালালকে জরিমানা করেছেন ভ্রাম্যমাণ আদালত। গতকাল দুপুরে ভ্রাম্যমাণ আদালতের বিচারক ও উপজেলা নির্বাহী কর্মকর্তা মাহমুদ হাসান এ সাজা দেন। দণ্ডপ্রাপ্ত ব্যক্তিরা হলেন মনোহরদী উপজেলার চন্দনবাড়ী গ্রামের শাহনাজ বেগম (৩০), চক তারাকান্দি গ্রামের কল্পনা বেগম (২০) ও কাপাসিয়া উপজেলার খিরাটি গ্রামের শরীফা বেগম (২০)। এঁদের প্রত্যেককে ১০ হাজার টাকা এবং মুন্সিগঞ্জের গজারিয়ার নোয়াকান্দি গ্রামের মনোয়ারা বেগমকে (৪০) এক হাজার টাকা জরিমানা করা হয়। 
