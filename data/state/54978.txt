
পাবনার ঈশ্বরদী উপজেলা আওয়ামী লীগের সভাপতি মুক্তিযোদ্ধা আনিছুন্নবী বিশ্বাসের দাফন গতকাল সোমবার চরসাহাপুর কবরস্থানে সম্পন্ন হয়েছে। তাঁর জানাজায় ভূমিমন্ত্রী শামসুর রহমানসহ দলীয় নেতা-কর্মী ও সর্বস্তরের মানুষ অংশ নেন।গত রোববার রাজধানীর একটি হাসপাতালে আনিছুন্নবীর মৃত্যু হয়। গতকাল বেলা পৌনে দুইটার দিকে প্রশাসনের পক্ষ থেকে তাঁকে গার্ড অব অনার প্রদান করা হয়। এ ছাড়া বিভিন্ন রাজনৈতিক দল ও সংগঠনের পক্ষ থেকে তাঁর কফিনে ফুল দিয়ে শ্রদ্ধা জানানো হয়। তিনি বিভিন্ন সামাজিক ও সাংস্কৃতিক সংগঠনের সঙ্গে যুক্ত ছিলেন।
