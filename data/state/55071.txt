
বরিশালের গৌরনদী উপজেলায় ঢাকা-বরিশাল মহাসড়কে নীল খোলা সেতুর নিচ থেকে গতকাল রোববার পুলিশ অজ্ঞাতনামা এক যুবকের (৩৫) লাশ উদ্ধার করেছে। লাশের মাথাসহ শরীরের বিভিন্ন স্থানে ধারালো অস্ত্রের আঘাত রয়েছে। থানা-পুলিশ সূত্র জানায়, গতকাল সন্ধ্যা সাতটার দিকে নীল খোলা সেতুর নিচে স্থানীয় ব্যক্তিরা প্যান্ট ও শার্ট পরা অজ্ঞাতনামা এক যুবকের লাশ দেখতে পান। তাঁরা গৌরনদী মডেল থানায় খবর দিলে পুলিশ লাশটি উদ্ধার করে সুরতহাল প্রতিবেদন তৈরি করে। লাশের মাথাসহ বিভিন্ন অংশে ধারালো অস্ত্রের আঘাতের চিহ্ন রয়েছে। গৌরনদী (বরিশাল) প্রতিনিধি
