
রাজধানীর লালবাগে একটি পাঁচতলা ভবন পাশের একটি ভবনের দিকে ‘একটু’ হেলে পড়েছে। আজ রোববার বেলা আড়াইটার দিকে এ ঘটনা ঘটে।
ফায়ার সার্ভিসের নিয়ন্ত্রণ কক্ষের দায়িত্বরত কর্মকর্তা জিয়াউর রহমান প্রথম আলোকে বলেন, লালবাগের ২/২ আরএমজি সড়কের ওই ভবনটি পাশের ভবনের দিকে কিঞ্চিৎ হেলে পড়েছে। তাঁদের একটি দল ঘটনাস্থলে গেছে।
লালবাগ থানা-পুলিশও বিষয়টি নিশ্চিত করেছে। থানার দায়িত্বপ্রাপ্ত কর্মকর্তা বলেছেন, তাঁদের থানা থেকে একজন উপপরিদর্শকের নেতৃত্বে একটি দল ভবন মালিক ও ভাড়াটেদের সঙ্গে কথা বলেছে। থানা থেকে রাজউক, সিটি করপোরেশনসহ সংশ্লিষ্ট কর্তৃপক্ষের সঙ্গে যোগাযোগ করে অবহিত করা হয়েছে।
