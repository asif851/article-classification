
গণতন্ত্রের ভবিষ্যতের জন্য ঐক্যবদ্ধ আন্দোলন জোরদার করার আহ্বান জানিয়েছে গণতান্ত্রিক বাম মোর্চা।৫ জানুয়ারির নির্বাচনের দুই বছর পূর্তি ও সম্প্রতি পৌরসভা নির্বাচনের পরিপ্রেক্ষিতে গতকাল সোমবার তোপখানা রোডের কার্যালয়ে মোর্চার এক সংবাদ সম্মেলনে এ আহ্বান জানানো হয়।সংবাদ সম্মেলনে বলা হয়, ভোটারবিহীন নির্বাচনের দুই বছর পর ভোটাধিকারসহ গণতান্ত্রিক অধিকার সংকুচিত করে স্বৈরতান্ত্রিক নিপীড়নমূলক শাসন জোরদার করা হয়েছে।৫ জানুয়ারির নির্বাচনের দুই বছর পূর্তিতে জনগণের ভোটাধিকার হরণের প্রতিবাদে আগামীকাল বুধবার গণতান্ত্রিক বাম মোর্চা জাতীয় প্রেসক্লাবের সামনে সমাবেশ করবে।
