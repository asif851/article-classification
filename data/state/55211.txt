
ব্রাহ্মণবাড়িয়ার সরাইল উপজেলায় ১৮-দলীয় জোটের সংগ্রাম পরিষদ গঠন করা হয়েছে। গত শনিবার সন্ধ্যায় জোটের স্থানীয় নেতারা এ পরিষদ গঠন করেন। সাবেক প্রতিমন্ত্রী ও উপজেলা বিএনপির আহ্বায়ক উকিল আবদুস সাত্তার ভূঁইয়াকে আহ্বায়ক করে ৫১ সদস্যের এ পরিষদ গঠন করা হয়। এর যুগ্ম আহ্বায়কেরা হলেন আনিসুল ইসলাম ঠাকুর, কুতুব উদ্দিন, মেরাজুল হক কাসেমী, মো. এনাম খাঁ, আনোয়ার হোসেন মাস্টার, মো. ইসহাক মিয়া প্রমুখ।  সরাইল (ব্রহ্মণবাড়িয়া) প্রতিনিধি
