
সিরাজগঞ্জের রায়গঞ্জ উপজেলার রায়গঞ্জ পৌরসভায় পুরুষের চেয়ে নারী ভোটারের সংখ্যা বেশি।উপজেলা নির্বাচন কার্যালয় সূত্রে জানা যায়, পৌরসভার নয়টি ওয়ার্ডে মোট ভোটারের সংখ্যা ১০ হাজার ৫৮ জন। এর মধ্যে নারী ৫ হাজার ৩৮ ও পুরুষ ৫ হাজার ২০ জন।চলতি বছরের ১৭ নভেম্বর পর্যন্ত হালনাগাদ করা ভোটার তালিকা অনুযায়ী রায়গঞ্জ পৌরসভার ৩ নম্বর ওয়ার্ডে ৮২৫ জন ভোটারের মধ্যে নারী ৪২৪ জন, ৪ নম্বর ওয়ার্ডে ১ হাজার ১০৬ জনের মধ্যে নারী ৫৬৫ জন, ৬ নম্বর ওয়ার্ডে ১ হাজার ১৯৬ জনের মধ্যে নারী ৬০৬ জন এবং ৮ নম্বর ওয়ার্ডে ৬৪৬ জনের মধ্যে নারী ভোটার আছেন ৩২৭ জন। ১ নম্বর ও ৫ নম্বর ওয়ার্ডে পুরুষ ও নারী ভোটারের সংখ্যা সমান। শুধু ২ নম্বর, ৭ নম্বর ও ৯ নম্বর ওয়ার্ডে পুরুষ ভোটারের সংখ্যা বেশি।
