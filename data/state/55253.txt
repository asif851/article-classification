
জাতীয় সংসদের বিরোধীদলীয় চিফ হুইপ তাজুল ইসলাম চৌধুরী বলেছেন, সংসদের স্থায়ী কমিটির পাঁচ থেকে ছয়টি সভাপতির পদ বিরোধী দলকে দেওয়া উচিত ছিল। দেওয়া হয়নি, এটা দুঃখজনক। ভবিষ্যতে ভুল-ভ্রান্তি দূর হবে বলে আশা করেন তিনি।
আজ সোমবার জাতীয় সংসদে আলোচনায় অংশ নিয়ে তাজুল ইসলাম চৌধুরী এসব কথা বলেন।বিরোধীদলীয় চিফ হুইপ আরও বলেন, ‘আমরা সংসদে গঠনমূলক সমালোচনা করব। বেতন-ভাতা নেওয়ার জন্য সংসদে আসব না।’উল্লেখ্য, জাতীয় সংসদের গঠিত ৫০টি স্থায়ী কমিটির একটির সভাপতিও বিরোধী দল থেকে করা হয়নি। তবে এর আগের সংসদে বিরোধী দল থেকে স্থায়ী কমিটির সভাপতি করা হয়েছিল।
