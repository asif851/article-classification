
বাংলাদেশ পেট্রোলিয়াম করপোরেশনের চেয়ারম্যান মো. ইউনুসুর রহমানকে কৃষিসচিব করা হয়েছে। আর পেট্রোলিয়াম করপোরেশনের চেয়ারম্যান হয়েছেন স্বাস্থ্য ও পরিবারকল্যাণ মন্ত্রণালয়ের অতিরিক্ত সচিব এ এম বদরুদ্দোজা। জনপ্রশাসন মন্ত্রণালয় আজ বুধবার এই বদলির আদেশ জারি করে।এ ছাড়াও অপর আদেশে গুরুত্বপূর্ণ ছয়টি পদে পরিবর্তন আনা হয়েছে। এর মধ্যে অতিরিক্ত সচিব আবদুল মান্নানকে পাট অধিদপ্তরের মহাপরিচালক, কুমিল্লার বার্ডের মহাপরিচালক মশিউর রহমানকে বাংলাদেশ চিনি ও খাদ্য শিল্প করপোরেশনের চেয়ারম্যান, অতিরিক্ত সচিব সালাহউদ্দিন মাহমুদকে কুমিল্লার বার্ডের মহাপরিচালক, অতিরিক্ত সচিব মাহমুদা মিন আরাকে বঙ্গবন্ধু ফেলোশিপ অন এসআইসিটি প্রকল্পের পরিচালক, জাতীয় বিজ্ঞান ও প্রযুক্তি জাদুঘরের মহাপরিচালক হুমায়ুন কবীর খানকে ভূমি সংস্কার বোর্ডের সদস্য এবং অতিরিক্ত সচিব স্বপন কুমার রায়কে জাতীয় বিজ্ঞান ও প্রযুক্তি জাদুঘরের মহাপরিচালক করা হয়েছে। এ ছাড়া আরও দুই অতিরিক্ত সচিবকে দুই মন্ত্রণালয়ে বদলি করা হয়েছে।
