
ফেনী জেলার সব সরকারি-বেসরকারি হাসপাতাল ও ক্লিনিককে শতভাগ ধূমপানমুক্ত এলাকা ঘোষণা করা হয়েছে। গত ২৮ ডিসেম্বর ফেনীতে তামাকজাত দ্রব্য ব্যবহার বন্ধের ওপর স্বাস্থ্য বিভাগের এক কর্মশালায় এ সিদ্ধান্ত ঘোষণা করা হয়েছে। জেলা শিল্পকলা একাডেমি মিলনায়তনে আয়োজিত কর্মশালায় প্রধান অতিথি ছিলেন স্বাস্থ্য ও পরিবারকল্যাণ মন্ত্রণালয়ের যুগ্ম সচিব মো. রুহুল কুদ্দুছ।জেলা প্রশাসক মো. আমিন উল আহসানের সভাপতিত্বে অনুষ্ঠানে বিশেষ অতিথি ছিলেন বিশ্ব স্বাস্থ্য সংস্থার কর্মকর্তা মাহফুজুল হক, জেলা সিভিল সার্জন হাসান শাহরিয়ার কবীর ও জেলা বিএমএর সভাপতি সাহেদুল ইসলাম।
