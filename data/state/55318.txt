
 বাংলাদেশ পল্লী উন্নয়ন বোর্ডের (বিআরডিবি) অংশীদারমূলক পল্লী উন্নয়ন প্রকল্প-৩-এর আওতায় গতকাল মঙ্গলবার রাজবাড়ী সদর উপজেলার আলিপুর ইউনিয়নে মিনি তারা টিউবওয়েল বিতরণ করা হয়েছে। আলীপুর হুগলাডাঙ্গী গ্রামে মধ্যপাড়া ইবতেদায়ি দাখিল মাদ্রাসা মাঠে বিতরণ কার্যক্রমের উদ্বোধন করেন জেলা প্রশাসক জিনাত আরা। আলীপুর ইউনিয়ন পরিষদ (ইউপি) চেয়ারম্যান মো. শওকত হাসানের সভাপতিত্বে বক্তব্য দেন বিআরডিবির উপপরিচালক আফসানা হোসেন, সদর উপজেলার নির্বাহী কর্মকর্তা (ইউএনও) নুরমহল আশরাফী প্রমুখ। 
