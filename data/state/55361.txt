
ঢাকার শাহজালাল আন্তর্জাতিক বিমানবন্দরে আসাদুজ্জামান নামের এক ব্যক্তিকে গ্রেপ্তার করেছে ইমিগ্রেশন পুলিশ। ব্লগার আসাদুজ্জামানের বিরুদ্ধে ৫৪ ধারায় মামলা রয়েছে বলে জানিয়েছে পুলিশ।
গতকাল সোমবার রাত আটটা থেকে নয়টার মধ্যে আসাদুজ্জামানকে গ্রেপ্তার করা হয়।
পুলিশের ভাষ্য, আসাদুজ্জামানের বিরুদ্ধে বরগুনার আমতলী থানায় ৫৪ ধারায় করা একটি মামলা রয়েছে। ফেসবুকে আপত্তিকর পোস্ট থাকার অভিযোগ রয়েছে তাঁর বিরুদ্ধে।
পুলিশের সহকারী কমিশনার রুহুল আমিন সাগরের ভাষ্য, আসাদুজ্জামানকে রিমান্ডে নেওয়ার জন্য আদালতে পাঠানো হয়েছে।
