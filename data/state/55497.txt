

স্বরাষ্ট্রমন্ত্রী আসাদুজ্জামান খান বলেছেন, ফেসবুকের সঙ্গে আলোচনা ফলপ্রসূ হয়েছে। ফেসবুকের বিষয়ে সরকার দ্রুতই একটি সিদ্ধান্তে পৌঁছাবে।
আজ রোববার স্বরাষ্ট্র মন্ত্রণালয়ে ফেসবুকের প্রতিনিধিদের সঙ্গে এক বৈঠক শেষে স্বরাষ্ট্রমন্ত্রী সাংবাদিকদের এসব কথা বলেন।স্বরাষ্ট্রমন্ত্রী বলেন, ফেসবুক নিয়ে আইনশৃঙ্খলা রক্ষাকারী বাহিনীর সদস্যরা যেসব সমস্যায় পড়েন তা বৈঠকে তুলে ধরা হয়েছে। ফেসবুক প্রতিনিধিরা এসব বিষয়ে শুনেছেন এবং নোট নিয়েছেন।
ভবিষ্যতে বাংলাদেশের সাইবার নিরাপত্তার কথা মাথায় রেখে ফেসবুকের মাধ্যমে নারীর প্রতি হয়রানি, ধর্মীয় উসকানি, রাজনৈতিক অস্থিরতার মতো বিষয়গুলো ঠেকাতে বিশদ আলোচনার অংশ হিসেবে ফেসবুকের দুই প্রতিনিধির সঙ্গে আজ এ বৈঠক হয়।আলোচনায় সরকারের পক্ষে অংশ নেন স্বরাষ্ট্রমন্ত্রী আসাদুজ্জামান খান কামাল, তথ্য ও যোগাযোগ প্রযুক্তি প্রতিমন্ত্রী জুনাইদ আহমেদ পলক এবং ডাক ও টেলিযোগাযোগ প্রতিমন্ত্রী তারানা হালিম। ফেসবুকের পক্ষে ছিলেন প্রতিষ্ঠানটির দক্ষিণ এশিয়ার পলিসি ম্যানেজার দিপালী লিবারহেন এবং রাজনৈতিক ও আইন উপদেষ্টা বিক্রম লাং। বৈঠকে বাংলাদেশ টেলিযোগাযোগ নিয়ন্ত্রণ কর্তৃপক্ষের (বিটিআরসি) ও আইন-শৃঙ্খলা বাহিনীর কর্মকর্তারাও উপস্থিত ছিলেন।নারীর প্রতি হয়রানি, ধর্মীয় উসকানি, রাজনৈতিক অস্থিরতার মতো বিষয়গুলো ঠেকাতে ফেসবুকের সঙ্গে চুক্তি করার লক্ষ্যে বিশদ আলোচনার প্রস্তাব দিয়ে গত ৩০ নভেম্বর ফেসবুকের এশিয়া-প্যাসিফিক কার্যালয়ে ডাক ও টেলিযোগাযোগ বিভাগ থেকে চিঠি পাঠানো হয়। এতে বাংলাদেশের প্রেক্ষাপটে ফেসবুকের নানা ধরনের অপব্যবহারসহ নেতিবাচক বিষয়গুলো তুলে ধরা হয়। এরই পরিপ্রেক্ষিতে পরদিনই সাড়া দেয় ফেসবুক।গত ১৮ নভেম্বর থেকে বাংলাদেশে ফেসবুক বন্ধ আছে।
আরও পড়ুন ... 
ফেসবুকের সঙ্গে সরকারের বৈঠকফেসবুক কর্তৃপক্ষকে তারানার চিঠিতারানার চিঠিতে ফেসবুকের সাড়া
