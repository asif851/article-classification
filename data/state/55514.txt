
জুবায়ের হোসেনের দুর্দান্ত নৈপুণ্যে চায়না বাংলা ক্রিকেট টুর্নামেন্ট ২০১৫-এর ফাইনালে জয়ী হয়েছে মুন্সিপাড়া যুব সংঘ। গতকাল শুক্রবার সাতক্ষীরা সরকারি কলেজের মাঠে এ খেলা হয়।প্রত্যক্ষদর্শী সূত্রে জানা গেছে, গতকাল সকালে টসে জিতে ব্যাটিংয়ের সিদ্ধান্ত নেয় গণমুখী সংঘ। ব্যাটে নেমে নির্ধারিত ৪৫ ওভারে নয় উইকেট হারিয়ে তারা ২০০ রান করে। দলের পক্ষে আশিক ৬২ ও রায়হান অপরাজিত ৫৮ রান করেন। মুন্সিপাড়া যুব সংঘের হয়ে মাঠে নামা জুবায়ের হোসেন ৯ ওভারে ১৭ রান দিয়ে পাঁচটি ও রবিউল ইসলাম ৯ ওভারে ৩৯ রান দিয়ে তিনটি উইকেট নেন।জবাবে মুন্সিপাড়া যুব সংঘ ৪২ দশমিক ১ বলে পাঁচ উইকেটে জয়ের জন্য ২০১ রান তুলে নেন। দলের পক্ষে মিঠুন আলী ৭৮ ও অমিত মজুমদার অপরাজিত ৭৮ রান সংগ্রহ করেন।
