
ভোলা জেলা ছাত্রলীগের এক বছর মেয়াদি কমিটি ঘোষণা করা হয়েছে। গত শনিবার সকালে নতুন বাজার চত্বরে সম্মেলন শুরু হয়। কিন্তু শনিবার রাত নয়টার দিকে কেন্দ্রীয় ছাত্রলীগের সভাপতি এইচ এম বদিউজ্জামান ও সাধারণ সম্পাদক সিদ্দিকী নাজমুল আলম স্বাক্ষরিত সংবাদ বিজ্ঞপ্তির মাধ্যমে কমিটির ঘোষণা দেওয়া হয়। এতে ইব্রাহীম চৌধুরীকে সভাপতি ও রিয়াজ মাহমুদকে সাধারণ সম্পাদক করা হয়েছে। এ ছাড়া ওমর ফারুক, তৈয়বুর রহমান, আবুল হোসেন ও ইউসুফ হোসেনকে সহসভাপতি; আকবর হোসেন ও এ টি এম মর্তুজা সজীবকে সহসাধারণ সম্পাদক; মেহেদী হাসান রুবেলকে সাংগঠনিক সম্পাদক; রেজাউল করিমকে সহসাংগঠনিক সম্পাদক করা হয়েছে। 
