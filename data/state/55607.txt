
কুড়িগ্রামের রাজারহাট উপজেলার ছিনাইগেট এলাকায় গতকাল শুক্রবার ট্রাকের চাপায় এক ব্যক্তি নিহত হয়েছেন। এ দুর্ঘটনায় তাঁর স্ত্রী ও ছেলেও আহত হয়েছে।নিহত ব্যক্তির নাম মানিক মিয়া (৪২)। আহত ব্যক্তিরা হলেন তাঁর স্ত্রী মেরিনা (৩০) ও ছেলে মিঠু (৭)। স্থানীয় লোকজন তাদের উদ্ধার করে কুড়িগ্রাম সদর হাসপাতালে ভর্তি করে। মানিক রাজারহাট উপজেলার ছিনাই বড়গ্রাম এলাকার মৃত আবুল হোসেনের ছেলে।ছিনাই ইউনিয়ন পরিষদের চেয়ারম্যান সাদেকুল ইসলাম জানান, গতকাল সকালে মানিক মিয়া স্ত্রী ও ছেলেকে নিয়ে মোটরসাইকেলে কুড়িগ্রাম যাচ্ছিলেন। সকাল সাড়ে ১০টায় ছিনাইগেট এলাকায় দ্রুতগামী একটি ট্রাক তাঁদের মোটরসাইকেলকে চাপা দেয়। এতে তিনি মারা যান ও তাঁর স্ত্রী ও ছেলে আহত হয়।
