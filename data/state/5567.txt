
বিএনপির ভাইস চেয়ারম্যান ও ঢাকার সাবেক মেয়র সাদেক হোসেন খোকা কারাগার থেকে ছাড়া পেয়েছেন। আজ বুধবার বিকেলে ঢাকা কেন্দ্রীয় কারাগার থেকে ছাড়া পান তিনি।এর আগে নয় মামলায় আদালত থেকে জামিন পাওয়ায় খোকা আজ কারাগার থেকে ছাড়া পেলেন।গত বছরের ৪ ডিসেম্বর রাতে রাজধানীর উত্তরার ৪ নম্বর সেক্টরের একটি বাড়ি থেকে সাদেক হোসেন খোকাকে আটক করেছিল র্যাব। এরপর তাঁকে পেট্রলবোমা মেরে বাসে আগুন ধরানোর ঘটনায় শাহবাগ ও রমনা থানার পৃথক দুটি মামলায় গ্রেপ্তার দেখানো হয়। পরে খোকাকে আরও সাতটি মামলায় গ্রেপ্তার দেখানো হয়। এই নয় মামলায় জামিন পাওয়ায় আজ তিনি ছাড়া পেলেন।
