
সিরাজগঞ্জের রায়গঞ্জ উপজেলার দুস্থ রোগীদের বিনা মূল্যে চিকিৎসা দেওয়া হচ্ছে। সেনাবাহিনীর ১১ পদাতিক ডিভিশনের জিওসি মেজর জেনারেল মোশফেকুর রহমানের নির্দেশনায় উপজেলার নিঝুড়ি সরকারি প্রাথমিক বিদ্যালয় মাঠে ২৮ ডিসেম্বর এ কার্যক্রম শুরু হয়েছে। চলবে ৪ জানুয়ারি পর্যন্ত। গতকাল রোববার পর্যন্ত পাঁচ হাজার রোগীকে চিকিৎসাসেবা ও প্রয়োজনীয় ওষুধ দেওয়া হয়েছে। আজ সোমবার থেকে ৫০ জনের অস্ত্রোপচার শুরু হবে। 
