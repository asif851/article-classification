
১. বাবার ওপর প্রতিশোধ নিতে পাঁচ বছরের এক শিশুকন্যাকে অপহরণ করা হয়েছে। কর্ণফুলী থানার ওসি উত্তম চন্দ্র দেব বলেন, বাবার দোষ ছিল শিশুটির ফুফুকে মুঠোফোনে বিরক্ত করতেন নেজাম উদ্দিন নামের এক যুবক। তাঁকে শিশুটির বাবা বকাঝকা করেন। এতে ক্ষিপ্ত হয়ে ওই যুবক শিশুটিকে অপহরণ করেন ২২ অক্টোবর। পরে অভিযান চালিয়ে কক্সবাজারের পাহাড়ি এলাকা থেকে শিশুটিকে উদ্ধার করে পুলিশ। ২. হালিশহর থানার ভারপ্রাপ্ত কর্মকর্তা (ওসি) সৈয়দ শাহজাহান কবির প্রথম আলোকে বলেন, শাশুড়ি গালাগাল করায় প্রতিশোধ নিতে ছয় বছরের শিশু শ্যালিকাকে ধর্ষণের পর শ্বাসরোধ করে হত্যা করেন দুলাভাই শাকিল। গত ১৫ ডিসেম্বর সোনিয়া আকতার (৬) নামের ওই শিশুর লাশ নগরের হালিশহর সরকারি শারীরিক শিক্ষা কলেজের পাশের নালা থেকে উদ্ধার করে পুলিশ। গ্রেপ্তার হওয়ার পর শাকিল আদালতে দেওয়া জবানবন্দিতে এ কথা স্বীকার করেন।bishal ৩. মায়ের ওপর প্রতিশোধ নিতে সাব্বির নামের সাত বছরের এক শিশুকে শ্বাসরোধ করে খুন করার অভিযোগে শিশুটির মামি স্বপ্নাকে গ্রেপ্তার করে পুলিশ। পুলিশ সূত্রে জানা গেছে, সাব্বিবের মাকে স্বপ্না কিছু কাপড় ধুতে বলেন, তিনি না ধোয়ায় ক্ষিপ্ত হয়ে ছেলেকে মেরে মায়ের ওপর প্রতিশোধ নেন। গত ১৭ নভেম্বর পাহাড়তলী থানার পুলিশ মামি স্বপ্নাকে গ্রেপ্তার করে। এভাবে প্রতিশোধ নিতে একের পর এক শিশুকে অপহরণ ও হত্যার ঘটনায় আতঙ্কিত হয়ে পড়েছেন অভিভাবকেরা।বড় মেয়ের জামাইয়ের হাতে ছয় বছরের শিশুকে হারানো নগরের হালিশহরের নাজমা বেগম কান্নাজড়িত কণ্ঠে বলেন, ‘জামাইকে একটু গালাগাল করায় আমার মেয়েকে ধর্ষণ করে হত্যা করে। কী দোষ ছিল আমার ছোট্ট মেয়েটির।’ব্লাস্ট চট্টগ্রামের শিশু শাস্তি রোধ প্রকল্পের সমন্বয়কারী শিলা রানী প্রথম আলোকে বলেন, ‘আমাদের হিসাব মতে, গত ছয় মাসে নগরে ছয় শিশু নির্মম সহিংসতার শিকার হয়েছে। দুটি ঘটনায় ব্লাস্টের পক্ষ থেকে আইনি সহায়তাও দেওয়া হচ্ছে।’প্রতিশোধের আগুনে শিশুদের বলি হওয়া প্রসঙ্গে বিশিষ্ট সমাজবিজ্ঞানী চট্টগ্রাম বিশ্ববিদ্যালয়ের উপ-উপাচার্য ইফতেখার উদ্দিন চৌধুরী বলেন, বাবা-মায়ের ওপর প্রতিশোধ নিতে সন্তানের প্রতি সহিংসতা ঘটনায় সমাজে অসুস্থ প্রতিযোগিতা বাড়বে। সুস্থ, সুন্দরভাবে শিশুদের বেড়ে উঠতে দেওয়া পরিবার, সমাজ সবার দায়িত্ব। কোমলমতি এসব শিশুর প্রতি আচরণ পরবর্তী সময়ে তাদের ওপর নেতিবাচক প্রভাব পড়বে। চট্টগ্রাম বিশ্ববিদ্যালয়ের মনোবিজ্ঞান বিভাগের সভাপতি নুরুল ইসলাম বলেন, নিরপরাধ শিশুদের প্রতি সহিংসতা তাদের মনোবিকাশে বাধাগ্রস্ত করবে।
