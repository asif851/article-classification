
ড্যাফোডিল বিশ্ববিদ্যালয়ের ছাত্র সেতু সরকারকে হত্যার দায়ে তাঁর বন্ধু এশিয়া প্যাসিফিক বিশ্ববিদ্যালয়ের ছাত্র মেজবা উল আলমকে যাবজ্জীবন কারাদণ্ড ও ৫০ হাজার টাকা জরিমানা করেছেন আদালত। তা ছাড়া হত্যার আগে সেতুকে বলাৎকারের কারণে মেজবাকে ১০ বছরের কারাদণ্ড দেওয়া হয়েছে। 
আজ রোববার ঢাকার দ্রুত বিচার আদালত-১–এর বিচারক শাহেদ নূরউদ্দীন এ রায় দেন। ওই আদালতের স্টেনোগ্রাফার ওলিউল ইসলাম প্রথম আলোকে এ কথা জানিয়েছেন।
মামলার বিবরণ থেকে জানা যায়, ২০১৩ সালের ১৬ আগস্ট রাজধানীর হাজারীবাগের তল্লাবাগের একটি মেসে খুন হন সেতু সরকার। তিনি ওই মেসেই থাকতেন। হত্যার আগে সেতুকে বলাৎকার করেন মেজবা।
