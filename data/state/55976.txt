
শুরুতে নাচ। ‘ছন্দে ছন্দে’ গানের সঙ্গে নেচে মঞ্চ মাতান চ্যানেল আই সেরা নাচিয়ের রানারআপ মিমু। এরপর শুরু হয় মূল পর্ব-মডেলদের ক্যাটওয়াক। র্যাম্পে আলো ছড়ান ২০ তরুণ-তরুণী।১৭ নভেম্বর চট্টগ্রাম থিয়েটার ইনস্টিটিউট মিলনায়তনে অনুষ্ঠিত হয়ে গেল সাংস্কৃতিকবিষয়ক সংগঠন পোর্ট্রেটের আয়োজনে সেরা মডেল প্রতিযোগিতার পারফরম্যান্স রাউন্ড। এতে বিচারক ছিলেন সাংবাদিক শামসুদ্দিন হারুন, টিভি উপস্থাপিকা নাসরিন ইসলাম ও অবসরপ্রাপ্ত পুলিশ কর্মকর্তা মোস্তাফিজুর রহমান। স্বাগত বক্তব্য দেন পোর্ট্রেটের পরিচালক রূপম চক্রবর্তী। তিনি বলেন, চট্টগ্রাম থেকে শিল্পী তৈরিতে ভূমিকা রেখে আসছে পোর্ট্রেট। এর ধারাবাহিকতায় এই আয়োজন। এই প্ল৵াটফর্ম থেকে উঠে আসা অনেকে এখন ঢাকায় কাজ করে সুনাম কুড়িয়েছেন। এ ছাড়া বক্তব্য দেন আয়োজক কমিটির আহ্বায়ক শাকিল আবেদীন।ক্যাটওয়াকের ফাঁকে ফাঁকে চলে প্রতিযোগীদের অন্য পরিবেশনা। আগামী ৩১ ডিসেম্বর প্রতিযোগিতার ফাইনাল রাউন্ড অনুষ্ঠিত হবে।
