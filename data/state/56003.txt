
নাটোরের গুরুদাসপুর পৌরসভা নির্বাচনে ৪৩ কাউন্সিলর প্রার্থীর মধ্যে চারজনের বিরুদ্ধে ছয়টি মামলা রয়েছে। তবে কোনো মামলায় কারও সাজা হয়নি।প্রার্থীদের হলফনামা ঘেঁটে জানা গেছে, ২ নম্বর ওয়ার্ডের প্রার্থী বিদ্যুৎ কুণ্ডু । তাঁর বিরুদ্ধে দুটি মামলা চলমান রয়েছে। ৩ নম্বর ওয়ার্ডের সবুজ বিশ্বাস লালনের নামেও রয়েছে দুটি মামলা।৫ নম্বর ওয়ার্ডের প্রার্থী রেজাউল করিম ওরফে রেজা শাহর নামে রয়েছে একটি মামলা। ৭ নম্বর ওয়ার্ডের প্রার্থী মোতালেব মৃধার নামে একটি। তবে সংরক্ষিত মহিলা আসনের প্রার্থীদের কারও বিরুদ্ধে কোনো মামলা নেই।
