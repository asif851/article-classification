
অতীশ দীপঙ্কর বিজ্ঞান ও প্রযুক্তি বিশ্ববিদ্যালয়ের বার্ষিক ক্রীড়া, সাংস্কৃতিক প্রতিযোগিতা ও কৃতী শিক্ষার্থীদের মধ্যে পুরস্কার বিতরণ অনুষ্ঠান গত সোমবার রাজধানীর উত্তরায় বিশ্ববিদ্যালয়ের সদ্যনির্মিত স্থায়ী ক্যাম্পাসে অনুষ্ঠিত হয়েছে। অনুষ্ঠানে প্রধান অতিথি ছিলেন তথ্যমন্ত্রী হাসানুল হক ইনু। বিশেষ অতিথি ছিলেন সাংসদ ইসরাফিল আলম। সভাপতিত্ব করেন বিশ্ববিদ্যালয়ের ভারপ্রাপ্ত উপাচার্য অধ্যাপক দিলীপ কুমার নাথ। আরও উপস্থিত ছিলেন বিশ্ববিদ্যালয়ের বোর্ড অব ট্রাস্টিজের চেয়ারম্যান অধ্যাপক আনোয়ারা বেগম, সদস্য ও বিশ্ববিদ্যালয়ের ডিন অধ্যাপক এম আবুল হোসেন শিকদার, ট্রাস্টি ও পরিচালক সৈয়দ মোহাম্মদ হেমায়েত হোসেন, গোলাম সারোয়ার কবির প্রমুখ। বিজ্ঞপ্তি।
