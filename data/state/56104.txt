
ব্রাহ্মণবাড়িয়ার আখাউড়া সীমান্তে বাংলাদেশ ও ভারতীয় সীমান্তরক্ষীরা একে অন্যকে ফলদ গাছের চারা উপহার দিয়েছেন। আখাউড়া সীমান্তের শূন্যরেখায় গতকাল মঙ্গলবার সকালে বিজিবি ব্রাহ্মণবাড়িয়া ১২ ব্যাটালিয়ন অধিনায়ক লে. কর্নেল সালাউদ্দিন খালেদ ও বিএসএফ ত্রিপুরার গোকুলনগর সেক্টরের ডিআইজি বি এম তুলিয়া গাছের চারা বিনিময় করেন। পরে আগরতলা স্থলবন্দরের বিএসএফ ক্যাম্পে বিএসএফ ও বিজিবি যৌথভাবে কয়েকটি ফলদ গাছের চারা রোপণ করে। লে. কর্নেল সালাউদ্দিন খালেদ বলেন, দুই দেশের সীমান্তরক্ষীদের মধ্যে সৌহার্দ্য বৃদ্ধির জন্যই গাছের চারা বিনিময় করা হয়েছে।
