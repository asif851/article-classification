
দেশে অশিক্ষিত ও অর্ধশিক্ষিত বেকারের পাশাপাশি প্রতিবছর কর্মবাজারে যোগ হচ্ছে শিক্ষিত তরুণেরা। বেসরকারি উন্নয়ন খাত হতে পারে বেকারত্ব ঘোচানোর উপায়।
গতকাল রোববার ‘ব্র্যাক বিশ্ববিদ্যালয়-প্রথম আলো জবস্ ক্যারিয়ার ফেয়ার-২০১৩-এর পূর্ব প্রস্তুতি উপলক্ষে ব্র্যাক বিশ্ববিদ্যালয়ে ‘পেশা বাছাইয়ে উন্নয়ন খাত’ শীর্ষক আয়োজিত এক সেমিনারে বক্তারা এসব কথা বলেন। সেমিনারে বক্তারা উন্নয়ন খাতে কাজ করার উপকারিতা, সম্ভাবনা ও প্রতিকূলতা নিয়ে আলোচনা করেন।
সেমিনারে বক্তব্য দেন ব্র্যাক বিশ্ববিদ্যালয়ের স্টাফ রিসার্চার আলিয়া কামাল, অর্থনীতির অধ্যাপক সাজ্জাদ জহুর, আইডির স্টাফ রিসার্চার শাকিল আহমেদ, আইইউসিএনের কান্ট্রি রিপ্রেজেন্টেটিভ ইসতিয়াক আহমেদ, বাংলাদেশ এডভাইজারি কনসালট্যান্সির ব্যবস্থাপক তাহমিনা শফিক প্রমুখ।
উপস্থিত ছিলেন প্রথম আলো জবসের হেড অব অপারেশনস্ হোমায়রা শারমিন।
‘ব্র্যাক বিশ্ববিদ্যালয়-প্রথম আলো জবস্ ক্যারিয়ার ফেয়ার-২০১৩’-এর পরবর্তী আয়োজন ক্যারিয়ার ক্লিনিক অনুষ্ঠিত হবে ব্র্যাক বিশ্ববিদ্যালয়ে আগামী ১৩ জুন বিকেল তিনটা থেকে পাঁচটা। বিস্তারিত জানতে ক্লিক করুন www.prothom-alojobs.com ওয়েবসাইটে।
