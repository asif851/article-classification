
১২ মে প্রথম আলোর আয়োজনে ‘মায়ের দুধের বিকল্প নাই, নতুন আইনের প্রয়োগ চাই’ শীর্ষক গোলটেবিল বৈঠক অনুষ্ঠিত হয়। সহযোগিতায় ছিল জনস্বাস্থ্য পুষ্টি প্রতিষ্ঠান, বাংলাদেশ ব্রেস্টফিডিং ফাউন্ডেশন ও ইউনিসেফ। অনুষ্ঠানে উপস্থিত আলোচকদের বক্তব্য সংক্ষিপ্ত আকারে এই ক্রোড়পত্রে ছাপা হলো। প্রচার-প্রচারণায় গণমানুষকে সম্পৃক্ত করতে পারলে আমরা বেশি সফল হব পাঁচ বছর বয়স পর্যন্ত শিশুখাদ্যের কোনো বিজ্ঞাপন দেওয়া যাবে না বাজারের গুঁড়া দুধ বর্জন করার জন্য মায়েদের সচেতন করা একান্ত আবশ্যক মেডিকেল কারিকুলামে বেশি করে ব্রেস্টফিডিংয়ের বিষয়টি অন্তর্ভুক্ত করতে হবে আমরা ব্যবহার না করলে কোম্পানিগুলো শিশুখাদ্য বিক্রি বন্ধ করবে মায়ের দুধের বিকল্প নেই, এ বিষয়ে আমরাই আমাদের বিজ্ঞাপন হতে পারি স্কুল, কলেজ, বিশ্ববিদ্যালয়গুলোয় প্রচার চালাতে হবে। গণমাধ্যম, চিকিৎসকসমাজ ও অন্য সবাই মিলে আইন প্রয়োগে উদ্যোগী হতে হবে জোরালোভাবে নতুন আইন প্রয়োগ করতে হবে
আলোচনাআব্দুল কাইয়ুম: ষাট-সত্তরের দশকে মানুষ মায়ের দুধের ওপর নির্ভর করত। তখন প্রথম ছয় মাস বা তারও বেশি সময় ধরে মায়ের দুধই ছিল শিশুদের একমাত্র খাদ্য। তারপর ধীরে ধীরে বাণিজ্যিকভাবে দেশে শিশুখাদ্য এল। ময়েরাও বিকল্প শিশুখাদ্যের মাধ্যমে প্রভাবিত হলেন। বাজারে এখন বিভিন্ন প্রকার শিশুখাদ্য পাওয়া যায়। এ ক্ষেত্রে নতুন আইনের প্রয়োগ খুব জরুরি। আইনসহ অন্যান্য বিষয় আলোচনায় আসবে। এখন আলোচনা করবেন এম এম নিয়াজউদ্দিন।এম এম নিয়াজউদ্দিন: এ ধরনের আলোচনা খুব ফলপ্রসূ হয়। এর সুপারিশগুলো বাস্তবায়নের চেষ্টা করি। বাংলাদেশে ব্রেস্টফিডিং হার ৯৩ শতাংশ। এটাকে অনেক ভালো বলতে হবে। আমার নিজের মেয়েকে দেখেছি, ছয় মাস পর্যন্ত তার বাচ্চাকে বাইরের কোনো কিছু খেতে দেয়নি। এখন সবার মধ্যে গণসচেতনতা তৈরি করতে হবে। তাহলে এ ক্ষেত্রে সাফল্য আরও আসবে। আমি চাই, মাতৃ ও শিশুমৃত্যুর হার কম হোক। আপনারা আলোচনা করে সুপারিশ তৈরি করুন। আমার দিক থেকে যা যা করা দরকার, সবটাই করব। এটা কেবল চাকরির দায়িত্ব নয়, এটাকে একটা নৈতিক দায়িত্ব মনে করি। আইন প্রয়োগের ক্ষেত্রেও আমাকে যা যা করতে হয়, সেটা করব। বাংলাদেশব্যাপী কীভাবে ব্রেস্টফিডিংয়ের ক্যাম্পেইন করা যায়, সে ব্যবস্থা করতে হবে। প্রচার-প্রচারণায় গণমানুষকে সম্পৃক্ত করতে পারলে আমরা বেশি সফল হব। আজকের আলোচনায় বিশেষজ্ঞরা আছেন। আপনারা সুপারিশ তৈরি করে আমাকে দিন আমার দিক থেকে সবকিছু করার আশ্বাস দিচ্ছি।মোহাম্মদ হেদায়েতুল ইসলাম: নতুন আইন কেউ ভঙ্গ করলে তার তিন বছর সশ্রম কারাদণ্ড ও পাঁচ লাখ টাকা জরিমানা হবে। কোনো প্রতিষ্ঠানের শিশুখাদ্য খেয়ে যদি কেউ মারা যায়, তাহলে সংশ্লিষ্ট কোম্পানি ৫০ লাখ টাকা জরিমানা ও ১০ বছর কারাদণ্ড বা উভয় দণ্ডে দণ্ডিত
