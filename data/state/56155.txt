
উপমহাদেশের প্রখ্যাত রাজনীতিবিদ হোসেন শহীদ সোহরাওয়ার্দীর ৫১তম মৃত্যুবার্ষিকী আজ ৫ ডিসেম্বর। বরেণ্য এই নেতা ১৯৬৩ সালের এই দিনে লেবাননের বৈরুতে একটি হোটেল কক্ষে মৃত্যুবরণ করেন। ঢাকার হাইকোর্টের পাশে তিন নেতার মাজারে তাঁর সমাধি।দিবসটি উপলক্ষে রাষ্ট্রপতি মো. আবদুল হামিদ তাঁর বাণীতে বলেছেন, হোসেন শহীদ সোহরাওয়ার্দী গণতন্ত্র প্রতিষ্ঠা, বিকাশ ও এ অঞ্চলের জনগণের আর্থসামাজিক উন্নয়নে যে অবদান রেখে গেছেন, তা জাতি শ্রদ্ধার সঙ্গে স্মরণ করে। নতুন প্রজন্মকে গণতান্ত্রিক চিন্তাচেতনা ও জনগণের সার্বিক কল্যাণে উদ্বুদ্ধ করবে তাঁর জীবন ও কর্ম।পৃথক বাণীতে প্রধানমন্ত্রী শেখ হাসিনা বলেন, সোহরাওয়ার্দীর দক্ষ পরিচালনায় আওয়ামী লীগ আরও বিকশিত হয়। গণতন্ত্রের অগ্রযাত্রা ও রাজনৈতিক সংকট নিরসনে এ মহান নেতার জীবন ও আদর্শ প্রেরণা জোগাবে।রাষ্ট্রপতি ও প্রধানমন্ত্রী তঁাদের বাণীতে হোসেন শহীদ সোহরাওয়ার্দীর আত্মার মাগফিরাত কামনা করেন। তথ্য বিবরণী।
