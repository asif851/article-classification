
ঘরোয়া কাজকর্মের জন্য সৌদি আরব ছয় মাসে বাংলাদেশ থেকে নারীসহ ২০ হাজার কর্মী নিয়েছে। দেশটিতে নিযুক্ত বাংলাদেশি রাষ্ট্রদূত গোলাম মসিহ এ কথা জানিয়েছেন। খবর আরব নিউজের।রাষ্ট্রদূত বলেন, সৌদি আরবে কাজ করার জন্য ৩৫ হাজারের বেশি ভিসা দেওয়া হয়েছে। দেশটিতে ১৩ লাখ বাংলাদেশি শ্রমিক কাজ করছেন। অর্থ প্রদান ও পুনর্বাসনে সমস্যা সত্ত্বেও বাংলাদেশ থেকে ২০ হাজার গৃহকর্মী সম্প্রতি সৌদি পৌঁছান। দেশটির শ্রমমন্ত্রী মুফরেজ আল-হাকাবানির সঙ্গে গত ৩১ ডিসেম্বর বাংলাদেশের প্রতিনিধিদের বৈঠকে বাংলাদেশ থেকে দক্ষ পেশাজীবীদের পাশাপাশি গৃহকর্মী পাঠানোর ব্যাপারে সমঝোতা হয়।
