
খুলনার ব্রজলাল কলেজের (বিএল) দুই ছাত্রকে কুপিয়ে জখম করেছে দুর্বৃত্তরা। গতকাল শুক্রবার বেলা সাড়ে ১২টায় কলেজের জোহা হলের ২১৭ নম্বর কক্ষে এ ঘটনা ঘটে।আহত ছাত্রদের খুলনা মেডিকেল কলেজ হাসপাতালে ভর্তি করা হয়েছে। তাঁরা হলেন আনোয়ারুল ইসলাম (২৫) ও মো. আলম (২৫)। তাঁরা দুজনই অর্থনীতি বিভাগের চতুর্থ বর্ষের ছাত্র। হলের শিক্ষার্থীরা জানান, শুক্রবার হওয়ায় কলেজ এলাকা ছিল ফাঁকা। তা ছাড়া অনেকে নামাজ পড়ার জন্য বেরিয়ে পড়েছিলেন। এ সময় কে বা কারা এসে হলে ওই কক্ষে ঢুকে আনোয়ারুল ও আলমকে উপর্যুপরি আঘাত করে ফেলে যায়। ধারালো অস্ত্রের আঘাতে আনোয়ারের পেট কেটে যায়।
