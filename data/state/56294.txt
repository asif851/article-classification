
উদীচী শিল্পীগোষ্ঠী যশোর জেলা সংসদের তিন দিনের জেলা সম্মেলন শুরু হয়েছে। গতকাল বৃহস্পতিবার বিকেল পাঁচটায় জেলা শিল্পকলা একাডেমী প্রাঙ্গণে জাতীয় পতাকা ও পায়রা উড়িয়ে সম্মেলনের উদ্বোধন ঘোষণা করেন সংগঠনের কেন্দ্রীয় সংসদের সভাপতি কামাল লোহানী। এ সময় উপস্থিত ছিলেন সহসভাপতি সুখেন রায় ও রেজাউর রহমান, সম্মেলন প্রস্তুতি পর্ষদের সভাপতি কাজী আবদুস শহীদ, জেলা সংসদের সভাপতি সৌমেশ মুখার্জি প্রমুখ। পরে শোভাযাত্রা শেষে আলোচনা ও সাংস্কৃতিক অনুষ্ঠান হয়। 
