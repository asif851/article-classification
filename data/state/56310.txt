
একটি ট্রাকে করে গাছের বড় বড় অংশ রাজধানীর কামরাঙ্গীরচর এলাকায় এনেছিলেন ট্রাকচালক শাজাহান। পরে ওই গাছের কাটা অংশের নিচে চাপা পড়ে মারা গেছেন তিনি। গতকাল বুধবার দিবাগত রাতে এ ঘটনা ঘটে।উদ্ধারকারী বদিউজ্জামান জানান, গতকাল দিবাগত রাত আড়াইটার দিকে কামরাঙ্গীরচরে ট্রাক থামান শাজাহান (৫৫)। পরে ট্রাকের পেছনের ডালা খোলেন। এ সময় গাছের বড় একটি অংশ গড়িয়ে পড়ে তাঁর ওপর। তাঁকে উদ্ধার করে ঢাকা মেডিকেল কলেজ হাসপাতালে নেওয়া হয়। আজ বৃহস্পতিবার ভোররাত চারটার দিকে চিকিৎসকেরা তাঁকে মৃত ঘোষণা করেন।শাজাহানের বাড়ি শেরপুরের কুড়িচরে। বাবার নাম আফসার আলী। ঘটনার সত্যতা নিশ্চিত করেছেন ঢাকা মেডিকেল কলেজ হাসপাতাল পুলিশ ফাঁড়ির ইনচার্জ উপপরিদর্শক (এসআই) বাচ্চু মিয়া।
