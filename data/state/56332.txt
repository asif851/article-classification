
কুমিল্লা সিটি করপোরেশন নির্বাচনে কাউন্সিলর (সাধারণ ও সংরক্ষিত) পদে ১৫টি আওয়ামী লীগ, ৮টি বিএনপি, ৬টি স্বতন্ত্র, ৩টি জামায়াত ও ৪টির ফল স্থগিত রয়েছে। সাধারণ কাউন্সিলর প্রার্থীদের মধ্যে ২৭টি ওয়ার্ডে আওয়ামী লীগের ১১জন, বিএনপির ৬জন, স্বতন্ত্র ৫জন, জামায়াতের ৩জন জয়ী হয়েছেন।
দুইটি ওয়ার্ডের একটি করে কেন্দ্রে ভোটগ্রহণ স্থগিত থাকায় পূর্ণাঙ্গ ফলাফল প্রকাশ হয়নি। অন্যদিকে সংরক্ষিত মহিলা কাউন্সিলর পদে চারটিতে আওয়ামী লীগ, দুটিতে বিএনপি ও একটিতে স্বতন্ত্র প্রার্থী জয়ী হয়েছেন। দুটি ওয়ার্ডের একটি করে কেন্দ্রে ভোটগ্রহণ স্থগিত থাকায় ফলাফল ঘোষণা করা হয়নি।আজ বৃহস্পতিবার রাত ১০ টায় রিটার্নিং কর্মকর্তা ও কুমিল্লার আঞ্চলিক নির্বাচন কর্মকর্তা রকিব উদ্দিন মণ্ডল ওই ফল ঘোষণা করেন।
কুমিল্লা সিটি করপোরেশন নির্বাচনে সাধারণ কাউন্সিলর পদে বিজয়ীরা হলেন— ১নং ওয়ার্ডে জামায়াতে ইসলামীর কাজী গোলাম কিবরিয়া, ২নং ওয়ার্ডে আওয়ামী লীগের মাসুদুর রহমান মাসুদ, ৩নং ওয়ার্ডে আওয়ামী লীগের সরকার মাহমুদ জাবেদ, ৪নং ওয়ার্ডে স্বতন্ত্র মো. আবদুল জলিল, ৫নং ওয়ার্ডে আওয়ামী লীগের বিদ্রোহী সৈয়দ আবির আহমেদ, ৬নং ওয়ার্ডে জামায়াতে ইসলামীর মোশাররফ হোসেন, ৭নং ওয়ার্ডে আওয়ামী লীগের শাহ আলম খান, ৮নং ওয়ার্ডে জামায়াতে ইসলামীর মো. একরাম হোসেন বাবু, ৯নং ওয়ার্ডে আওয়ামী লীগের জমির উদ্দিন খান জম্পী, ১০নং ওয়ার্ডে স্বতন্ত্র মনজুর কাদের মনি, ১১নং ওয়ার্ডে আওয়ামী লীগের হাবিবুর আল আমিন সাদী, ১২নং ওয়ার্ডে স্বতন্ত্র মো. ইমরান বাচ্চু, ১৩নং ওয়ার্ডে বিএনপির শাখাওয়াত উল্লা, ১৪নং ওয়ার্ডে বিএনপির মো. সেলিম খান, ১৫নং ওয়ার্ডে বিএনপির সাইফুল বিন জলিল, ১৬নং ওয়ার্ডে আওয়ামী লীগের বিদ্রোহী জাহাঙ্গীর হোসেন বাবুল, ১৭নং ওয়ার্ডে আওয়ামী লীগের মো. সোহেল, ১৮নং ওয়ার্ডে স্বতন্ত্র আফসান মিয়া, ১৯নং ওয়ার্ডে বিএনপির মো. জাকির হোসেন, ২০নং ওয়ার্ডে বিএনপির মো. সিদ্দিকুর রহমান, ২১নং ওয়ার্ডে ফলাফল স্থগিত, ২২নং ওয়ার্ডে বিএনপির শাহআলম মজুমদার, ২৩নং ওয়ার্ডে আওয়ামী লীগের আলমগীর হোসেন, ২৪নং ওয়ার্ডে আওয়ামী লীগের বিদ্রোহী ফজল খান, ২৫নং ওয়ার্ডে স্বতন্ত্র এমদাদুউল্লাহ, ২৬নং ওয়ার্ডে আওয়ামী লীগের আবদুস সাত্তার ও ২৭নং ওয়ার্ডে ফলাফল স্থগিত।
সংরক্ষিত কাউন্সিলর পদে বিজয়ীরা হলেন— ১নং ওয়ার্ডে আওয়ামী লীগের কাউছারা বেগম সুমি, ২নং ওয়ার্ডে স্বতন্ত্র নাদিয়া নাসরিন, ৩নং ওয়ার্ডে আওয়ামী লীগের উম্মে কুলসুম, ৪নং ওয়ার্ডে বিএনপির রুমা আক্তার, ৫নং ওয়ার্ডে আওয়ামী লীগের নূরজাহান আলম পুতুল, ৬নং ওয়ার্ডে বিএনপির নেহার বেগম, ৭নং ওয়ার্ডে ফলাফল স্থগিত, ৮নং ওয়ার্ডে আওয়ামী লীগের বিদ্রোহী খোদেজা বেগম ও ৯নং ওয়ার্ডে ফলাফল স্থগিত।
