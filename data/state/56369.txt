
কক্সবাজারের চকরিয়া পৌরসভার সোসাইটিপাড়া এলাকায় ইয়াবা বড়ি সেবনের দায়ে দুই যুবককে কারাদণ্ড দিয়েছেন ভ্রাম্যমাণ আদালত। গতকাল বৃহস্পতিবার উপজেলা সহকারী কমিশনার (ভূমি) ও নির্বাহী ম্যাজিস্ট্রেট আহমদ হোসেন ভূঁইয়া ওই দুই যুবককে সাত দিন করে কারাদণ্ড দেন। কারাদণ্ডপ্রাপ্ত যুবকেরা হলেন মো. আরমান (২৫) ও মঞ্জুর আলম (২৪)। পুলিশ জানায়, গত বুধবার রাতে সোসাইটিপাড়া এলাকায় ইয়াবা সেবনকালে মো. আরমান ও মঞ্জুর আলমকে সাতটি ইয়াবা বড়িসহ গ্রেপ্তার করা হয়। পরে তাঁদের ভ্রাম্যমাণ আদালতে হাজির করা হয়। দোষ স্বীকার করায় তাঁদের সাত দিন করে কারাদণ্ড দেওয়া হয়।
