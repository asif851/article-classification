
বাড়ি নির্মাণ করতে রড, সিমেন্ট, বালু, ইটসহ নানা ধরনের নির্মাণসামগ্রীর প্রয়োজন। হাতের কাছেই এখন এসব নির্মাণসামগ্রী পাওয়া যায়। প্রাপ্যতা নিয়ে কোনো সমস্যা না থাকলেও পণ্যের উন্নত মান নিশ্চিত হওয়াটা একটু কঠিনই বটে। তাই ব্যবহারের আগেই নির্মাণসামগ্রীর মান নিশ্চিত করতে হবে। এ জন্য প্রয়োজনে বিশেষজ্ঞের সহায়তা নেওয়া যেতে পারে। সিমেন্ট উৎপাদনে বাংলাদেশ এখন কার্যত স্বনির্ভর। একইভাবে রড উৎপাদনেও দেশজ প্রতিষ্ঠানের সাফল্য ঈর্ষণীয়। শীর্ষস্থানীয় একাধিক প্রতিষ্ঠান তৈরি হয়েছে, যারা লোহা ও ইস্পাত থেকে বিভিন্ন ধরনের রড উৎপাদন করে থাকে। তার পরও ভালো নির্মাণসামগ্রী চিনে নেওয়াটা জরুরি।
সিমেন্টভালো সিমেন্ট হাতে নিয়ে বুড়ো আঙুলের সাহায্যে ঘষলে সেটিকে ময়দার মতো মসৃণ মনে হবে। তবে সিমেন্ট লম্বা সময়ের জন্য সংরক্ষণ করা উচিত নয়। সংরক্ষণের সময় তিন মাস পার হলে সিমেন্টের কার্যক্ষমতা শতকরা ২০ ভাগ কমে যায়
রডভালো রডে ইল্ড স্ট্রেংথ (Yield Strength) নামে একটা বৈশিষ্ট্য থাকে, যা দিয়ে রডের চাপ সহ্য করার ক্ষমতা বোঝা যায়। যে রডে ইল্ড স্ট্রেংথ যত বেশি, সে রড তত ভালো। ঝালাইয়ের সময় যাতে সমস্যা তৈরি না হয়, সে জন্য এমন রড বেছে নিতে হবে, যেখানে কার্বন কনটেন্ট কম থাকে। কংক্রিট দীর্ঘদিন মজবুত রাখতে ডাক্টাইল রড ব্যবহার করা উচিত। যতটা সোজা রড কেনা যায়, নির্মাণকাজের জন্য ততটাই উপকারী
সুরকিসুরকি শক্ত, দৃঢ় ও টেকসই হতে হবে। সে জন্য কাদা, মাটি, লতাপাতা, শ্যাওলা ও বাইরের উপাদানমুক্ত হওয়াও জরুরি।
বালুবালুকণার আকার পাঁচ মিলিমিটারের কম আছে কি না, তা দেখে নিন। বালুর ভালো মান যাচাইয়ে হাতের মুঠিতে সামান্য বালু নিয়ে কিছুক্ষণ ঘষে ফেলে দিন। এরপর মুঠি খুলে দেখুন হাতের তালুতে কোনো বালু আটকে আছে কি না। মনে রাখবেন, ভালো মানের বালু হাতের তালুতে আটকে থাকে না
ইটভালো ইট সাধারণত একই আকার, আকৃতি ও রঙের হয়। ভালো ইট এক মিটার উচ্চতা থেকে ফেলা হলেও ভাঙবে না। উপরিতল পুরোপুরি সমতল ও ফাটলমুক্ত ইট কমপক্ষে ১২ ঘণ্টা চৌবাচ্চায় পরিষ্কার পানিতে ভিজিয়ে রেখে ব্যবহার করা ভালো
এক নজরে রিহ্যাব মেলাস্থান: বঙ্গবন্ধু আন্তর্জাতিক সম্মেলন প্রাঙ্গণশুরু: ২০ মার্চ, বেলা ১১টাশেষ: ২৪ মার্চ, রাত ৯টাপ্রবেশ মূল্য: ৫০ টাকা
 
