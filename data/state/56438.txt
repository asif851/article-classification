
গাজীপুর ও খুলনা সিটি করপোরেশন নির্বাচনে মেয়র পদে প্রার্থী চূড়ান্ত করেছে বিএনপি। গাজীপুরে জেলা বিএনপির সহসভাপতি ও দলের জাতীয় নির্বাহী কমিটির সদস্য হাসানউদ্দিন সরকারকে মনোনীত করেছে দলটি। আর খুলনায় মহানগর বিএনপির সভাপতি নজরুল ইসলাম মঞ্জুকে বিএনপির প্রার্থী হিসেবে মনোনয়ন চূড়ান্ত করা হয়েছে।সোমবার রাতে বিএনপি চেয়ারপারসন খালেদা জিয়ার গুলশান কার্যালয়ে দলটির পক্ষ থেকে এক সংবাদ সম্মেলনে এ তথ্য জানানো হয়েছে। বিএনপি মহাসচিব মির্জা ফখরুল ইসলাম আলমগীর দুই সিটির মেয়র পদে ওই দুই প্রার্থীর নাম ঘোষণা করেন।
এর আগে রোববার সন্ধ্যায় একই কার্যালয়ে বিএনপির মনোনয়ন বোর্ড দুই সিটিতে আগ্রহী নয়জনের সাক্ষাৎকার নেয়। সাক্ষাৎকার শেষে সোমবার রাতে দুজনের নাম ঘোষণা করা হলো।
