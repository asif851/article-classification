
সড়ক ও পরিবহন খাতে শৃঙ্খলা না থাকায় দুর্ঘটনা বাড়ছে বলে মন্তব্য করেছেন সড়ক পরিবহন ও সেতুমন্ত্রী ওবায়দুল কাদের। তিনি বলেছেন, দুর্ঘটনা রোধে সড়কে শৃঙ্খলা ফিরিয়ে আনাই এখন চ্যালেঞ্জ।
মিটারবিহীন সিএনজিচালিত অটোরিকশাসহ ফিটনেসবিহীন ও অননুমোদিত যানবাহনের বিরুদ্ধে আজ বৃহস্পতিবার রাজধানীর বাবুবাজার এলাকায় বিআরটিএয়ের চলমান ভ্রাম্যমাণ আদালতের কার্যক্রম পরিদর্শন শেষে ওবায়দুল কাদের এসব কথা বলেন।
সেতুমন্ত্রী বলেন, সড়ক ও পরিবহন খাতে শৃঙ্খলা ফিরিয়ে আনাই এখন চ্যালেঞ্জ। অভিযানের মূল উদ্দেশ্য হচ্ছে এই চ্যালেঞ্জ অতিক্রমের জন্য ধারাবাহিক অভিযান অব্যাহত রাখা।
