
ঢাকার মৌচাক এলাকায় গোয়েন্দা পুলিশের (ডিবি) পরিদর্শক মাহবুবুল হককে ধারালো অস্ত্র দিয়ে আঘাত করেছে দুই ছিনতাইকারী। আজ রোববার ভোরে এ ঘটনা ঘটে। তিনি ঢাকা মেডিকেল কলেজ হাসপাতালে চিকিৎসাধীন।
ভোরে শাহজাহানপুরের গুলবাগের বাসায় রিকশায় করে ফিরছিলেন ডিবি পুলিশের ওই কর্মকর্তা। মৌচাক এলাকায় সিরাজুল ইসলাম মেডিকেল কলেজ হাসপাতালের সামনে ছিনতাইকারীরা তাঁর রিকশা থামায়। ডিবি কর্মকর্তার কাছ থেকে ছিনতাইকারীরা টাকা নেওয়ার চেষ্টা করে। বাধা দেওয়ায় ছিনতাইকারীদের কাছে থাকা ধারালো অস্ত্রের আঘাতে ডিবি কর্মকর্তার ডান হাতের আঙুল কেটে যায়।
পুলিশ কর্মকর্তা মাহবুবুল হকের সহকর্মী তাঁকে ঢাকা মেডিকেল কলেজ হাসপাতালের জরুরি বিভাগে নিয়ে যান। হাসপাতালের পুলিশ ক্যাম্পের উপপরিদর্শক (এসআই) বাচ্চু মিয়া বিষয়টি নিশ্চিত করেছেন।
