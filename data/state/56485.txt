
গোপালগঞ্জে বঙ্গবন্ধু শেখ মুজিবুর রহমান বিজ্ঞান ও প্রযুক্তি বিশ্ববিদ্যালয়ের (বশেমুরবিপ্রবি) ২০১৭-১৮ শিক্ষাবর্ষে স্নাতক (সম্মান) প্রথম বর্ষে ভর্তি পরীক্ষায় প্রতি আসনে প্রতিদ্বন্দ্বিতা করবেন ২৬ জন। বিশ্ববিদ্যালয়টিতে আটটি ইউনিটের অধীনে ৩১ বিভাগে ৩ হাজার ১ জন (কোটাসহ) শিক্ষার্থী ভর্তি করা হবে।
মোট ৭৬ হাজার ৭৫৩ জন শিক্ষার্থী ভর্তির আবেদন করেছেন।
বিশ্ববিদ্যালয়ের জনসংযোগ কর্মকর্তা মো. মাহবুবুল আলম জানান, এই বিশ্ববিদ্যালয়ে ‘এ’ ইউনিটে ১২ হাজার ৪৯৪ জন, ‘বি’ ইউনিটে ৯ হাজার ৩৮৮ জন, ‘সি’ ইউনিটে ১৫ হাজার ৩২১ জন, ‘ডি’ ইউনিটে ৫ হাজার ৯৬৩ জন, ‘ই’ ইউনিটে ১২ হাজার ৬৫৫ জন, ‘এফ’ ইউনিটে ৬ হাজার ৩ জন, ‘জি’ ইউনিটে ৫ হাজার ৪০২ জন এবং ‘এইচ’ ইউনিটে ৯ হাজার ৫২৭ জন শিক্ষার্থী ভর্তির আবেদন করেছেন।  ‘ডি’ ও ‘ই’ ইউনিটের ভর্তি পরীক্ষা ১০ নভেম্বর, ‘এফ’ ও ‘জি’ ইউনিটের ভর্তি পরীক্ষা ১১ নভেম্বর, ‘এ’ ও ‘বি’ ইউনিটের ভর্তি পরীক্ষা ১৭ নভেম্বর এবং ‘সি’ ও ‘এইচ’ ইউনিটের ভর্তি পরীক্ষা ১৮ নভেম্বর ২০১৭ তারিখে অনুষ্ঠিত হবে। ভর্তি পরীক্ষাসংক্রান্ত বিস্তারিত তথ্য বিশ্ববিদ্যালয়ের ওয়েব সাইট www.bsmrstu.edu.bd তে জানা যাবে।
