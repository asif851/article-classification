
আজ শুক্রবার বিশ্ব মানসিক স্বাস্থ্য দিবস। সারা বিশ্বে মানসিক স্বাস্থ্য বিষয়ে সচেতনতা বৃদ্ধির উদ্দেশ্যে প্রতিবছর ১০ অক্টোবর নানা আয়োজনের মধ্য দিয়ে এই দিবস পালন করা হয়।এ বছর দিবসটির প্রতিপাদ্য: ‘সিজোফ্রেনিয়ার সাথে বসবাস’। উন্নত বিশ্বের প্রায় দুই কোটি ৬০ লাখ মানুষ সিজোফ্রেনিয়া রোগে আক্রান্ত। এদের অনেকে অজ্ঞতা ও অসচেতনতার কারণে পর্যাপ্ত চিকিৎসাসেবা পায় না। সিজোফ্রেনিয়া রোগে আক্রান্তরা যাতে সবচেয়ে ভালো সেবা এবং এই রোগ থেকে উত্তরণের সুযোগ পায়, সে জন্য সচেতনতা বৃদ্ধি করাই এবারের মূল উদ্দেশ্য।বিশ্ব মানসিক স্বাস্থ্য দিবস উপলক্ষে দেওয়া বাণীতে রাষ্ট্রপতি মো. আবদুল হামিদ সিজোফ্রেনিয়াসহ সব ধরনের মানসিক রোগের সময়মতো বিজ্ঞানসম্মত চিকিৎসা গ্রহণের জন্য জনগণকে আহ্বান জানিয়েছেন। পৃথক বাণী দিেয়ছেন প্রধানমন্ত্রী শেখ হাসিনা।দিসবটি উপলক্ষে বেসরকারি প্রতিষ্ঠান ওয়েলফেয়ার সোসাইটি ফর মেন্টাল হেলথ অ্যান্ড রিহ্যাবিলিটেশন আজ সকাল ১০টায় ঢাকা রিপোর্টার্স ইউনিটি মিলনায়তনে একটি আলোচনা সভার আয়োজন করেছে। অন্যদিকে ঢাকা বিশ্ববিদ্যালয়ের চিকিৎসা মনোবিজ্ঞান বিভাগ ২৮ ও ২৯ অক্টোবর ছাত্র-শিক্ষক কেন্দ্রে (টিএসসি) মানসিক স্বাস্থ্যমেলা করবে।
