
ব্রাহ্মণবাড়িয়ার আশুগঞ্জে প্রায় দুই ফুট লম্বা একটি রকেট লঞ্চার উদ্ধার করেছে পুলিশ। গত রোববার সন্ধ্যায় উপজেলার সদর ইউনিয়নের সোনারামপুর এলাকার একটি খাল থেকে পুলিশ এটি উদ্ধার করে। আশুগঞ্জ থানা-পুলিশের ভারপ্রাপ্ত কর্মকর্তা (ওসি) সেলিম উদ্দিন জানান, সন্ধ্যায় সোনারামপুর এলাকার একটি খালে স্থানীয় লোকজন মাছ ধরছিলেন। এ সময় তাঁরা খালে রকেট লঞ্চারটি দেখতে পান। খবর পেয়ে পুলিশ সন্ধ্যার পর এটি উদ্ধার করে থানায় নিয়ে যায়। রকেট লঞ্চারটি ২২ থেকে ২৪ ইঞ্চি লম্বা। এটি নষ্ট ছিল। এ ব্যাপারে থানায় জিডি করা হয়েছে। 
