
বাজি ধরে পুকুরে ডুবসাঁতার দিতে গিয়ে প্রাণ হারিয়েছেন ইব্রাহিম মিয়া নামে এক ব্যাংক কর্মকর্তা। গতকাল হবিগঞ্জের আজমিরীগঞ্জ উপজেলা শহরে গতকাল এ ঘটনা ঘটে।ইব্রাহিম মিয়া (৩৫) সোনালী ব্যাংক হবিগঞ্জের আজমিরীগঞ্জ শাখায় কর্মরত ছিলেন। তাঁর বাড়ি টাঙ্গাইলের মির্জাপুর উপজেলায়।পুলিশ ও এলাকাবাসী সূত্রে জানা গেছে, গতকাল সকালে আজমিরীগঞ্জ উপজেলা শহরের সরকারি কোয়ার্টারের পুকরে গোসল করতে যান ইব্রাহিম মিয়া ও তাঁর দুই সহকর্মী। এ সময় তাঁরা এক ডুবে পুকুরের এক পাড় থেকে অন্য পাড়ে যাওয়ার বাজি ধরেন। এ জন্য একসঙ্গে তাঁরা পুকুরে ঝাঁপও দেন। দুজন এক ডুবে এ পাড়া থেকে অপর পাড়ে যেতে পারলেও ইব্রাহিম মিয়া তা পারেননি। ১০ মিনিট পরও তাঁকে দেখতে না পেয়ে চিন্তায় পড়ে যান তাঁর দুই সহকর্মী ও পুকুরপাড়ে থাকা আরও দু-তিনজন প্রত্যক্ষদর্শী। কিছুক্ষণ পর তাঁরা দেখতে পান ইব্রাহিম মিয়া পানিতে ভেসে উঠেছেন। তাৎক্ষণিকভাবে তাঁরা তাঁকে আজমিরীগঞ্জ উপজেলা স্বাস্থ্য কমপ্লেক্সে নিয়ে গেলে চিকিৎসকেরা তাঁকে মৃত ঘোষণা করেন।ইব্রাহিম মিয়া সোনালী ব্যাংক আজমিরীগঞ্জ শাখার ক্যাশ ইনচার্জ ছিলেন। তাঁর মৃত্যুর খবর পেয়ে সহকর্মীরা ছুটে যান হাসপাতালে। তিনি বছর ধরে তিনি ওই শাখায় কর্মরত। খবর পেয়ে পুলিশ সেখানে গিয়ে তাঁর লাশ উদ্ধার করে ময়নাতদন্তের জন্য হবিগঞ্জ সদর হাসপাতালে পাঠায়। আজমিরীগঞ্জ থানার ওসি অহিদুর রহমান পিপিএম বলেন, ইব্রাহিম মিয়ার লাশ হবিগঞ্জ সদর হাসপাতালে থেকে পরিবারের কাছে হস্তান্তর করা হবে।
