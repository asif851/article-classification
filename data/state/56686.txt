
গাজীপুর সদর উপজেলার রাজেন্দ্রপুর এলাকার গজারিবন থেকে গতকাল সোমবার দুপুরে এক যুবকের (৩২) লাশ উদ্ধার করেছে পুলিশ। তাঁর পরিচয় নিশ্চিত হওয়া যায়নি। যুবকের পরনে নীল রঙের প্যান্ট ও ভরা হাতা জামা ছিল। জামার নিচে লাল টি-শার্ট ছিল। ময়নাতদন্তের জন্য লাশটি গাজীপুরের শহীদ তাজউদ্দীন আহমদ মেডিকেল কলেজ হাসপাতালের মর্গে পাঠানো হয়েছে। পুলিশের ধারণা, দুর্বৃত্তরা ওই যুবককে শ্বাসরোধে হত্যা করেছে। এ ঘটনায় জয়দেবপুর থানায় হত্যা মামলা হয়েছে। গাজীপুর প্রতিনিধি
