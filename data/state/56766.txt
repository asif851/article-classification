
১০ ট্রাক অস্ত্র মামলায় জামায়াতে ইসলামীর আমির ও চারদলীয় জোট সরকারের শিল্পমন্ত্রী মতিউর রহমান নিজামী নিজেকে নির্দোষ দাবি করেছেন। আজ মঙ্গলবার দুপুরে চট্টগ্রামের বিশেষ ট্রাইব্যুনাল-১-এর বিচারক এস এম মজিবুর রহমানের আদালতে ফৌজদারি কার্যবিধির ৩৪২ ধারার পরীক্ষায় এ দাবি করেন নিজামী।এ বিষয়ে নিজামী লিখিত বক্তব্য ও সাফাই সাক্ষীর তালিকা দেবেন বলেও আদালতে জানান।এ মামলার কার্যক্রম বুধবার পর্যন্ত মুলতবি ঘোষণা করেন আদালত।রাষ্ট্রপক্ষের কৌঁসুলি মহানগর পিপি কামাল উদ্দিন আহাম্মদ শুনানির শুরুতেই এ ঘটনায় নিজামীর সম্পৃক্ততা আছে বলে আদালতে দাবি করেন। পরে নিজামী তাঁর বক্তব্যে নিজেকে নির্দোষ দাবি করেন।২০০৪ সালের ১ এপ্রিল নগরের সিইউএফএল জেটিঘাটে ১০ ট্রাক অস্ত্রের চালান ধরা পড়ে।
 
