
ফেনীর ফুলগাজী উপজেলা পরিষদের চেয়ারম্যান ও উপজেলা আওয়ামী লীগের সভাপতি একরামুল হক হত্যা মামলার অভিযোগপত্রভুক্ত আসামি মো. আরিফ ওরফে নাতি আরিফকে গ্রেপ্তার করেছে র‌্যাব।
মো. আরিফের বাড়ি শহরের বিরিঞ্চি এলাকায়। তিনি যুবলীগের কর্মী হিসেবে পরিচিত। র‌্যাব সূত্র জানায়, র‌্যাব সদস্যরা গতকাল সোমবার রাত নয়টার দিকে শহরের একাডেমি এলাকা থেকে মো. আরিফকে গ্রেপ্তার করেন।
এ নিয়ে এই হত্যা মামলায় অভিযোগপত্রভুক্ত ৫৬ জন আসামির মধ্যে ৩২ জনকে গ্রেপ্তার করা হয়েছে। জেলা আওয়ামী লীগের যুগ্ম সাধারণ সম্পাদক জাহাঙ্গীর আদেল ও ফেনী পৌর যুবলীগের যুগ্ম আহ্বায়ক জিয়াউল আলম ওরফে মিস্টারসহ ২৪ জন এখনো পলাতক।
