
চট্টগ্রামের নগরের খুলশী ওয়্যারলেস কলোনি এলাকায় ককটেল বিস্ফোরণে দুই যুবক আহত হয়েছেন। আজ শনিবার বেলা পৌনে একটার দিকে এ ঘটনা ঘটে।আহত ব্যক্তিরা হলেন মো. মনির (২৯) ও মো. মনা (২৮)। তাঁদের চট্টগ্রাম মেডিকের কলেজ হাসপাতালে ভর্তি করা হয়েছে।পুলিশের দাবি, আহত মনির ও মনা বোমাবাজ। মনির শিবির কর্মী এবং মনা বিএনপি কর্মী।খুলশী থানার পরিদর্শক (ইন্সপেক্টর-তদন্ত) সুকান্ত চক্রবর্তীর ভাষ্য, দুপুরে ওয়্যারলেস কলোনি এলাকার একটি দোকানে বসে তাঁরা আড্ডা দিচ্ছিলেন। এ সময় শহরের বিভিন্ন স্থানে হামলার উদ্দেশ্যে তাঁরা ককটলে বহন করছিলেন। টহল পুলিশ দেখে পালাতে দৌড় দিলে তাঁদের সঙ্গে থাকা ককটেল রাস্তার ওপর পড়ে বিস্ফোরিত হয়। এতে ককটেলের স্প্লিন্টার তাঁদের পায়ে বিদ্ধ হয়ে তাঁরা আহত হন।
এ ঘটনায় মামলা করার প্রস্তুতি চলছে বলে জানান পুলিশের ওই কর্মকর্তা।
