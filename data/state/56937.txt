
বিভাগীয় পর্যায়ের সৃজনশীল মেধা অন্বেষণ প্রতিযোগিতা-২০১৫ গতকাল রোববার সকালে রাজশাহী সরকারি বালিকা বিদ্যালয়ে অনুষ্ঠিত হয়েছে।অংশগ্রহণকারী প্রতিযোগীদের তিনটি গ্রুপ ও চারটি বিষয়ে ভাগ করা হয়। ষষ্ঠ থেকে অষ্টম শ্রেণি ‘ক’, নবম-দশম ‘খ’ ও একাদশ-দ্বাদশ শ্রেণি ‘গ’ গ্রুপে ভাগ করা হয়। বিষয়গুলো হলো ভাষা ও সাহিত্য, বাংলাদেশ স্টাডিজ ও মুক্তিযুদ্ধ, গণিত ও কম্পিউটার এবং দৈনন্দিন বিজ্ঞান। প্রতি গ্রুপ থেকে চারটি বিষয়ে একজন করে মোট ১২ জনকে সেরা নির্বাচন করা হয়। এই ১২ জন ২১ মার্চ ঢাকায় জাতীয় প্রতিযোগিতায় অংশ নেবে।বিজয়ীরা হলো ভাষা ও সাহিত্যে ‘ক’ গ্রুপে আখতার জাহান, ‘খ’ গ্রুপে জান্নাতুল ফেরদৌস এবং ‘গ’ গ্রুপে অনিকা বুশরা। দৈনন্দিন বিজ্ঞান বিষয়ে ‘ক’ গ্রুপে জান্নাতুল ফেরদৌস, ‘খ’ গ্রুপে ফারজানা বিনতে সিদ্দিকা ও ‘গ’ গ্রুপে শামছুন্নাহার শাম্মী। গণিত ও কম্পিউটার বিষয়ে ‘ক’ গ্রুপে রুবাইয়াত জালাল, ‘খ’ গ্রুপে শামীম আল মামুন ও ‘গ’ গ্রুপে ইসতিয়াক কবির। বাংলাদেশ স্টাডিজ ও মুক্তিযুদ্ধ বিষয়ে ‘ক’ গ্রুপে সাদিয়া তাসনিম, ‘খ’ গ্রুপে নুসাইবা বিনতে জালাল ও ‘গ’ গ্রুপে ইমরুল হক।
