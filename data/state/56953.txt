
হবিগঞ্জে তিন দিনব্যাপী বিজ্ঞান ও প্রযুক্তি মেলা শুরু হয়েছে। গতকাল রোববার হবিগঞ্জের জেলা প্রশাসক মো. জয়নাল আবেদীন এ মেলার উদ্বোধন করেন। হবিগঞ্জ সরকারি উচ্চবিদ্যালয়ের মাঠে অনুষ্ঠিত এ মেলায় বক্তারা বলেন, এই যুগে শিক্ষার্থীদের বিজ্ঞান ও প্রযুক্তিনির্ভর পড়াশোনা করতে হবে। যুগের সঙ্গে তাল মিলিয়ে শিক্ষার্থীদের বিজ্ঞান নিয়ে বেশি বেশি পড়াশোনা করা দরকার। হবিগঞ্জের অতিরিক্ত জেলা প্রশাসক মো. আবদুর রউফের সভাপতিত্বে এতে বক্তব্য দেন হবিগঞ্জ সরকারি উচ্চবিদ্যালয়ের প্রধান শিক্ষক মো. গফফার আহমেদ, শিক্ষার্থী ইশতিয়াক আহমেদ ও ফাহিম মুনতাসির প্রমুখ।
