
অবশেষে সিলেট কৃষি বিশ্ববিদ্যালয়ের শিক্ষকেরা তাঁদের আন্দোলন কর্মসূচি স্থগিত করে ক্লাসে ফেরার ঘোষণা দিয়েছেন। আজ সোমবার থেকে তাঁরা ক্লাস নেবেন।গতকাল রোববার বিশ্ববিদ্যালয় শিক্ষক সমিতির সভাপতি স্বাক্ষরিত এক সংবাদ বিজ্ঞপ্তিতে এ তথ্য জানানো হয়। পছন্দের শিক্ষক নিয়োগ দেওয়া না-দেওয়া নিয়ে গত ১৫ মার্চ বিশ্ববিদ্যালয়ের রেজিস্ট্রার ও প্রক্টরের মধ্যে হাতাহাতির ঘটনা ঘটে। পরের দিন থেকে রেজিস্ট্রারের দৃষ্টান্তমূলক শাস্তির দাবিতে ক্লাস বর্জন কর্মসূচি পালন করে আসছিলেন শিক্ষকেরা। আর প্রক্টরের পদত্যাগ চেয়ে অফিসার্স পরিষদ কর্মবিরতি পালন করতে থাকে।
