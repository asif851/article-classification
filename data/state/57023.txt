
দেশের বিভিন্ন স্থানে মুড়িমুড়কির মতো ক্লিনিক গড়ে উঠছে বলে মন্তব্য করেছেন স্বাস্থ্যমন্ত্রী মোহাম্মদ নাসিম।গতকাল বৃহস্পতিবার জাতীয় সংসদে সরকারদলীয় সাংসদ আবদুল মতিন খসরুর সম্পূরক প্রশ্নের জবাবে স্বাস্থ্যমন্ত্রী বলেন, ‘দেশের বিভিন্ন স্থানে মুড়িমুড়কির মতো ক্লিনিক হচ্ছে। এগুলো হাসপাতাল নয়। কেউ চাইলে চায়নিজ রেস্টুরেন্ট করতে পারে। কিন্তু নীতিমালা ছাড়া এভাবে হাসপাতাল করা যায় না।’সরকারদলীয় সাংসদ মো. ইসরাফিল আলমের এক প্রশ্নের জবাবে স্বাস্থ্যমন্ত্রী বলেন, সরকারি হিসাব অনুযায়ী দেশে (নভেম্বর ২০১৫) ৪ হাজার ১৪৩ জন এইচআইভি আক্রান্ত রয়েছে। আরেক প্রশ্নের জবাবে তিনি বলেন, বর্তমানে স্বাস্থ্য অধিদপ্তরে একটি ও ৪২টি হাসপাতালে উন্নতমানের টেলি মেডিসিন কার্যক্রম চালু করা হয়েছে।নুরুন্নবী চৌধুরীর প্রশ্নের জবাবে মোহাম্মদ নাসিম বলেন, টেলি মেডিসিন কার্যক্রমের মাধ্যমে গত পাঁচ বছরে ১৮ হাজার ১৫২ জনকে বিশেষায়িত সেবা দেওয়া হয়েছে।
