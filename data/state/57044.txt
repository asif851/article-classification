
কিশোরগঞ্জের বাজিতপুর উপজেলার জহুরুল ইসলাম মেডিকেল কলেজ হাসপাতালের লেকের পানি থেকে রাজন পাড়া জুলি (২৫) নামের নেপালি এক শিক্ষার্থীর লাশ উদ্ধার করা হয়েছে।
আজ বৃহস্পতিবার ভোর ছয়টার দিকে বাজিতপুর থানার পুলিশ ওই শিক্ষার্থীর লাশ উদ্ধার করে। নিহত রাজন নেপালের কৃষ্ণ প্রসাদ পাড়া জুলির ছেলে। তিনি জহুরুল ইসলাম মেডিকেল কলেজের শেষ বর্ষের শিক্ষার্থী ছিলেন।
বাজিতপুর থানার ভারপ্রাপ্ত কর্মকর্তা (ওসি) সুব্রত কুমার সাহা প্রথম আলোকে বলেন, প্রাথমিকভাবে ধারণা করা হচ্ছে রাজন পাড়া পানিতে ডুবে মারা যেতে পারেন। ময়নাতদন্তের জন্য লাশ জেলা সদর হাসপাতালে পাঠানো হয়েছে।
