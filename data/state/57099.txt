
পর্যটকদের নিরাপত্তা নিশ্চিত করতে পটুয়াখালীর কুয়াকাটা সমুদ্রসৈকতে টুরিস্ট পুলিশের কার্যক্রম শুরু হয়েছে। গতকাল রোববার সকালে এক মোটর শোভাযাত্রার মধ্য দিয়ে কুয়াকাটা টুরিস্ট পুলিশের কার্যক্রম আনুষ্ঠানিকভাবে শুরু হয়। একজন অতিরিক্ত পুলিশ সুপার, একজন ভারপ্রাপ্ত কর্মকর্তাসহ কুয়াকাটা টুরিস্ট পুলিশের মোট জনবল ৪৫ জন। এরই মধ্যে ৩০ জন ক্যাম্পে পৌঁছে কাজ শুরু করেছেন। বাকি সদস্যরা দু-এক দিনের মধ্যে যোগদান করবেন। ২০১৩ সালের ৩১ ডিসেম্বর টুরিস্ট পুলিশ গঠন করা হয়। এর ধারাবাহিকতায় কুয়াকাটা টুরিস্ট পুলিশ গঠন করা হলো। 
