

অবশেষে পুরান ঢাকার লালবাগের শহীদ হাজি আবদুল আলীম ঈদগা খেলার মাঠের সংস্কার কাজ শুরু হয়েছে। অযত্ন-অবহেলায় এই মাঠটি দীর্ঘদিন ধরে খেলাধুলার অনুপযোগী ছিল।এই খেলার মাঠের সংস্কার কাজ শরু হওয়ায় মহল্লার শিশু-কিশোর ও যুবকদের মনে স্বস্তি ফিরেছে। এই মাঠটি পুরান ঢাকার মধ্যে আয়তনে অন্যতম বড় বলে জানিয়েছেন তারা। গত ৮ সেপ্টেম্বর ‘লালবাগের ঈদগাহ মাঠটি খেলার অনুপযোগী’ শিরোনামে প্রথমা আলোতে এ​কটি প্রতিবেদন ছাপানো হয়েছিল এলাকাটি ঢাকা দক্ষিণ সিটি করপোরেশনের (ডিএসসিসি) ২৬ নম্বর ওয়ার্ডের অন্তর্ভুক্ত।গতকাল বৃহস্পতিবার সরেজমিনে দেখা যায়, একটি বুলডোজার দিয়ে এই মাঠে মাটি ফেলা হচ্ছে। আরেকটি যন্ত্র দিয়ে এই মাটি সমান করা করার কাজ চলছে৷ ইতিমধ্যে মাঠের প্রায় ৯০ শতাংশে মাটি ফেলা সম্পন্ন হয়েছে। এর মধ্যেই মাঠে কয়েকটি দলে ক্রিকেট খেলছেন মহল্লার শিশু-কিশোরেরা, উড়ছে ধুলাবালি মাঠের পূর্ব পাশে রয়েছে ওরিয়েন্ট স্পোর্টিং ক্লাব। ক্লাবের ভেতর কাউকে পাওয়া যায়নি। পশ্চিম ও উত্তর পাশের বিভিন্ন জায়গায় বাঁশ গেড়ে হাসপাতালের কাপড় শুকানো হচ্ছে। স্থানীয়রা জানিয়েছেন, এসব কাপড় ঢাকা মেডিকেল কলেজ হাসপাতালে।মো. শাহিন এই মাঠে নিয়মিত ক্রিকেট খেলেন। স্থানীয় এই যুবক বলেন, অনেক দিন ধরে বেহাল অবস্থায় পড়ে ছিল এই মাঠ। এতে তারা নিয়মিত খেলাধুলা করতে পারতেন না। বৃষ্টি হলেই মাঠে কাদাপানির মাখামাখি হতো। আর শুষ্ক মৌসুমে বাতাসে উড়ে ধুলাবালি। এখন তা সংস্কার করায় মহল্লার শিশু-কিশোরসহ সবাই খুশি।স্থানীয় কয়েকজন বললেন, তিন বছর আগে এই মাঠে লেগুনা, পিকআপ রাখা হতো। ভেতরে অনেক দোকানপাটও ছিল। এতে মাঠটি দিনে দিনে খেলাধুলার অনুপযোগী হয়ে যায়৷ পরে তা উচ্ছেদ করে ডিএসসিসি। কিন্তু এত দিন তা সংস্কার করা হয়নিজানতে চাইলে ২৬ নম্বর ওয়ার্ডের কাউন্সিলর হাসিবুর রহমান প্রথম আলোকে বলেন, ওই খেলার মাঠসহ ঢাকা শহরের ৩১টি পার্ক ও খেলার মাঠের উন্নয়ন প্রকল্প নিয়েছে ডিএসসিসি। ইতিমধ্যে এই মাঠসহ অন্যগুলোর নকশা চূড়ান্ত করা হয়েছে। শিগগিরই দরপত্র চূড়ান্ত করে নকশা অনুযায়ী কাজ শুরু করবে ঠিকাদার প্রতিষ্ঠান। এর আগে সাময়িক ভাবে মাঠটি খেলাধুলার উপযোগী করতেই মাটি ফেলা হচ্ছে। তিনি বলেন, ‘এই মাঠটি পুরান ঢাকার মধ্যে অন্যতম বড়। এখানে ওরিয়েন্ট স্পোর্টিং ক্লাবের খেলোয়াড়েরা নিয়মিত প্র্যাকটিস করেন। এ ছাড়া মহল্লার অনেকেই এই মাঠে প্রীতি ম্যাচ ও টুর্নামেন্টের আয়োজন করেন।’
