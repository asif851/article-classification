
বিএনপির চেয়ারপারসন খালেদা জিয়াকে ২১ আগস্টের গ্রেনেড হামলা, মানুষ পুড়িয়ে হত্যা ও জ​ঙ্গিবাদের পৃষ্ঠপোষকতার জন্য বিচারের সম্মুখীন হওয়ার প্রস্তুতি নিতে বললেন তথ্যমন্ত্রী হাসানুল হক ইনু। আজ রোববার বেলা ১১টার দিকে কুষ্টিয়া সার্কিট হাউসে মতবিনিময় সভায় তিনি এ কথা বলেন।বিচার ও সাজার মধ্য দিয়ে রাজনীতির ময়দান থেকে খুনিদের চিরবিদায় জানানোর ব্যবস্থা করা হবে বলে তথ্যমন্ত্রী ও জাতীয় সমাজতান্ত্রিক দলের (জাসদ) প্রধান ইনু মন্তব্য করেন।হাসানুল হক ইনু বলেন, খালেদা জিয়ার সব রকম সন্ত্রাস, চক্রান্ত ও নাশকতা ভেস্তে দিয়ে প্রধানমন্ত্রী শেখ হাসিনার নেতৃত্বে বাংলাদেশ চমৎকার অগ্রগতি সাধন করেছে। আন্তর্জাতিক মহল বাংলাদেশের উন্নয়নের প্রশংসা করছেন, শেখ হাসিনার প্রশংসা করছেন। আর খালেদা জিয়া হঠাৎ করে তড়িঘড়ি আবার নির্বাচনের দাবি উত্থাপন করেছেন। নির্বাচন সময়মতোই হবে, এ নিয়ে পরিস্থিতি ঘোলাটে করার কোনো অবকাশ নেই।এ সময় জেলা জাসদের সভাপতি গোলাম মহসিন, যুগ্ম সাধারণ সম্পাদক জিল্লুর রহমান দলীয় নেতা-কর্মীরা উপস্থিত ছিলেন।
