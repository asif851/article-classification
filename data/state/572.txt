
আওয়ামী লীগের কেন্দ্রীয় নির্বাহী কমিটির সদস্য ও রাজশাহী মহানগরের সভাপতি এ এইচ এম খায়রুজ্জামান লিটনের বাড়িতে বোমা হামলার প্রতিবাদে বিক্ষোভ মিছিল করেছে রাজশাহী বিশ্ববিদ্যালয় শাখা ছাত্রলীগ। গতকাল মঙ্গলবার দুপুরে বিশ্ববিদ্যালয়ের প্রধান ফটক থেকে মিছিলটি শুরু হয়ে কাজলা ফটকে গিয়ে শেষ হয়। মিছিল শেষে সেখানে একটি সমাবেশ অনুষ্ঠিত হয়। বিশ্ববিদ্যালয়ের ছাত্রলীগের ভারপ্রাপ্ত সাধারণ সম্পাদক খালেদ হাসানের সঞ্চালনায় সমাবেশে বক্তব্য দেন ছাত্রলীগের সভাপতি মিজানুর রহমান। 
