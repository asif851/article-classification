
কঙ্গোতে জাতিসংঘ শান্তিরক্ষা মিশনে বাংলাদেশ ব্যাটালিয়নে কর্মরত সৈনিক মো. আমির হোসেন (২৯) হূদযন্ত্রের ক্রিয়া বন্ধ হয়ে মারা গেছেন (ইন্ন লিল্ল্লাহি ওয়া ইন্না ইলাইহি রাজিউন)। ৮ মার্চ কঙ্গোর স্থানীয় সময় সকাল পৌনে আটটায় তিনি মারা যান।
আজ সোমবার বিকেলে আন্তঃবাহিনী জনসংযোগ পরিদপ্তরের (আইএসপিআর) সংবাদ বিজ্ঞপ্তিতে এ খরব জানানো হয়েছে।
মো. আমির হোসেন ২০০৩ সালের ১৬ জানুয়ারি বাংলাদেশ সেনাবাহিনীতে যোগ দেন। গত বছরের ২৯ অক্টোবর ব্যানব্যাট-১/১৫-এর সঙ্গে জাতিসংঘ শান্তিরক্ষা মিশনে কঙ্গো যান তিনি।
আমির হোসেনের স্ত্রী ও এক ছেলে রয়েছে। তাঁর মৃত্যুতে বাংলাদেশ সেনাবাহিনী গভীর শোক প্রকাশ এবং তাঁর পরিবারের প্রতি সহানুভূতি জানাচ্ছে।
 
