
সিলেট নগরের মেন্দিবাগ এলাকায় শাহজালাল সিটি কলেজে মুক্তিযুদ্ধ কর্নার উদ্বোধন করা হয়েছে। কলেজের প্রতিষ্ঠাতা ও অধ্যক্ষ এনামূল হক সরদার গত বৃহস্পতিবার মুক্তিযুদ্ধ কর্নার আনুষ্ঠানিক উদ্বোধন করেন। গতকাল শুক্রবার ছুটির দিন কর্নারটি সর্বসাধারণের জন্য উন্মুক্ত করে দেওয়া হয়। কলেজ ভবনের অষ্টম তলায় মুক্তিযুদ্ধ কর্নারটি শিক্ষার্থী ছাড়াও সর্বসাধারণের জন্য উন্মুক্ত থাকবে। উপাধ্যক্ষ আবদুল হান্নান চৌধুরী জানান, মুক্তিযুদ্ধ কর্নার ১৭৫৭ সালে পলাশীর যুদ্ধ থেকে শুরু করে স্বাধিকার আন্দোলনের সব প্রামাণ্যচিত্র ও দলিলাদি-পুস্তক ও ১৯৭০ সালের সাধারণ নির্বাচন থেকে মুক্তিযুদ্ধ, পাকিস্তানি বাহিনীর আত্মসমর্পণ, বিজয়ের চিত্র, তথ্য স্থান পেয়েছে। নিজস্ব প্রতিবেদক, সিলেট|
