
চুয়াডাঙ্গার দামুড়হুদা উপজেলার জগন্নাথপুর সীমান্ত থেকে গত বুধবার রাতে চারজনকে গ্রেপ্তার করা হয়েছে। অবৈধভাবে সীমান্ত পার হয়ে ভারতে প্রবেশের চেষ্টাকালে তাঁদের আটক করেন বর্ডার গার্ড বাংলাদেশের (বিজিবি) সদস্যরা। এ ঘটনায় তাঁদের বিরুদ্ধে একটি মামলা দায়ের করা হয়েছে।
তাঁরা হলেন দামুড়হুদার হুদাপাড়া গ্রামের রমজান আলী (৪০), জসিম মণ্ডল (২৫), শমসের আলী (২০) ও নাজমুল হোসেন।
বিজিবি-৬ ব্যাটালিয়নের পরিচালক লেফটেন্যান্ট কর্নেল এস এম মনিরুজ্জামান ঘটনার সত্যতা নিশ্চিত করেছেন।  সদর থানার ওসি লিয়াকত হোসেন জানান, গতকাল বৃহস্পতিবার বিজিবির হাবিলদার মিন্টু মিয়া থানায় মামলা করছেন। তাঁদের কারাগারে পাঠানো হয়েছে।
 
