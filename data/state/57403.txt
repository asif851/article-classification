
প্রধানমন্ত্রী শেখ হাসিনা ভুটানে তিন দিনের সরকারি সফর শেষে আজ বৃহস্পতিবার সকালে দেশে ফিরেছেন। দ্রুক এয়ারলাইনসের একটি ভিভিআইপি ফ্লাইট প্রধানমন্ত্রী ও তাঁর সফরসঙ্গীদের নিয়ে সকাল সাড়ে নয়টার একটু পরে হজরত শাহজালাল আন্তর্জাতিক বিমানবন্দরে অবতরণ করে। খবর বাসসের।
অটিজম–বিষয়ক আন্তর্জাতিক একটি কনফারেন্সে যোগ দিতে প্রধানমন্ত্রী গত মঙ্গলবার তিন দিনের সরকারি সফরে ভুটানে যান।
ভুটানের প্রধানমন্ত্রী তেসারিং তোবগে এবং থিম্পুতে বাংলাদেশের রাষ্ট্রদূত জিষ্ণু রায়চৌধুরী সে দেশের বিমানবন্দরে প্রধানমন্ত্রী শেখ হাসিনাকে বিদায় জানান। বিমানবন্দরে যাওয়ার পথে স্কুলের শিক্ষার্থীরা সারিবদ্ধভাবে দাঁড়িয়ে দুই দেশের পতাকা নেড়ে প্রধানমন্ত্রীকে বিদায় জানান।
অটিজম–বিষয়ক আন্তর্জাতিক কনফারেন্সে যোগ দিতে প্রধানমন্ত্রী গত মঙ্গলবার তিন দিনের সরকারি সফরে ভুটান যান।
