
আগামী ১ ডিসেম্বর দেশের ৩১টি জেলায় স্মার্ট জাতীয় পরিচয়পত্র (স্মার্ট কার্ড) বিতরণ শুরু করবে নির্বাচন কমিশন (ইসি)।গত মঙ্গলবার ইসির আইডেনটিফিকেশন সিস্টেম ফর এনহ্যান্সিং অ্যাকসেস টু সার্ভিসেস (আইডিইএ) প্রকল্পের স্টিয়ারিং কমিটির সভায় এই সিদ্ধান্ত হয় বলে সংশ্লিষ্ট সূত্রে জানা গেছে। আগামী বছরের ডিসেম্বরের মধ্যে ইসি সব ভোটারকে স্মার্ট কার্ড দিতে চায়।ডিসেম্বরে যেসব জেলায় স্মার্ট কার্ড বিতরণ করা হবে সেগুলো হলো ঢাকা সার্কেল ইউনিয়ন, নারায়ণগঞ্জের বন্দর, রাজশাহীর পবা, চট্টগ্রামের আনোয়ারা, পঞ্চগড় সদর, বগুড়া সদর, জয়পুরহাট সদর, গাইবান্ধা সদর, কুড়িগ্রাম সদর, লালমনিরহাট সদর, নীলফামারী সদর, দিনাজপুর সদর, ঠাকুরগাঁও সদর, গোপালগঞ্জের টুঙ্গিপাড়া, বান্দরবান সদর, খাগড়াছড়ি সদর, রাঙামাটি সদর, পিরোজপুর সদর, শরীয়তপুর সদর, ঝালকাঠি সদর, সুনামগঞ্জ সদর, মেহেরপুর সদর, বরগুনা সদর, বাগেরহাট সদর, নড়াইল সদর, হবিগঞ্জ সদর, কক্সবাজার সদর, নেত্রকোনা সদর, নোয়াখালী সদর, পটুয়াখালী সদর ও পাবনার সদর উপজেলা। এখন ঢাকা, রাজশাহী, খুলনা, বরিশাল, চট্টগ্রাম, সিলেট, কুমিল্লা সিটি করপোরেশনে স্মার্ট কার্ড বিতরণের কাজ চলছে। গতকাল বুধবার ঢাকার সাভার, ২৬ নভেম্বর নারায়ণগঞ্জ সিটি করপোরেশন এবং ২৮ নভেম্বর গাজীপুর সিটি করপোরেশনে স্মার্ট কার্ড বিতরণ শুরু হবে।
 
