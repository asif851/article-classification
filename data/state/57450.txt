
অপহরণের তিন দিন পর গতকাল বুধবার ভোর রাতে তরিকুল ইসলাম (২৮) নামের এক যুবককে উদ্ধার করা হয়েছে। গত রোববার ঝিনাইদহ সদর উপজেলার গান্না ইউনিয়নের কাশিমপুর গ্রাম থেকে সন্ত্রাসীরা তাঁকে অপহরণ করে নিয়ে যায়।গতকাল ভোররাতে কোটচাঁদপুর শহর থেকে তাঁকে উদ্ধার করা হয়। তিনি কাশিমপুর গ্রামের গহর আলীর ছেলে।তরিকুলের বাবা গহর আলী জানান, তরিকুল ইসলাম ও তাঁদের গ্রামের বদর উদ্দিনের ছেলে মহির উদ্দিন প্রতিদিন রাতে মাঠে আমবাগান পাহারা দিতেন। রোববার রাত দুইটার দিকে চার-পাঁচজন অস্ত্রধারী বাগানে এসে তরিকুল ও মহির উদ্দিনকে অপহরণ করে নিয়ে যায়। পরে মহির উদ্দিনকে ছেড়ে দিলেও তরিকুলকে তারা আটকে রাখে।
