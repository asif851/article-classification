
ঢাকার সবচেয়ে বড় টাইলসের বাজার সোনারগাঁও রোডে (বাংলামটর) আকিজ সিরামিকসের বিশেষ প্রদর্শনী কেন্দ্র ‘এক্সপিরিয়েন্স’-এর উদ্বোধন করা হয়েছে। গত শুক্রবার এক অনাড়ম্বর অনুষ্ঠানের মাধ্যমে আকিজ গ্রুপের প্রতিষ্ঠাতা মরহুম সেখ আকিজ উদ্দিনের স্ত্রী মনোয়ারা বেগম কেন্দ্রটির উদ্বোধন করেন। এ সময় গ্রুপের ব্যবস্থাপনা পরিচালক সেখ বশির উদ্দিন, চেয়ারম্যান সেখ নাসিরউদ্দিন (সিআইপি), পরিচালক সেখ শামীমউদ্দিন, সেখ জসীমউদ্দিন, সেখ জামিলউদ্দিন, নির্বাহী পরিচালক (মানবসম্পদ ও প্রশাসন বিভাগ)) বদরুজ্জামান চৌধুরী, মহাব্যবস্থাপক এ কে এম জিয়াউল ইসলাম, উপমহাব্যবস্থাপক (বিক্রয় ও বাজারজাতকরণ) মো. আবু হাসান তালুকদার প্রমুখ উপস্থিত ছিলেন। বিজ্ঞপ্তি।
