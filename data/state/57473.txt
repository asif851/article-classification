
কক্সবাজারের টেকনাফ থেকে গতকাল বুধবার ভোরে মানব পাচার মামলার পলাতক আসামি নুরুল ইসলাম ওরফে নুরু সালামকে (৫০) গ্রেপ্তার করেছে পুলিশ। তাঁর বাড়ি টেকনাফ সদর ইউনিয়নের হাবিবছড়া গ্রামে।টেকনাফ মডেল থানার ভারপ্রাপ্ত কর্মকর্তা (ওসি) মো. আতাউর রহমান খোন্দকার প্রথম আলোকে বলেন, গোপন তথ্যের ভিত্তিতে উপজেলার সদর ইউনিয়নের হাবিবছড়া গ্রাম থেকে নুরুল ইসলামকে গ্রেপ্তার করা হয়। তাঁর বিরুদ্ধে মানব পাচারের অভিযোগে করা দুটি মামলায় গ্রেপ্তারি পরোয়ানা রয়েছে।
