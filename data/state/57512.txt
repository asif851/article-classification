
বগুড়ার শেরপুর উপজেলার শাহবন্দেগী ইউনিয়নের রাজবাড়ী গ্রামের রাজা বল্লাল সেনের বাড়ির উঁচু ভিটার খননকাজ গতকাল বুধবার বন্ধ করে দিয়েছে প্রত্নতত্ত্ব বিভাগ। খননস্থল থেকে সরিয়ে নেওয়া হয়েছে মাটি কাটার যন্ত্র।গতকাল ওই মাটি খননস্থল পরিদর্শনে আসেন রাজশাহী প্রত্নতত্ত্ব বিভাগীয় পরিচালক (চলতি দায়িত্ব) নাহিদা সুলতানা।এ সময় তিনি প্রথম আলোকে জানান, খননে সন্ধান পাওয়া পুরাকীর্তিগুলো একাদশ শতকের। তিনি দ্রুতই তাঁর বিভাগীয় ঊর্ধ্বতন কর্মকর্তাকে প্রতিবেদন পাঠিয়ে এ সমৃদ্ধ এলাকা সংরক্ষণে প্রয়োজনীয় পদক্ষেপ নেবেন।
