
রত্নগর্ভা মা আয়েশা ফয়েজ আর নেই (ইন্না লিল্লাহি ওয়া ইন্না ইলাহি রাজিউন)। আজ শনিবার সকালে রাজধানীর ল্যাবএইড হাসপাতালে চিকিৎসাধীন অবস্থায় তিনি মারা যান। তাঁর বয়স হয়েছিল ৮৪ বছর। বেশ কিছুদিন ধরে তিনি কিডনিসহ বিভিন্ন শারীরিক সমস্যায় ভুগছিলেন। তিনি প্রয়াত জনপ্রিয় কথাসাহিত্যিক হ‌ুমায়ূন আহমেদ, শিক্ষাবিদ ও লেখক জাফর ইকবাল এবং কাটু‌র্নিস্ট আহসান হাবীবের মা।পরিবারের পক্ষ থেকে জানানো হয়, বাদ জোহর পল্লবীতে আহসান হাবীবের বাসার পাশের মসজিদে জানাজা হবে। পরে নেত্রকোনার মোহনগঞ্জে পারিবারিক কবরস্থানে তাঁর মরদেহ দাফন করা হবে।১২ সেপ্টেম্বর গুরুতর অসুস্থ হয়ে পড়লে আয়েশা ফয়েজকে ল্যাবএইড হাসপাতালে ভর্তি করা হয়।আয়েশা ফয়েজ হাসপাতালেআয়েশা ফয়েজের জন্ম ১৯৩০ সালের ২৩ মার্চ। ১৯৪৪ সালে ফয়জুর রহমান আহমেদের সঙ্গে তাঁর বিয়ে হয়। একাত্তরে মুক্তিযুদ্ধে শহীদ হন তাঁর স্বামী পুলিশ কর্মকর্তা ফয়জুর রহমান।তিন ছেলে ও তিন মেয়ের মা আয়েশা ফয়েজ। তিনি জীবন যে রকম নামে আত্মজীবনীমূলক একটি বই লিখেছেন। এই বইয়ে নিজের জীবন, বিয়ে, সন্তানদের জন্ম, মুক্তিযুদ্ধে স্বামী নিহত হওয়া ও পরবর্তী সময়ে ছয় সন্তানকে নিয়ে জীবনসংগ্রামের নানা বিষয় উঠে এসেছে।>>হ‌ুমায়ূন আহমেদের মা আইসিইউতে>>আয়েশা ফয়েজের কিডনি ডায়ালাইসিস
