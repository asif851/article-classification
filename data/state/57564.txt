
দুর্যোগ ব্যবস্থাপনা ও ত্রাণমন্ত্রী মোফাজ্জল হোসেন চৌধুরী মায়া বলেছেন, দেশের কোনো রাস্তায় আর বাঁশের সাঁকো থাকবে না। প্রধানমন্ত্রীর নির্দেশে প্রত্যেক ইউনিয়নে দুটি করে ব্রিজ নির্মাণ করা হচ্ছে। আরও ১৫ হাজার ব্রিজ নির্মাণের প্রস্তুতি চলছে।
আজ শুক্রবার মতলব উত্তর উপজেলার সুলতানাবাদ ও বাগানবাড়ি ইউনিয়নে নির্মিত চারটি ব্রিজ-কালভার্ট উদ্বোধন উপলক্ষে মোহনপুরে নিজ বাসভবনে আয়োজিত এক অনুষ্ঠানে এ কথা বলেন মন্ত্রী। তিনি বলেন, বঙ্গবন্ধুর দর্শন বাস্তবায়নে গ্রাম ও শহরের উন্নয়নে সমতা আনা হচ্ছে।
মতলব উত্তর উপজেলা নির্বাহী কর্মকর্তা শারমিন আক্তারের সভাপতিত্বে অনুষ্ঠানে আরও বক্তব্য দেন উপজেলা পরিষদের চেয়ারম্যান মনজুর আহমেদ, চাঁদপুর জেলা ত্রাণ ও পুনর্বাসন কর্মকর্তা কে বি এম জাকির হোসেন, মতলব দক্ষিণ উপজেলা নির্বাহী কর্মকর্তা সাহিদুল ইসলাম, উপজেলা আওয়ামী লীগের সভাপতি এ এইচ গিয়াস আহমেদ, সাধারণ সম্পাদক বি এইচ এম কবির প্রমুখ।
 
