
চট্টগ্রাম সিটি করপোরেশনের ভ্রাম্যমাণ আদালত নগরের বিভিন্ন এলাকায় অভিযান চালিয়ে ছয় দোকান মালিককে আর্থিক জরিমানা করেছেন।গতকাল মঙ্গলবার সকালে করপোরেশনের নির্বাহী ম্যাজিস্ট্রেট নাজিয়া শিরিনের নেতৃত্বে এ অভিযান পরিচালিত হয়।ভ্রাম্যমাণ আদালত সূত্রে জানা গেছে, চট্টগ্রামের মাদারবাড়ি এলাকায় অবস্থিত তিনটি খাবারের দোকানকে অস্বাস্থ্যকর পরিবেশে খাবার বিক্রির দায়ে ৩৩ হাজার টাকা, কদমতলী এলাকায় দুটি ওষুধের দোকানকে ড্রাগ ও ট্রেড লাইসেন্স না থাকায় দুই হাজার টাকা এবং ফুটপাত দখল করে ব্যবসা করায় একটি টায়ারের দোকানকে দুই হাজার টাকা জরিমানা করা হয়।
