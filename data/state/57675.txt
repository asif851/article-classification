
দেশের বর্তমান পরিস্থিতি নিয়ে বুদ্ধিজীবী, সাংবাদিক ও বিশিষ্ট জনদের সঙ্গে মতবিনিময় করবেন বিএনপির চেয়ারপারসন খালেদা জিয়া।
কাল বৃহস্পতিবার রাতে গুলশানে বিএনপির চেয়ারপারসনের কার্যালয়ে ওই মতবিনিময় সভা হবে। বিএনপির চেয়ারপারসনের প্রেস উইংয়ের সদস্য শায়রুল কবির খান আজ বুধবার প্রথম আলোকে এই তথ্য জানান।
এর আগে আজ রাতে প্রথমে ২০-দলীয় জোটের শীর্ষ নেতাদের সঙ্গে এবং পরে দলের সর্বোচ্চ নীতিনির্ধারণী ফোরাম জাতীয় স্থায়ী কমিটির সদস্যদের সঙ্গে বৈঠক করবেন খালেদা জিয়া।
আজকের ওই বৈঠকে দেশের বর্তমান রাজনৈতিক পরিস্থিতি, জঙ্গিবাদ মোকাবিলা এবং জাতীয় ঐক্য সৃষ্টির ক্ষেত্রে বিএনপির করণীয় নিয়ে আলোচনা হতে পারে বলে সংশ্লিষ্ট সূত্র বলছে।
