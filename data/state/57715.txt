
সিলেট নগরের পশ্চিম এলাকার গ্রাহকদের সুবিধায় ‘আবিকা-পশ্চিম’ নামে জালালাবাদ গ্যাসের নতুন একটি আঞ্চলিক বিতরণ কার্যালয় উদ্বোধন করা হয়েছে। গতকাল সকালে জালালাবাদ গ্যাসের এমডি মো. রেজাউল ইসলাম খান কার্যালয়টির আনুষ্ঠানিক উদ্বোধন করেন। উদ্বোধনের পরপরই গ্রাহক সেবামূলক কার্যক্রম শুরু হয়। সিলেট-সুনামগঞ্জ সড়ক-লাগোয়া কুমারগাঁওয়ে এক একর জায়গায় ১ কোটি ৭৬ লাখ টাকা ব্যয়ে কার্যালয়টি স্থাপন করা হয়েছে। 
