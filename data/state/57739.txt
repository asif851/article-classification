
ঢাকা রেসিডেনসিয়াল মডেল কলেজে আজ বৃহস্পতিবার শুরু হচ্ছে অষ্টম ডিআরএমসি-স্কয়ার জাতীয় বিজ্ঞান উৎসব ২০১৫। কলেজের সায়েন্স ক্লাব আয়োজিত এ বিজ্ঞান মেলায় ঢাকা মহানগরসহ সারা দেশের এক শর বেশি স্কুল ও কলেজের সহস্রাধিক ছাত্রছাত্রী অংশগ্রহণ করবে। মেলার উদ্বোধন করবেন অধ্যাপক ড. মোহাম্মদ কায়কোবাদ। অনুষ্ঠানে সভাপতিত্ব করবেন কলেজের অধ্যক্ষ ব্রিগেডিয়ার জেনারেল মো. আসাদুজ্জামান সুবহানী।
