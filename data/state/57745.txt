
 
জাতীয় সংসদের স্পিকার শিরীন শারমিন চৌধুরী বলেছেন, নির্বাচনকালীন সরকারপদ্ধতি নিয়ে আলোচনার সুযোগ শেষ হয়ে যায়নি। আজ শনিবার রাজধানীর একটি হোটেলে ‘জেন্ডার মেইনস্ট্রিমিং ইন পার্লামেন্ট’ শীর্ষক আলোচনা সভায় তিনি এ কথা বলেন।স্পিকার বলেন, ‘বিরোধী দল সংসদে এসে কথা বলবে। কোনো বৈষম্যের শিকার হবে না।’এর আগে গত ২২ মে বিএনপির সংসদীয় দলের পক্ষে ব্যারিস্টার মাহবুব উদ্দীন খোকন সংসদে নির্বাচনকালীন সরকারপদ্ধতি নিয়ে আলোচনার প্রস্তাব দিয়ে পরে তা প্রত্যাহার করে নেন।এ ঘটনার পরিপ্রেক্ষিতে শেখ হাসিনা বলেন, ‘মুলতবি প্রস্তাব প্রত্যাহার করে বিএনপি গোটা জাতিকে দেখাল যে তারা আলোচনা চায় না।’
স্পিকার আজ সাংবাদিকদের প্রশ্নের জবাবে বলেন, ‘বাজেট অধিবেশনে অন্য বিষয় নিয়ে আলোচনার সুযোগ কম। তবে বাজেট আলোচনার পরও অল্প কিছুদিন সময় পাওয়া যাবে। বিরোধী দল সংসদে আসবে। তারা যেকোনো বিষয়ে কথা বলতে পারবে। তাদের কথা বলার মতো পরিবেশ নিশ্চিত করা হবে।’ 
প্রধান বিরোধী দল বিএনপি ৮৩ কার্যদিবস অনুপস্থিত থাকার পর ৩ জুন সংসদে যোগ দেয়।
