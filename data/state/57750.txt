
গাইবান্ধার ফুলছড়ি উপজেলার এরেন্ডাবাড়ি ইউনিয়নের জিগাবাড়ি এলাকায় গত বুধবার বজ্রপাতে দুই কৃষকের মৃত্যু হয়েছে। তাঁরা হলেন উপজেলার ফজলুপুর ইউনিয়নের পশ্চিম খাটিয়ামাড়ি গ্রামের গোলাপ উদ্দিন (৪০) ও পূর্বখাটিয়ামারি গ্রামের ভিক্ষু মিয়া (৩৭)। ফজলুপুর ইউনিয়ন পরিষদের (ইউপি) চেয়ারম্যান জয়নাল আবেদিন বলেন, ওই দিন সন্ধ্যার পর গোলাম ও ভিক্ষু পাশের জামালপুরের দেওয়ানগঞ্জের সানন্দবাড়ি হাট থেকে নৌকাযোগে বাড়ি ফিরছিলেন। রাত নয়টার দিকে নৌকাটি জিগাবাড়ি এলাকায় পৌঁছালে ঝড়বৃষ্টি শুরু হয়। এ সময় বজ্রপাতে গোলাপ ও ভিক্ষু ঘটনাস্থলেই মারা যান। এ ছাড়া নৌকার মাঝি মোজাম্মেল হকসহ দুজন আহত হন। 
