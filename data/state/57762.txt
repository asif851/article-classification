
সিঙ্গাপুরে ঝড়ের সময় বজ্রপাতে বাংলাদেশি এক নির্মাণশ্রমিক আহত হয়েছেন। তাঁর নাম মো. নাসু (৩৪)। গত মঙ্গলবার বিকেলে দেশটির উত্তর-পশ্চিমাঞ্চলীয় শহর চোয়া চু কাংয়ের লিমবাং বিপণিবিতানের বাইরে এ ঘটনা ঘটে। খবর স্ট্রেইটটাইমসের।স্থানীয় লোকজন জানান, সানজেই কাদুত শিল্প এলাকায় কাজ করেন নাসু। এক সহকর্মী তাঁকে ওই বিপণিবিতানে নিয়ে যান। স্থানীয় সময় বিকেল সাড়ে চারটার দিকে ঝড়ের সময় ওই বিপণিবিতানের বাইরে বজ্রপাত হলে নাসু আহত হন। এরপর ওই সহকর্মী নাসুকে স্থানীয় একটি ক্লিনিকে নিয়ে যান। ওই ক্লিনিকের এক কর্মচারী জানান, নাসু তীব্র আঘাত পেয়েছেন। তাঁর ডান হাত পুড়ে গেছে।
