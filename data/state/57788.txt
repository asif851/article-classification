
রাজশাহী বিশ্ববিদ্যালয়ের সাবেক উপাচার্য এম এ রকীব (৮৭) গতকাল রোববার সকালে রাজধানীর উত্তরায় নিজ বাড়িতে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি ১৯৮২ থেকে ১৯৮৮ সাল পর্যন্ত রাজশাহী বিশ্ববিদ্যালয়ের উপাচার্যের দায়িত্ব পালন করেন। এর আগে তিনি রাজশাহী ও জাহাঙ্গীরনগর বিশ্ববিদ্যালয়ে অধ্যাপনা করেন। তিনি পাবলিক সার্ভিস কমিশনের সদস্য ছিলেন। তাঁর মৃত্যুতে রাজশাহী বিশ্ববিদ্যালয়ের উপাচার্য মুহম্মদ মিজানউদ্দিন ও সহ-উপাচার্য চৌধুরী সারওয়ার জাহান গভীর শোক প্রকাশ করেছেন।
