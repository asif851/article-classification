
কক্সবাজার সদর উপজেলার রুহুল্যাডেবা পাহাড়ে গত বৃহস্পতিবার দিবাগত রাতে অভিযান চালিয়ে ডাকাত সৈয়দ বাহিনীর পাঁচ সহযোগীকে আগ্নেয়াস্ত্রসহ গ্রেপ্তার করেছে পুলিশ।গ্রেপ্তার ব্যক্তিরা হলেন শফিক, সোহেল, দেলোয়ার, মান্নান ও দিদার। তাঁদের বাড়ি সদর উপজেলার খুরুশকুল ইউনিয়নের রুহুল্লারডেইল গ্রামে।গ্রেপ্তার ব্যক্তিদের কাছ থেকে দুটি এলজি, চারটি কার্তুজ, তিনটি কার্তুজের খোসা, তিনটি ছোরা, চারটি মুখোশ ও পাঁচটি রড উদ্ধার করা হয়।কক্সবাজার সদর মডেল থানার জ্যেষ্ঠ সহকারী পুলিশ সুপার মো. রেজাউল করিম গতকাল মুঠোফোনে প্রথম আলোকে বলেন, খুরুশকুল এলাকায় কুখ্যাত ডাকাত দল সৈয়দ বাহিনীর ১২-১৩ জন সদস্য পাহাড়ে অবস্থান করে ডাকাতির প্রস্তুতি নিচ্ছে—এমন খবরের ভিত্তিতে অভিযান চালিয়ে ওই পাঁচজনকে গ্রেপ্তার করা হয়।
