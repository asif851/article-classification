
পঞ্চগড়ের আটোয়ারী উপজেলার কহিনুর হত্যা মামলার একমাত্র পলাতক আসামি সিরাজুল ইসলামকে (৩৫) গ্রেপ্তার করেছে পুলিশ। গত বৃহস্পতিবার উপজেলার পল্লী বিদ্যুৎ মোড় এলাকা থেকে তাঁকে গ্রেপ্তার করা হয়। গতকাল শুক্রবার তাঁকে আদালতের মাধ্যমে জেলহাজতে পাঠানো হয়েছে। আটোয়ারী থানার ভারপ্রাপ্ত কর্মকর্তা (ওসি) সোহরাব হোসেন ঘটনার সত্যতা নিশ্চিত করেছেন। ২২ মে ধারালো অস্ত্র দিয়ে কুপিয়ে কহিনুরকে হত্যা করা হয়। পঞ্চগড় প্রতিনিধি।
