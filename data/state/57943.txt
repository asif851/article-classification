
পঞ্চগড়ের সরকারি মিলনায়তন চত্বরে সপ্তাহব্যাপী ভাষাসৈনিক মোহাম্মদ সুলতান বইমেলা শুরু হয়েছে। গতকাল শনিবার এ মেলার উদ্বোধন করেন জেলা প্রশাসক মোহাম্মদ সালাহউদ্দিন। মেলায় স্থানীয় ও জাতীয় লেখকদের নতুন-পুরোনো বই নিয়ে ৩০টি স্টল বসেছে। পরে মনোজ্ঞ সাংস্কৃতিক অনুষ্ঠান পরিবেশন করেন শিল্পকলা একাডেমীর শিল্পীরা। এ ছাড়া শহীদ মিনারে শিশু একাডেমীর আয়োজনে সুন্দর হাতের লেখা ও চিত্রাঙ্কন প্রতিযোগিতা এবং সরকারি মিলনায়তনে বানান ও বইপাঠ প্রতিযোগিতা অনুষ্ঠিত হয়। 
