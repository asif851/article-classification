
রানা প্লাজা দুর্ঘটনায় ক্ষতিগ্রস্তদের জন্য প্রধানমন্ত্রীর ত্রাণ ও কল্যাণ তহবিল থেকে এ পর্যন্ত ২২ কোটি ১৩ লাখ ৫৫ হাজার ৭২০ টাকা ব্যয় করা হয়েছে।সাভারের রানা প্লাজার মর্মান্তিক দুর্ঘটনার বর্ষপূর্তি উপলক্ষে গতকাল বুধবার প্রধানমন্ত্রীর কার্যালয়ে এক সংবাদ সম্মেলনে এ তথ্য দেওয়া হয়। তবে রানা প্লাজার ক্ষতিগ্রস্তদের জন্য প্রধানমন্ত্রীর তহবিলে কত অর্থ জমা পড়েছে তার কোনো তথ্য গতকাল দেওয়া হয়নি। অবশ্য গত বছরের ১৪ জুলাই জাতীয় সংসদে কৃষিমন্ত্রী মতিয়া চৌধুরী জানিয়েছিলেন, রানা প্লাজার ক্ষতিগ্রস্তদের সহায়তায় প্রধানমন্ত্রীর ত্রাণ তহবিলে জমা পড়েছে ১২৭ কোটি ৬৭ লাখ ৩৩ হাজার ৩৪৯ টাকা। বিভিন্ন প্রতিষ্ঠান ও ব্যক্তি এ অর্থ দেন।সংবাদ সম্মেলনে প্রধানমন্ত্রীর বিশেষ সহকারী মাহবুবুল হক বক্তব্য দেন। এ সময় তিনি বলেন, দেশের তৈরি পোশাকশিল্প নিয়ে ‘অসত্য প্রচারণা’ চালালে তদন্ত সাপেক্ষে আইনানুগ ব্যবস্থা নেবে সরকার।প্রধানমন্ত্রীর প্রেস উইং আয়োজিত এই সংবাদ সম্মেলনে দুজন সাবেক প্রতিমন্ত্রী, প্রধানমন্ত্রীর কার্যালয়ের শীর্ষ কর্মকর্তারা এবং পোশাক প্রস্তুত ও রপ্তানিকারকদের সংগঠন বিজিএমইএর প্রতিনিধি উপস্থিত ছিলেন।সংবাদ সম্মেলনে সরকারের পক্ষ থেকে রানা প্লাজা দুর্ঘটনায় হতাহত শ্রমিকদের দেওয়া আর্থিক সহায়তার চিত্র তুলে ধরা হয়। পাশাপাশি বিজিএমইএ তাদের পক্ষ থেকে নেওয়া আর্থিক সহায়তাসহ বিভিন্ন পদক্ষেপের কথা জানায়।রানা প্লাজা ধসের পর উদ্ধারকাজ ও ক্ষতিগ্রস্তদের সহায়তা, চিকিৎসাসহ যাবতীয় কার্যক্রমের বিবরণ তুলে ধরে প্রধানমন্ত্রীর বিশেষ সহকারী বলেন, ‘আগামীতে এমন ঘটনা যেন না ঘটে, কোনো কিশোর বা কিশোরীর যেন অকালমৃত্যু না হয়, সে জন্য প্রয়োজনীয় ব্যবস্থা নিতে হবে।’মাহবুবুল হক বলেন, ‘রানা প্লাজার ঘটনায় জড়িতদের বিরুদ্ধে ১১টি মামলা করা হয়েছে। আমরা আশাবাদী, খুব দ্রুত চার্জশিট দেওয়া হবে। এ ঘটনায় সরকারের যে সহায়তা, তা কোনো আর্থিক নিক্তি দিয়ে পরিমাপ করা যাবে না। এটা মানুষ হিসেবে শেখ হাসিনার মমত্ববোধের পরিচয়, প্রধানমন্ত্রী হিসেবে শেখ হাসিনার দায়িত্ববোধের পরিচয়।’সংবাদ সম্মেলনে বিজিএমইএর সভাপতি আতিকুল ইসলাম দেশের তৈরি পোশাকশিল্প নিয়ে নেতিবাচক প্রচারণার উদ্যোগের অভিযোগ করেন। তিনি বলেন, ‘গত চার-পাঁচ দিন আগে তথ্য পেয়েছি, আগামীকাল (আজ) দেশের কিছু এনজিও ও শ্রমিক সংগঠন জেনেভা, জার্মানিসহ ইউরোপে বাংলাদেশের পোশাকশিল্প নিয়ে নেতিবাচক প্রচারণা চালাবে।...বাংলাদেশে তৈরি পোশাক উল্টো করে গায়ে দিয়ে তারা বলবে, “ডোন্ট বাই বাংলাদেশ গার্মেন্ট”।’এ প্রসঙ্গে প্রধানমন্ত্রীর বিশেষ সহকারী বলেন, ‘যাঁরা নিজেদের স্বার্থে রপ্তানিমুখী এই শিল্পের বিরুদ্ধে অপ্রপ্রচার চালাচ্ছেন, একবারও ভেবে দেখেছেন কি, কারা ক্ষতিগ্রস্ত হবে? রপ্তানি-আয় যদি কমে যায়, তাহলে দেশ ক্ষতিগ্রস্ত হবে। মালিকেরা কারখানা বন্ধ করে দেবেন। লাখ লাখ শ্রমিক বেকার হয়ে পড়বেন।’এক প্রশ্নের জবাবে মাহবুবুল হক বলেন, প্রধানমন্ত্রীর ত্রাণ তহবিলের অর্থ সংগ্রহ ও ব্যয় অত্যন্ত স্বচ্ছভাবে করা হয়। কারা কত অর্থ দেয় তা যেমন গণমাধ্যমে প্রকাশ করা হয়, ঠিক তেমনি কাকে কত অর্থ দেওয়া হচ্ছে, তাও প্রকাশ করা হচ্ছে।বিজিএমইএর সভাপতি বলেন, আহতদের চিকিৎসাসেবা এখনো চালিয়ে যাওয়া হচ্ছে। নিহতদের পরিবারকে
