
জাহাঙ্গীরনগর বিশ্ববিদ্যালয়ের ২০১৪-১৫ শিক্ষাবর্ষের ভর্তি পরীক্ষা আগামী ১৩ থেকে ২৫ সেপ্টেম্বর। এ বছর অনুষদভিত্তিক ওই ভর্তি পরীক্ষা হবে। তবে কলা ও মানবিক অনুষদে একজন শিক্ষার্থী সর্বোচ্চ চারটি বিভাগে ভর্তি পরীক্ষা দিতে পারবেন। বিশ্ববিদ্যালয়ের উপ-রেজিস্ট্রার (শিক্ষা) মোহাম্মদ আলী এসব তথ্য জানিয়েছেন। ভর্তি-ইচ্ছুক শিক্ষার্থীরা ১৭ আগস্ট থেকে মুঠোফোনে খুদে বার্তার মাধ্যমে আবেদন করতে পারবেন। আবেদন করা যাবে ৩১ আগস্ট রাত ১২টা পর্যন্ত। দুটি ইনস্টিটিউট ও ছয়টি অনুষদে এ পরীক্ষা হবে।
