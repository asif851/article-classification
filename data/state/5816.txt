
পুলিশ সুপার (এসপি) পদমর্যাদার ২৮ কর্মকর্তার রদবদল করা হয়েছে। আজ সোমবার স্বরাষ্ট্র মন্ত্রণালয় এ–সংক্রান্ত এক প্রজ্ঞাপন জারি করে।
রাষ্ট্রপতির আদেশক্রমে এই প্রজ্ঞাপনে উল্লেখযোগ্য কর্মকর্তাদের মধ্যে চুয়াডাঙ্গা জেলার এসপি মো. রাশীদুল হাসানকে জয়পুরহাটে, কুড়িগ্রামের এসপি মোহাম্মদ তবারক উল্লাহকে সিলেট মহানগর পুলিশের (সিএমপি) উপকমিশনার (ডিসি), শেরপুরের এসপি মেহেদুল করিমকে কুড়িগ্রামের এসপি, পাবনার এসপি আলমগীর কবীরকে ঢাকা মহানগর পুলিশের (ডিএমপি) ডিসি, ডিএমপির ডিসি মুহাম্মদ সাইদুর রহমান খানকে গোপালগঞ্জের এসপি, গোপালগঞ্জের এসপি এস এম এমরান হোসেনকে ডিএমপির ডিসি, ফরিদপুরের এসপি মো. জামিল হাসানকে ডিএমপির ডিসি, এনটিএমসির ডেটাবেজ অ্যাডমিনিস্ট্রেটর এ কে এম ইকবাল হোসেনকে কক্সবাজারের এসপি, রাজবাড়ীর এসপি জিহাদুল কবিরকে পাবনার এসপি, ১১ এপিবিএনের এসপি সালমা বেগমকে রাজবাড়ীর এসপি, জয়পুরহাটের এসপি মোল্ল্যা নজরুল ইসলামকে সিআইডির বিশেষ পুলিশ সুপার পদে বদলি করা হয়েছে।

