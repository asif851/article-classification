
জাতীয় বিশ্ববিদ্যালয়ের অধীন ২০১৩-১৪ শিক্ষাবর্ষের সম্মান প্রথম বর্ষে ভর্তি পরীক্ষার ফল গতকাল সোমবার প্রকাশ করা হয়েছে।গত ২৭ ডিসেম্বর এই পরীক্ষা অনুষ্ঠিত হয়েছিল। সারা দেশে মোট ৫১৬টি অধিভুক্ত সম্মান কলেজের ৩০টি বিষয়ে দুই লাখ ৪৭ হাজার ১৪৫টি আসনের বিপরীতে চার লাখ ১৩ হাজার ৪৫৪ জন পরীক্ষার্থী ভর্তি পরীক্ষায় অংশ নেন। তাঁদের মধ্যে প্রথম মেধা তালিকাভুক্ত এক লাখ ৭২ হাজার ৫৮২ জনসহ সব পরীক্ষার্থীর ফল প্রকাশ করা হয়েছে।জাতীয় বিশ্ববিদ্যালয়ের ওয়েবসাইট www.nu.edu.bd/admissions থেকে ফল জানা যাবে। এ ছাড়া নির্ধারিত পদ্ধতিতে পরীক্ষার্থীরা তাঁদের ফল মুঠোফোনের খুদে বার্তার (এসএমএস) মাধ্যমে জেনে নিতে পারবেন।
