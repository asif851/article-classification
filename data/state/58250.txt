
বাংলাদেশ কৃষি বিশ্ববিদ্যালয়ের বিএনপিপন্থী শিক্ষকদের সংগঠন সোনালি দলের ২৩ সদস্যবিশিষ্ট নতুন কার্যনির্বাহী কমিটি গঠিত হয়েছে। গতকাল মঙ্গলবার সংগঠনের এক সংবাদ বিজ্ঞপ্তিতে এ কথা জানানো হয়। কমিটিতে ফিশারিজ বায়োলজি ও জেনেটিকস বিভাগের শিক্ষক মো. ফজলুল আউয়াল মোল্লাহকে সভাপতি এবং পোলট্রিবিজ্ঞান বিভাগের শিক্ষক মো. শওকত আলীকে সাধারণ সম্পাদক করা হয়েছে। এ ছাড়া মো. হাবিবুর রহমান প্রামাণিক সহসভাপতি, মো. মোশাররফ উদ্দীন ভূঞা কোষাধ্যক্ষ, আহমদ খায়রুল হাসান সাংগঠনিক সম্পাদক, মুহাম্মদ জাভিদুল হক ভূঞা ও মো. ওয়াকিলুর রহমান যুগ্ম সম্পাদক, মো. বদিউজ্জামান খান দপ্তর ও প্রচার সম্পাদক, মিনারা খাতুন সমাজকল্যাণ ও সাংস্কৃতিক সম্পাদক এবং মো. রোস্তম আলী তথ্য ও গবেষণা সম্পাদক পদে রয়েছেন।
