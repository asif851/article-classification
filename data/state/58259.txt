
কক্সবাজারের চকরিয়ায় বন্য হাতির আক্রমণে মোহছেনা বেগম (৫২) নামের এক নারীর মৃত্যু হয়েছে। গতকাল শনিবার দুপুরে উপজেলার উত্তর হারবাং গ্রামে এ ঘটনা ঘটে।ঘটনার প্রত্যক্ষদর্শী কবির আহমদ জানান, পাহাড়ের ঢালে নিজের পানের বরজে কাজ করছিলেন মোহছেনা বেগম। হঠাৎ বন্য হাতির দল নেমে আসে বরজে। ভয়ে ছুটতে থাকেন মোহছেনা। একসময় হাতির পায়ে পিষ্ট হন তিনি।মোহছেনা বেগম হারবাং ইউনিয়নের গাইনাকাটা গ্রামের মো. জাকারিয়ার স্ত্রী।হারবাং ইউনিয়ন পরিষদের চেয়ারম্যান জহির উদ্দিন আহমদ প্রথম আলোকে বলেন, বন্য হাতির পায়ে পিষ্ট হয়ে ওই নারী মারা যান।চকরিয়া থানার এসআই আবদুর রহিম জানান, বন্য হাতির আক্রমণে নিহত ওই নারীর লাশ উদ্ধার করে পরিবারের কাছে হস্তান্তর করা হয়েছে।
