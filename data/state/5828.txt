
চট্টগ্রামের লোহাগাড়ায় গতকাল সোমবার থেকে পাঁচ দিনব্যাপী বৃক্ষমেলা শুরু হয়েছে। মেলায় ১২টি নার্সারি অংশ নিচ্ছে।এ উপলক্ষে উপজেলা পরিষদ প্রাঙ্গণ থেকে শোভাযাত্রা বের করা হয়। এ ছাড়া উপজেলার বটতলী বাজারে আলোচনা সভার আয়োজন করা হয়।লোহাগাড়া উপজেলা নির্বাহী কর্মকর্তা (ইউএনও) মো. ফিজনূর রহমানের সভাপতিত্বে সভায় প্রধান অতিথি ছিলেন চট্টগ্রাম কৃষি সম্প্রসারণ অধিদপ্তরের উপপরিচালক আমিনুল হক চৌধুরী। সভায় বক্তারা বলেন, আগামী প্রজন্মকে রক্ষা করতে হলে বৃক্ষরোপণের বিকল্প নেই।সভা শেষে কৃষকদের মধ্যে বিনা মূল্যে ফলদ চারা বিতরণ করা হয়। এ সময় অন্যদের মধ্যে উপস্থিত ছিলেন উপজেলা কৃষি কর্মকর্তা জাহাঙ্গীর আলম, আনোয়ার কামাল, নুরুচ্ছফা চৌধুরী, ফরিদ উদ্দিন প্রমুখ।
