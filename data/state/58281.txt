
কিশোরগঞ্জের তাড়াইল উপজেলার সাতটি ইউনিয়ন পরিষদ নির্বাচনের তফসিল ঘোষণা করা হবে ২৮ এপ্রিল। এর আগেই চেয়ারম্যান ও সদস্য প্রার্থীরা ভোটের জন্য ভোটারদের কোমল পানীয় দিয়ে আপ্যায়ন করছেন। এর আগে নির্বাচন এলেই চা-পান, সিগারেট দিয়ে ভোটারদের খুশি করার রেওয়াজ ছিল। এবার তীব্র গরমের কারণে ভোটাররা চা-পানে তুষ্ট না হয়ে কোমল পানীয় পান করতে চাচ্ছেন। তাই প্রার্থীরাও কোমল পানীয় পান করাচ্ছেন। নাম প্রকাশে অনিচ্ছুক একাধিক সম্ভাব্য প্রার্থী বলেন, চা ও পান, সিগারেটে প্রতিজন ভোটারের পেছনে ৮-১০ টাকা খরচ হলেও কোমল পানীয়ের জন্য জনপ্রতি ২৫ টাকা গুনতে হচ্ছে।
