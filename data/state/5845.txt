
গাজীপুরের কালিয়াকৈর উপজেলার ভান্নারা এলাকায় গতকাল শুক্রবার রাতে একটি বাড়িতে অগ্নিকাণ্ডে দগ্ধ হয়ে এক শিশুর মৃত্যু হয়েছে। তাঁর নাম মেহেদি হাসান (৬)।এলাকাবাসী ও ফায়ার সার্ভিস জানান, পুড়াচালা এলাকায় গতকাল রাত নয়টার দিকে বৈদ্যুতিক শর্টসার্কিট থেকে মো. কাদেরের বাড়িতে আগুন লাগে। বাড়ির একটি কক্ষে মা ও ছেলে মেহেদিকে নিয়ে ভাড়া থাকতেন গার্মেন্টস শ্রমিক ময়না বেগম। অগ্নিকাণ্ডের সময় মেহেদি ঘরে ঘুমিয়ে ছিল। তার মা ও নানি দুজনই কারখানায় ডিউটিতে ছিলেন। শিশুটির মা এখন পাগলপ্রায়।
