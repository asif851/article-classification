
সংগঠনবিরোধী কার্যকলাপের অভিযোগে বাংলাদেশ ছাত্রলীগ কেন্দ্রীয় কমিটি নড়াইল জেলা ছাত্রলীগের সাধারণ সম্পাদক মো. আশরাফুজ্জামান মুকুলকে কারণ দর্শানোর নোটিশ দিয়েছে। ৬ নভেম্বর দলের কেন্দ্রীয় কমিটির সভাপতি সাইফুর রহমান সোহাগ ও সাধারণ সম্পাদক এ এম জাকির হোসেন স্বাক্ষরিত কারণ দর্শানোর নোটিশে আগামী ৪৮ ঘণ্টার মধ্যে এর জবাব দেওয়ার জন্য নির্দেশ দেওয়া হয়েছে।এ ব্যাপারে জানতে চাইলে আশরাফুজ্জামান মুকুল দাবি করেন, তিনি এ ধরনের কোনো নোটিশ এখনো হাতে পাননি।
