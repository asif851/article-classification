
সাতক্ষীরার তালা উপজেলার পাটকেলঘাটা থানাধীন খলিসখালী গ্রামে গত বৃহস্পতিবার দিবাগত রাত দুইটার দিকে মাজহারুল ইসলাম (৪২) নামের একজনের বাড়িতে ডাকাতির ঘটনা ঘটে। ডাকাতেরা স্বর্ণালংকার ও টাকাসহ তিন লাখ টাকার মালামাল লুট করেছে। বাধা দেওয়ায় ডাকাতেরা মাজহারুল, তাঁর ছোট ভাই ও ভাইয়ের স্ত্রীকে পিটিয়ে জখম করে। তাঁদের সাতক্ষীরা সদর হাসপাতালে চিকিৎসা দেওয়া হয়েছে। ঘটনার সত্যতা নিশ্চিত করেছেন পাটকেলঘাটা থানার ভারপ্রাপ্ত কর্মকর্তা (ওসি) মামুন-অর-রশিদ। 
