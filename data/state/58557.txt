
জয়পুরহাটের আক্কেলপুর পৌর এলাকার কেশবপুর মহল্লার জাফর উদ্দিনের মেয়ে বৃষ্টি খাতুন গত ১৬ এপ্রিল অভিমানে আত্মহত্যা করে। সে এবার এসএসসি পরীক্ষায় কারিগরি শাখায় জিপিএ-৪.১২ পেয়ে পাস করেছে। এ খবর পেয়ে কাঁদছেন তার বাবা-মা।
বৃষ্টির পরিবারের সদস্যদের সঙ্গে কথা বলে জানা গেছে, আক্কেলপুর বালিকা উচ্চবিদ্যালয়ের ছাত্রী বৃষ্টি ১৬ এপ্রিল উপজেলার ফজরউদ্দিন পাইলট উচ্চবিদ্যালয়ের মাঠে বৈশাখী মেলা দেখতে যায়। সন্ধ্যায় বাড়ি ফেরার পর বাবা-মা তাকে বকাঝকা করেন। এরপর সে নিজের কক্ষে গিয়ে কীটনাশক পান করে। হাসপাতালে নেওয়ার পর চিকিৎসকেরা তাকে মৃত ঘোষণা করেন।
