
পুরান ঢাকার হোসেনি দালান এলাকায় একটি ভাঙারির দোকানে পরিত্যক্ত পারফিউমের বোতল বিস্ফোরণে দুজন দগ্ধ হয়েছেন। গতকাল রোববার দুপুরে এ দুর্ঘটনা ঘটে। দগ্ধ ব্যক্তিরা হলেন দোকানের মালিক বাহারউদ্দিন ও কর্মচারী আতর আলী।বাহারউদ্দিন বলেন, হোসেনি দালানের ভাঙারির দোকানে বোতল ভাঙার সময় একটি পারফিউমের বোতলে বিস্ফোরণে দোকানে আগুন ধরে যায়। পরে স্থানীয় ব্যক্তিরা এসে আগুন নিয়ন্ত্রণে আনেন। আগুনে তাঁরা দুজন দগ্ধ হয়েছেন। এলাকার লোকজন তাঁদের উদ্ধার করে ঢাকা মেডিকেল কলেজ (ঢামেক) হাসপাতালে নেন।ঢামেক পুলিশ ক্যাম্পের ইনচার্জ বাচ্চু মিয়া বলেন, দগ্ধ দুজনের শরীরের বিভিন্ন স্থান পুড়ে গেছে। তাঁদের বার্ন ইউনিটে ভর্তি করা হয়েছে।
