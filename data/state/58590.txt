
চট্টগ্রাম নগরের সিনেমা প্যালেস এলাকা থেকে তিনটি কাভার্ড ভ্যান বোঝাই তৈরি পোশাকসহ চারজনকে আটক করেছে পুলিশ। গত সোমবার গভীর রাতে এগুলো জব্দ করা হয়। পুলিশ জানায়, আটক ব্যক্তিরা হলেন সন্তোষ দে, নুর মোহাম্মদ, ফারুক আহম্মদ ও ইকবাল হোসেন। পুলিশ জানায়, আটক পোশাকের বাজারমূল্য আনুমানিক ৫১ লাখ টাকা। কোতোয়ািল থানার ভারপ্রাপ্ত কর্মকর্তা (ওসি) এ কে এম মহিউদ্দিন সেলিম প্রথম আলোকে জানান, কাপড়গুলোর বৈধ কোনো কাগজপত্র দেখাতে পারেনি কেউ।
