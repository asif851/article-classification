
চট্টগ্রামের পটিয়ার ছনহরা চাটরা গ্রামে গতকাল শনিবার দুপুরে পাওনা টাকা আদায়কে কেন্দ্র করে দুটি গ্রামের বাসিন্দাদের মধ্যে সংঘর্ষের ঘটনা ঘটেছে। এতে উভয় পক্ষের অন্তত ১০ জন আহত হয়েছেন। আহত ব্যক্তিদের পটিয়া স্বাস্থ্য কমপ্লেক্সে ভর্তি করা হয়েছে। গুরুতর আহত অবস্থায় মঈনুদ্দিনকে চট্টগ্রাম মেডিকেল কলেজ হাসপাতালে পাঠানো হয়েছে।পটিয়া থানার উপপরিদর্শক মোহাম্মদ রাশেদুল হক বলেন, তুচ্ছ ঘটনাকে কেন্দ্র করে দুই পক্ষের মধ্যে এ সংঘর্ষের ঘটনা ঘটে। 
