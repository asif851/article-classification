
যশোর কোতোয়ালি থানার মালখানায় গতকাল রোববার দুপুরে বোমা বিস্ফোরণে সেনাবাহিনীর বোমা বিশেষজ্ঞ দলের দুই সদস্য ও পুলিশের এক সদস্য আহত হয়েছেন।আহত ব্যক্তিরা হলেন যশোর সেনানিবাসের সার্জেন্ট বাবর আলী ও সৈনিক কোরবান আলী এবং কোতোয়ালি থানার কনস্টেবল জাফর। তাঁদের যশোর সম্মিলিত সামরিক হাসপাতালে (সিএমএইচ) ভর্তি করা হয়েছে।কোতোয়ালি থানার ভারপ্রাপ্ত কর্মকর্তা (ওসি) এনামুল হক বলেন, বিভিন্ন সময় পুলিশের অভিযানে উদ্ধার করা বোমা নিষ্ক্রিয় করতে সেনাবাহিনীর একটি বিশেষজ্ঞ দল কাজ করছিল।এ সময় একটি বোমার বিস্ফোরণ ঘটে। কারিগরি দলের সদস্যদের হাতে ও পায়ে বোমার স্প্লিন্টার লাগে। এতে তাঁরা আহত হন।
