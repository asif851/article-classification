
সামগ্রিক মান ব্যবস্থাপনার (টিকিউএম) মাধ্যমে জনসেবার মানোন্নয়নবিষয়ক এক কর্মশালা গতকাল শনিবার দুপুরে গাজীপুর জেলা প্রশাসকের ভাওয়াল সম্মেলনকক্ষে অনুষ্ঠিত হয়েছে। এতে প্রধান অতিথি ছিলেন বাংলাদেশ লোকপ্রশাসন প্রশিক্ষণ কেন্দ্রের রেক্টর (সচিব) এ কে এম আবদুল আউয়াল মজুমদার। জেলা প্রশাসক নূরুল ইসলামের সভাপতিত্বে কর্মশালায় বক্তব্য দেন টিকিউএম প্রকল্পের পরিচালক বেগম ফেরদৌস আক্তার। এ সময় গাজীপুরের অতিরিক্ত জেলা প্রশাসক (রাজস্ব) মো. মহসিন, অতিরিক্ত জেলা ম্যাজিস্ট্রেট মোহাম্মদ হোসেন প্রমুখ উপস্থিত ছিলেন। বাংলাদেশ লোকপ্রশাসন প্রশিক্ষণ কেন্দ্র, জেলা প্রশাসন গাজীপুর ও জাপান আন্তর্জাতিক সহযোগিতা সংস্থার (জাইকা) আয়োজনে এতে জেলা প্রশাসন ও বিভিন্ন সরকারি দপ্তরের কর্মকর্তারা উপস্থিত ছিলেন। গাজীপুর প্রতিনিধি|
