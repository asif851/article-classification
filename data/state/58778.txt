
বিজিবি ২৯ ব্যাটালিয়নের আয়োজনে রংপুর অঞ্চলের সেক্টরসমূহের চার দিনব্যাপী আন্তসেক্টর অ্যাথলেটিকস প্রতিযোগিতায় বিজয়ী হয়েছে রাজশাহী সেক্টর। রানার্সআপ হয়েছে দিনাজপুর সেক্টর। দিনাজপুরের ফুলবাড়ীর বিজিবির ২৯ ব্যাটালিয়নের সদর দপ্তরে এ প্রতিযোগিতা হয়। গতকাল বৃহস্পতিবার সমাপনী অনুষ্ঠানে পুরস্কার বিতরণ করেন প্রধান অতিথি রংপুর রিজিয়ন কমান্ডার ব্রিগেডিয়ার জেনারেল মো. আনোয়ার শফিক (এনডিসি, পিএসসি)। বিশেষ অতিথি ছিলেন দিনাজপুর সেক্টরের কমান্ডার কর্নেল মো. খালেকুজ্জামান পিএসসি, ২৯ ব্যাটালিয়নের অধিনায়ক লেফটেন্যান্ট কর্নেল মো. কোরবান আলী, রংপুর আরইবির ব্যুরো চিফ লেফটেন্যান্ট কর্নেল তানভির আহমদ জায়গীরদার। 
