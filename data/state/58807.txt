
মৌলভীবাজারের কুলাউড়া উপজেলার চাতলাপুর এলাকায় গতকাল বৃহস্পতিবার বিজিবি ও বিএসএফের সেক্টর কমান্ডার পর্যায়ে বৈঠক হয়েছে। বিজিবি সূত্রে জানা গেছে, বেলা ১১টার দিকে চাতলাপুর বাগানের বাংলোতে বৈঠক শুরু হয়। বৈঠকে বিজিবির পক্ষে শ্রীমঙ্গল সেক্টরের কমান্ডার কর্নেল তারিকুল ইসলাম খান ও বিএসএফের পক্ষে পানিসাগর সেক্টরের কমান্ডার ডি কে শর্মা নেতৃত্ব দেন। বৈঠকে সীমান্তবর্তী ধলাই ও খোয়াই নদের তীর সংরক্ষণের কাজ দ্রুত সম্পন্ন, মাদকদ্রব্য পাচার রোধসহ বিভিন্ন বিষয়ে আলোচনা হয়। বিকেল চারটা পর্যন্ত বৈঠক চলে। বৈঠকের সত্যতা নিশ্চিত করেছেন বিজিবির ৪৬ ব্যাটালিয়নের কমান্ডার নাসির উদ্দিন আহমদ।জুড়ী ও কমলগঞ্জ (মৌলভীবাজার) প্রতিনিধি
