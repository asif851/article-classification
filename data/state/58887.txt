
অধ্যাপক এম ওমর এজাজ রহমানকে ইনডিপেনডেন্ট ইউনিভার্সিটি বাংলাদেশের (আইইউবি) উপাচার্য হিসেবে পরবর্তী চার বছরের জন্য পুনর্নিয়োগ দিয়েছেন রাষ্ট্রপতি ও বিশ্ববিদ্যালয়ের আচার্য মো. আবদুল হামিদ। এর আগে তিনি ২০১২ সাল থেকে আইইউবির উপাচার্য, ২০১১-১২ সালে ভারপ্রাপ্ত উপাচার্য ও ২০০৬ থেকে ২০১১ সাল পর্যন্ত সহ-উপাচার্যের দায়িত্বে ছিলেন। তিনি ২০০৩ সালে আইইউবিতে যোগদানের আগ পর্যন্ত হার্ভার্ড বিশ্ববিদ্যালয়ের মহামারি ও জনসংখ্যাতত্ত্বের সহযোগী অধ্যাপক এবং হার্ভার্ড মেডিকেল স্কুলের রিসার্চ ফেলো হিসেবে দায়িত্ব পালন করেন। বিজ্ঞপ্তি।
