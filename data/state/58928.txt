
ময়মনসিংহের গৌরীপুর উপজেলার কলতাপাড়া বাজারে ডেলটা স্পিনিং মিলের শ্রমিকেরা বেতন-ভাতা বৃদ্ধিসহ কয়েক দফা দাবিতে বিক্ষোভ করেছেন। এ সময় বিক্ষুব্ধ শ্রমিকেরা ময়মনসিংহ-কিশোরগঞ্জ সড়ক অবরোধ করলে পুলিশের সঙ্গে পাল্টাপাল্টি ধাওয়ায় কমপক্ষে ৩০ জন আহত হন। পুলিশ ও কয়েকজন প্রত্যক্ষদর্শী জানান, মঙ্গলবার রাত ১০টার দিকে ডেলটা স্পিনিং মিলের শ্রমিকেরা কাজ বন্ধ করে রাস্তায় নেমে বিক্ষোভ করেন। একপর্যায়ে তাঁরা ময়মনসিংহ-কিশোরগঞ্জ সড়ক অবরোধ করেন। এ সময় শ্রমিকদের সঙ্গে পুলিশের পাল্টাপাল্টি ধাওয়ায় নারী শ্রমিকসহ কমপক্ষে ৩০ জন আহত হন। আহত ব্যক্তিদের প্রাথমিক চিকিৎসা দেওয়া হয়েছে।
