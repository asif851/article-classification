
কক্সবাজারের টেকনাফ থেকে এক লাখ ইয়াবা বড়িসহ এক ব্যক্তিকে আটক করা হয়েছে। গত রোববার রাত ১০টার দিকে র্যা বের অভিযানে তাকে আটক করা হয়। র্যা ব-৭ কক্সবাজারের ইনচার্জ সহকারী পুলিশ সুপার (এএসপি) মো. দেলোয়ার হোসেন জানান, উপজেলার সাবরাং ইউনিয়নের শাহপরীর দ্বীপ জালিয়াপাড়া এলাকায় সুনির্দিষ্ট তথ্যের ভিত্তিতে রোববার রাতে অভিযান চালানো হয়। এ সময় আবদুল আমিনকে আটক করা হয়। আটক ব্যক্তির স্বীকারোক্তির ভিত্তিতে তার ঘর থেকে এক লাখ ইয়াবা বড়ি উদ্ধার করা হয়।টেকনাফ (কক্সবাজার) প্রতিনিধি
