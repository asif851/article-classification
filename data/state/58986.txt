
জগন্নাথ বিশ্ববিদ্যালয়ের ২০১৪-১৫ শিক্ষাবর্ষের স্নাতক প্রথম বর্ষের ভর্তি পরীক্ষা আগামী ৫ সেপ্টেম্বর শুরু হবে। আজ সোমবার থেকে মুঠোফোনের খুদে বার্তায় আবেদন করা যাবে। চলবে ২৭ আগস্ট পর্যন্ত। গতকাল রোববার বিশ্ববিদ্যালয়ের বিজ্ঞপ্তিতে এ তথ্য জানানো হয়। বিজ্ঞপ্তি অনুযায়ী ৫ সেপ্টেম্বর ব্যবসায় শিক্ষা অনুষদ (সি ইউনিট), ১২ সেপ্টেম্বর বিজ্ঞান অনুষদ (এ ইউনিট), ১৩ সেপ্টেম্বর আইন অ নুষদ (ই ইউনিট), ১৯ সেপ্টেম্বর কলা অনুষদ (বি ইউনিট) ও ২৬ সেপ্টেম্বর সামাজিক বিজ্ঞান অনুষদের (ডি ইউনিট) ভর্তি পরীক্ষা হবে। ভর্তিসংক্রান্ত সব তথ্য বিশ্ববিদ্যালয়ের ওয়েবসাইটে (www.jnu.ac.bd) পাওয়া যাবে।
