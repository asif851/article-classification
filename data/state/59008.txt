
চট্টগ্রাম শাহ আমানত আন্তর্জাতিক বিমানবন্দরে একটি উড়োজাহাজের টয়লেট থেকে প্রায় ২৮ কেজি ওজনের সোনার বার উদ্ধার করা হয়েছে। আজ বৃহস্পতিবার সন্ধ্যায় শুল্ক কর্মকর্তারা পরিত্যক্ত অবস্থায় এসব সোনার বার উদ্ধার করেন।উদ্ধার করা সোনার বারের সংখ্যা ২৪০টি। এগুলোর আনুমানিক বাজার মূল্য প্রায় ১২ কোটি টাকা।বিমানবন্দরে নিয়োজিত শুল্ক বিভাগের সহকারী কমিশনার মশিয়ার রহমান প্রথম আলোকে বলেন, ব্যাংকক থেকে আসা রিজেন্ট এয়ারওয়েজের একটি উড়োজাহাজের টয়লেট থেকে এসব সোনার বার উদ্ধার করা হয়েছে। এ ঘটনায় জড়িত ব্যক্তিদের শনাক্ত করার চেষ্টা চলছে।
