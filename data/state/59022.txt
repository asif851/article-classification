
অ্যাটর্নি জেনারেল  বলেছেন, মানবতাবিরোধী অপরাধে ফাঁসির দণ্ডপ্রাপ্ত জামায়াত নেতা আলী আহসান মোহাম্মাদ মুজাহিদের পরিবারের দাবি অযৌক্তিক। মানুষকে বিভ্রান্ত করতে এমন কথা বলা হচ্ছে।আজ শনিবার দুপুরে সুপ্রিম কোর্টে নিজ কার্যালয়ে সংবাদ সম্মেলনে মাহবুবে আলম এ কথা বলেন।মুজাহিদের পরিবা​রের সদস্যরা বলেছেন, ২১ আগস্ট গ্রেনেড হামলা মামলায় নিজের অবস্থান জানতে চান মুজাহিদ। এই মামলা তিনি লড়তে চান। তাই এই মামলার কার্যক্রম শেষ না হওয়া পর্যন্ত ফাঁসি কার্যকর না করতে পরিবারের সদস্য আহ্বান জানিয়েছেন।মুজাহিদের পরিবারের সদস্যদের দাবির বিষয়ে জানতে চাওয়া হলে মাহবুবে আলম বলেন, কোনো ব্যক্তির একটি মামলায় ফাঁসির আদেশ হলে বা কার্যকর হলে তাঁর বিরুদ্ধে থাকা অন্য মামলাগুলোর কার্যক্রম বন্ধ হয়ে​ যায়। আদালত মৃত ​ব্যক্তির বিরুদ্ধে অভিযোগ শুনানি করেন না। তাই মামলা থাকলে ফাঁসি কার্যকর করা যাবে না এমন দাবি অযৌক্তিক। এগুলো বিভ্রান্তি সৃষ্টির জন্য করা হচ্ছে।
