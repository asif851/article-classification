
বিচারপতিদের কথোপকথন, রায়, আদালতের এ রকম অন্যান্য বিষয় যদি লোকে আগেই জেনে ফেলে, তাহলে সেটা তো খুবই দুঃখজনক। এর সঙ্গে যারা যুক্ত আমি তাদের নিন্দা জানাই।একই সঙ্গে আমি মনে করি, আদালতের সংশ্লিষ্ট ব্যক্তি ও বিচারপতিদের এ ব্যাপারে আরও সতর্ক হওয়া দরকার। তাঁদের আওতার মধ্যে কোনো না-কোনো লোকই, একজন বা একাধিক এ ধরনের হীন কাজের সঙ্গে যুক্ত। এটা খুঁজে বের করতে না পারলে সমস্যা হবে।রায়ের খসড়া ফাঁস হওয়ার বিষয়ে আন্তর্জাতিক অপরাধ ট্রাইব্যুনালের পক্ষ থেকে উদ্যোগ নেওয়া হয়েছে। থানায় তাঁদের করা জিডির পরিপ্রেক্ষিতে পুলিশের অপরাধ তদন্ত বিভাগ কাজও শুরু করেছে রহস্য উদ্ঘাটনের জন্য। আমি আশা করি, সত্য বের হয়ে আসবে। খসড়া রায় ফাঁসের সঙ্গে কারা জড়িত তাদের চিহ্নিত করা যাবে। এই অপরাধমূলক কাজের সঙ্গে জড়িত ব্যক্তি বা ব্যক্তিবর্গ যে বা যারাই হোক না কেন, তাদের চিহ্নিত করে প্রয়োজনীয় আইনানুগ ব্যবস্থা নিতে হবে, যাতে ভবিষ্যতে কেউ এ ধরনের কাজ করার সাহস না করে।রফিক-উল হক: জ্যেষ্ঠ আইনজীবী, সুপ্রিম কোর্টনিবিড় তদন্ত দরকার : সুলতানা কামালট্রাইব্যুনালে ওদের লোক আছে : শাহরিয়ার কবির
