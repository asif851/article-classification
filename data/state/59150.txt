
সাঁতারু অন্বেষণ প্রতিযোগিতার দ্বিতীয় পর্বে খেলার সুযোগ পেল মানিকগঞ্জের আট শিশু সাঁতারু। গতকাল শনিবার সকালে জেলা শহরের শহীদ তপন-মিরাজ স্টেডিয়ামের পাশের পুকুরে জেলা পর্যায়ে প্রতিযোগিতার আয়োজন করে বাংলাদেশ সুইমিং ফেডারেশন ও নৌবাহিনী। জেলা ক্রীড়া সংস্থার ব্যবস্থাপনায় বিভিন্ন এলাকা থেকে বাঁছাই করা ৩৪ জন ছেলে ও পাঁচজন মেয়ে এ প্রতিযোগিতার প্রথম পর্বে অংশ নেয়। এদের মধ্যে প্রথম পর্বে ‘ইয়েস কার্ড’ পাওয়া ছয়জন ছেলে ও দুজন মেয়ে প্রতিযোগিতার দ্বিতীয় পর্বে ঢাকায় খেলবে। তারা হলো জীবন হোসেন, জিহাদ. জুয়েল, লতা আক্তার, সোহেল রানা, ডলি আক্তার, সাকিব হোসেন ও বিপ্লব শীল।
