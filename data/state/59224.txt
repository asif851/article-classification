
চট্টগ্রামের সীতাকুণ্ড পৌরসভা নির্বাচনে কাউন্সিলর পদে দলীয়ভাবে আবেদনপত্র বিক্রি করছে আওয়ামী লীগ। দলীয়ভাবে প্রার্থীদের সমর্থন দিতে আবেদনপত্র বিক্রি করা হচ্ছে। উপজেলা যুবলীগের যুগ্ম সাধারণ সম্পাদক ও পৌরসভার ২ নম্বর ওয়ার্ডের কাউন্সিলর পদপ্রার্থী বদিউল আলম বলেন, তিনি ১ হাজার টাকা দিয়ে আবেদনপত্র সংগ্রহ করেছেন। তবে উপজেলা রিটার্নিং কর্মকর্তা ও উপজেলা নির্বাহী কর্মকর্তা নাজমুল ইসলাম ভূঁইয়া বলেছেন, নির্দলীয় কাউন্সিলর নির্বাচনে দলীয় প্রভাব গ্রহণযোগ্য নয়।
