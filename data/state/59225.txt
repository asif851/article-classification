
জাতীয় পার্টির মনোনয়ন ফরম বিক্রির সময় আরও এক দিন বাড়ানো হয়েছে। আজ সোমবার দলটি এ সিদ্ধান্ত নেয়।
জাতীয় পার্টির প্রেসিডিয়াম সদস্য ও এইচ এম এরশাদের মুখপাত্র কাজী ফিরোজ রশীদ প্রথম আলো ডটকমকে জানান, দূর-দূরান্ত থেকে এখনো মনোনয়নপ্রত্যাশীরা আসছেন। তাঁদের কথা চিন্তা করেই মনোনয়ন ফরম বিক্রির সময় আরও এক দিন বাড়ানো হয়েছে।
এর আগে ২০ নভেম্বর জাতীয় পার্টির চেয়ারম্যান এইচ এম এরশাদ ঢাকা ও রংপুরের তিনটি আসনের মনোনয়ন ফরম কেনেন। তাঁকে দিয়ে জাতীয় পার্টির মনোনয়ন ফরম বিক্রি শুরু হয়। ১ ডিসেম্বর দলটি নির্বাচনী ইশতেহার ঘোষণা করবে।
