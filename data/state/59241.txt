
ঢাকার মিরপুর ১৪ নম্বর সেকশনের পক্ষাঘাতগ্রস্তদের পুনর্বাসন কেন্দ্রের (সিআরপি) আগুন নিভেছে। সন্ধ্যা সাতটার দিকে ফায়ার সার্ভিসের কর্মীরা আগুন নিভিয়ে ফেলতে সক্ষম হন।
আজ শুক্রবার সন্ধ্যা ছয়টা ২০ মিনিটে সিআরপি ভবনের দশম তলায় আগুন লাগে। খবর পেয়ে ফায়ার সার্ভিসের সাতটি ইউনিট ঘটনাস্থলে গিয়ে আগুন নেভানোর কাজ শুরু করে। আধঘণ্টা চেষ্টার পর তাঁরা ভবনটির দশম তলার আগুন নিভিয়ে ফেলেন। তবে এখনো সেখান থেকে প্রচুর ধোঁয়া বের হতে দেখা গেছে।প্রথম আলোকে ফায়ার সার্ভিসের নিয়ন্ত্রণকক্ষ থেকে বিষয়টি নিশ্চিত করা হয়েছে। তবে আগুন লাগার কারণ বা ক্ষয়ক্ষতির পরিমাণ এখনো জানা যায়নি।ঘটনাস্থলে থাকা ফায়ার সার্ভিসের সহকারী পরিচালক রফিকুল ইসলাম প্রথম আলোকে মুঠোফোনে জানান, এখন কোনো সমস্যা নেই। তিনি জানান, তাঁরা আগুন লাগা ফ্লোরে তল্লাশি চালাচ্ছেন।
