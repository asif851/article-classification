
সন্দ্বীপ উপজেলায় প্রাথমিক বিদ্যালয়ের প্রধান শিক্ষকদের জন্য আয়োজিত ১০ দিনব্যাপী শিক্ষাক্রম বিস্তরণ বিষয়ক প্রশিক্ষণ কর্মশালা গত শুক্রবার শেষ হয়েছে। সন্দ্বীপ উপজেলা রিসোর্স সেন্টার (ইউআরসি) এই কর্মশালার আয়োজন করে।শিক্ষাক্রম বিস্তরণ বিষয়ক এ প্রশিক্ষণ কার্যক্রম শুরু হয় গত ২৭ ডিসেম্বর। এতে অংশ নেন সন্দ্বীপের বিভিন্ন বিদ্যালয়ের ৩০ জন শিক্ষক। প্রশিক্ষক ছিলেন উপজেলা রিসোর্স সেন্টারের ইনস্ট্রাক্টর মো. রুহুল আমীন ও উপজেলা সহকারী শিক্ষা কর্মকর্তা মোহাম্মদ মাইন উদ্দিন। কর্মশালা চলাকালে এর কার্যক্রম পরিদর্শন করেন চট্টগ্রাম বিশ্ববিদ্যালয়ের ফিজিক্যাল এডুকেশন অ্যান্ড স্পোর্টস সায়েন্স বিভাগের সভাপতি এ এইচ এম রাকিবুল মাওলা। প্রাথমিক শিক্ষার মান উন্নয়নে শিক্ষকদের জন্য এই প্রশিক্ষণ ভূমিকা রাখবে বলে তিনি আশা করেন।
