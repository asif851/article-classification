
চট্টগ্রাম বিশ্ববিদ্যালয়ের চারুকলায় ইনস্টিটিউটের ৫১তম ব্যাচ একান্নবর্তী-এর উদ্যোগে ‘উষ্ণতার উচ্ছ্বাসে এই পৌষকে ঘিরে, কুয়াশার চাদরে বাঙালির নীড়ে’ স্লোগানে ১৫ ডিসেম্বর অনুষ্ঠিত হবে পৌষ-পার্বণ উৎসব। সকাল ১০টায় নগরের বাদশা মিয়া সড়কের ইনস্টিটিউট প্রাঙ্গণে দিনব্যাপী আয়োজন উদ্বোধন করবেন চারুকলা ইনস্টিটিউটের পরিচালক শায়লা শারমিন। অতিথি থাকবেন শিল্পী অলক রায়, ঢালী আল মামুন, সৈয়দ সাইফুল কবীর ও নাসিমা আখতার। উৎসবে থাকবে পিঠা-পুলির স্টল, গান, নাচ, আবৃত্তি, নাটক ও কথামালা। সন্ধ্যায় মুক্তিযুদ্ধের শহীদ ও সম্প্রতি জঙ্গি হামলায় নিহতদের প্রতি শ্রদ্ধা নিবেদন করে প্রদীপ প্রজ্বালন ও ফানুস ওড়ানো হবে। এরপর অনুষ্ঠিত হবে বাউল গান। গান করবেন কুষ্টিয়ার শিল্পী বিমল বাউল। বিজ্ঞপ্তি।
