
২০০৪ সালের ১ এপ্রিল রাতে আটক হয় দেশের ইতিহাসে সবচেয়ে বড় অবৈধ অস্ত্রের চালান। সেখান থেকে উদ্ধার করা হয় বিপুল পরিমাণ অস্ত্রশস্ত্র। ওই রাতে ১০টি ট্রাক থেকে মোট এক হাজার ৪৬৩টি বাক্স উদ্ধার করা হয়। এর মধ্যে একটি ট্রাক থেকে সর্বোচ্চ ২৭৮টি এবং অন্য ট্রাক থেকে সর্বনিম্ন ৪১টি বাক্স উদ্ধার করা হয়।উদ্ধার করা অস্ত্রের পরিমাণ: ১০টি ট্রাকে বিভিন্ন ধরনের অস্ত্র ছিল এক হাজার ৭৯০টি। এর মধ্যে গুলি ১১ লাখ ৪৩ হাজার ৫২০, গ্রেনেড ২৭ হাজার ২০, ম্যাগাজিন ৬ হাজার ৩৯২ ও রকেট লঞ্চার ১৫০টি।যে ধরনের অস্ত্র ছিল: এসব অস্ত্রের মধ্যে ৬৯০টি ৭.৬২ এমএম টি৫৬-১ এসএমজি, ৬০০টি ৭.৬২ এমএম টি৫৬-২ এসএমজি, ৪০০টি ৯ এমএম সেমি অটোমেটিক স্পোর্টিং রাইফেল, ১০০টি টমিগান, ১৫০টি ৪০ এমএম রকেট লঞ্চার টি৬৯, ছয় হাজার ৩৯২টি বিভিন্ন অস্ত্রের ম্যাগাজিন, ৭.৬২ এমএম এসএমজি গুলির সংখ্যা সাত লাখ ৩৯ হাজার ৬৮০টি, ৭.৬২ পিস্তলের (টমি) গুলি চার লাখ, জাপানের তৈরি একটি ওয়াকিটকি (সেট নম্বর টি ০০৬৩৮৫), ২৭ হাজার ২০টি গ্রেনেডের মধ্যে ২৫ হাজার ২০টি ছিল হ্যান্ড গ্রেনেড টি-৮২-২।
