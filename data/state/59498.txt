
বাগেরহাটের কচুয়ায় পানিতে ডুবে দুই শিশু মারা গেছে। গতকাল রোববার সন্ধ্যায় কচুয়া উপজেলার মঘিয়া ইউনিয়নের ছোট আন্ধারমানিক গ্রামে এ ঘটনা ঘটে। 
মৃত মাহিমা (৪) ও কারিমা (৪) সম্পর্কে চাচাতো বোন। মাহিমা ছোট আন্ধারমানিক গ্রামের আকবর খাঁর মেয়ে। কারিমা এই গ্রামের নিজাম খাঁর মেয়ে।
মঘিয়া ইউনিয়ন পরিষদের (ইউপি) চেয়ারম্যান পঙ্কজ চন্দ্র অধিকারী বলেন, দুই ভাই আকবর ও নিজামের ঘর পাশাপশি। রোববার বিকালে তাঁদের দুই মেয়ে বাড়ির পাশে খেলছিল। সন্ধ্যা হলেও শিশু দুটি ঘরে না ফেরায় পরিবারের লোকজন তাদের খুঁজতে শুরু করে। এ সময় বাড়ির পাশের একটি ডোবা থেকে তাদের লাশ উদ্ধার করা হয়।
