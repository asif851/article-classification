
পবিত্র হজ পালনের উদ্দেশ্যে আজ বুধবার সৌদি আরব যাচ্ছেন বিএনপির চেয়ারপারসন খালেদা জিয়া। বিকেল পাঁচটায় ঢাকার হজরত শাহজালাল আন্তর্জাতিক বিমানবন্দর থেকে তিনি যাত্রা করবেন।
দলীয় সূত্রগুলো জানায়, বড় ছেলে তারেক রহমান ও তাঁর স্ত্রী জোবায়দা রহমান সন্তানদের নিয়ে লন্ডন থেকে সৌদি আরব যাবেন। তাঁরা সেখানে খালেদা জিয়ার সঙ্গে হজ পালন করবেন। খালেদা জিয়ার সঙ্গে ছোট ছেলে প্রয়াত আরাফাত রহমানের স্ত্রী-কন্যা এবং তাঁর ব্যক্তিগত কয়েকজন কর্মকর্তাও যাবেন। তবে এ সংখ্যা কত, তা জানা যায়নি।
বিএনপির চেয়ারপারসনের বিশেষ সহকারী শামসুর রহমান শিমুল বিশ্বাস প্রথম আলোকে বলেন, হজ শেষে ২২ সেপ্টেম্বর খালেদা জিয়ার দেশে ফেরার কথা রয়েছে।
 
