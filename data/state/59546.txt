
ফরিদপুরে সূর্যোদয় প্রতিবন্ধী সংস্থার নবনির্বাচিত নির্বাহী কমিটি শপথ গ্রহণ করেছে। গতকাল বৃহস্পতিবার বেলা ১১টার দিকে ফরিদপুরের জেলা প্রশাসক উম্মে সালমা তানজিয়া এই শপথবাক্য পাঠ করান। গত ৯ ফেব্রুয়ারি সূর্যোদয় প্রতিবন্ধী সংস্থার নির্বাচনে নয় সদস্যবিশিষ্ট পরিচালনা কমিটি নির্বাচিত হয়। এই কমিটির সভাপতি হিসেবে কুদ্দুস মোল্লা ও সাধারণ সম্পাদক হিসেবে চায়না আক্তার নির্বাচিত হন। এ উপলক্ষে জেলা প্রশাসকের কার্যালয়ে এক অনুষ্ঠানের আয়োজন করা হয়। সূর্যোদয় প্রতিবন্ধী সংস্থার তত্ত্বাবধায়ক প্রধান নূররাত আক্তারের সভাপতিত্বে অন্যদের মধ্যে বক্তব্য দেন অধ্যাপক মো. শাহজাহান, জেলা সমাজসেবা অধিদপ্তরের উপপরিচালক এ এস এম আলী আহসান প্রমুখ। 
