
দাবি করা চাঁদা না দিয়ে মামলা করায় চুয়াডাঙ্গার দামুড়হুদা সাবরেজিস্ট্রি কার্যালয়ের দলিল লেখক সমিতির সাধারণ সম্পাদক ও আওয়ামী লীগের নেতা সিরাজুল ইসলামকে (৪৫) কুপিয়ে জখম করেছে দুর্বৃত্তরা৷ তাঁকে গুরুতর আহত অবস্থায় ঢাকায় স্থানান্তর করা হয়েছে৷ক্ষমতাসীন দলের পরিচয়ে চাঁদা দািবর প্রতিবাদে দুই সপ্তাহ দলিল সম্পাদন বন্ধ থাকার পর ১৬ জুন সাবরেজিস্ট্রি কার্যালয়ে পুলিিশ পাহারায় আবারও দলিল সম্পাদনা শুরু হয়৷ চাঁদা দাবির ঘটনায় সিরাজুল বাদী হয়ে যুবলীগের কর্মী আনেসার ও অজ্ঞাতনামা আরও দুজনকে আসািম করে দামুড়হুদা মডেল থানায় একটি মামলা করেন৷প্রত্যক্ষদর্শীরা জানান, গত সোমবার সন্ধ্যা সাতটার দিকে দামুড়হুদা উপজেলা চত্বরে একদল দুর্বৃত্ত সিরাজুলকে কুপিয়ে জখম করে পালিয়ে যায়৷ স্থানীয় লোকজন তাঁকে উদ্ধার করে প্রথমে দামুড়হুদা উপজেলা স্বাস্থ্য কমপেক্সে ভর্তি করেন৷ পরে সেখানে তাঁর অবস্থার অবনতি হলে চুয়াডাঙ্গা সদর হাসপাতালে নেওয়া হয়৷ সদর হাসপাতালের চিকিৎসকেরা রাতেই তাঁকে ঢাকায় পাঠান৷সিরাজুল উপজেলার হাউলী ইউনিয়ন আওয়ামী লীগের সহসভাপতি৷ তিনি জানান, দাবি করা চাঁদা না দেওয়ায় দুর্বৃত্তরা তাঁর ওপর হামলা চালিয়েছে৷দামুড়হুদা থানার ভারপ্রাপ্ত কর্মকর্তা (ওসি) সিকদার মশিউর রহমান ঘটনার সত্যতা নিশ্চিত করে বলেন, তাঁর হাতে, পায়ে ও পিঠে ধারালো অস্ত্রের আঘাতের চিহ্ন রয়েছে৷ এ ঘটনায় এখনো কোনো মামলা হয়নি৷১৭ জুন প্রথম আলোয় ‘চাঁদা দাবি, পুলিশ পাহারায় দলিল সম্পাদন শুরু’ শিরোনামে একটি প্রতিবেদন ছাপা হয়৷
