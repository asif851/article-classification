
সমাজসেবী আয়েশা খাতুন (৮৯) গত সোমবার রাত তিনটায় রাজধানীর একটি বেসরকারি হাসপাতালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি এক ছেলে ও ছয় মেয়ে রেখে গেছেন। আয়েশা খাতুন সমাজসেবী মৃত আলহাজ আবদুল মজিদ মোল্লার স্ত্রী ও প্রথম আলোর জ্যেষ্ঠ সহকারী সম্পাদক এ কে এম জাকারিয়ার মা। গতকাল মঙ্গলবার সকাল আটটায় মালিবাগ চৌধুরীপাড়ায় সরকারি কলোনি জামে মসজিদে তাঁর প্রথম জানাজা অনুষ্ঠিত হয়। বাদ জোহর চাঁদপুরের কচুয়া উপজেলায় সৈয়দপুর গ্রামে তাঁর দ্বিতীয় জানাজা অনুষ্ঠিত হয়। পরে তাঁর মরদেহ পারিবারিক কবরস্থানে দাফন করা হয়। আগামী ৪ জুলাই শুক্রবার বাদ জুমা মালিবাগ চৌধুরীপাড়ার সরকারি কলোনি জামে মসজিদে তাঁর কুলখানি অনুষ্ঠিত হবে। বিজ্ঞপ্তি|
