
সংঘবদ্ধ গাড়িচোর ও ছিনতাই চক্রের সন্দেহভাজন প্রধানসহ সাতজনকে আটক করেছে র‌্যাপিড অ্যাকশন ব্যাটালিয়ন (র‌্যাব)। রাজধানী ও সিলেটে থেকে তাঁদের আটক করা হয়।
র‌্যাবের পক্ষ থেকে গণমাধ্যমে পাঠানো মুঠোফোনের খুদে বার্তায় এ দাবি করা হয়েছে। এ বিষয়ে বিস্তারিত জানাতে আজ শনিবার বেলা সাড়ে ১১টায় র‌্যাব সদর দপ্তরে ব্রিফিংয়ের আয়োজন করা হয়েছে।
র‌্যাবের দাবি, আটক হওয়া প্রধান সন্দেহভাজন ব্যক্তির নাম আবদুল আলিম। আটক হওয়া ব্যক্তিদের কাছ থেকে সাতটি গাড়ি ও একটি মোটরসাইকেল উদ্ধার করা হয়। এর আগেও একই অপরাধে তাঁরা ধরা পড়েছিলেন।
