
বাংলাদেশে মা ও শিশুস্বাস্থ্য সেবা খাত উন্নত হলেও পাঁচ বছরের নিচে প্রতি হাজারে ৫৩ জন শিশু মারা যাচ্ছে এবং প্রতি হাজারে জীবিত শিশুর মধ্যে ৩২ শতাংশ মারা যাচ্ছে।গতকাল সোমবার সকালে ব্র্যাক সেন্টার মিলনায়তনে ‘শিশুস্বাস্থ্য এখনই অভিযান’ শীর্ষক ত্রিপক্ষীয় সমঝোতা চুক্তি স্বাক্ষর অনুষ্ঠানে এসব কথা বলেন বক্তারা।আন্তর্জাতিক সংস্থা ওয়ার্ল্ড ভিশন, কমিউনিটি ক্লিনিক ও পরিবারকল্যাণ মন্ত্রণালয়ের মধ্যে এই চুক্তি হয়েছে।ওয়ার্ল্ড ভিশনের জাতীয় পরিচালক ইয়ান ডি ওয়াল, কমিউনিটি ক্লিনিক প্রকল্পের প্রকল্প পরিচালক মাকদুমা নার্গিস ও জাতীয় পুষ্টিসেবা লাইন ডিরেক্টর এখলাসুর রহমান নিজ নিজ প্রতিষ্ঠানের পক্ষে চুক্তিতে সই করেন।অনুষ্ঠানের প্রধান অতিথি রেড ক্রিসেন্ট সোসাইটির চেয়ারম্যান এম এস আকবর বলেন, ‘দারিদ্র্য বা খাদ্যঘাটতি নয়, বরং আমাদের খাদ্যাভ্যাস ও অসচেতনতা বাংলাদেশে পুষ্টিহীনতার অন্যতম প্রধান কারণ।’অনুষ্ঠানে আরও বক্তব্য দেন কমিউনিটি ক্লিনিক প্রকল্পের প্রকল্প পরিচালক মাখদুমা নার্গিস, জনস্বাস্থ্য ও পুষ্টি ইনস্টিটিউটের ডা. মোস্তাফিজুর রহমান, বিশ্ব স্বাস্থ্য সংস্থার মেডিকেল অফিসার জয়ন্ত লিংক, ওয়ার্ল্ড ভিশন বাংলাদেশের গ্রুপ ডাইরেক্টর চন্দন জি গমেজ।
