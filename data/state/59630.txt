

রহিমা বেগমের আর্তচিৎকারে ঢাকা মেডিকেল কলেজ হাসপাতালের বার্ন ইউনিটের বাতাস যেন ভারী হয়ে আসছিল। পেট্রলবোমার আগুনে তাঁর একমাত্র ছেলের শুধু শরীরই যেন দগ্ধ হয়নি; পেট্রলের আগুনে পুড়ে ছারখার হয়ে গেছে রহিমার সব স্বপ্ন।রহিমা বেগমের দুই মেয়ে, মাত্র একটি ছেলে। অনেক কষ্টে ছেলে আল-আমিন হোসেন অভ্রকে বিএসসি ইঞ্জিনিয়ার বানিয়েছেন। যাত্রাবাড়ীতে একটি মেসে থাকতেন অভ্র। ১০ দিন আগে প্রথম সন্তানের বাবা হয়েছেন তিনি।রহিমার আহাজারি ও স্বজনদের সঙ্গে কথা বলে জানা গেছে, অভ্র একটি পোশাক কারখানায় রাত্রিকালীন দায়িত্ব পালনের জন্য বাসা থেকে বেরিয়েছিলেন। পথে বাসের মধ্যে দগ্ধ হন তিনি।রহিমা হাউমাউ করে বলছিলেন, তিনি বারবার ছেলেকে রাতে কাজ করতে নিষেধ করেছিলেন। জবাবে অভ্র বলেছিলেন, এক দিন কাজ না করলেই বেতন থেকে ৫০০ টাকা কাটা যাবে। অভ্র মাকে আশ্বাস দিয়েছিলেন, বেতন বাড়লে আর নাইট ডিউটি করবেন না। এখন ডিউটি বন্ধ করলে ছোট বোনের পড়াশোনা, মায়ের চোখের চিকিৎসা কীভাবে হবে? পরিবারের সে-ই একমাত্র উপার্জনক্ষম। মাত্র ১০ দিন আগে অভ্র প্রথম সন্তানের বাবা হন। তখন স্ত্রীর অস্ত্রোপচারেও লেগেছে অনেক টাকা।শুধু রহিমা বেগম নন, শুক্রবার রাতে বাসে সর্বশেষ দগ্ধ হয়ে ভর্তি হওয়া ২৮ জন রোগীর চিৎকার, তাঁদের স্বজনদের আহাজারি থামানোর কেউ নেই। কে কাকে থামাবে? সবার অবস্থা তো একই রকম। ছেলে, স্বামী, বাবা বা অন্য আপনজনের যন্ত্রণা দেখে কেউ স্বাভাবিক থাকতে পারছেন না। গণমাধ্যমের কর্মীদের সঙ্গে কথা বলতে গিয়ে স্বজনেরা ক্ষোভে ফেটে পড়ছেন।আজ শনিবার সকাল সাড়ে আটটার দিকে বার্ন ইউনিটে গিয়ে দেখা যায় এ দৃশ্য। নার্স ও চিকিৎসকেরা রোগীদের নিয়ে হিমশিম খাচ্ছেন।
দর্শনার্থীর ভিড়ে ব্যাহত চিকিৎসাফিজিওথেরাপি বিভাগের করিডোর, অবজারভেশন ওয়ার্ডসহ বিভিন্ন জায়গায় রোগীদের রাখতে হয়েছে। গুরুতর রোগীদের একটু ভালো জায়গায় স্থানান্তরের জন্য আলাদা করতে হচ্ছে। স্বাস্থ্যমন্ত্রীসহ ভিআইপি ব্যক্তিদের হাসপাতাল পরিদর্শনের কারণেও চিকিৎসা ব্যাহত হচ্ছিল।বার্ন ইউনিটের দেওয়া তথ্য অনুযায়ী, শুক্রবার রাতে যাত্রাবাড়ীতে বাসে দগ্ধ হন ২৯ জন। বার্ন ইউনিটে আনার পর একজন প্রাথমিক চিকিৎসা নিয়ে বাড়ি ফিরে গেছেন। ২৮ জনই ভর্তি হন হাসপাতালে। এদের মধ্যে নয়জনের অবস্থা আশঙ্কাজনক। তবে চিকিৎসকেরা এখন পর্যন্ত কাউকেই আশঙ্কামুক্ত বলছেন না। হরতাল অবরোধে গত ২৮ ডিসেম্বর থেকে আজ পর্যন্ত বার্ন ইউনিটে ভর্তি হয়েছেন মোট ৭৮ জন। আজ ভর্তি ছিলেন ৫২ জন। এ পর্যন্ত মারা গেছেন পাঁচজন (একজন আনার পথে)। আজকে সব মিলে বার্ন ইউনিটে প্রায় ৫০০ জন রোগী ভর্তি ছিল।আজ সকাল থেকে ঢাকা মেডিকেল কলেজ হাসপাতালের পরিচালক মোস্তাফিজুর রহমানও অন্যদের সঙ্গে ভিড় সামলাতে হিমশিম খাচ্ছিলেন। প্রতি রোগীর স্বজনদের কাছ থেকে তথ্য নিয়ে তালিকা করছিলেন চিকিৎসক ও নার্সরা। গুরুতর রোগীদের আলাদা করছিলেন করিডোর থেকে অন্য ওয়ার্ডে নেওয়ার জন্য। এ সময় রোগীদের সঙ্গে বেশ কয়েকজন করে স্বজন ছিলেন। একজনের বেশি যাতে কেউ রোগীর সঙ্গে না থাকেন সে আহ্বান জানাতে থাকেন। স্বজনদের আশ্বাস দিয়ে বলতে থাকেন, ‘সমস্যা নাই, একটু বের হয়ে যান। আমরা আছি। নাশতাও আমরাই দেব। ’স্বাস্থ্যমন্ত্রী মোহাম্মদ নাসিম বার্ন ইউনিট পরিদর্শনে গিয়ে গণমাধ্যমের কর্মীসহ দর্শনার্থীদের ভিড় না করার আহ্বান জানান। পরে দর্শনার্থীদের ভিড় কিছুটা কমে আসে।স্বাস্থ্যমন্ত্রী বলেন, ‘দর্শনার্থী হিসেবে কেউ আসবেন না। ’ রোগীর একান্ত আপনজনদের শুধু সুযোগ দেওয়া হবে। গণমাধ্যমের কর্মীদের হাসপাতাল থেকে প্রতিদিন ব্রিফ করা হবে। দয়া করে আর ভেতরে ঢুকবেন না। ’দর্শনার্থীদের ওপর কড়াকড়ি আরোপ করায় রোগীর স্বজনেরা বিপাকেও পড়েন। কেউ হয়তো ওষুধ আনতে বাইরে গিয়েছিলেন তিনি আর ভেতরে ঢুকতে পারছিলেন না। এ ছাড়া একেকজনের অবস্থা এত খারাপ যে সেই রোগীকে একা সামলানোও অনেকের পক্ষে সম্ভব হচ্ছিল না।রোগীদের যন্ত্রণা, হাহাকার: ইয়াসিন আরাফাত ও সাইয়্যেদা ফাতিমা স্বামী-স্ত্রী। তাঁরা দুজনই পেশায় ফার্মাসিস্ট। দুজনই একসঙ্গে দগ্ধ হয়েছেন। এক বছর চার মাস বয়সী একমাত্র সন্তান ফাতিমার মায়ের কাছে মাতুয়াইলে থাকায় সে বেঁচে গেছে। স্বামী-স্ত্রী মাতুয়াইলে যাচ্ছিলেন। বাসা থেকে একটু দূরেই ঘটনাটি ঘটে।জয়নাল আবেদিন নিউমার্কেটের থ্রি পিসের ব্যবসায়ী। ছোট একটি দোকান আছে তাঁর। বাড়ি ফিরে স্ত্রী-সন্তানদের সঙ্গে আর গরম ভাত খেতে পারেননি। তাঁর এক ছেলে এক মেয়ে। ছোট ছেলের বয়স মাত্র দুই বছর।জয়নাল আবেদিনের স্ত্রী রেশমা প্রথম আলোকে বলেন, ‘রাত নয়টা ২০ মিনিটে ফোন করে বলে “আমি আসতাছি। বেশিক্ষণ লাগবে না। ” ও ফিরলে গরম গরম ভাত খাব। তাই তখন ভাত বসাই। তার কিছুক্ষণ পর নিজেই ফোন করে বলে তাঁর শরীরে নাকি আগুন লাগছে। এইটা আমি কল্পনাও করি নাই। ’আবুল হোসেন কাঁচপুরে একটি সুয়েটার কারখানায় কাজ করতেন। অনেক দিন কাজ ছিল না। নতুন একটি কাজ সম্পর্কে খোঁজ নিতেই তিনি ঢাকায় এসেছিলেন। কথাবার্তা বলে বাড়ি ফিরছিলেন তিনি। তাঁর একমাত্র ছেলের বয়স মাত্র সাত বছর।আবুল হোসেনের স্ত্রী রিনা বলেন, ‘ফোন করে জানাল, একটু পরেই রওনা দেবে। তারপর অপরিচিত একটি নম্বর থেকে ফোন আসে। সেই লোকই খবর দেন। আমরা গরিব হইয়্যা দুনিয়াই আসছি। এইটাই কি আমাদের অপরাধ হইল। ’শাহজাহান রাজধানীতে রিকশা চালান। তাঁর দুই ছেলে, তিন মেয়ে। ভায়রার ছেলের বিয়ের জন্য মেয়ে দেখতে যাচ্ছিলেন তিনি। যে ছেলের জন্য মেয়ে দেখা হবে, সেই ছেলে, তাঁর বাবাসহ বাসে শাহজাহান মিয়ারা ছিলেন পাঁচজন। এদের মধ্যে তিনজনই আহত হয়েছেন। শাহজাহান বলেন, ‘খালি ধুমা আর ধুমা। তারপর ফত কইরা আগুন জ্বইল্যা উঠল। জানালায় লাথি দিয়া বাইর হই। আমার তো হাত-পায়ের উপর দিয়া গেছে, কিন্তু অনেকের চেহারা দেখনের মতো ছিল না। ’গুলিস্তানে ফুটপাতে পুরান কাপড় বিক্রির কাজ করে বিল্লাল রোজ পেতেন ৪০০ টাকা। সেই টাকা নিয়েই ফিরছিলেন তিনি। সেই তিনিও এখন যন্ত্রণায় কাতরাচ্ছেন। বিল্লালের মহাজন মিজান বলেন,
