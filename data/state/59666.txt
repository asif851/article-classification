
জয়পুরহাটে বাংলাদেশের কমিউনিস্ট পার্টির (সিপিবি) দশম জয়পুরহাট জেলা সম্মেলনে কাউন্সিলরদের মতামতের ভিত্তিতে নতুন কমিটি ঘোষিত হয়েছে। গত বৃহস্পতিবার রাতে এ কমিটি হয়।ফজলার রহমান সভাপতি, আবদুর রশিদ সাধারণ সম্পাদক ও রমজানুজ্জামান কমিটির সহসাধারণ সম্পাদক নির্বাচিত হয়েছেন। গত বৃহস্পতিবার জেলা সিপিবির দশম সম্মেলন দুপুর ১২টায় শহরের শহীদ ডা. আবুল কাশেম ময়দানে উদ্বোধন করেন সিপিবির কেন্দ্রীয় কমিটির সদস্য মন্টু ঘোষ। এ সময় উপস্থিত ছিলেন কেন্দ্রীয় কমিটির অপর সদস্য দুলাল কণ্ডু। রাতে কাউন্সিল অধিবেশনে ১১ সদস্যবিশিষ্ট জেলা কমিটি গঠন করা হয়।আবদুর রশিদ বলেন, আগামী চার বছরের জন্য নতুন কমিটি দায়িত্ব পালন করবে।
