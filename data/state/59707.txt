
বরগুনার পাথরঘাটায় হরিণের এক মণ মাংসসহ ফোরকান খান নামের এক ব্যক্তিকে গ্রেপ্তার করা হয়েছে। গত শুক্রবার দিবাগত রাত দুইটার দিকে উপজেলার কাঁঠালতলি ইউনিয়নের কালীবাড়ি এলাকা থেকে তাঁকে গ্রেপ্তার করে পুলিশ। পাথরঘাটা থানা সূত্র জানায়, হরিণের মাংস পাচার হচ্ছে—এ সংবাদে শুক্রবার রাতে কালীবাড়ি এলাকায় অবস্থান নেয় পুলিশ। একপর্যায়ে হরিণের মাংসসহ হাতেনাতে ফোরকান খানকে গ্রেপ্তার করা হয়। এ সময় তাঁর কাছ থেকে দুটি বস্তায় ভরা হরিণের এক মণ মাংস জব্দ করা হয়। তবে ফোরকানের সঙ্গে থাকা অপর দুই সহযোগী পালিয়ে যায়। এ ঘটনায় মামলা করা হয়েছে। 
