
মাত্র সাত ঘণ্টার ব্যবধানে আজ শনিবার রাজধানীর শাহবাগ থানা এলাকায় বাসের ধাক্কায় দুই স্কুলছাত্রী মারা গেছে। আজ সকাল নয়টার দিকে রাজধানীর মৎস্য ভবনের সামনে বাসের ধাক্কায় সাবিহা আক্তার (১৪) নামে এক স্কুলছাত্রী মারা যায়। আর বিকেল চারটার দিকে শাহবাগ মোড়ে বাসের ধাক্কায় মারা গেল খাদিজা আক্তার (১২) নামের আরেক স্কুলছাত্রী।
নিহত স্কুলছাত্রী সাবিহা সেগুনবাগিচার বেগম রহিমা আদর্শ উচ্চবিদ্যালয়ে নবম শ্রেণির ছাত্রী ছিল। আর নিহত স্কুলছাত্রী খাদিজার বাড়ি কুমিল্লার লাকসাম উপজেলার মনোহরগঞ্জে। সেখানের একটি স্কুলে থেকে এবার প্রাথমিক শিক্ষা সমাপনী পরীক্ষায় উত্তীর্ণ হয়।সকাল নয়টার দিকে রাজধানীর মৎস্য ভবনের সামনে রাস্তা পার হওয়ার সময় বাসের ধাক্কায় সাবিহা আক্তার (১৪) নামে এক স্কুলছাত্রী মারা যায়। সে রাজধানীর বেগম রহিমা আদর্শ উচ্চ বিদ্যালয়ের নবম শ্রেণির ছাত্রী ছিল। সাবিহার নিহত হওয়ার স্থান থেকে এক কিলোমিটারের মধ্যে শাহবাগ মোড়ে বাসের ধাক্কায় খাদিজা মারা যায়।শাহবাগ থানার পুলিশ জানায়, সকাল ৯টার দিকে মৎ​স্য ভবনের সামনে বাসের ধাক্কায় প্রাণ যায় সাবিহা আক্তারের। বিকেল চারটার দিকে শাহবাগ মোড়ে রাস্তা পারাপারের সময় একটি যাত্রীবাহী বাস খাদিজাকে ধাক্কা দেয়। গুরুতর আহত অবস্থায় তাকে ঢাকা মেডিকেল কলেজ হাসপাতালে নেওয়া হলে কর্তব্যরত চিকিৎসক তাকে মৃত ঘোষণা করেন।খাদিজার ভগ্নিপতি ওমর ফারুক বলেন, তিনি পরিবার নিয়ে রাজধানীর শ্যামপুরে থাকেন। আট দিন আগে তাদের সঙ্গে কুমিল্লা থেকে ঢাকায় এসেছিল খাদিজা। আজ সকালে খাদিজাকে নিয়ে বেড়াতে বের হন। শিশুপার্ক ঘুরে বিকেলে খাবারের জন্য শাহবাগ মোড়ে একটি রেস্টুরেন্টে যাচ্ছিলেন। তখন রাস্তা পারাপারের সময় একটি বাস বেপরোয়া গতিতে এসে খাদিজাকে ধাক্কা দেয়।শাহবাগ থানার ভারপ্রাপ্ত কর্মকর্তা (ওসি) আবু বকর সিদ্দিক প্রথম আলোকে বলেন, ঘটনার পর বাস ও চালককে আটক করা হয়েছে। লাশ ঢাকা মেডিকেলের জরুরি বিভাগের মর্গে রাখা হয়েছে।
