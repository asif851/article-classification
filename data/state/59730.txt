
রাজশাহী মহানগরের সাহেব বাজার এলাকায় আবাসিক একটি হোটেলের কক্ষ থেকে একজন তরুণ ও একজন তরুণীর লাশ পাওয়া গেছে। আজ শুক্রবার দুপুরে তাঁদের লাশ পাওয়া যায়। তাঁদের বয়স ২৩-২৪ বছর হবে বলে পুলিশের ধারণা।পুলিশ বলছে, ছেলেটির লাশ ফ্যানের সঙ্গে ঝুলন্ত অবস্থায় রয়েছে। লাশের হাত বাঁধা ছিল। তরুণীর লাশ বিছানার ওপর শোয়ানো অবস্থায় পাওয়া গেছে। লাশের শরীরে ধারালো অস্ত্র দিয়ে আঘাতের চিহ্ন রয়েছে। মুখের ওপর বালিশ চাপা দেওয়া ছিল।বোয়ালিয়া থানার ভারপ্রাপ্ত কর্মকর্তা (ওসি) শাহাদাত হোসেন খান বলেন, প্রাথমিকভাবে মনে হয়েছে এটি আত্মহত্যা নয়। ছেলে ও মেয়েটিকে হত্যা করা হয়েছে।
