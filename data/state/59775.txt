
যোগাযোগমন্ত্রী ওবায়দুল কাদের বলেছেন, ‘আমরা ধরে নেব ঈদ ও পূজা পর্যন্ত প্রতিদিনই বৃষ্টি হবে। বৃষ্টিও চলবে, রাস্তার সংস্কারকাজও চলবে। যেকোনো অবস্থায় রাস্তাকে আমরা সচল রাখব।’গতকাল শুক্রবার বিকেলে মন্ত্রী গাজীপুরের শ্রীপুরে মাওনা চৌরাস্তায় উড়ালসেতু ও ঢাকা-ময়মনসিংহ মহাসড়কের চার লেন নির্মাণকাজ পরিদর্শনে এসে এসব কথা বলেন।এ সময় উপস্থিত ছিলেন চার লেন প্রকল্পের পরিচালক কর্নেল যুবায়ের সালেহীন, প্রকৌশলী মো. হাফিজুর রহমান, সওজের ময়মনসিংহ অঞ্চলের তত্ত্বাবধায়ক প্রকৌশলী মো. শাহাবুদ্দিন, গাজীপুর সওজের নির্বাহী প্রকৌশলী মহিবুল হক প্রমুখ।
