
বর্তমানে দেশের ১২ শতাংশ মানুষ আর্সেনিক দূষণজনিত ঝুঁকির মধ্যে আছে বলে জানিয়েছেন স্থানীয় সরকারমন্ত্রী খন্দকার মোশাররফ হোসেন। গতকাল শনিবার সংসদে এক প্রশ্নের জবাবে তিনি এ তথ্য জানান।সরকারি দলের দিদারুল আলমের এ-সম্পর্কিত প্রশ্নের জবাবে মন্ত্রী বলেন, ২০০৩ সালে সারা দেশের ২৭১টি উপজেলার ৫০ লাখ নলকূপের পানির আর্সেনিক পরীক্ষা করা হয়েছিল। যার মধ্যে ১৪ লাখ ৫০ হাজার (২৯ শতাংশ) নলকূপে মাত্রাতিরিক্ত আর্সেনিক পাওয়া গিয়েছিল। ফিরোজা বেগমের প্রশ্নের জবাবে সংসদ কাজে নির্বাচন কমিশনের দায়িত্বপ্রাপ্ত মন্ত্রী আনিসুল হক বলেন, জাতীয় পরিচয়পত্র-সংক্রান্ত সেবা পেতে এখন আর ভোটারদের ঢাকায় আসতে হয় না। জাতীয় পরিচয় নিবন্ধন, সংশোধন বা অন্য যেকোনো ধরনের সেবা পেতে এখন স্থানীয় উপজেলা বা জেলা পর্যায়ে আবেদন করলেই চলবে।প্রশ্নোত্তরের আগে স্পিকার শিরীন শারমিন চৌধুরীর সভাপতিত্বে বেলা পৌনে ১১টায় সংসদের অধিবেশন শুরু হয়। প্রশ্নোত্তর টেবিলে উত্থাপিত হয়।
