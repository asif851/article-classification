
পঞ্চম শ্রেণি স্তরের প্রাথমিক ও ইবতেদায়ি শিক্ষা সমাপনী এবং অষ্টম শ্রেণি স্তরের জুনিয়র স্কুল সার্টিফিকেট (জেএসসি) ও জুনিয়র দাখিল সার্টিফিকেট (জেডিসি) পরীক্ষার ফল প্রকাশ করা হবে আজ বৃহস্পতিবার।শিক্ষা মন্ত্রণালয় বলেছে, শিক্ষামন্ত্রী নুরুল ইসলাম নাহিদ সকাল সাড়ে ১০টায় গণভবনে প্রধানমন্ত্রী শেখ হাসিনার হাতে পরীক্ষার ফলাফলের অনুলিপি তুলে দেবেন। দুপুর ১২টায় মন্ত্রণালয়ের সভাকক্ষে সংবাদ সম্মেলনে ফলাফলের তথ্য তুলে ধরা হবে। প্রাথমিক ও গণশিক্ষা মন্ত্রণালয় বলেছে, প্রাথমিক ও গণশিক্ষামন্ত্রী মোস্তাফিজুর রহমান বেলা পৌনে ১১টায় প্রধানমন্ত্রীর হাতে প্রাথমিক ও ইবতেদায়ি শিক্ষা সমাপনী পরীক্ষার ফলাফলের অনুলিপি তুলে দেবেন। বেলা ১টায় মন্ত্রণালয়ের সম্মেলনকক্ষে সংবাদ সম্মেলনে ফলাফলের তথ্য তুলে ধরা হবে।
