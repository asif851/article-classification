
প্রত্যেক চিকিত্সককে বাংলাদেশের গ্রামে গিয়ে চিকিৎসাসেবা প্রদানের ব্রত নিয়ে কাজ করার আহ্বান জানিয়েছেন স্বাস্থ্য অধিদপ্তরের মেডিকেল এডুকেশনের পরিচালক এ বি এম হান্নান। গতকাল রোববার শিশু-মাতৃ স্বাস্থ্য ইনস্টিটিউটে বিসিএস (স্বাস্থ্য) ক্যাডার কর্মকর্তাদের দুই মাসব্যাপী চতুর্থ বুনিয়াদি প্রশিক্ষণ কোর্সের উদ্বোধনী অনুষ্ঠানে প্রধান অতিথির বক্তব্যে তিনি এ আহ্বান জানান।এ বি এম হান্নান বলেন, বুনিয়াদি প্রশিক্ষণের ক্ষেত্রে শিশু-মাতৃ স্বাস্থ্য ইনস্টিটিউট একটি অনন্য মাইল ফলক স্থাপন করেছে।অন্যদের মধ্যে বক্তব্য দেন কোর্স পরিচালক এম এ মান্নান, অতিরিক্ত কোর্স উপদেষ্টা আবিদুল হক ও অনুপ কুমার সাহা।এ কোর্সে সারা দেশ থেকে বিসিএস (স্বাস্থ্য) ক্যাডারের মোট ৪০ জন চিকিত্সক অংশ নিচ্ছেন। প্রশিক্ষণটি চলতি বছরের ২ ফেব্রুয়ারি থেকে ২ এপ্রিল পর্যন্ত চলবে।
