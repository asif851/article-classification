
চট্টগ্রামে মো. শাকিল নামের এক ধর্ষককে যাবজ্জীবন সশ্রম কারাদণ্ড দিয়েছেন আদালত। একই সঙ্গে তাঁকে ৫০ হাজার টাকাও জরিমানা করা হয়েছে।গতকাল মঙ্গলবার নারী ও শিশু নির্যাতন দমন ট্রাইব্যুনাল-১-এর বিচারক মো. রেজাউল করিম এ রায় দেন। মামলার অপর আসামি শামসু বৈদ্যের বিরুদ্ধে অভিযোগ প্রমাণিত না হওয়ায় তাঁকে বেকসুর খালাস দেওয়া হয়েছে। সাজাপ্রাপ্ত শাকিল আনোয়ারা উপজেলার গুজরা এলাকার হাজি জাফরের ছেলে।আদালত সূত্রে জানা গেছে, ২০১১ সালের ১৩ জুন শাকিল প্রতিবেশী ১৮ বছর বয়সী এক তরুণীকে ধর্ষণ করেন। ঘটনার পরপর ধর্ষণের শিকার মেয়েটির পরিবার তাঁকে চট্টগ্রাম মেডিকেল কলেজ হাসপাতালের ওয়ান স্টপ ক্রাইসিস সেন্টারে ভর্তি করায়।
