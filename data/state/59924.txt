
পরিবেশদূষণ-বিরোধী অভিযান ও পরিবেশ সংরক্ষণ কার্যক্রমের অংশ হিসেবে আজ সোমবার পরিবেশ অধিদপ্তর ঢাকার সাতারকুল, বাড্ডা এবং কেরানীগঞ্জের মোট ২৩টি প্রতিষ্ঠানকে বায়ুদূষণ করার কারণে ৫২ লাখ টাকা ক্ষতিপূরণ ধার্য ও আদায় করেছে।পরিবেশ অধিদপ্তরের পরিচালক (মনিটরিং অ্যান্ড এনফোর্সমেন্ট) মো. আলমগীর এ অভিযানের নেতৃত্ব দেন। জরিমানা করা এসব কারখানার মধ্যে কেরানীগঞ্জের ১১টি ওয়াশিং কারখানা ও ১০ ইটভাটাকে ৪৪ লাখÿটাকা এবং ঢাকার সাতারকুল, বাড্ডার আশরাফ ওয়াশিংকে ছয় লাখ, শাইনিং ওয়াশিংকে দুই লাখ টাকা ক্ষতিপূরণ ধার্য করা হয়।
