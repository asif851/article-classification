
ময়মনসিংহের ত্রিশাল পৌর শহরে গতকাল শুক্রবার রাতে পারভেজ (৩০) নামে যুবলীগের এক কর্মীকে কুপিয়ে হত্যা করেছে দুবৃর্ত্তরা। পৌরসভা নির্বাচনে বিরোধের জের ধরে এই হত্যাকাণ্ড ঘটতে পারে বলে স্থানীয়দের ধারণা।পুলিশ ও স্থানীয় সূত্রে জানা যায়, শুক্রবার রাত ১০টার দিকে পারভেজ পৌর শহরের চরপাড়া এলাকার নিজের বাড়িতে ফিরছিলেন। এ সময় দুবৃর্ত্তরা তাঁকে রামদা দিয়ে এলোপাতাড়ি কুপিয়ে আহত করে। ত্রিশাল উপজেলা স্বাস্থ্য কমপ্লেক্সে নেওয়ার পর পারভেজের মৃত্যু হয়। স্থানীয় কয়েকজন বাসিন্দা জানান, পৌর নির্বাচনের বিরোধের জের ধরে হত্যাকাণ্ডটি ঘটতে পারে। ত্রিশাল থানার ভারপ্রাপ্ত কর্মকর্তা (ওসি) মনিরুজ্জামান বলেন, কে বা কারা পারভেজকে কুপিয়ে হত্যা করেছে।
