
ভোলায় আট দিনব্যাপী একুশে বইমেলা ও তিন দিনের বিজ্ঞান মেলা গত মঙ্গলবার শেষ হয়েছে। শেষ দিনে ১১ জন খুদে বিজ্ঞানীকে পুরস্কার দেওয়া হয়। জেলা প্রশাসক মো. সেলিম রেজা এ পুরস্কার বিতরণ করেন।মেলা কমিটির সম্পাদক অমিতাভ অপু বলেন, জুনিয়র গ্রুপে ‘আধুনিক ঘূর্ণিঝড় সংকেত’ উদ্ভাবন করে প্রথম হয়েছে টাউন কমিটি মাধ্যমিক বিদ্যালয়ের মো. হাসনাইন আহমেদ। সিনিয়র গ্রুপে ভোলা খুদে বিজ্ঞানী সংসদের মো. ফাওয়াজ ‘নেটওয়ার্কিং স্পিড বৃদ্ধি’ উদ্ভাবন করে প্রথম স্থান অধিকার করেছে। বিশেষ শাখায় ‘সোডিস সূর্যালোর তাপ বৃদ্ধি করে পানি শোধন’ উদ্ভাবন করে পুরস্কার নিয়েছে একই সংগঠনের সৌরভ গাঙ্গুলী।
