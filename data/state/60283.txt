
বাংলাদেশে কারখানা করতে যাচ্ছে ভারতের মোটরসাইকেল নির্মাতাপ্রতিষ্ঠান হিরো মোটোকর্প। প্রতিষ্ঠানটির চেয়ারম্যান পভন মাঞ্জাল গত বৃহস্পতিবার নয়াদিল্লিতে একটি অনুষ্ঠানে বলেন, এ বছরের শেষ নাগাদ তাঁরা বাংলাদেশে উৎপাদনব্যবস্থা চালু করতে যাচ্ছেন। ২০১১ সালে এককভাবে যাত্রা শুরুর মাত্র কয়েক বছরের মধ্যে এশিয়া, আফ্রিকা ও লাতিন আমেরিকার ৩৫ দেশের বাজারে রপ্তানি শুরু করেছে তাঁর প্রতিষ্ঠান। এই বছর আর্জেন্টিনায় লাতিন অঞ্চলে নিজেদের দ্বিতীয় বৃহৎ বাজার খুলেছে প্রতিষ্ঠানটি। ২০১৬-১৭ অর্থবছরে ৬৬ লাখ মোটরসাইকেল বিক্রি করেছে প্রতিষ্ঠানটি। ভারতের বাইরে কলম্বিয়ায় উৎপাদন কারখানা রয়েছে হিরো মোটোকর্পের। আইএএনএস
