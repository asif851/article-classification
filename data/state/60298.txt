
রংপুরের তারাগঞ্জে গাঁজা বিক্রির দায়ে চারজনকে এক মাস করে কারাদণ্ড দিয়েছেন ভ্রাম্যমাণ আদালত। ইউএনও ও নির্বাহী হাকিম জিলুফা সুলতানা ওই দণ্ডাদেশ দেন। তারাগঞ্জ থানার ওসি তাপস সরকার বলেন, দীর্ঘদিন ধরে মন্দিরপাড়ার শ্যামল কান্তি (৫৬), যতীন্দ্র নাথ রায় (৩৩), চিত্ত রঞ্জন রায় (৩০) ও শেখেরচক গ্রামের মোকছেদ আলী (৪০) বিভিন্ন স্থানে গাঁজা বিক্রি করে আসছিলেন। এমন অভিযোগের পরিপ্রেক্ষিতে থানার এসআই মিজানুর রহমানের নেতৃত্বে একদল পুলিশ গত বুধবার রাতে অভিযান চালিয়ে তারাগঞ্জ চৌপথী থেকে ১৫০ গ্রাম গাঁজাসহ তাঁদের আটক করে।
