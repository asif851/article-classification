
সাবেক রাষ্ট্রপতি জিয়াউর রহমান বঙ্গবন্ধুর পাশাপাশি জাতীয় চার নেতা হত্যাকাণ্ডেরও কুশীলব ছিলেন বলে দাবি করেছেন আওয়ামী লীগের প্রচার ও প্রকাশনা সম্পাদক হাছান মাহমুদ।গতকাল রোববার ঢাকা রিপোর্টার্স ইউনিটিতে বঙ্গবন্ধু সাংস্কৃতিক জোট আয়োজিত আলোচনা সভায় হাছান মাহমুদ এ দাবি করেন। তিনি বলেন, ৩ নভেম্বর দুপুর পর্যন্ত জিয়া ছিলেন সেনাপ্রধান। ২ নভেম্বর রাতে সেনাবাহিনীরই একটি কুচক্রী দল জাতীয় চার নেতাকে কারাগারে হত্যা করে। সকালেই জিয়া খুনিদের দেশত্যাগের সব ব্যবস্থা করেছিলেন।
