
বান্দরবানের নাইক্ষ্যংছড়ি সীমান্ত থেকে মোটরসাইকেলের চাকায় ভরে পাচার করার সময় ২০ হাজার ইয়াবা বড়ি আটক করেছেন বর্ডার গার্ড বাংলাদেশের (বিজিবি) সদস্যরা। আজ সোমবার সকাল সাড়ে নয়টার দিকে একটি গাড়ি থেকে চাকাগুলো উদ্ধার করা হলেও কাউকে আটক করা যায়নি।
নাইক্ষ্যংছড়ি ব্যাটালিয়নের অধিনায়ক লে. কর্নেল শফিকুর রহমান জানান, মিয়ানমারের একজন নাগরিক নাইক্ষ্যংছড়ির আশারতলী সীমান্ত দিয়ে ইয়াবা নিয়ে আসছে—এমন খবরের ভিত্তিতে বিজিবি অভিযান চালায়। তবে বিজিবির উপস্থিতি টের পেয়ে পাচারকারী পালিয়ে যায়।
ব্যাটালিয়নের অধিনায়ক আরও জানান, এখনো বড়ি গণনা চলছে। এ ঘটনায় নাইক্ষ্যংছড়ি থানায় মামলা করা হবে।
