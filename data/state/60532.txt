
অবৈধভাবে বসবাসের অভিযোগে রাজধানীর উত্তরা থেকে আজ তিনজন বিদেশি নাগরিককে আটক করেছে র‌্যাব। এঁরা হলেন আইভোরি কোস্টের জাডি যোসেফ (৫৭), নাইজেরিয়ার আগোদি ফ্রান্সিস কানু জন (৪১) ও জাম্বিয়ার নাগরিক অ্যান্ড্রু মুলিঙ্গা (৪৯)।র‌্যাবের সংবাদ বিজ্ঞপ্তিতে জানানো হয়, আজ সকাল পৌনে ছয়টার দিকে রাজধানীর উত্তরার ১০ নম্বর সেক্টরের ৮ নম্বর রোডের ৭ নম্বর বাড়িতে অভিযান চালিয়ে এই তিনজনকে আটক করা হয়।র‌্যাবের দাবি, তিনজনের কারও কাছেই বাংলাদেশে অবস্থানের জন্য কোনো বৈধ ভিসা, পাসপোর্ট ও ওয়ার্ক পারমিট নেই। তাঁদের বিরুদ্ধে ব্যবস্থা নেওয়া হচ্ছে।
