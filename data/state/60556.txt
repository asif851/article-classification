
শিক্ষামন্ত্রী নুরুল ইসলাম নাহিদ বলেছেন, দেশের সবার জন্য শিক্ষা নিশ্চিত করতে সরকার কাজ করে যাচ্ছে। আজ বৃহস্পতিবার ব্র্যাক ব্যাংক-প্রথম আলো ট্রাস্টের পক্ষ থেকে অদম্য মেধাবী শিক্ষার্থীদের দেওয়া সংবর্ধনা অনুষ্ঠানে শিক্ষামন্ত্রী এ কথা বলেন।
৮৫ জন অদম্য মেধাবী শিক্ষার্থীকে এই সংবর্ধনা দেওয়া হচ্ছে। এর মধ্যে চলতি বছর এসএসসিতে জিপিএ-৫ পাওয়া ৫৫ জন ও এইচএসসিতে জিপিএ-৫ পাওয়া ৩০ জন রয়েছে।
রাজধানীর কারওয়ান বাজারের সিএ ভবনের দশম তলায় (১০০ কাজী নজরুল ইসলাম অ্যাভিনিউ) এই সংবর্ধনা অনুষ্ঠান হচ্ছে।
অনুষ্ঠানের শুরুতে প্রথম আলো ট্রাস্টের কার্যপরিধি ও অদম্য মেধাবী কার্যক্রমের বিস্তারিত তুলে ধরেন প্রথম আলোর সহযোগী সম্পাদক আব্দুল কাইয়ুম।আরও পড়ুন: 
অদম্য মেধাবীদের সংবর্ধনা আজ
