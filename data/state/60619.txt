
চট্টগ্রামের লোহাগাড়া থেকে ইয়াবাসহ গ্রেপ্তার তিন যুবককে গতকাল রোববার ছয় মাসের কারাদণ্ড দিয়েছেন ভ্রাম্যমাণ আদালত। লোহাগাড়া উপজেলা নির্বাহী কর্মকর্তা (ইউএনও) ও নির্বাহী হাকিম মো. ফিজনূর রহমানের ভ্রাম্যমাণ আদালত এ সাজা দেন। পুলিশ সূত্র জানায়, লোহাগাড়ার পদুয়া আওয়ালপাড়া থেকে গতকাল ভোরে ইয়াবাসহ জসিম উদ্দিন, আরিফুল ইসলাম, মো. আবদুল কুদ্দুসকে আটক করা হয়। পরে তাদের ভ্রাম্যমাণ আদালতে হাজির করা হয়। লোহাগাড়া ইউএনও মো. ফিজনূর রহমান বলেন, মাদক ব্যবসায়ী ও মাদকসেবীদের কোনো ছাড় দেওয়া হবে না। 
