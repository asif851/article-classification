
রংপুরের বদরগঞ্জ উপজেলার গোপালপুর উপস্বাস্থ্যকেন্দ্রে চিকিৎসকের চেয়ারে বসে পিয়ন চিকিৎসা দেওয়ার ঘটনায় তিন সদস্যের তদন্ত কমিটি গঠন করা হয়েছে।গত ২১ মার্চ প্রথম আলো পত্রিকায় ‘পিয়নই যেখানে চিকিৎসক!’ শিরোনামে একটি প্রতিবেদন প্রকাশিত হয়। ওই দিনই উপজেলা স্বাস্থ্য ও পরিবার পরিকল্পনা কর্মকর্তা মনোয়ারা বেগম উপজেলা স্বাস্থ্য কমপ্লেক্সের জুনিয়র কনসালট্যান্ট (মেডিসিন) নারায়ণ চন্দ্র সরকারকে প্রধান করে তিন সদস্যের তদন্ত কমিটি গঠন করেন। তদন্ত কমিটির প্রধান নারায়ণ চন্দ্র মুঠোফোনে বলেন, ‘ওই উপস্বাস্থ্যকেন্দ্রে সরজমিনে তদন্ত করেছি।’উপজেলা স্বাস্থ্য ও পরিবার পরিকল্পনা কর্মকর্তা মনোয়ারা বেগম গতকাল বৃহস্পতিবার বলেন, ‘ওই ঘটনায় এখনো তদন্ত প্রতিবেদন হাতে পাইনি। তবে আমি প্রাথমিকভাবে চিকিৎকের চেয়ারে বসে পিয়নের চিকিৎসা দেওয়ার তথে৵র সত্যতা পেয়েছি। তদন্ত প্রতিবেদন হাতে পাওয়ার পর প্রয়োজনীয় ব্যবস্থা নেওয়া হবে।’তবে গতকাল ওই উপস্বাস্থ্যকেন্দ্রে খোঁজ নিয়ে জানা গেছে, এখন পর্যন্ত সেখানে দায়িত্বপ্রাপ্ত চিকিৎসক ইশতিয়াক মাহমুদ যাননি। সেখানে চিকিৎসা দিচ্ছেন উপসহকারী কমিউনিটি চিকিৎসক জাকির হোসেন।চিকিৎসক মনোয়ারা বেগম বলেন, ‘চিকিৎসক-সংকট থাকায় ইশতিয়াক মাহমুদকে উপজেলা স্বাস্থ্য কমপ্লেক্সে নিযুক্ত করা হয়েছে।’
 
