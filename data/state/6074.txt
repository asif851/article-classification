
চট্টগ্রামের পটিয়ার কালারপোল এলাকায় শিকলবাহা খালে ইঞ্জিনচালিত নৌকাডুবির ঘটনায় অল্পের জন্য প্রাণে রক্ষা পেয়েছে অর্ধশতাধিক শিক্ষার্থী। তীরের কাছাকাছি দুর্ঘটনাটি ঘটায় শিক্ষার্থীরা সাঁতরে প্রাণে রক্ষা পায়।স্থানীয় সূত্রে জানা গেছে, পটিয়ার কালারপোল হাজি মো. ওমরা মিয়া চৌধুরী বহুমুখী উচ্চবিদ্যালয় ছুটির পর শিক্ষার্থীরা গতকাল বৃহস্পতিবার বেলা একটার দিকে বাড়ি যাওয়ার উদ্দেশে নৌকায় ওঠে। নৌকাটি শিকলবাহা খালের পশ্চিম পাড় থেকে পূর্ব পাড়ের কাছাকাছি স্থানে পৌঁছালে উল্টে যায়।
