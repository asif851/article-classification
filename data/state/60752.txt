
সিলেটের বিয়ানীবাজার সরকারি কলেজে ছাত্রলীগের দুই পক্ষের সংঘর্ষে গুলিতে খালেদ আহমদ লিটু নিহত হওয়ার ঘটনায় ১২ জনকে আসামি করে থানায় হত্যা মামলা হয়েছে। গতকাল সোমবার রাতে নিহত ব্যক্তির বাবা খলিলুর রহমান বাদী হয়ে বিয়ানীবাজার থানায় এ মামলা করেন। মামলার পর মধ্যরাতে কলেজ রোড থেকে একটি পিস্তল উদ্ধার করেছে পুলিশ। এ পিস্তলের গুলিতে নিহত হয়েছেন লিটু।
বিয়ানীবাজার থানার ভারপ্রাপ্ত কর্মকর্তা (ওসি) চন্দন কুমার চক্রবর্তী বলেন, মামলায় ঘটনার দিনই আটক এমদাদ, কামরান ও ফাহাদ নামে তিনজনকে গ্রেপ্তার দেখানো হয়েছে। আজ মঙ্গলবার ভোরে আরও একজন ছাত্রলীগ কর্মীকে গ্রেপ্তার করা হয়েছে। এ চারজন শ্রেণিকক্ষে গুলির সময় উপস্থিত ছিলেন বলে প্রাথমিকভাবে নিশ্চিত হওয়া গেছে।
জেলা ছাত্রলীগের আপ্যায়নবিষয়ক সম্পাদক পাভেল মাহমুদ ও উপজেলা ছাত্রলীগের সাবেক যুগ্ম আহ্বায়ক আবুল কাশেম পল্লবপক্ষের আধিপত্য বিস্তারকে কেন্দ্র বিয়ানীবাজার সরকারি কলেজে সংঘর্ষের পর শ্রেণিকক্ষে গুলিবিদ্ধ হয়ে নিহত হন খালেদ আহমদ লিটু।
আরও পড়ুন:বিয়ানীবাজার কলেজের কার্যক্রম স্থগিত, আটক ৩ছাত্রলীগের দুই পক্ষের সংঘর্ষে গুলি, নিহত ১
 
