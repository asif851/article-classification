
সীমান্ত নিয়ন্ত্রণ ব্যবস্থাপনা কোর্সে অংশ নিতে ভারতীয় সীমান্তরক্ষী বাহিনীর (বিএসএফ) ৪১ সদস্যের একটি দল বাংলাদেশে এসেছে। শুক্রবার সকাল নয়টায় আখাউড়া স্থলবন্দর দিয়ে বিএসএফ দলটি বাংলাদেশে আসে। ব্রাহ্মণবাড়িয়ার সরাইলে অবস্থিত বিজিবি-১২ ব্যাটালিয়নের দায়িত্বশীল একজন কর্মকর্তা জানান, দলটি চট্টগ্রামের সাতকানিয়ায় অবস্থিত বাংলাদেশ বর্ডার গার্ড (বিজিবি) প্রশিক্ষণ কেন্দ্রে ওই কোর্সে অংশ নেবে। দলে ত্রিপুরা বিএসএফের ডেপুটি কমিশনার অশোক কুমারের নেতৃত্বে ১৬ জন কর্মকর্তা ও ২৫ জন সদস্য রয়েছেন। আজ সোমবার থেকে শুরু হয়ে ৫ জানুয়ারি পর্যন্ত প্রশিক্ষণ চলবে।
