
খুলনা-মংলা মহাসড়কে ধানবোঝাই ট্রাকে আগুন দিয়েছে ১৮-দলীয় জোটের অবরোধকারীরা। গতকাল রোববার গভীর রাতে বাগেরহাটের ফকিরহাট উপজেলার শ্যামবাগাত এলাকায় মহাসড়কে রাস্তার ওপর বিদ্যুতের খুঁটি ফেলে ওই ট্রাকে আগুন ধরিয়ে দেওয়া হয়।
এ সময় অবরোধকারীরা ট্রাকচালক পারভেজ ও তাঁর সহকারী শাহীনকে ট্রাক থেকে নামিয়ে মারধর করে দুটি মোবাইল ফোনসেট কেড়ে নেয়।
ট্রাকচালক পারভেজ প্রথম আলো ডটকমের কাছে দাবি করেন, মাদারীপুর জেলার মোস্তফাপুর থেকে ট্রাকে করে ধান নিয়ে বাগেরহাট ফিরছিলেন তিনি। পথে বাগেরহাটের শ্যামবাগাত এলাকায় ১৫ থেকে ২০ জনের একটি দল রাস্তার ওপর বিদ্যুতের খুঁটি ফেলে ট্রাকটির গতিরোধ করে। পিকেটাররা তাঁকে ও তাঁর সহকারীকে ট্রাক থেকে নামিয়ে মারধর করে দুটি মোবাইল ফোনসেট নিয়ে যায়। পরে তারা পেট্রল দিয়ে ধানবোঝাই ট্রাকটিতে আগুন ধরিয়ে দেয়।
ঘটনার সত্যতা নিশ্চিত করে ফকিরহাট থানার ভারপ্রাপ্ত কর্মকর্তা (ওসি) এস এম আনোয়ার হোসেন বলেন, আগুনে ট্রাকের সামনের অংশ পুড়ে গেছে। দোষীদের আটকের চেষ্টা চলছে। স�n����@ ȯ? �াদ এলাকায় বিস্ফোরণ ঘটিয়েছেন।

