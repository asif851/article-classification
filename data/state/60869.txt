
জাতীয়তাবাদী স্বেচ্ছাসেবক দলের কেন্দ্রীয় সাধারণ সম্পাদক মীর সরাফত আলী সপু ও সাংগঠনিক সম্পাদক শফিউল বারী বাবুকে পাঁচ দিনের রিমান্ড মঞ্জুর করেছেন আদালত। আজ শুক্রবার বিকেলে মহানগর হাকিম শামসুল আরেফিন জামিনের আবেদন নাকচ করে পাঁচ দিনের রিমান্ড মঞ্জুর করেন।রাজধানীর রমনা থানায় দায়ের করা গাড়ি পোড়ানো, পুলিশের কাজে বাধা দেওয়া ও বিস্ফোরক আইনের মামলার তদন্তকারী কর্মকর্তা গোয়েন্দা পুলিশের পরিদর্শক ফজলুল হক ১০ দিন করে রিমান্ডের আবেদন করেন।
বৃহস্পতিবার সন্ধ্যা সাড়ে সাতটার দিকে রাজধানীর বাংলা মোটর এলাকা থেকে তাঁদের গ্রেপ্তার করে গোয়েন্দা পুলিশ।
