
রংপুরের পীরগাছায় ৪ জানুয়ারি রাতে ভোটকেন্দ্রে হামলা, ভাঙচুর, ব্যালট পেপার ও বাক্স ছিনতাইসহ অগ্নিসংযোগের অভিযোগে জামায়াত-শিবিরের পাঁচ নেতা-কর্মীকে গ্রেপ্তার করা হয়েছে। গত দুই দিনে থানার পুলিশ উপজেলার বিভিন্ন স্থানে অভিযান চালিয়ে তাঁদের গ্রেপ্তার করে।গ্রেপ্তার ব্যক্তিরা হলেন উপজেলার তাম্বুলপুর ইউনিয়নের প্রতিপাল গ্রামের রফিকুল ইসলাম (২৪); গোপাল গ্রামের জাহাঙ্গীর আলম (২৫) ও শাহ আলম (২৫); পারুল ইউনিয়নের গুঞ্জরখাঁ গ্রামের আজাদ মিয়া (৩৫) এবং কান্দি ইউনিয়নের কাবিলাপাড়া গ্রামের রফিকুল ইসলাম (৫০)। তাঁদের মধ্যে রফিকুল ইসলাম কান্দি ইউনিয়ন জামায়াতের সেক্রেটারি। অন্যরা জামায়াত-শিবিরের কর্মী বলে জানা গেছে।পীরগাছা থানার ভারপ্রাপ্ত কর্মকর্তা (ওসি) মকবুল হোসেন বলেন, গ্রেপ্তার ব্যক্তিদের আদালতের মাধ্যমে গতকাল রোববার কারাগারে পাঠানো হয়েছে।জামায়াত-শিবির ও বিএনপির নেতা-কর্মীরা ৪ জানুয়ারি রাতে উপজেলার ৩৯টি ভোটকেন্দ্রে হামলা চালান। এ সময় তাঁরা ভাঙচুরসহ ব্যালট পেপার ও বাক্স ছিনিয়ে নিয়ে অগ্নিসংযোগ করেন।
