
টাঙ্গাইলের সখীপুর উপজেলা স্বাস্থ্য কমপ্লেক্সের চিকিত্সা কর্মকর্তা আতোয়ার রহমানকে লাঞ্ছিত করা হয়েছে, এমন অভিযোগ এনে এর প্রতিবাদে কর্মবিরতি পালন করেছেন সেখানকার চিকিত্সক ও কর্মকর্তা-কর্মচারীরা।
আজ সোমবার সকাল নয়টা থেকে দুপুর ১২টা পর্যন্ত কালো ব্যাচ ধারণ ও কর্মবিরতি কর্মসূচি পালন করেন স্বাস্থ্য কমপ্লেক্সের চিকিত্সক ও কর্মকর্তা-কর্মচারীরা।এতে দুর্ভোগে পড়ে হাসপাতালে সেবা নিতে আসা রোগীরা।আতোয়ার রহমানের অভিযোগ, স্থানীয় সাংসদ অনুপম শাহজাহান জয়ের চাচাতো ভাই টয় ও তাঁর সঙ্গীরা গতকাল রোববার রাত আটটায় তাঁকে একটি মার্কেটে ডেকে নিয়ে মারধর করেন।
আতোয়ার রহমান প্রথম আলোকে বলেন, ‘গতকাল রোববার রাত আটটার দিকে টয় ও তার সঙ্গীরা আমাকে একটি মার্কেটের দোতলায় ডেকে নিয়ে হঠাত্ লাথি ও কিলঘুষি মারে।’অভিযোগের ব্যাপারে সাংসদের চাচাতো ভাই টয়ের মোবাইল ফোনে যোগাযোগের চেষ্টা করা হয়। কিন্তু তিনি ফোন ধরেননি।সাংসদের ফুফাতো ভাই ও সখীপুর উপজেলা ছাত্রলীগের সাবেক সভাপতি সুলতান শরীফ প্রথম আলোকে বলেন, ‘সাংসদের পরিবার নিয়ে অশ্লীল গালমন্দ করায় এ ঘটনা ঘটেছে বলে শুনেছি।’
