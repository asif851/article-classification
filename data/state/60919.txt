
নির্বাচনী হলফনামায় টেলিভিশনের টক শোকে অন্যতম আয়ের উত্স বলে বর্ণনা করেছেন বাংলাদেশের ওয়ার্কার্স পার্টির সভাপতি রাশেদ খান মেনন ও জাতীয় সমাজতান্ত্রিক দলের সভাপতি হাসানুল হক ইন।ডাক ও টেলিযোগাযোগমন্ত্রী রাশেদ খান মেনন তাঁর নির্বাচনী হলফনামায় উল্লেখ করেন, ব্যবসা থেকে বার্ষিক ছয় লাখ এবং পত্রিকায় লেখা ও টিভি টক শো বাবদ বার্ষিক আয় এক লাখ ৭৫ হাজার টাকা।তথ্যমন্ত্রী হাসানুল হক ইনু তাঁর নির্বাচনী হলফনামায় উল্লেখ করেন, ব্যবসা থেকে বার্ষিক তিনি আট লাখ পাঁচ হাজার ৪৫০, চাকরি থেকে ১৬ লাখ ৫০ হাজার ১৩২ এবং টিভি টক শো থেকে এক লাখ ৮১ হাজার ২০০ টাকা আয় করেন।বর্তমানে বাংলাদেশের প্রায় সব বেসরকারি টিভি চ্যানেলে প্রচারিত টিভি টক শো প্রচারিত হচ্ছে। সমসাময়িক রাজনীতি ও অর্থনীতি নিয়ে এখানে আলোচনা করা হয়। এতে অংশ নেন রাজনীতিবিদ ও সুশীল সমাজের প্রতিনিধিরা।
