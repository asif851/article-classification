
গাড়ি পোড়ানোসহ নাশকতার অভিযোগে করা দুই মামলায় বিএনপির স্থায়ী কমিটির সদস্য এম কে আনোয়ারের ছয় মাসের অন্তর্বর্তী জামিন মঞ্জুর করেছেন হাইকোর্ট।বিচারপতি মির্জা হোসেইন হায়দার ও বিচারপতি আশীষ রঞ্জন দাসের সমন্বয়ে গঠিত হাইকোর্ট বেঞ্চ গতকাল বৃহস্পতিবার এই আদেশ দেন। আদালতে এম কে আনোয়ারের পক্ষে ছিলেন আইনজীবী জয়নুল আবেদীন ও সগীর হোসেন। রাষ্ট্রপক্ষে ছিলেন ডেপুটি অ্যাটর্নি জেনারেল মো. বশির উল্লাহ।নাশকতার অভিযোগে গত বছরের শুরুতে রাজধানীর ওয়ারী ও ভাটারা থানায় এই দুটি মামলা হয়।
