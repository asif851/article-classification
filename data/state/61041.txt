
রাজশাহী শহরের বিভিন্ন স্থানে অভিযান চালিয়ে গত সোমবার ৩৯ জনকে গ্রেপ্তার করেছে পুলিশ। এর মধ্যে বোয়ালিয়া মডেল থানা এলাকায় ১৪ জন, রাজপাড়ায় ১১, মতিহারে ৮ ও শাহমখদুম থানায় ২ জন গ্রেপ্তার হয়েছে। বাকি চারজনকে গ্রেপ্তার করেছে ডিবি পুলিশ। গ্রেপ্তারকৃত ব্যক্তিদের মধ্যে ১৬ জন ওয়ারেন্টভুক্ত আসামি। সবাইকে আদালতে সোপর্দ করা হয়েছে। গ্রেপ্তারকৃত মো. সজলের কাছে ১৫০ গ্রাম গাঁজা, হাসিবুল ইসলাম ও জব্বারের কাছে এক গ্রাম হেরোইন, রনির কাছে ১০টি ইয়াবা বড়ি, ওবাইদুলের কাছে ৬৫টি ইয়াবা বড়ি এবং উৎপল ঘোষ, আবুল কালাম, আরিফ শেখ ও রতন আলীর কাছে মদ পেয়েছে পুলিশ। 
