
চট্টগ্রাম নগর শাখা ছাত্রলীগের উপ তথ্য ও গবেষণাবিষয়ক সমপাদক রায়হানুল কবীরসহ তিন নেতাকে গ্রেপ্তার করেছে পুলিশ। এ সময় রায়হানের কাছ থেকে দেশীয় তৈরি একটি এলজি উদ্ধার করা হয়।
আজ শুক্রবার বিকেলে চট্টগ্রাম পলিটেকনিক ইনস্টিটিউট এলাকা থেকে তাঁদের গ্রেপ্তার করা হয়।গ্রেপ্তার হওয়া রায়হান চট্টগ্রাম পলিটেকনিক ইনস্টিটিউট শাখা ছাত্রলীগের সভাপতি। এ ছাড়া অন্য দুজন হলেন একই শাখার সাবেক সভাপতি মো. আবু তাহের (২৫) ও সাবেক সহসভাপতি মো. রাসেল (২৪)।খুলশী থানার দায়িত্বরত কর্মকর্তা উপপরিদর্শক (এসআই) মোস্তফা প্রথম আলোকে জানান, গ্রেপ্তার হওয়া তিনজন এজাহারভুক্ত আসামি। তাঁদের বিরুদ্ধে একটি মারামারির মামলা রয়েছে।অস্ত্র উদ্ধারের ঘটনায় তাঁদের বিরুদ্ধে আরও একটি মামলা দায়ের করা হবে বলে জানান এসআই মোস্তফা।
