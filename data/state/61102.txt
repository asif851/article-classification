
শ্রমিকেরা মাথার ঘাম পায়ে ফেলে শ্রম দেন। বুদ্ধিদীপ্ত প্রকৃতি তাঁদের আজকের দিনেই শুভেচ্ছা জানাল, মে ফ্লাওয়ার দিয়ে। স্যালুট তোমায়, প্রকৃতি।
গত সাত দিনে মাটি ফুঁড়ে বের হয়ে একটু একটু করে বেড়ে ওঠে। ঘড়ির কাঁটা যখন এপ্রিল থেকে মে মাসে ছুল, ঘর থেকে বেরিয়ে দেখি মে ফ্লাওয়ার ফুটেছে।
প্রতিবছর কোনো যত্ন নেওয়া হয় না। শুধু এই সময়টা বাসার ওই নির্দিষ্ট জায়গাটা ফাঁকা রাখতে হয়। আর তাতেই অপরূপ রূপে ধরা দেয় মে ফ্লাওয়ার। এমন সুন্দর ফুলের ছবি না তুললে কি চলে? পটাপট তাই তুলে ফেলা হলো ছবি।
লেখক: উপাধ্যক্ষ, এম আব্দুর রহিম মেডিকেল কলেজ, দিনাজপুর।
