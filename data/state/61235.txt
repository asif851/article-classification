
লালমনিরহাটের হাতীবান্ধা উপজেলায় আলিমুদ্দিন ডিগ্রি কলেজের উচ্চমাধ্যমিক ও স্নাতক (সম্মান) প্রথম বর্ষের ছাত্রছাত্রীদের নবীনবরণ অনুষ্ঠান গতকাল বৃহস্পতিবার দুপুরে ওই শিক্ষাপ্রতিষ্ঠানের মিলনায়তনে হয়েছে। এর উদ্বোধন করেন প্রধান অতিথি প্রাথমিক ও গণশিক্ষা মন্ত্রণালয়-সম্পর্কিত সংসদীয় স্থায়ী কমিটির সভাপতি স্থানীয় সাংসদ মোতাহার হোসেন।এ উপলক্ষে এক আলোচনা সভার আয়োজন করা হয়। এতে সভাপতিত্ব করেন ওই শিক্ষাপ্রতিষ্ঠানের অধ্যক্ষ সরওয়ার হায়াত খান।বক্তব্য দেন উপজেলা পরিষদের চেয়ারম্যান লিয়াকত হোসেন, ভারপ্রাপ্ত উপজেলা নির্বাহী কর্মকর্তা (ইউএনও) ও সহকারী কমিশনার (ভূমি) আজিজুর রহমান, উপজেলা ভাইস চেয়ারম্যান শামসুজ্জামান, আলিমুদ্দিন কলেজের সাবেক অধ্যক্ষ মিরু মোহাম্মদ আবদুল বারী, হাতীবান্ধা মহিলা কলেজের অধ্যক্ষ মোতাহার হোসেন, বড়খাতা কলেজের অধ্যক্ষ নূর-এ-এলাহী, হাতীবান্ধা এসএস হাইস্কুল অ্যান্ড টেকনিক্যাল কলেজের প্রধান শিক্ষক রেজাউল করিম প্রধান প্রমুখ।অনুষ্ঠানে মানপত্র পাঠ করেন দ্বিতীয় বর্ষের ছাত্রী শিফাত। পরে মনোজ্ঞ সাংস্কৃতিক অনুষ্ঠান হয়।
