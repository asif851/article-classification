
সিলেটের জৈন্তাপুরের আসামপাড়ায় টিলার চূড়ায় পাথর ভাঙার কল স্থাপন করে টিলা কাটায় চার ব্যবসায়ীকে এক লাখ টাকা জরিমানা করা হয়েছে। গত মঙ্গলবার তাঁদের ঢাকায় তলব করে পরিবেশ অধিদপ্তরের এনফোর্সমেন্ট পরিচালক মো. আলমগীর ওই জরিমানা করেন।পরিবেশ অধিদপ্তর সংবাদ বিজ্ঞপ্তিতে জানায়, তলব নোটিশ অনুযায়ী মঙ্গলবার পরিবেশ অধিদপ্তরের এনফোর্সমেন্ট পরিচালকের দপ্তরে হাজির হন পাথর ভাঙার কল ব্যবসায়ী আবদুস শুকুর, মো. সোহেল আহমদ, মো. আবদুল মালেক ও আবদুল জব্বার। শুনানি শেষে তাঁরা টিলা কাটার বিষয়টি স্বীকার করেন।প্রথম আলোয় গত ২৭ অক্টোবর ‘টিলা কেটে পাথর ভাঙার কল’ শিরোনামে একটি সচিত্র প্রতিবেদন প্রকাশিত হয়।
