
১৯৭১ সালে মুক্তিযুদ্ধের সময়কার মানবতাবিরোধী অপরাধের বিচারে গঠিত আন্তর্জাতিক অপরাধ ট্রাইব্যুনালের রেজিস্ট্রার হিসেবে নিয়োগ পেয়েছেন আইন মন্ত্রণালয়ের উপসচিব (মতামত) মো. মোস্তাফিজুর রহমান। অতিরিক্ত দায়িত্ব হিসেবে গতকাল রোববার তাঁকে এ পদে নিয়োগ দিয়েছে আইন মন্ত্রণালয়।গতকাল এই নিয়োগের আগে ট্রাইব্যুনালের রেজিস্ট্রার এ কে এম নাসিরউদ্দীন মাহমুদকে চট্টগ্রামের জেলা জজ হিসেবে নিয়োগ দেওয়া হয়। ট্রাইব্যুনালের ডেপুটি রেজিস্ট্রার অরুণাভ চক্রবর্তী বিষয়টি প্রথম আলোকে নিশ্চিত করেছেন।
