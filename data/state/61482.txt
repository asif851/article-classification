
প্রধানমন্ত্রী শেখ হাসিনাকে নিউইয়র্কে আগামী ২১ সেপ্টেম্বর নাগরিক সংবর্ধনা দেওয়া হবে। ম্যানহাটনের গ্র্যান্ড হায়াত হোটেলে এটি অনুষ্ঠিত হবে। একই দিন জাতিসংঘের ৭১তম সাধারণ অধিবেশনেও প্রধানমন্ত্রীর ভাষণ দেওয়ার কথা রয়েছে।গতকাল বুধবার রাতে জ্যাকসন হাইটসের একটি রেস্টুরেন্টে আয়োজিত এক সংবাদ সম্মেলন যুক্তরাষ্ট্র আওয়ামী লীগের সভাপতি সিদ্দিকুর রহমান এ তথ্য জানান।আওয়ামী লীগের স্থানীয় এই নেতা বলেন, এবার প্রধানমন্ত্রী শেখ হাসিনার বিদেশ সফর দীর্ঘ হবে। তবে তিনি বেশি সময় নিউইয়র্কে থাকবেন না। বিদেশ সফরের অংশ হিসেবে কানাডায় থাকবেন। দেশটির প্রধানমন্ত্রী জার্স্টিন ট্রুডোর আমন্ত্রণে তিনি কানাডা যাচ্ছেন।সিদ্দিকুর বলেন, ১৮ সেপ্টেম্বর প্রধানমন্ত্রী শেখ হাসিনা নিউইয়র্ক পৌঁছাবেন। এ সময় তাঁকে জেএফকে বিমানবন্দরে অভ্যর্থনা জানানো হবে। ২১ সেপ্টেম্বর গ্র্যান্ড হায়াত হোটেলে তাঁকে সর্বজনীন নাগরিক সংবর্ধনা দেওয়া হবে।
