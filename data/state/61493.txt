
কক্সবাজারের টেকনাফ থেকে গতকাল বৃহস্পতিবার ভোরে একটি এলজি উদ্ধার করা হয়েছে। টেকনাফ ৪২ বিজিবির অধিনায়ক লে. কর্নেল মো. আবু জার আল জাহিদ জানান, উপজেলার হোয়াইক্যং ইউনিয়নের খারাংখালী সাতগরিয়াপাড়া সীমান্ত এলাকায় বিজিবির একটি টহল পাহাড় থেকে পরিত্যক্ত অবস্থায় এটি উদ্ধার করে। তবে এ ঘটনায় কাউকে আটক করা সম্ভব হয়নি। উদ্ধার হওয়া অস্ত্রটি পুলিশের কাছে হস্তান্তর করা হয়েছে। 
