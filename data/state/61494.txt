
যশোর শহরের ট্রাফিক পুলিশ মাঠে গতকাল রোববার থেকে মাসব্যাপী হস্ত কুটিরশিল্প মেলা শুরু হয়েছে। পুলিশ নারী কল্যাণ সমিতির (পুনাক) আয়োজনে যশোরে প্রথমবারের মতো নারী উদ্যোক্তাদের নিয়ে এ মেলার পসরা সাজানো হচ্ছে। গতকাল বিকেলে মেলার উদ্বোধন করেন জেলা প্রশাসক হুমায়ুন কবিরের সহধর্মিণী রুনা লায়লা। এ সময় উপস্থিত ছিলেন শেরপুরের সংরক্ষিত আসনের সাংসদ ফাতেমা-তুজ-জোহরা, সহকারী পুলিশ সুপার রেশমা শারমিন প্রমুখ। মেলায় ৬৩টি স্টল বসেছে। এর মধ্যে তিনটি বড় প্যাভেলিয়ন আছে।
