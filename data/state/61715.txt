
থার্টি ফার্স্ট উপলক্ষে আগামীকাল ৩১ ডিসেম্বর রাতে রাজধানীতে চলাচলের ক্ষেত্রে বিশেষ ব্যবস্থা নিয়েছে ঢাকা মহানগর পুলিশ (ডিএমপি)। ডিএমপির পক্ষ থেকে জানানো হয়েছে, নগরের নিরাপত্তা ও আইনশৃঙ্খলা বজায় রাখার স্বার্থে এই ব্যবস্থা নেওয়া হয়েছে।
আজ শনিবার মিন্টো রোডে ডিএমপির মিডিয়া সেন্টারে সংবাদ ব্রিফিং করে এ ব্যাপারে বিস্তারিত জানান ডিএমপি কমিশনার আছাদুজ্জামান মিয়া।
ট্রাফিক ড্রাইভারশন ও পরামর্শ১। গুলশান, বনানী ও বারিধারায় প্রবেশের সব রাস্তা রাত আটটা থেকে বন্ধ রাখা হবে। তবে এ এলাকায় বসবাসকারীদের প্রবেশের জন্য কামাল আতাতুর্ক অ্যাভিনিউ (কাকলী ক্রসিং) ও আমতলী ক্রসিং (মহাখালী) খোলা রাখা হবে। সে ক্ষেত্রে গুলশান, বনানী ও বারিধারায় বসবাসরত ব্যক্তিদের রাত আটটার মধ্যে ওই এলাকায় প্রবেশের অনুরোধ করা হয়েছে।
২। রাত আটটা থেকে গুলশান, বনানী ও বারিধারা এলাকায় প্রবেশের ক্ষেত্রে তেজগাঁও শিল্পাঞ্চল এলাকা-ফিনিক্স রোড ক্রসিং, বনানী ১১ নম্বর রোড ক্রসিং, চেয়ারম্যান বাড়ি ক্রসিং, শুটিং ক্লাব, বাড্ডা লিংক রোড, ডিওএইচএস বারিধারা-ইউনাইটেড হাসপাতাল ক্রসিং ও নতুন বাজার ক্রসিং এলাকাগুলো ব্যবহার করা যাবে না। তবে এ এলাকা থেকে বের হওয়ার ক্ষেত্রে এসব ক্রসিং ব্যবহার করা যাবে।
৩। একইভাবে ৩১ ডিসেম্বর রাত আটটা থেকে পরের দিন ১ জানুয়ারি ভোর ছয়টা পর্যন্ত শুধু শাহবাগ ক্রসিং ও নীলক্ষেত ক্রসিং দিয়ে ঢাকা বিশ্ববিদ্যালয়ের ছাত্র-শিক্ষক ও কর্মকর্তা-কর্মচারীরা পরিচয় প্রদর্শন এবং শনাক্তকরণের মাধ্যমে ঢাকা বিশ্ববিদ্যালয় এলাকায় যানবাহন নিয়ে প্রবেশ করতে পারবেন। এ জন্য পরিচয়পত্র সঙ্গে রাখার জন্য সবাইকে বিনীত অনুরোধ জানানো হচ্ছে।৪। পলাশী ক্রসিং, ভাস্কর্য ক্রসিং, বকশি বাজার ক্রসিং, রোমানা চত্বর ক্রসিং, দোয়েল চত্বর ক্রসিং ও শহীদুল্লাহ হল ক্রসিং দিয়ে ঢাকা বিশ্ববিদ্যালয় এলাকায় সব গাড়ি প্রবেশ নিষিদ্ধ থাকবে।৫। হাইকোর্ট পয়েন্ট থেকে আসা সব ধরনের গাড়ি দোয়েল চত্বর বাঁয়ে মোড় নিয়ে শহীদুল্লাহ হল হয়ে চানখাঁরপুল ক্রসিং দিয়ে বের হয়ে যেতে পারবে।৬। বেপরোয়া, মদ্যপ ও বিপজ্জনক অবস্থায় গাড়ি চালানো যাবে না।৭। সড়ক ব্যবহার–সংক্রান্ত যেকোনো জরুরি প্রয়োজনে ডিসি ট্রাফিক (উত্তর) : ০১৭১৩৩৭৩২২৫, এডিসি ট্রাফিক (উত্তর) : ০১৭১৩৩৭৩২২৬, এসি ট্রাফিক (গুলশান) : ০১৭১৩৩৯৮৪৯৭, এসি ট্রাফিক (উত্তরা) : ০১৭১৩৩৯৮৪৯৮, ডিসি ট্রাফিক (দক্ষিণ) : ০১৭১৩৩৭৩২২৩, এডিসি ট্রাফিক (দক্ষিণ) : ০১৭১৩৩৭৩২২৪, ডিসি (গুলশান) : ০১৭১৩৩৭৩১৬৬ ও ডিসিকে (উত্তরা) : ০১৭১৩৩৭৩১৫৬ ফোন করার অনুরোধ জানানো হয়েছে।ডিএমপির পক্ষ থেকে আরও বলা হয়, আগামীকাল রাত আটটার পর হাতিরঝিল এলাকায় কাউকে অবস্থান করতে দেওয়া হবে না। এ সময়ের মধ্যে গুলশান, বনানী ও বারিধারা এলাকার বাসিন্দাদের নিজ নিজ এলাকায় ফিরতে অনুরোধ করা হয়েছে। একই সময়ের পর ঢাকা বিশ্ববিদ্যালয় এলাকায় বাইরের কোনো গাড়ি প্রবেশ করতে দেওয়া হবে না। এ ছাড়া আগামীকাল সন্ধ্যা ছয়টার পর রাজধানীতে কোনো বার খোলা রাখা যাবে না। এ ছাড়া রাস্তার মোড়, ফ্লাইওভার, রাস্তায়, ভবনের ছাদে এবং প্রকাশ্য স্থানে কোনো ধরনের জমায়েত, সমাবেশ বা উৎসব করা যাবে না। উন্মুক্ত স্থানে নববর্ষ উদ্‌যাপন উপলক্ষে কোনো ধরনের অনুষ্ঠান বা সমবেত হওয়া যাবে না বা নাচ–গান ও কোনো সাংস্কৃতিক অনুষ্ঠান করা যাবে না।অন্যদিকে আগামীকাল রাত আটটা থেকে ১ জানুয়ারি ভোর ছয়টা পর্যন্ত ঢাকার বিভিন্ন আবাসিক হোটেল, রেস্তোরাঁ, জনসমাবেশ ও উৎসবস্থলে সব ধরনের লাইসেন্সকৃত আগ্নেয়াস্ত্র বহন না করতে বিশেষভাবে অনুরোধ করা হয়েছে। এসব নির্দেশনা পালনে ব্যর্থ সংশ্লিষ্টদের বিরুদ্ধে আইনানুগ ব্যবস্থা গ্রহণ করা হবে বলে ডিএমপি জানিয়েছে।
অারও পড়ুনথার্টি ফাস্টের অনুষ্ঠান ছাদেও নয় 
