
সিলেটে তিন দিনব্যাপী জেলা গাইড ক্যাম্প মহাতাঁবু জলসার মধ্য দিয়ে শেষ হয়েছে। বাংলাদেশ গার্ল গাইডস অ্যাসোসিয়েশন সিলেট অঞ্চল এর আয়োজন করে। সিলেটের সরকারি অগ্রগামী বালিকা উচ্চবিদ্যালয় ও কলেজ প্রাঙ্গণে গত শনিবার রাতে ওই মহাতাঁবু জলসা হয়। এতে সমাপনী অনুষ্ঠানে অংশগ্রহণকারীদের মধ্যে সনদ ও পুরস্কার বিতরণ করা হয়। অ্যাসোসিয়েশনের সিলেটের আঞ্চলিক কমিশনার এবং সরকারি অগ্রগামী বালিকা উচ্চবিদ্যালয় ও কলেজের প্রধান শিক্ষক বাবলী পুরকায়স্থ এতে সভাপতিত্ব করেন। অনুষ্ঠানে প্রধান অতিথি ছিলেন জেলা ক্রীড়া সংস্থার সভাপতি ও সিলেটের জেলা প্রশাসক মো. জয়নাল আবেদীনের সহধর্মিণী মিতা আবেদীন।
