
মেহেরপুর জেলা ছাত্রলীগের আয়োজনে গতকাল বুধবার সকালে জেলা শিল্পকলা একাডেমী মিলনায়তনে কৃতী শিক্ষার্থীদের সংবর্ধনা দেওয়া হয়েছে। এবারের এসএসসি পরীক্ষায় জিপিএ-৫ পাওয়া ২১০ জন শিক্ষার্থী সংবর্ধনা অনুষ্ঠানে অংশ নেয়।অনুষ্ঠানে প্রধান অতিথি হিসেবে উপস্থিত ছিলেন জেলা প্রশাসক মাহমুদ হোসেন, বিশেষ অতিথি ছিলেন জেলা পরিষদের প্রশাসক মিয়াজান আলী, অতিরিক্ত পুলিশ সুপার আহমার-উজ্জামান, সদর উপজেলা আওয়ামী লীগের সভাপতি গোলাম রসুল, জেলা ক্রীড়া সংস্থার সেক্রেটারি আতাউল হাকিম, জেলা আওয়ামী লীগের সাবেক শিক্ষাবিষয়ক সম্পাদক আবদুল মান্নান, জেলা শিল্পকলা একাডেমীর সাধারণ সম্পাদক মফিজুর রহমান।জেলা ছাত্রলীগের সভাপতি বারেকুল ইসলামের সভাপতিত্বে অনুষ্ঠানে আরও বক্তব্য দেন জেলা ছাত্রলীগের সাধারণ সম্পাদক জুয়েল রানা, সাবেক সভাপতি সাফুয়ান আহমেদ। অনুষ্ঠানে কৃতী শিক্ষার্থীদের হাতে সম্মাননা ক্রেস্ট ও সনদ তুলে দেওয়া হয়।
