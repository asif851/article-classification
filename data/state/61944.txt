
মিয়ানমারের রাখাইন রাজ্যের বর্তমান পরিস্থিতিসহ সেখানকার দীর্ঘদিনের সমস্যার শান্তিপূর্ণ সমাধানে সহযোগিতা করতে ঢাকার ইচ্ছার বিষয়টি কূটনীতিকদের কাছে তুলে ধরা হয়েছে। সেই সহযোগিতা দিতে আন্তর্জাতিক সম্প্রদায়ের সহায়তা চেয়েছে বাংলাদেশ।
আজ বৃহস্পতিবার ঢাকায় বিদেশি কূটনীতিকদের কাছে এ অনুরোধ জানান পররাষ্ট্রমন্ত্রী আবুল হাসান মাহমুদ আলী।
মিয়ানমারের সর্বশেষ পরিস্থিতিতে দুই দেশের সম্পর্কের ওপর প্রভাব নিয়ে পররাষ্ট্রমন্ত্রী সন্ধ্যায় ঢাকায় বিভিন্ন কূটনৈতিক মিশন ও আন্তর্জাতিক সংস্থার প্রধানদের ব্রিফ করেন।
ব্রিফিং শেষে পররাষ্ট্রমন্ত্রী সাংবাদিকদের বলেন, রাখাইন রাজ্যের পরিস্থিতির পর সেখানকার সমস্যা শান্তিপূর্ণ সমাধানে বাংলাদেশের সহযোগিতা করার ইচ্ছার বিষয়টি কূটনীতিকদের কাছে তুলে ধরা হয়েছে। আন্তর্জাতিক সম্প্রদায়ও বাংলাদেশকে সহযোগিতা করার মনোভাব দেখিয়েছে।
