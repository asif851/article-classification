
গাইবান্ধার পলাশবাড়ী উপজেলার মনোহরপুর ইউনিয়নের ঘোড়াবান্দা গ্রাম থেকে গতকাল সোমবার মোছা. বেগম (৫৫) নামের এক গৃহবধূর লাশ উদ্ধার করেছে পুলিশ। তিনি একই গ্রামের মৃত আলম উদ্দিনের স্ত্রী। লাশটি উদ্ধার করে ময়নাতদন্তের জন্য সদর হাসপাতাল মর্গে পাঠানো হয়েছে। পলাশবাড়ী থানার ভারপ্রাপ্ত কর্মকর্তা (তদন্ত) ফিরোজ কবির জানান, এ হত্যাকাণ্ডের কারণ তদন্ত করে দেখা হচ্ছে।
গাইবান্ধা প্রতিনিধি
 
