
রাজধানীর কল্যাণপুরে জঙ্গিবিরোধী অভিযানে নিহত নয় ‘জঙ্গি’র মধ্যে সাতজনের পরিচয় প্রকাশ করেছে ঢাকা মহানগর গোয়েন্দা পুলিশ (ডিএমপি)। আজ মঙ্গলবার রাতে ডিএমপি নিউজ ও ডিএমপির নিজস্ব ফেসবুক পেজে তাঁদের পরিচয় প্রকাশ করা হয়। 
পরিচয় প্রকাশ করা ওই সাতজন হলেন, ১. আবদুল্লাহ। বাবা মো. সোহরাব আলী। আবদুল্লাহর বাড়ি দিনাজপুরের নবাবগঞ্জ উপজেলায়। ২. আবু হাকিম নাইম। বাবা নুরুল ইসলাম। তাঁর বাড়ি পটুয়াখালীর কলাপড়ায়। ৩. তাজ-উল-হক রাশিক। বাবা রবিউল হক। রাজধানীর ধানমন্ডিতে তাঁর বাসা। ৪. আকিফুজ্জামান খান। বাবা সাইফুজ্জামান খান। রাজধানীর গুলশানে তাঁর বাসা। ৫. সাজাদ রউফ অর্ক। বাবা তৌহিদ রউফ। তাঁর বাসা রাজধানীর বসুন্ধরা আবাসিক এলাকায়। সাজাদ মার্কিন নাগরিক। ৬. মতিয়ার রহমান। বাবা নাসির উদ্দিন সরদার। তাঁর বাড়ি সাতক্ষীরার তালায়। ৭. জোবায়ের হোসেন। বাবা আবদুল কাইয়ুম। তাঁর বাড়ি নোয়াখালীর সুধারামে।
