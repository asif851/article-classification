
ব্রাহ্মণবাড়িয়া সদর উপজেলার সাদেকপুর ইউনিয়নে বিরামপুর সরকারি প্রাথমিক বিদ্যালয় কেন্দ্রের বাইরে কয়েকটি বিস্ফোরণের ঘটনা ঘটেছে। এ সময় ভোটাররা ভয়ে ছোটাছুটি শুরু করেন। আশপাশের কয়েকটি বাড়িতেও ভাঙচুর চলে।
আজ শনিবার সকাল সাড়ে নয়টার দিকে এ ঘটনা ঘটে।
কেন্দ্রের প্রিসাইডিং কর্মকর্তা আশরাফুল আলম বলেন, জাল ভোট দেওয়াকে কেন্দ্র করে ককটেল বিস্ফোরণের ঘটনা ঘটেছে। ভোট গ্রহণ সাময়িক বন্ধ রয়েছে। ১৫ থেকে ২০ মিনিটের মধ্যে আবার শুরু হবে।
