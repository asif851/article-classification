
কুমিল্লার হোমনা উপজেলায় বজ্রপাতে মো. ছাব্বির (৩০) নামের এক শ্রমিকের মৃত্যু হয়েছে। গত বৃহস্পতিবার বিকেলে উপজেলার হোমনা পূর্বপাড়া গ্রামে এ ঘটনা ঘটে। এ সময় তাঁর সঙ্গে থাকা মো. মফিজ নামের অপর এক ব্যক্তি আহত হন। স্থানীয় সূত্রে জানা গেছে, বিকেলে জমি থেকে শ্যালোযন্ত্র দিয়ে মাটি ভরাট করার সময় বজ্রপাতে তাঁরা আহত হন। তাঁদের হোমনার হাসপাতালে নিয়ে গেলে কর্তব্যরত চিকিৎসক ছাব্বিরকে মৃত ঘোষণা করেন। ছাব্বির মৌলভীবাজারের কমলগঞ্জ উপজেলার দোপাটিলা গ্রামের মো. হাছন আলীর ছেলে। আর মফিজের বাড়ি কুমিল্লার মেঘনা উপজেলার লুটেরচর গ্রামে। হোমনা থানার ভারপ্রাপ্ত কর্মকর্তা কামরুজ্জামান সিকদার ঘটনার সত্যতা নিশ্চিত করেন। 
