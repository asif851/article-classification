
বংশালের আগা সাদেক রোডে গতকাল বৃহস্পতিবার দুর্বৃত্তরা ধারালো অস্ত্রের আঘাতে মো. সজীব (১৭) নামের এক স্কুলছাত্রের ডান হাতের কবজি প্রায় বিচ্ছিন্ন করে ফেলেছে। তাকে প্রথমে ঢাকা মেডিকেল কলেজ হাসপাতাল ও পরে পঙ্গু হাসপাতােল ভর্তি করা হয়েছে। সজীব নবকুমার ইনস্টিটিউটের নবম শ্রেণির ছাত্র। হামলার সঙ্গে জড়িত থাকার অভিযোগে মিরাজ নামের এক তরুণকে পুলিশ আটক করে। সজীব মা-বাবার সঙ্গে নাজিমউদ্দিন রোডে থাকে। ঢাকা মেডিকেল কলেজ হাসপাতাল পুলিশ ক্যাম্পের পরিদর্শক মোজাম্মেল হক বলেন, মিরাজের কাছ থেকে দুটি ছোরা উদ্ধার করা হয়েছে। 
