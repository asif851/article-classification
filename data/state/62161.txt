
টেকসই বেড়িবাঁধ নির্মাণের দাবিতে বাংলাদেশ নারী প্রগতি সংঘ সন্দ্বীপ কেন্দ্রের উদ্যোগে গতকাল বুধবার সন্দ্বীপের এনাম নাহার মোড়ে মানববন্ধন করা হয়। মানববন্ধনে বিভিন্ন ইউনিয়নের শত শত নারী-পুরুষ ব্যানার ও ফেস্টুন নিয়ে অংশ নেন। নারী প্রগতি সংঘ সন্দ্বীপ কেন্দ্রের ব্যবস্থাপক মো. শামসুদ্দীনের সঞ্চালনায় মানববন্ধনে অন্যান্যের মধ্যে বক্তব্য দেন মো. আশ্রাফ হোসেন, আবুল কাশেম হায়দার মহিলা কলেজের অধ্যক্ষ মো. হানিফ ও সন্দ্বীপ পাবলিক পলিসি ফোরামের সভাপতি আবুল কাশেম।
বক্তারা বলেন, বেড়িবাঁধ নির্মাণের ব্যাপারে বিভিন্ন সময়ে সরকারের মন্ত্রী ও সাংসদেরা আশ্বাস দিলেও তার বাস্তবায়ন নেই।
