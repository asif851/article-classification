
একাদশ জাতীয় সংসদ নির্বাচন উপলক্ষে আওয়ামী লীগের ‘জাতীয় নির্বাচন পরিচালনা কমিটি’ গঠন করা হয়েছে। আজ সোমবার দলের দপ্তর সম্পাদক আবদুস সোবহান গোলাপ স্বাক্ষরিত এক সংবাদ বিজ্ঞপ্তিতে এ বিষয়টি নিশ্চিত করা হয়েছে।সংবাদ বিজ্ঞপ্তিতে বলা হয়, ‘জাতীয় নির্বাচন পরিচালনা কমিটি’র চেয়ারম্যান হয়েছেন আওয়ামী লীগের সভানেত্রী শেখ হাসিনা। আওয়ামী লীগের উপদেষ্টা পরিষদের সদস্য হোসেন তওফিক ইমামকে কো-চেয়ারম্যান এবং আওয়ামী লীগের সাধারণ সম্পাদক ওবায়দুল কাদেরকে সদস্যসচিব মনোনীত করা হয়েছে।বিজ্ঞপ্তিতে আরও বলা হয়, নির্বাচন পরিচালনা কমিটির সদস্যরা হলেন আওয়ামী লীগের উপদেষ্টা পরিষদ, আওয়ামী লীগের কেন্দ্রীয় কার্যনির্বাহী সংসদ ও দলের সহযোগী সংগঠনের সভাপতি ও সাধারণ সম্পাদকেরা।
