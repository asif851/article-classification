
প্রাথমিক শিক্ষা সপ্তাহের সমাপনী দিনে গতকাল শনিবার পঞ্চগড় ২ নম্বর সরকারি প্রাথমিক বিদ্যালয়ে দিনব্যাপী শিক্ষা মেলা অনুষ্ঠিত হয়েছে। ‘শিক্ষাই জীবনের মূল্য, ঝরে পড়া বিরাট ভুল’ প্রতিপাদ্য নিয়ে জেলা প্রাথমিক শিক্ষা কার্যালয় এই মেলার আয়োজন করে। মেলায় শিক্ষা উপকরণ নিয়ে পাঁচটি স্টল বসে। মেলা উপলক্ষে মীনা প্রদর্শনী, পাপেট শো এবং শিক্ষামূলক স্বল্পদৈর্ঘ্য চলচিত্র প্রদর্শনী ‘আলো আমার আলো ও জোছনার ফুল’ প্রদর্শন করা হয়। এ ছাড়া জেলা প্রাথমিক শিক্ষা কর্মকর্তা নাসিরউদ্দিন আহমদের সভাপতিত্বে একটি আলোচনা সভা অনুষ্ঠিত হয়।  পঞ্চগড় প্রতিনিধি।
 
