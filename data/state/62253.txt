
চট্টগ্রাম নগরের ডিসি হিলে শুরু হয়েছে স্বাধীনতার বইমেলা। গতকাল শুক্রবার বিকেলে পাঁচ দিনব্যাপী মেলার উদ্বোধন করেন সমাজবিজ্ঞানী ড. অনুপম সেন। চট্টগ্রাম একাডেমি এ মেলার আয়োজন করেছে।মেলায় প্রধান অতিথি ছিলেন দৈনিক আজাদীর সম্পাদক এম এ মালেক। অধ্যক্ষ আনোয়ারা আলমের সভাপতিত্বে উদ্বোধনী অনুষ্ঠানে বিশেষ অতিথি ছিলেন চট্টগ্রাম বিশ্ববিদ্যালয়ের বাংলা বিভাগের অধ্যাপক মাহবুবুল হক ও নেছার আহমেদ। স্বাগত বক্তব্য দেন আমিনুর রশীদ কাদেরী।বইমেলার ঘোষণাপত্র পড়েন মেলা উদ্যাপন পরিষদের সমন্বয়কারী এস এম আবদুল আজিজ।
 
