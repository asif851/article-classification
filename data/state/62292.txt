
কিশোরগঞ্জের তাড়াইল উপজেলার রাউতি ইউনিয়নের পুরুড়া চৌরাস্তা বাজারে হতদরিদ্র মানুষের কাছে ১০ টাকা কেজি দরে চাল বিক্রি শুরু হয়েছে। কিশোরগঞ্জের জেলা প্রশাসক মো. আজিমুদ্দিন বিশ্বাস প্রধান অতিথি হিসেবে এই কার্যক্রমের উদ্বোধন করেন। এ উপলক্ষে উপজেলা প্রশাসনের উদ্যোগে আয়োজিত সভায় সভাপতিত্ব করেন তাড়াইল উপজেলা নির্বাহী কর্মকর্তা সুলতানা আক্তার। ওই ইউনিয়নের মোট ৬৮৪টি পরিবার ১০ টাকা কেজি দরে প্রতি মাসে ৩০ কেজি হিসেবে বছরের মোট পাঁচ মাস চাল কিনতে পারবে। 
