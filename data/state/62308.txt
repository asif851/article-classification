
হবিগঞ্জ পৌরসভার মেয়র ও জেলা বিএনপির সাধারণ সম্পাদক জি কে গউছকে কিবরিয়া হত্যা মামলায় কারাগারে পাঠানোর পর হবিগঞ্জ শহরে সরকারি স্থাপনা ভাঙচুর এবং পুলিশের কাজে বাধা দেওয়ার ঘটনায় গত রোববার মধ্যরাতে পুলিশ বাদী হয়ে তিনটি মামলা করেছে। এতে জেলা বিএনপি এবং এর সহযোগী সংগঠনের ২৪৪ জন নেতা-কর্মীকে আসামি করা হয়েছে। সংঘর্ষের সময় আটক পৌর স্বেচ্ছাসেবক দলের যুগ্ম আহ্বায়ক আলমপনা চৌধুরীসহ বিএনপি ও সহযোগী সংগঠনের ছয়জনকে এ মামলায় গ্রেপ্তার দেখানো হয়েছে। 
