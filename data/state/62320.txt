
বিএনপির চেয়ারপারসন ও সাবেক প্রধানমন্ত্রী খালেদা জিয়া বলেছেন, বিচারাধীন মামলার রায় ঘোষণা আদালত অবমাননা নয় কি?
আজ রোববার টুইটে খালেদা জিয়া এ কথা বলেন।
১৮ জানুয়ারি বৃহস্পতিবার এক অনুষ্ঠানে জাতীয় পার্টির সাংসদ ও স্থানীয় সরকার প্রতিমন্ত্রী মসিউর রহমান বলেছেন, ১৫ দিনের মধ্যে বিএনপির চেয়ারপারসনকে জেলে যেতে হবে।
ওই প্রতিমন্ত্রীর বক্তব্যর পরিপ্রেক্ষিতে সাবেক প্রধানমন্ত্রী টুইট করেন, ‘শুক্রবার, জানুয়ারি ১৯, পত্রিকায় এসেছে, বিনা ভোটের এক প্রতিমন্ত্রী বলেছে, “১৫ দিনের মধ্যে খালেদা জিয়াকে জেলে যেতে হবে।”’ তিনি বলেন, ‘বিচারাধীন মামলার রায় ঘোষণা আদালত অবমাননা নয় কি? বিচার বিভাগের স্বাধীনতা রক্ষায় মাননীয় প্রধান বিচারপতি কী ব্যবস্থা নিচ্ছেন, জনগণ সেদিকে সতর্ক নজর রাখছে।’
