
দেশের কোথাও কোথাও চলছে মৃদু থেকে মাঝারি দাবদাহ। আর কোথাও কোথাও বৃষ্টি হচ্ছে।আবহাওয়া অধিদপ্তরের পূর্বাভাসে বলা হয়েছে, চট্টগ্রাম, বরিশাল, সিলেট বিভাগের কিছু কিছু জায়গায় এবং রাজধানীর দুয়েকটি স্থানে আজ বৃষ্টিপাতের সম্ভাবনা আছে। একই সঙ্গে থাকতে পারে অস্থায়ী দমকা ও ঝোড়ো হাওয়া। বজ্রপাতের আশঙ্কাও আছে।চট্টগ্রাম ও বরিশালের কোথাও কোথাও মাঝারি থেকে ভারী বৃষ্টিপাতের সম্ভাবনা আছে।রাজশাহী, রংপুর ও খুলনা বিভাগে এবং মাদারীপুর, ফেনী, বরিশাল, পটুয়াখালী ও ভোলায় মাঝারি থেকে মৃদু দাবদাহ চলছে। তা অব্যাহত থাকতে পারে। রাজশাহী, রংপুর ও খুলনা বিভাগে তাপমাত্রা কিছুটা বাড়তে পারে।
