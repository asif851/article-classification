
বিএনপির চেয়ারপারসন খালেদা জিয়ার ছোট ছেলে প্রয়াত আরাফাত রহমান কোকোর আত্মার মাগফিরাত কামনা করে বুধবারের পরিবর্তে আগামী শুক্রবার সারা দেশে দোয়া ও বিশেষ মোনাজাত করা হবে।বিএনপির চেয়ারপারসনের প্রেস উইংয়ের কর্মকর্তা শায়রুল কবির খান ও শামসুদ্দীন দিদার প্রথম আলোকে জানান, বুধবার এ অনুষ্ঠান হওয়ার কথা ছিল। অনিবার্য কারণে তা পরিবর্তন করে শুক্রবার নির্ধারণ করা হয়েছে। সারা দেশে শুক্রবার যার যার সুবিধামতো সময়ে এ দোয়া অনুষ্ঠান করার জন্য দলের পক্ষ থেকে আহ্বান জানানো হয়েছে।গত ২৪ জানুয়ারি মালয়েশিয়ায় মৃত্যুবরণ করেন কোকো। ২৭ জানুয়ারি তাঁর মরদেহ দেশে এনে বনানীতে দাফন করা হয়।
