
সিজেএসএস (চট্টগ্রাম যন্ত্রশিল্পী সংস্থা) ভয়েস হান্ট-২০১৪ শিরোনামে শিল্পী অনুসন্ধান প্রতিযোগিতায় বাছাই করা শিল্পীদের প্রশিক্ষণ কর্মশালা চলছে নগরের মুসলিম হলসংলগ্ন স্টুডিও থিয়েটার মিলনায়তনে। ৩ জানুয়ারি থেকে এই কর্মশালা শুরু হয়।মাসব্যাপী প্রচারণা শেষে গত বছরের ২৮ নভেম্বর সদরঘাট দি চিটাগাং স্কলার্স স্কুল ও কলেজে প্রতিযোগিতার প্রথম পর্ব অনুষ্ঠিত হয়।এতে মোট ১৩৪ জন প্রতিযোগী অংশগ্রহণ করেন। প্রথম পর্বে নির্বাচিত ৭৮ জন প্রতিযোগীকে নিয়ে গত ১২ ডিসেম্বর মিউনিসিপ্যাল মডেল প্রাইমারি স্কুলে দ্বিতীয় পর্ব অনুষ্ঠিত হয়। এ পর্বে মোট ৫৪ জনকে চূড়ান্ত পর্বের জন্য নির্বাচন করা হয়। বিজ্ঞপ্তি।
