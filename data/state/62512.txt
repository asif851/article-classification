
নারায়ণগঞ্জে সাতজনকে অপহরণ ও খুনের সঙ্গে র‌্যাব-১১-এর সাবেক অধিনায়ক লে. কর্নেল (অব.) তারেক সাঈদ মোহাম্মাদ ও মেজর (অব.) আরিফ হোসেন সরাসরি জড়িত বলে আদালতকে জানিয়েছে পুলিশ। পাঁচ দিনের িরমান্ড শেষে গতকাল বৃহস্পতিবার এই দুজনকে আদালতে নেওয়া হয় এবং হত্যা মামলায় গ্রেপ্তার দেখানো হয়৷পুলিশ আদালতকে বলেছে, মামলার প্রধান আসামি নূর হোসেনের সঙ্গে র‌্যাবের সাবেক এই কর্মকর্তাদের ভালো সম্পর্ক ছিল৷ এঁরা অপহরণ ও খুনের সঙ্গে সরাসরি জড়িত। এঁদের আরও জিজ্ঞাসাবাদ করে অপহরণের পর কোথায় রাখা হয়েছে, কোথায় হত্যা করা হয়েছে, তা জানা দরকার।পুলিশের এই আবেদনের পরিপ্রেিক্ষতে আদালত নিহত নজরুল ইসলামের পরিবারের করা মামলায় এই দুই সাবেক কর্মকর্তাকে আট দিনের রিমান্ড মঞ্জুর করেছেন। পুলিশ দুটি হত্যা মামলায় দুই কর্মকর্তাকে গ্রেপ্তার দেখালেও একটি মামলায় আদালতের কাছে ১০ দিনের রিমান্ড চান। সাত খুনের মামলায় নিহত নজরুল ইসলামের পরিবার ও চন্দন কুমার সরকারের পরিবার মামলা দুটি করেছে। আদালতে তারেক সাঈদ ন্যায়বিচার পাওয়া নিয়ে আশঙ্কা প্রকাশ করেন। 
পুলিশের একটি উচ্চপর্যায়ের সূত্র জানিয়েছে, মামলার আরেক সন্দেহভাজন র‌্যাব-১১-এর সাবেক কর্মকর্তা এম এম রানাকেও হত্যা মামলায় গ্রেপ্তার দেখিয়ে আবারও রিমান্ডের আবেদন করা হবে। তাঁকে আগামী রোববার আদালতে হাজির করা হবে। বর্তমানে এই কর্মকর্তা পুলিশের হেফাজতে আছেন। দুই আসামিকে কাঠগড়ায় তুললে কোর্ট দারোগা (সিএসআই) আশরাফ উজ জামান আদালতের কাছে পুলিশের পক্ষÿথেকে বক্তব্য তুলে ধরেন। তিনি বলেন, র্যাবের দুই কর্মকর্তা অপহরণ ও হত্যার সঙ্গে সরাসরি জড়িত৷ সত্য উদ্ঘাটনে তাঁদের আরও জিজ্ঞাসাবাদ করা প্রয়োজন৷ আসামি তারেক সাঈদ ও আরিফকে বিকেল পাঁচটা ২০ মিনিটে পুলিশ আদালতে নিয়ে আসে। কাঠগড়ায় তারেক সাঈদ ভাবলেশহীন ছিলেন। তবে আরিফ বারবার চারদিকে তাকাচ্ছিলেন। কাঠগড়ায় দাঁড়িয়ে তারেক কথা বললেও আরিফ কোনো কথা বলেননি। এই দুজনকে আদালতে আনলে উপস্থিত আইনজীবী ও সাধারণ মানুষ ক্ষুব্ধ প্রতিক্রিয়া ব্যক্ত করেন। এই দুজনকে কেন হত্যা মামলায় গ্রেপ্তার দেখানো হবে না, তা গতকালই আদালতকে জানানোর কথা ছিল মামলার তদন্তকারী কর্মকর্তার। হত্যা মামলায় গ্রেপ্তার দেখানোয় পুলিশকে এ বিষয়ে আর আলাদা করে জবাব দিতে হয়নি।  বেশ কয়েকজন আইনজীবী আদালতে বক্তব্য তুলে ধরেন। আইনজীবী সমিতির সভাপতি সাখাওয়াত হোসেন বলেন, প্রত্যক্ষদর্শীদের জবানবন্দি এবং অন্যান্য তথ্যপ্রমাণ থেকে এটা নিশ্চিত, এঁরাই হত্যাকাণ্ডটি ঘটিয়েছেন। প্রকাশ্য দিবালোকে অপহরণ করেছেন। নূর হোসেনের কাছ থেকে আর্থিকভাবে লাভবান হয়ে নিজেদের দায়িত্ব ভুলে গিয়ে খুনির ভূমিকায় অবতীর্ণ হয়েছেন। আইনজীবী সমিতির সাধারণ সম্পাদক জাকির হোসেন বলেন, মামলার প্রধান আসামি নূর হোসেন কোথায় আছেন, তা এই দুই আসামিকে জিজ্ঞাসাবাদ করলেই জানা যাবে। তাই এঁদের রিমান্ডে নেওয়া জরুরি।আসামিদের পক্ষে শুনানি করতে দুজন আইনজীবী আবদুল মজিদ খন্দকার ও মোজাম্মেল হক আদালতে আসেন। তাঁরা দাবি করেন, তাঁরা আসামিপক্ষের আইনজীবী। কিন্তু আদালত চলাকালে তাঁরা কোনো বক্তব্য দেননি। আদালতের কার্যক্রম শেষ হওয়ার পর আইনজীবী মোজাম্মেল হককে মারধর করেন স্থানীয় আইনজীবীরা। পরে আইনজীবী সমিতির সভাপতি মোজাম্মেলকে উদ্ধার করে চলে যাওয়ার সুযোগ করে দেন৷একজন আইনজীবী জানান, তাঁদের সিদ্ধান্ত ছিল আইনজীবীরা কেউ আসামিদের পক্ষে দাঁড়াবেন না। অবশ্য মোজাম্মেল হক নারায়গঞ্জ বারের আইনজীবী নন। তিনি ঢাকা বারের আইনজীবী। আইনজীবী না থাকায় তারেক সাঈদ নিজেই তাঁর পক্ষে বক্তব্য দেন। তিনি বলেন, ‘যেহেতু আমাদের পক্ষে কোনো আইনজীবী নাই, তাই আমি সবার উদ্দেশে নিজে কিছু বলতে চাই। যাঁরা নিহত হয়েছেন, তাঁদের পরিবার ও সহকর্মীদের প্রতি সমবেদনা জানাই। এই সাত হত্যাকাণ্ডের সুষ্ঠু তদন্ত এবং বিচার জাতির দাবি, শুধু নারায়ণগঞ্জবাসীর নয়। এর সঙ্গে আমরাও একমত। তদন্ত দল, সরকার, বিচারক এবং আইনজীবীদের কাছ থেকে সহানুভূতি ও ধৈর্য আশা করব।’ এই জাতির দাবিকে কিছু ব্যক্তি এবং সংস্থা দলীয়করণ করার চেষ্টা চালাচ্ছে বলে অভিযোগ করেন তিনি। সাবেক এই র্যাব কর্মকর্তা বলেন, ‘এই দেশে ডাক্তাির, সাংবাদিকতা এবং আইনজীবী মহান পেশা। একজন ডাক্তার
