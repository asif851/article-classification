
আলী আহসান মোহাম্মাদ মুজাহিদের ফাঁসির রায়ে সন্তোষ প্রকাশ করে সম্মিলিত সাংস্কৃতি জোটের সভাপতি নাসির উদ্দীন ইউসুফ বলেছেন, ‘আলবদর বাহিনীর প্রধান, বুদ্ধিজীবী হত্যার অন্যতম পরিকল্পনাকারী ও বাস্তবায়নকারী মুজাহিদের মৃত্যুদণ্ডের রায় ঘোষণায় আমি সন্তোষ প্রকাশ করছি।আমি মনে করি, আমরা ন্যায়বিচার পেয়েছি।’
আজ বুধবার মুক্তিযুদ্ধকালে মানবতাবিরোধী অপরাধের দায়ে আলী আহসান মোহাম্মাদ মুজাহিদের ফাঁসির রায়ের প্রতিক্রিয়া জানাতে গিয়ে প্রথম আলো ডটকমকে আদালত চত্বরে তিনি এসব কথা বলেন।
বুদ্ধিজীবী ও শহীদ পরিবারের উদ্দেশে নাসির উদ্দীন ইউসুফ বলেন, ‘তোমাদের পিতা-মাতা, ভাই বা সন্তানকে হত্যায় যে ব্যক্তি দায়ী, তাঁর মৃত্যুদণ্ড হয়েছে।এটা আমাদের জন্য সন্তুষ্টির।তোমাদের জন্য কিছুটা হলেও ক্ষোভ ও বেদনা প্রশমিত হবে বলে আশা করি।’
 
 
 
