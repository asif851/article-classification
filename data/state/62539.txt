
রাজধানী ঢাকার তালতলায় র‍্যাপিড অ্যাকশন ব্যাটালিয়ন-র‍্যাবের সঙ্গে ‘বন্দুকযুদ্ধে’ একজন নিহত হয়েছে। ঘটনাস্থল থেকে অস্ত্র উদ্ধারের দাবি করেছে র‍্যাব। র‍্যাবের দাবি, নিহত ব্যক্তি ছিনতাইকারী। ছিনতাইকারী দলের সঙ্গে তাঁদের বন্দুকযু​দ্ধ হয়।
আজ বৃহস্পতিবার সকালে র‍্যাবের পক্ষ থেকে পাঠানো মুঠোফোনের খুদেবার্তায় এই দাবি করা হয়। বার্তায় জানানো হয়, পরে এক সংবাদ সম্মেলনে এ ব্যাপারে বিস্তারিত জানানো হবে।
র‍্যাবের ভাষ্য, ঢাকার তালতলা এলাকায় গতকাল বুধবার দিবাগত রাত আড়াইটার দিকে র‍্যাব-২ এর সঙ্গে ছিনতাইকারীদের গুলিবিনিময় হয়। এতে একজন ‘ছিনতাইকারী’ নিহত হন। ঘটনাস্থল থেকে দুটি বিদেশি পিস্তল জব্দ করেছে র‍্যাব।
