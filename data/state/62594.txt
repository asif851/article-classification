
উচ্চমাধ্যমিক সার্টিফিকেট ও সমমান পরীক্ষার ফল আজ বুধবার প্রকাশ করা হবে। শিক্ষা মন্ত্রণালয়ের একজন কর্মকর্তা গতকাল মঙ্গলবার প্রথম আলোকে জানান, সকাল ১০টায় প্রধানমন্ত্রী শেখ হাসিনার কাছে ফলাফলের কপি হস্তান্তর করা হবে। এরপর বেলা একটায় শিক্ষা মন্ত্রণালয়ে সংবাদ সম্মেলন করে ফলাফলের বিস্তারিত তথ্য জানানো হবে। তবে শিক্ষাপ্রতিষ্ঠানগুলোতে ফল পাওয়া যাবে বেলা দেড়টায়। ওই সময় থেকে বোর্ডগুলোর ওয়েবসাইট এবং মুঠোফোনের মাধ্যমেও ফল জানা যাবে। নিজস্ব প্রতিবেদক
