
একটি শিশুকে (৯) ধর্ষণের চেষ্টার অভিযোগে শাহজাহান মিয়া নামের এক ‘ভণ্ড’ পীরকে পিটুনি দিয়ে পুলিশে দিয়েছে এলাকাবাসী। গতকাল সোমবার সকালে নারায়ণগঞ্জের সোনারগাঁ উপজেলার সোনাপুর এলাকায় এ ঘটনা ঘটে। শিশুটির বাবার ভাষ্য অনুযায়ী, রোববার রাতে শাহজাহান মিয়া তাঁদের বাড়িতে দাওয়াত খেতে আসেন। গতকাল সকালে তাঁরা (শিশুটির মা-বাবা) কাজে চলে যান। সেই সুযোগে তাঁদের মেয়েকে একা পেয়ে ধর্ষণের চেষ্টা করেন শাহজাহান। চিৎকার শুনে আশপাশের লোকজন এসে মেয়েটিকে উদ্ধার করেন এবং শাহজাহান মিয়াকে পিটুনি দিয়ে পুলিশে দেন।
