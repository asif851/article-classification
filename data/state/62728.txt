
বিএনপির যুগ্ম মহাসচিব রুহুল কবীর রিজভী আহমেদকে আটক করা হয়েছে। গতকাল শুক্রবার রাত পৌনে তিনটার দিকে রাজধানীর বারিধারার একটি বাসা থেকে রিজভীকে আটক করে র‌্যাপিড অ্যাকশন ব্যাটালিয়ন (র‌্যাব)। র‌্যাবের গণমাধ্যম শাখা এ তথ্যের সত্যতা নিশ্চিত করেছে। চুপিচুপি চলে গেলেন রিজভী!গত ৩ জানুয়ারি গভীর রাতে ‘অসুস্থ’ রিজভীকে বিএনপির নয়াপল্টনের কেন্দ্রীয় কার্যালয় থেকে অ্যাপোলো হাসপাতালে নিয়ে যায় গোয়েন্দা পুলিশ (ডিবি)। কয়েক দিন সেখানে তিনি পুলিশের নজরদারিতে ছিলেন। ৭ জানুয়ারি রাতের কোনো একসময় ওই হাসপাতাল থেকে গোপনে সটকে পড়েন তিনি। এরপর রাজধানীর বিভিন্ন বাসা থেকে সংবাদ সম্মেলন ও বিবৃতি পাঠিয়ে বিভিন্ন বক্তব্য ও কর্মসূচি ঘোষণা করছিলেন বিএনপির এই নেতা।

