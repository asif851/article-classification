
ফরিদপুরে গাঁজা রাখার দায়ে মো. জামাল ফকির (৩৫) নামের এক ব্যক্তিকে এক বছরের কারাদণ্ড দিয়েছেন ভ্রাম্যমাণ আদালত। গত সোমবার রাত নয়টার দিকে আদালত পরিচালনা করেন জেলার নির্বাহী হাকিম ও ডেপুটি কালেক্টর নেজারত (এনডিসি) মনদীপ ঘরাই। জামাল ফকির শহরের উত্তর শোভারামপুর এলাকার বাসিন্দা। এর আগে র্যা ব-৮ ফরিদপুর ক্যাম্পের একটি দল জামালকে ৪ কেজি ৮০০ গ্রাম গাঁজাসহ গ্রেপ্তার করে। মনদীপ ঘরাই বলেন, মাদকদ্রব্য নিয়ন্ত্রণ আইনে জামাল ফকিরকে দোষী সাব্যস্ত করে এক বছরের সশ্রম কারাদণ্ড দিয়ে সোমবার রাতেই কারাগারে পাঠানো হয়।
