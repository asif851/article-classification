
সারা দেশে গতকাল রোববার শুরু হয়েছে প্রাথমিক ও ইবতেদায়ি শিক্ষা সমাপনী পরীক্ষা। এ দুই পরীক্ষায় প্রথম দিনে অনুপস্থিত ছিল ১ লাখ ৪৩ হাজার ৩১৬ জন পরীক্ষার্থী।
দুই পরীক্ষার মধ্যে প্রাথমিক শিক্ষা সমাপনীতে পরীক্ষার্থী ছিল ২৯ লাখ ৩৪ হাজার ১১৮ জন। এর মধ্যে অনুপস্থিত ছিল ১ লাখ ১ হাজার ১৭ জন। এই পরীক্ষায় বহিষ্কার হয়েছে তিনজন। অন্যদিকে ইবতেদায়ি শিক্ষা সমাপনীতে পরীক্ষার্থী ছিল ৩ লাখ ৬৭৩ জন।
এর মধ্যে অনুপস্থিত ছিল ৪২ হাজার ২৯৯ জন। এ পরীক্ষায় কেউ বহিষ্কার হয়নি। ৭ হাজার ১৯৪টি কেন্দ্রে এ পরীক্ষা অনুষ্ঠিত হচ্ছে।
