
স্বয়ংক্রিয়ভাবে ৫ শতাংশ বেতন বাড়ানো ও বাংলা নববর্ষের ভাতা প্রদানসহ নানা দাবি নিয়ে বাংলাদেশ শিক্ষক সমিতির (বাশিস) পটিয়া উপজেলার উদ্যোগে ২৭ নভেম্বর দুপুরে পটিয়ায় মানববন্ধন কর্মসূচি পালিত হয়। মানববন্ধন শেষে শিক্ষক নেতারা উপজেলা নির্বাহী নির্বাহী কর্মকর্তা আবুল হাসেমের কাছে প্রধানমন্ত্রী বরাবরে স্মারকলিপি দেন।
পটিয়া উপজেলা পরিষদ প্রাঙ্গণে অনুষ্ঠিত এই মানববন্ধনে সভাপতিত্ব করেন উপজেলা মাধ্যমিক শিক্ষক সমিতির সভাপতি মো. ইউছুপ। এতে বক্তব্য দেন শিক্ষক সমিতির সাধারণ সম্পাদক শ্যামল দে, বাশিস চট্টগ্রাম দক্ষিণ জেলার সাধারণ সম্পাদক ছগীর মোহাম্মদ, সহসভাপতি মো. শামশুদ্দীন, অর্থ সম্পাদক রনধীর দেব নাথ প্রমুখ।
