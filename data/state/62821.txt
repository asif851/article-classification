
রংপুরে কারমাইকেল কলেজের শতবর্ষপূর্তি উদ্যাপন উপলক্ষে প্রাক্তন ১৪ জন শিক্ষক ও শিক্ষার্থীকে সম্মাননা দেওয়া হয়েছে। গতকাল বুধবার কলেজ মিলনায়তনে ক্রাউন সিমেন্টের আয়োজনে এ সম্মাননার আয়োজন করা হয়।এই ১৪ জনের মধ্যে ১২ জন কলেজের প্রাক্তন শিক্ষক ও দুজন শিক্ষার্থী। তাঁরা হলেন সাবেক অধ্যক্ষ খায়রুল আলম ডাকুয়া, মোজাম্মেল হক ও মুহাম্মদ রেজাউল হক; সাবেক উপাধ্যক্ষ মোহাম্মদ ইসাহাক, শাহানা বেগম ও সৈয়দা সাহারা ফেরদৌস; বাংলা বিভাগের সাবেক বিভাগীয় প্রধান শাহ মোহাম্মদ আবদুল হাই, মুহাম্মদ আলীম উদ্দীন ও রায়হানা সালাম; অর্থনীতি বিভাগের সাবেক বিভাগীয় প্রধান মলয় কিশোর ভট্টাচার্য; পদার্থবিজ্ঞান বিভাগের সাবেক বিভাগীয় প্রধান আবেদা খাতুন এবং কলেজের সাবেক শিক্ষার্থী পাবনা ক্যাডেট কলেজের সাবেক উপাধ্যক্ষ রাকিবুল হাসান, কলেজের সাবেক শিক্ষার্থী রংপুর সরকারি বালিকা উচ্চবিদ্যালয়ের সাবেক প্রধান শিক্ষক রায়হান আরা বেগম ও কলেজের সাবেক শিক্ষার্থী বর্তমান অধ্যক্ষ বিনতে হোসাইন নাসরিন বানু।
