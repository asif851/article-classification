
রাজধানীর নীলক্ষেত মোড়ে ককটেল বিস্ফোরণে পাঁচজন আহত হয়েছেন বলে খবর পাওয়া গেছে। আজ শুক্রবার রাত নয়টার দিকে এ ঘটনা ঘটে।
আহত ব্যক্তিরা হলেন মুসা রহমান (২৮), আবুল কালাম (৪৫), রাশেদুল ইসলাম (২০), সুমন আহমেদ (২৫) ও রাকিবুল ইসলাম (২০)। তাঁদের ঢাকা মেডিকেল কলেজ হাসপাতালে ভর্তি করা হয়েছে।
আহত লোকজনের বরাত দিয়ে ঢাকা মেডিকেল কলেজ সংবাদদাতা জানান, আজ রাত নয়টার দিকে তাঁরা নীলক্ষেত মোড়ে একটি চায়ের দোকানের সামনে আড্ডা দিচ্ছিলেন। এ সময় একটি ককটেলের বিস্ফোরণ ঘটে। এ ঘটনায় কারও হাতে, কারও পায়ে ও কারও পিঠে স্প্লিন্টার বিদ্ধ হয়েছে।
