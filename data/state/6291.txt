
আজ ৩ নভেম্বর মঙ্গলবার তেলিখালী দিবস। ১৯৭১ সালের এই দিনে ময়মনসিংহের হালুয়াঘাট উপজেলার তেলিখালীতে পাকিস্তানি বাহিনীর সঙ্গে মুক্তিবাহিনী ও ভারতীয় মিত্রবাহিনীর ব্যাপক যুদ্ধ হয়। এই যুদ্ধে নিহত শহীদদের স্মরণে প্রতিবছর আলোচনা সভাসহ নানা অনুষ্ঠানের আয়োজন করা হয়।আজ হালুয়াঘাট উপজেলা সদর ও তেলিখালী স্মৃতিফলকে দিনভর তেলিখালী যুদ্ধে শহীদদের কথা স্মরণ করা হবে। উপজেলা মুক্তিযোদ্ধা সংসদ এর আয়োজন করেছে। এদিন স্মৃতিচারণা, শহীদদের প্রতি শ্রদ্ধাঞ্জলি অর্পণ, আলোচনা সভা ও তরুণ প্রজন্মের কাছে মুক্তিযুদ্ধের গল্প শোনানোর অনুষ্ঠান হবে।হালুয়াঘাট উপজেলা মুক্তিযোদ্ধা সংসদের কমান্ডার কবীরুল ইসলাম বেগ বলেন, ‘তেলিখালীর যুদ্ধে আমাদের অনেক সহযোদ্ধা শহীদ হয়েছেন। তাঁদের জন্য এখনো মন কাঁদে। আবার ওই দিনটির কথা মনে হলে গৌরবে বুক ভরে যায়। দিনটি উপলক্ষে নানা অনুষ্ঠানের আয়োজন করা হয়েছে।’
