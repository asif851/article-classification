
ছিনতাইয়ের প্রস্তুতির অভিযোগে গত সোমবার রাতে চট্টগ্রাম নগরের আগ্রাবাদ এলাকা থেকে চারজনকে গ্রেপ্তার করেছে র্যাব। তাঁরা হলেন মো. মানিক, আল আমিন, সাইফুল ইসলাম ও মো. সিরাজ। র্যাব জানায়, আগ্রাবাদ এলাকায় একটি প্রাইভেট কারকে থামার সংকেত দেন র্যাব সদস্যরা। কিন্তু গাড়িটি না থেমে পালানোর চেষ্টা করে। পরে ধাওয়া দিয়ে গাড়িটি আটক করে তল্লাশি চালিয়ে চারটি ককটেল ও একটি চাপাতি উদ্ধার করা হয়। প্রাথমিক জিজ্ঞাসাবাদে চারজন ছিনতাইয়ে জড়িত থাকার কথা স্বীকার করেছেন। তাঁদের বিরুদ্ধে ডবলমুরিং থানায় মামলা হয়েছে। 
