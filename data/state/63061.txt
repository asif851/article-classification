
রাজধানীর যাত্রাবাড়ী এলাকা থেকে সন্দেহভাজন ১৮ ব্যক্তিকে আটক করেছে পুলিশ। তারা ডাকাতির প্রস্তুতি নিচ্ছিল বলে পুলিশের দাবি।
আজ বৃহস্পতিবার সকালে ঢাকা মহানগর পুলিশের (ডিএমপি) পক্ষ থেকে গণমাধ্যমে পাঠানো মোবাইল ফোনের খুদে বার্তায় এই দাবি করা হয়।
খুদে বার্তায় দাবি করা হয়, আটক হওয়া ব্যক্তিরা অপরাধী। ডাকাতির প্রস্তুতিকালে তাদের আটক করা হয়। চক্রটি অনেক দিন ধরে এই কাজ করছে। তাদের কাছ থেকে ৪০টি মোবাইল ফোন, ছয়টি ল্যাপটপ, একটি ট্যাব ও কিছু দেশীয় অস্ত্র উদ্ধার করা হয়েছে।
আটক ব্যক্তিদের নাম-পরিচয় জানায়নি পুলিশ।
আজ বেলা সাড়ে ১১টায় ডিএমপির মিডিয়া সেন্টারে এক ব্রিফিংয়ে এ ব্যাপারে বিস্তারিত জানানো হবে।
