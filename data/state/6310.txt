
ছাত্রলীগের গোপালগঞ্জের কাশিয়ানী উপজেলা শাখার নবগঠিত কমিটি বাতিলের দাবিতে ঢাকা-খুলনা মহাসড়ক অবরোধ করেছেন পদবঞ্চিত নেতা-কর্মীরা।দলীয় সূত্রে জানায়, সোমবার রাতে সাইফুল ইসলামকে সভাপতি করে ছাত্রলীগের কাশিয়ানী উপজেলার কমিটি গঠন করা হয়। এর প্রতিবাদে গতকাল বুধবার সকাল সাড়ে ১০টা থেকে প্রায় এক ঘণ্টা মহাসড়কের কাশিয়ানী উপজেলার তিলছড়ায় তুহিন মুন্সি ও জাহিদুল ইসলামের নেতৃত্বে অর্ধশতাধিক নেতা-কর্মী সড়ক অবরোধ করেন।
