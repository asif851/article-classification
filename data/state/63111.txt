
সাবেক পররাষ্ট্রমন্ত্রী ও আওয়ামী লীগের যুগ্ম সাধারণ সম্পাদক দীপু মনি বলেছেন, রাজনৈতিক ফায়দা হাসিলে বিরোধী দল বা জামায়াত-শিবির যেভাবে টাকার বিনিময়ে রাজপথ ও রেলপথে নাশকতা চালাচ্ছে। তাদের ধরতে প্রয়োজনে সরকারকে টাকা খরচ করতে হবে।গতকাল মঙ্গলবার রাতে চাঁদপুর শহরের মিশন রোডে নির্বাচনকালীন ভাড়া বাসায় সাংবাদিকদের সঙ্গে মতবিনিময়কালে দীপু মনি এ কথা বলেন। একই সঙ্গে বর্তমান সাংসদদের নিজ নিজ এলাকায় অবস্থান নিয়ে আইনশৃঙ্খলা রক্ষাসহ নাশকতা রোধের আহ্বান জানান তিনি।এ সময় দীপু মনি চাঁদপুর-৩ আসন থেকে বিনা প্রতিদ্বন্দ্বিতায় পুনর্নির্বাচনের ব্যাপারে বলেন, ‘আমি এভাবে বিজয়ী হতে চাইনি। এলাকায় কাজ করেছি। তার মূল্যায়ন জনগণের ভোটের মাধ্যমে হলে আরও ভালো ও আনন্দ লাগত।’
