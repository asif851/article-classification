
মানি ট্রান্সফার প্রতিষ্ঠান এক্সপ্রেস মানির চিফ অপারেটিং অফিসারের (সিওও) দায়িত্ব পেয়েছেন সুদেশ গিরিয়ান। এর আগে তিনি একই প্রতিষ্ঠানের ভাইস প্রেসিডেন্ট ও বিজনেস হেড হিসেবে দায়িত্ব পালন করেন। এক্সপ্রেস মানিতে এক দশকেরও বেশি সময় ধরে কাজ করার সুবাদে প্রতিষ্ঠানের নীতিনির্ধারণী কৌশল প্রণয়ন, কার্যক্রম পরিচালনা ও লাভ-লোকসানের দেখভাল করতেন সুদেশ গিরিয়ান। এক্সপ্রেস মানি একটি আন্তর্জাতিক অর্থ স্থানান্তর প্রতিষ্ঠান। বিশ্বের পাঁচ মহাদেশের ১৫০ দেশে ১ লাখ ৭০ হাজার এজেন্ট নিয়ে প্রতিষ্ঠানটি কার্যক্রম পরিচালনা করছে। বিজ্ঞপ্তি।
