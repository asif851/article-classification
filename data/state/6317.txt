
পাসপোর্টের টাকা এখন থেকে সোনালী ব্যাংক ছাড়াও আরও পাঁচটি ব্যাংকে টাকা জমা দেওয়া যাবে।টাকা জমা দেওয়ার ব্যাপারে অন্য পাঁচটি ব্যাংকের সঙ্গে চুক্তি করেছে বহির্গমন ও পাসপোর্ট অধিদপ্তর। যন্ত্রে পাঠযোগ্য পাসপোর্ট (এমআরপি) প্রকল্পের পরিচালক ব্রিগেডিয়ার জেনারেল মাসুদ রেজওয়ান প্রথম আলোকে এ তথ্য জানান। এত দিন এ টাকা শুধু সোনালী ব্যাংকেই জমা নেওয়া হতো।|এ পাঁচটি ব্যাংক হলো ঢাকা ব্যাংক, ব্যাংক এশিয়া, প্রিমিয়ার ব্যাংক, ওয়ান ব্যাংক ও ট্রাস্ট ব্যাংক। এসব ব্যাংকের যেকোনো শাখায় অর্থ জমা দেওয়া যাবে।আগামী ১৫ ফেব্রুয়ারি থেকে এটি কার্যকর হবে। অনলাইনে ক্রেডিট কার্ড ও মোবাইলের মাধ্যমে পাসপোর্টের ফি এসব ব্যাংকে পরিশোধ করা যাবে।
 
