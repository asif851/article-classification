
সম্মিলিত ইসলামি দলগুলোর ডাকা হরতালের প্রতি ‘নৈতিক সমর্থন’ দিয়েছে জামায়াত। আজ শনিবার জামায়াতে ইসলামীর নায়েবে আমির মুজিবুর রহমান এক বিবৃতিতে এ সমর্থনের কথা জানান।নায়েবে আমির বলেন, আওয়ামী লীগের সাবেক নেতা ও সাবেক মন্ত্রী আবদুল লতিফ সিদ্দিকীর শাস্তির দাবিতে সম্মিলিত ইসলামি দলসমূহ আগামীকাল দেশব্যাপী সকাল-সন্ধ্যা যে হরতাল ডেকেছে তার প্রতি দেশের ধর্মপ্রাণ জনগণের অকুণ্ঠ সমর্থন রয়েছে। ইসলামবিরোধী লতিফ সিদ্দিকীর শাস্তির দাবিতে দেশের জনগণ ঐক্যবদ্ধ। জনগণ তার দৃষ্টান্তমূলক শাস্তি চায়।জায়াতাতের পক্ষ থেকে হরতালের প্রতি নৈতিক সমর্থন জানিয়ে তিনি বলেন, জনগণ লতিফ সিদ্দিকীর শাস্তির দাবিতে চলমান আন্দোলন তীব্র থেকে তীব্রতর করবে।
