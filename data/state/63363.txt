
ঈদুল আযহা উপলক্ষে রাজধানীতে পশুর অস্থায়ী ১৮টি হাটে পশু চিকিৎসক রাখার সিদ্ধান্ত নিয়েছে মৎস্য ও প্রাণিসম্পদ মন্ত্রণালয়। প্রত্যেকটি হাটেই পশু চিকিৎসের দল কাজ করবে। তাদের মূল কাজ হবে অসুস্থ পশুর চিকিৎসা দেওয়া।হাটে পশু পরীক্ষায় চিকিৎসক নিয়োগের নির্দেশনা চেয়ে রিট
মন্ত্রণালয়ের যুগ্মসচিব মো.আলী নূর ও প্রাণিসম্পদ অধিদপ্তরের মহাপরিচালক অজয় কুমার রায় প্রথম আলোকে এ তথ্য জানান।এই দুই কর্মকর্তা বলেন, ইতিমধ্যে ওইসব হাটে যেসব পশু চিকিৎসক কাজ করবেন তাঁদের নামও ঠিক করা হয়েছে। পাশাপাশি দেশের সব জেলা উপজেলাতে বড় ও গুরুত্বপূর্ণ হাটগুলোতে অনুরুপভাবে পশু চিকিৎসক কাজ করবেন।পরীক্ষা ছাড়াই আসছে গবাদিপশু
এদিকে গতকাল সোমবার পবিত্র ঈদুল আজহা সামনে রেখে রাজধানীর হাটগুলোতে আসা পশুর দেহে ক্ষতিকর কোনো উপাদান আছে কি না, তা পরীক্ষার জন্য প্রতিটি হাটে পশুচিকিত্সক নিয়োগের নির্দেশনা চেয়ে রিট আবেদন করা হয়েছে।
 মাত্রাতিরিক্ত মোটাতাজাকরণ ওষুধ পশুর দেহে প্রয়োগ বন্ধে পদক্ষেপ গ্রহণে নিষ্ক্রিয়তা চ্যালেঞ্জ করে মানবাধিকার সংগঠন হিউম্যান রাইটস অ্যান্ড পিস ফর বাংলাদেশ-এর পক্ষে আইনজীবী মনজিল মোরসেদ রিটটি করেন।
