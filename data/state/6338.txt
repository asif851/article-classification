
ব্রাহ্মণবাড়িয়ার কসবা উপজেলা আওয়ামী লীগের বিশেষ বর্ধিত সভা হয়েছে।
গত শনিবার বিকেলে স্থানীয় জেলা পরিষদ মিলনায়তনে এ সভা হয়। সভায় ১ এপ্রিল থেকে শুরু করে ১৫ মের মধ্যে ওয়ার্ড ও ইউনিয়ন কমিটি গঠন করার সিদ্ধান্ত নেওয়া হয়।
উপজেলা আওয়ামী লীগের আহ্বায়ক, স্থানীয় সাংসদ এবং আইন, বিচার ও সংসদবিষয়ক মন্ত্রী আনিসুল হক সভায় সভাপতিত্ব করেন।
কসবা উপজেলা আওয়ামী লীগের যুগ্ম আহ্বায়ক মো. রাশেদুল কাওসার ভূঁইয়া বলেন, সভার সিদ্ধান্ত অনুযায়ী ১ এপ্রিল থেকে ইউনিয়নের বিভিন্ন ওয়ার্ড কমিটি গঠন শুরু করে ২০ এপ্রিলের মধ্যে শেষ হবে। ১৫ মের মধ্যে ইউনিয়ন কমিটি গঠন করার সিদ্ধান্ত হয়েছে। এ ছাড়া উপজেলা ও ইউনিয়ন আওয়ামী লীগের কার্যক্রম নিয়ে আলোচনা করা হয়েছে।
 
