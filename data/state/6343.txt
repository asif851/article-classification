
গাজীপুর সিটি করপোরেশনের ইটাহাটা এলাকায় গতকাল বৃহস্পতিবার তিতাস গ্যাস কর্তৃপক্ষ ভ্রাম্যমাণ আদালত পরিচালনা করে অবৈধ সংযোগ বিচ্ছিন্ন করেছে। আদালতের বিচারক এ কে এম গোলাম মোর্শেদ বলেন, দুপুরে ইটাহাটা এলাকায় ভ্রাম্যমাণ আদালত পরিচালনা করা হয়। এ সময় এক ইঞ্চি ও দুই ইঞ্চি ব্যাসের পাঁচ কিলোমিটার পাইপলাইনের সংযোগস্থলসহ এক কিলোমিটার পাইপ অপসারণ করা হয়। এতে এক হাজার বাড়ির দুই হাজার অবৈধ চুলার সংযোগ বিচ্ছিন্ন হয়। গাজীপুর প্রতিনিধি
