
মানিকগঞ্জ সদর উপজেলার বেতিলা-মিতরা ইউনিয়নে গতকাল শুক্রবার এক কিশোরীকে ধর্ষণচেষ্টার অভিযোগে মিন্টু মিয়া (২৫) নামের এক তরুণকে পিটুনি দিয়ে পুলিশে সোপর্দ করেছে এলাকাবাসী। জামালপুরের মাদারগঞ্জ উপজেলার বালিজুরী গ্রামের বাসিন্দা মিন্টু মিয়া পেশায় বাসচালক।পুলিশ ও ভুক্তভোগী কিশোরীর পরিবারের সদস্যরা জানান, এক সপ্তাহ আগে মিন্টু বেতিলা-মিতরা ইউনিয়নে তাঁর শ্বশুরবাড়িতে বেড়াতে আসেন। গতকাল দুপুর দুইটার দিকে ওই গ্রামের এক কিশোরী (১৪) বাড়ির পাশের পুকুরে গোসল করতে যায়। একা পেয়ে তাকে ধর্ষণের চেষ্টা করেন মিন্টু। এ সময় কিশোরীর চিৎকারে আশপাশের লোকজন এসে মিন্টুকে পিটুনি দিয়ে পুলিশে সোপর্দ করে।
