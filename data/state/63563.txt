
প্রস্তাবিত বাজেটের ওপর আলোচনায় অংশ নিয়ে আজ বৃহস্পতিবার জাতীয় সংসদে বঙ্গবন্ধু শেখ মুজিবুর রহমান ও প্রধানমন্ত্রী শেখ হাসিনাকে নিয়ে গান গেয়েছেন আওয়ামী লীগের সাংসদ ও লোকসংগীতশিল্পী মমতাজ বেগম।স্পিকার শিরীন শারমিন চৌধুরী বাজেটের ওপর আলোচনার জন্য আহ্বান জানালে মমতাজ বেগম গেয়ে শোনান, ‘যতদিন রবে পদ্মা, মেঘনা, গৌরী যমুনা বহমান, ততদিন রবে কীর্তি তোমার বঙ্গবন্ধু শেখ মুজিবুর রহমান।’মমতাজ তাঁর বাজেট বক্তৃতা শেষ করেন ওই গানের প্যারোডি দিয়ে। ‘হায়রে বাঙালি, ওরে বাঙালি, তোরা বুঝবি রে একদিন, প্রধানমন্ত্রী শেখ হাসিনা তোদের মাঝে থাকবে না যেদিন। শেখ হাসিনার জন্য আছে মুক্তিযুদ্ধের চেতনা, তা না হলে ওসব কথা বলাই যেত না।...’এ সময় সংসদ নেতা ও প্রধানমন্ত্রী শেখ হাসিনা হাসতে থকেন। আর অন্য সাংসদেরা টেবিল চাপড়ে সাংসদ মমতাজকে অভিনন্দন জানান।অবশ্য, নবম জাতীয় সংসদেও রাষ্ট্রপতির ভাষণের ওপর এবং বাজেট আলোচনায় অংশ নিয়ে গান গেয়েছিলেন মমতাজ বেগম।
