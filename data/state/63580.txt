
শেরপুর সদর উপজেলার সাপমারী গ্রামে বিদ্যুৎস্পৃষ্ট হয়ে সাইফুল বিন করিম (২৭) নামে এক ছাত্রলীগ নেতা মারা গেছেন। গত বৃহস্পতিবার রাতে এ দুর্ঘটনা ঘটে।সাইফুল বিন করিম জেলা ছাত্রলীগের প্রাথমিক ও গণশিক্ষাবিষয়ক সম্পাদক এবং ভাতশালা ইউনিয়ন ছাত্রলীগের সভাপতি ছিলেন। তিনি সাপমারী গ্রামের মো. আবদুল করিমের ছেলে। গতকাল শুক্রবার ভোরে ময়নাতদন্ত ছাড়াই তাঁর লাশ সাপমারী গ্রামে পারিবারিক কবরস্থানে দাফন করা হয়। পুলিশ ও স্থানীয় সূত্রে জানা গেছে, জেলা সদরের সাপমারী গ্রামে সাইফুলের একটি মাছের খামার আছে। গত বৃহস্পতিবার রাত নয়টার দিকে সাইফুল ওই খামারে মাছের খাবার দিতে যান। এ সময় বিদ্যুতের একটি ছেঁড়া তারে জড়িয়ে তিনি বিদ্যুস্পৃষ্ট হন।
