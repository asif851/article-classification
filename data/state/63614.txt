
দৈনিক সমকাল-এর সিরাজগঞ্জের শাহজাদপুর প্রতিনিধি আবদুল হাকিম শিমুলের হত্যাকারীদের বিচারের দাবিতে গতকাল বুধবার দুপুরে নীলফামারীর ডোমার উপজেলা শহরে মানববন্ধন হয়েছে। ডোমার প্রেসক্লাব ও অনলাইন প্রেসক্লাবের যৌথ উদ্যোগে বেলা একটা থেকেদুইটা পর্যন্ত ডোমার বাজার রেলঘুমটি এলাকায় ওই মানববন্ধন হয়।মানববন্ধনে সভাপতিত্ব করেন ডোমার প্রেসক্লাবের সভাপতি মো. মোজাফ্ফর আলী।মানববন্ধনে বক্তব্য দেন নীলফামারী মশিউর রহমান ডিগ্রি কলেজের অধ্যক্ষ ও সমকাল-এর জেলা সুহৃদের সভাপতি মো. সারওয়ার মানিক, ডোমার মহিলা ডিগ্রি কলেজের অধ্যক্ষ শাহিনুল ইসলাম, সমকাল-এর ডোমার উপজেলা প্রতিনিধি রওশন রশীদ, সৈয়দপুর উপজেলা প্রতিনিধি মো. সাকির হোসেন, জলঢাকা উপজেলা প্রতিনিধি হাসিবুল হক, ডোমার উপজেলা অনলাইন প্রেসক্লাবের সভাপতি আবু ফাত্তাহ কামাল, মানবজমিন-এর ডোমার প্রতিনিধি আবদুল্লাহ আল মামুন, বাংলাদেশ সময়-এর ডোমার প্রতিনিধি আসাদুজ্জামান হিল্লোল, উপজেলা সেচ পাম্প মালিক সমিতির সভাপতি গোলাম কুদ্দুস প্রমুখ।বক্তারা সাংবাদিক শিমুলসহ সব সাংবাদিক হত্যার দৃষ্টান্তমূলক শাস্তির দাবি জানান।
