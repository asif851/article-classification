
সিরাজগঞ্জের রায়গঞ্জ উপজেলায় জাতীয় ভিটামিন ‘এ’ প্লাস ক্যাম্পেইন উপলক্ষে গতকাল সোমবার এক অবহিতকরণ সভা হয়েছে। উপজেলা স্বাস্থ্য কমপ্লেক্সের সভাকক্ষে আয়োজিত এ সভায় প্রধান অতিথি ছিলেন ইউএনও ইকবাল আখতার। উপজেলা স্বাস্থ্য ও পরিবার পরিকল্পনা কর্মকর্তা রতন কুমার রায়ের সভাপতিত্বে বক্তব্য দেন উপজেলা শিক্ষা কর্মকর্তা মো. আখতারুজ্জামান, জেলা স্বাস্থ্য তত্ত্বাবধায়ক গোলাম রব্বানী, চিকিৎসা কর্মকর্তা বেলাল প্রমুখ। 
