

হজ নিয়ে ডাক, টেলিযোগাযোগ ও তথ্যপ্রযুক্তিমন্ত্রী আবদুল লতিফ সিদ্দিকীর বক্তব্যের নিন্দা জানিয়ে তাঁর অপসারণ দাবি করেছেন বিএনপির স্থায়ী কমিটির সদস্য নজরুল ইসলাম খান। বিএনপির যুগ্ম মহাসচিব রুহুল কবির রিজভী বলেছেন, মন্ত্রীর এই বক্তব্য আওয়ামী লীগের সত্যিকার চরিত্রের বহিঃপ্রকাশ।আজ মঙ্গলবার আলাদা দুটি অনুষ্ঠানে বিএনপির নেতারা এসব মন্তব্য করেন।বেলা ১১টার দিকে শ্রমিক দলের ঢাকা মহানগর উত্তর ও দক্ষিণ নিয়ে বিএনপির প্রতিষ্ঠাতা জিয়াউর রহমানের কবরে শ্রদ্ধা জানানোর পর সাংবাদিকদের সঙ্গে কথা বলেন নজরুল ইসলাম খান। এ সময় তিনি লতিফ সিদ্দিকীর বক্তব্যের নিন্দা জানান এবং তাঁর অপসারণ ও শাস্তি দাবি করেন।যুক্তরাষ্ট্রে লতিফ সিদ্দিকীর মন্তব্যে ক্ষোভ, প্রতিবাদআন্দোলন প্রসঙ্গে সাংবাদিকদের প্রশ্নের জবাবে নজরুল বলেন, আন্দোলন একটি চলমান প্রক্রিয়া। আন্দোলনের গতি কখনো কমবে, আবার কখনো বাড়বে—এটাই স্বাভাবিক। মোট কথা, সরকারের আচরণের ওপর নির্ভর করবে আন্দোলনের ধরন। তারা যদি আলোচনার মাধ্যমে সমস্যা সমাধানের চেষ্টা না করে, তাহলে আন্দোলনের মাধ্যমে দাবি দায় করা হবে।
অন্যদিকে সকালে নয়াপল্টনে দলের কেন্দ্রীয় কার্যালয়ে এক সংবাদ সম্মেলনে রুহুল কবির রিজভী বলেন, লতিফ সিদ্দিকী বিশ্বের কোটি কোটি মুসলমানের ধর্মীয় অনুভূতিতে আঘাত হেনেছেন। তিনি অভিযোগ করেন, ‘লতিফ সিদ্দিকীর দল আওয়ামী লীগের নেত্রী ভোটের আগে মাথায় হিজাব পরেন, হাতে তসবিহ নেন। কিন্তু পরে সব ভুলে যান। এসব ভোটের জন্য অভিনয়।’রাজশাহীতে বিএনপির নেতা মিজানুর রহমান মিনু, নাদিম মোস্তফা ও রাজশাহী সিটি মেয়র মোসাদ্দেক হোসেন বুলবুলসহ ৮৯ জনের বিরুদ্ধে যে অভিযোগ দায়ের করা হয়েছে, তা প্রত্যাহারের দাবি জানান রিজভী।
