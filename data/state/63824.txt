
প্রস্তাবিত বাজেটকে সাম্রাজ্যবাদ ও লুটেরা ধনিক শ্রেণির স্বার্থরক্ষার নীতি-দর্শনভিত্তিক একটি গতানুগতিক দলিল হিসেবে আখ্যায়িত করে একে প্রত্যাখ্যান করেছে বাংলাদেশের কমিউনিস্ট পার্টি (সিপিবি)৷ বাজেট সম্পর্কে প্রাথমিক প্রতিক্রিয়ায় সিপিবির সভাপতি মুজাহিদুল ইসলাম সেলিম ও সাধারণ সম্পাদক সৈয়দ আবু জাফর আহমেদ গতকাল বৃহস্পতিবার এক বিবৃতিতে এ কথা বলেন৷বিবৃতিতে বলা হয়, বাজেটের আসল লক্ষ্য হলো মানুষের করের টাকায় দেশি-বিদেশি লুটপাটকারীদের পকেট ভারী করা৷ এবারের বাজেটে পরোক্ষ করের পরিমাণ ও মাত্রা বাড়িয়ে এবং বাজে ঘাটতি মেটানোর জন্য ভবিষ্যৎ প্রজন্মের কাঁধে বিশাল ঋণের বোঝা চাপিয়ে দিয়ে বাজেটের পরিমাণকে প্রায় আড়াই লাখ কোটি টাকায় উন্নীত করা হয়েছে৷বিবৃতিতে আরও বলা হয়, বাজেটকে অনির্ভরযোগ্য ও অবাস্তবায়নযোগ্য প্রস্তাবে পরিণত করা হয়েছে৷ বাজেটের তথ্য-ভিত্তির বিশ্বাসযোগ্যতা প্রশ্নবিদ্ধ হয়ে উঠেছে৷ বাজেট ও সম্পূরক বাজেটের মধ্যে বিপুল পার্থক্য এ কথাই প্রতিষ্ঠা করেছে যে বাজেট প্রস্তাব নিছক একটি কথার কথা৷বিবৃতিতে নেতারা উত্থাপিত বাজেট প্রস্তাব প্রত্যাহার করে মুক্তিযুদ্ধের চেতনার ধারায় সমাজতন্ত্র, দরিদ্র জনগণের স্বার্থ প্রতিষ্ঠা, প্রগতিবাদিতা ও আত্মনির্ভরশীলতার ধারায় প্রগতিশীল বাজেট প্রণয়নের জন্য সরকারের কাছে জোর দাবি জানান৷ বিজ্ঞপ্তি৷
