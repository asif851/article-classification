
নীলফামারীতে শোভাযাত্রা ও আলোচনা সভার মাধ্যমে গতকাল মঙ্গলবার বিশ্ব পরিসংখ্যান দিবস পালিত হয়েছে। জেলা পরিসংখ্যান দপ্তরের আয়োজনে দিবসটি পালনে সকালে একটি শোভাযাত্রা শহর প্রদক্ষিণ শেষে জেলা প্রশাসকের কার্যালয় চত্বরে আলোচনা সভায় মিলিত হয়। জেলা পরিসংখ্যান দপ্তরের উপপরিচালক (ভারপ্রাপ্ত) এনামূল হকের সভাপতিত্বে অনুষ্ঠিত আলোচনা সভায় বক্তৃতা দেন অতিরিক্ত জেলা প্রশাসক (রাজস্ব) মুজিবুর রহমান, জেলা ত্রাণ ও পুনর্বাসন কর্মকর্তা তাজুল ইসলাম, জেলা মার্কেটিং কর্মকর্তা এরশাদুল আলম, উপজেলা পরিসংখ্যান কর্মকর্তা সোহাগ রহমান প্রমুখ।
