
অধ্যাপক রফিকুল ইসলাম (আর আই) চৌধুরী ছিলেন একজন সাদামনের আলোকিত মানুষ।চট্টগ্রাম বিশ্ববিদ্যালয়ের সাবেক উপাচার্য অধ্যাপক রফিকুল ইসলাম চৌধুরী স্মারক বক্তৃতা-২০১৬ অনুষ্ঠানে বর্তমান উপাচার্য অধ্যাপক ইফতেখার উদ্দিন চৌধুরী এ কথা বলেন।গতকাল বুধবার চট্টগ্রাম বিশ্ববিদ্যালয়ের সমাজবিজ্ঞান ভবনে এই স্মারক বক্তৃতার আয়োজন করা হয়। রাজনীতিবিজ্ঞান বিভাগ আয়োজিত অনুষ্ঠানে সভাপতিত্ব করেন বিভাগের সভাপতি অধ্যাপক মুহাম্মদ ইয়াহ্ইয়া আখতার।গতকালের স্মারক বক্তৃতায় বিশিষ্ট রাষ্ট্রবিজ্ঞানী ও সিপিডির সম্মানীয় ফেলো অধ্যাপক রওনক জাহান এবং সাবেক রাষ্ট্রদূত এম সিরাজুল ইসলাম প্রবন্ধ উপস্থাপন করেন।স্মারক বক্তৃতায় অন্যদের মধ্যে অংশ নেন চট্টগ্রাম বিশ্ববিদ্যালয়ের সাবেক উপাচার্য ও ইমেরিটাস অধ্যাপক আলমগীর মোহাম্মদ সিরাজুদ্দীন, সাবেক সহ-উপাচার্য অধ্যাপক মুহাম্মদ শামসুদ্দিন এবং অধ্যাপক মো. আবদুল হাকিম, মইনুল ইসলাম, বেনু প্রসাদ বড়ুয়া, মাহফুজুল হক চৌধুরী।
