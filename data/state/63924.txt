
তৃতীয়বারের মতো প্রধানমন্ত্রী নির্বাচিত হওয়ায় ভারতের পর এবার চীন, ভিয়েতনাম ও কম্বোডিয়া প্রধানমন্ত্রী শেখ হাসিনাকে শুভেচ্ছা ও অভিনন্দন জানিয়েছে।বার্তা সংস্থা ইউএনবি জানায়, চীনের প্রধানমন্ত্রী লি কেকিয়াং অভিনন্দন বার্তায় শেখ হাসিনাকে বলেন, ‘প্রধানমন্ত্রী নির্বাচিত হওয়ায় চীনের জনগণ ও আমার পক্ষ থেকে আপনাকে অভিনন্দন ও শুভেচ্ছা জানাচ্ছি।’ চীনের প্রধানমন্ত্রী বলেন, ‘বাংলাদেশ-চীন ঘনিষ্ঠ এবং বন্ধুত্বপূর্ণ প্রতিবেশী। সাম্প্রতিক বছরগুলোতে বিভিন্ন ক্ষেত্রে দুই দেশের মধ্যে সহযোগিতা আরও বেড়েছে। আমি আপনার প্রতি এ সহযোগিতার হাত বাড়াতে চাই। যাতে বাংলাদেশ-চীন ব্যাপক এবং সমবায় অংশীদারির ধারাবাহিকভাবে একটি নতুন জায়গায় পৌঁছাতে পারে।’এর আগে গতকাল রোববার ভারতের প্রধানমন্ত্রী মনমোহন সিং এবং আজ সোমবার ভারতের রাষ্ট্রপতি প্রণব মুখার্জিসহ সে দেশের জনতা পার্টির (বিজেপি) জ্যেষ্ঠ নেতা লাল কৃষ্ণ আদভানি ফোন করে প্রধানমন্ত্রী শেখ হাসিনা ও তাঁর সরকারকে অভিনন্দন জানান।
