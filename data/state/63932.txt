
সব প্রার্থীকে সমান সুযোগ দিয়ে সরকার এবং নির্বাচন কমিশন নির্বাচনের পরিবেশ তৈরি করছে কি না, সেদিকে নজর রাখছেন বিএনপির চেয়ারপারসন খালেদা জিয়া।
সম্মিলিত পেশাজীবী পরিষদের ভারপ্রাপ্ত আহ্বায়ক রুহুল আমিন গাজী সাংবাদিকদের এ কথা জানিয়েছেন।
গতকাল সোমবার রাতে খালেদা জিয়ার সঙ্গে তাঁর গুলশানের কার্যালয়ে পেশাজীবী পরিষদের একটি প্রতিনিধিদল সাক্ষাৎ করেন। সেখান থেকে বের হয়ে কার্যালয়ের ফটকে অপেক্ষমাণ সাংবাদিকদের রুহুল আমিন গাজী এ কথা বলেন।
 সিটি করপোরেশন নির্বাচনে প্রার্থীদের বিএনপি সমর্থন দেবে কি না—এমন প্রশ্নের জবাবে রুহুল আমিন গাজী বলেন, এটা নির্দলীয় নির্বাচন। তার পরও বিএনপি প্রার্থীকে সমর্থন দেবে। আগামী বৃহস্পতিবারের পর এ বিষয়ে সিদ্ধান্ত হতে পারে।
