
১৪২২ বাংলা বর্ষবিদায় ও নববর্ষকে স্বাগত জানিয়ে ‘আনন্দ উৎসব’ করেছে সিলেটের সম্মিলিত নাট্য পরিষদ। গতকাল বুধবার নগরের ঐতিহ্যবাহী কিন ব্রিজসংলগ্ন সুরমা নদীর তীরে চাঁদনীঘাটের সিঁড়ির অংশে ভাসমান নৌকার মধ্যে বেলা সাড়ে তিনটায় এ উৎসব শুরু হয়। এ সময় সিলেটের প্রবীণ বাউল আবদুর রহমান, শিল্পী লাভলী দেব, শামীম আহমদসহ বিভিন্ন সংগঠন লোকগান, লোকনৃত্য ও আবৃত্তি পরিবেশন করে। পরে এক সংক্ষিপ্ত আলোচনা সভায় উদীচী কেন্দ্রীয় কমিটির সহসভাপতি মো. আরশ আলী, নাট্যব্যক্তিত্ব নিজামউদ্দিন লস্কর, সম্মিলিত নাট্য পরিষদের সভাপতি অনুপ কুমার দেব, সহসভাপতি খোয়াজ রহিম সবুজ, সাধারণ সম্পাদক রজতকান্তি গুপ্ত প্রমুখ বক্তব্য দেন। 
