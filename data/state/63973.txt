
শহীদ দিবস ও আন্তর্জাতিক মাতৃভাষা দিবস উপলক্ষে গতকাল বুধবার রাজবাড়ীর পাংশা মহিলা কলেজে দেয়াল পত্রিকা প্রকাশ করা হয়। বেলা ১১টার দিকে এ দেয়াল পত্রিকা উদ্বোধন করেন কলেজের অধ্যক্ষ এ বি এম ওয়াহিদুজ্জামান। উপস্থিত ছিলেন দেয়াল পত্রিকার সম্পাদক কলেজশিক্ষক এম এ জিন্নাহ, সহযোগী সম্পাদক আসদুজ্জামান মাসুদ, মমতাজ বেগম, আফতাব হোসেন, মাহমুদুল হাসান, ফিরোজ আহমদ, লেখিকা সুমী খন্দকার প্রমুখ। এ দেয়াল পত্রিকায় কলেজের শিক্ষক, ছাত্রী ও সাবেক শিক্ষার্থীদের লেখা ১১টি কবিতা ও চারটি গল্প রয়েছে। আরও রয়েছে ১৯৫২ সালের ২১ ফেব্রুয়ারি ও ৪ ফেব্রুয়ারি ঢাকায় অনুষ্ঠিত রাষ্ট্রভাষা আন্দোলনের দুটি ছবি। 
