
ঢাকা মহানগর বিএনপিকে উত্তর ও দক্ষিণ—এই দুই ভাগে ভাগ করে আংশিক কমিটি ঘোষণা করেছে বিএনপি।
ঢাকা মহানগর দক্ষিণের সভাপতি মনোনীত করা হয়েছে বিএনপির কেন্দ্রীয় যুগ্ম মহাসচিব হাবিব-উন-নবী খান সোহেলকে। তিনি এর আগে ঢাকা মহানগর বিএনপির আহ্বায়ক কমিটির সদস্যসচিব ছিলেন। এ ছাড়া মহানগর দক্ষিণের সাধারণ সম্পাদক করা হয়েছে কাজী আবুল বাশারকে।
ঢাকা মহানগর উত্তরের সভাপতি মনোনীত করা হয়েছে আবদুল কাইয়ুমকে। আর সাধারণ সম্পাদক আহসানউল্লাহ হাসান।
আজ মঙ্গলবার রাতে বিএনপির চেয়ারপারসন খালেদা জিয়া এই কমিটির অনুমোদন দেন বলে তাঁর প্রেস উইংয়ের সদস্য শামসুদ্দিন দিদার জানিয়েছেন।
