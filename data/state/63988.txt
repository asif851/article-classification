
চট্টগ্রাম বিভাগের বিভিন্ন জেলা ও উপজেলার হিসাবরক্ষণ কর্মকর্তাদের মাসিক সভা গতকাল বৃহস্পতিবার চট্টগ্রামে বিভাগীয় হিসাবনিয়ন্ত্রকের (ডিসিএ) কার্যালয়ের সভাকক্ষে অনুষ্ঠিত হয়। সভায় প্রধান অতিথি ছিলেন মহা-হিসাবনিয়ন্ত্রক মো. আবুল কাশেম।বিভাগীয় হিসাবনিয়ন্ত্রক মো. মোস্তফা কামালের সভাপতিত্বে সভায় অন্যান্যের মধ্যে উপস্থিত ছিলেন কক্সবাজার জেলা হিসাবরক্ষণ কর্মকর্তা মো. নুরুল হুদা, কুমিল্লা জেলা হিসাবরক্ষণ কর্মকর্তা বিমল চন্দ্র রায়, চট্টগ্রাম কার্যালয়ের অডিট ও হিসাব কর্মকর্তা ফেরদৌস খান, মো. কামাল উদ্দিন প্রমুখ।প্রধান অতিথির বক্তব্যে মহা-হিসাবনিয়ন্ত্রক মো. আবুল কাশেম বলেন, হিসাব বিভাগের আধুনিকায়নের ফলে প্রতিটি কর্মকর্তা-কর্মচারী এখন দ্রুততম সময়ে সরকারের আয়-ব্যয়ের প্রকৃত চিত্র জনগণের সামনে তুলে ধরতে পারছে।
