
ইসলামী বিশ্ববিদ্যালয়ের ২০১৬-১৭ শিক্ষাবর্ষের স্নাতক (সম্মান) প্রথম বর্ষের ভর্তি পরীক্ষায় ধর্মতত্ত্ব অনুষদভুক্ত ‘এ’ ইউনিটের ফল প্রকাশ করা হয়েছে। সংশ্লিষ্ট ইউনিট সমন্বয়কারী ও উপাচার্যের কার্যালয় সূত্রে জানা গেছে, গতকাল রোববার সকাল সাড়ে নয়টা থেকে সকাল সাড়ে দশটা পর্যন্ত একটি শিফটে ধর্মতত্ত্ব অনুষদভুক্ত এ ইউনিটের ভর্তি পরীক্ষা অনুষ্ঠিত হয়। সন্ধ্যা পৌনে ছয়টায় বিশ্ববিদ্যালয়ের উপাচার্যের কার্যালয়ে এ ইউনিটের পক্ষ থেকে উপাচার্য হারুন-উর-রশিদ আসকারীর নিকট ফলাফল হস্তান্তর করা হয়। এ বছর এ ইউনিটে পরীক্ষার্থী ছিল ১ হাজার ৯৬০ জন। পরীক্ষায় উপস্থিত পরীক্ষার্থীর সংখ্যা ১ হাজার ৪৭০ জন। এর মধ্যে পাসের হার ৯৫ দশমিক ২৩ ভাগ। 
 
