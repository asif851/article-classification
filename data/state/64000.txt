
দেশীয় প্রযুক্তিতে তৈরি শ্যালো ইঞ্জিনচালিত যানবাহন (নছিমন, করিমন, ভটভটি) চলাচলের দাবিতে ১১ সদস্যবিশিষ্ট রাজশাহী বিভাগীয় আন্দোলন কমিটি গঠন করা হয়েছে৷ গতকাল বৃহস্পতিবার দুপুরে নগরের মোল্লাপাড়ায় এক আলোচনা সভায় নছিমন করিমন মালিক-চালক ঐক্য পরিষদ বিভাগীয় আন্দোলন কমিটি গঠন করা হয়৷ এর আহ্বায়ক করা হয়েছে রাজশাহী জেলা কমিটির সভাপতি আকবর আলীকে৷ আর সদস্যসচিব করা হয়েছে নওগাঁ জেলার সভাপতি এমদাদুল হককে৷ এ ছাড়া এ কমিটির উপদেষ্টা রাখা হয়েছে রাজশাহী-২ (সদর) আসনের সাংসদ ওয়ার্কার্স পার্টির সাধারণ সম্পাদক ফজলে হোসেন বাদশাকে৷ সভায় সভাপতিত্ব করেন রাজশাহী জেলা নছিমন করিমন ঐক্য পরিষদের সভাপতি আকবার আলী৷ 
