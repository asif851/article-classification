
মালয়েশিয়ান এয়ারলাইনসের নিখোঁজ হওয়া যাত্রীবাহী বিমান অনুসন্ধান শুরু করেছে বাংলাদেশ নৌবাহিনী।
গতকাল শুক্রবার রাতে প্রধানমন্ত্রী শেখ হাসিনার কাছ থেকে নির্দেশ পাওয়ার পর আজ শনিবার সকাল থেকে নৌবাহিনীর দুটি মেরিনটাইম পেট্রল এয়ারক্র্যাফট ও দুটি বড় আকারের যুদ্ধ জাহাজ (ফ্রিগেট) মোতায়েন করা হয়েছে।
নৌবাহিনীর উচ্চপর্যায়ের সূত্র জানায়, আজ সকালে বিএনএস ওমর ফারুক ও বিএনএস বঙ্গবন্ধু ফ্রিগেট বঙ্গোপসাগরের উদ্দেশে বন্দর ছেড়েছে। এর আগে দুটি এয়ারক্র্যাফট উড়ে গেছে। বঙ্গোপসাগরে বাংলাদেশের সীমানা পর্যন্ত তারা অনুসন্ধান চালাবে। এর বাইরে কোনো কিছু দৃষ্টিগোচর হলে তারা তা সঙ্গে সঙ্গে কর্তৃপক্ষকে জানাবে।
এই পেট্রল এয়ারক্র্যাফট ও ফ্রিগেটে দূর থেকে কোনো কিছু স্পষ্টভাবে দেখার অত্যাধুনিক যন্ত্রপাতি রয়েছে।
 
 
