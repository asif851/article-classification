
বিজিবির ২৯ ব্যাটালিয়নের আয়োজনে রংপুর অঞ্চলের সেক্টরগুলোর চার দিনব্যাপী ‘আন্তঃসেক্টর অ্যাথলেটিক্স প্রতিযোগিতা’ গতকাল সোমবার শুরু হয়েছে। ২৯ ব্যাটালিয়ন সদর দপ্তর ফুলবাড়ীতে বেলুন ও কবুতর উড়িয়ে প্রধান অতিথি হিসেবে এর উদ্বোধন করেন দিনাজপুর সেক্টর কমান্ডার কর্নেল মো. খালেকুজ্জামান পিএসসি। বিশেষ অতিথি ছিলেন ২৯ ব্যাটালিয়নের অধিনায়ক লেফটেন্যান্ট কর্নেল মো. কোরবান আলী। ২৯ ব্যাটালিয়নের উপ-অধিনায়ক মেজর মো. হাসিবুল হাসিব বলেন, অ্যাথলেটিকস প্রতিযোগিতায় রাজশাহী, রংপুর, দিনাজপুর ও ঠাকুরগাঁও সেক্টর অংশ নিয়েছে। এতে ১৮টি ইভেন্টে প্রতিযোগীরা অংশ নেবেন।
