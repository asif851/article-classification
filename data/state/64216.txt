
মানবাধিকার লঙ্ঘনের অভিযোগ তদন্তে বিচার বিভাগীয় দুটি কমিশন গঠনের দাবি জানিয়েছেন বিশিষ্ট আইনজীবী শাহদীন মালিক।আজ বুধবার রাজধানীর জাতীয় প্রেসক্লাবে এক আলোচনা সভায় অংশ নিয়ে এ দাবি জানান এই আইনজীবী। ‘মানবাধিকার হরণ: এ কী পরিস্থিতিতে দেশ’ শিরোনামের ওই আলোচনা সভার আয়োজন করে ‘মৌলিক অধিকার সুরক্ষা কমিটি’।ভুক্তভোগীদের বিবরণে দুর্বিষহ অভিজ্ঞতাবেলা পৌনে ১১টার দিকে আলোচনা সভা শুরু হয়। মানবাধিকার লঙ্ঘনের শিকার ভুক্তভোগী পরিবারের প্রায় ২০ জন সদস্য আলোচনার প্রথম পর্বে তাঁদের দুর্বিষহ অভিজ্ঞতা তুলে ধরেন। দ্বিতীয় পর্বে বক্তব্য দেন বিশিষ্ট ব্যক্তিরা। মানবাধিকার লঙ্ঘনের অভিযোগ তদন্তে বিচার বিভাগীয় দুটি কমিশন গঠনের দাবি জানিয়ে শাহদীন মালিক বলেন, গুম-খুন-অপহরণের ঘটনায় একটি স্বাধীন বিচার বিভাগীয় কমিশন হবে। বিচার বিভাগীয় অপর কমিশনটি হবে আদিবাসী ও সংখ্যালঘুদের অধিকার রক্ষার জন্য। আগামী ২১ ফেব্রুয়ারির আগে এই কমিশন দুটি গঠন করে মানবাধিকার লঙ্ঘনের সব অভিযোগ তদন্তের দাবি জানান শাহদীন মালিক।বড় মানবাধিকার হরণ হয়েছে ৫ জানুয়ারি: মান্নার‍্যাবের ‘ক্রসফায়ার’ প্রসঙ্গে বিশিষ্ট কলাম লেখক সৈয়দ আবুল মকসুদ বলেন, এসবের পেছনে রয়েছে দেশের সংঘাতময় রাজনীতি। সংঘাতের রাজনীতি থেকে বেরিয়ে আসার জন্য আহ্বান জানান তিনি। আলোচনায় আরও অংশ নেন নাগরিক ঐক্যের আহ্বায়ক মাহমুদুর রহমান মান্না, আইনজীবী সারা হোসেন, মানবাধিকারকর্মী শাহনাজ হুদা প্রমুখ।আলোচনা শেষে জাতীয় প্রেসক্লাবের সামনে মানববন্ধন হয়।
