
সাবেক স্বরাষ্ট্রমন্ত্রী মহীউদ্দীন খান আলমগীর ও সাবেক পররাষ্ট্রমন্ত্রী দীপু মনির বিরুদ্ধে আপত্তিকর সংবাদ প্রকাশের অভিযোগে দৈনিক যুগান্তরের বিরুদ্ধে ২০০ কোটি টাকার মানহানির মামলা করা হয়েছে।যুবলীগের নেতা কাজী এনামুল হক শামীম বাদী হয়ে আজ সোমবার দুপুরে চাঁদপুরের জ্যেষ্ঠ বিচারিক হাকিম-১-এর আদালতে মামলাটি করেন।বিচারক অসীম কুমার দে মামলার বিবাদী যুগান্তরের প্রকাশক, ভারপ্রাপ্ত সম্পাদক, প্রধান প্রতিবেদক ও বার্তা সম্পাদককে আগামী ১১ মার্চ চাঁদপুর আদালতে সশরীরে হাজির হওয়ার নির্দেশ দিয়েছেন।বাদীপক্ষের আইনজীবী হেলাল উদ্দিন জানান, মামলায় অভিযোগ করা হয়, ১৩ জানুয়ারি দৈনিক যুগান্তরে সাবেক স্বরাষ্ট্রমন্ত্রী ও পররাষ্ট্রমন্ত্রীর ছবিসহ ‘হেভিয়েট প্রার্থীরা যে কারণে বাদ পড়লেন’ শিরোনামসহ সংবাদ ও ছবি প্রকাশ করে, যা খুবই আপত্তিকর। এ ছাড়া ১৭ জানুয়ারি একই পত্রিকায় ‘বাদপড়া মন্ত্রী-প্রতিমন্ত্রীদের সম্পত্তি ও নগদ অর্থ বেড়েছে রাতারাতি’ শিরোনামে সংবাদ প্রকাশ করা হয়, যা কাল্পনিক ও অসত্য।
