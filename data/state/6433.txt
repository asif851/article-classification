
জুনিয়র স্কুল সার্টিফিকেট (জেএসসি) ও জুনিয়র দাখিল সার্টিফিকেট (জেডিসি) পরীক্ষার ফল ৩০ ডিসেম্বর প্রকাশ করা হবে।
আজ মঙ্গলবার শিক্ষামন্ত্রী নুরুল ইসলাম নাহিদ প্রথম আলোকে এ তথ্য জানিয়েছেন।  শিক্ষামন্ত্রী বলেন, ৩০ ডিসেম্বর সকালে প্রধানমন্ত্রী শেখ হাসিনার হাতে ফলাফলের অনুলিপি তুলে দেওয়া হবে। একই সময় প্রধানমন্ত্রী ২০১৮ সালের বিনা মূল্যের পাঠ্যপুস্তক বিতরণ কর্মসূচি উদ্বোধন করবেন। দুপুরে শিক্ষা মন্ত্রণালয়ে সংবাদ সম্মেলনে বিস্তারিত ফল প্রকাশ করা হবে।  গত ১ নভেম্বর এই পরীক্ষা শুরু হয়েছিল। শেষ হয় ১৮ নভেম্বর। এই দুই পরীক্ষায় মোট পরীক্ষার্থীর সংখ্যা ছিল প্রায় ২৪ লাখ ৬৯ হাজার।
