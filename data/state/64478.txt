
কক্সবাজারের পেকুয়া উপজেলার বারবাকিয়া ইউনিয়নের রাখাইনপাড়া আলোঘর শিক্ষাকেন্দ্রের বার্ষিক ক্রীড়া ও সাংস্কৃতিক প্রতিযোগিতার পুরস্কার বিতরণী অনুষ্ঠান গত রোববার বিদ্যালয় মাঠে অনুষ্ঠিত হয়। এতে সভাপতিত্ব করেন বিদ্যালয় পরিচালনা কমিটির সভাপতি আলহারী রাখাইন। প্রধান অতিথি ছিলেন বারবাকিয়া ইউনিয়ন পরিষদের (ইউপি) চেয়ারম্যান এ এইচ এম বদিউল আলম। বক্তব্য দেন বারবাকিয়া সরকারি প্রাথমিক বিদ্যালয়ের সহকারী শিক্ষক জহিরুল ইসলাম, বারবাকিয়া ইউপির সদস্য জাহাঙ্গীর আলম, মরিয়ম জামিলা, কারিতাসের আলোঘর প্রকল্পের পেকুয়া আঞ্চলিক কার্যালয়ের সমন্বয়কারী হেলাল উদ্দিন, শিক্ষা সুপারভাইজার মথি ত্রিপুরা, সাংবাদিক রিয়াজ উদ্দিন, বিদ্যালয়ের শিক্ষক কমরুন্নেছা বেগম, ফরিদা বেগম প্রমুখ।
