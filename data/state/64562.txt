
পরিকল্পনামন্ত্রী আ হ ম মুস্তফা কামাল বলেছেন, প্রত্যেক ছাত্রকে মানুষের সেবা করার জন্য সততার রাজনীতি করতে হবে।গাজীপুরে ঢাকা প্রকৌশল ও প্রযুক্তি বিশ্ববিদ্যালয়ের শহীদ আহসানউল্লাহ মাস্টার অডিটোরিয়ামে গতকাল রোববার বিকেলে ঐতিহাসিক ৭ মার্চ, জাতির জনক বঙ্গবন্ধু শেখ মুজিবুর রহমানের ৯৭তম জন্মদিবস এবং স্বাধীনতা ও জাতীয় দিবস উদ্যাপন উপলক্ষে আয়োজিত অনুষ্ঠানে প্রধান অতিথির বক্তব্যে মন্ত্রী এসব কথা বলেন। বিশ্ববিদ্যালয়ের উপাচার্য মোহাম্মদ আলাউদ্দিনের সভাপতিত্বে অনুষ্ঠানে বিশেষ হিসেবে উপস্থিত ছিলেন যুব ও ক্রীড়া মন্ত্রণালয়-সম্পর্কিত সংসদীয় স্থায়ী কমিটির সভাপতি জাহিদ আহসান রাসেল।
