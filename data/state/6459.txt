
জাতীয় পর্যায়ে টিকাদানের হার ৮০ দশমিক ৭ শতাংশ। গতকাল মঙ্গলবার বঙ্গবন্ধু আন্তর্জাতিক সম্মেলন কেন্দ্রে সম্প্রসারিত টিকাদান কর্মসূচির (ইপিআই) ২০১৩ সালের মূল্যায়ন জরিপ প্রকাশনা অনুষ্ঠানে এ তথ্য প্রকাশ করা হয়। নির্দিষ্ট সময়সূচি মেনে সব টিকা দিয়ে দেশের সাতটি বিভাগের মধ্যে এগিয়ে আছে রাজশাহী। এ বিভাগে টিকাদানের হার ৮৫.২%। সিটি করপোরেশনের মধ্যেও রাজশাহী এগিয়ে, টিকাদানের হার ৯০.৮%। জেলাগুলোর মধ্যে বাগেরহাট (৯১%), লক্ষ্মীপুর (৮৮.৮%) এবং ঝিনাইদহ (৮৮.৪%) যথাক্রমে প্রথম, দ্বিতীয় ও তৃতীয় স্থানে রয়েছে। অনুষ্ঠানে স্বাস্থ্যমন্ত্রী মোহাম্মদ নাসিম ও ইউনিসেফের আবাসিক প্রধান প্যাসকাল ভিলেনভ প্রমুখ বক্তব্য দেন।
