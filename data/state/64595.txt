
তথ্যমন্ত্রী হাসানুল হক ইনু বলেছেন, ‘গোপন-অতর্কিত হামলা থেকে কেউই নিরাপদ নয়, আমিও নই।’ তিনি বলেন, পুলিশ নাশকতা দমনে যেভাবে দক্ষতার পরিচয় দিয়েছে সেভাবে ধর্মান্ধ গোষ্ঠীর কর্মকাণ্ড নিয়ন্ত্রণে দক্ষতা দেখাতে পারেনি।দুর্বৃত্তদের হামলায় আহত প্রকাশনা প্রতিষ্ঠান শুদ্ধস্বরের স্বত্বাধিকারী আহমেদুর রশীদ টুটুলকে ঢাকা মেডিকেল কলেজ হাসপাতালে দেখতে গিয়ে সাংবাদিকদের প্রশ্নের জবাবে তিনি এ কথা বলেন। সেখানে আহত আরও দুজন কবি ও ব্লগার তারেক রহিম এবং রণদীপম বসু চিকিৎসাধীন। তিনি তাঁদের চিকিৎ​সার খোঁজখবর নেন। একের পর এক ব্লগার হত্যার তদন্তে সুস্পষ্ট কোনো অগ্রগতি আছে কি না জানতে চাইলে মন্ত্রী বলেন, গণতান্ত্রিক আবহের মধ্য দিয়ে যেতে হচ্ছে বলে এ নিয়ে তাড়াহুড়ো করা যাচ্ছে না।গতকাল শনিবার বেলা আড়াইটার দিকে দুর্বৃত্তরা রাজধানীর লালমাটিয়ার সি ব্লকে শুদ্ধস্বরের কার্যালয়ে ঢুকে আহমেদুর রশীদ টুটুলকে কুপিয়ে গুরুতর জখম করে। এ সময় তাঁর সঙ্গে থাকা আরও দুজন কবি ও ব্লগার তারেক রহিম এবং রণদীপম বসু আহত হয়। হামলার পর কার্যালয়টি বাইরে থেকে তালাবদ্ধ করে চলে যায় দুর্বৃত্তরা। 
আরও জানতে পড়ুন:তিনজনকে কুপিয়ে দরজায় তালা দিয়ে যায় দুর্বৃত্তরাবিচার ও তদন্তে অগ্রগতি কম
