
যশোরের কেশবপুরে উদীচী শিল্পীগোষ্ঠীর উদ্যোগে গত রোববার পিঠা উৎসব হয়েছে। উৎসবে পিঠার কারিগর পাঁচজন নারীকে পুরস্কৃত করা হয়। সন্ধ্যায় ‘রক্তকরবী’ উন্মুক্ত মঞ্চে প্রদীপ জ্বালিয়ে পিঠা উৎসবের উদ্বোধন করা হয়। এতে কবিতাপাঠ, সংগীতানুষ্ঠান, নৃত্য ও নাটক মড়া মঞ্চস্থ হয়। অনুষ্ঠানে উপস্থিত সবাইকে বিভিন্ন রকমের পিঠা দিয়ে আপ্যায়িত করা হয়। উৎসবে উপস্থিত ছিলেন উপজেলা নির্বাহী কমকর্তা শরীফ রায়হান কবির, উপজেলা সহকারী কমিশনার (ভূমি) সায়েদ মোমেন মজুমদার, উপজেলা পরিষদের ভাইস চেয়ারম্যান আবদুল লতিফ, মুক্তিযোদ্ধা মনি মোহন ধর প্রমুখ। কেশবপুর (যশোর) প্রতিনিধি
