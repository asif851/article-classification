
রাজধানীতে এক সেমিনারে আলোচকেরা বলেছেন, একটি গোষ্ঠী ইসলামের নামে মানুষকে বিভ্রান্ত করে চলেছে।গতকাল বুধবার কাকরাইলের ডিপ্লোমা ইঞ্জিনিয়ার্স ইনস্টিটিউশনে ‘বিশ্ব শান্তি প্রতিষ্ঠায় উলামায়ে দেওবন্দ এবং মহান স্বাধীনতাযুদ্ধে মাদানী (র.)-এর অবদান’ শীর্ষক সেমিনারে বক্তারা এ কথা বলেন। বাংলাদেশের ইসলামী গবেষণা পরিষদ ও শায়খুল হিন্দ বিশ্ব শান্তি ফোরাম যৌথভাবে এ সেমিনারের আয়োজন করে। এর আগে বিশ্ব শান্তি প্রতিষ্ঠায় উলামায়ে দেওবন্দ বইয়ের মোড়ক উম্মোচন করেন মুক্তিযুদ্ধবিষয়ক মন্ত্রী।সেমিনারে মুক্তিযুদ্ধবিষয়ক মন্ত্রী আ ক ম মোজাম্মেল হক, ভারতের জমিয়তে উলামায়ে হিন্দের সেক্রেটারি জেনারেল সাইয়্যেদ মাহমুদ আস’আদ মাদানি প্রমুখ বক্তব্য দেন।সভাপতিত্ব করেন কিশোরগঞ্জের শোলাকিয়া ঈদগাহের খতিব মাওলানা ফরিদ উদ্দিন মাসউদ।
