
২৪ মে শনিবার আইনজীবী সমাবেশ করবে জাতীয়তাবাদী আইনজীবী ফোরাম। সেখানে প্রধান অতিথি হিসেবে থাকবেন বিএনপির চেয়ারপারসন খালেদা জিয়া।
আজ সোমবার দুপুরে সুপ্রিম কোর্ট আইনজীবী সমিতির দক্ষিণ হলে আয়োজিত এক সংবাদ সম্মেলনে ফোরামের মহাসচিব মাহবুব উদ্দিন খোকন এ ঘোষণা দেন।
নারায়ণগঞ্জে আইনজীবী চন্দন কুমার সরকারসহ সারা দেশে অপহরণ, গুম ও খুনের প্রতিবাদে ওই দিন সকাল ১০টায় সুপ্রিম কোর্ট আইনজীবী সমিতি ভবন প্রাঙ্গণে সমাবেশটি শুরু হবে।
সংবাদ সম্মেলনে মাহবুব উদ্দিন বলেন, এই সমাবেশে প্রধান অতিথি থাকবেন বিএনপির চেয়ারপারসন খালেদা জিয়া। সভাপতিত্ব করবেন ফোরামের সভাপতি আইনজীবী রফিকুল ইসলাম মিয়া। মাহবুব উদ্দিন সব আইনজীবীকে ওই সমাবেশে উপস্থিত থাকার আহ্বান জানান। 
