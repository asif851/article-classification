
নেত্রকোনা শহরের প্রধান সড়কের খানাখন্দ ভরাটের কাজ গত রোববার থেকে শুরু হয়েছে।
১৬ জুলাই প্রথম আলোয়‘নেত্রকোনা শহরের প্রধান সড়কটিই খানাখন্দে ভরা’ শিরোনামে একটি সংবাদ প্রকাশিত হয়। তবে সড়ক ও জনপথ বিভাগের (সওজ) কর্মকর্তারা বলছেন, রুটিনমাফিক কাজ হিসেবে সড়কের গর্তগুলো ভরাট করা হচ্ছে।
নেত্রকোনা সওজের নির্বাহী প্রকৌশলী মাসুদ খান বলেন, জুন থেকে প্রায় দেড় মাস টানা বৃষ্টি হয়েছে। এ কারণে সড়কের গর্তগুলো মেরামত করা সম্ভব হয়নি। ঈদের আগে কিছু অংশ ভরাট করা হলেও বৃষ্টির কারণে তা বন্ধ করে দেওয়া হয়।
