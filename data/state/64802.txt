
ঢাকা-চট্টগ্রাম রেললাইনের ব্রাহ্মণবাড়িয়ার আখাউড়া উপজেলার গঙ্গাসাগর এলাকায় গতকাল শনিবার নাছিরাবাদ ট্রেনের পেছনের একটি মালবাহী বগি লাইনচ্যুত হয়েছে। এতে চারটি রেলপথে সব ধরনের ট্রেন চলাচল বন্ধ হয়ে যায়।কসবা ও গঙ্গাসাগর রেলস্টেশন সূত্রে জানা গেছে, গতকাল সন্ধ্যা সাতটার দিকে ময়মনসিংহ থেকে ছেড়ে আসা চট্টগ্রামগামী নাছিরাবাদ ট্রেনটি গঙ্গাসাগর রেলস্টেশন অতিক্রম করার সময় এর পেছনের বগিটি লাইনচ্যুত হয়।এতে ঢাকা-চট্টগ্রাম, চট্টগ্রাম-সিলেট, নোয়াখালী-ঢাকা, নোয়াখালী-সিলেট রেলপথে ট্রেন চলাচল বন্ধ হয়ে যায়। এ কারণে ঢাকা থেকে ছেড়ে আসা নোয়াখালীগামী আন্তনগর উপকূল এক্সপ্রেস, আন্তনগর ঢাকাগামী মহানগর গোধূলী ও চট্টগ্রামগামী গোধূলী এক্সপ্রেস আটকা পড়ে।
