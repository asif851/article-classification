
বগুড়া পৌরসভার ১৩ নম্বর ওয়ার্ড যুবলীগের সভাপতি আবদুর রউফকে সংগঠন থেকে সাময়িক বহিষ্কার করা হয়েছে। গতকাল বুধবার বিকেলে জেলা যুবলীগের যুগ্ম সম্পাদক আমিনুল ইসলাম স্বাক্ষরিত এক সংবাদ বিজ্ঞপ্তিতে এ কথা জানানো হয়। সংগঠনবিরোধী কার্যকলাপে যুক্ত থাকার অভিযোগে রউফকে বহিষ্কার করা হলেও ধারণা করা হচ্ছে জেলার শাজাহানপুর উপজেলার গণ্ডগ্রামে সংখ্যালঘু সম্প্রদায়ের ওপর নির্যাতনের কারণে এই ব্যবস্থা নেওয়া হয়েছে। রউফকে নিয়ে গতকাল প্রথম আলোতে ‘বগুড়ায় যুবলীগ নেতার বিরুদ্ধে হিন্দুসম্প্রদায়ের বিক্ষোভ’ শিরোনামে সংবাদ প্রকাশিত হয়।  নিজস্ব প্রতিবেদক, বগুড়া
