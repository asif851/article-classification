
গাজীপুরের টঙ্গীতে ঢাকা-ময়মনসিংহ মহাসড়কে বাসের ধাক্কায় রমজান আলী আকন্দ (৩০) নামের রিকশাভ্যানের এক চালক নিহত হয়েছেন। গতকাল বৃহস্পতিবার রাত ৯টার দিকে এ ঘটনা ঘটে।
নিহত ব্যক্তির ছোট ভাই কোরবান আলী আকন্দ জানান, টঙ্গীর গাজীপুরা এলাকায় নাছির মিয়ার বাড়িতে তাঁরা দুই ভাই ভাড়া থাকেন। রমজান আলী রিকশাভ্যান চালাতেন। রাত ৯টার দিকে রিকশাভ্যান নিয়ে রমজান ঢাকা-ময়মনসিংহ মহাসড়ক দিয়ে যাচ্ছিলেন। এ সময় একটি বাস তাঁর রিকশাভ্যানকে ধাক্কা দেয়। এতে তিনি গুরুতর আহত হন। স্থানীয় লোকজন তাঁকে উদ্ধার করে টঙ্গী সরকারি হাসপাতালে নিয়ে গেলে কর্তব্যরত চিকিৎো কর্মকর্তা তাঁকে মৃত ঘোষণা করেন।
টঙ্গী সরকারি হাসপাতালের কর্তব্যরত চিকিৎো কর্মকর্তা মনিরা আখতার জানান, রাত সাড়ে ৯টার দিকে রমজান আলী আকন্দকে মৃত অবস্থায় হাসপাতালে আনা হয়।
