
চাঁদপুরের মতলব উত্তর উপজেলায় মেঘনা নদীর ষাটনল লঞ্চঘাট এলাকার ২০০ গজ দূরে একটি ট্রলার থেকে ডাকাতির প্রস্তুতিকালে চার নৌ-ডাকাতকে আটক করা হয়েছে। গত শনিবার রাত আটটায় পুলিশ অভিযান চালিয়ে একটি চাপাতি, কিরিচ, ছোরা, পাঁচটি মুঠোফোনসহ তাদের আটক করে। পরে তাদের মামলায় গ্রেপ্তার দেখানো হয়। গ্রেপ্তার ডাকাতেরা হলো মো. পলাশ, রাজু ব্যাপারী, মো. কালাচান ও আবদুল মান্নান। তাদের বাড়ি মুন্সিগঞ্জ জেলায়। মতলব উত্তর থানার ভারপ্রাপ্ত কর্মকর্তা (ওসি) সৈয়দ মাহবুবুর রহমান বলেন, গ্রেপ্তার হওয়া ডাকাতদের বিরুদ্ধে মামলা করা হয়েছে।
