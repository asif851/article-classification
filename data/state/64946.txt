
চট্টগ্রাম চিড়িয়াখানায় যোগ হলো নতুন ছয়টি জেব্রা। জেব্রাগুলোকে বহনকারী কার্গো উড়োজাহাজটি ঢাকায় পৌঁছায় সোমবার। ৪৮ লাখ টাকায় কেনা জেব্রাগুলো আনা হয়েছে সুদূর দক্ষিণ আফ্রিকা থেকে। এগুলোর মধ্যে চারটি পুরুষ ও দুটি স্ত্রী। প্রতিটির বয়স এক বছর। মঙ্গলবার জেলা প্রশাসন জেব্রাগুলো আনুষ্ঠানিকভাবে গ্রহণ করে এবং জনসাধারণের উন্মুক্ত করে দেয়। জেব্রাগুলো রাখার জন্য খাঁচা মেরামত ও রং করা হয়েছে। একসঙ্গে সব কটি জেব্রা খাঁচায় ঘুরে বেড়াচ্ছে, দৌড়াচ্ছে, খাচ্ছে—দাপাদাপির পর ক্লান্ত হয়ে চৌবাচ্চা থেকে পানিও পান করছে। ছবিগুলো মঙ্গলবারের।

