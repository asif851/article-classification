
পবিত্র রমজান মাসের চাঁদ দেখা সাপেক্ষে শুরু হবে রোজা রাখা। সে কারণে জাতীয় চাঁদ দেখা কমিটির সভা ডাকা হয়েছে আজ সোমবার সন্ধ্যায়। আজ যদি পবিত্র রমজান মাসের চাঁদ দেখা যায়, তাহলে আগামীকাল মঙ্গলবার থেকে রোজা শুরু হবে। চাঁদ দেখা গেলে আজ এশার নামাজের পর মসজিদে মসজিদে শুরু হবে তারাবি নামাজের জামাত। ইসলামিক ফাউন্ডেশনের পক্ষ থেকে দেশের সব মসজিদে তারাবির নামাজে একই পদ্ধতি অনুসরণের আহ্বান জানানো হয়েছে।
