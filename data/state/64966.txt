
সাভারের বলিয়ারপুর থেকে রাজধানীর গাবতলী পর্যন্ত ঢাকা-আরিচা মহাসড়কে তীব্র যানজট চলছে। আজ সোমবার সকাল সাতটার দিক থেকে এ যানজটের শুরু। এতে চরম দুর্ভোগের মুখে পড়েছেন যাত্রীরা।
সাভার ট্রাফিকের পরিদর্শক আবুল হোসেন জানান, গাড়ির চাপ বেড়ে যাওয়ায় এ যানজটের সৃষ্টি হয়েছে। তীব্র যানজটের কারণে অফিসগামী লোকজন চরম দুর্ভোগের মধ্যে পড়েছেন।
গাবতলী ব্রিজ এলাকায় একটি ব্যক্তিগত গাড়ির চালক মো. বিপ্লব বলেন, বলিয়ারপুর থেকে গাবতলী আসতে এক ঘণ্টা লেগে গেছে। স্বাভাবিক সময়ে আসতে লাগে পাঁচ মিনিট।
