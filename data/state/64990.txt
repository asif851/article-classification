
বিচার বিভাগীয় কমিশন গঠন করে কুমিল্লার সরকারি ভিক্টোরিয়া কলেজের শিক্ষার্থী সোহাগী জাহান তনুর হত্যাকাণ্ডের তদন্ত ও বিচারের নির্দেশনা চেয়ে হাইকোর্টে রিট আবেদন করা হয়েছে। সুপ্রিম কোর্টের আইনজীবী মো. ইউনুছ আলী আকন্দের করা ওই আবেদনে আগামী ২৪ ঘণ্টার মধ্যে আসামিদের গ্রেপ্তারের নির্দেশনা চাওয়া হয়েছে। আজ রোববার সুপ্রিম কোর্টের সংশ্লিষ্ট শাখায় এ আবেদনটি জমা দেন ইউনুছ আলী।
পরে মো. ইউনুছ আলী সাংবাদিকদের বলেন, ১৪ দিনে হয়ে গেলেও এখন তনুর হত্যাকারীদের গ্রেপ্তার করতে পারেনি আইন শৃঙ্খলা রক্ষাকারী বাহিনীর সদস্যরা। আইন শৃঙ্খলা বাহিনীর ব্যর্থতার পরিপ্রেক্ষিতে একটি স্বাধীন ও উচ্চ ক্ষমতা সম্পন্ন কমিশন গঠন করে তার ওপর তদন্তের ভার দেওয়ার আবেদন করেছি। একই সঙ্গে তদন্তের নামে তনুর পরিবারের সদস্যদের যেন হয়রানি বন্ধ করা হয় আদালতের কাছে সেই নির্দেশনাও চেয়েছি।আবেদনে স্বরাষ্ট্রসচিব, প্রতিরক্ষা সচিব, পুলিশের মহাপরিদর্শকসহ (আইজিপি) সাতজনকে বিবাদী করা হয়েছে।
কুমিল্লা ভিক্টোরিয়া সরকারি কলেজের ইতিহাস বিভাগের শিক্ষার্থী ও নাট্যকর্মী সোহাগী জাহান তনু গত মাসের ২০ খুন হন। ওই দিন রাত সাড়ে ১০টায় কুমিল্লা সেনানিবাসের ভেতরে পাওয়ার হাউসের অদূরে কালভার্টের পাশে তাঁর লাশ পাওয়া যায়। এ ঘটনায় তনুর বাবা ক্যান্টনমেন্ট বোর্ডের কর্মচারী ইয়ার হোসেন কুমিল্লার কোতোয়ালি মডেল থানায় অজ্ঞাত দুষ্কৃতকারীদের নামে হত্যা মামলা করেন। আজ পর্যন্ত হত্যাকারী গ্রেপ্তার না হওয়ায় আজ এ রিট আবেদন করা হলো।
আরও পড়ুন:
তনুর ছোট ভাইয়ের বন্ধু ছয় দিন ধরে নিখোঁজতনুর বাবা-মাকে ডেকে বক্তব্য নিল সিআইডি
পুরোনো আইনে তনু হত্যার সুষ্ঠু বিচার সম্ভব নয়
