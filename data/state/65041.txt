
সিলেট নার্সিং কলেজের শিক্ষার্থীরা আন্দোলন কর্মসূচি সাত দিনের জন্য স্থগিত করেছেন।সিলেট ওসমানী মেডিকেল কলেজ হাসপাতালে শিক্ষানবিশ চিকিৎসক ও শিক্ষানবিশ নার্সদের মধ্যে সংঘটিত ঘটনা তদন্তে স্বাস্থ্য মন্ত্রণালয়ের তিন সদস্যের কমিটির সঙ্গে বৈঠকের পর বৃহস্পতিবার সন্ধ্যায় এ ঘোষণা দেওয়া হয়। গত রোববার রাতে কথা-কাটাকাটির জের ধরে শিক্ষানবিশ নার্সদের ওপর শিক্ষানবিশ চিকিৎসকদের হামলার অভিযোগে নার্সিং শিক্ষার্থীরা আন্দোলন শুরু করেছিলেন।
