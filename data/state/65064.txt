
ব্র্যাক বিশ্ববিদ্যালয়ের শিক্ষক ও টেলিভিশন টক শোর আলোচক পিয়াস করিম ইন্তেকাল করেছেন (ইন্না লিল্লাহি ওয়া ইন্না ইলাহি রাজিউন)।আজ সোমবার ভোরে রাজধানীর স্কয়ার হাসপাতালে মারা গেছেন এই শিক্ষক। ভাই জহির করিম প্রথম আলোকে বলেন, গতকাল রোববার দিবাগত রাত আড়াইটার দিকে হৃদরোগে আক্রান্ত হন পিয়াস করিম। ভোর চারটার দিকে তাঁকে স্কয়ার হাসপাতালে আনা হয়। পরীক্ষা শেষে কর্তব্যরত চিকিৎসক তাঁকে মৃত ঘোষণা করেন। স্কয়ার হাসপাতাল থেকে জানানো হয়, ভোর পাঁচটার দিকে পিয়াস করিমকে মৃত ঘোষণা করেন কর্তব্যরত চিকিৎসক।জহির করিম জানান, তাঁর ভাইয়ের মরদেহ স্কয়ার হাসপাতালের মর্গে রাখা হয়েছে। আজ ও কাল মঙ্গলবার মরদেহ সেখানে থাকবে। বিদেশে অবস্থানরত স্বজনেরা দেশে ফেরার পর পরবর্তী সিদ্ধান্ত নেওয়া হবে। 
পিয়াস করিমের মৃত্যুতে বিএনপির চেয়ারপারসন ও ভারপ্রাপ্ত মহাসচিব গভীর শোক প্রকাশ করেছেন।বিভিন্ন বেসরকারি টেলিভিশন চ্যানেলের টক শোর আলোচক হিসেবে পিয়াস করিম আলোচিত ছিলেন।
