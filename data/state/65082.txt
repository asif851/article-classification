
রাজধানীর বংশালের সিদ্দিকবাজারে জুতা তৈরির একটি কারখানায় আগুন লেগে তিন শ্রমিক দগ্ধ হয়েছেন।গতকাল শনিবার দিবাগত রাত সোয়া ৩টার দিকে মতিসরদার সড়কের ম্যাক্সিমাস জুতার কারখানায় এ ঘটনা ঘটে।দগ্ধ তিনজন হলেন—আলাউদ্দিন (২০), সুজন মিয়া (২০) ও রবিন হোসেন (১৯)।দগ্ধ তিনজনকে ঢাকা মেডিকেল কলেজ হাসপাতালের বার্ন ইউনিটে ভর্তি করা হয়েছে।বার্ন ইউনিটের আবাসিক সার্জন পার্থশঙ্কর পাল জানান, আলাউদ্দিনের ৪০ শতাংশ, রবিনের ১৭ শতাংশ এবং সুজনের দুই পা ও হাতের কিছু অংশ পুড়েছে। তাঁদের চিকিৎসা চলছে।
