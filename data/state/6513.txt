
নওগাঁ কারাগারের এক হাজতি গত বুধবার রাতে চিকিৎসাধীন অবস্থায় মারা গেছেন। সুবাস পাহান নামের ওই হাজতি জেলার বদলগাছি উপজেলার মির্জাপুর গ্রামের মৃত দিনেশ পাহানের ছেলে। কারাধ্যক্ষ আবু সায়েম বলেন, সুবাস পাহানকে অসুস্থ অবস্থায় কারাগারে আনা হয়। তাঁর অবস্থার অবনতি হলে সন্ধ্যা ছয়টার দিকে তাঁকে সদর হাসপাতালে ভর্তি করা হয়। এক ঘণ্টা পর তিনি মারা যান। হাসপাতালের আবাসিক চিকিৎসক মাহাফুজুর রহমান বলেন, সুবাস পাহানকে আশঙ্কাজনক অবস্থায় কারাগারের পক্ষ থেকে হাসপাতালে ভর্তি করা হয়। ময়নাতদন্তের প্রতিবেদন পাওয়ার পর তাঁর মৃত্যুর কারণ নিশ্চিত হওয়া যাবে। জাতীয় আদিবাসী পরিষদের কেন্দ্রীয় কমিটির উপদেষ্টা জয়নাল আবেদীন মুকুল জানান, শারীরিকভাবে সুস্থ অবস্থায় নিজ বাড়ি থেকে সুবাসকে গ্রেপ্তার করা হয়েছে। আদমদীঘি (বগুড়া) প্রতিনিধি
