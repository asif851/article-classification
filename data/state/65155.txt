
কিশোরগঞ্জের তাড়াইল উপজেলার জইরা বিলে বিষ ঢেলে প্রায় ১৫ লাখ টাকার মাছ নিধন করেছে একদল দুর্বৃত্ত। গত বুধবার রাতে এ ঘটনা ঘটে। এতে এ উপজেলার বরুহা গ্রামের ১২ জন মাছ ব্যবসায়ী ক্ষতিগ্রস্ত হয়েছেন।এলাকাবাসী জানায়, বরুহা গ্রামের ফাইজুল ভূঁইয়াসহ ১২ জন মাছ ব্যবসায়ী গত চৈত্র মাসে বিলটিতে বিভিন্ন প্রজাতির মাছের পোনা ছাড়েন। বুধবার রাতে কে বা কারা বিলটিতে বিষ ঢেলে দেয়। গত বৃহস্পতিবার সকালে বিষক্রিয়ায় বোয়াল, শোল, রুই, পুঁটি, টেংরাসহ বিভিন্ন প্রজাতির মাছ মরে ভেসে ওঠে।
