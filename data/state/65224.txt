
কক্সবাজারের টেকনাফের সেন্ট মার্টিন ইউনিয়নের মানুষকে রক্ষায় সেখানে বেঁড়িবাধ নির্মাণের দাবি জানিয়েছেন ইউপি চেয়ারম্যান নূর আহমদ। গতকাল রোববার দুপুরে টেকনাফের একটি হোটেলের সম্মেলন কক্ষে ‘দ্বীপবাসীর’ পক্ষে এ সংবাদ সম্মেলন করেন তিনি। এ সময় তাঁর সঙ্গে ছিলেন ইউনিয়ন আওয়ামী লীগের সভাপতি মোহাম্মদ আমির হোসেন ও ব্যবসায়ী মো. হাফেজ উল্লাহ।
লিখিত বক্তব্যে ইউপি চেয়ারম্যান নূর আহমদ বলেন, ঘূর্ণিঝড় মহাসেন ও রোয়ানুর আঘাতে দ্বীপের চারপাশে ভয়াবহ ভাঙন দেখা দিয়েছে। এতে দ্বীপের ১০ হাজার মানুষ হুমকিতে রয়েছে। ৯ বর্গ কিলোমিটারের দ্বীপটি দিন দিন ভাঙনের কবলে পড়ে ছোট হয়ে আসছে। 
