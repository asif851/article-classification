
২০১৫-১৬ শিক্ষাবর্ষে বাংলাদেশি শিক্ষার্থীদের জন্য বৃত্তির ঘোষণা দিয়েছে ভারত সরকারের ইন্ডিয়ান কাউন্সিল অব কালচারাল রিলেশন (আইসিসিআর)। স্নাতক, স্নাতকোত্তর ও পিএইচডি পর্যায়ে এ বৃত্তি দেওয়া হবে। বাংলাদেশ স্কলারশিপ, ইন্ডিয়া স্কলারশিপ এবং কমনওয়েলথ স্কলারশিপ—এই তিন ধরনের বৃত্তি দেওয়া হবে এবার। মেডিসিন ছাড়া অন্য সব বিষয়ে এসব বৃত্তি দেওয়া হবে।
এ বৃত্তির জন্য প্রাথমিক যোগ্যতা হিসেবে প্রতিযোগিতামূলক পরীক্ষায় ৬০% নম্বর অথবা গ্রেডিং পদ্ধতিতে জিপিএ-৫ এর মধ্যে সর্বনিম্ন জিপিএ-৩-এর কথা বলা হয়েছে। এর পাশাপাশি ইংরেজি ভাষায় দক্ষতার কথাও বলা হয়েছে, তবে আইইএলটিএস কিংবা টোফেলের বাধ্যবাধকতা নেই।আগ্রহীদের শিক্ষার্থীদের বাংলাদেশে ভারতীয় দূতাবাসের ওয়েবসাইট (www.hcidhaka.gov.in) (http://www.hcidhaka.gov.in) থেকে আবেদনপত্র সংগ্রহ করে ১০ জানুয়ারির মধ্যে নিচের ঠিকানাগুলোতে পাঠাতে হবে। ঠিকানাগুলো হলো, (attedu@hcidhaka.gov.in) (mailto:attedu@hcidhaka.gov.in), (consular@colbd.net) এবং (hoc.rajshahi@mea.gov.in) (mailto:hoc.rajshahi@mea.gov.in)।আবেদনপত্র পাঠাতে হবে পিডিএফ আকারে। হাতে পূরণ করা আবেদনপত্র গ্রহণযোগ্য নয়। ভারতীয় দূতাবাস এবং আসিসিআরের (http://www.iccrindia.net/) ওয়েবসাইট থেকেও এ-সংক্রান্ত বিস্তারিত জানা যাবে। এ ছাড়া সরাসরি ভারতীয় দূতাবাসের গুলশান কার্যালয়ে যোগাযোগের কথাও বলা হয়েছে।
