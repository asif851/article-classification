
নীলফামারীর ডিমলা উপজেলা স্বাস্থ্য কমপ্লেক্সে চিকিৎসাধীন অবস্থায় গত শনিবার রাতে অজ্ঞাত এক ব্যক্তির (৪২) মৃত্যু হয়েছে। উপজেলার ঝুনাগাছ চাঁপানী ইউনিয়নের মোজামের চৌপথী এলাকা থেকে ওই দিন সকালে গুরুতর আহত অবস্থায় তাঁকে উদ্ধার করে স্বাস্থ্য কমপ্লেক্সে ভর্তি করে স্থানীয় লোকজন। প্রত্যক্ষদর্শীরা জানান, দুর্বৃত্তরা ওই ব্যক্তিকে ধারালো অস্ত্র দিয়ে কুপিয়ে সেখানে ফেলে রেখে পালিয়ে যায়। এ ঘটনায় গতকাল সকালে আইনুল হক নামের এক স্থানীয় ব্যক্তি বাদী হয়ে ডিমলা থানায় মামলা করেছেন।  নীলফামারী প্রতিনিধি
