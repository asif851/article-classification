
বিএনপির গ্রেপ্তার হওয়া নেতাদের মুক্তি দিয়ে সংকট নিরসনের জন্য অবিলম্বে বিরোধীদলীয় নেতার সঙ্গে সংলাপে বসার জন্য প্রধানমন্ত্রীর প্রতি আহ্বান জানিয়েছে বিকল্পধারা বাংলাদেশ।বিকল্পধারার সভাপতি এ কিউ এম বদরুদ্দোজা চৌধুরী ও মহাসচিব মেজর (অব.) আবদুল মান্নান গতকাল শনিবার এক যৌথ বিবৃতিতে এ আহ্বান জানান।বিবৃতিতে দুই নেতা বলেন, ‘একদিকে নির্বাচনের ঘোষণা দিয়ে, আরেকদিকে বিরোধী দলের শীর্ষস্থানীয় নেতাদের গ্রেপ্তার করা গণতন্ত্র ও আসন্ন নির্বাচনের জন্য মোটেও শুভ নয়। এতে নির্বাচন সম্পর্কে সরকারের সদিচ্ছা প্রমাণিত হয় না। আমরা সরকারের এই সিদ্ধান্তের তীব্র নিন্দা জানাই।’
 
