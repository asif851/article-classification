
গাজীপুরের কাশিমপুর কারাগার থেকে মুক্তি পেয়েছেন বিএনপির যুগ্ম মহাসচিব মাহবুব উদ্দিন, নরসিংদীর সাবেক সাংসদ সরদার সাখাওয়াত হোসেন এবং বিএনপি নেত্রী শাম্মী আক্তার। গতকাল বুধবার তাঁদের মুক্তি দেওয়া হয়।মাহবুব উদ্দিন ও সাখাওয়াত হোসেনের মুক্তির বিষয়টি নিশ্চিত করেছেন কাশিমপুর কারাগারের জেলার মো. জান্নাতুল ফরহাদ। আর কাশিমপুর মহিলা কেন্দ্রীয় কারাগারের জ্যেষ্ঠ তত্ত্বাবধায়ক মো. জাহাঙ্গীর কবির শাম্মী আক্তারের মুক্তির বিষয়টি নিশ্চিত করেন।গত ২৬ ডিসেম্বর সাখাওয়াত হোসেনকে গাড়ি ভাঙচুরের মামলায় ভাটারা থানায় এবং ২৭ ডিসেম্বর শাহবাগ ও রমনা থানায় গাড়ি বিস্ফোরণ ও খুনের মামলায় মাহবুব উদ্দিনকে গ্রেপ্তার করা হয়। অপরদিকে গাড়ি ভাঙচুর ও অগ্নিসংযোগের ঘটনায় বনানী থানার মামলায় গতকাল আদালত থেকে জামিন পান শাম্মী আক্তার।
 
 
