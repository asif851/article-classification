
প্রমা আবৃত্তি সংগঠনের ৩৮তম ব্যাচের সমাবর্তন ও ৩৯তম আবর্তনের উদ্বোধনী অনুষ্ঠান ১৭ এপ্রিল জেলা শিল্পকলা একাডেমী প্রাঙ্গণে অনুষ্ঠিত হয়। অনুষ্ঠান উদ্বোধন করেন বরেণ্য নাট্যব্যক্তিত্ব ও আবৃত্তিশিল্পী পীযূষ বন্দ্যোপাধ্যয়। প্রধান অতিথি ছিলেন দৈনিক আজাদীর সম্পাদক এম এ মালেক। বিশেষ অতিথি ছিলেন কবি ও সাংবাদিক ওমর কায়সার, কবি মনজুর মাহমুদ ও সিসিএলের পরিচালক শ্যামল কুমার পালিত। সভাপতিত্ব করেন সংগঠনের সভাপতি রাশেদ হাসান। স্বাগত বক্তব্য দেন সংগঠনের সাধারণ সম্পাদক বিশ্বজিৎ পাল।পীযূষ বন্দ্যোপাধ্যায় বলেন, চট্টগ্রামের মানুষের আবৃত্তিচর্চা সত্যি নমস্য। বায়ান্নের ভাষা আন্দোলন থেকে শুরু করে একাত্তরের মুক্তিযুদ্ধে চট্টগ্রামের মানুষের ভূমিকা অনস্বীকার্য। তারই পথ ধরে প্রমা আবৃত্তি সংগঠন যেভাবে সংস্কৃতি চর্চা করে যাচ্ছে তা অনুসরণীয়।অনুষ্ঠানে ২৮ জনকে সনদ প্রদান করা হয়। এ ছাড়া ছিল একক আবৃত্তি পরিবেশনা। আবৃত্তি করেন সৈয়দা সাদিয়া, নাহিদ হাসান, সামিউন সামি, পীযূষ দাশ, সাইকা, বিলকিস পারভিন ও ইভা মনি। বিজ্ঞপ্তি।
