
জয়পুরহাট সদর উপজেলায় আবদুল ওহাব (৬৫) নামের এক বৃদ্ধকে গতকাল বুধবার হত্যা করেছে দুর্বৃত্তরা।পুলিশ জানায়, সদর উপজেলার হানাইল গ্রামের ওহাব ফজরের নামাজ পড়তে বাড়ির পাশের জামে মসজিদে যান। সোয়া চারটার দিকে মসজিদে ওজু করার সময় কয়েকজন দুর্বৃত্ত চায়নিজ কুড়াল দিয়ে তাঁকে কুপিয়ে গুরুতর জখম করে। পরে হানাইল মাদ্রাসার ছাত্রাবাসের কয়েকজন ছাত্র ও এলাকাবাসী তাঁকে উদ্ধার করে জয়পুরহাট আধুনিক জেলা হাসপাতালে ভর্তি করেন।
