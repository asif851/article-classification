
প্রায় এক কোটি টাকার অবৈধ সম্পদ অর্জনের অভিযোগে রাজধানী উন্নয়ন কর্তৃপক্ষের (রাজউক) এক কর্মচারীর বিরুদ্ধে মামলা করেছে দুর্নীতি দমন কমিশন (দুদক)।
ওই কর্মচারীর নাম সালমা সুলতানা। তিনি রাজউকের নকশা অনুমোদন শাখার নিম্নমান সহকারী কাম মুদ্রাক্ষরিক।
আজ বৃহস্পতিবার দুপুরে রাজধানীর রমনা থানায় দুদকের উপপরিচালক হারুনুর রশীদ বাদী হয়ে মামলাটি করেন।
মামলার এজাহারে বলা হয়েছে, সালমা সুলতানা নিজ ও পোষ্যদের নামে ৮৭ লাখ ৩৬ হাজার ৮৫ টাকার জ্ঞাত আয়-বহির্ভূত সম্পদ অর্জন করেছেন।
কমিশনের অনুমোদনের পর দুর্নীতি দমন কমিশন আইন-২০০৪ এর ২৬ (২) ও ২৭ (১) ধারায় মামলাটি দায়ের করা হয়।
