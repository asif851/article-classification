
চট্টগ্রামের সীতাকুণ্ডের ভাটিয়ারী থেকে গত বুধবার দিবাগত রাতে এক হাজার ১০০টি ইয়াবা বড়ি উদ্ধার করেছে পুলিশ।এ সময় মো. রুবেল (২৮) নামের এক ব্যক্তিকে গ্রেপ্তার করা হয়। রুবেলের বাড়ি কুমিল্লার মুরাদনগর উপজেলার বড়দারবিল গ্রামে।এ ঘটনায় মাদকদ্রব্য নিয়ন্ত্রণ আইনে মামলা হয়েছে। সীতাকুণ্ড থানার উপপরিদর্শক (এসআই) মোজাম্মেল হক বলেন, একটি গাড়িতে তল্লাশি চালিয়ে এসব ইয়াবা উদ্ধার করা হয়। রুবেল ইয়াবার চালানটি নিয়ে চট্টগ্রাম থেকে ঢাকা যাচ্ছিল।
