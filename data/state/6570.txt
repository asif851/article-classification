
জামালপুরের সরিষাবাড়ী উপজেলায় অবস্থিত যমুনা সার কারখানা কোম্পানি লিমিটেডের অ্যামোনিয়া প্ল্যান্টের বাল্বে যান্ত্রিক ত্রুটি দেখা দেওয়ায় সব প্ল্যান্ট বন্ধ রয়েছে। এ কারণে গতকাল মঙ্গলবার গভীর রাত থেকে সার উৎপাদন বন্ধ রয়েছে। কারখানা থেকে জানা গেছে, অ্যামোনিয়া প্ল্যান্টের যান্ত্রিক ত্রুটি সেরে উৎপাদনে যেতে সাত-আট দিন সময় লাগবে। কারখানার ব্যবস্থাপনা পরিচালক ইখলাছ উদ্দীন গতকাল বিকেলে প্রথম আলোকে জানান, ত্রুটি মেরামতের চেষ্টা চলছে।
