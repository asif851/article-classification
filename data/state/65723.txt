
এবার জমি দখল করতে গিয়ে গ্রেপ্তার হয়েছেন র‌্যাপিড অ্যাকশন ব্যাটালিয়নের (র‌্যাব) দুই সদস্য। গতকাল রোববার রাজধানীর উত্তরখানের ফৌজিরবাতানে ওই ঘটনায় তাঁরাসহ পাঁচজন গ্রেপ্তার হন।গ্রেপ্তার হওয়া দুই র্যাব সদস্য হলেন সেনাবাহিনীর করপোরাল মিজানুর রহমান ও নৌবাহিনীর সদস্য আবদুল্লাহ আল মাহমুদ। তাঁরা সাদা পোশাকে ছিলেন৷ তবে তাঁরা র্যাবের কোন ইউনিটে কর্মরত, তা জানায়নি পুলিশ।পুলিশ ও ওই জমির বর্তমান ভোগদখলকারী জানান, ওই পাঁচজন ‘ভাড়াটে’ হিসেবে জমি দখল করতে এসেছিলেন। স্থানীয় লোকজন একটি মাইক্রোবাসসহ তাঁদের আটক করে পুলিশে সোপর্দ করেন। অাটক অন্য তিনজন হলেন মোহাম্মদ নাহিদ, জহির উিদ্দন ও রিফাত হক৷ এ ঘটনায় উত্তরখান থানায় এই পাঁচজনসহ ছয়জনের বিরুদ্ধে মামলা করেছেন জমির বর্তমান ভোগদখলকারী ও মালিক দাবিদার হুমায়ুন কবির।উত্তরখান থানার ভারপ্রাপ্ত কর্মকর্তা (ওসি) ইউনূস আলী জানান, পাঁচজনের মধ্যে দুজন যে র‌্যাব সদস্য, তা নিশ্চিত হওয়া গেছে।নারায়ণগঞ্জে কাউন্সিলর নজরুল ইসলাম, আইনজীবী চন্দন কুমার সরকারসহ সাতজনকে অপহরণ ও খুনের ঘটনায় র‌্যাব-১১-এর কয়েকজন কর্মকর্তার বিরুদ্ধে জড়িত থাকার অভিযোগ ওঠার পর গত ২৬ মে র৵াব বলেছিল, র‌্যাব তাদের সাতটি মৌলিক কাজ করবে৷ এর বাইরে নিয়মিত টহল-তল্লাশি, দরপত্র পাহারা বা জমি নিয়ে বিরোধের মতো ঘটনায় জড়াবে না র‌্যাবব৷মামলার বাদী জানান, স্থানীয় এক নারীর সঙ্গে ওই জমি নিয়ে তাঁর বিরোধ চলছে। ওই নারী এর আগে স্থানীয় সন্ত্রাসীদের দিয়ে তাঁর কাছে চাঁদা চেয়েছিলেন, ওই ঘটনায় তিনি থানায় জিডি করেছিলেন৷ গতকাল ওই নারী ভাড়াটে লোকজন দিয়ে জমি দখলের চেষ্টা চালান।হুমায়ুন ও পুলিশ জানায়, ওই জমিতে নয়টি ঘর তুলে ভাড়া দিয়েছেন হুমায়ুন৷ গতকাল দুপুরের পর কয়েকটি মাইক্রোবাস নিয়ে ২০-২৫ জনের একটি দল জমিটি দখল করতে আসে। তাঁরা বাড়িতে ভাঙচুর চালিয়ে ভাড়াটেদের বের করে দেন। ভাড়াটেরা ফোনে হুমায়ুনকে বিষয়টি জানান। হুমায়ুন ঘটনাটি ফোনে পুলিশের কয়েকজন ঊর্ধ্বতন কর্মকর্তাকে জানান। এরপর উত্তরখান থানার পুলিশের একটি দল ঘটনাস্থলে গেলে দখলের চেষ্টাকারীরা পালাতে থাকেন৷ ওই বাড়ির ভাড়াটে ও স্থানীয় লোকজন মিলে হামলাকারীদের একটি মাইক্রোবাস আটক করেন৷ ওই মাইক্রোবাসে থাকা পাঁচজনকে আটক করে তাঁরা পুলিশে দেন।এদিকে বিষয়টি জানতে র্যাবে যোগাযোগ করা হলে কেউ নাম প্রকাশ করে কিছু বলতে চাননি। র‌্যাববের নাম প্রকাশে অনিচ্ছুক দায়িত্বশীল একজন কর্মকর্তা রাতে বলেন, ‘আমি শুনেছি, ওই দুই র্যাব সদস্য ছুটিতে আছেন। আর তাঁরা তাঁদের আত্মীয়ের কেনা জমি দখলে সাহায্য করতে গিয়েছিলেন। তাঁদের আত্মীয়ের ভাড়াটে জমি ছাড়ছিলেন না। সেই ভাড়াটে পুলিশ ডেকে তাঁদের ধরিয়ে দিয়েছেন।’
