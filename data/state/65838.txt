
চট্টগ্রাম নগরের বহদ্দারহাট বাস টার্মিনালে মশার কয়েল থেকে আগুন লেগে দুটি বাস আংশিক পুড়ে গেছে। গতকাল শনিবার ভোর পাঁচটার দিকে এ অগ্নিকাণ্ড ঘটে। তবে এ ঘটনায় কেউ হতাহত হননি।
ফায়ার সার্ভিস ও সিভিল ডিফেন্স চট্টগ্রামের উপসহকারী পরিচালক মো. জসিম উদ্দিন বলেন, বহদ্দারহাট বাস টার্মিনালে রাখা একটি বাসের ভেতরে শ্রমিকেরা মশার কয়েল জ্বালিয়ে ঘুমাচ্ছিলেন। ওই কয়েল থেকে বাসটিতে আগুন ধরে যায়। আগুন পাশের আরেকটি বাসেও ছড়িয়ে পড়ে। খবর পেয়ে কালুরঘাট ফায়ার স্টেশনের দুটি গাড়ি ঘটনাস্থলে যায়। ভোর ৫টা ৫০ মিনিটে আগুন নিয়ন্ত্রণে আসে।
 
