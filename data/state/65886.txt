
নোয়াখালীর হাতিয়ায় মেঘনা নদী থেকে গতকাল রোববার মাছ ও জালসহ একটি ট্রলার লুট করে নিয়ে গেছে জলদস্যুরা।জেলেরা জানান, গতকাল বেলা ১১টার দিকে হাতিয়ার ঠেংগারচরের কাছে মেঘনায় একটি মাছ ধরা ট্রলারে অতর্কিতে হামলা চালায় একদল জলদস্যু। তারা ট্রলারের জেলেদের মারধর করে নদীতে ফেলে দিয়ে মাছ ও জালসহ ট্রলারটি লুট করে ঠেংগারচরের গভীর জঙ্গলে নিয়ে যায়।সূত্র জানায়, অন্য জেলেরা হামলার শিকার জেলেদের উদ্ধার করেন।
