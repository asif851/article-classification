
নির্বাচনে রিটার্নিং অফিসারের দায়িত্ব থেকে জেলা প্রশাসকদের (ডিসি) সরানোর পক্ষে মত দিয়েছে ট্রান্সপারেন্সি ইন্টারন্যাশনাল বাংলাদেশ (টিআইবি)। সংস্থাটি মনে করছে ডিসিরা দায়িত্বে থাকলে নির্বাচন সুষ্ঠু হবে না।আজ রোববার রাজধানীর ব্র্যাক সেন্টারে ‘কার্যকর নির্বাচন কমিশন অগ্রগতি: চ্যালেঞ্জ ও উত্তরণের উপায়’ শীর্ষক এক সংবাদ সম্মেলনের আয়োজন করে সংস্থাটি। সেখানেই এসব মতামত তুলে ধরা হয়।টিআইবির ট্রাস্ট্রি বোর্ডের সদস্য হাফিজউদ্দিন খান ডিসিদের পরিবর্তে নির্বাচন কমিশনের নিজস্ব জনবল থেকে রিটার্নিং কর্মকর্তা করার সুপারিশ করেন।সংবাদ সম্মেলনে টিআইবির নির্বাহী পরিচালক ইফতেখারুজ্জামান বলেন, সুষ্ঠু নির্বাচন আয়োজনের জন্য নির্বাচন কমিশনের পাশাপাশি সরকারকেও রাজনৈতিক দলের আস্থা অর্জন করতে হবে। সংসদ বহাল রেখে নির্বাচন করলে ‘লেভেল প্লেয়িং ফিল্ড’ থাকবে না। নির্বাচন নিয়ে বিতর্ক হবে।
