
ভোলা শহরের সার্কুলার সড়কের পাশের কবরস্থান থেকে ১১টি তাজা ককটেল উদ্ধার করেছে গোয়েন্দা পুলিশ। গত শুক্রবার রাতে ককটেলগুলো উদ্ধার করা হয়। গোয়েন্দা পুলিশের পরিদর্শক (ওসি) হারুন অর রশীদ জানান, গোপন তথ্যের ভিত্তিতে গোয়েন্দা পুলিশের একটি দল শহরের সার্কুলার রোড এলাকায় অভিযান চালায়। এ সময় সুলতান হাজির বাড়িসংলগ্ন কবরস্থান থেকে ককটেলগুলো উদ্ধার করা হয়। তবে এর সঙ্গে জড়িত কাউকে আটক করা সম্ভব হয়নি। 
