
 
বিএনপির চেয়ারপারসন খালেদা জিয়ার সঙ্গে বৈঠক করেছেন ঢাকায় নিযুক্ত ইউরোপীয় ইউনিয়নের (ইইউ) রাষ্ট্রদূত পিয়েরে মায়াদুন। আজ সোমবার বিকেলে গুলশানে খালেদা জিয়ার কার্যালয়ে এ বৈঠক হয়। বিকেল পাঁচটা থেকে প্রায় দুই ঘণ্টা এ বৈঠক হয়। তবে বৈঠকের বিষয়ে বিএনপি বা ইইউর পক্ষ থেকে কিছু জানানো হয়নি।
বৈঠকে বিএনপির চেয়ারপারসনের সঙ্গে দলের মহাসচিব মির্জা ফখরুল ইসলাম আলমগীর, স্থায়ী কমিটির সদস্য আবদুল মঈন খান, আমির খসরু মাহমুদ চৌধুরী ও চেয়ারপারসনের উপদেষ্টা পরিষদের সদস্য রিয়াজ রহমান উপস্থিত ছিলেন।
