
সুপ্রিম কোর্টের রেজিস্ট্রার জেনারেল হিসেবে দায়িত্ব পেয়েছেন আপিল বিভাগের রেজিস্ট্রার মো. জাকির হোসেন। পুনরায় আদেশ না দেওয়া পর্যন্ত নিজ দায়িত্বের অতিরিক্ত হিসেবে সুপ্রিম কোর্টের রেজিস্ট্রার জেনারেলের দায়িত্ব তিনি পালন করবেন।
সুপ্রিম কোর্টের এক বিজ্ঞপ্তিতে আজ মঙ্গলবার এ তথ্য জানানো হয়।
এ ছাড়া আরও ছয়টি পদে নিয়োগের প্রস্তাব দিয়েছে সুপ্রিম কোর্ট। সুপ্রিম কোর্টের একটি সূত্র এ তথ্য জানিয়েছে।
১৫ অক্টোবর সুপ্রিম কোর্টের রেজিস্ট্রার জেনারেল সৈয়দ আমিনুল ইসলামসহ প্রশাসনের দায়িত্বরত বেশ কয়েকজন কর্মকর্তাকে অন্যত্র বদলি করা হয়। এ ছাড়া ঠাকুরগাঁও, পিরোজপুর, চুয়াডাঙ্গা, হবিগঞ্জ, বগুড়া, কুড়িগ্রাম, লালমনিরহাট, পঞ্চগড়, সাতক্ষীরা, বরগুনা, লক্ষ্মীপুর, খুলনা, মাদারীপুর, কিশোরগঞ্জ, মেহেরপুর ও বাগেরহাটে অতিরিক্ত জেলা ও দায়রা জজ এবং যুগ্ম জেলা ও দায়রা জজ/সমপর্যায়ের কর্মকর্তাদের বদলির নোটিশ দেওয়া হয়।
