
রাজবাড়ীতে আনন্দ-উদ্দীপনার মধ্য দিয়ে ভেলাবাইচ অনুষ্ঠিত হয়েছে। ক্ষেতমজুর সমিতি রাজবাড়ী জেলা কমিটির উদ্যোগে গতকাল শুক্রবার বিকেলে শহরের রেলস্টেশনের পাশে ফুলতলা লেকে এ প্রতিযোগিতা হয়। প্রতিযোগিতায় কলাগাছ দিয়ে তৈরি ১২টি ভেলা অংশ নেয়। এ ছাড়া আবদুল গফুর শেখ পানিতে ভেসে থাকার বিভিন্ন কসরত প্রদর্শন করেন। পরে প্রতিযোগিতায় বিজয়ীদের মধ্যে পুরস্কার বিতরণ করেন প্রধান অতিথি স্থানীয় সাংসদ কাজী কেরামত আলী। 
