
চট্টগ্রাম বিশ্ববিদ্যালয় ক্লাবের (ক্যাম্পাস) উদ্যোগে বিশ্ববিদ্যালয়ের নবনিযুক্ত উপাচার্য অধ্যাপক ইফতেখার উদ্দিন চৌধুরীর সংবর্ধনা অনুষ্ঠান ২০ জুন ক্লাব ভবনে অনুষ্ঠিত হয়। এ ছাড়া ছিল ইফতার ও দোয়া মাহফিলও।
উপাচার্য তাঁর বক্তব্যে বলেন, বিশ্ববিদ্যালয়কে এগিয়ে নিতে প্রয়োজন সবার সম্মিলিত প্রয়াস। তিনি বিশ্ববিদ্যালয় পরিবারের সবাইকে দায়িত্ব পালনে নিজ নিজ অবস্থানে সততা, স্বচ্ছতা, নিষ্ঠা ও জবাবদিহি নিশ্চিত করার আহ্বান জানান। ক্লাবের সভাপতি অধ্যাপক মোহাম্মদ আনোয়ারুল ইসলামের সভাপতিত্বে ও যুগ্ম সম্পাদক এ কে এম জিয়াউর রহমান খানের পরিচালনায় অনুষ্ঠানে স্বাগত বক্তব্য দেন ক্লাবের সম্পাদক মো. আতিয়ার রহমান। অনুষ্ঠানে দোয়া মাহফিল পরিচালনা করেন বিশ্ববিদ্যালয়ের কেন্দ্রীয় মসজিদের ইমাম মাওলানা আবুল হাসান মুহাম্মদ নাঈমুল­াহ।
