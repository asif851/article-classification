
রাজধানীর বনানীতে দুই বিশ্ববিদ্যালয়ছাত্রীকে ধর্ষণের অভিযোগে করা মামলায় গ্রেপ্তার শাফাত আহমেদকে ৬ দিনের এবং সাদমান সাকিফকে ৫ দিনের রিমান্ড মঞ্জুর করেছেন আদালত। আজ শুক্রবার বেলা তিনটার দিকে এই দুজনকে ঢাকার মুখ্য মহানগর হাকিম আদালতে হাজির করা হয়। 
আদালতে হাজিরের পর পুলিশের পক্ষ থেকে ১০ দিনের রিমান্ড চাওয়া হয়। এ সময় আসামিপক্ষের আইনজীবীরা জামিনের আবেদন করেন। শুনানির পর মহানগর হাকিম রায়হান উল ইসলাম শাফাতকে ৬ দিনের ও সাদমানকে ৫ দিনের রিমান্ডের আদেশ দেন। সাদমান সাকিফের আইনজীবী আবদুর রহমান হাওলাদার প্রথম আলোকে বলেন, তাঁর মক্কেল ধর্ষণের ঘটনার সঙ্গে সরাসরি জড়িত ছিলেন না। এটি এজাহারেই বলা আছে। রিমান্ড বাতিল চেয়ে জামিন চাওয়া হয়। গতকাল বৃহস্পতিবার রাতে সিলেটে গ্রেপ্তার হন শাফাত ও সাদমান। পুলিশ সদর দপ্তরের একটি বিশেষ দল রাত নয়টার দিকে জালালাবাদের একটি বাড়ি থেকে দুজনকে গ্রেপ্তার করে। জালালাবাদের একটি বাড়িতে তাঁরা লুকিয়ে ছিলেন। পুলিশের সহকারী মহাপরিদর্শক (এআইজি-গোপনীয়) মো. মনিরুজ্জামান প্রথম আলোকে এসব তথ্য জানান। আজ সকালে শাফাত আহমেদ ও সাদমান সাকিফকে সিলেট থেকে ঢাকা মহানগর পুলিশের গোয়েন্দা শাখার (ডিবি) কার্যালয়ে আনা হয়। এখান থেকে এই দুজনকে ঢাকার মুখ্য মহানগর হাকিম আদালতে নেওয়া হয়।গত ৬ মে বনানী থানায় পাঁচজনকে আসামি করে একটি ধর্ষণ মামলা করেন ধর্ষণের শিকার হওয়া একটি বেসরকারি বিশ্ববিদ্যালয়ের দুই শিক্ষার্থী। মামলার এজাহারে উল্লেখ করা হয়, এক পরিচিত ব্যক্তির জন্মদিনের পার্টিতে অংশ নিতে গিয়ে ধর্ষণের শিকার হন তাঁরা। বনানীর রেইনট্রি হোটেলের দুটি কক্ষে আটকে রেখে তাঁদের ধর্ষণ করা হয়। মামলার পাঁচ আসামি হলেন শাফাত আহমেদ, নাঈম আশরাফ, সাদমান সাকিফ, শাফাতের গাড়িচালক বিল্লাল ও তাঁর দেহরক্ষী আবুল কালাম আজাদ।
আরও পড়ুন... 
এটি ‘মডেল তদন্ত’ হয়ে থাকবেশাফাত আহমেদ ও সাদমান সাকিফ গ্রেপ্তারধর্ষণের শিকার দুই ছাত্রী জবানবন্দি দিলেন
