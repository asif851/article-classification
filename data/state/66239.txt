
ব্রাহ্মণবাড়িয়ার বাঞ্ছারামপুর পৌরসভা নির্বাচনের তফসিল গতকাল মঙ্গলবার ঘোষণা করা হয়েছে। আগামী ১৫ জুন নির্বাচন অনুষ্ঠানের ঘোষণা দেন জেলা নির্বাচন কর্মকর্তা আলাউদ্দিন আল মামুন। জেলা নির্বাচন কার্যালয় সূত্রে এ তথ্য জানা গেছে। ঘোষিত তফসিল অনুযায়ী, মনোনয়নপত্র বিক্রি ও জমা দেওয়ার শেষ তারিখ ১৯ মে, যাচাই-বাছাই ২১ মে, প্রত্যাহার ২৯ মে। জেলা নির্বাচন কর্মকর্তা বলেন, মনোনয়নপত্র প্রত্যাহারের পরের দিন প্রার্থীদের মধ্যে প্রতীক বরাদ্দ দেওয়া হবে।
