
রাজবাড়ীর গোয়ালন্দ উপজেলার দেবগ্রাম ইউনিয়নে র‍্যাবের সঙ্গে কথিত বন্দুকযুদ্ধে দুজন নিহত হয়েছেন। র‍্যাবের দাবি, তাঁরা চরমপন্থী দলের সদস্য ছিলেন। ঘটনাস্থল থেকে চারটি বিদেশি আগ্নেয়াস্ত্র ও ৬০টি গুলি উদ্ধারের দাবি করেছে র‍্যাব।
গতকাল শুক্রবার দিবাগত রাত তিনটার দিকে রাখালগাছি পদ্মার চরে এ ঘটনা ঘটে।
নিহত দুজন হলেন বাপ্পী ও লালন। ‘বন্দুকযুদ্ধে’ র‍্যাবের দুই সদস্য আহত হয়েছেন বলে জানানো হয়েছে।
র‍্যাব-৮–এর কোম্পানি অধিনায়ক অতিরিক্ত পুলিশ সুপার রইস উদ্দিন জানান, ‘বন্দুকযুদ্ধে’ র‍্যাবের দুই সদস্য আহত হয়েছেন।
