
কুড়িগ্রামে ইটভাটার বিষাক্ত গ্যাস ও তাপে কমপক্ষে দেড় শ একর জমির ধান ও গাছপালা পুড়ে গেছে৷ কুড়িগ্রাম সদর উপজেলার ভোগডাঙ্গা ইউনিয়নের পরমালি মৌজায় অবস্থিত মেসার্স চৌধুরী অ্যান্ড ব্রিক্সের চু​িল্ল থেকে গত সোমবার রাতে গ্যাস বের করে দেওয়ার পর থেকে আশপাশের জমির ফসল পুড়ে নষ্ট হয়ে যেতে থাকে৷ বাতাসের সঙ্গে পরিবাহিত হয়ে গ্যাস এবং প্রচণ্ড উত্তাপে এভাবে ফসলহানি হচ্ছে বলে ধারণা করা হচ্ছে৷
গত বুধবার সকালে সরেজমিনে দেখা যায়, ইটভাটা থেকে যত দূর চোখ যায়, প্রায় সব জমির ধান অনেকটা সাদা রং ধারণ করেছে। আর ১০ থেকে ১৫ দিনের মধ্যে এ ধান কাটা ​শুরু হতো৷ হঠাৎ উঠতি ফসলের এ অবস্থায় কৃষকেরা দিশেহারা হয়ে পড়েছেন৷
জমির আল দিয়ে হাঁটতে হাঁটতে গ্রামের কিষানি আছিরন বেগমের সঙ্গে দেখা হয়৷ সাংবাদিক জানতে পেরে তিনি টেনে জমিতে নিয়ে ধানের ​িশষ ছিঁড়ে দেখান৷ তিনি বলেন, ‘গত মঙ্গলবার সকালে আসি জমির অবস্থা দেখি ডুকরায় কান্দি উঠি৷ হামার কান্দন শুনি সোয়ামি শহিদুল ঘড় থাকি বার হয়া আইসে৷ জমির দিকে দেখি মাথাত হাত দিয়া বসি পড়ে মাটিত৷ হামরা বুঝবার পাবার লাগছি না অ্যালা হামার কী হইবে৷’ তিনি আরও জানান, তাঁর স্বামী একজন দিনমজুর৷ নিজের জমি ​েনই। অন্যের জমিতে ঘর তুলে থাকেন৷ একটা গরু বিক্রি করে ২০ শতাংশ জমি বন্ধক নিয়ে চাষাবাদ করেছিলেন৷ তাও সব শেষ হয়ে গেল৷
এলাকার আবদুর রহমানের ১২ বিঘা, গোলাপ মাস্টারের পাঁচ বিঘা, ইটভাটা মালিকের ১০ বিঘাসহ অর্ধশত কৃষক ক্ষতিগ্রস্ত হয়েছেন৷ শেষ সম্বলটুকু দিয়ে আবাদ করা কৃষকেরা এভাবে তীরে এসে ত​ির ডোবায় দিশেহারা হয়ে পড়েছেন৷
ইটভাটার মালিক শাহিন চৌধুরী জানান, ১২ বছর ধরে তিনি এখানে ইটভাটা চালাচ্ছেন৷কখনো এ রকম হয়নি৷ তবে এবার গরম বে​িশ হওয়ায় ইট পোড়ানোর চুলার প্রধান কারিগর (হেডমিস্ত্রি) নিজ এলাকায় ফিরতে তাড়াহুড়া করছিলেন৷ ইটভাটার মালিক আরও বলেন, প্রতিবার সংলগ্ন এলাকার কৃষকেরা ফসল ঘরে তোলার পর তাঁরা চু​িল্লর গ্যাস ছাড়েন৷ তবে এবার কৃষকেরা ফসল ঘরে তোলার আগেই গত সোমবার রাতে হেডমিস্ত্রি চু​িল্লর গ্যাস ছেড়ে দিয়ে টাকাপয়সা নিয়ে চলে যান৷ এখন সেই গ্যাসের প্রভাবে এভাবে ফসলহানি হয়েছে কি না, তা ভাটামালিক বলতে পারেননি৷ তবে যদি সে কারণে হয়ে থাকে, তবে কৃষকদের ক্ষতিপূরণ দেওয়ার প্রতিশ্রুতি দেন তিনি৷
ক্ষতিগ্রস্ত এলাকা পরিদর্শনের পর কুড়িগ্রাম সদর উপজেলা কৃষি সম্প্রসারণ কর্মকর্তা মজনুর রহমান বলেন, ওই ইটভাটা-সংলগ্ন মৌজায় প্রায় পাঁচ হাজার একরের মতো জমি আছে৷ গত সোমবারের পর থেকে গত বুধবার পর্যন্ত এক শ থেকে দেড় শ একরের মতো জমির ধান পুড়ে গেছে৷ ভাটার বিষাক্ত গ্যাসে এ ধরনের ক্ষতি হয়েছে বলে তিনি মত প্রকাশ করেন৷ তিনি আরও বলেন, ‘ক্ষতিগ্রস্ত ব্যক্তিদের তালিকা করছি৷’
কুড়িগ্রাম জেলা প্রশাসক এ বি এম আজাদ বলেন, ইটভাটার কারণে এ অবস্থা হলে ভাটার মালিককে অবশ্যই ক্ষতিপূরণ দিতে হবে। ভাটার বিরুদ্ধে তদন্ত করে প্রয়োজনীয় ব্যবস্থা নেওয়া হবে।
