
কক্সবাজারের চকরিয়া ক্রিকেট একাডেমির সদস্যদের মাঝে ক্রীড়াসামাগ্রী বিতরণ করেছে কিংস্টন ইনস্টিটিউট অব ম্যানেজমেন্ট অ্যান্ড টেকনোলজি। ক্রীড়াসামগ্রী বিতরণ উপলক্ষে গতকাল শুক্রবার বেলা ১১টায় একটি রেস্তোরাঁয় আলোচনা সভা অনুষ্ঠিত হয়। এতে বক্তব্য দেন কিংস্টন ইনস্টিটিউট অব ম্যানেজমেন্ট অ্যান্ড টেকনোলজির চেয়ারম্যান মো. আশরাফুল ইসলাম, কিংস্টন কনসালটেন্সির চেয়ারম্যান ডা. নাজিয়া আফরিন তাহি, বাংলাদেশ ক্রিকেট বোর্ডের (বিসিবি) অ্যাম্পায়ার মো. আরিফুল হক, চকরিয়া ক্রিকেট একাডেমির কোচ নূর মো. মামুন, ক্রিকেট একাডেমির পরিচালক মোস্তফা কামাল, মো. নোবেল ও কফিল উদ্দিন। 
