
ব্রাহ্মণবাড়িয়ার নবীনগর উপজেলার কণিকাড়া গ্রামে চার দিন ধরে বিদ্যুৎ নেই। এতে ওই গ্রামের বাসিন্দাদের চরম দুর্ভোগ পোহাতে হচ্ছে।
ওই গ্রামের বাসিন্দা শফিকুল ইসলাম ও গৃহবধূ কানিজ ফাতেমা জানান, গ্রামের জোড়হাঁটি, মধ্যপাড়া ও দক্ষিণ পাড়ায় গত বৃহস্পতিবার থেকে বিদ্যুৎ নেই। এতে ফ্রিজে রাখা মালামালও নষ্ট হচ্ছে। শিক্ষার্থীদের লেখাপড়ার ব্যাপক ক্ষতি হচ্ছে।
ব্রাহ্মণবাড়িয়া পল্লী বিদ্যুৎ সমিতির নবীনগর আঞ্চলিক কার্যালয়ের এজিএম মো. আবুল কালাম আজাদ বলেন, ট্রান্সফরমার মেরামতের চেষ্টা চলছে। তবে ঈদের আগে ট্রান্সফরমার সচল হবে বলে মনে হচ্ছে না।
