
নেত্রকোনার কেন্দুয়া উপজেলার পাটেশ্বরী নদীতে অবৈধভাবে জালের বেড়া দিয়ে মাছ শিকারের দায়ে তিন মৎস্যজীবীকে জরিমানা করেছেন ভ্রাম্যমাণ আদালত। নির্বাহী হাকিম উপজেলা সহকারী কমিশনার (ভূমি) আবদুস সালাম চৌধুরী উপজেলা মৎস্য বিভাগ ও থানা-পুলিশের সহায়তায় গতকাল মঙ্গলবার এ অভিযান চালান। এ সময় ছয়টি বেড়া অপসারণ ও দুই লক্ষাধিক টাকার অবৈধ জাল জব্দ করা হয়। এ ছাড়া মাছ শিকারের দায়ে আদালত রোকন মিয়া, মাসুদ মিয়া ও হান্নান মিয়াকে চার হাজার টাকা জরিমানা জরিমানা করেন। 
