
বগুড়ার ধুনটে স্বামীর বিরুদ্ধে দায়ের করা মামলার অভিযোগ মিথ্যা প্রমাণ হওয়ায় বাদী সাহেরা খাতুনকেই (৩৫) উল্টো সাজা দেন আদালত৷ এক যুগ পালিয়ে থাকার পর গত বৃহস্পতিবার রাতে পুলিশের হাতে ধরা পড়েন তিনি৷ গতকাল শুক্রবার তাঁকে আদালতের মাধ্যমে কারাগারে পাঠানো হয়৷তবে সাহেরা খাতুন দাবি করেন, বিয়ের পর থেকেই স্বামী তসলিম তাঁকে শারীরিক নির্যাতন করায় তিনি মামলা করেছিলেন৷ কিন্তু পুলিশ মামলার অভিযোগ ভালোভাবে তদন্ত না করে আসামি দ্বারা প্রভাবিত হয়ে তাঁর বিরুদ্ধে আদালতে মিথ্যা প্রতিবেদন দেয়৷ তিনি উচ্চ আদালতে আিপল করবেন বলে জানান৷এদিকে তসলিম উিদ্দন বলেন, ‘আমি তাঁকে কোনো নির্যাতন করি নাই। মামলার অভিযোগ তদন্ত করে মিথ্যা প্রমাণিত হওয়ায় আদালত তাঁকে সাজা দেন৷’ধুনট থানার ভারপ্রাপ্ত কর্মকর্তা (ওসি) মোজাফ্ফর হোসেন বলেন, ২১১ ধারায় সাজাপ্রাপ্ত মামলার বাদী সাহেরা খাতুনকে গ্রেপ্তারের পর গতকাল আদালতের মাধ্যমে জেলহাজতে পাঠানো হয়েছে৷থানা সূত্র জানায়, ১৯৯৯ সালে উপজেলার ধামাচামা গ্রামের হাসেন আলীর মেয়ে সাহেরার সঙ্গে নিমগাছি ইউনিয়ন পরিষদের (ইউপি) ৯ নম্বর ওয়ার্ডের সদস্য মাঝবাড়ি গ্রামের তসলিম উদ্দিনের বিয়ে হয়৷ এর ছয় থেকে সাত মাস পরই সাহেরা বাদী হয়ে স্বামীর বিরুদ্ধে আদালতে একটি নারী নির্যাতনের মামলা করেন৷ এরপর ২০০১ সালে বগুড়ার জ্যেষ্ঠ বিচারিক হাকিমের আদালত উল্টা সাহেরা খাতুনকে এক বছরের সশ্রম কারাদণ্ড ও এক হাজার টাকা জরিমানা এবং অনাদায়ে আরও এক মাসের দণ্ডাদেশ দেন৷ গত বৃহস্পতিবার রাতে পুলিশ ধামাচামা গ্রামের বাড়ি থেকে তাঁকে গ্রেপ্তার করে৷
