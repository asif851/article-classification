
গাজীপুর সিটি করপোরেশনের আমবাগ পূর্বপাড়ায় গত বুধবার রাতে আগুনে ঝুটের তিনটি গুদাম পুড়ে গেছে। জয়দেবপুর ও কালিয়াকৈর ফায়ার স্টেশনের চারটি ইউনিটের কর্মীরা প্রায় পাঁচ ঘণ্টার চেষ্টায় আগুন নেভান। জয়দেবপুর ফায়ার স্টেশনের কর্মকর্তা জাকির হোসেন বলেন, বুধবার রাত পৌনে ১২টার দিকে আমবাগ পূর্বপাড়ার বশির আহমেদের ঝুটের গুদামে প্রথমে আগুনের সূত্রপাত হয়। পরে পাশের জয়নাল আবেদীন ও দেলোয়ার হোসেনের ঝুটের গুদামে আগুন ছড়িয়ে পড়ে।
