
নোয়াখালী জেলা আইনজীবী সমিতির পক্ষ থেকে হাইকোর্টের বিচারপতি মো. আশরাফুল কামালকে সংবর্ধনা দেওয়া হয়েছে। সমিতির মিলনায়তনে গত মঙ্গলবার রাতে তাঁকে সংবর্ধনা দেওয়া হয়।এ উপলক্ষে আয়োজিত অনুষ্ঠানে সভাপতিত্ব করেন জেলা আইনজীবী সমিতির সভাপতি বি ইউ এম কামরুল ইসলাম। এতে ভারপ্রাপ্ত জেলা ও দায়রা জজ মো. ইসমাইল, বিশেষ জজ কবিতা শারমীন আক্তার, অতিরিক্ত জেলা ম্যাজিস্ট্রেট অনুপম বড়ুয়া, জেলা আইনজীবী সমিতির সাধারণ সম্পাদক কাজী কবির আহম্মদ, সাবেক সভাপতি এ বি এম জাকারিয়া, সাবেক সাংসদ ফজলে এলাহী, সরকারি কৌঁসুলি (পিপি) মহিব উল্যা, জিপি মানছুরুল হক প্রমুখ বক্তৃতা করেন।বক্তৃতায় বিচারপতি আশরাফুল কামাল বলেন, কোনো বিচারক অন্যায় করলে আপনারা (আইনজীবীরা) প্রতিবাদ করবেন। আমরা দেশ ও মানুষের সেবা করার জন্য দায়বদ্ধ। বাংলাদেশের অতীত ইতিহাসে আইনজীবীরা ভূমিকা রেখেছেন, ভবিষ্যতেও রাখবেন।
