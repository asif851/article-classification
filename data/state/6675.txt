
কুষ্টিয়ায় ছিনতাইকারীদের হামলায় এনটিভির জেলা স্টাফ রিপোর্টার ফারুক আহমেদসহ দুজন আহত হয়েছেন। এ সময় তাঁর কাছ থেকে একটি মোটরসাইকেল, টাকা ও মুঠোফোন ছিনিয়ে নেওয়া হয়। গুরুতর আহত ফারুককে কুষ্টিয়া জেনারেল হাসপাতালে ভর্তি করা হয়েছে। গত শনিবার রাত ১১টার দিকে কুষ্টিয়ার ভেড়ামারা উপজেলার বাঁকাপোল নামক স্থানে এ ঘটনা ঘটে। সহকারী পুলিশ সুপার (ভেড়ামারা সার্কেল) আশিস বিন হাসান বলেন, ঘটনার সঙ্গে জড়িত সন্দেহে তিনজনকে আটক করা হয়েছে। 
