
‘প্রশাসনকে অবৈধভাবে ব্যবহার করে সরকারদলীয় ক্যাডাররা তৃতীয় দফা উপজেলা নির্বাচনে বীভৎস নারকীয় তাণ্ডব সৃষ্টি করেছে’ বলে অভিযোগ করেছে জামায়াতে ইসলামী। দলের ভারপ্রাপ্ত সেক্রেটারি জেনারেল শফিকুর রহমান গতকাল শনিবার এক বিবৃতিতে এ অভিযোগ করেন।বিবৃতিতে বলা হয়, ভোট গ্রহণ শুরুর পরপরই আওয়ামী লীগের ক্যাডাররা বিভিন্ন উপজেলার অধিকাংশ ভোটকেন্দ্র দখল করে নেয়।বিবৃতিতে বলা হয়, উপজেলা নির্বাচনে আওয়ামী তাণ্ডব প্রমাণ করেছে, এ সরকারের অধীনে কোনো ধরনের নিরপেক্ষ নির্বাচন সম্ভব নয়। বিবৃতিতে যেসব জায়গায় সন্ত্রাস ও নৈরাজ্য সৃষ্টি করে সরকারদলীয় প্রার্থীদের জয়ী করার অপচেষ্টা চালানো হয়েছে, সেসব এলাকায় পুনর্নির্বাচন দিতে সরকারের প্রতি আহ্বান জানানো হয়।
 
