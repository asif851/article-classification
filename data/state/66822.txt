
বাংলাদেশের ওয়ার্কার্স পার্টির সভাপতি রাশেদ খান মেনন বলেছেন, হরতাল গণতান্ত্রিক অধিকার হলেও বিএনপি-জামায়াত জোর-জুলুম করে মানুষকে অত্যাচার ও অগ্নিদগ্ধ করতে পারে না।আজ শুক্রবার রাজধানীর পল্টনে আসাদ মিলনায়তনে বাংলাদেশ যুবমৈত্রীর কেন্দ্রীয় কমিটির সভায় মেনন এসব কথা বলেন।বাংলাদেশের ওয়ার্কার্স পার্টির সভাপতি বলেন, রাজনীতির নামে, গণতান্ত্রিক অধিকার প্রতিষ্ঠার নামে বিএনপি-জামায়াত জোটের হত্যা, খুন, নাশকতা কোনোভাবেই জনগণ সহ্য করবে না।মেনন বলেন, অসাম্প্রদায়িক-গণতান্ত্রিক রাজনীতির ধারা অব্যাহত রাখতে বিজয়ের বিকল্প নেই। মুক্তিযুদ্ধের পক্ষের শক্তিকে সংগঠিত করতে যুবদের দায়িত্ব নিতে হবে। আসন্ন নির্বাচনকে আন্দোলন হিসেবে বিবেচনায় নিয়ে যুব জনতাকে ঐক্যবদ্ধ ও আন্দোলিত করতে হবে।সভায় আরও বক্তব্য দেন মোস্তফা আলমগীর রতন, সাব্বাহ আলী খান কলিন্স, শহীদ হাসান সিদ্দিকী, টিপু সুলতান, সালাউদ্দিন মিন্টু, মুর্শিদা আক্তার, আবদুল আহাদ মিনার, কামরুল হাসান প্রমুখ।
