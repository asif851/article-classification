
নিষিদ্ধ জঙ্গি সংগঠন জামাআতুল মুজাহিদীন বাংলাদেশের (জেএমবি) সন্দেহভাজন ছয় সদস্যকে রাজধানীর বিভিন্ন এলাকা থেকে আটক করেছে র‍্যাব। তাদের কাছ থেকে অস্ত্র, গোলাবারুদ ও বিপুল পরিমাণ বিস্ফোরক উদ্ধারের দাবি করা হয়েছে।
আজ বুধবার সকালে র‍্যাবের পক্ষ থেকে গণমাধ্যমে পাঠানো মোবাইল ফোনের খুদে বার্তায় এই তথ্য জানানো হয়।
খুদে বার্তার তথ্য অনুযায়ী, জেএমবি পরিচালিত একটি সাইটের অ্যাডমিন ও সংগঠনটির স্লিপার সেলের পাঁচ সদস্যসহ ছয়জনকে আটক করা হয়েছে।
ঘটনার বিষয়ে বিস্তারিত তথ্য জানায়নি র‍্যাব। বিস্তারিত জানাতে নিজেদের সদর দপ্তরে র‍্যাব ব্রিফিং করার কথা জানিয়েছে।
