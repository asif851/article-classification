
সনাতন ধর্মাবলম্বীদের বিশ্বাস মধু কৃষ্ণ ত্রয়োদশী তিথিতে গঙ্গা স্নান করলে অশেষ পূণ্য ও ইচ্ছা পূরণ হয়। তাই এই দিনে নিজের ভালোর জন্য ও প্রয়াত স্বজনদের আত্মার শান্তির জন্য নির্দিষ্ট করা স্থানে স্নান করতে একত্র হন তাঁরা। তারই কিছু ছবি তুলে ধরা হলো:
বারুণী স্নানে সৈকতে ঘুরে ঘুরে কীর্তন করছে ইসকন। ছবিটি আজ মঙ্গলবার চট্টগ্রাম নগরের দক্ষিণ কাট্টলী রানী রাসমনি ঘাট এলাকা থেকে তোলা।পূণ্য লাভের আশায় দক্ষিণ কাট্টলীর রানী রাসমনি ঘাটে স্নান করতে এসেছে এক পরিবার। চট্টগ্রামের বাঁশখালীর বাহারচড়া ইউনিয়নের সৈকতে স্নান করতে দেশের বিভিন্ন স্থান থেকে এসেছেন সনাতন ধর্মাবলম্বীরা। কেউ স্নান করার জন্য নামছে, কেউ স্নান করে আসছে তীরে। ছবিটি চট্টগ্রাম নগরের দক্ষিণ কাট্টলী রানী রাসমনি ঘাট এলাকা থেকে তোলা।বারুনী স্নান উপলক্ষে রানী রাসমনি ঘাটে বসেছে মেলা। সেখানে বিভিন্ন মিষ্টান্ন কিনতে ভিড় করেছেন আগতরা। মেলায় বাঁশের তৈরি কুলা-ডালা কিনতে ভিড় করেছে অনেকে। ছবিটি চট্টগ্রামের বাঁশখালী বাহারচড়া ইউনিয়ন থেকে তোলা। রানী রাসমনি ঘাটে স্নান করতে এসে পূর্ব পুরুষদের আত্মার শান্তি কামনায় প্রার্থনা করছেন তাঁরা। স্নান শেষে চলছে প্রসাদ বিতরণ। ছবিটি চট্টগ্রাম নগরের দক্ষিণ কাট্টলী রানী রাসমনি ঘাট থেকে তোলা। রানী রাসমনি ঘাটে স্নানে নেমেছে হাজারো মানুষ।রানী রাসমনি ঘাটে মেলায় পিতলের তৈরি তৈজসপত্র কিনতে ভিড় করছেন অনেকে।বাঁশখালীর বাহারচড়ায় সঙ্গে আনা বোতলে পানি সংগ্রহ করে নিয়ে যাচ্ছেন এক নারী। 
