
বরিশাল নগরে পঞ্চম আন্তস্কুল, কলেজ ও বিশ্ববিদ্যালয় পর্যায়ে বিতর্ক প্রতিযোগিতা অনুষ্ঠিত হয়েছে। গতকাল সোমবার দুপুরে নগরের আছমত আলী খান ইনস্টিটিউশন সম্মেলনকক্ষে এর আয়োজন করা হয়। প্রতিযোগিতার উদ্বোধন করেন জেলা প্রশাসক শহীদুল আলম। দিনব্যাপী অনুষ্ঠিত এ প্রতিযোগিতায় পেট্রলবোমা নয়, আলোচনাই সংকট সমাধানের একমাত্র পথ, তথ্যপ্রযুক্তি: অভিজিৎ হত্যার মূল কারণ প্রভৃতি বিষয় নিয়ে বিতর্ক হয়। বরিশাল বিশ্ববিদ্যালয়, বরিশাল শের-ই-বাংলা মেডিকেল কলেজ, ব্রজমোহন কলেজ, সরকারি মহিলা কলেজ, সরকারি সৈয়দ হাতেম আলী কলেজ, বরিশাল সরকারি বালিকা উচ্চবিদ্যালয়সহ ৩১টি শিক্ষাপ্রতিষ্ঠানের বিতর্ক দল এতে অংশ নেয়। সমাপনী অনুষ্ঠানে স্কুল, কলেজ, বিশ্ববিদ্যালয় পর্যায়ে বিজয়ী চ্যাম্পিয়ন, রানারআপ দলকে ক্রেস্ট ও সনদপত্র দেওয়া হয়। এ ছাড়া সেরা বিতার্কিক অ্যাওয়ার্ড ও অংশগ্রহণকারী সবাইকে সনদপত্র দেওয়া হয়।
