
সাবেক সমাজকল্যাণমন্ত্রী এনামুল হক মোস্তফা শহীদ আর নেই (ইন্না লিল্লাহি ওয়া ইন্না ইলাহি রাজিউন)। তাঁর বয়স হয়েছিল ৮২ বছর। আজ বৃহস্পতিবার দুপুরে রাজধানীর স্কয়ার হাসপাতালে তিনি শেষনিশ্বাস ত্যাগ করেন।
সমাজকল্যাণ মন্ত্রণালয়ের তথ্য ও জনসংযোগ কর্মকর্তা মো. মাইদুল ইসলাম প্রধান প্রথম আলোকে এ কথা জানিয়েছেন। তিনি বলেন, বার্ধক্যজনিত কারণে গুরুতর অসুস্থ অবস্থায় গত মঙ্গলবার সকালে তিনি স্কয়ার হাসপাতালে ভর্তি হন।
এনামুল হক হবিগঞ্জ-৪ আসন থেকে পরপর সাতবার আওয়ামী লীগের মনোনয়নে সাংসদ নির্বাচিত হন। আওয়ামী লীগ সরকারের গত মেয়াদে (২০০৯ থেকে ২০১৪) তিনি সমাজকল্যাণমন্ত্রীর দায়িত্ব পালন করেন।
জাতীয় সংসদ থেকে জানানো হয়েছে, আজ বিকেল সাড়ে ৪টায় সংসদ ভবনের দক্ষিণ প্লাজায় সাবেক এই মন্ত্রীর নামাজে জানাজা অনুষ্ঠিত হবে। এদিকে এনামুল হকের মৃত্যুতে প্রধানমন্ত্রী শেখ হাসিনা শোক জানিয়েছেন।
