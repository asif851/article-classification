
বগুড়ার দুপচাঁচিয়ায় গতকাল শনিবার বিকেলে পৌর জামায়াতের রুকন (সদস্য) আবদুল কাদের সরকারকে (৪৯) গ্রেপ্তার করা হয়েছে। তিনি উপজেলার অর্জুনগাড়ি সিদ্দিকীয়া দাখিল মাদ্রাসার সুপার। এ ছাড়া গত শুক্রবার রাতে উপজেলার বিভিন্ন স্থান থেকে এক দম্পতিসহ পাঁচজনকে গ্রেপ্তার করা হয়েছে। গ্রেপ্তারকৃতদের মধ্যে উপজেলার তাল্লা শাহপাড়ার আবদুস সালাম (৫০) ও মিনারা বেগম (৪২) স্বামী-স্ত্রী। থানার ওসি রিয়াজ উদ্দিন আহম্মেদ বলেন, জামায়াত নেতা সাঈদীর রায়ের দিন পুলিশের কাজে বাধা দেওয়ার অপরাধে আবদুল কাদেরকে গ্রেপ্তার করা হয়। বাকিরাও বিভিন্ন মামলার আসামি। 
