
মালয়েশিয়ার জর্জ টাউনে কংক্রিটের খণ্ডের নিচে চাপা পড়ে এক বাংলাদেশি নির্মাণশ্রমিক নিহত হয়েছেন। গতকাল সোমবার স্থানীয় সময় রাত সাড়ে নয়টার দিকে জালান আহমাদ শাহ এলাকায় এ দুর্ঘটনা ঘটে। মালয়েশিয়ার দ্য স্টার পত্রিকার অনলাইন সংস্করণে এ খবর দেওয়া হয়েছে।নিহত শ্রমিকের নাম শুধু সুহাইমি বলে জানিয়েছে পুলিশ। তাঁর বয়স ত্রিশের কোঠায়। ধ্বংসস্তূপের নিচ থেকে এক ঘণ্টা পর সুহাইমির লাশ উদ্ধার করা হয়। এ দুর্ঘটনায় অন্য এক শ্রমিক আহত হয়েছেন।
