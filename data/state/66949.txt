
 নেত্রকোনার মোহনগঞ্জ উপজেলার গাগলাজুর বাজার লাগোয়া এলাকায় গতকাল মঙ্গলবার দুপুরে আগুনে তিনটি ঘর পুড়ে গেছে। রান্নাঘরের চুলোর আগুন থেকে আগুনের সূত্রপাত। ক্ষতিগ্রস্ত পরিবারগুলোর দাবি, এ ঘটনায় তাদের তিন লাখ টাকার বেশি ক্ষতি হয়েছে। প্রত্যক্ষদর্শীরা জানান, ওই দিন দুপুরে গাগলাজুর বাজার লাগোয়া এলাকায় আহাদ মিয়ার রান্নাঘরের চুলা থেকে আগুন লাগে। পরে তা আশপাশে ছড়িয়ে পড়লে আহাদ মিয়ার রান্নাঘর, বসতঘর ও পাশের বাদশা মিয়ার একটি বসতঘর পুড়ে যায়। স্থানীয় লোকজন পৌনে এক ঘণ্টা চেষ্টা চালিয়ে আগুন নেভাতে সক্ষম হন। ধরমপাশা (সুনামগঞ্জ) প্রতিনিধি|
