
মৌলভীবাজারের শ্রীমঙ্গলে মোটরসাইকেলচালকদের মধ্যে হেলমেট বিতরণ করা হয়েছে। আজ রোববার সকালে নিরাপদ সড়ক চাই (নিসচা) শ্রীমঙ্গল শাখার উদ্যোগে স্থানীয় থানা প্রাঙ্গণে হেলমেট বিতরণ করা হয়। শ্রীমঙ্গল থানার ভারপ্রাপ্ত কর্মকর্তা (ওসি) কে এম নজরুল প্রধান অতিথি হিসেবে উপস্থিত থেকে হেলমেটগুলো বিতরণ করেন।
এ সময় উপস্থিত ছিলেন নিরাপদ সড়ক চাই শ্রীমঙ্গল শাখার সভাপতি আমজাদ হোসেন, সহসভাপতি মো. ছালেহ আহমদ, আবদুল মতিন, সঞ্জয় রায়, সাধারণ সম্পাদক গোলাম রহমান, শ্রীমঙ্গল ট্রাফিক সার্জেন্ট সামিউন মিয়া প্রমুখ।
নিরাপদ সড়ক চাই শ্রীমঙ্গল শাখার সভাপতি আমজাদ হোসেন বলেন, ‘মোটরসাইকেল দুর্ঘটনায় সবচেয়ে বেশি মারা যান মাথায় আঘাত পাওয়ার কারণে। তাই জনসচেতনতা বাড়াতে হেলমেট উপহার দিয়ে হেলমেট পরার জন্য মোটরসাইকেলচালকদের উৎসাহিত করেছি। আমাদের এই হেলমেট বিতরণ কার্যক্রম অব্যাহত থাকবে।’
