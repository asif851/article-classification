
কাজী জাফরের নেতৃত্বাধীন জাতীয় পার্টির মহাসচিব গোলাম মসীহ বিরোধীদলীয় নেতা রওশন এরশাদের রাজনৈতিক সচিব হয়েছেন। এর মধ্যে দিয়ে আবার জাতীয় পার্টিতে ফিরলেন গোলাম মসীহ। আজ মঙ্গলবার সকালে গোলাম মসীহকে এ পদে নিয়োগ দেন রওশন এরশাদ।
এর আগে জাতীয় পার্টির (এরশাদ) সভাপতিমণ্ডলীর সদস্য ব্যক্তিগত কারণ দেখিয়ে পদত্যাগ করেন। এরপর গত ২০ ডিসেম্বর জাতীয় পার্টি ভেঙে কাজী জাফরের নেতৃত্বে নতুন দল গঠিত হলে মহাসচিব হন গোলাম মসীহ।
এ নিয়োগ পাওয়ার কথা নিশ্চিত করে গোলাম মসীহ প্রথম আলোকে বলেন, ‘১৯৯৬ সালের পর যারা জাপা ছেড়ে চলে গেছেন, তাঁদের দলে ফিরে আসার আহ্বান জানান বর্তমান বিরোধীদলীয় নেতা রওশন এরশাদ। তাঁর এই আহ্বানের অংশ হিসেবেই আমি দলে যোগ দিয়েছি।’ 
