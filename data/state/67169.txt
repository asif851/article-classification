
‘সবাই মিলে শিশু বিয়ে বন্ধ করি, সুস্থ ও সুন্দর বাংলাদেশ গড়ি’ প্রতিপাদ্যে চাঁপাইনবাবগঞ্জের নাচোলে বাল্যবিবাহ প্রতিরোধে আলোচনা সভা হয়েছে। গতকাল মঙ্গলবার দুপুর ১২টায় কসবা ইউপি চত্বরে এ সভার আয়োজন করে নাচোলে মহিলাবিষয়ক অধিদপ্তর। সহকারী কমিশনার (ভূমি) পাপিয়া সুলতানার সভাপতিত্বে সভায় প্রধান অতিথি ছিলেন উপজেলা পরিষদের চেয়ারম্যান আবদুল কাদের। পরে ইউনিয়নের ৪৩৯ জন দুস্থ নারীকে ভিজিডি কার্ড দেওয়া হয়। 
