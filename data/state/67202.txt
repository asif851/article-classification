
গোপালগঞ্জে এক নারীকে উত্ত্যক্ত করায় আরিফ শেখ (৩০) নামের এক যুবককে কারাদণ্ড দিয়েছেন ভ্রাম্যমাণ আদালত। আজ বৃহস্পতিবার বিকেলে ভ্রাম্যমাণ আদালতের বিচারক ও কোটালীপাড়া উপজেলার নির্বাহী কর্মকর্তা (ইউএনও) মোহাম্মদ মিকাইল এ দণ্ড দেন।
আরিফ শেখ কোটালীপাড়া পৌরসভার ৪ নম্বর ওয়ার্ডের কাউন্সিলর এবং একই ওয়ার্ডের বান্দল পশ্চিমপাড় মহল্লার বাসিন্দা।
কাশিয়ানী থানার ভারপ্রাপ্ত কর্মকর্তা (ওসি) মো. আবদুর লতিফ জানান, আরিফ শেখ স্থানীয় একটি ডায়াগনস্টিক সেন্টারে কর্মরত এক নারীকে (১৯ বছর বয়সী) আজ দুপুরে উত্ত্যক্ত করেন। তিনি (ওই নারী) থানায় গিয়ে এ বিষয়ে লিখিত অভিযোগ দেন। বেলা তিনটার দিকে উপজেলা স্বাস্থ্য কমপ্লেক্সের সামনে থেকে আরিফকে আটক করে বিকেলে ভ্রাম্যমাণ আদালতে সোপর্দ করা হয়। আদালত তাঁকে এক মাসের বিনাশ্রম কারাদণ্ড দেওয়া হয়।
ইউএনও মোহাম্মদ মিকাইল বলেন, নারী ও শিশু নির্যাতন দমন আইনে আরিফকে এ দণ্ড দেওয়া হয়। তাঁকে কারাগারে পাঠানো হয়েছে।
