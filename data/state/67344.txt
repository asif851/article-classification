
টাঙ্গাইলের মাওলানা ভাসানী বিজ্ঞান ও প্রযুক্তি বিশ্ববিদ্যালয়ের স্নাতকোত্তর শ্রেণির শিক্ষার্থী আবু খালেদ মোশারফ হত্যা মামলার অভিযোগপত্র গতকাল রোববার আদালতে জমা দিয়েছে গোয়েন্দা পুলিশ।বিশ্ববিদ্যালয়ের ২৬ শিক্ষার্থীকে অভিযুক্ত করে মামলার তদন্তকারী কর্মকর্তা টাঙ্গাইল গোয়েন্দা পুলিশের পরিদর্শক অশোক কুমার সিংহ টাঙ্গাইল বিচারিক হাকিম আদালতে অভিযোগপত্রটি জমা দেন।অভিযুক্ত ২৬ শিক্ষার্থী হলেন মনিরুল ইসলাম, রবিউল হাসান, ওমর ফারুক-১, মোহাইনিনুল কাইয়ুম, আশিকুর রহমান, নিবিড় পাল, ইয়াসিন আরাফাত, মানিক শীল, রেজাউল করিম, বাবু কিশোর দে, ওমর ফারুক-২, গালিব আহমেদ, পারভেজ মোশারফ, সোহেল রানা, সাদ্দাম হোসেন, জুবায়ের পারভেজ খান, ইউনুস আলী, পাভেল রানা, আরিফুল ইসলাম, আশরাফুল আলম, রাজীব আহমেদ, খন্দকার রহিম রেজা, ওমর ফারুক-৩, নাজিম উদ্দিন, যুব ভূঁইয়া ও হাবিবুর রহমান।তদন্তে অভিযোগ প্রমাণিত না হওয়ায় অপর তিন শিক্ষার্থী আহাদ খান, সাইদুর রহমান ও রাজীব মোল্লাকে মামলা থেকে অব্যাহতি দেওয়া হয়েছে।
