
মহান শহীদ দিবস ও আন্তর্জাতিক মাতৃভাষা দিবস-২০১৭ যথাযোগ্য মর্যাদায় উদ্‌যাপনের লক্ষ্যে কেন্দ্রীয় শহীদ মিনার ও আজিমপুর কবরস্থানে জনসাধারণের যাতায়াতের জন্য বিকল্প পথ ব্যবহারের আহ্বান জানানো হয়েছে।
ঢাকা বিশ্ববিদ্যালয় ‘একুশে উদ্‌যাপন কেন্দ্রীয় সমন্বয় কমিটি’ এই আহ্বান জানায়। এই কমিটি আজিমপুর কবরস্থান ও কেন্দ্রীয় শহীদ মিনারে যাতায়াতের জন্য একটি রুট প্রণয়ন করে। রুট-ম্যাপটি ২০ ফেব্রুয়ারি সোমবার রাত আটটা থেকে কার্যকর হবে।
রুট-ম্যাপ অনুযায়ী জনসাধারণ পুরোনো হাইকোর্টের সামনের রাস্তা দিয়ে দোয়েল ক্রসিং, বাংলা একাডেমি, টিএসসি মোড়, উপাচার্য ভবনের পাশ দিয়ে নীলক্ষেত পুলিশ ফাঁড়ি মোড়, নিউমার্কেট ক্রসিং পার হয়ে আজিমপুর কবরস্থানের উত্তর দিকের গেট দিয়ে কবরস্থানে প্রবেশ করবে এবং শহীদদের কবর জিয়ারতের পর আজিমপুর কবরস্থানের মূল গেট (দক্ষিণ দিকের) দিয়ে বের হয়ে আজিমপুর সড়ক হয়ে পলাশী মোড় ও ফুলার রোড মোড় হয়ে অর্থাৎ সলিমুল্লাহ হল ও জগন্নাথ হলের সামনে দিয়ে শহীদ মিনারে যাবে।
কবরস্থানে না গিয়ে বিকল্প পথে যারা শহীদ মিনারে যেতে চায়, তারা উপাচার্য ভবন পার হয়ে নীলক্ষেত পুলিশ ফাঁড়ি মোড় থেকে বাঁ দিকের রাস্তা দিয়ে (জহুরুল হক হলের পশ্চিমের রাস্তা) সলিমুল্লাহ হল ও জগন্নাথ হলের সামনের রাস্তা হয়ে শহীদ মিনারে যেতে পারবে।
নিউমার্কেট ক্রসিং থেকে গার্হস্থ্য অর্থনীতি ও ইডেন কলেজের সামনের রাস্তা দিয়েও আজিমপুর (বেবী আইসক্রিম) মোড়, পলাশী মোড় হয়ে সলিমুল্লাহ হল ও জগন্নাথ হলের সামনের রাস্তা হয়ে শহীদ মিনারে যাওয়া যাবে।
চাঁনখারপুল এলাকা থেকে বকশিবাজার মোড় হয়ে প্রকৌশল বিশ্ববিদ্যালয়ের দক্ষিণ পাশের রাস্তা দিয়েও পলাশী মোড় হয়ে সলিমুল্লাহ হল ও জগন্নাথ হলের সামনের রাস্তা দিয়ে শহীদ মিনারে যাওয়া যাবে।
এদিকে টিএসসি মোড় থেকে জগন্নাথ হলের পূর্ব পাশের রাস্তা অর্থাৎ শিব বাড়ির পশ্চিম পাশ দিয়ে শহীদ মিনারে ও মেডিকেল কলেজে যাওয়ার রাস্তা সম্পূর্ণ বন্ধ থাকবে। উপাচার্য ভবন গেট থেকে ফুলার রোড হয়ে ফুলার রোড মোড় পর্যন্ত রাস্তা এবং চাঁনখারপুল থেকে কার্জন হল পর্যন্ত রাস্তা জনসাধারণের যাতায়াতের জন্য সম্পূর্ণ বন্ধ থাকবে।
শহীদ মিনারে শ্রদ্ধাঞ্জলি অর্পণের পর সেখান থেকে বিশ্ববিদ্যালয় খেলার মাঠের সামনের রাস্তা দিয়ে দোয়েল চত্বর ও পেছনের রাস্তা দিয়ে চাঁনখারপুল হয়ে শুধু প্রস্থান করা যাবে, শহীদ মিনারের দিকে আসা যাবে না।
ঢাকা বিশ্ববিদ্যালয় এলাকায় পোস্টার ও ব্যানার লাগানো যাবে নামহান ভাষাশহীদ ও আন্তর্জাতিক মাতৃভাষা দিবস সুষ্ঠুভাবে পালন উপলক্ষে ঢাকা বিশ্ববিদ্যালয়ে গঠিত ‘একুশে উদ্‌যাপন কেন্দ্রীয় সমন্বয় কমিটি’র সভার সিদ্ধান্ত অনুযায়ী আজ শনিবার থেকে পরিষ্কার-পরিচ্ছন্নতা, রং ও সাজসজ্জার কাজ শুরু হয়েছে।এ সময় শহীদ মিনারে কোনো সংগঠনের কোনো ধরনের অনুষ্ঠানের আয়োজন করা যাবে না।অমর একুশের ভাবগাম্ভীর্য ও সৌন্দর্য রক্ষার্থে বিশ্ববিদ্যালয় এলাকার দেয়ালগুলোয় কোনো ছবি, পোস্টার ও ব্যানার না লাগানোর জন্য সবার প্রতি অনুরোধ জানানো হয়েছে।বিভিন্ন উপকমিটির ওপর অর্পিত দায়িত্ব সুষ্ঠুভাবে পালন করার জন্য সংশ্লিষ্ট সবার প্রতি সমন্বয় কমিটির পক্ষ থেকে অনুরোধ জানানো হয়।
