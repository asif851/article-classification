
খুলনা জেলায় চলতি বছরের ফেব্রুয়ারি থেকে সেপ্টেম্বর পর্যন্ত আট মাসে ১০৫ শিশু সহিংসতার শিকার হয়েছে। ফ্যামিলি প্ল্যানিং অ্যাসোসিয়েশন অব বাংলাদেশ (এফপিএবি) নামের একটি বেসরকারি সংস্থা এই তথ্য জানিয়েছে।গতকাল বুধবার খুলনা শহরের এনজিও ফোরাম কার্যালয়ে অনুষ্ঠিত মতবিনিময় সভায় এ তথ্য জানানো হয়। বিভিন্ন পত্রপত্রিকায় প্রকাশিত সংবাদ ও নিজেদের কর্মীদের দিয়ে শিশু সহিসংতার এই তথ্য সংগ্রহ করেছে সংস্থাটি।এফপিএবির খুলনা শাখার কোষাধ্যক্ষ রোজ মোহাম্মদের সভাপতিত্বে অন্যান্যের মধ্যে সংস্থাটির জেলা কর্মকর্তা হারুন অর রশিদ, খুলনা শাখার সাধারণ সম্পাদক কানিজ ফাতেমা আমিন ও ব্লাস্টের খুলনা শাখার কো-অর্ডিনেটর অশোক সাহা উপস্থিত ছিলেন।সভায় জানানো হয়, শিশুরা পরিবার থেকে শুরু করে সব জায়গাতেই কোনো না কোনোভাবে সহিংসতার শিকার হয়।
