
বগুড়ার শাজাহানপুর উপজেলা পরিষদের বিএনপি-সমর্থিত চেয়ারম্যান সরকার বাদলকে কেন অপসারণ করা হবে না, তা ১০ কর্মদিবসের মধ্যে জানতে চেয়েছে স্থানীয় সরকার, পল্লী উন্নয়ন ও সমবায় মন্ত্রণালয়ের স্থানীয় সরকার বিভাগ। পৃথক চিঠিতে নাশকতার মামলায় আদালত অভিযোগপত্র গ্রহণ করায় উপজেলা পরিষদের ভাইস চেয়ারম্যান জহুরুল ইসলামকে সাময়িক বরখাস্ত করা হয়েছে।এ ব্যাপারে স্থানীয় সরকার বিভাগের উপজেলা শাখার জ্যেষ্ঠ সহকারী সচিব লুৎফুন নাহারের ১৭ জুন স্বাক্ষরিত দুটি চিঠি শাজাহানপুরে পৌঁছেছে। ইউএনও মোহাম্মদ রুবায়েত খান মন্ত্রণালয়ের দুটি চিঠির সত্যতা নিশ্চিত করেছেন।
