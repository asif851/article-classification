
জামালপুরের সরিষাবাড়ী উপজেলার কামরাবাদ ইউনিয়নের ধারাবর্ষা গ্রামে এলাকাবাসীর উদ্যোগে গতকাল শনিবার দুই দিনব্যাপী ঘোড়দৌড় প্রতিযোগিতা শুরু হয়েছে। প্রতিযোগিতায় অর্ধশত ঘোড়া নিয়ে এলাকাবাসী অংশ নেয়। এ উপলক্ষে গতকাল লাঠিখেলাও অনুষ্ঠিত হয়। ঘোড়দৌড় ও লাঠিখেলা দেখার জন্য গ্রামের নারী-পুরুষেরা ভিড় জমান। প্রতিযোগিতায় বিজয়ীদের মধ্যে পুরস্কার বিতরণ করা হয়। ঘোড়দৌড় প্রতিযোগিতার আয়োজক কমিটির সভাপতি দুদু মিয়া বলেন, প্রতিবছরের মতো এ বছরও প্রতিযোগিতার আয়োজন করা হয়েছে। 
