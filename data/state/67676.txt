
চাঁদপুরে বাংলাদেশ ডিবেট ফেডারেশনের (বিডিএফ) দুই দিনব্যাপী জাতীয় বিতর্ক প্রতিযোগিতা গতকাল শনিবার শেষ হয়েছে। চাঁদপুর সরকারি কলেজের রাজু ভবনে অনুষ্ঠিত স্কুল পর্যায়ের প্রতিযোগিতায় চ্যাম্পিয়ন হয় চাঁদপুর মাতৃপীঠ সরকারি বালিকা উচ্চবিদ্যালয় ও কলেজ পর্যায়ে চাঁদপুর সরকারি কলেজ। গত শুক্রবার সকালে এর আনুষ্ঠানিক উদ্বোধন করেন চাঁদপুর প্রেসক্লাবের সাবেক সভাপতি কাজী শাহাদাত। এ সময় উপস্থিত ছিলেন বিডিএফের সহসভাপতি ইবনে আজম সাব্বির, যুগ্ম সাধারণ সম্পাদক হাসানুল বান্না প্রমুখ। এতে ৪৮ জন শিক্ষার্থী অংশ নেয়। 
