
মৌলভীবাজারে কবি রবীন্দ্রনাথ ঠাকুর রচিত সাহিত্যনির্ভর নৃত্যনাট্য কালমৃগয়া মঞ্চস্থ হয়েছে। গত বুধবার মৌলভীবাজার সরকারি কলেজের শহীদ জিয়া মিলনায়তনে জেলা শিল্পকলা একাডেমীর উদ্যোগে নাটকটি মঞ্চস্থ হয়। নাটকটি সম্পাদনা ও নির্দেশনা দিয়েছেন নাট্যশিল্পী জ্যোতি সিনহা। প্রদর্শনীটি বেলা ১১টা, বিকেল পাঁচটা ও সন্ধ্যা সাতটায় মঞ্চস্থ হয়। সারা পৃথিবীতে যখন হত্যা-জিঘাংসার খেলা চলছে, তখন কবি এ থেকে মুক্তির কথা শুনিয়েছেন। নাটকে হত্যার বিরুদ্ধে মানবিকতার জায়গাটি ফুটিয়ে তোলা হয়েছে। মৌলভীবাজার প্রতিনিধি
