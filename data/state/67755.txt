
ফরিদপুরের মধুখালী উপজেলার কামারখালী বাজারে ১৩টি ব্যবসাপ্রতিষ্ঠান ও তিনটি বসতবাড়ি পুড়ে গেছে। এর ফলে দুই কোটি ৩২ লাখ টাকার ক্ষতি হয়েছে বলে ক্ষতিগ্রস্ত ব্যক্তিরা জানিয়েছেন। মাগুরা থেকে দমকল বাহিনীর দুটি এবং ফরিদপুরের একটি ইউনিট তিন ঘণ্টার চেষ্টায় আগুন নিয়ন্ত্রণে আনে। ফরিদপুর দমকল বাহিনীর স্টেশন কর্মকর্তা শাহাদাত হোসেন বলেন, বৈদ্যুতিক শর্টসার্কিট থেকে এ অগ্নিকাণ্ডের সূত্রপাত হয়। 
