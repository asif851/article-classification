
নোয়াখালী সদর উপজেলার চিহ্নিত সন্ত্রাসী নিজাম উদ্দিন ওরফে তারেককে (৩৭) গ্রেপ্তার করা হয়েছে। গোপন সংবাদের ভিত্তিতে অভিযান চালিয়ে গতকাল শুক্রবার বিকেলে উপজেলার কালিতারা-সাহেবেরহাট সড়কের একটি চায়ের দোকান থেকে সুধারাম থানার পুলিশ তাঁকে গ্রেপ্তার করে। নিজাম উদ্দিন সদর উপজেলার কবিরপুর গ্রামের আবদুল মালেকের ছেলে ও থানার তালিকাভুক্ত সন্ত্রাসী। তাঁর বিরুদ্ধে থানায় হত্যা ও বিস্ফোরক দ্রব্য আইনের মামলাসহ চার-পাঁচটি মামলা রয়েছে। 
