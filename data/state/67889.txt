
পিরোজপুরের কচা নদীতে ভ্রাম্যমাণ আদালত অভিযান চালিয়ে নিষিদ্ধ জালসহ ৪০ কেজি বিভিন্ন প্রজাতির পোনা মাছ জব্দ করেছেন। গত সোমবার রাতে নির্বাহী হাকিম এইচ এম সালাউদ্দীনের নেতৃত্বে ভ্রাম্যমাণ আদালত এ অভিযান পরিচালনা করেন। গত সোমবার সন্ধ্যা সাড়ে ছয়টা থেকে রাত ১০টা পর্যন্ত ভ্রাম্যমাণ আদালত কচা নদীতে অভিযান চালিয়ে ১০টি বাধা জাল ও একটি কারেন্ট জাল জব্দ করেন। এ সময় জাটকাসহ বিভিন্ন প্রজাতির ৪০ কেজি পোনা মাছ জব্দ করা হয়। পরে জালগুলো পুড়িয়ে ফেলা হয় এবং মাছগুলো সরকারি শিশু পরিবার ও গরিবদের মধ্যে বিতরণ করা হয়। মঠবাড়িয়া (পিরোজপুর) প্রতিনিধি
