
কুমিল্লা সিটি করপোরেশন নির্বাচনে আওয়ামী লীগের প্রার্থীর পক্ষে প্রচার চালাবে ১৪ দলের একটি প্রতিনিধিদল। সাম্যবাদী দলের সাধারণ সম্পাদক দিলীপ বড়ুয়ার নেতৃত্বে এই দলটি আগামী বৃহস্পতিবার সকালে আওয়ামী লীগের ধানমন্ডি কার্যালয় থেকে কুমিল্লার উদ্দেশে রওনা হবে।
আজ মঙ্গলবার ধানমন্ডিতে আওয়ামী লীগ সভানেত্রীর কার্যালয়ে ১৪ দলের এক বৈঠকে এ সিদ্ধান্ত হয়। সভায় সভাপতিত্ব করেন আওয়ামী লীগ সভাপতিমণ্ডলীর সদস্য ও ১৪ দলের মুখপাত্র মোহাম্মদ নাসিম। বৈঠক শেষে এক সংবাদ সম্মেলনে নাসিম প্রতিনিধিদলের সদস্যদের নাম ঘোষণা করেন।
১৪ দলের প্রতিনিধিদলের অন্য সদস্যরা হলেন অসিত বরণ রায়, এস কে শিকদার, শাহাদাত হোসেন, নুরুল মজিদ বেলাল, মাহমুদুন্নবী, তৈয়বুল বাশার ও মো. আলী ফারুক।
কুমিল্লা সিটি নির্বাচনে আওয়ামী লীগের মনোনীত প্রার্থী আঞ্জুম সুলতানা সীমা।
 
