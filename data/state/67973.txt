
মৌলভীবাজারের কুলাউড়া উপজেলায় অ্যাসিড নিক্ষেপ করে মোছাম্মাৎ ফুলজান বেগম (৪৫) নামের এক গহবধূকে ঝলসে দেওয়ার অভিযোগ পাওয়া গেছে। গত শুক্রবার রাতে টাট্টিউলী গ্রামে এ হামলার ঘটনা ঘটেছে।পুুলিশ ও এজাহারের বিবরণ অনুযায়ী, উপজেলার কর্মধা ইউনিয়নের টাট্টিউলী গ্রামে শুক্রবার রাতে দরজার খিল ভেঙে দুর্বৃত্তরা ঘরে প্রবেশ করে অ্যাসিড ছুড়ে মারে। এতে সুলেমান মিয়ার স্ত্রী ফুলজান বেগমের মুখ ও হাত ঝলসে যায়। তাঁকে মৌলভীবাজার হাসপাতালে ভর্তি করা হয়েছে। ফুলজানের দেবর ছোবহান মিয়া কুলাউড়া থানায় মামলা করেছেন।
