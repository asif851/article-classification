
ঢাকা উত্তর সিটি করপোরেশন নির্বাচনে মেয়র পদপ্রার্থী আবদুল্লাহ আল ক্বাফী বলেছেন, তিনি নির্বাচিত হলে নাগরিক সুবিধা নিশ্চিত করতে সিটি করপোরেশনে ‘ই-সেবা’ চালু করবেন। এতে নাগরিকদের কষ্ট করে করপোরেশনে আসতে হবে না। ঘরে বসে অনলাইনে, মুঠোফোনেই সেবা পাবেন।বাংলাদেশের কমিউনিস্ট পার্টি (সিপিবি) ও বাংলাদেশের সমাজতান্ত্রিক দল (বাসদ) সমর্থিত এই প্রার্থী গতকাল সোমবার নাবিস্কো, তেজগাঁও রেলগেট এলাকায় গণসংযোগ করেন।ক্বাফী বলেন, তিনি মেয়র নির্বাচিত হলে সিটি করপোরেশনের ‘কল-সেন্টার’ চালু করবেন। এতে নাগরিকেরা যেকোনো সময় তাঁদের সমস্যা-অভিযোগ জানাতে পারবেন। পাশাপাশি সিটি করপোরেশনের বিভিন্ন সেবা সম্পর্কে প্রয়োজনীয় তথ্য পাবেন। গণসংযোগের সময় তাঁর সঙ্গে ছিলেন সাজ্জাদ জহির চন্দন, সাদেকুর রহমান, নাসিমা আক্তার প্রমুখ।
