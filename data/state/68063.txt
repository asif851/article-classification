
সিলেটের জালালাবাদ থানার গোপাল এলাকায় সুরমা নদী থেকে ভাসমান এক নারীর মরদেহ গত বৃহস্পতিবার রাতে উদ্ধার করেছে পুলিশ। জালালাবাদ থানার ভারপ্রাপ্ত কর্মকর্তা (ওসি) আক্তার হোসেন জানান, অজ্ঞাতপরিচয় ওই নারীর বয়স আনুমানিক ৩০ বছর। ধারণা করা হচ্ছে, মরদেহটি উজান থেকে স্রোতে ভেসে এসেছে। প্রায় গলিত থাকায় এটি হত্যা নাকি অন্য কোনো কারণে মৃত্যু, তা বোঝা যাচ্ছে না। মরদেহটি উদ্ধার করে ময়নাতদন্তের জন্য রাতেই এমএজি ওসমানী মেডিকেল কলেজ হাসপাতালের মর্গে পাঠানো হয়েছে। পরিচয় উদ্ঘাটনে বিভিন্ন থানায় বার্তা পাঠানো হলেও গতকাল শুক্রবার সন্ধ্যা পর্যন্ত মরদেহটির কোনো পরিচয় শনাক্ত করা যায়নি।
