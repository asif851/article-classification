
আদালত অবমাননার দায়ে সর্বোচ্চ আদালতে দুই মন্ত্রীর বিষয়ে আজকের আদেশের পর তাঁরা স্বপদে থাকতে পারবেন কি না সাংবাদিকদের এমন প্রশ্নের উত্তরে অ্যাটর্নি জেনারেল মাহবুবে আলম বলেন, এই বিষয়ে এই মুহূর্তে আমার পক্ষে নির্দিষ্ট করে কিছু বলা সম্ভব না। সংবিধানে এ বিষয়ে বিস্তারিত কিছু বলা আছে বলে আমার মনে হয় না। তবে এর সঙ্গে নৈতিকতার ব্যাপারটি জড়িত। পরে তিনি বলেন, এ বিষয়ে মন্ত্রিসভা সিদ্ধান্ত ​নেবে।
আদালত অবমাননার দায়ে খাদ্যমন্ত্রী কামরুল ইসলাম ও মুক্তিযুদ্ধবিষয়ক মন্ত্রী আ ক ম মোজাম্মেল হককে দোষী সাব্যস্ত ও তাঁদের প্রত্যেককে ৫০ হাজার টাকা করে জরিমানা করা হয়েছে। অনাদায়ে সাত দিনের কারাদণ্ডের নির্দেশ দেওয়া হয়েছে। প্রধান বিচারপতি সুরেন্দ্র কুমার সিনহার নেতৃত্বাধীন আপিল বিভাগের আট সদস্যের বেঞ্চ আজ রোববার এ আদেশ দেন।
আরও পড়ুন: 
দুই মন্ত্রীর ৫০ হাজার টাকা করে জরিমানা
