
আবিদা ইসলামকে সরকার দক্ষিণ কোরিয়ায় বাংলাদেশের পরবর্তী রাষ্ট্রদূত পদে নিয়োগের সিদ্ধান্ত নিয়েছে। আজ বুধবার পররাষ্ট্র মন্ত্রণালয়ের এক বিজ্ঞপ্তিতে জানানো হয়, আবিদা ইসলাম এখন পররাষ্ট্র মন্ত্রণালয়ের মহাপরিচালকের (আমেরিকা অনুবিভাগ) দায়িত্ব পালন করছেন। বিসিএস (পররাষ্ট্র ক্যাডার) ১৫তম ব্যাচের কর্মকর্তা আবিদা ইসলাম কলকাতায় উপহাইকমিশনারের দায়িত্ব পালন করেছেন। কূটনীতিক হিসেবে তিনি লন্ডন, ব্রাসেলস ও শ্রীলঙ্কায় বাংলাদেশের মিশনে বিভিন্ন পদে কাজ করেছেন। ঢাকা বিশ্ববিদ্যালয় থেকে সমাজবিজ্ঞানে স্নাতকোত্তর ডিগ্রি অর্জনের পর আবিদা ইসলাম অস্ট্রেলিয়ার মোনাশ বিশ্ববিদ্যালয় থেকে পররাষ্ট্র ও বৈদেশিক বাণিজ্যে স্নাতকোত্তর ডিগ্রি লাভ করেন।
