
রাজবাড়ীতে গতকাল বৃহস্পতিবার সকালে নারী ও শ্রমিকের প্রতি সব ধরনের অসভ্য আচরণের নিন্দা, প্রতিবাদ ও প্রতিকারের দাবিতে মানববন্ধন করা হয়েছে। রাজবাড়ী প্রেসক্লাবের সামনের সড়কে ঘণ্টাব্যাপী এ কর্মসূচির আয়োজন করে উদীচী শিল্পীগোষ্ঠী রাজবাড়ী জেলা শাখা। এতে সংগঠনের সভাপতি সুনীল কুমার বিশ্বাসের সভাপতিত্বে বক্তব্য দেন কমিউনিস্ট পার্টির সহসভাপতি কমরেড সৌমেন দাশ ভরত, মহিলা পরিষদের সাধারণ সম্পাদক পূর্ণিমা দত্ত, উদীচী নেতা শংকর চন্দ্র সিনহা প্রমুখ। রাজবাড়ী প্রতিনিধি
