
বিএনপির সহযোগী সংগঠন ছাত্রদলের কেন্দ্রীয় কমিটির সাধারণ সম্পাদক আকরামুল হাসানকে গ্রেপ্তার করেছে পুলিশ। আজ শুক্রবার সকালে রাজধানীর পল্টন মোড় এলাকা থেকে তাঁকে গ্রেপ্তার করা হয়েছে বলে জানা গেছে।মতিঝিল থানায় ছাত্রদলের এই নেতার বিরুদ্ধে থাকা এক মামলায় তাঁকে গ্রেপ্তার করা হয়েছে বলে পুলিশের একটি সূত্র জানিয়েছে।পল্টন থানার ভারপ্রাপ্ত কর্মকর্তা (ওসি) মাহমুদুল হাসান প্রথম আলোকে বলেন, আকরামুলের বিরুদ্ধে আদালতের গ্রেপ্তারি পরোয়ানা ছিল। এ কারণে তাঁকে গ্রেপ্তার করা হয়েছে। সকালে পল্টন মোড় থেকে তাঁকে পুলিশ গ্রেপ্তার করে। কাল শনিবার তাঁকে আদালতে তোলা হবে।
