
জঙ্গিবাদ দমন করার জন্য বর্তমান সরকার দৃঢ়প্রতিজ্ঞ বলে জানিয়েছেন স্বরাষ্ট্রমন্ত্রী মহীউদ্দীন খান আলমগীর। গতকাল শনিবার দুপুরে চাঁদপুরের কচুয়া উপজেলা মিলনায়তনে মৃক্তিযোদ্ধাদের আর্থিক সহায়তা ও ঢেউটিন বিতরণ অনুষ্ঠানে প্রধান অতিথির বক্তব্য শেষে স্বরাষ্ট্রমন্ত্রী সাংবাদিকদের এসব কথা বলেন। মন্ত্রী বলেন, হেফাজত কিংবা এ জাতীয় প্রতিষ্ঠান ধর্মের মোড়কে ব্যবসা করছে, মানুষকে বিভ্রান্ত করছে। তাদের প্রতিহত করে এ বাংলাদেশকে মুক্তিযোদ্ধাদের আদর্শ অনুযায়ী প্রতিষ্ঠিত করা হবে। তিনি বলেন, বর্তমান সরকারের আমলে বিজিবি ও পুলিশ বিভাগে জনবল নিয়োগ করা হবে। এসব নিয়োগের ক্ষেত্রে মুক্তিযোদ্ধদের সন্তানেরা অগ্রাধিকার পাবেন।
