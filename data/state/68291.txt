
বিশ্বের ১৪০টি শহরের মধ্যে বাসযোগ্য শহর হিসেবে ঢাকার অবস্থান ১৩৭তম। যুক্তরাজ্যের ইকোনমিস্ট ইন্টেলিজেন্স ইউনিটের (ইআইইউ) বৈশ্বিক বসবাসযোগ্য প্রতিবেদনে এ তথ্য উঠে এসেছে।
শহরগুলোর স্থিতিশীলতা, স্বাস্থ্যসেবা, সংস্কৃতি ও পরিবেশ, শিক্ষা এবং অবকাঠামোসহ ৩০টি বিষয় বিবেচনায় নিয়ে পরিচালিত এক জরিপের ভিত্তিতে বাসযোগ্যতার এ তালিকা তৈরি করা হয়েছে।
জরিপে সবচেয়ে বাসযোগ্য শহর হিসেবে অস্ট্রেলিয়ার মেলবোর্ন নিজের অবস্থান ধরে রেখেছে।
তালিকায় বাসযোগ্য শহরের শীর্ষ ১০-এ রয়েছে অস্ট্রিয়ার রাজধানী ভিয়েনা (দ্বিতীয়), কানাডার ভ্যাংকুভার (তৃতীয়), টরন্টো (চতুর্থ) ও ক্যালগেরি (পঞ্চম), ষষ্ঠ ও সপ্তম স্থানে যথাক্রমে অস্ট্রেলিয়ার অ্যাডিলেড ও পার্থ, অষ্টম নিউজিল্যান্ডের রাজধানী অকল্যান্ড, নবম ফিনল্যান্ডের রাজধানী হেলসিংকি এবং দশম স্থানে রয়েছে জার্মানির হামবুর্গ।
তালিকার ১৪০তম শহর হলো সিরিয়ার রাজধানী দামেস্ক।
