
বিএনপির যুগ্ম মহাসচিব রুহুল কবির রিজভীকে রাজধানীর বাড্ডা থানায় পাঠানো হয়েছে। আজ শনিবার বিকেলের দিকে র‍্যাব-১-এর কার্যালয় থেকে তাঁকে বাড্ডা থানায় পাঠানো হয়।র‌্যাপিড অ্যাকশন ব্যাটালিয়নের (র‍্যাব) গণমাধ্যম শাখার উপপরিচালক মেজর রুম্মন মাহমুদ খান এ তথ্য জানান।রিজভী আটকবাড্ডা থানায় দায়িত্বরত কর্মকর্তা উপপরিদর্শক (এসআই) হুমায়ুন কবির বিকেল পৌনে পাঁচটার দিকে প্রথম আলোকে জানান, আধা ঘণ্টা আগে রুহুল কবির রিজভীকে বাড্ডা থানায় আনা হয়েছে। তবে তাঁর বিরুদ্ধে কোনো মামলা হয়েছে কি না, তা তিনি জানাতে পারেননি।এর আগে গতকাল শুক্রবার রাত পৌনে তিনটার দিকে রাজধানীর বারিধারার একটি বাসা থেকে রিজভীকে আটক করে র‌্যাব।৩ জানুয়ারি গভীর রাতে ‘অসুস্থ’ রিজভীকে বিএনপির নয়াপল্টনের কেন্দ্রীয় কার্যালয় থেকে অ্যাপোলো হাসপাতালে নিয়ে যায় গোয়েন্দা পুলিশ (ডিবি)। কয়েক দিন সেখানে তিনি পুলিশের নজরদারিতে ছিলেন। ৭ জানুয়ারি রাতের কোনো এক সময় ওই হাসপাতাল থেকে গোপনে সটকে পড়েন তিনি। এরপর রাজধানীর বিভিন্ন বাসা থেকে সংবাদ সম্মেলন ও বিবৃতি পাঠিয়ে বিভিন্ন বক্তব্য ও কর্মসূচি ঘোষণা করছিলেন বিএনপির এই নেতা।
