
শিক্ষার্থীদের বিজ্ঞানমনস্ক করে গড়ে তোলার প্রত্যয় সামনে রেখে গভর্নমেন্ট ল্যাবরেটরি স্কুল আয়োজিত দুই দিনব্যাপী আন্তশ্রেণি বিজ্ঞান মেলা ও অলিম্পিয়াড শেষ হয়েছে। গতকাল বুধবার প্রতিষ্ঠানটির এক সংবাদ বিজ্ঞপ্তিতে বলা হয়, মেলার দুই দিনেই বিদ্যালয় মিলনায়তনে বিজ্ঞানভিত্তিক নানা তথ্যচিত্র ও চলচ্চিত্র প্রদর্শনের ব্যবস্থা ছিল। মোট ৬০টি স্টলে বিদ্যালয়ের শিক্ষার্থীরা তাদের বিভিন্ন প্রকল্প প্রদর্শন করেছে। বিচারকার্য পরিচালনা করে মতিঝিল সরকারি উচ্চবিদ্যালয়ের শিক্ষার্থীরা। মেলার সমাপনী ও পুরস্কার বিতরণী অনুষ্ঠানে প্রধান অতিথি হিসেবে উপস্থিত ছিলেন ঢাকা সরকারি টিচার্স ট্রেনিং কলেজের অধ্যক্ষ স্বপন কুমার ঢালি। মঙ্গলবার মেলার উদ্বোধন করেন বিদ্যালয়ের প্রধান শিক্ষক আবদুল খালেক। বিজ্ঞপ্তি।
