
নড়াইলের লোহাগড়া উপজেলার মধুমতী নদীর কালনা ফেরিঘাটে পণ্যবোঝাই সাতটি ট্রাকসহ ফেরি ডুবির ঘটনায় দুদিনে মাত্র দুটি ট্রাক উদ্ধার করা সম্ভব হয়েছে৷ উদ্ধারকাজে ব্যবহৃত ক্রেন নষ্ট হয়ে যাওয়ায় ট্রাকের মালিক ও চালকেরা নিজ উদ্যোগে উদ্ধারকাজ চালিয়ে যাচ্ছেন৷এদিকে দুই দিন অতিবাহিত হলেও ফেিরডুবির ঘটনায় গতকাল শুক্রবার পর্যন্ত কোনো তদন্ত কমিটি গঠন করেনি সড়ক ও জনপথ (সওজ) বিভাগ৷দুটি ট্রাক উদ্ধারের বিষয়টি নিশ্চিত করে গোপালগঞ্জ সওজের উপসহকারী প্রকৌশলী জাকির আলম বলেন, ক্রেনটির একটু সমস্যা হওয়ায় কিছু সময়ের জন্য কাজ বন্ধ আছে৷নির্বাহী প্রকৌশলী সমীরণ রায় বলেন, মালামাল আনলোড না হওয়া পর্যন্ত সবগুলো ট্রাক উদ্ধার করা সম্ভব হচ্ছে না৷ বিশেষ করে রডবোঝাই ট্রাকটি আনলোড করতে একটু সময় লাগবে৷ অন্য ট্রাক থেকে মালামাল নামানোর কাজ চলছে৷নড়াইল-ঢাকা সড়কের মধুমতী নদীর কালনা ফেরিঘাটে গত বুধবার দিবাগত রাত তিনটার দিকে সাতটি যানবাহনসহ একটি ফেরি নদীতে ডুবে যায়৷ তবে ঘাটে বিকল্প ফেরি দিয়ে যানবাহন পারাপার অব্যাহত আছে৷
