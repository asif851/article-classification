
ফেনীর সোনাগাজী উপজেলার বিষ্ণুপুর গ্রামের বাসিন্দা জাহানারা বেগম (৫৬) গত শুক্রবার ঢাকায় ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি প্রথম আলোসহ বিভিন্ন দৈনিক পত্রিকার পরিবহন ঠিকাদারি প্রতিষ্ঠান শাহীন সংবাদপত্র পরিবহনের স্বত্বাধিকারী মীর হোসেন মোল্লার স্ত্রী। তিনি স্বামী, তিন ছেলে ও দুই মেয়ে রেখে গেছেন। গত রোববার বিষ্ণুপুর গ্রামে পারিবারিক কবরস্থানে লাশ দাফন করা হয়। 
