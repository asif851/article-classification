
ফরিদপুর শহরের জনতা ব্যাংকের মোড়ে গতকাল বিকেলে সমাবেশ করেছে বাংলাদেশের কমিউনিস্ট পার্টি (সিপিবি) ফরিদপুর জেলা শাখা। সমাবেশের প্রতিপাদ্য ছিল ‘দুই জোটের বাইরে মুক্তিযুদ্ধের চেতনায় বিকল্প গড়ে তোলো’। জেলা সিপিবির সভাপতি কানাইলাল গাঙ্গুলীর সভাপতিত্বে সভায় সিপিবির সভাপতিমণ্ডলীর সদস্য রফিকুজ্জামান, কেন্দ্রীয় কমিটির সদস্য রাগিব আহসান, জলি তালুকদারসহ স্থানীয় নেতারা বক্তব্য দেন। সমাবেশ শেষে একটি শোভাযাত্রা বের করা হয়। ফরিদপুর অফিস|
