
জ্ঞাত আয়বহির্ভূত সম্পদ অর্জনের অভিযোগ অনুসন্ধানের অংশ হিসেবে নরসিংদী-২ আসনের সংসদ সদস্য কামরুল আশরাফ খানকে তলব করেছে দুর্নীতি দমন কমিশন (দুদক)। ১১ এপ্রিল সকাল ১০টায় তাঁকে দুদক কার্যালয়ে হাজির হতে বলা হয়েছে।দুদকের উপপরিচালক (জনসংযোগ) প্রণব কুমার ভট্টাচার্য প্রথম আলোকে এ তথ্য জানিয়েছেন।দুদক সূত্র জানায়, কামরুল আশরাফ খানের বিরুদ্ধ অভিযোগটি অনুসন্ধান করছেন সংস্থার উপসহকারী পরিচালক একরামুর রেজা। আমদানি করা সার পরিবহনে অনিয়ম এবং গুদামে সার সরবরাহ না করে পাচারের মাধ্যমে ওই অর্থ হাতিয়ে নেওয়ার অভিযোগ রয়েছে সংসদ সদস্যের বিরুদ্ধে। তিনি বাংলাদেশ ফার্টিলাইজার অ্যাসোসিয়েশনের চেয়ারম্যান।
