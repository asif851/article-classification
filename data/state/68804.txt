
হাটে-বাজারে কিছু প্রচারককে (ক্যানভাসার) নিশ্চয়ই দেখেছেন; যারা সব রোগের জন্য এক ওষুধ দেন। লোকজন পরিবেষ্টিত একটি স্থানে বিক্রেতা একের পর এক রোগের নাম বলে সেসব ওষুধ বেচেন। সেই ওষুধের কার্যকারিতা নিয়ে আপনার মনে সন্দেহ থাকলেও অ্যাপল সিডার ভিনেগারের ওপর আস্থা রাখতেই পারেন। এই তরলটি আপনাকে নানা ধরনের স্বাস্থ্যসেবা দিতে পারে। বলা চলে হাজার সমস্যার এক দাওয়াই এই অ্যাপল সিডার ভিনেগার।
বদহজমের সমস্যা আছে? এক গ্লাস কুসুম গরম পানির সঙ্গে এক চা-চামচ মধু ও এক চা-চামচ অ্যাপল সিডার ভিনেগার মিশিয়ে নিন। এবার মূল খাওয়া শুরু করার আগে চুমুক দিন গ্লাসে। ব্যাস পালিয়ে যাবে বদহজম। ঠান্ডা লেগে আপনার নাক বন্ধ হয়ে গেলে মাথায় রাখুন অ্যাপল সিডার ভিনেগারের কথা। এক গ্লাস পানিতে এক চা-চামচ ভিনেগার মিশিয়ে পান করুন। ঠান্ডার সমস্যা থেকে মুক্তি পাবেন।
ওজন কমানোতেও অ্যাপল সিডার ভিনেগারের তুলনা নেই। খুশকি থেকেও মুক্তি দেবে এই তরল। ক্লান্তি কাটিয়ে শরীরকে চাঙা করতেও ভালো ড্রিংকস অ্যাপল সিডার ভিনেগার। এতে থাকা এনজাইম ও পটাশিয়াম শরীরে গিয়ে ক্লান্তি কাটিয়ে চনমনে করে তোলে। সূত্র: রিডার্স ডাইজেস্ট
