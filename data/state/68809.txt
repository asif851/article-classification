
ভারতীয় সীমান্তরক্ষী বাহিনীর (বিএসএফ) নির্যাতনের শিকার বাংলাদেশি রাখাল শেখ জাকির হোসেন (৩০) গতকাল বুধবার সকাল ১০টায় মারা গেছেন। খুলনা মেডিকেল কলেজ হাসপাতালে ১২ দিন ধরে তাঁর চিকিৎসা চলছিল। তিনি সদর উপজেলার লাবসা গ্রামের শেখ নাসির হোসেনের ছেলে। গত ১২ ফেব্রুয়ারি ভারত থেকে গরু নিয়ে ফেরার পথে ঘোজাডাঙ্গা বিএসএফ ক্যাম্পের সদস্যরা তাঁকে নির্যাতন করে। এতে তাঁর শরীর থেঁতলে যায় ও ডান হাত-পা ভেঙে যায়। ১৩ ফেব্রুয়ারি তাঁকে লক্ষ্মীদাড়ী সীমান্তে শূন্য রেখার পাশে রেখে যায়। 
