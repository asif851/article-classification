
কক্সবাজারের টেকনাফ উপজেলার সাবরাং ইউনিয়নের হারিয়াখালী এলাকা থেকে মানবপাচারকারী সন্দেহে আবদুস সামাদ ও আবদুল হামিদ নামের দুই ভাইকে গ্রেপ্তার করেছে পুলিশ। আজ বৃহস্পতিবার ভোররাত তিনটার দিকে তাঁদের গ্রেপ্তার করা হয়।
টেকনাফ মডেল থানার ভারপ্রাপ্ত কর্মকর্তা (ওসি) মো. আতাউর রহমান খন্দকার প্রথম আলোকে বলেন, আজ ভোররাতে থানা-পুলিশের একটি দল হারিয়াখালী গ্রামে অভিযান চালায়। এ সময় তাঁদের দুজনকে গ্রেপ্তার করা হয়। তাঁদের বিরুদ্ধে থানায় মামলা আছে।
