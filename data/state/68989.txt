
আলোকচিত্রী এম এ তাহেরের বোটস অব বাংলাদেশ বইয়ের প্রকাশনা অনুষ্ঠান হলো গতকাল বৃহস্পতিবার বিকেলে গুলশানের ইন্দিরা গান্ধী সাংস্কৃতিক কেন্দ্রে। ভারতীয় হাইকমিশনের উদ্যোগে আয়োজিত এই অনুষ্ঠানে উপস্থিত ছিলেন ঢাকায় ভারপ্রাপ্ত ভারতীয় হাইকমিশনার সন্দীপ চক্রবর্তী, শিল্পী শাহাবুদ্দিন আহমেদ ও গ্রিন ডেলটা ইনস্যুরেন্সের উপদেষ্টা নাসির এ চৌধুরী। ভারতীয় হাইকমিশন বইটি প্রকাশে সহায়তা করেছে। এম এ তাহের দীর্ঘদিন ধরে দেশের বিভিন্ন ধরনের নৌকা ও মাঝিদের জীবনযাত্রার আলোকচিত্র গ্রহণ করেছেন। সেই আলোকচিত্র নিয়েই বইটি প্রকাশ করা হয়েছে। বিজ্ঞপ্তি|
