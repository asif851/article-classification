
‘একতরফা নির্বাচন’ প্রতিহত করতে ও নির্দলীয় সরকারের দাবিতে চলমান আন্দোলন জোরদার করতে ভোটকেন্দ্রভিত্তিক সংগ্রাম কমিটি গঠনের কাজ শুরু করেছে বিএনপি।বিএনপির কেন্দ্রীয় কার্যালয় থেকে গতকাল মঙ্গলবার যুগ্ম মহাসচিব রুহুল কবির রিজভীর সই করা চিঠি দলের জেলা সভাপতি ও সাধারণ সম্পাদক বরাবর পাঠানো হয়েছে।রুহুল কবির রিজভী জানান, খালেদা জিয়ার নির্দেশ অনুযায়ী সংগ্রাম কমিটি গঠনের জন্য চিঠি পাঠানো শুরু হয়েছে।বিএনপির চেয়ারপারসন খালেদা জিয়া গত শনিবার সিলেটের জনসভায় একতরফা নির্বাচন প্রতিহত করতে ভোটকেন্দ্রভিত্তিক সংগ্রাম কমিটি গঠনের নির্দেশ দিয়েছিলেন। এর তিন দিন পর কমিটি গঠন প্রক্রিয়া শুরু হলো।
 
