
নীলফামারীর ডিমলা উপজেলা জামায়াতের আমির ও ডিমলা নিজপাড়া ফাজিল মাদ্রাসার অধ্যক্ষ আবদুস সাত্তারকে (৫০) গ্রেপ্তার করেছে পুলিশ। গত বছরের ৫ জানুয়ারি সংসদ নির্বাচনে সহিংসতা ও নাশকতার অভিযোগে দায়ের হওয়া মামলায় গত সোমবার রাত সাড়ে নয়টার দিকে উপজেলা শহরে অবস্থিত দলীয় কার্যালয় থেকে পুলিশ সাত্তারকে গ্রেপ্তার করে।ডিমলা থানার উপপরিদর্শক (এসআই) আবদুল লতিফ বলেন, সাত্তারের বিরুদ্ধে ৫ জানুয়ারি সংসদ নির্বাচনের দিন ও আগের রাতে ভোটকেন্দ্রে হামলা, ভাঙচুর এবং অগ্নিসংযোগসহ নাশকতার মামলা রয়েছে। গতকাল দুপুরে আদালতের মাধ্যমে তাঁকে কারাগারে পাঠানো হয়েছে।
