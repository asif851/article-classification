
গোপালগঞ্জে বাজারে আগুনে পুড়ে গেছে পাটের গুদামসহ পাঁচটি ব্যবসাপ্রতিষ্ঠান। গত শুক্রবার দিবাগত রাত দুইটার দিকে কাশিয়ানী উপজেলার মহেশপুর ইউনিয়নের পদ্মবিলা বাজারে অগ্নিকাণ্ডের এ ঘটনা ঘটে। পরে মুকসুদপুর থেকে ফায়ার সার্ভিসের একটি ইউনিট গিয়ে দেড় ঘণ্টার চেষ্টায় আগুন নিয়ন্ত্রণে আনে। বৈদ্যুতিক শর্টসার্কিট থেকে এ আগুনের সূত্রপাত বলে দমকল বাহিনী সূত্রে জানা গেছে। ক্ষতিগ্রস্ত তিন ব্যবসায়ী জানান, মুদি ব্যবসায়ী হেমায়েত শেখের দোকান থেকে এ অগ্নিকাণ্ডের সূত্রপাত। পরে আশপাশের দোকানগুলোতে আগুন ছড়িয়ে পড়ে। আগুনে ওই পাঁচটি ব্যবসাপ্রতিষ্ঠানের আনুমানিক পাঁচ লাখ টাকার ক্ষতি হয়েছে। ফরিদপুর অফিস|
