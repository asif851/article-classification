
দিনাজপুরে নাশকতামূলক কর্মকাণ্ডের অভিযোগে কোতোয়ালি থানায় দায়ের করা দ্রুত বিচার আইনের মামলার পলাতক আসামি ১২ জামায়াত-শিবির নেতা-কর্মীকে গ্রেপ্তার করে জেলহাজতে পাঠিয়েছে পুলিশ।কোতোয়ালি থানার ভারপ্রাপ্ত কর্মকর্তা আবদুল কাদের জিলানী জানান, বৃহস্পতিবার মধ্যরাত থেকে শুক্রবার সকাল পর্যন্ত পুলিশ দিনাজপুরের কোতোয়ালি, ফুলবাড়ী, বিরল ও খানসামা উপজেলার বিভিন্ন স্থানে অভিযান চালিয়ে তাঁদের গ্রেপ্তার করা হয়েছে।গ্রেপ্তার করা ব্যক্তিরা হচ্ছেন আবু আলিফ, আলাউদ্দীন ইলিয়াস হোসেন, আরমান হোসেন, নুরুজ্জামান, সেলিম আহমেদ, মিজানুর রহমান, আবদুল গফ্ফার ও আবদুল মান্নান, আবদুর রশিদ , মতিউর রহমান এবং সাজেদুর রহমান ও সরাফত। শুক্রবার বিকেলে সদর বিচারিক হাকিম আদালতে আসামিদের হাজির করা হলে বিচারক তাঁদের জেলহাজতে প্রেরণ করেন।
