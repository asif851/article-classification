
জাতীয় সংসদের বিরোধীদলীয় নেতা রওশন এরশাদ বলেছেন, ‘দলের বিভক্তির কারণে অনেক কর্মী বুঝতে পারেন না, কোথায় যাবেন। ফলে লাখ লাখ কর্মী বিভক্ত হয়েছেন। আমরা আর বিভক্তি চাই না। এক পার্টি দেখতে চাই। আমি উদাত্ত আহ্বান জানাব, আসুন আমরা মিলেমিশে কাজ করি।’আজ বৃহস্পতিবার রাজধানীর সোহরাওয়ার্দী উদ্যানে জাতীয় পার্টির মহাসমাবেশে রওশন এরশাদ দলের নেতা-কর্মীদের প্রতি এ আহ্বান জানান।জাতীয় পার্টির সভাপতিমণ্ডলীর সদস্য রওশন আরও বলেন, ‘মানুষের ভুল-ত্রুটি থাকতে পারে, তা শুধরে আমাদের কাজ করতে হবে।’ তিনি বলেন, লক্ষ্য-উদ্দেশ্য বাস্তবায়নে বাস্তবভিত্তিক পরিকল্পনা করতে হবে। নতুন প্ল্যাটফর্ম তৈরি করতে হবে। নতুন প্রজন্মকে সামনে নিয়ে আসতে হবে।জাতীয় পার্টির মহাসমাবেশ শুরুদলছুট নেতাদের দলে ফিরে আসার আহ্বান জানিয়ে তিনি বলেন, ‘আমাদের চেয়ারম্যান যখন কারাগারে ছিলেন, তখন তাঁরা (দলছুট নেতারা) তাঁর (এরশাদ) মুক্তির জন্য অনেক কষ্ট করেছেন। এর মধ্যে অনেকে বেঁচে নেই, আবার অনেকে আছেন কিন্তু দলে নেই। আমি তাঁদের আবার দলে ফিরে আসার আহ্বান জানাচ্ছি।’ এ সময় তিনি আনোয়ার হোসেন মঞ্জু, মওদুদ আহমদসহ বেশ কয়েকজন নেতার নাম উল্লেখ করেন। এ ছাড়া হিন্দু, বৌদ্ধ, খ্রিষ্টানসহ সব সম্প্রদায়ের মানুষকে জাতীয় পার্টিতে যোগদানের আহ্বান জানান রওশন।রওশন এরশাদ বলেন, ‘রাজনৈতিক দলের ঐক্য ও লক্ষ্য থাকে। জাতীয় পার্টি অনেক ভালো কাজ করেছে। তার পরও ২৪ বছর ক্ষমতার বাইরে। তাই আমাদের কী সমস্যা, সেগুলো চিহ্নিত করে সমাধানের চেষ্টা করতে হবে।’ তিনি বলেন, ‘প্রতিটি দল ক্ষমতায় যেতে চায়। কিন্তু প্রতিটি নির্বাচনে আমাদের দলে বিভক্তি এসেছে। ৯১-এ জাতীয় নির্বাচনের সময় আমরা জেলে ছিলাম। ৯৬-এ আমাদের পার্টির চেয়ারম্যান জেলে ছিলেন। ২০১৪ সালে চেয়ারম্যানের নির্দেশে আমি নির্বাচন করেছিলাম।’
