
চট্টগ্রাম নগরে মাঠ থেকেও নেই। গুরুত্বপূর্ণ খেলার মাঠগুলো বছরের একটি সময়জুড়ে ব্যস্ত থাকে। মাঠে বসে মৌসুমি বাজার ও মেলা। কোনো কোনো মাঠ এখন যানবাহনের টার্মিনাল। বেশ কয়েকটি মাঠ বিভিন্ন বিদ্যালয়ের অধীনে থাকা সত্ত্বেও সেগুলোর অধিকাংশই খেলাধুলা করার অনুপযোগী। এ কারণে বর্তমানে চট্টগ্রাম শহরে খেলার মতো মাঠ বলতে গেলে নেই। মাঠগুলো খেলার অনুপযোগী হওয়ায় নগরের শিশু-কিশোরেরা খেলাধুলা থেকে বঞ্চিত হচ্ছে। চট্টগ্রাম নগর ঘুরে বেহাল মাঠগুলোর ছবি গত সপ্তাহে তোলা।





