
কুষ্টিয়ায় আপত্তিকর ভিডিও ছড়ানোর অভিযোগে আওয়ামী লীগের সদ্যবহিষ্কৃত নেতাসহ মামলার আসামিদের গ্রেপ্তারের দাবিতে মহাসড়কে মানববন্ধন করা হয়েছে। গতকাল রোববার দুপুরে কুষ্টিয়া-ঈশ্বরদী মহাসড়কে কুষ্টিয়া শহরতলির বারখাদা আদর্শ মাধ্যমিক বিদ্যালয়ের সামনে এলাকাবাসী এ মানববন্ধন করেন। এ সময় কুষ্টিয়া শহর আওয়ামী লীগের বহিষ্কৃত সাধারণ সম্পাদক মোমিনুর রহমান ওরফে মোমিজ ও তাঁর সহযোগী যুবলীগের নেতা এস এম বিদ্যুতের গ্রেপ্তার ও বিচার দাবি করা হয়।
