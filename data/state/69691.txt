
দিনাজপুরের বিরামপুর পৌর শহরের মামুদপুর মহল্লায় ১০০ গ্রাহককে তাৎক্ষণিক বিদ্যুৎ-সংযোগ দিয়েছে দিনাজপুর পল্লী বিদ্যুৎ সমিতি-২। গতকাল রোববার সকালে মাহমুদপুর ঈদগাহ মাঠে তাৎক্ষণিক বিদ্যুৎ-সংযোগ কার্যক্রমে উপস্থিত ছিলেন পৌর মেয়র লিয়াকত আলী, দিনাজপুর পল্লী বিদ্যুৎ সমিতি-২-এর মহাব্যবস্থাপক মো. আবদুর রাজ্জাক প্রমুখ। দিনাজপুর পল্লী বিদ্যুৎ সমিতি-২-এর সহকারী মহাব্যবস্থাপক (সদস্য সেবা) রফিকুল ইসলাম বলেন, তাৎক্ষণিক বিদ্যুৎ-সংযোগ সেবাটি দিনাজপুর পল্লী বিদ্যুৎ সমিতি-২-এর উদ্ভাবনী কার্যক্রম। এ কার্যক্রমে বিদ্যুৎ-সংযোগ প্রত্যাশী যেকোনো ব্যক্তি আবেদনের মাধ্যমে ৬৫০ টাকা জমা দিয়ে তাৎক্ষণিক বিদ্যুৎ-সংযোগ পাবেন। দালাল প্রতিরোধ ও হয়রানি বন্ধে এ কার্যক্রম পরিচালিত হচ্ছে। 
