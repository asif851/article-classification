
মেজর জেনারেল মঞ্জুর হত্যা মামলার রায় আগামী ১০ ফেব্রুয়ারি ঘোষণা করা হবে। ঢাকার প্রথম অতিরিক্ত জেলা ও দায়রা জজ হোসনে আরা আকতার আজ বুধবার রায় ঘোষণার এই তারিখ ধার্য করেন।
ঢাকার কেন্দ্রীয় কারাগারের পাশে স্থাপিত অস্থায়ী এজলাসে এ মামলার বিচারকাজ চলছে। এ মামলার অন্যতম আসামি সাবেক রাষ্ট্রপতি হুসেইন মুহম্মদ এরশাদ আদালতে হাজির ছিলেন।
১৯৮১ সালের ১ জুন চট্টগ্রাম সেনানিবাসে নিহত হন জেনারেল মঞ্জুর। ১৯৯৫ সালে জেনারেল মঞ্জুরের বড় ভাই আবুল মনসুর আহমেদ চট্টগ্রামের পাঁচলাইশ থানায় হত্যা মামলা করেন। ওই বছরই মামলাটির অভিযোগপত্র দেয় পুলিশ।
