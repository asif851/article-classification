
মৌলভীবাজারের রাজনগরের উত্তরভাগ ইউনিয়নের কান্দিগাঁও গ্রামে আগুন লেগে টিনের তৈরি সাতটি ঘর পুড়ে গেছে। গতকাল শুক্রবার দুপুরে এই অগ্নিকাণ্ড ঘটে। আগুনে প্রায় ১০ লাখ টাকার ক্ষয়ক্ষতি হয়েছে। ফায়ার সার্ভিস ও স্থানীয় সূত্র জানায়, কান্দিগাঁও গ্রামের নাজিম মিয়ার বাড়ির একটি ঘরে প্রথমে আগুন লাগে। আগুন দ্রুত ছড়িয়ে পড়ে একই পরিবারের সদস্য ফয়সল মিয়া, সেলিম মিয়া, রজব উদ্দিন, সুকমান মিয়া ও রেনু বেগমের পাশাপাশি সাতটি টিনের ঘর পুড়ে যায়।
 
