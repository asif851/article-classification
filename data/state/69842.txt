
নড়াইলের লোহাগড়ায় ৩৮ জন দুস্থ নারীর মধ্যে ছাগল বিতরণ করেছে উপজেলা দুস্থ মহিলা পুনর্বাসন কেন্দ্র। গত বুধবার সন্ধ্যায় উপজেলা সদরের আর এল পাশা সরকারি প্রাথমিক বিদ্যালয়ে ওই বিতরণ অনুষ্ঠান হয়। এতে সভাপতিত্ব করেন বিদ্যালয়ের সাবেক প্রধান শিক্ষক আবদুল ওয়াদুদ মোল্লা। প্রধান অতিথি ছিলেন ইউএনও মো. সেলিম রেজা। অন্যান্যের মধ্যে বক্তব্য দেন ওই সংগঠনের নির্বাহী পরিচালক রোকেয়া বেগম, উপজেলা প্রাণিসম্পদ কর্মকর্তা কাজী মোস্তাইনবিল্লাহ, যুব উন্নয়ন কর্মকর্তা শেখ হেলালউদ্দীন, প্রধান শিক্ষক মো. সাহিদুল ইসলাম প্রমুখ।
