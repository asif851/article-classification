
বরিশালে অভ্যন্তরীণ নৌপরিবহন কর্তৃপক্ষ (বিআইডব্লিউটিএ) এবং নৌ-নিরাপত্তা বিভাগ অভিযান পরিচালনা করে। এ সময় বরিশাল-ভোলা, পাতারহাট, বাহেরচরসহ বেশ কটি নৌপথের ছোট লঞ্চ পরিদর্শন করা হয়। চালক না থাকায় এমভি আল-আফসা নামে একটি লঞ্চের যাত্রা স্থগিত করা হয়। গতকাল সোমবার দুপুর ১২টা থেকে দুই ঘণ্টার ওই অভিযানে সাতটি লঞ্চকে সতর্ক করা হয়। বরিশাল বিআইডব্লিউটিএর উপপরিচালক (বন্দর ও পরিবহন) মো. শহীদ উল্যাহ জানান, বরিশালের সঙ্গে অভ্যন্তরীণ ১৫টি পথে ছোট-বড় ৩৮টি লঞ্চ চলাচল করছে। নৌ-দুর্ঘটনারোধে লঞ্চের চালক, সারেং, বয়া, নিয়ন্ত্রণবাতি ঠিক আছে কি না, সেগুলো যাচাই করতে অভিযান চালানো হয়। 
