
চট্টগ্রাম নগরের হাজারি গলির স্বর্ণের দোকানের কর্মচারী প্রিয়ম আচার্য (২২) হত্যার ঘটনায় দুই ব্যক্তিকে গ্রেপ্তার করেছে পুলিশ। প্রিয়মকে গত শুক্রবার গভীর রাতে পিটিয়ে হত্যা করা হয় বলে অভিযোগ রয়েছে। এ ঘটনায় নগরের কোতোয়ালি থানায় হত্যা মামলা হয়। হত্যার ঘটনায় জড়িত সন্দেহে পুলিশ গতকাল রোববার ওই দুজনকে গ্রেপ্তার করে। তাঁরা হলেন শুভ মজুমদার ও ছোটন মল্লিক। তাঁদের নগরের কৈবল্যধাম এলাকা থেকে গ্রেপ্তার করা হয় বলে কোতোয়ালি থানা সূত্রে জানা গেছে। নিজস্ব প্রতিবেদক, চট্টগ্রাম।
