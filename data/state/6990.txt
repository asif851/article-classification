
বিএনপির চেয়ারপারসন খালেদা জিয়ার উপদেষ্টা শামসুজ্জামান দুদু কাশিমপুর কারাগার থেকে মুক্তি পেয়েছেন। আজ শুক্রবার দুপুর সোয়া ১২টার দিকে তিনি মুক্তি পান।গাজীপুরের কাশিমপুর কারাগার-২ এর কারাধ্যক্ষ নাসির আহমেদ বলেন, মুক্ত হওয়ার পর তিনি ঢাকার দিকে রওনা হয়েছেন।বিএনপি চেয়ারপারসনের প্রেস উইংয়ের কর্মকর্তা শায়রুল কবির খান তাঁর মুক্তি পাওয়ার তথ্যের সত্যতা নিশ্চিত করেছেন।গতকাল নাশকতার চার মামলায় শামসুজ্জামান দুদুকে দেওয়া হাইকোর্টের জামিন বহাল রাখেন সুপ্রিম কোর্টের আপিল বিভাগ।গত ৭ জুলাই হাইকোর্টের একটি বেঞ্চ নাশকতার সাত মামলায় বিএনপির চেয়ারপারসনের উপদেষ্টা শামসুজ্জামান দুদুকে অন্তর্বর্তী জামিন দেন। ওই জামিন স্থগিত চেয়ে রাষ্ট্রপক্ষ আবেদন করলে চেম্বার আদালত তা শুনানির জন্য আপিল বিভাগের নিয়মিত বেঞ্চে পাঠান। গতকাল বৃহস্পতিবার আপিল বিভাগের কার্যতালিকায় রুহুল কবির রিজভীর আটটি ও শামসুজ্জামান দুদুর চারটি আবেদন শুনানির জন্য আসে।
