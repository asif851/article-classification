
ময়মনসিংহের ত্রিশাল উপজেলায় ট্রাকের চাপায় দশম শ্রেণির দুই ছাত্রী নিহত হয়েছে। গতকাল শুক্রবার এই ঘটনা ঘটে।নিহত দুই ছাত্রী হচ্ছে ত্রিশাল পৌর শহরের নওধার এলাকার নেয়ামত আলীর রিপা আক্তার (১৪) ও কোনাবাড়ি গ্রামের দেলোয়ার হোসাইনের মেয়ে নাদিয়া বিনতে হোসাইন (১৫)। তারা স্থানীয় একটি মাদ্রাসার ছাত্রী।পুলিশ ও স্থানীয় সূত্রে জানা যায়, গতকাল সকাল ১০টার দিকে রিপা, নাদিয়াসহ চারজন শিক্ষার্থী প্রাইভেট পড়ার জন্য ত্রিশাল পৌর শহরের দরিরামপুর এলাকায় যাচ্ছিল। পথে ঢাকা-ময়মনসিংহ মহাসড়কের লেকের পাড় এলাকা পার হওয়ার সময় একটি ট্রাক তাদের চাপা দিলে চারজন আহত হয়। স্থানীয় লোকজন তাদের উদ্ধার করে প্রথমে ত্রিশাল উপজেলা স্বাস্থ্য কমপ্লেক্স নিয়ে যায়। সেখান থেকে আশঙ্কাজনক অবস্থায় ময়মনসিংহ মেডিকেল কলেজ হাসপাতালে ভর্তি করা হলে দুপুর ১২টার দিকে প্রথমে রিপা ও পরে নাদিয়ার মৃত্যু হয়। আহত দুই শিক্ষার্থী ত্রিশাল উপজেলা স্বাস্থ্য কমপ্লেক্স থেকে প্রাথমিক চিকিৎসা নিয়ে বাড়ি চলে গেছে।ত্রিশাল থানার এএসআই রুপন বলেন, ‘আমরা স্বাস্থ্য কমপ্লেক্স বা স্থানীয় সূত্রে আহতদের পরিচয় পাইনি। ট্রাকটিকে আটক করা হলেও চালক পালিয়ে গেছেন।
