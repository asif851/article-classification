
দেশের বিভিন্ন রাষ্ট্রায়ত্ত ব্যাংকে ১ হাজার ৬৬৩ কর্মকর্তা নেওয়া হবে। বাংলাদেশ ব্যাংকের একটি সূত্র এ বিষয়টি নিশ্চিত করেছে। ব্যাংকার্স সিলেকশন কমিটি (বিএসসি) বলছে, আজ বুধবার থেকে এই বিজ্ঞপ্তি বাংলাদেশ ব্যাংকের ওয়েবসাইটে পাওয়া যাচ্ছে।
এ বিষয়ে জানতে চাইলে বাংলাদেশ ব্যাংকের মহাব্যবস্থাপক ও ব্যাংকার্স সিলেকশন কমিটির (বিএসসি) প্রধান মোশাররফ হোসেন খান প্রথম আলোকে বলেন, সিদ্ধান্ত অনুসারে সোনালী ব্যাংক লিমিটেডে ৫২৭ জন, জনতা ব্যাংক লিমিটেডে ১৬১ জন, রূপালী ব্যাংক লিমিটেডে ২৮৩ জন, বাংলাদেশ ডেভেলপমেন্ট ব্যাংক লিমিটেডে ৩৯ জন, বাংলাদেশ কৃষি ব্যাংকে ৩৫১ জন, রাজশাহী কৃষি উন্নয়ন ব্যাংকে ২৩১ জন, বাংলাদেশ হাউস বিল্ডিং ফাইন্যান্স করপোরেশনে একজন ও ইনভেস্টমেন্ট করপোরেশন অব বাংলাদেশে (আইসিবি) ৭০ জনসহ মোট ১ হাজার ৬৬৩ জন নিয়োগ করা হবে। তবে প্রয়োজনে এটি কম বা বেশি হতে পারে। জাতীয় বেতন স্কেল ২০১৫–এর টাকা ২২০০০-২৩১০০-২৪২৬০.৪৮১২০-৫০৫৩০-৫৩০৬০ স্কেলসহ নিয়মানুযায়ী প্রদেয় অন্যান্য সুবিধা পাওয়া যাবে।
আগ্রহী প্রার্থীদের বয়স ১ আগস্ট ২০১৭ তারিখে মুক্তিযোদ্ধার সন্তান এবং প্রতিবন্ধী প্রার্থী ব্যতীত অন্যদের ক্ষেত্রে সর্বোচ্চ ৩০ বছর। মুক্তিযোদ্ধার সন্তান এবং প্রতিবন্ধী প্রার্থীদের ক্ষেত্রে সর্বোচ্চ ৩২ বছর। আগ্রহী প্রার্থীদের ১৭ সেপ্টেম্বর ২০১৭ তারিখ পর্যন্ত শুধু বাংলাদেশ ব্যাংকের ওয়েবসাইটের মাধ্যমে আবেদন করতে হবে। 
