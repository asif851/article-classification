
রপ্তানি প্রক্রিয়াকরণ এলাকায় (ইপিজেড) ট্রেড ইউনিয়নের পরিবর্তে শ্রমিক কল্যাণ সমিতি গঠন করার খসড়া আইন মন্ত্রিসভায় অনুমোদিত হওয়ায় দুঃখ প্রকাশ করেছে শ্রমিক-কর্মচারী ঐক্য পরিষদ। সংগঠনটি বলছে, ট্রেড ইউনিয়ন আর শ্রমিক কল্যাণ সমিতি এক নয়। তারা আগে থেকেই ইপিজেডে শ্রম আইন-২০০৬ প্রযোজ্য করার দাবি করছে। তারা বলছে, এই আইন না দেওয়ার অর্থ ওই সব শ্রমিককে দেশের শ্রম আইন ও শাসনতন্ত্রে প্রদত্ত সংগঠিত হওয়ার অধিকার থেকে বঞ্চিত করা। সংগঠনটি আরও বলছে, বিদেশি চাপে শ্রম অধিকারের নামে কল্যাণ সমিতি দেওয়া হচ্ছে শাক দিয়ে মাছ ঢাকার শামিল। শ্রম আইন অনুযায়ী, সরকারি-বেসরকারি প্রতিষ্ঠানে যতটুকু ট্রেড ইউনিয়ন অধিকার নিশ্চিত করা হয়েছে, একইভাবে ইপিজেড এলাকায়ও ট্রেড ইউনিয়ন অধিকার নিশ্চিত করার জোর দাবি জানায় সংগঠনটি। বিজ্ঞপ্তি।
