
প্রয়াত চলচ্চিত্র নির্মাতা তারেক মাসুদের ৫৭তম জন্মদিন উপলক্ষে আজ শুক্রবার কবি সম্মেলনের আয়োজন করা হয়েছে। ফরিদপুরের ভাঙ্গা থেকে প্রকাশিত সাহিত্যবিষয়ক পত্রিকা মাদুলীর উদ্যোগে এর আয়োজন করা হয়েছে।আয়োজকেরা জানান, ৬ ডিসেম্বর তারেক মাসুদের জন্মদিন হলেও এক দিন আগে তা পালন করা হচ্ছে। এ উপলক্ষে আজ বেলা তিনটায় ভাঙ্গা উপজেলা পরিষদের মিলনায়তনে কবি সম্মেলনের আয়োজন করা হয়েছে। কবি সম্মেলনের আগে তারেক মাসুদের গ্রামের বাড়ি ভাঙ্গার নূরপুরে তাঁর সমাধিতে পুষ্পস্তবক অর্পণ করা হবে। পরে মিলনায়তনে আলোচনা সভা শেষে তারেক মাসুদ নির্মিত চলচ্চিত্র রানওয়ে প্রদর্শিত হবে। সন্ধ্যায় শুরু হবে কবিতা পাঠ।১৯৫৭ সালের ৬ ডিসেম্বর ভাঙ্গার নূরপুর গ্রামের এক সম্ভ্রান্ত পরিবারে জন্মগ্রহণ করেন তারেক মাসুদ। ২০১১ সালের ১৩ আগস্ট মানিকগেঞ্জ সড়ক দুর্ঘটনায় তিনি প্রাণ হারান।
