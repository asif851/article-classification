
চট্টগ্রামের বোয়ালখালীর রাহে ভান্ডার দরবার শরিফের উদ্যোগে গতকাল সোমবার ঢাকায় জাতীয় প্রেসক্লাব মিলনায়তনে ‘মহাত্মা সম্মেলনে’র আয়োজন করা হয়। এ উপলক্ষে রক্তদান কর্মসূচি, রাহে ভান্ডার এনোবল অ্যাওয়ার্ড প্রদান ও আলোচনা সভা হয়। অনুষ্ঠানে সভাপতিত্ব করেন সম্মেলনের উদ্যোক্তা ছৈয়দ জাফর ছাদেক শাহ (মা.)। এতে প্রধান অতিথি ছিলেন চট্টগ্রামের মাইজভান্ডার দরবার শরিফের সাজ্জাদানশীন সৈয়দ আবু জাফর শাহ। সম্মেলনে ১০ গুণীজনকে নিজ নিজ ক্ষেত্রে অবদানের জন্য সম্মাননা দেওয়া হয়। তাঁদের মধ্যে রয়েছেন চট্টগ্রামের প্রিমিয়ার বিশ্ববিদ্যালয়ের উপাচার্য অনুপম সেন, অভিনেতা রাইসুল ইসলাম আসাদ, তথ্য ও প্রযুক্তিবিদ মোস্তাফা জব্বার, সিডিএর চেয়ারম্যান আবদুচ ছালাম প্রমুখ। বিজ্ঞপ্তি।
