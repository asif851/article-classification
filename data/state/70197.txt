
বিপুল উৎসাহ ও উদ্দীপনার মধ্য দিয়ে আজ শুক্রবার প্রথম আলো বন্ধুসভার বন্ধুদের রংপুর অঞ্চলের দিনব্যাপী বন্ধু উৎসব অনুষ্ঠিত হয়েছে।সকাল নয়টার দিকে রংপুরের মিঠাপুকুরের পায়রাবন্দে বেগম রোকেয়া অডিটোরিয়ামে এ উত্সবের উদ্বোধন করেন বেগম রোকেয়ার ভাতিজি রঞ্জিনা সাবের। প্রথম আলো রংপুর অফিস ও বেগম রোকেয়া বিশ্ববিদ্যালয়ের আয়োজনে এই উৎসব  অনুষ্ঠিত হয়। বেগম রোকেয়ার জন্মস্থান রংপুরের পায়রাবন্দে ‘ও আমার দেশের মাটি’ স্লোগান নিয়ে দিনব্যাপী চলে এই বন্ধু উৎসব  উত্সবে সহযোগিতা ও পৃষ্ঠপোষকতা করে ড্যাফোডিল ইউনিভার্সিটি ও ওয়ালটন।
রংপুর অঞ্চলের এই বন্ধু উৎসবে পঞ্চগড়, ঠাকুরগাঁও, দিনাজপুর, নীলফামারী, রংপুর, লালমনিরহাট, কুড়িগ্রাম, গাইবান্ধা, পীরগঞ্জ, সৈয়দপুর, বিরামপুর, সরকারি বেগম রোকেয়া কলেজ, বেগম রোকেয়া বিশ্ববিদ্যালয়, পাটগ্রাম, দুপচাঁচিয়া ও বগুড়াসহ ১৮টি বন্ধুসভার চার শতাধিক বন্ধু অংশ নেন।
