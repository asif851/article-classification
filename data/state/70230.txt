
চুরি প্রতিরোধের দাবিতে গতকাল বৃহস্পতিবার ব্রাহ্মণবাড়িয়া জেলা প্রশাসকের (ডিসি) কার্যালয় ঘেরাও করেছেন এলাকাবাসী।দুপুরে ঘেরাও কর্মসূচিতে পৌর এলাকার ভাদুঘর গ্রামের মানুষ অংশ নেন। এ সময় কৃষকেরা চুরি প্রতিরোধে ব্যবস্থা গ্রহণের দাবি জানিয়ে মিছিল করেন ও বিভিন্ন স্লোগান দেন।কৃষকেরা অভিযোগ করেন, প্রায় প্রতিদিনই ভাদুঘরসহ আশপাশের মাশাউড়া, টেকেরখলা, দেওদিনা ও ছাইরদাইরা গ্রামের বিল থেকে পানি সেচের পাম্প কৃষি সরঞ্জাম চুরি হচ্ছে। বাড়ি থেকে কৃষকের হালের বলদ, গাভি চুরি হচ্ছে।
 
