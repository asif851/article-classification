
মাত্র দেড় হাজার টাকা ভাড়ায় ঢাকা থেকে চট্টগ্রাম ও সিলেটে বিমানে করে যাওয়া যাবে। এ সুযোগ থাকবে ৩১ ডিসেম্বর পর্যন্ত।
বিমানের মহাব্যবস্থাপক (জনসংযোগ) শাকিল মেরাজ জানান, পর্যটন মৌসুমে আকাশপথে ভ্রমণ আরও সাশ্রয়ী এবং স্বাচ্ছন্দ্যময় করে তুলতে এই সুবিধা দেওয়া হচ্ছে। যাত্রীদের জন্য সুপরিসর বোয়িং-৭৭৭ এবং বোয়িং-৭৩৭ উড়োজাহাজে ঢাকা-চট্টগ্রাম ও ঢাকা-সিলেট রুটে ওয়ানওয়ে মাত্র ১ হাজার ৫০০ টাকায় (সব ধরনের ট্যাক্স ও সারচার্জসহ) ভাড়া ঘোষণা করছে। ফিরতি টিকিটের ক্ষেত্রে ভাড়া দ্বিগুণ হবে। এই অফার আগামী ৩১ ডিসেম্বর ২০১৭ পর্যন্ত বহাল থাকবে। উল্লেখ্য, এই ভাড়ার ওপর দুই বছর বয়স পর্যন্ত শিশুদের জন্য শতকরা ৯০ ভাগ এবং ২ থকে ১২ বছর পর্যন্ত বয়সীদের জন্য ২৫ ভাগ ছাড়ের সুবিধা আছে।
বিমানের সব সেলস সেন্টার, ট্রাভেল এজেন্ট থেকে নগদ অথবা ক্রেডিট কার্ড, বিকাশ, রকেট এবং বিমান ওয়েবসাইট থেকে ক্রেডিট কার্ড অথবা রকেটের মাধ্যমে টিকিট কেনার সুবিধা থাকছে।
বিমান বাংলাদেশ এয়ারলাইনস বর্তমানে প্রতি সপ্তাহে ঢাকা-চট্টগ্রাম রুটে ২৮টি এবং ঢাকা-সিলেট রুটে ৩৫টি ফ্লাইট বোয়িং উড়োজাহাজের মাধ্যমে পরিচালনা করছে। এই অফার বিষয়ে বিস্তারিত জানতে বিমান ওয়েবসাইট www.biman-airlines.com-এ ভিজিট অথবা ফোন নম্বর ০২-৮৯০১৬০০ # ২৭১০ ও ০২-৯৫৬০১৫১-৫৯ #১৬১ তে যোগাযোগ করা যেতে পারে।
