
ইসি বাংলাদেশ নামের একটি বেসরকারি সংস্থার (এনজিও) নারায়ণগঞ্জের সোনারগাঁ শাখার ব্যবস্থাপক এবায়দুর রহমান ছয় দিন ধরে নিখোঁজ রয়েছেন। পরিবারের দাবি, তাঁকে অপহরণ করা হয়েছে।এবায়দুর রহমানের স্ত্রী শাহিনা খন্দকার জানান, ১০ ফেব্রুয়ারি সোনারগাঁয়ের উদ্ববগঞ্জ এলাকায় ইসি বাংলাদেশের কার্যালয়ে বেলা ১১টার দিকে গিয়েছিলেন তিনি। তখন তাঁর স্বামীর সঙ্গে কার্যালয়ের মাঠ কর্মকর্তা মোতাকাব্বিরের কোনো একটি বিষয়ে বাগিবতণ্ডা চলছিল। এরপর তিনি বাসায় চলে আসেন। কিন্তু স্বামী এবায়দুর সন্ধ্যার পর আর বাসায় ফিরে আসেননি।শাহিনা আরও জানান, সংস্থার কয়েকজন কর্মকর্তার সঙ্গে দীর্ঘদিন ধরেই তাঁর স্বামীর বিরোধ চলছিল। এ ঘটনায় শাহিনা ১১ ফেব্রুয়ারি বাদী হয়ে থানায় সাধারণ ডায়েরি করেছেন বলে জানান।
