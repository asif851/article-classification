
পঞ্চম ধাপের ইউনিয়ন পরিষদ নির্বাচনে চেয়ারম্যান পদে দলীয় মনোনয়নপত্রে স্বাক্ষর করবেন বিএনপির সাবেক যুগ্ম মহাসচিব মো. শাহজাহান। আগের চারটি ধাপে মনোনয়নপত্রে স্বাক্ষর করেছিলেন দলটির মহাসচিব মির্জা ফখরুল ইসলাম আলমগীর। 
শাহজাহানকে মনোনয়নপত্রে স্বাক্ষরের ক্ষমতা দিয়েছেন বিএনপি চেয়ারপারসন খালেদা জিয়া। এ–সংক্রান্ত একটি চিঠি আজ বৃহস্পতিবার নির্বাচন কমিশন কার্যালয়ে পাঠানো হয়েছে। এ ছাড়া চার শতাধিক রিটার্নিং কর্মকর্তার কার্যালয়েও চিঠি পাঠানো হয়েছে। বিএনপির সাংগঠনিক সম্পাদক এমরান সালেহ প্রিন্স প্রথম আলোকে এ কথা জানিয়েছেন।
