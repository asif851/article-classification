
গ্যাসের মূল্যবৃদ্ধির বিরুদ্ধে সিলেট নগরে বিশেষ প্রচার শুরু করেছে মহানগর বিএনপি। ‘গ্যাসের দাম বৃদ্ধির গণবিরোধী সরকারি সিদ্ধান্ত রুখে দাঁড়াও’ আহ্বানসংবলিত প্রচারপত্র বিলি ও পোস্টার সাঁটানোর মধ্য দিয়ে গতকাল বৃহস্পতিবার এ কর্মসূচি শুরু হয়। গতকাল দুপুরে নগরের কোর্ট পয়েন্ট ও বন্দরবাজারের বিভিন্ন স্থানে প্রচারপত্র বিলি ও পোস্টার সাঁটানো হয়। এতে বিএনপির কেন্দ্রীয় নির্বাহী কমিটির সদস্য ও জেলা কমিটির সভাপতি আবুল কাহের চৌধুরী, সাধারণ সম্পাদক আলী আহমদ প্রমুখ অংশ নেন। 
 
