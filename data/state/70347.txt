
নারায়ণগঞ্জের সিদ্ধিরগঞ্জ থানা আওয়ামী লীগের সহসভাপতি নূর হোসেন এবং সাধারণ সম্পাদক ইয়াছিন মিয়াকে পদ থেকে অব্যাহতি দেওয়া হয়েছে। একই সঙ্গে তাঁদের দল থেকে বহিষ্কারের সুপারিশ করা হয়েছে।আজ শনিবার বিকেলে সিদ্ধিরগঞ্জ থানা আওয়ামী লীগের কার্যালয়ে এক বৈঠকে সর্বসম্মতিক্রমে এ সিদ্ধান্ত হয়।নারায়ণগঞ্জ সিটি করপোরেশনের প্যালেন মেয়র নজরুল ইসলাম, আইনজীবী চন্দন সরকারসহ সাতজনের খুনের ঘটনায় করা মামলার অন্যতম আসামি হলেন নূর হোসেন।সিদ্ধিরগঞ্জ থানা আওয়ামী লীগের সভাপতি মুজিবুর রহমান প্রথম আলোকে জানান, আজকের সভায় নূর হোসেন ও ইয়াছিন মিয়াকে দলের সব কার্যক্রম থেকে অব্যাহতি দেওয়া হয়েছে। দলের এ সিদ্ধান্ত মহানগর কমিটিকেও জানানো হয়েছে। তিনি বলেন, সভায় সাত খুনের ঘটনায় দৃষ্টান্তমূলক শাস্তি দাবি করা হয়েছে।
কালিপদ মল্লিককে সিদ্ধিরগঞ্জ থানা আওয়ামী লীগের ভারপ্রাপ্ত সাধারণ সম্পাদক করা হয়েছে বলেও মুজিবুর রহমান জানান।
