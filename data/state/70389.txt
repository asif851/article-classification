
শিক্ষার মাধ্যমে মানুষের মনটাকে তৈরি করা উচিত, যে মন নতুন কিছু চিন্তা, অনুমান, যাচাই, বিশ্লেষণ করার ক্ষমতা পেতে পারে। কোনো একটি বিষয়ে প্রশিক্ষণ দেওয়া ও শিক্ষা দেওয়া এক জিনিস নয়। আমাদের শিক্ষাব্যবস্থায় এ ত্রুটি রয়েছে।গতকাল শনিবার ঢাকা বিশ্ববিদ্যালয়ের আর সি মজুমদার মিলনায়তনে ‘বিজ্ঞান কী ও কেন?’ শীর্ষক বিজ্ঞান বক্তৃতায় বিজ্ঞান লেখক আলী আসগর এসব কথা বলেন। বিজ্ঞান পাঠশালা এই বক্তৃতার আয়োজন করে।মূল বক্তব্যে আলী আসগর বলেন, মানুষের যে নতুন কিছু চিন্তা-অনুমান করার অনির্ধারিত ও অপ্রত্যাশিত আচরণ, সেটাই একজন বিজ্ঞানীর বৈশিষ্ট্য। আমাদের শিক্ষাব্যবস্থায় আমরা তথ্যকে বিজ্ঞান বলি। কিন্তু সেটা মৃতজ্ঞান। বৈজ্ঞানিক জ্ঞানটা ভিন্ন। এটি চির সতেজ, সবুজ ও প্রাণবন্ত। বিজ্ঞানের জ্ঞান সব সময় পরিবর্তনশীল।আলী আসগর তঁার বক্তৃতায় শিক্ষাব্যবস্থার ত্রুটির নিয়েও আলোচনা করেন।স্থপতি সৌমেন হাজরার সভাপতিত্বে অনুষ্ঠানে আরও বক্তব্য দেন অনুসন্ধিৎসু চক্রের সাবেক সাধারণ সম্পাদক শাহজাহান মৃধা, পদার্থবিদ এম এ আজিজ মিয়া, কৃষিবিদ আশরাফুজ্জামান, শিক্ষাবিদ এ এন রাশেদা, ঢাকা বিশ্ববিদ্যালয়ের অর্থনীতি বিভাগের অধ্যাপক এম এম আকাশ প্রমুখ।
