
পৃথক ঘটনায় অজ্ঞান পার্টির খপ্পরে পড়ে আট ব্যক্তি সবকিছু খুইয়েছেন। গতকাল বৃহস্পতিবার অচেতন অবস্থায় তাঁদের ঢাকা মেডিকেল কলেজ হাসপাতালে ভর্তি করা হয়। এঁদের মধ্যে গুলিস্তান উড়ালসড়কের নিচ থেকে মাইনুদ্দীন ও আবুল হাসানকে, গুলিস্তানের ফুলবাড়িয়া থেকে আবদুল্লাহ, গুলিস্তান স্টেডিয়াম-সংলগ্ন রাস্তা থেকে বিপ্লব, জিপিওর সামনে থেকে ইসমাইল হোসেন, বংশাল সুরিটুলা এলাকা থেকে দীপ্ত কুণ্ডু, বায়তুল মোকাররম মসজিদের উত্তর ফটক থেকে সজল ও কাকরাইল ইসলামী ব্যাংক-সংলগ্ন রাস্তা থেকে মানিককে অচেতন অবস্থায় উদ্ধার করেন পুলিশ ও স্থানীয় লোকজন। হাসপাতাল ক্যাম্পের পুলিশের পরিদর্শক মোজাম্মেল হক আটজনকে উদ্ধারের বিষয়টি নিশ্চিত করেছেন। 
