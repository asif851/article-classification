
বিডিআর বিদ্রোহের মামলায় দণ্ডপ্রাপ্ত এক আসামি মারা গেছেন। তাঁর নাম মাসুদ আহমেদ (৬২)। গত সোমবার সন্ধ্যায় রাজধানীর জাতীয় হৃদ্রোগ হাসপাতালে তিনি মারা যান। পুলিশ ও মাসুদ আহমেদের পরিবারের সদস্যরা বলেছেন, হৃদ্রোগে আক্রান্ত হয়ে তাঁর মৃত্যু হয়েছে।মাসুদ আহমেদের মেয়ের জামাই শহীদ আকন্দ বলেন, তাঁর শ্বশুর বিডিআরের হাবিলদার ছিলেন। শেরেবাংলা নগর থানার উপপরিদর্শক নাজমুল হাসান বলেন, বিডিআর বিদ্রোহের মামলায় মাসুদ আহমেদের সাত বছরের কারাদণ্ড হয়।
