
মো. মুশফিকুর রহমান (৭)। বাবা মো. গোলাম মোস্তফার বাড়ি রংপুরের মিঠাপুকুর উপজেলার রানীপুকুর গ্রামে। মুশফিক ভর্তি হয়েছিল রংপুরের আদর্শ কিন্ডারগার্টেন স্কুলে। কেজি-টুতে। ছোট্ট ছেলেটা কাঁধে ব্যাগ নিয়ে টুপটুপ করে স্কুলে যায়—এই মধুর দৃশ্য বেশি দিন দেখার সৌভাগ্য হলো না বাবা-মায়ের। জটিল অসুখে মুশফিক শয্যাশায়ী। চিকিৎসকেরা জানিয়েছেন, ছেলেটার ধরা পড়েছে বিরল জেনেটিক অসুখ ফ্যানকনি অ্যানিমিয়া। তার অস্থিমজ্জা প্রতিস্থাপন করতে হবে।মুশফিকের শয্যাপাশে মা বসে কাঁদেন। অসহায় বাবা ছেলেটার ব্যয়বহুল চিকিৎসা করাতে গিয়ে এখন প্রায় নিঃস্ব। তাই চেয়ে আছেন মানুষের দিকে। মুশফিক কি আর অত কিছু বোঝে! সে স্কুলে যেতে চায়। সবার সহযোগিতায় শিশুটি সুস্থ হয়ে বাবা-মায়ের কোলে ফিরে যাক—এ কামনা এখন শুভাকাঙ্ক্ষীদের।সহায়তা পাঠানোর ঠিকানা: মো. গোলাম মোস্তফা, সঞ্চয়ী হিসাব-০১২.২১২.১০০.০১৩৩৯১, মার্কেন্টাইল ব্যাংক, রংপুর শাখা। বিজ্ঞপ্তি।
