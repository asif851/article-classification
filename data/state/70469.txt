
ফেনীর ফুলগাজী উপজেলা পরিষদের চেয়ারম্যান একরামুল হক হত্যার ঘটনায় জড়িত থাকা সন্দেহে আবুল হোসেন ওরফে জাহাঙ্গীর (৪৫) নামের এক ব্যক্তিকে গ্রেপ্তার করেছে র৵াব৷ জাহাঙ্গীর ফেনী সদর উপজেলার শর্শদি ইউনিয়ন আওয়ামী লীগের একজন সদস্য৷র্যাব-৭-এর ফেনী ক্যাম্পের কমান্ডার মেজর মহিউদ্দিন জানান, গোপন সংবাদের ভিত্তিতে শুক্রবার রাত সাড়ে ১১টার দিকে র্যাব সদস্যরা শর্শদি ইউনিয়নের গজারিয়া কান্দি গ্রাম থেকে জাহাঙ্গীরকে গ্রেপ্তার করেন৷ জিজ্ঞাসাবাদ শেষে তাঁকে ফেনী থানার পুলিশের কাছে হস্তান্তর করা হয়৷ ফেনী মডেল থানার ভারপ্রাপ্ত কর্মকর্তা (ওসি) মাহবুব মোরশেদ বলেন, একরামকে হত্যায় জাহাঙ্গীর জড়িত ছিল কি না, সে ব৵াপারে জিজ্ঞাসাবাদ করা হচ্ছে৷ তিনি জানান, এর আগে এই মামলায় মোট ২৩ জনকে গ্রেপ্তার করা হয়৷গত ২০ মে ফেনীর একাডেমি এলাকায় সন্ত্রাসীরা আওয়ামী লীগের উপজেলা সভাপতি একরামকে কুপিয়ে, গুলি করে ও গাড়িসহ পুড়িয়ে হত্যা করে সন্ত্রাসীরা৷ এ ঘটনায় গ্রেপ্তার হওয়া ব্যক্তিদের মধ্যে একজন ছাড়া বাকিদের প্রায় সবাই ক্ষমতাসীন আওয়ামী লীগের রাজনীতির সঙ্গে যুক্ত৷
