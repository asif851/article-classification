
বগুড়ার শেরপুরে গত বৃহস্পতিবার বিকেলে অসুস্থ গরু জবাই করে মাংস বিক্রির সময় আজিজুল হক (৩৫) নামের এক ব্যক্তিকে আটক করে পুলিশ। এ সময় ৬০ কেজি মাংস জব্দ করা হয়। রাতে ভ্রাম্যমাণ আদালত আজিজুলকে আট হাজার টাকা জরিমানা, অনাদায়ে ছয় মাসের বিনাশ্রম কারাদণ্ডের নির্দেশ দেন। শহরের বারোদুয়ারী হাটে ভ্রাম্যমাণ আদালত বসিয়ে এ সাজা দেন ইউএনও এ কে এম সরোয়ার জাহান। এ সময় উপজেলা প্রাণিসম্পদ কর্মকর্তা আনোয়ারুল হক উপস্থিত ছিলেন। তিনি বলেন, কসাই আজিজুল হকের বাড়ি শহরের উত্তর সাহাপাড়ায়। জব্দ করা মাংস কেরোসিন মিশিয়ে মাটির নিচে চাপা দেওয়া হয়েছে।
