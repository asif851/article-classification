
চট্টগ্রামের সাতকানিয়া উপজেলা পরিষদ মিলনায়তনে গতকাল রোববার বিকেলে সন্ত্রাস ও নাশকতা প্রতিরোধে মতবিনিময় সভা হয়েছে। এতে সভাপতিত্ব করেন উপজেলা নির্বাহী কর্মকর্তা (ইউএনও) মোহাম্মদ উল্যাহ। সভায় বক্তারা বলেন, নাশকতার সঙ্গে জড়িত ব্যক্তিদের চিহ্নিত করে সামাজিকভাবে বয়কট করতে হবে। অনুষ্ঠানে বক্তব্য দেন সহকারী কমিশনার (ভূমি) লুৎফুর রহমান, থানার ভারপ্রাপ্ত কর্মকর্তা (ওসি) মো. খালেদ হোসেন, সাতকানিয়া পৌরসভার প্যানেল মেয়র নওয়াব মিয়া, ইউনিয়ন পরিষদের (ইউপি) চেয়ারম্যান নূর হোসেন, রমজান আলী মো. সাইফুল্লাহ, আমিনুল ইসলাম সিকদার, ব্যবসায়ী মো. আবদুল্লাহ, সাতকানিয়া প্রেসক্লাবের সভাপতি সৈয়দ মাহফুজ উন নবী প্রমুখ। 
