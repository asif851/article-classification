
বর্ণাঢ্য আয়োজনের মধ্যে দিয়ে নওগাঁয় শাহ আলম চৌধুরী চারুপাঠের দুদিনব্যপী চতুর্থ প্রতিষ্ঠাবার্ষিকী উৎসব পালিত হয়েছে। আলোচনা সভা, পুরস্কার ও সনদ বিতরণ এবং সাংস্কৃতিক অনুষ্ঠানের মধ্যে দিয়ে গত শুক্রবার রাতে উৎসব শেষ হয়। সমাপনী অনুষ্ঠানে প্রধান অতিথি হিসেবে উপস্থিত ছিলেন নওগাঁর জেলা প্রশাসক এনামুল হক। শাহ আলম চারুপাঠের সভাপতি ময়নুল হকের সভাপতিত্বে আয়োজিত অনুষ্ঠানে অন্যদের মধ্যে বক্তব্য দেন আবৃত্তি পরিষদ নওগাঁর সভাপতি অধ্যক্ষ (অব.) প্রফেসর শরিফুল ইসলাম খান, চারুপাঠের পরিচালক মাগফুরুল হাসান প্রমুখ। 
