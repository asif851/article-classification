
বিভিন্ন ব্যাংক থেকে প্রায় এক হাজার কোটি টাকার ঋণ জালিয়াতির ঘটনা অনুসন্ধানে কৃষি ব্যাংকের সাবেক ব্যবস্থাপনা পরিচালক (এমডি) মোক্তার হোসেনসহ ছয় কর্মকর্তাকে তলব করেছে দুদক। সংস্থাটির উপপরিচালক জুলফিকার আলী আজ বুধবার তাঁদের তলব করে নোটিশ পাঠান।অন্য পাঁচজন হলেন, জয়নাল আবেদীন, মাসুদ আহমেদ খান, গোলাম সারোয়ার, হাফিজ উদ্দিন ও জোবায়ের মঞ্জুর।৭ ডিসেম্বর তাঁদের সেগুনবাগিচায় দুদকের প্রধান কার্যালয়ে হাজির থাকতে বলা হয়েছে।দুদক সূত্রে জানা যায়, ওয়াহিদুর রহমান নামের এক ব্যবসায়ী ২০০৫ থেকে ২০১১ সালের মধ্যে চারটি ব্যাংক ও একটি আর্থিক প্রতিষ্ঠান থেকে নামে-বেনামে প্রায় এক হাজার কোটি টাকা ঋণ নেন। পরে তিনি চিকিৎসার নামে সিঙ্গাপুর পালিয়ে যান বলে অভিযোগ পাওয়া যায়। এর মধ্যে কৃষি ব্যাংক থেকে তাঁর নেওয়া ঋণের পরিমাণ প্রায় দেড় শ কোটি টাকা।
