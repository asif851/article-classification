
নারায়ণগঞ্জে ২০ লাখ টাকা চাঁদার দাবিতে বাড়ির দেয়াল ভেঙে ফেলার অভিযোগে বিতর্কিত ব্যবসায়ী জয়নাল আবেদীনের বিরুদ্ধে আদালতে মামলা করেছেন এক আইনজীবী নেতা। আদালত মামলা গ্রহণ করে জয়নালের বিরুদ্ধে গ্রেপ্তারি পরোয়ানা জারি করেছেন। গত বৃহস্পতিবার দুপুরে নারায়ণগঞ্জ জ্যেষ্ঠ বিচারিক হাকিম কে এম মহিউদ্দিনের আদালতে এ মামলা করা হয়। নারায়ণগঞ্জ সদর মডেল থানার ওসি মঞ্জুর কাদের বলেন, জয়নাল পলাতক রয়েছেন। তাঁর বিরুদ্ধে ভূমিদস্যুতা, সন্ত্রাসী লালনের অনেক অভিযোগ রয়েছে। |
