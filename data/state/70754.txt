
তথ্যমন্ত্রী হাসানুল হক ইনুর দাবি, বিএনপি চেয়ারপারসন খালেদা জিয়া মিথ্যাকে শিল্পে পরিণত করেছেন। তিনি মিথ্যাচারকে রাজনৈতিক কৌশল হিসেবে গ্রহণ করেছেন। তিনি মিথ্যাচারে ডুবে যাচ্ছেন।
আজ রোববার সচিবালয়ের তথ্য অধিদপ্তরে এক সংবাদ সম্মেলনে তথ্যমন্ত্রী এসব কথা বলেন। নারায়ণগঞ্জে গতকাল শনিবার খালেদা জিয়ার জনসভায় দেওয়া বক্তব্যের প্রতিক্রিয়া জানাতে আজ এই সংবাদ সম্মেলনের আয়োজন করা হয়।
তথ্যমন্ত্রী বলেন, খালেদা জিয়া গতকাল যে বক্তব্য দিয়েছেন তা অসত্য, ভিত্তিহীন ও চরম মিথ্যাচার। বঙ্গবন্ধু মৃত্যুভয়ে স্বাধীনতার ঘোষণা দেননি বলে খালেদা জিয়ার বক্তব্য মিথ্যাচার বলে মন্ত্রী উল্লেখ করেন। মন্ত্রী বলেন, বঙ্গবন্ধু কখনো মৃত্যুকে ভয় পাননি। একাত্তরে তাঁর ফাঁসি দেওয়ার চক্রান্ত হয়েছিল, তাতে তিনি মাথানত করেননি। বরং জিয়াউর রহমান মৃত্যুভয়ে ছিলেন। মৃত্যুর আগ পর্যন্ত তাই তিনি ক্যান্টনমেন্টে থাকতেন। খালেদা জিয়ারও মৃত্যুভয় ছিল, এ জন্য তিনিও ক্যান্টনমেন্টে থাকতেন।
আরও জানতে পড়ুন:
হাসিনাকে মারার প্রয়োজন নেই নিজ থেকেই শেষ হয়ে যাবে
