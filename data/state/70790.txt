
ভিসার মেয়াদ উত্তীর্ণ হওয়ার পরও ভারতে অবস্থান করায় শাহ মোহাম্মদ আনোয়ার আলী নামের এক ব্যক্তিকে সপরিবারে বাংলাদেশে ফেরত পাঠানোর নির্দেশ দিয়েছেন দেশটির একটি আদালত৷ গতকাল সোমাবার গুয়াহাটির হাইকোর্ট রাজ্য সরকারকে এ নির্দেশ দেন৷ খবর টাইমস অব ইন্ডিয়ার৷ভারত সরকারের দাবি, আলীর পরিবারের সদস্যরা বাংলাদেশি পাসপোর্টধারী৷ তাঁরা ১৯৯৭ সালের মে মাসে ১০ দিনের ভিসা নিয়ে ভারতে যান৷ এরপর ওই বছরের সেপ্টেম্বর পর্যন্ত তাঁদের ভিসার মেয়াদ বৃদ্ধি করা হয়৷ কিন্তু স্ত্রী ও দুই সন্তান নিয়ে আলী এখনো গুয়াহাটির পানবাজার এলাকায় বসবাস করছেন৷ তবে আলীর দাবি, তিনি ভারতের নাগরিক৷ অসুস্থ বাবাকে দেখতে বাংলাদেশে এসেছিলেন৷
