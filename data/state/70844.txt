
মুগদা মেডিকেল কলেজে গতকাল থেকে আনুষ্ঠানিকভাবে এমবিবিএস প্রথম বর্ষের ক্লাস শুরু হলো। এ নিয়ে এ বছর দেশে নতুন ছয়টি সরকারি মেডিকেল কলেজ ও পাঁচটি আর্মি মেডিকেল কলেজের যাত্রা শুরু হলো। 
স্বাস্থ্যমন্ত্রী মোহাম্মদ নাসিম কলেজটির শিক্ষা কার্যক্রম উদ্বোধন করেন। তিনি বলেন, ‘প্রধানমন্ত্রী কথা দিয়ে কথা রাখেন। তিনি মুগদা হাসপাতাল প্রতিষ্ঠা করার পর তা কলেজে রূপান্তর করেছেন। শুধু তাই নয়, এখানে আন্তর্জাতিক মানের নার্সিং ইনস্টিটিউট স্থাপন করার চিন্তাভাবনাও করছে সরকার।’ অনুষ্ঠানে আরও উপস্থিত ছিলেন ইন্টার পার্লামেন্টারিয়ান ইউনিয়নের চেয়ারম্যান ও সাংসদ সাবের হোসেন চৌধুরী, স্বাস্থ্য অধিদপ্তরের চিকিৎসা শিক্ষা ও স্বাস্থ্য জনশক্তি উন্নয়ন বিষয়ক পরিচালক আবদুর রশিদ। 
