
জনপ্রশাসনের ১২৮ জন কর্মকর্তাকে পদোন্নতি দিয়ে অতিরিক্ত সচিব করা হয়েছে। এ বিষয়ে আজ সোমবার প্রজ্ঞাপন জারি করেছে জনপ্রশাসন মন্ত্রণালয়। পদোন্নতি পাওয়া কর্মকর্তাদের জনপ্রশাসন মন্ত্রণালয়ের বিশেষ ভারপ্রাপ্ত কর্মকর্তা করা হয়েছে। কিছুদিন ধরেই এই পদোন্নতি নিয়ে জনপ্রশাসন মন্ত্রণালয় কাজ করছিল। এ নিয়ে প্রশাসনে কিছুদিন ধরেই ব্যাপক আলোচনা চলছিল। জনপ্রশাসন মন্ত্রণালয় সূত্র জানিয়েছে, শিগগির যুগ্ম সচিব ও উপসচিব পদেও পদোন্নতি দেওয়া হবে। উপসচিব পদে ২৪তম বিসিএস ব্যাচকে প্রাধান্য দেওয়া হবে।
