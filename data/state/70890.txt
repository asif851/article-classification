
চতুর্থ উপজেলা পরিষদ নির্বাচনের প্রথম ধাপের ৯৭টি উপজেলায় ভোট গ্রহণ করা হবে ১৯ ফেব্রুয়ারি বুধবার। নির্বাচনী আইন অনুযায়ী, এসব উপজেলায় আজ সোমবার দিবাগত রাত ১২টা থেকে প্রার্থীদের সব ধরনের প্রচার-প্রচারণা বন্ধ থাকবে। একই সময়ে এসব নির্বাচনী এলাকায় যানবাহন চলাচলের ওপর নিয়ন্ত্রণ আরোপ করা হবে।প্রথম ধাপের ৯৮টি উপজেলা পরিষদে এক হাজার ২৭৪ জন প্রার্থী প্রতিদ্বন্দ্বিতা করছেন। এঁদের মধ্যে চেয়ারম্যান পদে ৪৩২ জন, ভাইস চেয়ারম্যান পদে ৫১৩ জন ও নারী ভাইস চেয়ারম্যান পদে ৩২৯ জন প্রতিদ্বন্দ্বিতা করছেন। এই ধাপের ৯৭টি উপজেলায় ভোট গ্রহণ হবে বুধবার এবং অপরটি রংপুরের পীরগঞ্জ উপজেলায় ভোট গ্রহণ হবে ২৪ ফেব্রুয়ারি।
