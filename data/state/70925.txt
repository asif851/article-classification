
খাগড়াছড়ির পানছড়ি উপজেলায় মরাটিলা এলাকায় আগুনে পুড়ে দুজনের মৃত্যু হয়েছে। ঘটনাটি ঘটে রোববার দিবাগত গভীর রাতে মরাটিলা এলাকার দুর্গম পদ্মিনীপাড়ায়।এলাকাবাসী জানান, গভীর রাতে কোনো এক সময় কেরোসিনের বাতি থেকে বাড়িতে আগুনের সূত্রপাত হয়। বাঁশের বেড়া ও শণের চালে মুহূর্তের মধ্যে আগুন ছড়িয়ে পড়ে। আগুনে পুড়ে বাড়ির গৃহবধূ শান্তিরানী ত্রিপুরা (৪৮) ও তাঁর ভাইয়ের মেয়ে উত্তরি ত্রিপুরার (১২) মৃত্যু হয়। এ সময় বাড়ির অন্য সদস্যরা কোনোরকমে বের হয়ে নিজেদের রক্ষা করেন।পানছড়ি থানার ভারপ্রাপ্ত কর্মকর্তা (ওসি) আবদুস সামাদ মোড়ল ঘটনার সত্যতা নিশ্চিত করেন। এদিকে ক্ষতিগ্রস্ত পরিবারকে পানছড়ি সেনা সাব-জোন থেকে তৎক্ষণাৎ পাঁচ হাজার টাকা সহায়তা দেওয়া হয়।
