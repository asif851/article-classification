
সিরাজগঞ্জের শাহজাদপুর পৌরসভার দরগাপাড়া মহল্লায় এক গৃহবধূকে ধর্ষণচেষ্টার অভিযোগে পৌর মেয়র নজরুল ইসলামের বিরুদ্ধে মামলা হয়েছে। গতকাল সোমবার ওই গৃহবধূ বাদী হয়ে নারী ও শিশু নির্যাতন দমন আইনে থানায় মামলাটি দায়ের করেন।শাহজাদপুর থানার ওসি রেজাউল ইসলাম বলেন, বিষয়টি তদন্ত করে ব্যবস্থা নেওয়া হবে।মামলার এজাহার সূত্রে জানা যায়, নজরুল ইসলাম দীর্ঘদিন ধরে ওই গৃহবধূকে নানাভাবে উত্ত্যক্ত করে আসছিলেন। গত রোববার রাত সাড়ে আটটার দিকে ওই গৃহবধূ এক প্রতিবেশীর বাড়ি যাচ্ছিলেন। পথে নজরুল ইসলাম তাঁকে ধর্ষণের চেষ্টা করেন।নজরুল ইসলাম মুঠোফোনে দাবি করেন, ‘প্রতিবেশীর বাড়িতে ওই গৃহবধূর সঙ্গে আরেক তরুণ মেলামেশা করছে—এমন খবর আমাকে মুঠোফোনে জানানো হয়। আমি যাওয়ার পর ওই ছেলেকে মারধর করে ঘর থেকে বের করে দিই।’
