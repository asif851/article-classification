
জাতীয় বিশ্ববিদ্যালয়ের অধীন ২০১৪ সালের ডিগ্রি পাস ও সার্টিফিকেট কোর্স (পুরোনো সিলেবাস) পরীক্ষার ফল প্রকাশিত হয়েছে গতকাল শনিবার। এবার এই পরীক্ষায় গড় পাসের হার ৭৩ দশমিক ৬৬ শতাংশ। জাতীয় বিশ্ববিদ্যালয়ের ভারপ্রাপ্ত পরীক্ষানিয়ন্ত্রক বদরুজ্জামান গতকাল সন্ধ্যায় প্রথম আলোকে বলেন, ইতিমধ্যে ফল ওয়েবসাইটে দেওয়া হয়েছে। বিশ্ববিদ্যালয়ের সংবাদ বিজ্ঞপ্তিতে বলা হয়, চূড়ান্ত পরীক্ষায় মোট ১ লাখ ৬৯ হাজার ৭৪ জন পরীক্ষার্থী অংশ নিয়ে পাস করেছেন ১ লাখ ২৪ হাজার ৫৩৬ জন। উত্তীর্ণদের মধ্যে ৩৮ হাজার ৩৫০ জন বিএ, ৫৫ হাজার ৯৫৯ জন বিএসএস, ২৮ হাজার ৪৮ জন বিবিএস ও ২ হাজার ১৭৯ জন বিএসসি শাখার পরীক্ষার্থী। এ ছাড়া প্রথম ও দ্বিতীয়বর্ষের ফলও প্রকাশিত হয়েছে। কলেজভিত্তিক ফল www.nu. edu.bd ও www.nubd. info ওয়েবসাইট থেকে জানা যাবে। এ ছাড়া যেকোনো মুঠোফোন থেকে খুদে বার্তা পাঠিয়েও ফল জানা যাবে। এ ক্ষেত্রে মেসেজ অপশনে গিয়ে nu<space>deg<space>reg no লিখে ১৬২২২ নম্বরে পাঠাতে হবে।
