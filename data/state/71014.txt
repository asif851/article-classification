
বিএনপির চেয়ারপারসন খালেদা জিয়ার ছোট ছেলে আরাফাত রহমান কোকোর জানাজা আগামীকাল মঙ্গলবার বাদ আসর বায়তুল মোকাররম জাতীয় মসজিদে অনুষ্ঠিত হবে। এরপর তাঁকে বনানী কবরস্থানে দাফন করা হবে।আজ সোমবার বিএনপির যুগ্ম মহাসচিব রুহুল কবির রিজভীর বরাত দিয়ে দলের সহ-দপ্তর সম্পাদক আবদুল লতিফ জনির পাঠানো এক বিজ্ঞপ্তিতে এ কথা জানানো হয়েছে।এর আগে বিএনপি চেয়ারপারসনের প্রেস উইং কর্মকর্তা শায়রুল কবির খান প্রথম আলোকে জানান, আরাফাত রহমান কোকোর মরদেহ আগামীকাল বেলা ১১টায় ঢাকায় পৌঁছবে। মালয়েশিয়ান এয়ারলাইনসের ১২০ নম্বর ফ্লাইটে মরদেহ হজরত শাহজালাল আন্তর্জাতিক বিমানবন্দরে এসে পৌঁছবে।কোকোর মরদেহ আসছে কাল বেলা ১১টায়শায়রুল কবির খান আরও জানান, মালয়েশিয়ার বিমানবন্দর থেকে আগামীকাল সকাল নয়টার দিকে আরাফাত রহমানের মরদেহবাহী বিমানটি ঢাকার উদ্দেশে যাত্রা করবে। বেলা ১১টায় বিমানটির ঢাকা এসে পৌঁছানোর কথা। এদিকে আগামীকাল মঙ্গলবার সকাল সাড়ে ১০টায় সারা দেশে কোকোর গায়েবানা জানাজা অনুষ্ঠিত হবে।২৪ জানুয়ারি শনিবার বাংলাদেশ সময় দুপুর সাড়ে ১২টার দিকে মালয়েশিয়ার রাজধানী কুয়ালালামপুরে হৃদরোগে আক্রান্ত হয়ে কোকো মারা যান। তাঁর বয়স হয়েছিল ৪৪ বছর।আরও জানতে পড়ুন:
>>কোকোর গায়েবানা জানাজা বুধবার নয়, মঙ্গলবার
