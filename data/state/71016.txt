
নীলফামারীর ডিমলা উপজেলায় সাপের কামড়ে সামছুন্নাহার (৩৫) নামের এক গৃহবধূর মৃত্যু হয়েছে। গতকাল রোববার ভোরে উপজেলার সদর ইউনিয়নের পাথরকুটা গ্রামে এ ঘটনা ঘটে। সামছুন্নাহার ওই গ্রামের মো. দিলীপ মিয়ার স্ত্রী।
এলাকার কয়েকজন বাসিন্দা ও সামছুন্নাহারের পরিবার সূত্রে জানা গেছে, গতকাল ভোরে ঘুম ভাঙলে ঘর থেকে বের হওয়ার সময় দরজার সামনে একটি বিষধর সাপ সামছুন্নাহারের ডান পায়ে কামড় দেয়। পরে তাঁকে উপজেলা স্বাস্থ্য কমপ্লেক্সে নেওয়া হয়। সেখান থেকে তাঁকে রংপুর মেডিকেল কলেজ হাসপাতালে নেওয়ার পথে তাঁর মৃত্যু হয়।
 
