
মহান মে দিবসে আজ বৃহত্তর চট্টগ্রামে যানবাহন না চালানোর সিদ্ধান্ত প্রত্যাহারের দাবি জানিয়েছে বাংলাদেশ যাত্রী কল্যাণ সমিতি। গতকাল শনিবার সংগঠনের পক্ষ থেকে সংবাদ বিজ্ঞপ্তির মাধ্যমে এ দাবি জানানো হয়। বিবৃতিতে বলা হয়, মে দিবস পালনের নামে ১ মে যানবাহন চলাচল বন্ধ রাখা, যানবাহন ভাঙচুর করা, চলন্ত যানবাহন আটকে যাত্রী নামিয়ে দিয়ে দুর্ভোগ সৃষ্টি করা ন্যায়সংগত নয়। এটি বিবেকবান মানুষের কাজ হতে পারে না।
