
প্রধানমন্ত্রী শেখ হাসিনা জাতীয় সংসদের বিরোধীদলীয় নেতা রওশন এরশাদ, প্রধানমন্ত্রীর বিশেষ দূত এবং জাতীয় পার্টির চেয়ারম্যান এইচ এম এরশাদ এবং বিএনপির চেয়ারপারসন খালেদা জিয়াকে বাংলা নববর্ষের শুভেচ্ছা জানিয়েছেন।
প্রধানমন্ত্রী কার্যালয়ের সূত্রের বরাত দিয়ে আজ বুধবার বার্তা সংস্থা ইউএনবি এ কথা জানায়।প্রধানমন্ত্রী শেখ হাসিনার পক্ষে তাঁর প্রটোকল কর্মকর্তা শেখ আখতার হোসেন রওশন এরশাদ, এইচ এম এরশাদ ও খালেদা জিয়াকে নববর্ষের শুভেচ্ছা কার্ড পৌঁছে দেন।প্রথমে বিকেল চারটার দিকে রওশন এরশাদ ও এইচ এম এরশাদের সংসদ ভবনের কার্যালয়ে নববর্ষের শুভেচ্ছা কার্ড পৌঁছে দেন শেখ আখতার হোসেন। পরে বিকেল পাঁচটার দিকে বিএনপির চেয়ারপারসন খালেদা জিয়ার শুভেচ্ছা কার্ড তাঁর গুলশান কার্যালয়ে পৌঁছে দেন তিনি। প্রধানমন্ত্রীর এ শুভেচ্ছা কার্ড গ্রহণ করেন খালেদা জিয়ার বিশেষ সহকারী শিমুল বিশ্বাস।
