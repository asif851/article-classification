
কক্সবাজারের পেকুয়া উপজেলার বারবাকিয়া ইউনিয়নের ভারুয়াখালী গ্রামে গতকাল রোববার বজ্রপাতে গোলচেহের বেগম (৪০) নামের এক নারী মারা গেছেন। বজ্রপাতে তাঁর মেয়ে রিমু আকতার (১৫) গুরুতর আহত হয়েছে।বারবাকিয়া ইউনিয়ন পরিষদের (ইউপি) ১ নম্বর ওয়ার্ডের সদস্য মোহাম্মদ ইউনুছ বলেন, বিকেলে গোলচেহের ও তাঁর মেয়ে রিমু ঘরের ভেতরে বেত দিয়ে খাঁচা বানাচ্ছিলেন। এ সময় বজ্রপাতে গোলচেহের বেগম মারা যান। বজ্রপাতে রিমু গুরুতর আহত হয়। তাকে উদ্ধার করে পেকুয়া উপজেলা স্বাস্থ্য কমপ্লেক্সে নেওয়া হয়।উপজেলা স্বাস্থ্য ও পরিবার পরিকল্পনা কর্মকর্তা (ভারপ্রাপ্ত) মুজিবুর রহমান বলেন, রিমুর শরীরের নিচের অংশ ঝলসে গেছে। আশঙ্কাজনক অবস্থায় তাকে চট্টগ্রাম মেডিকেল কলেজ হাসপাতালের বার্ন ইউনিটে স্থানান্তর করা হয়েছে।
