
ঢাকা বিশ্ববিদ্যালয়ের প্রশাসনিক ভবনসহ সব অনুষদ, ইনস্টিটিউট, অফিস, ক্লাস, গবেষণাগার এবং বিশ্ববিদ্যালয়ের ভবনসমূহে ধূমপান নিষিদ্ধ ঘোষণা করা হয়েছে। আজ মঙ্গলবার বিশ্ববিদ্যালয়ের জনসংযোগ দপ্তর থেকে পাঠানো এক সংবাদ বিজ্ঞপ্তিতে নিষেধাজ্ঞার এ তথ্য জানানো হয়েছে।
সংবাদ বিজ্ঞপ্তিতে বলা হয়েছে, ঢাকা বিশ্ববিদ্যালয়ের উপাচার্য অধ্যাপক আ আ ম স আরেফিন সিদ্দিকের সভাপতিত্বে গত ২১ মার্চ অনুষ্ঠিত সিন্ডিকেট সভায় ধূমপান নিষিদ্ধের এই সিদ্ধান্ত গৃহীত হয়।এই নিষেধাজ্ঞা কার্যকর করতে সিন্ডিকেট বিশ্ববিদ্যালয় পরিবারের সবার সহযোগিতা কামনা করেছে বলেও বিজ্ঞপ্তিতে উল্লেখ করা হয়েছে।
