
চট্টগ্রাম নগরে গতকাল শনিবার ভ্রাম্যমাণ আদালত ১০ মাংস বিক্রেতাকে ৬০ হাজার টাকা জরিমানা করেছেন। চট্টগ্রাম সিটি করপোরেশনের ভ্রাম্যমাণ আদালত পাঁচলাইশ ও বহদ্দারহাট এলাকায় এ অভিযান চালান। সিটি করপোরেশনের নির্বাহী ম্যাজিস্ট্রেট নাজিয়া শিরিন অভিযানে নেতৃত্ব দেন।সিটি করপোরেশন সূত্র জানায়, পাঁচলাইশ আবাসিক এলাকায় অনুমতি না নিয়ে মাংস বিক্রি করার অপরাধে মো. জয়নাল ও মো. সোয়েবকে ১০ হাজার টাকা করে ২০ টাকা জরিমানা করা হয়। বহদ্দারহাট কাঁচা বাজারের মাংস বিক্রেতা মো. করিম, আলী নবাব, মো. জুয়েল, মো. হোসেন, আবদুল মালেক, মো. কাসেম, নজরুল ইসলাম ও মো. আলাউদ্দিনকে পাঁচ হাজার টাকা করে ৪০ হাজার টাকা জরিমানা করা হয়।
