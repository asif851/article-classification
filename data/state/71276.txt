
বগুড়ার দুপচাঁচিয়া উপজেলার ১৬টি দপ্তরের কর্মকর্তা ও কর্মচারীদের বেতন-ভাতা উত্তোলনের সরকারি প্রজ্ঞাপন বাতিলের দাবিতে উপজেলা কৃষি কার্যালয়ে গতকাল বুধবার দুপচাঁচিয়া উপজেলায় কর্মকর্তাদের জরুরি সভা অনুষ্ঠিত হয়েছে। উপজেলা কৃষি কর্মকর্তা মোস্তফা কামালের সভাপতিত্বে ওই সভা অনুষ্ঠিত হয়। প্রজ্ঞাপনটি বাতিলের দাবিতে উপজেলা স্বাস্থ্য ও পরিবার পরিকল্পনা কর্মকর্তা মহসিন আলী ফকিরকে সভাপতি, উপজেলা প্রকৌশলী নুরে আলম ছিদ্দিকীকে সাধারণ সম্পাদক করে উপজেলায় ১৬টি দপ্তরের সমন্বয় পরিষদের কার্যনির্বাহী কমিটি গঠন করা হয়।
