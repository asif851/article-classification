
আলোচনা সভা ও পুষ্পস্তবক অর্পণের মধ্য দিয়ে গতকাল শুক্রবার পালিত হলো স্বৈরাচার প্রতিরোধ দিবস। ১৯৮৩ সালের ১৪ ফেব্রুয়ারি তৎকালীন এরশাদ সরকারের শিক্ষামন্ত্রী মজিদ খানের শিক্ষানীতি বাতিলের দাবির আন্দোলনে জাফর, জয়নাল, দীপালি সাহা শহীদ হন। তার পর থেকে এঁদের স্মরণে দিনটি পালিত হয়ে আসছে। দিবসটি উপলক্ষে বিপ্লবী ছাত্র মৈত্রী সকালে শিক্ষা অধিকার চত্বরে পুষ্পস্তবক অর্পণ করে। এ ছাড়া বিকেলে স্বাধীনতা উদ্যান শিখা চিরন্তনে স্মরণসভার আয়োজন করে শহীদ আসাদ পরিষদ। বিজ্ঞপ্তি।
