
তথ্যপ্রযুক্তি আইনে এক নারীর করা মামলায় বাংলাদেশ জাতীয় দলের ক্রিকেটার আরাফাত সানিকে আজ রোববার সকালে গ্রেপ্তার করেছে পুলিশ। তাঁকে দুপুরের দিকে ঢাকার মুখ্য মহানগর হাকিম আদালতে নেওয়ার কথা।পুলিশের মোহাম্মদপুর বিভাগের দায়িত্বশীল ঊর্ধ্বতন কর্মকর্তা নাম প্রকাশ না করার শর্তে জানান, সামাজিক যোগাযোগের মাধ্যমে আপত্তিকর ছবি দেওয়ার অভিযোগে ওই নারী আরাফাতের বিরুদ্ধে মামলাটি করেন।মোহাম্মদপুর থানার ভারপ্রাপ্ত কর্মকর্তা (ওসি) জামাল উদ্দিন মীর জানান, ৫ জানুয়ারি মামলাটি করেন ওই নারী।মামলার তদন্ত কর্মকর্তা মোহাম্মদপুর থানার উপপরিদর্শক (এসআই) মো. ইয়াহিয়া ও মোহাম্মদপুর থানার উপপরিদর্শক (এসআই) আশরাফুল আলম ক্রিকেটার আরাফাতকে গ্রেপ্তারের বিষয়টি নিশ্চিত করেছেন।
