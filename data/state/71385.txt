
নারায়ণগঞ্জের সোনারগাঁ উপজেলায় কলেজছাত্রীকে উত্ত্যক্ত করার সময় এর প্রতিবাদ করায় ওই ছাত্রীর মাকে বখাটেরা পিটিয়ে জখম করেছেন বলে অভিযোগ পাওয়া গেছে। গতকাল সোমবার দুপুরে উপজেলার জামপুর ইউনিয়নের শেখেরহাট গ্রামে এ ঘটনা ঘটে।
ওই ছাত্রীর মা বলেন, কলেজে আসা-যাওয়ার পথে তাঁর বড় মেয়েকে দীর্ঘদিন ধরে উত্ত্যক্ত করে আসছেন স্থানীয় মফিজুল ইসলাম নামের এক তরুণ ও তাঁর সহযোগী মাহিন মিয়া। গতকাল কলেজে যাওয়ার সময় ওই দুজন তাঁর মেয়েকে উত্ত্যক্ত করলে তিনি এর প্রতিবাদ করেন। এতে ক্ষীপ্ত হয়ে তাঁরা তাঁকে পিটিয়ে গুরুতর জখম করেন। 
