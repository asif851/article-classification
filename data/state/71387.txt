
স্বরাষ্ট্র প্রতিমন্ত্রী আসাদুজ্জামান খান বলেছেন, আদালতের নির্দেশ অনুযায়ী খালেদা জিয়াকে গ্রেপ্তারের বিষয়ে পুলিশ ব্যবস্থা নেবে। তিনি বিএনপি চেয়াপারসন সেটা দেখা হবে না। আইন সবার জন্য সমান। আজ মঙ্গলবার বেলা ১২টা ৪০ মিনিটে প্রথম আলোকে এসব কথা বলেন।এক প্রশ্নের জবাবে আসাদুজ্জামান খান বলেন, ‘তিনি যদি আইন অমান্য করেন, তাহলে পুলিশ তার দায়িত্ব পালন করবে। কী হবে—সেটা আমরাও জানি, আপনারাও জানেন।’জিয়া অরফানেজ ও জিয়া চ্যারিটেবল ট্রাস্ট দুর্নীতি মামলায় আদালতে হাজির না হওয়ায় গত ২৫ ফেব্রুয়ারি আদালত খালেদা জিয়ার বিরুদ্ধে গ্রেপ্তারি পরোয়ানা জারি করেন। একই সঙ্গে আগামীকাল বুধবার পরবর্তী দিন ধার্য করেন। গতকাল পর্যন্ত আদালতের পরোয়ানা সংশ্লিষ্ট থানার পুলিশ পায়নি বলে জানিয়েছেন পুলিশের গুলশান বিভাগের উপকমিশনার লুৎফুল কবীর।
কাল গ্রেপ্তার হতে পারেন খালেদা জিয়া
এ পরিস্থিতিতে আগামীকাল জিয়া অরফানেজ ট্রাস্ট ও জিয়া চ্যারিটেবল ট্রাস্ট দুর্নীতির মামলায় খালেদা জিয়া আদালতে যাবেন কি না, জানতে চাইলে তাঁর অন্যতম আইনজীবী সানাউল্লাহ মিয়া গতকাল সন্ধ্যায় প্রথম আলোকে বলেন, নিরাপত্তাজনিত কারণে খালেদা জিয়া এর আগে আদালতে যাননি। নিরাপত্তা নিশ্চিত না হলে এবারও তিনি যাবেন না। যেহেতু খালেদা জিয়ার জামিন বাতিল করা হয়েছে, সেহেতু আদালতে হাজিরার প্রশ্নই আসে না।’গত ৩ জানুয়ারি থেকে গুলশানের ৮৬ নম্বর সড়কে নিজের কার্যালয়ে অবস্থান করছেন খালেদা জিয়া। সাধারণত হরতাল-অবরোধে খালেদা জিয়া বের হন না। ৩ জানুয়ারি কার্যালয়ে ঢোকার পর এখন পর্যন্ত তিনি বের হননি।
