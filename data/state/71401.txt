
জাতীয় সমাজতান্ত্রিক দল (জাসদ) কক্সবাজার জেলা শাখার ত্রিবার্ষিক সম্মেলন ও কাউন্সিল গত শুক্রবার রাতে শহরের হিল ডাউন সার্কিট হাউসে অনুষ্ঠিত হয়েছে। সম্মেলনে কাউন্সিলরদের ভোটে সভাপতি পদে নাঈমুল হক চৌধুরী এবং সাধারণ সম্পাদক পদে আবুল কালাম আজাদ নির্বাচিত হয়েছেন।সম্মেলনে যুগ্ম সম্পাদক ও সাংগঠনিক সম্পাদক নির্বাচিত হয়েছেন যথাক্রমে মোহাম্মদ হোসেন ও আজিজুল হক।জাসদ কেন্দ্রীয় কমিটির যুগ্ম সাধারণ সম্পাদক সাংসদ নাজমুল হক নবনির্বাচিত চার নেতার নাম ঘোষণা করেন। এ সময় উপস্থিত ছিলেন জাসদ চট্টগ্রাম বিভাগীয় সাংগঠনিক সম্পাদক নঈমুল হাসান, কেন্দ্রীয় নারী জোটের আহ্বায়িকা আফরোজা হক প্রমুখ।
