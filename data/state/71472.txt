
টাঙ্গাইলের মাওলানা ভাসানী বিজ্ঞান ও প্রযুক্তি বিশ্ববিদ্যালয়ে দ্বিতীয় সমাবর্তন উপলক্ষে ভাইস চ্যান্সেলরস ও ডিনস অ্যাওয়ার্ড বিতরণ করা হয়েছে। গত শনিবার রাতে বিশ্ববিদ্যালয়ের একাডেমিক ভবনের বিজিই বিভাগের হলরুমে এক অনুষ্ঠানের মাধ্যমে এই অ্যাওয়ার্ড বিতরণ করা হয়।অনুষ্ঠানে প্রধান অতিথি ছিলেন টাঙ্গাইল-৫ আসনের সাংসদ ও বিশ্ববিদ্যালয়ের রিজেন্ট বোর্ড সদস্য ছানোয়ার হোসেন। সম্মানিত অতিথি হিসেবে উপস্থিত ছিলেন বাংলাদেশ প্রকৌশল বিশ্ববিদ্যালয়ের কম্পিউটার সায়েন্স অ্যান্ড ইঞ্জিনিয়ারিং বিভাগের অধ্যাপক মো. কায়কোবাদ। অনুষ্ঠানে সভাপতিত্ব করেন বিশ্ববিদ্যালয়ের উপাচার্য মো. আলাউদ্দিন।œস্নাতক পর্যায়ে ২ জন,¯স্নাতকোত্তর পর্যায়ের ৫ জনসহ মোট ৭ জনকে ভাইস চ্যান্সেলরস অ্যাওয়ার্ড;¯স্নাতক পর্যায়ে ১ জন, স্নাতকোত্তর পর্যায়ে ৭ জনসহ মোট ৮ জনকে ডিনস অ্যাওয়ার্ড এবং ২২ জনকে ডিনস লিস্ট সম্মাননা দেওয়া হয়। পুরস্কার হিসেবে ভাইস চ্যান্সেলরস ও ডিনস অ্যাওয়ার্ডপ্রাপ্ত ব্যক্তিদের স্বর্ণপদক ও সনদ দেওয়া হয় এবং ডিনস লিস্ট সম্মানে ভূষিত ব্যক্তিদের সনদ দেওয়া হয়।
