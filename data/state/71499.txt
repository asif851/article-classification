
পবিত্র রমজান মাস, জুমাতুল বিদা, শবে কদর ও ঈদুল ফিতর উপলক্ষে বিদ্যালয়-মাদ্রাসার মতো সরকারি-বেসরকারি কলেজ ও সমপর্যায়ের শিক্ষাপ্রতিষ্ঠানেও ২৯ জুন থেকে ৬ আগস্ট পর্যন্ত ছুটি থাকবে। গতকাল বুধবার শিক্ষা মন্ত্রণালয় কলেজের ছুটির বিষয়ে এ আদেশ জারি করেছে।গত মঙ্গলবার সরকারি-বেসরকারি প্রাথমিক ও মাধ্যমিক বিদ্যালয়, মাদ্রাসা এবং কারিগরিসহ সমপর্যায়ের শিক্ষাপ্রতিষ্ঠান ২৯ জুন থেকে ছুটির ঘোষণা দেয় শিক্ষা মন্ত্রণালয় এবং প্রাথমিক ও গণশিক্ষা মন্ত্রণালয়।১৬ জুন মন্ত্রিসভার বৈঠকে এবার প্রথম রোজা থেকেই শিক্ষাপ্রতিষ্ঠান ছুটি দেওয়ার জন্য শিক্ষামন্ত্রী নুরুল ইসলাম নাহিদ এবং প্রাথমিক ও গণশিক্ষামন্ত্রী মোস্তাফিজুর রহমানকে নির্দেশ দেন প্রধানমন্ত্রী শেখ হাসিনা।
