

বন্যায় কুড়িগ্রামের চিলমারী উপজেলা সদরসহ বিভিন্ন এলাকা প্লাবিত হয়েছে। হাজার হাজার মানুষ পানিবন্দী। বন্যাকবলিত এলাকার ছবি তুলেছেন মঈনুল ইসলাম
বন্যার পানি ডিঙিয়ে সকালের রান্নার জন্য বিশুদ্ধ পানি খুঁজতে বের হয়েছেন এক গৃহিণী। ছবিটি উপজেলা সদরের হেলিপ্যাড এলাকা থেকে রোববার সকালে তোলা।
একমাত্র আশ্রয়স্থল সড়ক। সেখানেও পানি উঠেছে। ছবিটি উপজেলা সদরের বিজয়নগর থেকে তোলা।
তাঁরা সবাই শিক্ষক। বিদ্যালয়ে পড়াতে গিয়ে দেখেন সব পানিতে সয়লাব। ছবিটি উপজেলা সদরের রমনা ১ নম্বর সরকারি প্রাথমিক বিদ্যালয়ের সামনের সড়কে তোলা।
একমাত্র আশ্রয়স্থল সড়ক। সেখানেও পানি উঠেছে। এর মধ্যেই চলছে কোনো রকমে বসবাস। ছবিটি উপজেলা সদরের বিজয়নগর থেকে তোলা।
এটি ছিল চলার পথ। এখন গলাসমান পানি। শুকনো কাপড় নিয়ে নিরাপদে যাচ্ছেন এক দম্পতি। ছবিটি উপজেলার রানীগঞ্জের দরিয়ারপুর থেকে রোববার সকালে তোলা।
সন্তানসহ নিরাপদ আশ্রয়ের দিকে যাচ্ছেন রেনু বেওয়া। ছবিটি রোববার সকালে উপজেলার রানীগঞ্জ ইউনিয়নের বুরুজেরপার থেকে তোলা।
শুকনো কাপড়চোপড়, কাঁথা-বালিশ নিয়ে নিরাপদ আশ্রয় খুঁজতে বের হয়েছেন এক নারী। ছবিটি উপজেলা সদরের বিজয়নগর থেকে তোলা।
গবাদিপশু নিয়ে বিপাকে পড়েছে মানুষ। বন্যায় গবাদিপশুর খোঁজখবর নিতে স্থানীয় প্রাণিসম্পদের কর্মকর্তারা এসেছেন। ছবিটি উপজেলা সদরের হেলিপ্যাড আশ্রয়কেন্দ্র থেকে তোলা।
জরুরি চিকিৎসাসেবা কেন্দ্র খোলা হয়েছে। ছবিটি উপজেলা সদরের রমনা ঘাট এলাকা থেকে তোলা।
বানভাসি মানুষের জন্য উপজেলা প্রশাসনের পক্ষ থেকে ত্রাণের ব্যবস্থা করা হয়েছে। ছবিটি উপজেলা সদরের রমনা ঘাট এলাকা থেকে তোলা।
চারদিকে শুধু পানি আর পানি। একে একে তলিয়ে যাচ্ছে বাড়িঘর, আবাদি জমি, গাছপালা। ছবিটি রোববার সকালে উপজেলা সদরের দড়িয়াগ্রাম থেকে তোলা।
