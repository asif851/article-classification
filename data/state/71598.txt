
আহ্মদীয়া মুসলিম জামা’ত, বাংলাদেশের তিন দিনব্যাপী বার্ষিক সম্মেলন গতকাল রোববার শেষ হয়েছে।নিখিল বিশ্ব আহ্মদীয়া জামা’তের ইমাম মির্যা মাসরুর আহমদের ভাষণ স্যাটেলাইট টেলিভিশনে সরাসরি সম্প্রচারের মাধ্যমে এ সম্মেলন শেষ হয়।মির্যা মাসরুর আহমদ ভাষণে বলেন, মানুষকে ভালোবাসা ও মমতা দিয়ে সৎপথ দেখানো এবং আল্লাহর দিকে আহ্বান করা সবার পবিত্র কর্তব্য। ইসলামে কোনো জোরজবরদস্তির স্থান নেই। জাতি-ধর্ম-বর্ণবিশেষে কোনো ভেদাভেদ না করে মানুষের সেবায় আত্মনিয়োগÄকরতে হবে।ঢাকার বকশীবাজারে বাংলাদেশে আহ্মদীয়া জামা’তের প্রধান কার্যালয়ে অনুষ্ঠিত সমাপনী দিনের প্রথম অধিবেশনে শুভেচ্ছা বক্তব্য দেন বেসামরিক বিমান চলাচলমন্ত্রী রাশেদ খান মেনন ও তথ্যমন্ত্রী হাসানুল হক ইনু। বিজ্ঞপ্তি।
