
লক্ষ্মীপুরের রামগঞ্জ উপজেলার ১০টি ইউনিয়নে স্বেচ্ছাসেবক লীগের কমিটি বিলুপ্ত করা হয়েছে। গতকাল বৃহস্পতিবার দুপুরে উপজেলা স্বেচ্ছাসেবক লীগের আহ্বায়ক সোহেল রানা, যুগ্ম আহ্বায়ক আলী মুতর্জা বাবু ও মেহেদী হাসান ফয়সাল স্বাক্ষরিত এক সংবাদ বিজ্ঞপ্তিতে এ কথা জানানো হয়। বিজ্ঞপ্তিতে বলা হয়, দীর্ঘদিন ধরে ইউনিয়নগুলোতে দলীয় কার্যক্রম নেই। কমিটি বিলুপ্ত করার মাধ্যমে তৃণমূল পর্যায়ে সংগঠনকে গতিশীল ও নতুন নেতৃত্ব সৃষ্টি করা হবে। আহ্বায়ক সোহেল রানা বলেন, মেয়াদোত্তীর্ণ ও সাংগঠনিক কার্যক্রম না থাকায় উপজেলার ১০টি ইউনিয়নেরই কমিটি বিলুপ্ত করা হয়েছে। দলের এক সভায় এ সিদ্ধান্ত নেওয়া হয়।
