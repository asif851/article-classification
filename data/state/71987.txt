
ব্রাহ্মণবাড়িয়া-৪ আসন থেকে আইনমন্ত্রী আনিসুল হকের নির্বাচনে অংশ নেওয়ার বৈধতা চ্যালেঞ্জ করে করা আবেদন খারিজ করেছেন হাইকোর্ট।
আজ বৃহস্পতিবার বিচারপতি সৌমেন্দ্র সরকারের একক বেঞ্চ এ রায় দেন। এতে আনিসুল হকের প্রার্থিতা বৈধ প্রমাণিত হলো বলে জানিয়েছেন তাঁর আইনজীবী এ এম আমিন উদ্দিন।
দশম জাতীয় সংসদ নির্বাচনে আনিসুল হক ওই আসনটি থেকে নির্বাচনে অংশ নেন। তবে তিনি দুদকের আইন উপদেষ্টা থাকা অবস্থায় মনোনয়নপত্র জমা দেন—এমন দাবি করে জাতীয় পার্টির (জেপি) প্রার্থী হাসিবুর রহমান হাইকোর্টে নির্বাচনী আবেদন করেন। শুনানি নিয়ে গত ৩ মার্চ আদালত কারণ দর্শাতে নোটিশ দেন। চূড়ান্ত শুনানি শেষে আজ আদালত রায় দেন।
