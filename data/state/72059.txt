
বিএনপি চেয়ারপারসন খালেদা জিয়া বলেছেন, দেশের বিভিন্ন স্থান থেকে সমাবেশে আসতে সরকার বাধা দিচ্ছে। বিএনপির সমাবেশে লোক আসতে বাধা দিয়ে সরকার ছোট মনের পরিচয় দিয়েছে।
আজ রোববার রাজধানীর সোহরাওয়ার্দী উদ্যানে বিএনপির জনসমাবেশে দলীয় চেয়ারপারসন এ কথা বলেন। ৭ নভেম্বর ‘জাতীয় বিপ্লব ও সংহতি দিবস’ উপলক্ষে বিএনপি এই সমাবেশের আয়োজন করেছে।
খালেদা জিয়া এখনো সমাবেশে বক্তব্য দিচ্ছেন। তিনি বলেন, বহুদলীয় গণতন্ত্রে মত-পথের পার্থক্য থাকবে। তবে সবাইকে একসঙ্গে কাজ করতে হবে।
প্রায় দেড় বছর পর রাজধানীতে বিএনপি এত বড় পরিসরে সমাবেশ করছে, যেখানে দলটির চেয়ারপারসন বক্তব্য দিচ্ছেন। বিএনপির সমাবেশে যোগ দিতে সকাল থেকেই দেশের বিভিন্ন স্থান থেকে মানুষ ঢাকায় আসা শুরু করে।
তবে বিএনপির অভিযোগ, সরকার সমর্থকেরা বিএনপির লোকজনকে সমাবেশে আসতে বাধা দিয়েছে।
