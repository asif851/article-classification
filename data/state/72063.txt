
চট্টগ্রামের শাহ আমানত সেতু এলাকা থেকে গাঁজা বহনের দায়ে চার নারীকে আটক করেছে পুলিশ। এ সময় তাঁদের কাছ থেকে ১০ কেজি গাঁজা উদ্ধার করা হয়। গতকাল রোববার সন্ধ্যা ছয়টার দিকে তাঁদের আটক করা হয়।আটক চারজন হলেন জাহেদা বেগম (৫০), রেহেনা বেগম (৩০), রোকেয়া বেগম (৭০) ও নূরুন্নাহার বেগম (৩০)। তাঁরা কক্সবাজার জেলার কলাতলী এলাকার বাসিন্দা বলে জানায় পুলিশ। নগরের বাকলিয়া থানার উপপরিদর্শক (এসআই) মহিম প্রথম আলোকে বলেন, নগরের বটতলী রেলস্টেশন থেকে গাঁজা কিনে নিয়ে তাঁরা কক্সবাজারে যাচ্ছিলেন। পরে গোপন সংবাদের ভিত্তিতে অভিযান চালিয়ে তাঁদের আটক করা হয়।এ ব্যাপারে থানায় মামলা দায়েরের প্রক্রিয়া চলছে বলে জানান এসআই মহিম।
