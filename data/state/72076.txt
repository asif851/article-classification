

বিএনপির ভারপ্রাপ্ত মহাসচিব মির্জা ফখরুল ইসলাম আলমগীর বলেছেন, বর্তমান সংসদ জনগণের প্রতিনিধিত্ব করে না। তাই এই সংসদকে বিচারপতিদের বিচারের ভার দেওয়া হলে তা হবে বিশেষ দলের বিচার। অভিশংসনের ক্ষমতা সংসদের হাতে ফিরিয়ে নেওয়ার বিষয়টি বাংলাদেশের জনগণ ও বিএনপি সমর্থন করে না।আজ রোববার বিকেলে রাজধানীর গণগ্রন্থাগারের শওকত ওসমান মিলনায়তনে ‘আমরা কজন’ নামের একটি সংগঠনের অনুষ্ঠানে মির্জা ফখরুল এ কথা বলেন। অনুষ্ঠানে সংগঠনটি আজ জিপিএ-৫ প্রাপ্ত কিছু শিক্ষার্থীকে সংবর্ধনা দেয়।মির্জা ফখরুল বলেন, যে নির্বাচনের মাধ্যমে এ সংসদ গঠন করা হয়েছে, তাতে ৫ শতাংশ মানুষও ভোট দেয়নি। ১৫৪ জন বিনা প্রতিদ্বন্দ্বিতায় নির্বাচিত হয়েছে।  এই সংসদ জনগণের প্রতিনিধিত্ব করে না।
অনুষ্ঠানে শিক্ষার্থীদের রাজনীতি সচেতন হওয়ার আহ্বান জানান মির্জা ফখরুল।
