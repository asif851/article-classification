
ঢাকা ও চট্টগ্রামের এসওএস শিশুপল্লির শিশুদের পাশে দাঁড়িয়েছে ইউনিলিভার। সংস্থার পক্ষ থেকে আগামী এক বছরের জন্য শিশুপল্লির প্রত্যেক শিশুকে পুষ্টি ও স্বাস্থ্য সুরক্ষার সামগ্রী দেওয়া হবে। ইউনিলিভারের উদ্যোগে প্রায় দুই সপ্তাহব্যাপী রমজানের চেতনা শীর্ষক প্রচারণার অংশ হিসেবে আয়োজিত এক অনুষ্ঠানে এই ঘোষণা দেওয়া হয়। ১৩ জুলাই ঢাকা ও চট্টগ্রামের শিশুপল্লিতে এ উপলক্ষে ইফতার মাহফিল, শিশু সমাবেশ ও ক্রেতা সম্মিলনের আয়োজন করা হয়। নিবন্ধনের মাধ্যমে অনুষ্ঠানে যোগ দিয়েছিলেন নির্বাচিত ক্রেতারা। শিশুরা হামদ ও নাত পরিবেশন করে অতিথিদের মন জয় করে নেয়। অনুষ্ঠান শেষে রমজানবিষয়ক সেরা উক্তির জন্য নির্বাচিত তিন ক্রেতার হাতে পুরস্কার তুলে দেওয়া হয়। বিজ্ঞপ্তি।
