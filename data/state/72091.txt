
রাজধানীর লালবাগে ‘অতিরিক্ত মদ্যপান’ করায় এক যুবকের মৃত্যু হয়েছে। গতকাল শনিবার রাতে এই ঘটনা ঘটে।
মারা যাওয়া ব্যক্তির নাম ওয়াহেদুজ্জামান (২৩)। বাবার নাম শরিফ উদ্দিন।
গতকাল দিবাগত রাত আড়াইটার দিকে ওয়াহেদুজ্জামানকে ঢাকা মেডিকেল কলেজ হাসপাতালের জরুরি বিভাগে আনা হয়। পরীক্ষা শেষে তাঁকে মৃত ঘোষণা করেন কর্তব্যরত চিকিৎসক।
হাসপাতাল পুলিশ ক্যাম্পের উপপরিদর্শক (এসআই) বাচ্চু মিয়া বলেন, ওয়াহেদুজ্জামান হৃদ্‌রোগে আক্রান্ত হয়েছেন বলে হাসপাতালে জানান তাঁর বড় ভাই সাইদুর রহমান। তবে কর্তব্যরত চিকিৎসক জানিয়েছেন, ওয়াহেদুজ্জামান ৯০ শতাংশ অ্যালকোহলিক ছিলেন বলে প্রাথমিক আলামতে প্রতীয়মান হয়।
ওয়াহেদুজ্জামানের লাশ ঢাকা মেডিকেল কলেজ হাসপাতালের জরুরি বিভাগের মর্গে রাখা হয়েছে।
