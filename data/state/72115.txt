
জাহাঙ্গীরনগর বিশ্ববিদ্যালয়ে আবাসিক হলের কক্ষে ‘আত্মহত্যা’ করেছেন এক শিক্ষার্থী। আজ রাতে দশটার দিকে তাঁকে উদ্ধার করে হাসপাতালে নেওয়া হয়। তবে পথেই তাঁর মৃত্যু হয়।
ওই ছাত্রের নাম মো. আদনান। তিনি অ্যাকাউন্টিং অ্যান্ড ইনফরমেশন সিস্টেমস বিভাগের ৪১ তম ব্যাচের ছাত্র। মীর মশাররফ হোসেন হলের আবাসিক ছাত্র ছিলেন আদনান।
মীর মশাররফ হলের কয়েকজন শিক্ষার্থী জানায়, রাত ১০টার দিকে এক শিক্ষার্থী বি ব্লকের ৪৫০ নম্বর কক্ষে আদনানকে ডাকতে গিয়ে দেখেন ভেতর থেকে দরজা বন্ধ। ডাকাডাকি করে কোনো সাড়া না পেয়ে জানালা তিনি জানালা খুলে দেখেন সিলিং ফ্যানের সঙ্গে নাইলনের দড়িতে ঝুলে আছেন আদনান। তাঁর চিৎকারে আশপাশের কক্ষের ছাত্ররা এসে দরজা ভাঙার চেষ্টা করেও ব্যর্থ হন। শেষ পর্যন্ত জানালার কাচ ভেঙে হাত ঢুকিয়ে দরজার ছিটকিনি খুলতে সক্ষম হন তাঁরা। দ্রুত আদনানকে উদ্ধার করে সাভারের এনাম মেডিকেল কলেজ হাসপাতালে নেওয়া হয় তাঁকে।
বিশ্ববিদ্যালয়ের প্রক্টর তপন কুমার সাহা বলেন, হাসপাতালে নেওয়ার পথেই তাঁর মৃত্যু হয়েছে। রাত সাড়ে ১১টার দিকে আদনানের মরদেহ বিশ্ববিদ্যালয়ের চিকিৎসা কেন্দ্রে আনা হয়েছে। তাঁর পরিবারের সঙ্গে যোগাযোগের চেষ্টা চলছে
