
যশোরের অভয়নগর উপজেলার শিক্ষাবঞ্চিত শ্রমজীবী শতাধিক শিশুকে বই দেওয়া হয়েছে। সামাজিক সংগঠন জোয়ার গতকাল শনিবার উপজেলার নওয়াপাড়া ইনস্টিটিউট মিলনায়তনে ১২০ জন শিশুকে এই বই বিতরণ করে। জোয়ারের আহ্বায়ক বি এম তৌহিদুল ইসলামের সভাপতিত্বে অনুষ্ঠানে প্রধান অতিথি ছিলেন নওয়াপাড়া পৌরসভার মেয়র রবিউল হোসেন এবং বিশেষ অতিথি হিসেবে ছিলেন পেপার ট্রি বাংলাদেশ কোম্পানি লিমিটেডের প্রকল্পপ্রধান (হিসাব ও প্রশাসন) কামরুল মনির মজুমদার। অনুষ্ঠানে উপজেলার শিক্ষাবঞ্চিত ৭ থেকে ১৫ বছর বয়সের হোটেল-রেস্তোরাঁ ও বিভিন্ন যানবাহনের মেরামত কারখানার শিশুশ্রমিক এবং ভ্যান ও রিকশাচালক শিশুশ্রমিকদের হাতে বই তুলে দেওয়া হয়।
