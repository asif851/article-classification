
টাঙ্গাইলের সখীপুরে নূরজাহান (৩৫) নামের এক গৃহবধূর দুই পা বাঁধা লাশ উদ্ধার করেছে থানা পুলিশ। আজ মঙ্গলবার বিকেলে উপজেলার নোহালীচালা এলাকার বংশাই শাখা নদীর কচুরিপানার নিচ থেকে লাশটি উদ্ধার করা হয়। কয়েক দিন আগে নোহালীচালার বাবার বাড়ি থেকে নিখোঁজ হন নূরজাহান। তাঁর বাবার নাম মৃত নূর মোহাম্মদ।
সখীপুর থানার উপপরিদর্শক তোফাজ্জল হোসেন জানান, ‘ধারণা করা হচ্ছে, পরকীয়ার কারণে ওই মহিলাকে গলা টিপে হত্যা করে বাবার বাড়ি থেকে এক কিলোমিটার উত্তরে বংশাই নদীতে ফেলে দেয় দুর্বৃত্তরা। এ ঘটনায় মামলার প্রস্তুতি চলছে। ওই মহিলার স্বামীর বাড়ি কালিহাতী উপজেলার কুমুরিয়াঝুড়ি গ্রামে। স্বামী রফিকুল ইসলাম ১০-১২ বছর ধরে বিদেশ আছেন।’
 
