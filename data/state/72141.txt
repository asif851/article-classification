
ইসহাক ব্যাপারীবরিশালের ইসহাক ব্যাপারী (৮৫) গতকাল শুক্রবার ভোরে স্থানীয় একটি হাসপাতালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি চার ছেলে ও দুই মেয়ে রেখে গেছেন৷গতকাল বাদ জুমা পাতারহাট জামে মসজিদ মাঠে জানাজা শেষে তাঁর মরদেহ নিজ গ্রাম কালিকাপুরের পারিবারিক কবরস্থানে দাফন করা হয়েছে৷ইসহাক ব্যাপারী জাতীয় সমাজতান্ত্রিক দলের (জাসদ) বরিশাল জেলা শাখার সাধারণ সম্পাদক আবদুল হাই মাহবুবের বাবা৷ বিজ্ঞপ্তি৷
শাহজাহান নুরুস সামাদ চৌধুরীঢাকা মেডিকেল কলেজের মেডিসিন ডিপার্টমেন্টের সাবেক ডিন ও বাংলাদেশ ক্যানসার সোসাইটির প্রতিষ্ঠাতা সহসভাপতি শাহজাহান নুরুস সামাদ চৌধুরী (৭৮) গত রোববার ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি বহু জনহিতকর প্রতিষ্ঠানের সঙ্গে যুক্ত ছিলেন৷ তাঁর কুলখানি গতকাল শুক্রবার বাদ আসর ধানমন্ডির নিজ বাসায় অনুষ্ঠিত হয়েছে৷ বিজ্ঞপ্তি ৷মৃত্যুবার্ষিকীমোহাম্মদ সালেহউদ্দিনভাষাসৈনিক ও বাংলাদেশ জাস্টিস পার্টির প্রতিষ্ঠাতা ব্যারিস্টার সৈয়দ কামরুল ইসলাম মোহাম্মদ সালেহউদ্দিনের ৩১তম মৃত্যুবার্ষিকী আজ ২৪ মে৷ এ উপলক্ষে আজ বাদ জোহর উত্তরায় (বাড়ি-২৩ই, রোড-৩, সেক্টর-১২, প্রিয়াংকা সিটি) ব্যারিস্টার সালেহউদ্দিন স্মৃতি সংসদের উদ্যোগে দোয়া ও মিলাদ মাহফিলের আয়োজন করা হয়েছে৷ এ ছাড়া মৃত্যুবার্ষিকী উপলক্ষে আজ বাদ আসর মোহাম্মদ সালেহউদ্দিনের বড় ছেলের বাড়িতে (১৩১/১, উত্তর বাসাবো) মিলাদ মাহফিলের আয়োজন করা হয়েছে৷ বিজ্ঞপ্তি৷
