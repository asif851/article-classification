
জেলা পরিষদ নির্বাচন অবাধ, সুষ্ঠু, শান্তিপূর্ণ ও নিরপেক্ষভাবে অনুষ্ঠানের লক্ষ্যে নির্বাচন কমিশন আইনশৃঙ্খলা বজায় রাখার উদ্দেশ্যে খুলনা মহানগর ও জেলার সব উপজেলা এলাকায় বৈধ আগ্নেয়াস্ত্রসহ চলাচল এবং অস্ত্র বহন ও প্রদর্শনের ওপর নিষেধাজ্ঞা আরোপ করেছে। এ নিষেধাজ্ঞা ২৪ ডিসেম্বর দিনগত মধ্যরাত ১২টা থেকে ৩০ ডিসেম্বর দিনগত মধ্যরাত ১২টা পর্যন্ত বলবৎ থাকবে। খুলনা জেলা ম্যাজিস্ট্রেট নাজমুল আহসান স্বাক্ষরিত পত্রে এ তথ্য জানানো হয়েছে। একই উদ্দেশ্য খুলনা মহানগর ও জেলাধীন সব উপজেলা এলাকায় বেবিট্যাক্সি, অটোরিকশা, ইজিবাইক, টেম্পো, ট্যাক্সিক্যাব, মাইক্রোবাস, জিপ, পিকআপ, কার, বাস, ট্রাকসহ যানবাহন চলাচলের ওপর নিষেধাজ্ঞা আরোপ করা হয়েছে। 
