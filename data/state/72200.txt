
ঢাকায় নিযুক্ত মার্কিন রাষ্ট্রদূত মার্শা স্টিফেনস ব্লুম বার্নিক্যাট বাংলাদেশের সঙ্গে সম্পর্ক আরও নিবিড় করতে সরকারের সবার সঙ্গে কাজ করে যাবেন। গতকাল বৃহস্পতিবার পররাষ্ট্র মন্ত্রণালয়ে সাংবাদিকদের কাছে তিনি এ প্রত্যয়ের কথা জানান।পররাষ্ট্রসচিব মো. শহীদুল হকের সঙ্গে তাঁর দপ্তরে বৈঠকের পর মার্শা বার্নিক্যাট গতকাল সন্ধ্যায় সাংবাদিকদের সঙ্গে কথা বলেন। তিনি বলেন, ‘দুই দেশের সম্পর্ক বেশ নিবিড় ও সম্প্রসারিত। এ সম্পর্ককে আরও শক্তিশালী করতে আমাকে সরাসরি দায়িত্ব দেওয়া হয়েছে।’ যুক্তরাষ্ট্র প্রতিটি উদ্যোগে বাংলাদেশকে ‘সত্যিকারের অংশীদার’ মনে করে বলে জানান তিনি।পররাষ্ট্রসচিব বলেন, এ বৈঠকটি ছিল সৌজন্য ও পরিচিতিমূলক। দ্বিপক্ষীয় সম্পর্ককে মার্কিন রাষ্ট্রদূত নতুন উচ্চতায় নিয়ে যেতে চান।
