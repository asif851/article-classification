
খাগড়াছড়ির দীঘিনালার কবাখালী ইউনিয়ন আওয়ামী লীগের সভাপতি জামাল হোসেনকে দল থেকে বহিষ্কার করা হয়েছে।উপজেলা আওয়ামী লীগের জ্যেষ্ঠ সহসভাপতি মাহবুবুল আলমের অভিযোগ, জামাল হোসেন ইউনিয়ন আওয়ামী লীগের সভাপতি নির্বাচিত হওয়ার পর থেকে প্রকাশ্যে চাঁদাবাজি, বিচারের নামে সাধারণ মানুষকে হয়রানি, দলীয় শৃঙ্খলা ভঙ্গসহ নানা অপকর্ম করে আসছিলেন।উপজেলা আওয়ামী লীগের সাংগঠনিক সম্পাদক নিউটন মহাজন বলেন, ‘আমরা সাংগঠনিকভাবে জামালকে বারবার সতর্ক করেছিলাম। কিন্তু তিনি কর্ণপাত করেননি। জামালের বিরুদ্ধে চাঁদাবাজি, অনৈতিক কর্মকাণ্ড, সাধারণ মানুষকে হয়রানি ও দলীয় শৃঙ্খলাভঙ্গের অভিযোগের সত্যতা পাওয়ায় গত ২২ সেপ্টেম্বর উপজেলা আওয়ামী লীগের জরুরি বৈঠকে তাঁকে দল থেকে বহিষ্কারের সিদ্ধান্ত নেওয়া হয়।’
 
