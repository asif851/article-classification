
ঢাকা বিশ্ববিদ্যালয়ে ২০১৫-২০১৬ শিক্ষাবর্ষে ১ম বর্ষ স্নাতক সম্মান শ্রেণিতে অনলাইনের মাধ্যমে প্রার্থীদের ভর্তির আবেদন গ্রহণ প্রক্রিয়া কাল বৃহস্পতিবার সকাল ১০টায় শেষ হচ্ছে। কেন্দ্রীয় ভর্তি কার্যালয়ে আনুষ্ঠানিকভাবে আবেদনপত্র গ্রহণ প্রক্রিয়ার সমাপ্তি টানবেন উপাচার্য অধ্যাপক আ আ ম স আরেফিন সিদ্দিক। 
আজ বুধবার বিশ্ববিদ্যালয়ের এক সংবাদ বিজ্ঞপ্তিতে এ তথ্য জানানো হয়েছে। ক ইউনিটের ভর্তি পরীক্ষা ৩০ অক্টোবর, খ ইউনিটের ৯ অক্টোবর, গ ইউনিটের ১৬ অক্টোবর, ঘ ইউনিটের ৬ নভেম্বর এবং চ ইউনিটের সাধারণ জ্ঞান অংশ ১০ অক্টোবর ও অঙ্কন অংশ ১৭ অক্টোবর অনুষ্ঠিত হবে।
