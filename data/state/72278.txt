
আশীষ চৌধুরীপ্রচ্ছদশিল্পী আশীষ চৌধুরী (৮৩) আর নেই। গত রোববার রাতে রাজধানীর একটি হাসপাতালে বার্ধক্যজনিত রোগে তিনি মারা যান। তিনি স্ত্রী, এক ছেলে, এক মেয়ে ও নাতনি রেখে গেছেন। গতকাল সোমবার সকালে সবুজবাগ কালীমন্দিরে তাঁর দাহ সম্পন্ন হয়। দৈনিক সংবাদ পত্রিকার ‘সংবাদ’ প্রচ্ছদটি আশীষ চৌধুরীর করা। আহসান হাবিবের উপন্যাস ছায়া হরিণ-এর জন্য সেরা প্রচ্ছদশিল্পীর পুরস্কার জেতেন তিনি। ভারতের দেশ পত্রিকার অনেক প্রচ্ছদ নিয়মিত করেছেন তিনি। তিনি চিত্রশিল্পী স্বপন চৌধুরী, পথনাট্য নির্দেশক মিলন চৌধুরী, কণ্ঠশিল্পী তপন চৌধুরী এবং পটারি ও আলোকচিত্রী রূপম চৌধুরীর ভাই। বিজ্ঞপ্তি।
