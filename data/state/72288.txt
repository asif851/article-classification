
রাজধানীর আদাবরে গতকাল সোমবার ভোরে ওসমান হাওলাদার (৩৫) নামের এক রিকশাচালককে কুপিয়ে হত্যা করেছে দুর্বৃত্তরা। পুলিশের ধারণা, ছিনতাইকারীরা এ ঘটনা ঘটিয়েছে।পুলিশ জানায়, আদাবরের ১৪ নম্বর সড়কে ওসমানকে কুপিয়ে পালিয়ে যায় দুর্বৃত্তরা। ঘটনাস্থল থেকে তাঁর রিকশা ও মুঠোফোন উদ্ধার করা হয়েছে। পরে রক্তাক্ত অবস্থায় উদ্ধার করে ঢাকা মেডিকেল কলেজ হাসপাতালে নেওয়ার পথে তাঁর মৃত্যু হয়। ওসমানের গলায় ও বুকে ধারালো অস্ত্রের পাঁচটি আঘাতের ক্ষত রয়েছে। এ ঘটনায় ওসমানের ভাই ইব্রাহীম বাদী হয়ে অজ্ঞাত ব্যক্তিদের আসামি করে আদাবর থানায় একটি হত্যা মামলা করেছেন।
