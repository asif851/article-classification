
রাজধানী ঢাকার গুলশানে গতকাল সোমবার তাবেলা সিজার নামের এক ইতালীয় নাগরিককে হত্যার ঘটনায় গুলশান থানায় আজ মঙ্গলবার একটি মামলা হয়েছে। মামলাটি করেছেন নিহতের কর্মস্থল নেদারল্যান্ডসভিত্তিক আইসিসিও-বাংলাদেশ নামের বেসরকারি প্রতিষ্ঠানের কান্ট্রি ডিরেক্টর হেলেন বেন্ডার ভিক।মামলার বিষয়ে জানতে চাইলে হেলেন বেন্ডার ভিক কোনো মন্তব্য করতে চাননি। তিনি বলেন, পুলিশ মামলার তদন্ত করবে ও দোষীকে খুঁজে বের করবে। তাঁরা তাবেলা সিজারের মৃত্যুর ঘটনায় গভীরভাবে শোকাহত বলে জানান তিনি। মামলার তথ্যের সত্যতা নিশ্চিত করেছে গুলশান থানার পুলিশ।
