
নতুন মন্ত্রিপরিষদ সচিব হিসেবে নিয়োগ পেয়েছেন ভূমি মন্ত্রণালয়ের জ্যেষ্ঠ সচিব মোহাম্মদ শফিউল আলম। আজ রোববার সন্ধ্যায় জনপ্রশাসন মন্ত্রণালয় এ বিষয়ে আদেশ জারি করে। তিনি মোহাম্মদ মোশাররাফ হোসাইন ভূইঞার স্থলাভিষিক্ত হচ্ছেন।
বর্তমান মন্ত্রিপরিষদ সচিব মোশাররাফ হোসাইন ভূইঞাকে বিশ্বব্যাংকের বিকল্প নির্বাহী পরিচালক হিসেবে নিয়োগ দেওয়া হয়েছে। আজই জনপ্রশাসন মন্ত্রণালয় এ বিষয়ে আদেশ জারি করে। আগামী ২ নভেম্বর তিনি নতুন পদে যোগ দেবেন বলে মন্ত্রিপরিষদ বিভাগের একটি সূত্র জানায়। তাঁকে তিন বছরের জন্য চুক্তিতে নিয়োগ দেওয়া হয়।
আরও পড়ুন: 
বিশ্বব্যাংকের বিকল্প নির্বাহী পরিচালক হলেন মন্ত্রিপরিষদ সচিব
