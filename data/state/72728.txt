
প্রিয়জনের সঙ্গে ঈদের আনন্দ ভাগাভাগি করতে ঘরমুখো মানুষ সড়ক পথে নিজ নিজ গন্তব্যের দিকে ছোটেন। ভিড়ে ঠাসা যাত্রী নিয়ে দূর-দূরান্তে যায় বাসগুলো। এ সময় সড়ক-মহাসড়কে যানবাহনের প্রচণ্ড চাপ পড়ে। কিন্তু মেরামতের অভাবে অনেক সড়কেরই এখন বেহাল অবস্থা। এমন কিছু ছবি নিয়ে এই আয়োজন। ফরিদপুর-ঢাকা মহাসড়কের বেশির ভাগ স্থানে ভাঙা-চোরা বেহাল অবস্থা। ছবিটি আজ (৬ জুলাই, ২০১৫) ফরিদপুর সদরের বাহিরদিয়া এলাকা থেকে তোলা। বগুড়া-নাটোর মহাসড়কে খানাখন্দ পার হতে ধেয়ে আসছে ট্রাক। ছবিটি রোববার (৫ জুলাই, ২০১৫) বগুড়ার নন্দীগ্রাম উপজেলার কালিকাপুর গ্রাম এলাকা থেকে তোলা। সিলেট-কোম্পানীগঞ্জ-ভোলাগঞ্জ সড়কের বিশাল গর্তে জমে আছে বৃষ্টির পানি। সিলেটের সঙ্গে কোম্পানীগঞ্জ উপজেলার যোগাযোগের একমাত্র সড়কটিতে ঝুঁকি নিয়ে চলছে যানবাহন। ছবিটি রোববার (৫ জুলাই, ২০১৫) ধোপাগুল এলাকা থেকে তোলা। সড়কের বিভিন্ন গর্তে নিজ উদ্যোগে মাটি ফেলছেন পরিবহন শ্রমিকেরা। ছবিটি রোববার (৫ জুলাই, ২০১৫) সিলেট-কোম্পানীগঞ্জ সড়কের ছালিয়া এলাকা থেকে তোলা। কাঁচপুর ঢাকা-চট্টগ্রাম মহাসড়কের সেতুতে ওঠার প্রবেশ পথে খানাখন্দের চিত্র। ছবিটি রোববার (৫ জুলাই, ২০১৫) দুপুরে তোলা। বরিশাল নগরের সাগরদি বাজার সংলগ্ন ঢাকা-বরিশাল মহাসড়কের পাশে বাজার, অটোরিকশা ও রাস্তা খোঁড়াখুঁড়ির কারণে সংকীর্ণ হয়ে গেছে সড়কের চলার পথ। এতে যানজট লেগেই থাকে। ছবিটি রোববার (৫ জুলাই, ২০১৫) সকালে তোলা। ঢাকা-চট্টগ্রাম মহাসড়কের সীতাকুণ্ড সদর বাইপাসের অবস্থা এটি। গত বছর এ সময় মহাসড়কটির সংস্কার হলেও আবারও গর্ত সৃষ্টি হয়েছে। এতে প্রায়ই গাড়ির চাকা ফেটে যায়। ছবিটি গত শনিবার (৪ জুলাই, ২০১৫) বিকেলে তোলা। খাগড়াছড়ি-ঢাকা-চট্টগ্রাম সড়কের বেহাল অবস্থা। সড়ক জুড়ে অসংখ্য গর্ত সৃষ্টি হয়েছে। নেই মেরামতের উদ্যোগে ছবিটি গতকাল রোববার (৫ জুলাই ২০১৫) খাগড়াছড়ি সদরের শিলাছড়া এলাকা থেকে তোলা। বগুড়ার শাজাহানপুর উপজেলার বাঁশবাড়িয়া এলাকা সংলগ্ন বগুড়া-নাটোর মহাসড়কে সংস্কার করা ইট-বালু সরে পড়ছে। ছবিটি রোববার (৫ জুলাই, ২০১৫) তোলা। ঢাকা-বরিশাল মহাসড়কের ফরিদপুর অংশের পুরোটাই এমন গর্ত ভরা। ছবিটি আজ (৬ জুলাই, ২০১৫) সকালে ফরিদপুর সদরের জামতলা ডাবল ব্রিজ এলাকা থেকে তোলা। সাতক্ষীরা-খুলনা সড়কে বেহাল অবস্থা নিরসনে সওজ মেরামতের কাজ করছে। ছবিটি রোববার (৫ জুলাই, ২০১৫) ভৈরবনগর এলাকা থেকে তোলা। 
