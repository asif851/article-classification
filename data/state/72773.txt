

রাজশাহীর বাগমারা উপজেলায় আহমদিয়া সম্প্রদায়ের মসজিদে বোমা বিস্ফোরণের ঘটনার সঙ্গে আগের সব সন্ত্রাসী ঘটনার সংশ্লিষ্টতা আছে বলে মন্তব্য করেছেন স্বরাষ্ট্রমন্ত্রী আসাদুজ্জামান খান কামাল। সব ঘটনা একই সূত্রে গাঁথা ও এসবের পেছনে আন্তর্জাতিক চক্রান্ত আছে বলে তিনি মন্তব্য করেন।
আজ শনিবার রাজধানীর রিপোর্টার্স ইউনিটিতে বাংলাদেশ ক্রাইম রিপোর্টার্স আয়োজিত বার্ষিক সভায় মন্ত্রী এ কথা বলেন।
স্বরাষ্ট্রমন্ত্রী বলেন, দেশে অস্থিতিশীল পরিবেশ তৈরির চেষ্টা চলছে। আগের সব সন্ত্রাসী ঘটনার তদন্ত হয়েছে। এই ঘটনারও তদন্ত হবে।
সরকারের সর্বাত্মক প্রচেষ্টা অব্যাহত রয়েছে জানিয়ে মন্ত্রী সবাইকে সহযোগিতা করার আহ্বান জানান।
