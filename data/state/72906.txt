
বাংলাদেশ সচিবালয়ে গতকাল রোববার আবারও সরকারবিরোধী প্রচারপত্র (লিফলেট) পাওয়া গেছে। এ ঘটনায় জড়িত সন্দেহে স্থানীয় সরকার মন্ত্রণালয়ের একজন প্রশাসনিক কর্মকর্তাসহ চারজনকে জিজ্ঞাসাবাদের জন্য আটক করেছে গোয়েন্দা পুলিশ।তাঁরা হলেন স্থানীয় সরকার মন্ত্রণালয়ের প্রশাসনিক কর্মকর্তা দৌলতুন্নেছা, অফিস সহকারী জিন্নাতুল করিম, এমএলএসএস মাহফুজুর রহমান ও সোয়েব খান। তবে তাঁরা সাংবাদিকদের কাছে দাবি করেন, প্রচারপত্রের সঙ্গে তাঁরা জড়িত নন।এ বিষয়ে ঢাকা মহানগর পুলিশের জনসংযোগ ও গণমাধ্যম শাখার উপকমিশনার মাসুদুর রহমান বলেন, জিজ্ঞাসাবাদের জন্য ওই চারজনকে আটক করা হয়েছে। তবে এ বিষয়ে সচিবালয়ে দায়িত্বরত পুলিশের উপকমিশনার আনিছুর রহমান বলেন, এ বিষয়ে তিনি কিছু জানেন না।স্থানীয় সরকার বিভাগের অতিরিক্ত সচিব শাহ কামাল বলেন, পুলিশ পুলিশের কাজ করেছে। এ বিষয়ে তাঁদের কিছু জানানো হয়নি।‘দেশপ্রেমিক সরকারি কর্মকর্তা-কর্মচারী’ ব্যানারে ছাড়া এই প্রচারপত্রে প্রধানমন্ত্রী শেখ হাসিনা ও সরকারের সমালোচনা করা হয়েছে। প্রচারপত্রে গত বছরের ৫ জানুয়ারির নির্বাচন নিয়েও সমালোচনা করা হয়।প্রধানমন্ত্রী গতকাল সচিবালয়ে ধর্ম মন্ত্রণালয় পরিদর্শন করেন।কিছুদিন আগেও সচিবালয়ে সরকারবিরোধী প্রচারপত্র পাওয়া গিয়েছিল। এমন ঘটনা এর আগেও একাধিকবার ঘটেছে।
