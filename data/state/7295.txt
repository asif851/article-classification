
পরীক্ষায় প্রশ্নপত্র ফাঁস এখন মহামারি আকার ধারণ করেছে। আগেও টুকটাক ছিল, কিন্তু এখন তা ভয়াবহ হয়ে গেছে। শিক্ষাব্যবস্থা পরীক্ষানির্ভর হওয়ায় এই সুযোগ তৈরি হয়েছে। এর মধ্যে আবার সৃজনশীল প্রশ্নপদ্ধতি ঠিকমতো আয়ত্তে আনা যাচ্ছে না।
এর কারণ হলো, এ বিষয়ে শিক্ষকদের প্রশিক্ষণ পর্যাপ্ত নয়। স্বল্পমেয়াদি প্রশিক্ষণ হয়। কিন্তু এটা শিক্ষকেরা ঠিকমতো কাজে লাগাতে পারছেন না।
সৃজনশীল পদ্ধতিটা কিন্তু ভালো। সমস্যা হলো, সেটাকে যথাযথভাবে ব্যবস্থাপনা করা যাচ্ছে না। এর মধ্যে উচ্চমাধ্যমিক পর্যন্ত চারটি পাবলিক পরীক্ষা হচ্ছে। এত পরীক্ষার প্রয়োজন আছে কি? শ্রেণিকক্ষে মূল্যায়ন করতে হবে। এতে শিক্ষকদেরও মূল্যায়ন হবে। কিন্তু এখন তো কোচিং-প্রাইভেটসহ শিক্ষায় বাণিজ্য ঢুকে গেছে। এর মধ্যে প্রশ্নপত্র ফাঁসের অনৈতিকতা যুক্ত হয়েছে।
রাশেদা কে চৌধূরী: সাবেক তত্ত্বাবধায়ক সরকারের উপদেষ্টা
