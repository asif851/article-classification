
রাজধানীর তেজগাঁও ও কদমতলীতে বিদ্যুৎস্পৃষ্ট হয়ে মারা গেছেন দুজন। তাঁরা হলেন এনামুল হক (২০) ও আনিসুর রহমান (২৩)।
ঢাকা মেডিকেল কলেজ পুলিশ ক্যাম্পের উপপরিদর্শক (এসআই) বাচ্চু মিয়া বলেন, এনামুল তেজগাঁওয়ের লাভ রোডে দৈনিক যায়যায়দিন পত্রিকার ছাপাখানায় চাকরি করতেন। আজ রোববার সকালে ছাপাখানার সামনে একটি গাছের সঙ্গে বিদ্যুৎস্পৃষ্ট হন তিনি। ঢাকা মেডিকেল কলেজ হাসপাতালে আনার পর চিকিৎসকেরা এনামুলকে মৃত ঘোষণা করেন।
এদিকে কদমতলীর মুরাদপুরে নিজের বাড়িতে ওয়েল্ডিং করার সময় বিদ্যুৎস্পৃষ্ট হন আনিসুর। ঢাকা মেডিকেলে আনার পর আজ দুপুরে তাঁকে মৃত ঘোষণা করা হয়।
