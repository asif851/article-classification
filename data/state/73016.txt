
ব্র্যাক বিশ্ববিদ্যালয়ের উপাচার্য হিসেবে নিয়োগ পেয়েছেন ড. সৈয়দ সাদ আন্দালিব। রাষ্ট্রপতি ও ব্র্যাক বিশ্ববিদ্যালয়ের আচার্য অ্যাডভোকেট আবদুল হামিদ আগামী চার বছরের জন্য তাঁকে উপাচার্য হিসেবে নিয়োগ দিয়েছেন। বর্তমান উপাচার্য প্রফেসর আইনুন নিশাত ১৪ জুলাই অবসরে যাচ্ছেন।ড. সৈয়দ সাদ আন্দালিব যুক্তরাষ্ট্রের পেনসিলভেনিয়া স্টেট ইউনিভার্সিটির পেনস্টেট বেহেরেন্ড কলেজের মার্কেটিং বিভাগের অধ্যাপনার সঙ্গে যুক্ত ছিলেন। কর্মজীবনে ড. আন্দালিব বিশ্বব্যাংক এবং জাতিসংঘের পরামর্শক হিসেবেও কাজ করেছেন।
