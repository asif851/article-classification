
বাংলাদেশ-ভারত নৌ-বাণিজ্য প্রটোকলভুক্ত নৌপথের মংলা-ঘষিয়াখালী চ্যানেলের প্রায় ২২ কিলোমিটার অংশে খননকাজ গতকাল মঙ্গলবার থেকে আবার শুরু করেছে বাংলাদেশ অভ্যন্তরীণ নৌ-পরিবহন কর্তৃপক্ষ (বিআইডাব্লিউটিএ)। এবার এই খননকাজে ব্যয় ধরা হয়েছে প্রায় আড়াই শ কোটি টাকা।প্রত্যক্ষদর্শীরা জানান, গতকাল দুপুরে রামপাল উপজেলার কালীগঞ্জ বাজার এলাকায় কুমারখালী নদীতে আনুষ্ঠানিকভাবে এই খননকাজের উদ্বোধন করেন বিআইডাব্লিউটিএর চেয়ারম্যান সামছুদ্দোহা খন্দকার।
