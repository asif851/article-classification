
সড়কের ধারে লাগানো সরকারি ১০টি গাছ কাটার অপরাধে ভ্রাম্যমাণ আদালত গতকাল বৃহস্পতিবার মেহেরপুরে দুজনকে জরিমানা করেছেন। এঁদের মধ্যে সদর উপজেলার রামনগর গ্রামের হারুন আলীর কাছ থেকে তিন হাজার ও রাজু শেখের কাছ থেকে দুই হাজার টাকা জরিমানা আদায় করা হয়। আদালত পরিচালনা করেন সদর উপজেলা সহকারী কমিশনার (ভূমি) শাহিন উজ্জামান। তিনি বলেন, গ্রামবাসীর অভিযোগে পুলিশ নিয়ে দুপুরে রামনগরে অভিযান চালানো হয়। দণ্ডপ্রাপ্ত ব্যক্তিরা গাছ কেটে তা নিয়ে যাওয়ার জন্য জড়ো করছিলেন। তাঁদের আটক করা হয়। তাঁরা আদালতের কাছে অপরাধ স্বীকার করেন। পরে আদালত ওই রায় দেন। মেহেরপুর প্রতিনিধি
