
নারায়ণগঞ্জের বন্দরে একটি পুকুর থেকে এক কিশোরের গলাকাটা লাশ উদ্ধার করেছে পুলিশ। আজ সোমবার বিকেলে উপজেলার দক্ষিণ হাজীপুর এলাকা থেকে ওই লাশ উদ্ধার করা হয়।
বন্দর থানার ভারপ্রাপ্ত কর্মকর্তা (ওসি) আবুল কালাম আজাদ বলেন, আজ বিকেলে পুকুরে লাশ ভাসতে দেখে স্থানীয় লোকজন পুলিশকে খবর দেয়। পরে পুলিশ লাশ উদ্ধার করে। ময়নাতদন্তের জন্য তা নারায়ণগঞ্জ জেনারেল হাসপাতালের মর্গে পাঠানো হয়েছে। লাশের পরিচয় নিশ্চিত হওয়া যায়নি।
