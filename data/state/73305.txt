
চট্টগ্রামে ছিনতাইকারীর ছুরিকাঘাতে আহত হয়েছেন দীপঙ্কর চৌধুরী নামের এক তরুণ প্রকৌশলী। গতকাল মঙ্গলবার সকাল সাড়ে সাতটার দিকে নগরের নাসিমন ভবনের বিএনপির দলীয় কার্যালয়ের সামনে এ ঘটনা ঘটে। ছিনতাইকারীরা তাঁর মোবাইল ফোন ও মানিব্যাগ নিয়ে যায়।বিএসআরএম নামের একটি বেসরকারি প্রতিষ্ঠানের কর্মকর্তা দীপঙ্কর চৌধুরী নগরের আসকারদিঘির পাড়ের শতদল ক্লাবের পাশে বাস করেন।
