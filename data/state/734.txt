
শিক্ষামন্ত্রী নুরুল ইসলাম নাহিদ বলেছেন, ‘আমরা সরকারি বা বেসরকারি বিশ্ববিদ্যালয়ের শিক্ষার্থীদের মধ্যে কোনো পার্থক্য করি না৷ তাঁরা সবাই আমাদের সন্তান ও জাতির ভবিষ্যৎ৷ তাঁদের সবার জন্যই আমরা মানসম্মত শিক্ষা ও সব সুযোগ নিশ্চিত করতে চাই৷’গতকাল বৃহস্পতিবার ঢাকার সাভারে অবস্থিত গণ বিশ্ববিদ্যালয়ের তৃতীয় সমাবর্তন অনুষ্ঠানে সভাপতির বক্তব্যে শিক্ষামন্ত্রী এসব কথা বলেন৷অনুষ্ঠানে সমাবর্তন বক্তা জাহাঙ্গীরনগর বিশ্ববিদ্যালয়ের উপাচার্য ফারজানা ইসলাম বলেন, ‘আমাদের দেশের ডাক্তার ও ইন্টার্নদের বিরুদ্ধে নানা অভিযোগ রয়েছে৷ এ রকম একটি সময়ে গণ বিশ্ববিদ্যালয়ের স্বাস্থ্য ও চিকিৎসা অনুষদের আওতাধীন কোর্সের শিক্ষার্থীদের ভূমিকা অত্যন্ত প্রশংসনীয়৷’বিশ্ববিদ্যালয়ের রেজিস্ট্রার মো. দেলোয়ার হোসেনের সঞ্চালনায় উপাচার্য মেসবাহউদ্দিন আহমেদ, ট্রাস্টি বোর্ডের সভাপতি তাহরুন্নেসা আবদুল্লাহ, গণস্বাস্থ্য সমাজভিত্তিক মেডিকেল কলেজের অধ্যক্ষ লায়লা পারভীন প্রমুখ উপস্থিত ছিলেন৷
