
২৩০টি পৌরসভায় মেয়র পদে দলের মনোনীত প্রার্থীদের প্রত্যয়নপত্র দিয়েছে বিএনপি। রাজধানীর গুলশানে দলের চেয়ারপারসনের কার্যালয় থেকে গত দুই দিনে প্রার্থী ও তাঁদের মনোনীত ব্যক্তিদের মধ্যে প্রত্যয়নপত্র বিলি করা হয়েছে বলে বিএনপির সূত্র জানিয়েছে। তবে গতকাল বুধবার রাত পর্যন্ত বিএনপি কোনো প্রার্থী তালিকা গণমাধ্যমকে দেয়নি।বিএনপির সূত্র ও প্রথম আলোর জেলা প্রতিনিধিদের মাধ্যমে সারা দেশে বিএনপির মনোনীত মেয়র পদপ্রার্থীদের নাম পাওয়া গেছে। তবে তা চূড়ান্ত নয়। যেকোনো সময় প্রার্থী তালিকা রদবদল হতে পারে।রাজশাহী বিভাগ: রাজশাহীর নওহাটায় শেখ মকবুল হোসেন, দুর্গাপুরে সাইদুর রহমান (মন্টু), কেশরহাটে আলাউদ্দিন আলো, তাহেরপুরে আবু নাঈম মো. সামছুর রহমান, কাঁকনহাটে হাফিজুর রহমান, আড়ানীতে তোজাম্মেল হোসেন, তানোরে মিজানুর রহমান, চারঘাটে জাকিরুল ইসলাম, মুণ্ডুমালায় ফিরোজ কবীর, গোদাগাড়ীতে আনোয়ারুল ইসলাম, ভবানীগঞ্জে আবদুর রহমান প্রামানিক, কাটাখালীতে মাসুদ রানা, পুঠিয়ায় বাবুল হোসেন ধানের শীষ প্রতীকে প্রার্থী হচ্ছেন।নাটোরে শেখ ইমদাদুল হক আল-মামুন, নলডাঙ্গায় আব্বাছ আলী, গুরুদাসপুরে মশিউর রহমান, বড়াইগ্রামে ইসাহাক আলী, সিংড়ায় শামীম আল রাজি মো. শিহানুর রহমান, পাবনায় নুর মোহাম্মদ মাছুম, ঈশ্বরদীতে মোখলেছুর রহমান, সাঁথিয়ায় সিরাজুল ইসলাম, সুজানগরে আজম আলী বিশ্বাস, চাটমোহরে আবদুর রহিম, ভাঙ্গুড়ায় মজিবর রহমান, ফরিদপুরে এনামুল হক, সিরাজগঞ্জে মোকাদ্দেস আলী, শাহজাদপুরে নজরুল ইসলাম, উল্লাপাড়ায় বেলাল হোসেন, রায়গঞ্জে নুর সাঈদ সরকার, বেলকুচিতে আবদুর রাজ্জাক মন্ডল, কাজীপুরে মাসুদ রায়হান।বগুড়া পৌরসভায় মাহবুবুর রহমান, শেরপুরে স্বাধীন কুন্ড, সারিয়াকান্দিতে টিপু সুলতান, গাবতলীতে সাইফুল ইসলাম, আদমদীঘিতে তোফাজ্জল হোসেন, কাহালুতে আবদুল মান্নান ভাটা, ধুনটে আলীমউদ্দিন, নন্দীগ্রামে সুশান্ত কুমার শান্ত, শিবগঞ্জে আবদুল মতিন, শান্তাহারে তোফাজ্জল হোসেন, চাঁপাইনবাবগঞ্জের শিবগঞ্জে শফিকুল ইসলাম, নাচোলে মো. কামারুজ্জামান, নওগাঁয় নাজমুল হক, নজিপুরে আনোয়ার হোসেন, জয়পুরহাটে শামসুল হক, কালাইয়ে সাজ্জাদুর রহমান তালুকদার।রংপুর বিভাগ: পঞ্চগড় পৌরসভায় তৌহিদুল ইসলাম, রংপুরের বদরগঞ্জে পরিতোষ চন্দ্র চক্রবর্তী, লালমনিরহাটে আবদুল হালিম, পাটগ্রামে এ কে মোস্তফা সালাউজ্জামান, গাইবান্ধায় মো. শহিদুজ্জামান শহীদ, গোবিন্দগঞ্জে ফারুক আহম্মেদ, সুন্দরগঞ্জে আজাদুল করিম প্রামানিক, কুড়িগ্রামে মো. নুরুল ইসলাম, নাগেশ্বরীতে আদম আলী, উলিপুরে তারিক আবুল আলা চৌধুরী, ঠাকুরগাঁওয়ে মির্জা ফয়সাল আমিন, পীরগঞ্জে রাজিউর রহমান, রাণীশংকৈলে শাহজাহান আলী, দিনাজপুরে জাহাঙ্গীর আলম, ফুলবাড়ীতে সাহাদাত আলী, বীরগঞ্জে আমিরুল বাহার, বিরামপুরে আশরাফ আলী মন্ডল, হাকিমপুরে শওকত হোসেন, নীলফামারীর সৈয়দপুরে আমজাদ হোসেন সরকার, জলঢাকায় ফাহমিদ ফয়সাল চৌধুরী মনোনয়ন পেয়েছেন।খুলনা বিভাগ: খুলনার চালনায় শেখ আবদুল মান্নান, সাতক্ষীরায় তাসকির আহমেদ, কলারোয়ায় আখতারুল ইসলাম, মেহেরপুরের গাংনীতে ইনসারুল হক, চুয়াডাঙ্গায় খন্দকার আবদুল জব্বার, দর্শনায় মহিদুল ইসলাম, জীবননগরে নওয়াব আলী, আলমডাঙ্গায় মীর মহিউদ্দিন, ঝিনাইদহের কোটচাঁদপুরে এ কে এম সালেহউদ্দিন বুলবুল, মহেশপুরে নাজিবুদ্দৌলা, হরিণাকুন্ডে জিন্নাতুল হক, শৈলকুপায় খলিলুল রহমান, কুষ্টিয়া পৌরসভায় কুতুব উদ্দিন আহমেদ, মিরপুরে আবদুল আজিজ খান, কুমারখালীতে তরিকুল ইসলাম, খোকসায় রাজু আহমেদ, যশোরে মারুফুল ইসলাম, নোয়াপাড়ায় রবিউল হোসেন, মনিরামপুরে শহীদ মোহাম্মদ ইকবাল হোসেন, বাঘারপাড়ায় আবদুল হাই মনা, চৌগাছায় সেলিম রেজা আউলিয়া, কেশবপুরে সামাদ বিশ্বাস, মাগুরায় ইকবাল আখতার খান, নড়াইলে জুলফিকার আলী, কালিয়ায় এস এম ওয়াহিদুজ্জামান আলী প্রত্যায়নপত্র পেয়েছেন।বরিশাল বিভাগ: বরিশালের মেহেন্দিগঞ্জে গিয়াসউদ্দিন দীপেন, বাকেরগঞ্জের মতিউর রহমান মোল্লা, গৌরনদীতে সফিকুর রহমান, উজিরপুরে শহীদুল ইসলাম, ঝালকাঠির নলছিটিতে মুজিবুর রহমান, পিরোজপুর পৌরসভায় আবদুর রাজ্জাক মুনাম, স্বরূপকাঠিতে শফিকুল ইসলাম ফরিদ, বরগুনার বেতাগীতে হুমায়ুন কবির, পাথরঘাটায় মল্লিক মো. আইয়ুব, পটুয়াখালীর কুয়াকাটায় আবদুল আজিজ মুন্সী, ভোলায় হারুনুর রশীদ, বোরহানউদ্দিনে মনিরুজ্জমান, দৌলতখানে আনোয়ার হোসেন।চট্টগ্রাম বিভাগ: চট্টগ্রামের সন্দ্বীপে আজমত আলী বাহাদুর, বাঁশখালীতে কামরুল ইসলাম হোসাইনি, সাতকানিয়ায় রফিকুল আলম, মীরসরাইয়ে রফিকুল ইসলাম পারভেজ, রাউজানে আবদুল্লাহ আল হাসান, বারইয়ারহাটে মাইনুদ্দিন লিটন, রাঙ্গুনিয়ায় হেলাল উদ্দিন, সীতাকুন্ডে আবুল মনসুর, পটিয়ায় তৌহিদুল আলম, খাগড়াছড়িতে আবদুল মালেক, মাটিরাঙায় বাদশা মিয়া, বান্দরবানে জাবেদ রাজা, লামায় আমির হোসেন, রাঙামাটিতে সাইফুল ইসলাম, কুমিল্লার দাউদকান্দিতে কে এম আই খলিল, হোমনায় আবদুল লতিফ, বরুড়ায় জসিম উদ্দিন পাটোয়ারী, চৌদ্দগ্রামে জি এম রাব্বানী, চাঁদপুরের হাজীগঞ্জে আবদুল মান্নান খান, ছেংগারচরে সারোয়ারুল আবেদীন, ফরিদগঞ্জে মো. হারুন অর রশিদ, কচুয়ায় হুমায়ুনর কবির প্রধান, মতলবে এনামুল হক বাদল, নোয়াখালীতে হারুনুর রশীদ আজাদ, হাতিয়ায় কাজী আবদুর রহিম, চাটখিলে মোস্তফা কামাল, চৌমুহনীতে হারুনুর রশীদ হারুন, বসুরহাটে কামাল আহমেদ চৌধুরী, ফেনীতে ফজলুর রহমান, দাঁগনভুইয়ায় কাজী সাইফুর রহমান, পরশুরামে মুস্তাহিদুল ইসলাম, লক্ষ্মীপুরের রামগঞ্জে রুম্মন পাটোয়ারি, রামগতিতে সাহেদ আলী, রায়পুরে এস এম জিলানি।সিলেট বিভাগ: জকিগঞ্জে বদরুল হক বাদল, কানাইঘাটে আবদুর রহিম, গোলাপগঞ্জে শাহীন চৌধুরী, সুনামগঞ্জে শেরগুল আহমদ, ছাতকে শামসুর রহমান, দিরাইয়ে মাইনুদ্দিন চৌধুরী, জগন্নাথপুরে রাজু আহমেদ, মৌলভীবাজারে অলিউর রহমান, কমলগঞ্জে আবু ইব্রাহিম জমসের, কুলাউড়ায় কামালউদ্দিন আহমেদ, বড়লেখায় আনোয়ারুল ইসলাম, হবিগঞ্জে জি কে গউস, নবীগঞ্জে ছাবির আহমেদ চৌধুরী, মাধবপুরে হাবিবুর রহমান, শায়েস্তাগঞ্জে ফরিদ আহমেদ, চুনারুঘাটে নাজিমউদ্দিন।ঢাকা বিভাগ: ঢাকার ধামরাইয়ে দেওয়ান নাজিমউদ্দিন, গাজীপুরের শ্রীপুরে শহীদ উল্লাহ, নারায়ণগঞ্জের সোনারগাঁওয়ে মোশাররফ হোসেন, তারাবোতে নাসিরউদ্দিন, মানিকগঞ্জে নাসির উদ্দিন আহমেদ, সিঙ্গাইরে খুরশেদ আলম, মুন্সিগঞ্জে এ কে এম ইরাদাত মানু, মীরকাদিমে মো. শামসুর রহমান, টাঙ্গাইলে মাহমুদুল হক, মির্জাপুরে হযরত আলী মিয়া, ভুয়াপুরে আবদুল খালেক মন্ডল, সখীপুরে নাসিরউদ্দিন, গোপালপুরে খন্দকার জাহাঙ্গীর আলম, কালিহাতীতে আলী আকবর, ধনবাড়ীতে এস এম এ সোবহান, মধুপুরে শহিদুল ইসলাম, রাজবাড়ীর গোয়ালন্দে আবুল কাশেম, পাংশায় চাঁদ আলী খান, নরসিংদীতে সাইফুল ইসলাম, মাধবদীতে মো. ইলিয়াছ, মনোহরদীতে মাহমুদুল হক, ফরিদপুরের নগরকান্দায় সাইফুল ইসলাম মুকুল, বোয়ালমারীতে আবদুস শুকুর, গোপালগঞ্জে তৌফিকুল ইসলাম, টুঙ্গিপাড়ায় মো. রাজু খান, শরীয়তপুরে নাসিরউদ্দিন, নড়িয়ায় সোহেল ব্যাপারী, ডামুড্যায় আলমগীর মাতবর, জাজিরায় ইকবাল হোসেন, ভেদরগঞ্জে গোলাম মোস্তফা, মাদারীপুরে মিজানুর রহমান, শিবচরে জাহাঙ্গীর কামাল।ময়মনসিংহ বিভাগ: ময়মনসিংহের মুক্তাগাছায় শহিদুল ইসলাম, ত্রিশালে আমিনুল ইসলাম, ফুলপুরে আমিনুল হক, ঈশ্বরগঞ্জে ফিরোজ আহমেদ, শেরপুরে আবদুর রাজ্জাক, নালিতাবাড়ীতে আনোয়ার হোসেন, নকলায় মোখলেছুর রহমান, শ্রীবর্দীতে আবদুল হাকিম, গফরগাঁওয়ে শাহ আবদুল্লাহ আল মামুন, জামালপুরে শাহ মো. ওয়ারেস আলী মামুন, ইসলামপুরে রেজাউল করীম, মাদারগঞ্জে মোশাররফ হোসেন তালুকদার, দেওয়ানগঞ্জে এ কে এম মুসা, মেলান্দহে দিদার পাশা, সরিষাবাড়ীতে এ কে এম ফয়জুল কবির তালুকদার, নেত্রকোনায় এস এম মনিরুজ্জামান, মদনে মাশরিকুর রহমান, মোহনগঞ্জে মাহবুবুন নবী শেখ, দূর্গাপুরে মো. জামাল উদ্দিন, কেন্দুয়ায় শফিকুল ইসলাম বিএনপির মনোনয়ন পেয়েছেন।এ ছাড়া ২০-দলীয় জোটের দুই শরিক দল জাতীয় পার্টির (জাফর) মহিউদ্দিন বানাতকে কুষ্টিয়ার ভেড়ামারায় ও চট্টগ্রামের চন্দনাইশ পৌরসভায় লিবারেল ডেমোক্রেটিক পার্টির (এলডিপি) নুরুল আনোয়ার চৌধুরীকে সমর্থন দেওয়া হয়েছে।
আরও পড়ুন:
মেয়র পদে মনোনয়ন পেলেন ২৩৫ জন
