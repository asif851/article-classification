
সরকারের কাছে ড. মুহাম্মদ ইউনূস ইস্যু শেষ হয়ে গেছে বলে মন্তব্য করেছেন পররাষ্ট্র প্রতিমন্ত্রী শাহরিয়ার আলম। ‘প্রথম আলো’র সঙ্গে গত মঙ্গলবার এক একান্ত সাক্ষাত্কারে নতুন পররাষ্ট্র প্রতিমন্ত্রী এ কথা বলেন। শাহরিয়ার আলম বলেন, ড. ইউনূস ইস্যুকে বাদ নিয়ে তিনি তাঁর সময়টাকে আরও গুরুত্বপূর্ণ কাজে লাগাতে চান।এই সাক্ষাত্কারে উঠে এসেছে সাম্প্রতিক সময়ে বাংলাদেশের ওপর পশ্চিমা দেশগুলোর চাপ, নির্বাচন ও বিভিন্ন ইস্যুতে তাদের অবস্থান, বাংলাদেশের রাজনীতিতে ভারতের প্রভাব, বাংলাদেশ ও ভারতের অমীমাংসিত বিভিন্ন বিষয়, আঞ্চলিক রাজনীতি, সরকারের গত মেয়াদে কোনো কোনো দেশের সঙ্গে সম্পর্কের শীতলতা, পররাষ্ট্র মন্ত্রণালয়ের দায়িত্বপ্রাপ্ত ব্যক্তিদের বিদেশ সফর নিয়ে মন্ত্রণালয়ের অবস্থান, শ্রমবাজার, যুদ্ধাপরাধের বিচারে আন্তর্জাতিক জনমত কাজে লাগানোসহ নানা বিষয়ে সরকারের মনোভাব।গ্রামীণ ব্যাংকের প্রতিষ্ঠাতা ড. মুহাম্মদ ইউনূসকে নিয়ে আন্তর্জাতিক মহলের আগ্রহ প্রসঙ্গে এক প্রশ্নের জবাবে শাহরিয়ার বলেন, ‘এজ পার এজ বাংলাদেশ গভর্নমেন্ট ইজ কনসার্ন, দ্যাট ইস্যু ইজ ডান অ্যান্ড ড্রাস্টেড। এটা ক্লোজড চ্যাপ্টার।’ (বাংলাদেশ সরকারের অবস্থান থেকে বলতে গেলে, ওই বিষয়টির যা হওয়ার হয়ে গেছে। ওই অধ্যায়ের সমাপ্তি ঘটেছে।)
পুরো সাক্ষাত্কারটি দেখুন ভিডিওতে
 

