
মুক্তিযুদ্ধে অবদানের জন্য শুধু বিভিন্ন বাহিনীর সদস্যদের স্বীকৃতি দেওয়ায় সংসদে অসন্তোষ প্রকাশ করেছেন স্বতন্ত্র সাংসদ তাহজীব আলম সিদ্দিকী। তিনি মুক্তিযুদ্ধের সব সংগঠককে স্বীকৃতি দেওয়ার দাবি জানান। সংসদে গতকাল বুধবার অনির্ধারিত আলোচনায় তাহজীব এ দাবি করেন।এ বছর স্বাধীনতা পুরস্কারের জন্য মনোনীত হওয়া গ্রুপ ক্যাপ্টেন (অবসরপ্রাপ্ত) শামসুল আলম বীর উত্তমকে অভিনন্দন জানিয়ে তাহজীব বলেন, স্বাধীনতাযুদ্ধে অবদানের জন্য উর্দি পরা লোকজনই পুরস্কৃত হয়েছেন। মুক্তিযুদ্ধে তাঁদের অবদান খাটো করার অবকাশ নেই। কিন্তু সংগঠকদের কোনো সরকারই সম্মানিত করেনি।পরে ডেপুটি স্পিকার ফজলে রাব্বী মিয়া বলেন, ‘আপনি গুরুত্বপূর্ণ কথা বলেছেন। কিন্তু বিষয়টি নোটিশ দিয়ে কোনো বিধিতে আনলে ভালো আলোচনা হতো এবং হয়তো সংসদ গ্রহণও করত।’
