
গোপালগঞ্জের কাশিয়ানী উপজেলার পোনারচর ছোনখোলা সর্বজনীন দুর্গা মন্দিরে গতকাল বুধবার দুপুরে প্রতিমা ভাঙচুর করা হয়েছে। এ ঘটনায় জড়িত সন্দেহে মো. জসীমউদ্দীন নামের একজনকে গ্রেপ্তার করেছে পুলিশ।নাম প্রকাশ না করার শর্তে প্রত্যক্ষদর্শী কয়েকজন নারী প্রথম আলোকে বলেন, দুপুরে মন্দিরে পূজার আয়োজন করা হচ্ছিল। একপর্যায়ে পোনা গ্রামের জসীমউদ্দীন তাঁর চার-পাঁচজন সহযোগীকে নিয়ে মন্দিরে প্রবেশ করেন। তাঁরা ‘এখানে পূজা করা যাবে না’ বলে হুমকি দিয়ে মন্দিরের দুর্গা প্রতিমার একটি হাত, গণেশ ও অসুরের মাথা এবং গণেশের বাহন ইঁদুর ভেঙে ফেলেন।মন্দির কমিটির সভাপতি নিবাসচন্দ্র বিশ্বাস বিষয়টি কাশিয়ানী থানাকে জানান। বিকেলে জসীমউদ্দীনকে গ্রেপ্তার করে পুলিশ।
