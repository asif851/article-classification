
বিএনপির চেয়ারপারসন খালেদা জিয়া ১০টি মামলায় জামিন পেয়েছেন। ঢাকার মহানগর দায়রা জজ আদালত ও ঢাকার মুখ্য মহানগর হাকিম আদালত থেকে তিনি জামিন পান।আজ বুধবার দুপুর ১২টার দিকে ১২টি মামলায় হাজিরা দিতে আদালতে যান খালেদা জিয়া।খালেদা জিয়ার আইনজীবী মেজবাহ উদ্দিন প্রথম আলোকে বলেন, রাষ্ট্রদ্রোহের মামলার অপরাধ আমলে নিয়েছেন আদালত। একই সঙ্গে আদালত তাঁকে জামিন দিয়েছেন। নাশকতার অভিযোগে দারুস সালাম থানায় করা আরও আটটি মামলার অভিযোগপত্র আমলে নিয়েছেন আদালত। এসব মামলায়ও তাঁকে জামিন দিয়েছেন।খালেদা জিয়ার এই আইনজীবী আরও বলেন, খালেদা জিয়া বড়পুকুরিয়া কয়লাখনি দুর্নীতি মামলা ও নাইকো দুর্নীতি মামলায়ও আজ হাজিরা দেন। এ দুটি মামলায় তিনি জামিনে আছেন। এ ছাড়া দারুস সালাম থানায় করা আরেকটি নাশকতার মামলায় ঢাকার মুখ্য মহানগর হাকিম আদালতে হাজিরা দেন তিনি। এ মামলায় তিনি জামিন পান তিনি।
আরও পড়তে ক্লিক করুন
৯ মামলায় জামিন খালেদা জিয়ার 
