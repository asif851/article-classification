
টাঙ্গাইলের সখীপুর আবাসিক মহিলা কলেজে দুই দিনব্যাপী ‘প্রতিভা অন্বেষণ উৎসব’ শুরু হয়েছে। গতকাল শনিবার কলেজ মিলনায়তনে কলেজের অধ্যক্ষ মো. রেনুবর রহমান এর উদ্বোধন করেন। আজ রোববার বিকেলে এ উৎসব শেষ হবে। কলেজের বাংলা বিভাগের সহকারী অধ্যাপক ও প্রতিভা অন্বেষণ উৎসবের সদস্যসচিব মুহাম্মদ আবদুল আলীম বলেন, এ উৎসবের মাধ্যমে সংগীত ও সাহিত্যের বিভিন্ন শাখায় যারা মেধাবী, তাদের বের করা সম্ভব হবে। গতকাল কবিতা আবৃত্তি, বিতর্ক, দেশের গান, আধুনিক ও লোকসংগীত প্রতিযোগিতা হয়েছে। আজ নৃত্য, অভিনয়, নজরুল ও রবীন্দ্রসংগীত প্রতিযোগিতা হবে। 
