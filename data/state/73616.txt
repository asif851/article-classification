
অবৈধ ভিওআইপি ব্যবসার সঙ্গে জড়িত থাকার অভিযোগে নেপালের রাজধানী কাঠমান্ডুতে দুই বাংলাদেশি গ্রেপ্তার হয়েছেন। তাঁরা হলেন এ কে এম ফজল ও মোহাম্মদ হাসান ইকবাল। দেশটির কেন্দ্রীয় তদন্ত সংস্থার একটি দল গত বুধবার তাঁদের গ্রেপ্তার করে। এ সময় তাঁদের কাছ থেকে ভিওআইপি-সংক্রান্ত তিনটি যন্ত্রাংশ, একটি ল্যাপটপ, দুটি সিপিইউ, ৩১৫টি সিম কার্ড, তিনটি ব্যাটারি ও দুটি ইনভার্টার উদ্ধার করা হয়েছে। দ্য হিমালয়ানটাইমস অনলাইন
