
জেলা পরিষদ নির্বাচনের তফসিল ঘোষণার পর রাজনৈতিক জনসভা করলে নির্বাচনী আচরণবিধি লঙ্ঘন করা হবে বলে সিলেটে আওয়ামী লীগের জনসভা স্থগিত করা হয়েছে। কাল বুধবার সিলেটে প্রধানমন্ত্রীর সফরসূচির মধ্যে বেলা আড়াইটায় নগরের মাদ্রাসা মাঠে জনসভা হওয়ার কথা ছিল। গতকাল সোমবার দুপুরে জেলা পরিষদের মিলনায়তনে সংবাদ সম্মেলন করে জেলা ও নগর আওয়ামী লীগের নেতারা এ তথ্য জানিয়েছেন।
সংবাদ সম্মেলনে কেন্দ্রীয় সাংগঠনিক সম্পাদক মিসবাহউদ্দিন সিরাজ বলেন, মূলত জেলা পরিষদ নির্বাচনের তফসিল মেনেই প্রধানমন্ত্রী শেখ হাসিনা বুধবার সিলেটের জনসভা স্থগিত করেছেন। তবে ওই দিন তিনি সিলেটে আসবেন। 
