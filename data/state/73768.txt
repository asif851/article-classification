
কক্সবাজারের মহেশখালী উপজেলায় পুলিশ দেশীয় ১০টি অস্ত্র, ১০টি গুলিসহ মোহাম্মদ শাহজাহান (৪৫) নামের এক ব্যক্তিকে গ্রেপ্তার করেছে। পুলিশ বলছে, শাহজাহান তালিকাভুক্ত শীর্ষ সন্ত্রাসী।
গতকাল বুধবার বেলা পৌনে তিনটার দিকে উপজেলার হোয়ানক ইউনিয়নের কেরুনতলী আদ্যামুরা ঘোনায় অভিযান চালিয়ে পুলিশ তাঁকে গ্রেপ্তার করে। শাহজাহানের বিরুদ্ধে থানায় হত্যা, চাঁদাবাজি, অস্ত্রসহ ১১টি মামলা রয়েছে বলে পুলিশ জানিয়েছে।
মহেশখালী থানার উপপরিদর্শক (এসআই) রাজু আহমেদের ভাষ্য, শাহজাহানের স্বীকারোক্তি অনুসারে পুলিশ ঘোনায় তাঁর মুরগির খামার থেকে আরও নয়টি অস্ত্র ও পাঁচটি গুলি উদ্ধার করেছে।
