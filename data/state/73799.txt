
নেত্রকোনায় জ্বালানি তেলবাহী একটি গাড়ির চাপায় টুনি আক্তার নামে (৭) এক স্কুলছাত্রী নিহত হয়েছে। গতকাল বুধবার বিকেলে নেত্রকোনা-ময়মনসিংহ সড়কে চল্লিশা ইউনিয়ন পরিষদের সামনে এই দুর্ঘটনা ঘটে। এই ঘটনায় ক্ষুব্ধ হয়ে এলাকাবাসী গাড়ি ভাঙচুর ও সড়ক অবরোধ করে রাখে।টুনি নেত্রকোনা সদর উপজেলার চল্লিশা গ্রামের বাসিন্দা রিয়াজ উদ্দিনের মেয়ে। সে চল্লিশা সরকারি প্রাথমিক বিদ্যালয়ের প্রথম শ্রেণির ছাত্রী ছিল।এদিকে ঘটনায় বিক্ষুব্ধ এলাকাবাসী সড়ক অবরোধ করে রাখে। এ সময় বেশ কয়েকটি গাড়িও ভাঙচুর করা হয়। খবর পেয়ে পুলিশ ঘটনাস্থলে পৌঁছে পরিস্থিতি নিয়ন্ত্রণে আনে।
