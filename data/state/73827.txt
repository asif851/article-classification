
বিএনপির নেতৃত্বাধীন ১৮-দলীয় জোট আগামীকাল শনিবার থেকে অবরোধ ডাকায় আগামীকাল অনুষ্ঠেয় প্রাথমিক শিক্ষা সমাপনী পরীক্ষা পিছিয়ে দেওয়া হয়েছে। আগামী শুক্রবার এই পরীক্ষাটির জন্য দিন পুননির্ধারণ করা হয়েছে। ওইদিন সকাল সাড়ে নয়টায় পরীক্ষা শুরু হবে।
প্রাথমিক ও গণশিক্ষামন্ত্রী নুরুল ইসলাম নাহিদ আজ শুক্রবার রাতে প্রথম আলো ডটকমকে এই জানান। মন্ত্রী বলেন, ‘ধৈর্যেরও সীমা থাকে। মনে হচ্ছে বিরোধীদল আমাদের শিশুদের প্রতি প্রতিশোধপরায়ন হয়ে উঠছে। বন্ধের দিনেও তারা পরীক্ষা নিতে দিচ্ছে না। কিন্তু আমরা তো তাদের মতো অমানবিক হতে পারি না, আমাদের সন্তানদের হিংস্রতার মধ্যে  ফেলে দিতে পারি না। তাই বাধ্য হয়ে পরীক্ষা পেছাতে হয়েছে।’
পূর্বঘোষিত সময়সূচি অনুযায়ী এই পরীক্ষা হওয়ার কথা ছিল গতকাল বৃহস্পতিবার। কিন্তু ওইদিন অবরোধ থাকায় তা আগামীকাল নির্ধারণ করা হয়েছিল।
