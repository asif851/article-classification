
স্যার সলিমুল্লাহ মেডিকেল কলেজ অনির্দিষ্টকালের জন্য বন্ধ ঘোষণা করা হয়েছে। আগামীকাল বৃহস্পতিবার সকাল সাতটার মধ্যে ছাত্রছাত্রীদের হল ত্যাগ করারও নির্দেশ দেওয়া হয়েছে।
সলিমুল্লাহ মেডিকেল কলেজের অধ্যক্ষ দিলীপ কুমার ধর জানান, আজ বুধবার একাডেমিক কাউন্সিলের সভায় এ সিদ্ধান্ত নেওয়া হয়েছে।
গত সোমবার গভীর রাতে সলিমুল্লাহ মেডিকেল কলেজের শিক্ষানবিশ চিকিত্সকের সঙ্গে রক্ত পরীক্ষাগারের কর্মচারীরা বিরোধে জড়িয়ে পড়েন। এরই সূত্র ধরে কাল মেডিকেল কলেজের ছাত্র ও শিক্ষানবিশ চিকিত্সকদের সঙ্গে সংঘর্ষ হয় হাসপাতালের কর্মচারীদের। এ ঘটনার পর হাসপাতালের রোগীরা মারাত্মক দুর্ভোগে পড়ে।
