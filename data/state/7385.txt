
ঘূর্ণিঝড়ের কারণে বন্ধ থাকার পর চট্টগ্রামের শাহ আমানত আন্তর্জাতিক বিমানবন্দরের কার্যক্রম আজ রোববার সকাল ছয়টা থেকে শুরু হয়েছে। বিমানবন্দরের সিভিল এভিয়েশনের কর্মকর্তা সূত্রে এ খবর জানা গেছে।
ঘূর্ণিঝড় রোয়ানু থেকে সম্ভাব্য ক্ষয়ক্ষতি এড়াতে বিমানবন্দরের কার্যক্রম গতকাল শনিবার সকাল সাড়ে ১০টা থেকে বন্ধ ছিল। এরপর থেকে বিমানবন্দরের কার্যক্রম ও উড়োজাহাজের ওঠানামাও বন্ধ ছিল।
প্রায় ১০০ কিলোমিটার বেগে ঝোড়ো বাতাস ও প্রবল বৃষ্টি ঝরিয়ে বাংলাদেশের ভূখণ্ড অতিক্রম করে গেছে ঘূর্ণিঝড় রোয়ানু। ঘূর্ণিঝড়টি স্থল নিম্নচাপে পরিণত হয়ে গতকাল রাত আটটা নাগাদ দেশের পার্বত্য জেলা খাগড়াছড়ি দিয়ে ভারতের ত্রিপুরা ও মিজোরামের দিকে চলে যায়। সাগর শান্ত রয়েছে। তবে ঘূর্ণিঝড়টির সঙ্গে আসা মেঘের কারণে দেশের বিভিন্ন এলাকায় আজও মাঝারি থেকে ভারী বৃষ্টি হতে পারে। ঝোড়ো হাওয়া ও ভারী বর্ষণের আশঙ্কায় চট্টগ্রাম, কক্সবাজার ও মংলা বন্দরকে ৩ নম্বর সতর্কসংকেত দেখিয়ে যেতে বলা হয়েছে।
আরও জানতে পড়ুনরোয়ানু কেড়ে নিল ২১ প্রাণ
