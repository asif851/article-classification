
পাবনার সাঁথিয়া উপজেলায় আজ মঙ্গলবার দুপুরে গণপিটুনিতে তিনজন নিহত হয়েছে। পুলিশ বলছে, ‘অপহরণকারী’ সন্দেহে এলাকাবাসী তাদের পিটুনি দেয়।নিহত ব্যক্তিদের পরিচয় জানা যায়নি। লাশ সাঁথিয়া থানায় রাখা হয়েছে।
সাঁথিয়া থানার ভারপ্রাপ্ত কর্মকর্তা (ওসি) আবুল কাশেমের ভাষ্য, দুপুর ১২টার দিকে বেড়া বাসস্ট্যান্ডে ‘অপহরণকারী’ সন্দেহে ওই তিনজনকে এলাকাবাসী ধাওয়া করে। পাশের চতুরবাজারের কাঠপট্টি এলাকায় গিয়ে তাদের ধরে পিটুনি দেওয়া হয়। এতে তারা মারা যায়। এলাকাটি সাঁথিয়া উপজেলায়।
বেড়া থানার ওসি শিকদার মোহাম্মদ মশিউর রহমান গণপিটুনিতে তিনজন নিহত হওয়ার খবরের সত্যতা নিশ্চিত করেছেন।
কয়েক দিন ধরে এলাকায় অপহরণ আতঙ্ক বিরাজ করছে বলে পুলিশ কর্মকর্তারা জানান।
