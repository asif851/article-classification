
ঘূর্ণিঝড়ে বরগুনা সদর উপজেলার বালিয়াতলী ইউনিয়নের দুটি গ্রামের ক্ষতিগ্রস্ত ১০০ পরিবারের মধ্যে চাল, ডাল, আলু ও মোম বিতরণ করা হয়েছে। প্রথম আলো ট্রাস্টের সহায়তায় বন্ধুসভার সদস্যরা গতকাল শসাতলা সরকারি প্রাথমিক বিদ্যালয়ের সামনে এসব ত্রাণসামগ্রী বিতরণ করেন। শসাতলা ও বাইনসোমর্ত্য গ্রামের ক্ষতিগ্রস্ত ব্যক্তিদের মাঝে এই সহায়তা বিতরণকালে স্থানীয় গণ্যমান্য ব্যক্তিরা উপস্থিত ছিলেন।   প্রথম আলোর খাদ্যসহায়তা পাওয়ার পর ক্ষতিগ্রস্ত নূর মোহামঞ্চদ মোল্লা বলেন, ‘বইন্নায় ঘরদুয়ার গ্যাছে, ছয় দিন ধইর‌্যা না খাইয়্যা আছি, কেউ খোঁজ নেয় নায়। আপনেরা আমাগো বড় উপকার করলেন।’ ক্ষতিগ্রস্ত আলেয়া বেগম বলেন, ‘মোগো ঘরবাড়ি সব বইন্নায় শ্যাষ। এক মুঠ ভাত খামু হেই অবস্থাও নাই।’ বরগুনায় মহাসেনে ক্ষতিগ্রস্তদের সহায়তার লক্ষ্যে বন্ধুসভার দুটি দল গত চার দিনে ৪০০ পরিবারকে খাদ্যসহায়তা দিয়েছে।
