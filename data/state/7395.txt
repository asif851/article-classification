
দিনাজপুরের বিরামপুরে গতকাল বিকেলে পৌর শহর ও তিনটি ইউনিয়নের দরিদ্র ৩ হাজার ৫০০ শিক্ষার্থীর মধ্যে সৌরচালিত টেবিল ল্যাম্প বিতরণ করেছে ওয়ার্ল্ড ভিশন বাংলাদেশ। ওয়ার্ল্ড ভিশনের পৌর শহরের প্রফেসর পাড়া কার্যালয়ে উপজেলা পরিষদের চেয়ারম্যান পারভেজ কবির প্রধান অতিথি হিসেবে উপস্থিত থেকে এসব ল্যাম্প বিতরণ করেন। বিতরণ অনুষ্ঠানে ওয়ার্ল্ড ভিশনের স্পনসরশিপ ব্যবস্থাপনা প্রকল্পের দলনেতা নরেশ মারান্ডির সঞ্চালনায় বিশেষ অতিথি হিসেবে উপস্থিত ছিলেন ওয়ার্ল্ড ভিশনের বিরামপুর কার্যালয়ের অর্থনৈতিক উন্নয়ন প্রকল্পের ব্যবস্থাপক জেমস তপন মণ্ডল, শিক্ষা উন্নয়ন প্রকল্প ব্যবস্থাপক আগস্টিন সরকার। 
