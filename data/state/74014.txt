
কুষ্টিয়ার পোড়াদহ রেলওয়ে স্টেশনে খুলনা থেকে রাজশাহীগামী সাগরদাঁড়ি ট্রেনের ইঞ্জিনসহ একটি বগি লাইনচ্যুত হয়েছে। এ কারণে খুলনার সঙ্গে সারা দেশের ট্রেন চলাচল বন্ধ রয়েছে।
আজ শুক্রবার সন্ধ্যা সোয়া সাতটার দিকে এ ঘটনা ঘটে। তবে এতে কোনো হতাহতের ঘটনা ঘটেনি।
পোড়াদহ রেলওয়ের স্টেশনমাস্টার শরিফুল ইসলাম প্রথম আলোকে বলেন, রাতে খুলনা থেকে ছেড়ে আসা সাগরদাঁড়ি ট্রেনটি রাজশাহী যাচ্ছিল। পোড়াদহ স্টেশনে ঢোকার মুহূর্তে ট্রেনের ইঞ্জিনসহ একটি বগি অর্ধেক লাইনচ্যুত হয়। ইঞ্জিন ও বগি উদ্ধারের জন্য ঈশ্বরদী স্টেশনে খবর দেওয়া হয়েছে। উদ্ধারকারী ট্রেন এলে উদ্ধার তৎপরতা শুরু হবে।
স্টেশনমাস্টার শরিফুল ইসলাম বলেন, ট্রেনটির বগি লাইনচ্যুত হওয়ায় খুলনার সঙ্গে উত্তর ও ঢাকার সঙ্গে সব ধরনের ট্রেন যোগাযোগ বন্ধ রয়েছে।
