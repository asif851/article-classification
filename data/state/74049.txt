
ব্রাহ্মণবাড়িয়া সদর উপজেলায় বাল্যবিবাহের আয়োজন করার অপরাধে বর, বরের বাবা ও কনের বাবাকে এক মাস করে কারাদণ্ড দিয়েছেন ভ্রাম্যমাণ আদালত। দণ্ডাদেশপ্রাপ্ত ব্যক্তিরা হলেন সদর উপজেলার রাজঘর গ্রামের শামীম আহমেদ, তাঁর বাবা ফরিদ আহমেদ ও কনের বাবা। গতকাল শুক্রবার বিকেলে নরসিংসার গ্রামে অষ্টম শ্রেণির এক স্কুলছাত্রীর সঙ্গে একই উপজেলার রাজঘর গ্রামের শামীমের বিয়ের আয়োজন করা হয়। খবর পেয়ে ইউএনও জান্নাতুল ফেরদৌস সেখানে যান এবং বিয়ে বন্ধ করে দেন।
