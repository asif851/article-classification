
বাইসাইকেল নিয়ে ভারত, নেপাল ও ভুটান সফরে বের হচ্ছেন মেহেরপুর সরকারি কলেজের বাংলা বিভাগের চতুর্থ বর্ষের ছাত্র মনিরুল ইসলাম ও নূর ইসলাম।বৈশ্বিক উষ্ণতা রোধে সচেতনতা সৃষ্টির উদ্দেশ্যে তাঁরা আজ রোববার চুয়াডাঙ্গার দর্শনা স্থলবন্দর দিয়ে ভারত সীমান্তের গেদে হয়ে কলকাতায় যাবেন।গত বৃহস্পতিবার এক সংবাদ সম্মেলনে মনিরুল ইসলাম ও নূর ইসলাম এ পরিকল্পনার কথা জানান। দুজনই মেহেরপুর প্রথম আলো বন্ধুসভার সদস্য।এ দুই ছাত্র এর আগে বাংলাদেশের অভ্যুদয়ে মুজিবনগরের ভূমিকা এবং মুক্তিযুদ্ধের ইতিহাস তরুণ প্রজন্মকে জানাতে দেশের ৬৪ জেলা সাইকেলে ভ্রমণ করেন।
