
গাজীপুরের শ্রীপুর উপজেলার আবদার এলাকা থেকে গতকাল বৃহস্পতিবার পঙ্কজ (২৫) নামের এক তরুণের ঝুলন্ত লাশ উদ্ধার করেছে পুলিশ৷ মানিকগঞ্জে একই দিনে চান্দু মোল্লা (৭১) নামের এক কয়েদির মৃত্যু হয়েছে৷শ্রীপুর থানার পুলিশ জানায়, পঙ্কজ কুমিল্লার মুরাদনগর এলাকার বাসিন্দা৷ তিনি আবদার এলাকার আতিকুর রহমানের বাসায় পরিবার নিয়ে ভাড়া থাকতেন৷ তিনি পেশায় দিনমজুর৷ তিন দিন আগে পরিবারের সদস্যরা কুমিল্লায় গ্রামের বাড়িতে বেড়াতে যান৷ এ কারণে তিনি অাবদার এলাকার ওই বাসায় একাই ছিলেন৷ গতকাল দুপুর পর্যন্ত ঘরের দরজা না খোলায় আশপাশের লোকজন ও এলাকাবাসী পুলিশে খবর দেন৷ বিকেল চারটার দিকে পুলিশ দরজা ভেঙে ঢুকে ঘরের আড়ার সঙ্গে ঝুলন্ত লাশ উদ্ধার করে৷ এ সময় তাঁর গোপনাঙ্গের একাংশ কাটা অবস্থায় পাওয়া যায়৷মানিকগঞ্জ কারাগারের জেল সুপার কামরুল ইসলাম বলেন, গতকাল বেলা ১১টার দিকে চান্দু মোল্লার শ্বাসকষ্ট দেখা দিলে তাঁকে দ্রুত মানিকগঞ্জ সদর হাসপাতালে ভর্তি করা হয়৷ সেখানে চিকিৎসাধীন অবস্থায় বেলা দেড়টার দিকে তিনি মারা যান৷ জমিজমা নিয়ে বিরোধের একটি মামলায় তিনি কারাদণ্ডপ্রাপ্ত কয়েদি ছিলেন৷
