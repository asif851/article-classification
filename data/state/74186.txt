

স্বরাষ্ট্রমন্ত্রী আসাদুজ্জামান খান কামাল বলেছেন, এখন শুধু নি‌জের দে‌শের নিরাপত্তা নি‌শ্চিত করাই যথেষ্ট নয়। জঙ্গিদের ‘ভার্চ্যুয়াল’ উপস্থিতি থাক‌তে পা‌রে। এই উপ‌স্থি‌তি‌ কো‌নো সীমান্ত মা‌নে না।
আজ রোববার সকা‌লে রাজধানীর এক‌টি হো‌টে‌লে ১৪ দে‌শের পু‌লিশপ্রধান‌দের সম্মেল‌নের উদ্বোধনী অনুষ্ঠা‌নে আসাদুজ্জামান খান এসব কথা ব‌লেন।
তিন দিনব্যাপী ওই আন্তর্জাতিক সম্মেলনের আজ প্রথম দিন। অনুষ্ঠানটির আয়োজক বাংলাদেশ পু‌লিশ ও ইন্টার‌পোল।
জ‌ঙ্গিবাদ দম‌নে বাংলা‌দেশ প্রতিবেশী দেশগু‌লোর সঙ্গ‌ে ‘ওয়ান টু ওয়ান কমিউনিকেশন’ চায় ব‌লে জানান পু‌লিশের মহাপ‌রিদর্শক এ কে এম শহীদুল হক।
ইন্টার‌পো‌লের সেক্রেটারি জেনা‌রেল জার‌গেন স্টক উদ্ভূত পরিস্থিতিতে দেশগু‌লোর ম‌ধ্যে যোগা‌যোগ বাড়া‌নোর কথা ব‌লেন। তি‌নি বলেন, এক দে‌শের অস্ত্র ও জ‌ঙ্গি অন্য দে‌শের মানুষ হত্যায় ব্যবহৃত হ‌তে পা‌রে।
জার‌গেন স্টক আরও ব‌লেন, ২০১৬ সা‌লের ১ জুলাই গুলশা‌নের হ‌লি আর্টিজা‌নের হামলার পর ইন্টার‌পোল তথ্য দি‌য়ে বাংলা‌দেশ‌কে সহ‌যো‌গিতা ক‌রে‌ছে।
প্রথম অধি‌বেশন শে‌ষে এক‌টি সং‌ক্ষিপ্ত ব্রি‌ফিংয়ে কথা ব‌লেন পু‌লি‌শের মহাপরিদর্শক এ কে এম শহীদুল হক ও জার‌গেন স্টক।
জার‌গে‌নের কা‌ছে প্রশ্ন ছিল, বি‌রোধী দল‌কে দমন-পীড়‌নের জন্য সরকার ইন্টার‌পো‌লের কা‌ছে তথ্য সহ‌যো‌গিতা চে‌য়ে থা‌কে—এমন অভি‌যোগ আছে। জবাবে জার‌গেন ব‌লেন, প্রতি‌টি তথ্য প্রদা‌নের সময় তাঁরা পু‌রো প্রক্রিয়া মূল্যায়ন ক‌রে থা‌কেন। অভি‌যোগ‌টি অসত্য।
