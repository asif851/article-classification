
সামিনা নাজকে সরকার ভিয়েতনামে বাংলাদেশের রাষ্ট্রদূত পদে নিয়োগ দিয়েছে। সামিনা নাজ এখন মুম্বাইতে বাংলাদেশের উপহাইকমিশনারের দায়িত্ব পালন করছেন। পররাষ্ট্র মন্ত্রণালয় আজ রোববার এক বিজ্ঞপ্তিতে এ তথ্য জানায়।বিসিএস (পররাষ্ট্র ক্যাডার) ১৫তম ব্যাচের কর্মকর্তা সামিনা নাজ ১৯৯৫ সালে পেশাদার কূটনীতিক হিসেবে কাজে যোগ দেন। কর্মজীবনে তিনি নিউইয়র্কে বাংলাদেশের স্থায়ী মিশন, দিল্লি ও নেদারল্যান্ডসের রাজধানী হেগে বিভিন্ন পদে দায়িত্ব পালন করেছেন। সামিনা নাজ ঢাকা বিশ্ববিদ্যালয় থেকে আন্তর্জাতিক সম্পর্কে স্নাতকোত্তর ডিগ্রি অর্জন করেন।
