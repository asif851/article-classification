
চট্টগ্রাম মেডিকেল কলেজ (চমেক) হাসপাতালের বার্ন ইউনিটের নিবিড় পরিচর্যাকেন্দ্রে (আইসিইউ) ১০টি শয্যা দান করেছে রিয়েল এস্টেট অ্যান্ড হাউজিং অ্যাসোসিয়েশন অব বাংলাদেশ (রিহ্যাব)। গতকাল মঙ্গলবার চট্টগ্রাম সার্কিট হাউসে স্বাস্থ্যমন্ত্রী মো. নাসিমের মাধ্যমে হাসপাতাল কর্তৃপক্ষের কাছে এসব শয্যা হস্তান্তর করা হয়।শয্যা হস্তান্তর অনুষ্ঠানে স্বাস্থ্যমন্ত্রী বলেন, সরকারের একার পক্ষে ১৬ কোটি মানুষের সবার কাছে স্বাস্থ্যসেবা পৌঁছে দেওয়া সম্ভব নয়। রিহ্যাবের মতো যদি বেসরকারি বিনিয়োগকারীরা এগিয়ে আসে, তাহলে সাধারণ মানুষ উপকৃত হবে।অনুষ্ঠানে অন্যদের মধ্যে উপস্থিত ছিলেন চমেক হাসপাতালের পরিচালক ব্রিগেডিয়ার জেনারেল খোন্দকার শহিদুল গণি, বাংলাদেশ মেডিকেল অ্যাসোসিয়েশন চট্টগ্রাম শাখার সভাপতি মুজিবুল হক খান, চমেকের উপাধ্যক্ষ সেলিম মো. জাহাঙ্গীর, নগর আওয়ামী লীগের সাধারণ সম্পাদক আ জ ম নাছিরউদ্দিন।
