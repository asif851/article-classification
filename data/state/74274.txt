
মুক্তিযুদ্ধের সংগঠক, বাংলাদেশের কমিউনিস্ট পার্টির (সিপিবি) সাবেক সভাপতি ও গণফোরামের সাবেক সাধারণ সম্পাদক সাইফউদ্দিন আহমেদ মানিকের অষ্টম মৃত্যুবার্ষিকী আজ। তিনি বাংলাদেশ ট্রেড ইউনিয়ন কেন্দ্রের (টিইউসি) প্রতিষ্ঠাতা সাধারণ সম্পাদক ও মণি সিংহ-ফরহাদ স্মৃতি ট্রাস্টেরও প্রতিষ্ঠাতা সভাপতি ছিলেন।সাইফউদ্দিন মানিক ২০০৮ সালের ৩ ফেব্রুয়ারি মারা যান। তাঁর মৃত্যুবার্ষিকী উপলক্ষে মিরপুর বুদ্ধিজীবী কবরস্থানে সাইফউদ্দিন মানিকের কবরে শ্রদ্ধা জানাবেন পরিবার ও রাজনৈতিক সহকর্মীরা।
