
বুড়িগঙ্গা নদী থেকে ভাসমান অবস্থায় অজ্ঞাত এক ব্যক্তির লাশ উদ্ধার করা হয়েছে।গতকাল বৃহস্পতিবার দুপুর সাড়ে ১২টার দিকে পোস্তগোলা শ্মশানঘাট এলাকায় বুড়িগঙ্গা নদী থেকে নৌ-পুলিশ মরদেহটি উদ্ধার করে। মরদেহটি ময়নাতদন্তের জন্য স্যার সলিমুল্লাহ মেডিকেল কলেজ মিটফোর্ড হাসপাতালে পাঠানো হয়েছে।হাসনাবাদ নৌ-পুলিশ ফাঁড়ির ইনচার্জ এসআই সামসুল আলম বলেন, সংবাদ পেয়ে অজ্ঞাতপরিচয় এক ব্যক্তির মরদেহ উদ্ধার করা হয়েছে। তাঁর বয়স আনুমানিক ৪৫ বছর। মৃত ব্যক্তি সনাতন ধর্মাবলম্বী। পরনে কালো প্যান্ট ও কালো ফুল হাতা গেঞ্জি রয়েছে। তবে শরীরে আঘাতের চিহ্ন রয়েছে কি না বোঝা যাচ্ছে না। এ ঘটনায় দক্ষিণ কেরানীগঞ্জ থানায় একটি মামলা দায়ের করা হয়েছে।
