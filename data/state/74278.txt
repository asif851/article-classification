
রাজবাড়ীর পাংশা পৌরসভার ৭ নম্বর ওয়ার্ডের কাউন্সিলর ও পৌর যুবদলের সভাপতি আবদুর রাজ্জাক ওরফে রাজাকে গ্রেপ্তার করেছে পুলিশ। গতকাল বৃহস্পতিবার পাংশা বাজার এলাকা থেকে তাঁকে গ্রেপ্তার করা হয়। পাংশা থানার ওসি আবুল বাসার মিয়া জানান, কয়েক দিন আগে উপজেলার বাবুপাড়া ইউনিয়নের পাংশা-চাঁদপুর রেললাইনের গাছ চুরি করে কেটে নেওয়া হয়। ২৪ সেপ্টেম্বর কুষ্টিয়া রেলওয়ের সহকারী প্রকৌশলী জুয়েল মিয়া আটজনের নাম উল্লেখ করে মামলা করেন। ওই মামলায় রাজ্জাককে গ্রেপ্তার করা হয়। রাজবাড়ী প্রতিনিধি
