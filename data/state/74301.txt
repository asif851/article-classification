
ফেনীর দাগনভূঞা উপজেলার বাতশিরি উচ্চবিদ্যালয়ে এক ছাত্রীকে পিটিয়ে আহত করার অভিযোগ উঠেছে এক শিক্ষকের বিরুদ্ধে। গতকাল বৃহস্পতিবার দুপুরে শ্রেণিকক্ষে এ ঘটনা ঘটে।আহত ছাত্রীর মা বিষয়টি স্থানীয় রাজাপুর ইউনিয়ন পরিষদের (ইউপি) চেয়ারম্যান আনোয়ার হোসেন ভূঁঞা, বিদ্যালয়ের প্রধান শিক্ষকসহ অন্য শিক্ষকদের জানিয়েছেন।জানতে চাইলে ইউপি চেয়ারম্যান আনোয়ার হোসেন ভূঁঞা বলেন, প্রধান শিক্ষককে এ বিষয়ে ব্যবস্থা নিতে তিনি অনুরোধ করেছেন।প্রধান শিক্ষক আবদুল আউয়াল বলেন, বিদ্যালয়ে আলাপ-আলোচনার মাধ্যমে সুরাহা করা হবে।দাগনভূঞা উপজেলা নির্বাহী কর্মকর্তা (ইউএনও) ফরিদা খানম জানান, তিনি অভিযোগের সত্যতা পেয়ে উপজেলা মাধ্যমিক ­শিক্ষা কর্মকর্তাকে প্রয়োজনীয় ব্যবস্থা নেওয়ার জন্য নির্দেশ দিয়েছেন।
