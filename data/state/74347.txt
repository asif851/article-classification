
অগভীর সমুদ্রে ৪ ও ৯ নম্বর ব্লকে তেল-গ্যাস অনুসন্ধানের জন্য ভারতীয় কোম্পানি ওএনজিসি বিদেশ লিমিটেডের সঙ্গে উত্পাদন অংশীদারি চুক্তি স্বাক্ষর করেছে পেট্রোবাংলা।আজ সোমবার বিকেলে পেট্রোবাংলা কার্যালয়ে ওই চুক্তি স্বাক্ষর হয়েছে। এই প্রথমবারের মতো ভারতের কোনো প্রতিষ্ঠান বাংলাদেশে তেল, গ্যাস উত্তোলন ও অনুসন্ধানের সুযোগ পেল। চুক্তিতে ওএনজিসি বিদেশ লিমিটেডের সঙ্গে যৌথ অংশীদার হিসেবে আছে অয়েল ইন্ডিয়া লিমিটেড ও বাংলাদেশের বাপেক্স।চুক্তি স্বাক্ষর অনুষ্ঠানে প্রধান অতিথি ছিলেন অর্থমন্ত্রী আবুল মাল আবদুল মুহিত, বিদ্যুত্ প্রতিমন্ত্রী নসরুল হামিদ, প্রধানমন্ত্রীর জ্বালানিবিষয়ক উপদেষ্টা তৌফিক-ই-ইলাহি চৌধুরী প্রমুখ।
