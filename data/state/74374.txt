
যুবদলের কেন্দ্রীয় সভাপতি সৈয়দ মোয়াজ্জেম হোসেন আলাল জামিনে মুক্তি পেয়েছেন। আজ শুক্রবার বেলা সাড়ে ১১টার দিকে গাজীপুরের কাশিমপুরের ঢাকা কেন্দ্রীয় কারাগার-১ থেকে তিনি জামিনে মুক্ত পান।
গত ২৫ অক্টোবর রাজধানীর লালমাটিয়া থেকে আলালসহ যুবদলের অর্ধশতাধিক নেতা-কর্মীকে আটক করে পুলিশ। নিজ বাসভবনে বৈঠক করার সময় তাঁদের আটক করা হয়। ২৬ অক্টোবরের হরতালে নাশকতা সৃষ্টির পরিকল্পনার অভিযোগে তাঁদের আটক করা হয়। নাশকতা পরিকল্পনার অভিযোগে বিশেষ ক্ষমতা আইনে তাঁদের বিরুদ্ধে মামলা হয়।
কারা তত্ত্বাবধায়ক মো. আমজাদ হোসেনের ভাষ্য, ‘গতকাল বৃহস্পতিবার রাত সাড়ে নয়টার দিকে আলালের জামিনের কাগজপত্র কারাগারে পৌঁছায়। পরে যাচাইবাছাই করে আজ সকাল সাড়ে ১১টার দিকে তাঁকে মুক্তি দেওয়া হয়।’ গত ৩১ অক্টোবর তাঁকে কারাগারে পাঠানো হয়।
আরও জানতে পড়ুন:
আলালসহ অর্ধশতাধিক নেতা-কর্মী আটক
