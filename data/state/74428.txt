
চট্টগ্রামের পাহাড়তলীর ফিরোজ শাহ এলাকায় অবৈধ দখলদারদের হাত থেকে ওয়াসার কোটি টাকার জায়গা উদ্ধার করেছেন ভ্রাম্যমাণ আদালত। গতকাল বৃহস্পতিবার ওয়াসার নির্বাহী ম্যাজিস্ট্রেট হিল্লোল বিশ্বাস এই অভিযান চালান। অভিযানে তিনটি আধা পাকা ঘর ও একটি দোকান উচ্ছেদ করা হয়।নির্বাহী ম্যাজিস্ট্রেট হিল্লোল বিশ্বাস প্রথম আলোকে বলেন, চট্টগ্রাম ওয়াসার বুস্টার কেন্দ্রের ৫ শতক জায়গা প্রায় এক যুগ ধরে অবৈধ দখলদারদের কবলে ছিল। তাদের সরে যেতে বারবার নোটিশ দেওয়া হয়। কিন্তু তারা শোনেনি। গতকাল সেখানে উচ্ছেদ অভিযান চালানো হয় এবং দখলদারদের কাছ থেকে মুচলেকা নেওয়া হয়েছে।অভিযানে ওয়াসার ভূসম্পত্তি কর্মকর্তা আনোয়ারুল আজিম উপস্থিত ছিলেন।
