
রাজধানীর মিরপুরে ককটেল বিস্ফোরণ ও বহনের অভিযোগে আজ বৃহস্পতিবার তিন ব্যক্তিকে আটক করেছে পুলিশ।
কাফরুল থানার ভারপ্রাপ্ত কর্মকর্তা (ওসি) কাজী ওয়াজেদ আলী দাবি করেন, আজ সকালে মিরপুর ১৪ নম্বরে শহীদ স্মৃতি পুলিশ স্কুল অ্যান্ড কলেজের সামনে ককটেলের বিস্ফোরণ ঘটিয়ে পালিয়ে যাওয়ার সময় মনজুরুল ইসলাম নামের এক যুবককে আটক করা হয়। তিনি কাফরুল থানা ছাত্রশিবিরের সদস্য। পরে মনজুরুলের কাফরুলের বাসায় অভিযান চালায় পুলিশ। সেখান থেকে উসকানিমূলক প্রচারপত্র ও বই উদ্ধার করা হয়। আটক যুবককে ভ্রাম্যমাণ আদালতে সোপর্দ করা হয়েছে।
আজ সকালে মিরপুর ১১ নম্বর বাসস্ট্যান্ডের কাছের একটি গলি থেকে দুটি ককটেলসহ দুই পিকেটারকে আটকের দাবি করেছে পুলিশ।
পল্লবী অঞ্চলের সহকারী পুলিশ কমিশনার কামাল হোসেন জানান, আটক হওয়া দুজনের বিরুদ্ধে মামলার প্রস্তুতি চলছে।
