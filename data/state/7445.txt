
হবিগঞ্জ সদর উপজেলায় ১৪টি গ্রামের বাসিন্দাদের মধ্যে সংঘর্ষের ঘটনায় নিহত আইয়ূব আলীকে হত্যার অভিযোগে মামলা করেছে তাঁর পরিবার। এই মামলায় শায়েস্তাগঞ্জ পৌর আওয়ামী লীগের সভাপতিসহ ৩৪ জনকে আসামি করা হয়েছে।গতকাল রোববার হবিগঞ্জ মুখ্য বিচারিক হাকিম আদালতে মামলাটি দায়ের করেন নিহত আইয়ূব আলীর বড় ভাই ছায়েদ আলী। এ মামলায় শায়েস্তাগঞ্জ পৌর আওয়ামী লীগের সভাপতি মো. ছালেক মিয়া, যুগ্ম সম্পাদক মাসুদুর রহমান, সিতার আহমেদ, সাংগঠনিক সম্পাদক মোশারফ হোসেন শাহেদ, শায়েস্তাগঞ্জ পৌরসভার কাউন্সিলর আ স ম আফজল আলী, রজব আলী, আবুল কাসেম শিবলু, পৌর যুবলীগের সভাপতি আব্দুল মুকিতকেও আসামি করা হয়েছে।
