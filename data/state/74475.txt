
সিঙ্গাপুরে বিদেশি শ্রমিকদের সহযোগিতা দেওয়া একটি প্রতিষ্ঠান বলেছে, সে দেশের একটি প্রতিষ্ঠান ২০ জন বাংলাদেশি শ্রমিকের সঙ্গে বেতন নিয়ে দ্বন্দ্বে জড়িয়েছে এবং ‘নিরাপদ ও গ্রহণযোগ্য’ আবাস নিশ্চিত করতে ব্যর্থ হয়েছে। মাইগ্রেন্ট ওয়ার্কার্স সেন্টার (এমডব্লিউসি) নামের সহায়তা দানকারী প্রতিষ্ঠানটি গতকাল রোববার এক বিবৃতিতে বলেছে, এ জন্য ওই ২০ জন বাংলাদেশির চাকরিদাতা প্রতিষ্ঠানের বিরুদ্ধে কঠোর পদক্ষেপ নেওয়ার আহ্বান জানানো হবে। তবে কোন প্রতিষ্ঠান শ্রমিকের আবাস নিশ্চিত করতে পারেনি, তার নাম উল্লেখ করেনি এমডব্লিউসি। স্ট্রেইটস টাইমস
