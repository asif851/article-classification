
মাদ্রাসার ইবতেদায়ি (পঞ্চম শ্রেণী স্তর) শিক্ষা সমাপনী পরীক্ষায় উত্তীর্ণ শিক্ষার্থীদের মধ্যেও বৃত্তি দেওয়ার সিদ্ধান্ত নিয়েছে শিক্ষা মন্ত্রণালয়। মেধা ও এলাকার ভিত্তিতে মোট ১৫ হাজার শিক্ষার্থীকে এই বৃত্তি দেওয়া হবে। এর মধ্যে পাঁচ হাজার মেধা (ট্যালেন্টপুল) কোটায় ও ১০ হাজার সাধারণ কোটায় বৃত্তি দেওয়া হবে।
শিক্ষা মন্ত্রণালয়ের একজন ও মাদ্রাসা শিক্ষা বোর্ডের একজন দায়িত্বশীল কর্মকর্তা গতকাল মঙ্গলবার প্রথম আলোকে এসব তথ্য জানিয়ে বলেন, এ জন্য একটি নীতিমালাও চূড়ান্ত করা হয়েছে। শিগগিরই এ বিষয়ে ঘোষণা দেওয়া হবে। তাঁরা জানান, গত বছরের শেষে অনুষ্ঠিত ইবতেদায়ি শিক্ষা সমাপনী পরীক্ষায় উত্তীর্ণ শিক্ষার্থীরাও এই সুবিধা পাবে।
এত দিন সাধারণ শিক্ষার পঞ্চম শ্রেণী উত্তীর্ণদের মধ্যে প্রাথমিক বৃত্তি দেওয়া হলেও ইবতেদায়িতে দেওয়া হতো না।
