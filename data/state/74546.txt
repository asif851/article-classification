
যাঁরা হজে যেতে চান, তাঁদের প্রথম ধাপে প্রাক্‌-নিবন্ধন করতে হবে। বেসরকারি ব্যবস্থাপনায় হজে যেতে ইচ্ছুক ব্যক্তিদের প্রাক্‌-নিবন্ধন শেষ হলেও হজ ওয়েবসাইট থেকে জানা যায়, সরকারি ব্যবস্থাপনায় হজে যেতে ইচ্ছুক ব্যক্তিদের প্রাক্‌-নিবন্ধন চলমান রয়েছে। প্রাক্‌-নিবন্ধনের টাকা জমা সাপেক্ষে ব্যাংক থেকে প্রাক্‌-নিবন্ধন ক্রমিক নম্বর দেওয়া হয়। ২০১৬ সালে ক্রমিক নম্বর ১ থেকে ১৪০৯৯৪ পর্যন্ত প্রাক্‌-নিবন্ধন করেছিলেন। এর মধ্যে ৩৭৪৮৬ জন যেতে পারেননি, তারা এবার অগ্রাধিকার পাবেন।
হজ ওয়েবসাইট থেকে জানা যায়, ২০১৭ সালে ক্রমিক নম্বর ১৪০৯৯৫ থেকে ২৮২৪০৯ পর্যন্ত প্রাক্‌-নিবন্ধন করেন।
উল্লেখ্য, বেসরকারি ব্যবস্থাপনায় ১ লাখ ১৭ হাজার ১৯৮ জন হজে যেতে পারবেন। গত বছরের ৩৭৪৮৬+৭৯৭১২= ১,১৭,২০৬ জন বা ২২০৭০৭ ক্রমিক নম্বর পর্যন্ত সুযোগ পেতে পারেন। সরকারি ব্যবস্থাপনায় কোটা পূরণ না হলে (হজ নীতিমালা ২০১৭ সালর ৩.১৮ ধারা অনুযায়ী) আরও কিছু সুযোগ পেতে পারেন। চাইলে আপনি দেখতে ও যাচাই করতে পারেন কী কী তথ্য সেখানে রয়েছে। হজ ওয়েবসাইট (www.hajj.gov.bd) বা এখানে (https://goo.gl/Hcwf3p) সরাসরি ক্লিক করলে পিলগ্রিম অনুসন্ধান বাটনে ক্লিক করে ট্র্যাকিং নম্বরটি লিখুন। এরপর ট্র্যাকিং নম্বর, জাতীয় পরিচয়পত্রের নম্বর, মোবাইল নম্বর, প্রাক্‌-নিবন্ধন ক্রমিক নম্বর, টাকা পরিশোধ, গ্রুপ, ছবি, কে ডেটা এন্ট্রি করেছেন তাঁর নাম, ই-মেইল ও মোবাইল নম্বর চলে আসবে। নিবন্ধন তালিকায় নাম ও ক্রমিক নম্বর থাকলে হজ প্যাকেজের সব টাকা পরিশোধ করতে হবে।
