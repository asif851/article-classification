
নাগরিক ঐক্যের আহ্বায়ক মাহমুদুর রহমান মান্নাকে গ্রেপ্তার করা হয়নি, পুলিশের এমন বক্তব্যে বিস্ময় প্রকাশ করেছে বিএনপি। দলটি বলেছে, যে প্রক্রিয়ায় দেশের এই পর্যায়ের একজন নাগরিককে তুলে নেওয়া হলো, তাতে রাষ্ট্রের কোনো নাগরিকের মৌলিক অধিকার, মানবাধিকার এবং বেঁচে থাকার অধিকারের কোনো গ্যারান্টি অবশিষ্ট রইল না। আজ মঙ্গলবার এক বিবৃতিতে বিএনপির যুগ্ম মহাসচিব সালাহ উদ্দিন আহমেদ এ কথা বলেন। তিনি অবিলম্বে মান্নাকে তাঁর পরিবারের কাছে ফেরত দেওয়া ও দায়ী ব্যক্তিদের বিরুদ্ধে ব্যবস্থা নেওয়ারও দাবি জানান।বিবৃতিতে বলা হয়, ‘মাহমুদুর রহমান মান্নাকে গতরাত সাড়ে তিনটার সময় সাদা পোশাকধারী সরকারি আইনশৃঙ্খলা বাহিনীর সদস্যরা গ্রেপ্তারি পরোয়ানা ছাড়াই তুলে নিয়ে যাওয়ার পর পুলিশের পক্ষÿথেকে গ্রেপ্তার করা হয়নি মর্মে বক্তব্য প্রদান করায় আমরা বিস্মিত হয়েছি। যে প্রক্রিয়ায় দেশের এই পর্যায়ের একজন নাগরিককে তুলে নেওয়া হলো, তাতে রাষ্ট্রের কোনো নাগরিকের মৌলিক অধিকার, মানবাধিকার এবং বেঁচে থাকার অধিকারের কোনো গ্যারান্টি অবশিষ্ট রইল না।’বিবৃতিতে আরও বলা হয়, ‘আমরা সাংবিধানিক, মৌলিক ও মানবাধিকারকে চূড়ান্ত লঙ্ঘন করে সরকারি বাহিনীর এহেন ঘৃণ্য কর্মকাণ্ডের তীব্র নিন্দা ও প্রতিবাদ জানাই। ভবিষ্যতে সরকারকে এ জাতীয় ঘৃণ্য কর্মকাণ্ড থেকে বিরত থাকার জন্যও আহ্বান জানাচ্ছি।’
আরও পড়ুন:মান্নার ছবি পোড়াল, নাম মুছল ছাত্রলীগমান্নাকে আটকের অভিযোগ পরিবারের, অস্বীকার পুলিশেরমাহমুদুর রহমান মান্না ‘আটক’খোকা–মান্নার বিরুদ্ধে ব্যবস্থা নিতে বললেন নাসিমকে প্রকাশ করল কেন করল মান্নার প্রশ্নমান্নাকে নিয়ে মন্ত্রিসভায় আলোচনা!মাহমুদুর রহমান মান্না ‘আটক’
