
ফেনীতে পৃথক ভ্রাম্যমাণ আদালত দুটি দোকানে অভিযান চালিয়ে এক বছর আগের বেশ কিছু মেয়াদোত্তীর্ণ সেমাই ধ্বংস এবং ৫০ হাজার টাকা জরিমানা করেছেন। এ সময় গুরুত্বপূর্ণ সড়কের পাশে গড়ে ওঠা বেশ কটি অবৈধ স্থাপনাও উচ্ছেদ করা হয়।ফেনী জেলা প্রশাসকের কার্যালয়ের সহকারী কমিশনার ও ভ্রাম্যমাণ আদালতের বিচারক মো. মহসিন মৃধা জানান, গতকাল বৃহস্পতিবার বিকেলে শহরের ইসলামপুর রোডের দুটি দোকান মেসার্স ভূঁঞা অ্যান্ড সন্স ও উৎসব ট্রেডার্সে অভিযান চালিয়ে এক বছর আগের মেয়াদোত্তীর্ণ ১৫ বস্তা সেমাই উদ্ধার করে ধ্বংস করা হয়।
