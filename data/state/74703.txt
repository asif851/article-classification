
ঝিনাইদহের ৫০ জন শারীরিক প্রতিবন্ধীর মধ্যে হুইলচেয়ার বিতরণ করা হয়েছে। ব্যবসায়ী ও সদর উপজেলা পরিষদের সাবেক চেয়ারম্যান কনক কান্তি দাস গত মঙ্গলবার সন্ধ্যায় হুইলচেয়ার তুলে দেন। এ উপলক্ষে ঝিনাইদহ শহরের হামদহ এলাকায় কনক কান্তি দাসের বাসার সামনে এক অনুষ্ঠানের আয়োজন করা হয়। এতে প্রধান অতিথি ছিলেন জেলা পরিষদের প্রশাসক আবদুল ওয়াহেদ জোয়ার্দ্দার। ছিলেন অতিরিক্ত পুলিশ সুপার মো. হাসানুজ্জামান, সদর উপজেলা নির্বাহী কর্মকর্তা (ইউএনও) জুলকার নাইন প্রমুখ। 
