
নোয়াখালীর সোনাইমুড়ী উপজেলার আমিশাপাড়া ইউনিয়নের বদেরগাঁও গ্রাম থেকে অস্ত্রসহ রফিকুল ইসলাম নামে এক যুবককে গ্রেপ্তার করেছে পুলিশ। গত বৃহস্পতিবার রাত সাড়ে ১১টার দিকে গ্রামের একটি দোকানের সামনে থেকে তাঁকে গ্রেপ্তার করা হয়। জানতে চাইলে সোনাইমুড়ী থানার ভারপ্রাপ্ত কর্মকর্তা (ওসি) কাজী হানিফুল ইসলাম বলেন, রফিকুলের বিরুদ্ধে অস্ত্র আইনে মামলা করা হয়েছে। গতকাল আদালতের মাধ্যমে তাঁকে কারাগারে পাঠানো হয়েছে। 
