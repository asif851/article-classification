
যশোর পুলিশ লাইন মাধ্যমিক বিদ্যালয়ের দশম শ্রেণির মেধাবী ছাত্রী মাইশা তাসনিম হত্যাকাণ্ডের বিচারের দাবিতে গতকাল সোমবার বেলা ১১টায় অবস্থান কর্মসূচি পালিত হয়েছে। শহরের বঙ্গবন্ধু শেখ মুজিবুর রহমান সড়কে প্রেসক্লাবের সামনে এ কর্মসূচি পালন করা হয়।কর্মসূচিতে অন্তত ১০টি বিদ্যালয়ের হাজার দুয়েক শিক্ষার্থী ও শিক্ষক-কর্মচারী অংশ নেন। তাঁরা চলমান সংহিংসতা বন্ধের দাবি জানান।
