
কবি মজিদ মাহমুদের আলোচিত কাব্যগ্রন্থ ‘মাহফুজামঙ্গল’-এর ২৫ বছর পূর্তি উপলক্ষে গতকাল শুক্রবার সন্ধ্যা ছয়টায় রাজধানীর শাহবাগের কেন্দ্রীয় গণগ্রন্থাগারের শওকত ওসমান মিলনায়তনে বইটির পাঠ পর্যালোচনা ও কবিতার ভবিষ্যত্ নিয়ে এক অনুষ্ঠানের আয়োজন করা হয়। অনুষ্ঠানে ‘মাহফুজামঙ্গল’-এর পঞ্চম সংস্করণ এবং ‘মাহফুজামঙ্গলের ২৫ বছরের পাঠ’ বইয়ের মোড়ক উন্মোচন করা হয়।ভাষাসংগ্রামী ও বিশিষ্ট রবীন্দ্র-গবেষক কবি আহমদ রফিকের সভাপতিত্বে আলোচনায় অংশ নেন কবি মুহম্মদ নূরুল হুদা, অধ্যাপক আকতার কামাল, অধ্যাপক ভীষ্মদেব চৌধুরী, অধ্যাপক বিশ্বজিত্ ঘোষ ও কবি নাসির আহমেদ। এতে শুভেচ্ছা বক্তব্য দেন কবি শামীমুল হক শামীম ও কবি দুলাল সরকার।অনুষ্ঠানে আলোচনার পাশাপাশি ছিল কবিতা আবৃত্তি। আবৃত্তিতে অংশ নেন প্রতীক মাহমুদ, সুরাইয়া ইসলাম, ইউসুফ হায়দার প্রমুখ। অনুষ্ঠানটি সঞ্চালনায় ছিলেন ইসমাইল সাদী।
