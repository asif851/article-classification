
ঢাকা মহানগরের বিভিন্ন এলাকা থেকে অজ্ঞান পার্টির সন্দেহভাজন ১৭ সদস্যকে আটক করা হয়েছে। আজ বৃহস্পতিবার সকালে ঢাকা মহানগর পুলিশের (ডিএমপি) পক্ষ থেকে গণমাধ্যমে পাঠানো মোবাইল ফোনের খুদে বার্তায় এই তথ্য জানানো হয়।
খুদে বার্তায় বলা হয়, গতকাল বুধবার রাতে ঢাকা মহানগরের বিভিন্ন এলাকা থেকে ওই ১৭ ব্যক্তিকে আটক করে করে পুলিশের গোয়েন্দা শাখা (ডিবি)। তাঁরা অজ্ঞান পার্টির সদস্য।
ঘটনার বিষয়ে বিস্তারিত তথ্য জানানো হয়নি। আটক ব্যক্তিদের নাম-পরিচয়ও জানায়নি পুলিশ।
আরও পড়ুন: অজ্ঞান পার্টির খপ্পর থেকে হাসপাতালের চক্করে
