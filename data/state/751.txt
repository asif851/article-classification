
চট্টগ্রামের আকবর শাহ থানা এলাকায় জঙ্গি আস্তানা সন্দেহে দুটি বাড়িতে তল্লাশি চালিয়েছে পুলিশ। নিয়মিত তল্লাশির অংশ হিসেবে ওই দুটি বাড়িতে অভিযান চালিয়ে কিছু পাওয়া যায়নি বলে পুলিশ জানিয়েছে। আজ সোমবার সন্ধ্যা ছয়টায় অভিযান শেষ করে পুলিশ।
পুলিশ জানায়, জঙ্গি আস্তানা সন্দেহে আজ সোমবার বিকেল পৌনে চারটার দিকে আকবর শাহ থানা এলাকায় কর্নেল হাট সিডিএ আবাসিক এলাকার ১ নম্বর সড়কের চারতলা ভবন ঘিরে অভিযান শুরু করে পুলিশ। এর তিন কিলোমিটার দূরে ঈশান মহাজন লেনের একটি চারতলা বাড়িতে অভিযান চালায় পুলিশ। সন্ধ্যা ছয়টার দিকে অভিযান শেষ হয়।
নগর পুলিশের উপকমিশনার (পশ্চিম) ফারুক উল হক সাংবাদিকদের জানান, কিছু তথ্যর ভিত্তিতে নিয়মিত তল্লাশির অংশ হিসেবে ওই দুটি বাড়িতে অভিযান চালানো হয়। অভিযানে কিছু পাওয়া যায়নি।
আরও পড়ুনজঙ্গি আস্তানা সন্দেহে চট্টগ্রামে দুটি বাড়িতে অভিযান
