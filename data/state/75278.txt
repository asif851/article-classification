
প্রধানমন্ত্রীর একান্ত সচিব-১ আবদুল মালেককে পদোন্নতি দিয়ে স্থানীয় সরকার বিভাগের ভারপ্রাপ্ত সচিব করা হয়েছে। গতকাল মঙ্গলবার জনপ্রশাসন মন্ত্রণালয় এ বিষয়ে আদেশ জারি করেছে। একই আদেশে রাষ্ট্রপতির একান্ত সচিব সম্পদ বড়ুয়াকেও ভারপ্রাপ্ত সচিব হিসেবে পদোন্নতি দেওয়া হয়েছে। এদিকে বাংলাদেশ নৌবাহিনীর কমোডর এম মোজাম্মেল হককে বাংলাদেশ অভ্যন্তরীণ নৌপরিবহন কর্তৃপক্ষের (বিআইডব্লিউটিএ) চেয়ারম্যান পদে নিয়োগ দেওয়ার জন্য তাঁর চাকরি নৌপরিবহন মন্ত্রণালয়ে ন্যস্ত করা হয়েছে। 
