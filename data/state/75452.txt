
সব্যসাচী লেখক সৈয়দ শামসুল হকের মরদেহে শ্রদ্ধা জানিয়েছেন রাষ্ট্রপতি মো. আবদুল হামিদ।আজ বুধবার বেলা সাড়ে ১১টার দিকে কেন্দ্রীয় শহীদ মিনারে সৈয়দ হকের মরদেহে শ্রদ্ধা জানান রাষ্ট্রপতি।সর্বস্তরের মানুষের শ্রদ্ধা নিবেদনের জন্য কেন্দ্রীয় শহীদ মিনারে বেলা ১টা পর্যন্ত সৈয়দ হকের মরদেহ রাখা হবে।শ্রদ্ধা নিবেদন শেষে সৈয়দ হককে নেওয়া হবে ঢাকা বিশ্ববিদ্যালয় জামে মসজিদে। জানাজার পর তাঁকে হেলিকপ্টারে করে নিয়ে যাওয়া হবে জন্মস্থান কুড়িগ্রামে। সেখানে সরকারি কলেজ মাঠের পাশে কবির নির্ধারণ করে দেওয়া স্থানেই তাঁকে দাফন করা হবে।সকাল সোয়া ১০টার দিকে তেজগাঁওয়ে চ্যানেল আই প্রাঙ্গণে সৈয়দ হকের প্রথম জানাজা অনুষ্ঠিত হয়। জানাজায় চ্যানেল আই পরিবারের সদস্যসহ সামাজিক ও সাংস্কৃতিক অঙ্গনের অনেক মানুষ অংশ নেন।চ্যানেল আই প্রাঙ্গণ থেকে সৈয়দ হকের মরদেহ নেওয়া হয় বাংলা একাডেমিতে। সেখানে তাঁর প্রতি শ্রদ্ধা জানানো হয়।
গতকাল মঙ্গলবার বিকেলে রাজধানীর ইউনাইটেড হাসপাতালে শেষনিশ্বাস ত্যাগ করেন সৈয়দ শামসুল হক। তিনি ফুসফুসের ক্যানসারে ভুগছিলেন।
আরও পড়ুন:কবির মরদেহ কেন্দ্রীয় শহীদ মিনারেমৃত্যুকে তিনি অগ্রাহ্য করেছিলেনসৈয়দ হকের প্রথম জানাজা অনুষ্ঠিত
