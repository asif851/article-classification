
রাজধানীর কাফরুল থানা এলাকা থেকে আজ শনিবার দুপুরে অজ্ঞাত এক যুবকের মস্তকহীন লাশ উদ্ধার করেছে পুলিশ। একটি খোলা জায়গায় থাকা ময়লা-আবর্জনার ঝুড়ি থেকে লাশটি উদ্ধার করা হয়।
কাফরুল থানার ভারপ্রাপ্ত কর্মকর্তা (ওসি) কাজী আবদুল ওয়াজেদ প্রথম আলো ডটকমকে বলেন, আজ দুপুর ১২টার দিকে পূর্ব শেওড়াপাড়ার একটি ভবনের পাশের খোলা মাঠে থাকা ময়লা-আবর্জনার বড় ঝুড়ি থেকে লাশটি উদ্ধার করা হয়। চাদরে মোড়ানো লাশটি মস্তকহীন। কেউ তাঁকে খুন করে সেখানে রেখে গেছে বলে ধারণা করা হচ্ছে। এ ব্যাপারে তদন্ত চলছে।
