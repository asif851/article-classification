
নেত্রকোনার কেন্দুয়া উপজেলার ২৮টি সরকারি দপ্তরের কর্মকর্তাদের মধ্যে গতকাল বুধবার ট্যাবলেট কম্পিউটার বিতরণ করা হয়েছে। ন্যাশনাল আইসিটি ইনফ্রা নেটওয়ার্ক ফর বাংলাদেশ গভর্নমেন্ট ফেস-২ (ইনফো সরকার) প্রকল্পের আওতায় এসব ট্যাবলেট কম্পিউটার বিতরণ করা হয়। উপজেলা নির্বাহী কর্মকর্তা (ইউএনও) মোহাম্মদ রুহুল আমিন গতকাল দুপুরে কর্মকর্তাদের মধ্যে এসব ট্যাবলেট কম্পিউটার বিতরণ করেন। এ সময় অন্যান্যের মধ্যে উপজেলা সহকারী কমিশনার (ভূমি) মো. শফিকুল ইসলাম, পৌর মেয়র মো. আবদুল হক ভূঁইয়া ও থানার ভারপ্রাপ্ত কর্মকর্তা (ওসি) অভিরঞ্জন দেবসহ বিভিন্ন দপ্তরের কর্মকর্তারা উপস্থিত ছিলেন। 
