
জামালপুরের সরিষাবাড়ীতে বখাটের উত্ত্যক্তের শিকার দশম শ্রেণীর সেই শিক্ষার্থী গত বুধবার বিদ্যালয়ে গেছে। ১৫ দিন পর পুলিশের সহযোগিতায় বিদ্যালয়ে গেল সে। তবে বখাটে রমজান এখনো গ্রেপ্তার না হওয়ায় মেয়েটি ও তার পরিবার আতঙ্কে রয়েছে।কিশোরী জানায়, ১৫ দিন পর বুধবার পুলিশ তাকে বিদ্যালয়ে নিয়ে যায়। তবে গতকাল বৃহস্পতিবার তার মা-বাবাই নিয়ে গেছেন। এত দিন আতঙ্কে বাড়ির বাইরে বের হতে পারেনি।সরিষাবাড়ী থানার ওসি এ কে এম কামরুল আহসান জানান, মেয়েটির বিদ্যালয়ে যাওয়া নিয়ে ভয় পাওয়ার আর কোনো কারণ নেই। রমজানকে গ্রেপ্তারের চেষ্টা চলছে।
