
গাজীপুরের বোর্ডবাজার এলাকায় অগ্নিকাণ্ডের শিকার মেট্রিক্স সোয়েটার কারখানা তিন দিনের জন্য বন্ধ ঘোষণা করেছে কর্তৃপক্ষ। অপ্রীতিকর ঘটনা এড়াতে কারখানাস্থলে পুলিশ মোতায়েন রয়েছে। এ ছাড়া ঘটনা তদন্তে কাজ শুরু করেছে জেলা প্রশাসনের তদন্ত কমিটি।কারখানার পরিচালক (অর্থ) অনিমেষ মজুমদার জানান, কারখানাটি তিন দিনের জন্য বন্ধ করে দেওয়া হয়েছে। ৬ ফেব্রুয়ারি কারখানা খোলা হবে। এ ছাড়া ৪ ফেব্রুয়ারি শ্রমিকদের বেতন পরিশোধ করা হবে।
