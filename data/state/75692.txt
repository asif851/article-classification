
নোয়াখালীর সূবর্ণচর উপজেলার চর ওয়াপদা ইউনিয়নের চর বৈশাখী গ্রামে পুলিশ পরিচয়ে তিন বাড়িতে দুর্ধর্ষ ডাকাতি সংঘটিত হয়েছে।গত মঙ্গলবার দিবাগত রাতে এ ঘটনা ঘটে। ডাকাতেরা বাড়ি তিনটির লোকজনকে অস্ত্রের মুখে জিম্মি করে টাকা, সোনার গয়নাসহ মূল্যবান মালামাল লুট করে নিয়ে যায়।স্থানীয় সূত্রে জানা গেছে, মঙ্গলবার দিবাগত রাত দুইটার দিকে ১৫-১৬ জনের একদল সশস্ত্র ডাকাত চর বৈশাখী গ্রামের সাবেক ইউপি সদস্য হাবিব উল্লা ওরফে পলাশের বাড়িতে হানা দেয়। ডাকাতেরা পুলিশ পরিচয় দিয়ে ঘরের দরজা খুলতে বলে। কিন্তু ঘরের লোকজন তাতে সাড়া না দেওয়ায় দরজা ভেঙে ভেতরে ঢুকে লুটপাট চালায় ডাকাতেরা।গৃহকর্তা হাবিব উল্লা জানান, ডাকাতেরা তাঁর পরিবারের সদস্যদের অস্ত্রের মুখে জিম্মি করে প্রায় পাঁচ ভরি সোনার গয়না, ২৫ হাজার টাকা ও মূল্যবান মালামাল লুট করে নিয়ে যায়।সূত্র জানায়, এরপর একই রাতে ডাকাতেরা পার্শ্ববর্তী জামাল হোসেনের বাড়িতে হানা দেয়। একই কায়দায় বসতঘরে ঢুকে পরিবারের লোকজনকে অস্ত্রের মুখে জিম্মি করে আট ভরি সোনার গয়না, ৫০ হাজার টাকা ও মূল্যবান মালামাল লুট করে নিয়ে যায়।এ ছাড়া রাত তিনটার দিকে একই গ্রামের ফয়েজ উল্লার বাড়িতেও ডাকাতির ঘটনা ঘটে। এ সময় বাড়ির বাসিন্দাদের চিৎকারে আশপাশের লোকজন এগিয়ে এলে ডাকাতেরা পালিয়ে যায়।জানতে চাইলে ডাকাতির ঘটনার সত্যতা নিশ্চিত করেন সুবর্ণচরের চর জব্বার থানার ভারপ্রাপ্ত কর্মকর্তা (ওসি) এ কে এম এনামুল কবির। প্রথম আলোকে তিনি বলেন, ঘটনাস্থলে পুলিশ পাঠানো হয়েছে এবং এ বিষয়ে সংশ্লিষ্ট ব্যক্তিদের থানায় অভিযোগ দিতে পরামর্শ দেওয়া হয়েছে।
নোয়াখালীতে অগ্নিকাণ্ডে আশ্রয়ণ প্রকল্প পুড়ে ছাইনোয়াখালী অফিসনোয়াখালীর সূবর্ণচর উপজেলার চরজুবলী ইউনিয়নের উত্তর চর মহিউদ্দিন গ্রামের আশ্রয়ণ প্রকল্পে ভয়াবহ অগ্নিকাণ্ডের ঘটনা ঘটে। গতকাল বুধবার সকাল ১০টার দিকে এ অগ্নিকাণ্ডের ঘটনা ঘটে। আগুনে প্রকল্পের একটি ইউনিটের ১০টি কক্ষ সম্পূর্ণরূপে ভসঞ্চীভূত হয়। এ সময় আগুনে দগ্ধ হয়ে মো. হূদয় নামে দেড় বছরের এক শিশু আহত হয়। অগ্নিকাণ্ডে প্রকল্পের বাসিন্দাদের অন্তত ছয়-সাত লাখ টাকার ক্ষতি হয়েছেবলে ক্ষতিগ্রস্ত ব্যক্তিরা দাবি করেছেন।পুলিশ ও স্থানীয় সূত্রে জানা গেছে, সকাল ১০টার দিকে উপজেলার চরজুবলী ইউনিয়নের উত্তর চর মহিউদ্দিন গ্রামের আশ্রয়ণ প্রকল্পের একটি ইউনিটের একটি ঘর থেকে আগুনের সূত্রপাত ঘটে। মুহূর্তের মধ্যে আগুন ইউনিটের আশপাশের কক্ষে ছড়িয়ে পড়ে। এতে একে একে ১০টি কক্ষ সম্পূর্ণ ভসঞ্চীভূত হয়। খবর পেয়ে দমকল বাহিনীর মাইজদী স্টেশনের কর্মীরা ঘটনাস্থলে গিয়ে আগুন নেভান।পুলিশ জানায়, আগুন দেখে ঘরের ভেতরের বিভিন্ন কক্ষ থেকে বাসিন্দারা বের হয়ে আসতে সক্ষম হলেও ভেতরে আটকা পড়ে মো. হূদয় নামের দেড় বছরের এক শিশু দগ্ধ হয়ে আহত হয়। তাঁকে উদ্ধার করে উপজেলা স্বাস্থ্য কমপ্লেক্সে ভর্তি করা হয়েছে।
 
