
বিএনপি আগামীকাল সোমবার রাজধানীর ইঞ্জিনিয়ার্স ইনস্টিটিউট মিলনায়তনে মুক্তিযোদ্ধা সমাবেশ করবে। প্রধান অতিথি হিসেবে থাকবেন বিএনপির চেয়ারপারসন খালেদা জিয়া।
বিএনপি চেয়ারপারসনের প্রেস উইংয়ের সদস্য শায়রুল কবির খান প্রথম আলোকে আজ রোববার এ তথ্য জানান।
প্রতি বছরই বিএনপি ডিসেম্বরে দলের অঙ্গ সংগঠন মুক্তিযোদ্ধা দল এই সমাবেশের আয়োজন করে। মুক্তিযোদ্ধা দলের সভাপতি ইশতিয়াক আজিজ উলফাত প্রথম আলোকে বলেন, এবারও তারাই এ সমাবেশের আয়োজন করছেন।
২০১১ সালে এই আয়োজনকে ঘিরে বড় ধরনের বিশৃঙ্খলার ঘটনা ঘটেছিল।
