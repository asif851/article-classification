
কক্সবাজার শহরের নাজিরারটেক সমুদ্র উপকূলে অভিযান চালিয়ে প্রায় দুই লাখ মিটার নিষিদ্ধ কারেন্ট জাল জব্দ করা হয়েছে। গতকাল সোমবার সকালে মাছ ধরার বিভিন্ন নৌযানে এ অভিযান চালায় কোস্টগার্ড। তবে এ ঘটনায় জড়িত কাউকে আটক করা যায়নি। কোস্টগার্ড কক্সবাজার ক্যাম্পের কনটিনজেন্ট কমান্ডার মো. রেজাউল ইসলাম বলেন, নিষিদ্ধ এই কারেন্ট জাল দিয়ে উপকূলে পোনা মাছ নিধন করা হচ্ছিল। জব্দ দুই লাখ মিটার নিষিদ্ধ জাল পুড়িয়ে ধ্বংস করা হয়েছে।
