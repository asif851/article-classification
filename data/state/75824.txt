
হাটিকুমরুল-বনপাড়া মহাসড়কের সিরাজগঞ্জের তাড়াশে সড়ক দুর্ঘটনায় অজ্ঞাতপরিচয় এক বৃদ্ধ (৫৫) নিহত হয়েছেন। গতকাল বুধবার ভোরে মহাসড়কের ৮ নম্বর ব্রিজ চর হামকুড়িয়া নামক স্থানে এ দুর্ঘটনা ঘটে। হাটিকুমরুল হাইওয়ে থানার ওসি আলী ফরিদ আহমেদ জানান, ধারণা করা হচ্ছে রাস্তা পার হওয়ার সময় ট্রাক অথবা বাসের চাকায় পৃষ্ঠ হয়ে বৃদ্ধ মারা যান। পরে স্থানীয় লোকজন লাশ দেখে থানায় খবর দেয়। এ ঘটনায় হাইওয়ে থানায় একটি মামলা হয়েছে।  নিজস্ব প্রতিবেদক, সিরাজগঞ্জ
