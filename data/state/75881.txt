
ঢাকা আন্তর্জাতিক বাণিজ্য মেলা শুরু হচ্ছে ১ জানুয়ারি। রাজধানীর শেরে বাংলা নগরের বাণিজ্য মেলা মাঠে চলছে শেষ মুহূর্তের প্রস্তুতি। উদ্বোধনের আগেই সাজসজ্জার কাজ শেষ করতে পুরোদমে কাজ করছে রপ্তানি উন্নয়ন ব্যুরো ও বরাদ্দ পাওয়া প্রতিষ্ঠানগুলো।রপ্তানি উন্নয়ন ব্যুরো সূত্রে জানা গেছে, এবার ঢাকা আন্তর্জাতিক বাণিজ্য মেলায় মোট ৫০৮টি স্টল বরাদ্দ থাকছে। এর মধ্যে সাধারণ স্টল ২২২টি, এছাড়া প্রিমিয়ার প্যাভিলিয়ন ৫৪টি ও মিনি প্যাভিলিয়ন থাকছে ৫৪টি। এছাড়া থাকবে টি স্টল, রেস্তোরাঁ। বিদেশিদের জন্য দেওয়া হয়েছে ১৪টি স্টল ও প্যাভিলিয়ন।আগামী ১ জানুয়ারি প্রধানমন্ত্রী শেখ হাসিনা আনুষ্ঠানিকভাবে এর উদ্বোধন করবেন।
