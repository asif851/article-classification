
শেরপুরের ঝিনাইগাতীতে চতুর্থ শ্রেণির এক স্কুলছাত্রীকে (১০) শ্লীলতাহানির চেষ্টার অভিযোগে শ্যামল মিয়া (৩৫) নামের এক ব্যক্তিকে ছয় মাসের বিনাশ্রম কারাদণ্ড দিয়েছেন ভ্রাম্যমাণ আদালত। গতকাল মঙ্গলবার সন্ধ্যায় ইউএনও ও ভ্রাম্যমাণ আদালতের নির্বাহী হাকিম মোহাম্মদ সেলিম রেজা এ দণ্ড দেন। অভিযুক্ত শ্যামল শেরপুরের পাকুরিয়া ইউনিয়নের ফকিরপাড়া গ্রামের মো. হামিদুর রহমানের ছেলে। ইউএনও সেলিম রেজা বলেন, শ্যামলকে ঝিনাইগাতী থানায় সোপর্দ করা হয়েছে। 
