
দিনাজপুরের হিলি রেলওয়ে স্টেশনে নীলফামারী থেকে রাজশাহীগামী বরেন্দ্র এক্সপ্রেস ট্রেনে অভিযান চালিয়ে বিনা টিকিটে ভ্রমণের দায়ে ১৭৪ জনকে আটক করে জরিমানা আদায় করেছেন ভ্রাম্যমাণ আদালত। গতকাল সকালে হাকিমপুরের ইউএনও মো. আজাহারুল ইসলাম এ জরিমানা করেন। আজহারুল ইসলাম জানান, গতকাল সকালে ট্রেনটি হিলি স্টেশনে পৌঁছালে বিনা টিকিটে ভ্রমণের দায়ে ১৭৪ জনকে আটক করা হয়। পরে ভ্রাম্যমাণ আদালতের মাধ্যমে রেলওয়ে আইনের ১৮৯০ সালের ১১২ ধারা মোতাবেক তাদের প্রত্যেককে ১০০ টাকা করে জরিমানা এবং যাত্রাস্থান থেকে হিলি রেলস্টেশন পর্যন্ত টিকিট বাবদ ১০০ টাকা করে জরিমানা করা হয়। বিরামপুর (দিনাজপুর) প্রতিনিধি|
