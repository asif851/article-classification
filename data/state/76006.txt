
খুলনার ফুলতলা উপজেলার জামিরা বাজার এলাকার একটি মাদ্রাসা থেকে চারটি হাতবোমাসহ জামায়াতের পাঁচ নেতাকে আটক করেছে ফুলতলা থানার পুলিশ। আজ বুধবার সকাল পৌনে সাতটার দিকে গোপান সংবাদের ভিত্তিতে অভিযান চালিয়ে এগুলো উদ্ধার করা হয়।আটককৃতরা হচ্ছেন উপজেলার দামোদর ইউনিয়ন জামায়াতের আমির আবদুল আলিম, সেক্রেটারি আবুল হোসেন মিয়া, জামিরা ওয়ার্ড সভাপতি আবদুস সাত্তার, জামায়াত নেতা গোলাম মোস্তফা আল মুজাহিদ ও কুতুবউদ্দীন গাজী।ফুলতলা থানার ভারপ্রাপ্ত কর্মকর্তা (ওসি) মুন্সি আসাদুজ্জামান প্রথম আলোকে বলেন, আটককৃতদের প্রত্যেকের নামে আগে থেকই একাধিক নাশকতার মামলা আছে। কয়েক মাস আগেও তাঁদের বোমাসহ গ্রেপ্তার করা হয়। আবারও নাশকতার পরিকল্পনা করছিলেন তাঁরা। মামলার প্রস্তুতি চলছে।
