
গাজীপুরে টঙ্গীর নতুন বাজার এলাকায় আজ রোববার দুপুরে যাত্রীবাহী ট্রেন লাইনচ্যুত হয়ে তিনজন নিহত ও কমপক্ষে ১৫ জন আহত হয়েছে। দুর্ঘটনার পর থেকে এই প্রতিবেদন লেখা পর্যন্ত গাজীপুরের সঙ্গে উত্তরাঞ্চলের ট্রেন চলাচল বন্ধ রয়েছে।
দুর্ঘটনা কীভাবে ঘটেছে, তা জানিয়েছেন টঙ্গী রেলওয়ে পুলিশের উপপরিদর্শক (এসআই) রাকিবুল হক। জামালপুর থেকে কমিউটার ট্রেনটি ঢাকায় যাচ্ছিল বলে তিনি জানান। ওই এলাকায় ট্রেনটির চারটি বগি লাইনচ্যুত হয়ে অন্য লাইনে চলে যায়। ঘটনাস্থলেই তিনজন নিহত হন।
উত্তরের সঙ্গে ট্রেন চলাচল বন্ধের বিষয়টিও জানিয়েছেন রাকিবুল।
