
ইন্দোনেশিয়ার জাকার্তায় অনুষ্ঠিত ‘উইমেন ইকোনমিক এমপাওয়ার সামিটে’ অংশ নিল চিটাগাং উইমেন চেম্বার অব কমার্স অ্যান্ড ইন্ডাস্ট্রির সাত সদস্যের প্রতিনিধিদল। ১১ থেকে ১৩ অক্টোবর এ সম্মেলন অনুষ্ঠিত হয়। প্রতিনিধিদলের নেতৃত্ব দিয়েছেন পেন্ডোরা অ্যাসোসিয়েটসের ব্যবস্থাপনা পরিচালক ও চিটাগাং উইমেন চেম্বারের পৃষ্ঠপোষক আয়েশা আক্তার জাহান। অন্যদের মধ্যে ছিলেন চিটাগাং উইমেন চেম্বারের পরিচালক আয়েশা ফারাহ্ চৌধুরী, হোমায়রা মোস্তফা, সীমা খাতুন, সদস্য বেবী হাসান, নূর এ জান্নাত ও তাশরিন আশরাফ।পৃথিবীর ৫২টি দেশ থেকে নারী সাংসদ, উদ্যোক্তা ও নারীর ক্ষমতায়নে কর্মরত প্রতিনিধিরা সম্মেলনে অংশ নেন। সম্মেলনে বাংলাদেশের পক্ষে ‘উইমেন্স এমপাওয়ারমেন্ট প্রিন্সিপালস স্টেটমেন্ট অব সাপোর্ট’ শীর্ষক চুক্তি সই করেন আয়েশা আক্তার জাহান। বিজ্ঞপ্তি
