
হবিগঞ্জের বানিয়াচং উপজেলায় বিক্রেতাদের কাছ থেকে উদ্ধার করা ২৮টি পাখি গতকাল সোমবার কামড়াফোক হাওরে অবমুক্ত করা হয়েছে। জেলা বন্য প্রাণী ব্যবস্থাপনা ও প্রকৃতি সংরক্ষণ বিভাগের লোকজন পাখিগুলো অবমুক্ত করেন।এর মধ্যে চারটি রাজ সরালি, চারটি সরালি, দুটি উড স্যান্ড পিপার, ১৫টি নেও পিপি, দুটি কানিবক ও একটি শালিক।হবিগঞ্জ বন্য প্রাণী ব্যবস্থাপনা ও প্রকৃতি সংরক্ষণ বিভাগ সূত্রে জানা গেছে, বন বিভাগের লোকজন গত রোববার নবীগঞ্জ উপজেলার দেবপাড়া বাজারে সাজ্জাদ মিয়া নামে এক ব্যক্তিকে ২৪টি পাখিসহ আটক করেন। এ ছাড়া সামছু মিয়ার কাছ থেকে আরও চারটি পাখি উদ্ধার করা হয়। পরে আটক হওয়া সাজ্জাদ মিয়া ও সামছু মিয়াকে স্থানীয় ব্যক্তিদের মধ্যস্থতায় মুচলেকা রেখে ছেড়ে দেওয়া হয়।
