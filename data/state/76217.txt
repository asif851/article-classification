
চরমোনাই পীরের দল ইসলামী শাসনতন্ত্র আন্দোলনের ছাত্রসংগঠন ইসলামী শাসনতন্ত্র ছাত্র আন্দোলনের কেন্দ্রীয় সভাপতিসহ ছয় নেতাকে আটক করেছে র‌্যাব। গতকাল বৃহস্পতিবার বিকেলে রাজধানীর পুরানা পল্টনে সংগঠনটির কেন্দ্রীয় কার্যালয় থেকে ওই ছয়জনকে আটক করা হয়। আটক ছাত্রনেতারা হলেন শাসনতন্ত্র ছাত্র আন্দোলনের সভাপতিআরিফুল ইসলাম, প্রচার ও প্রকাশনা সম্পাদক আবদুর রহমান, মাদ্রাসাবিষয়ক সম্পাদক এমদাদুল্লাহ, সাহিত্য সম্পাদক রহমত উল্লাহ বিন হাবিব, সদস্য শেখ মারুফ ও সিরাজুল ইসলাম।
