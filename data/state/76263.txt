
চট্টগ্রামের লোহাগাড়ার বটতলী স্টার সুপার মার্কেটের একটি কফি হাউসে গত শুক্রবার রাতে অভিযান চালিয়ে ছয় বোতল বিদেশি মদ উদ্ধার করেছে মাদকদ্রব্য নিয়ন্ত্রণ অধিদপ্তর। লোহাগাড়া থানার পুলিশের সহায়তায় এ অভিযান চালানো হয়। এ সময় কফি হাউসে গোপনে মদ বিক্রির অভিযোগে দোকানের মালিক নুরুল ইসলাম (৩২) ও কর্মচারী মো. ওয়াহিদকে (২০) গ্রেপ্তার করা হয়। লোহাগাড়া থানার ভারপ্রাপ্ত কর্মকর্তা (ওসি) মো. শাহজাহান জানান, গ্রেপ্তার ব্যক্তিদের বিরুদ্ধে মাদকদ্রব্য নিয়ন্ত্রণ আইনে মামলা করা হয়েছে। লোহাগাড়া (চট্টগ্রাম) প্রতিনিধি
