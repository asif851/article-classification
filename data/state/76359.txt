
চাঁপাইনবাবগঞ্জের পৌর এলাকায় গতকাল বুধবার সড়ক দুর্ঘটনায় দুজন নিহত হয়েছেন। মঙ্গলবার বগুড়ার শাজাহানপুর উপজেলায় একটি যাত্রীবাহী বাস খাদে পড়ে এক ব্যক্তি নিহত হয়েছেন।চাঁপাইনবাবগঞ্জ সদর থানার ওসি জসিম উদ্দীন জানান, ওই দিন বেলা পৌনে দুইটার দিকে সদরের পুলিশ লাইন সড়কের নয়াগোলা এলাকায় একটি অটোরিকশার সঙ্গে বিপরীত দিক থেকে আসা একটি বালুবোঝাই টাক্টরের মুখোমুখি সংঘর্ষ হয়। এতে ঘটনাস্থলেই অটোরিকশার চালক সদর উপজেলার বালিয়াডাঙ্গা গ্রামের মোহাম্মদ কুটু (২৭) এবং যাত্রী সাতনইল গ্রামের ইসরাফিল হকের স্ত্রী তাহেরা বেগম (৩৫) নিহত হন। খবর পেয়ে পুলিশ তাঁদের লাশ উদ্ধার করে।প্রত্যক্ষদর্শী ও শাজাহানপুর থানা পুলিশ সূত্রে জানা গেছে, বগুড়া-ঢাকা মহাসড়কের শাজাহানপুরের ফটকি সেতুর রেলিং ভেঙে মঙ্গলবার দিবাগত রাত আড়াইটার দিকে আবির ক্লাসিক নামের একটি যাত্রীবাহী বাস খাদে পড়ে যায়। বাসটি ঢাকা থেকে রংপুর যাচ্ছিল। এতে ঘটনাস্থলে একজন নিহত ও কমপক্ষে ১০ যাত্রী আহত হন।
