
১৯৬১ সালের ১৯ মে ভারতের আসামের শিলচরে বাংলা ভাষার জন্য আন্দোলন হয়। এ আন্দোলনের ধারাবাহিকতায় মণিপুরী (বিষ্ণুপ্রিয়া) ভাষার রাষ্ট্রীয় স্বীকৃতির দাবিতে ১৯৯৬ সালের ১৬ মার্চ ভারতের আসামে ৫০২ ঘণ্টার টানা রেল অবরোধ কর্মসূচি চলাকালে পুলিশের গুলিতে নিহত হন নারীনেত্রী সুদেষ্ণা সিংহ। এরপর থেকে ওই দিনটি মণিপুরীরা ভারত ও বাংলাদেশে ‘সুদেষ্ণা দিবস’ হিসেবে পালন করে আসছে। এ দিনটি সামনে রেখে গতকাল মঙ্গলবার নগরের জিন্দাবাজারের নজরুল একাডেমি মিলনায়তনে মণিপুরী সম্প্রদায় তাঁকে স্মরণ করে। 
