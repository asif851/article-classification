
দীর্ঘ সাত বছর পর পঞ্চগড়ে গতকাল বৃহস্পতিবার সকালে জাতীয় সমাজতান্ত্রিক দলের (জাসদ) দ্বিবার্ষিক কাউন্সিল অনুষ্ঠিত হয়েছে। এতে সমঝোতার ভিত্তিতে আবদুল মজিদকে সভাপতি এবং আবদুস সাত্তারকে সাধারণ সম্পাদক হিসেবে ঘোষণা করা হয়। দ্বিতীয় অধিবেশনে কাউন্সিলের প্রধান অতিথি পঞ্চগড়-১ আসনের সাংসদ ও কেন্দ্রীয় কমিটির যুগ্ম সাধারণ সম্পাদক নাজমুল হক প্রধান নির্বাচিত ব্যক্তিদের নাম ঘোষণা করেন। পঞ্চগড় সরকারি মিলনায়তন চত্বরে আনুষ্ঠানিকভাবে জাতীয় পতাকা ও দলীয় পতাকা উত্তোলন করে অনুষ্ঠানের উদ্বোধন করেন জাতীয় পার্টির (মঞ্জু) কেন্দ্রীয় সহসভাপতি আশরাফুল ইসলাম।
