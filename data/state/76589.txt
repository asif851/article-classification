
চাঁদাবাজির মামলায় প্রবাসীকল্যাণ ও বৈদেশিক কর্মসংস্থানমন্ত্রী খন্দকার মোশাররফ হোসেনের সাবেক এপিএস সত্যজিৎ মুখার্জির বাবা মানস মুখার্জির এক দিনের রিমান্ড মঞ্জুর করেছেন আদালত। গতকাল রোববার দুপুরে ফরিদপুরের ১ নম্বর আমলি আদালতের বিচারক মো. হামিদুল ইসলাম এই রিমান্ড মঞ্জুর করেন। শহরের ব্যবসায়ী সেলিম হাসানের করা আড়াই লাখ টাকার চাঁদাবাজির মামলায় ৫ মে শহরের গোয়ালচামট হাউজিং স্টেট এলাকার বাড়ি থেকে মানস কুমার মুখার্জিকে গ্রেপ্তার করে পুলিশ। এই মামলায় সত্যজিৎ মুখার্জি, তাঁর বাবা মানস কুমার মুখার্জি ছাড়াও ইবনে আমীর ও মো. মোকলেস নামের আরও দুজনকে আসামি করা হয়েছে।
