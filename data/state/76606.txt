
আন্তর্জাতিক গুম প্রতিরোধ দিবস উপলক্ষে আজ মঙ্গলবার রাজধানীতে মানববন্ধন কর্মসূচি পালন করবে বিএনপির নেতৃত্বাধীন ২০-দলীয় জোট।গতকাল সোমবার বিএনপির প্রতিষ্ঠাবার্ষিকীর আলোচনা সভা চলাকালে জানানো হয়, আজ সকাল ১০টায় মানববন্ধন কর্মসূচি পালন করা হবে। নয়াপল্টনে বিএনপির কেন্দ্রীয় কার্যালয় মাঝে রেখে পশ্চিমে নাইটিঙ্গেল মোড় এবং পূর্বে নটর ডেম কলেজ পর্যন্ত এলাকায় এই কর্মসূচি পালন করা হবে।গত ৩০ আগস্ট আন্তর্জাতিক গুম প্রতিরোধ দিবস উপলক্ষে ওই দিন এই কর্মসূচি পালন করার ঘোষণা দিয়েছিল ২০-দলীয় জোট। কিন্তু ঢাকা মহানগর পুলিশের অনুমতি না পাওয়ায় সে কর্মসূচি আজ মঙ্গলবার পালনের ঘোষণা দেওয়া হয়।
