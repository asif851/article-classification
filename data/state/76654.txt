
পবিত্র রমজান মাস উপলক্ষে জাতীয় বিশ্ববিদ্যালয়ের অধীনে ২০১১ সালের তৃতীয় বর্ষ স্নাতক (সম্মান) পরীক্ষার সময়সূচি আধঘণ্টা পেছানো হয়েছে। ১১ জুলাই থেকে সকাল সাড়ে নয়টা থেকে পরীক্ষা শুরু হবে।জাতীয় বিশ্ববিদ্যালয়ের জনসংযোগ ও প্রকাশন দপ্তরের ভারপ্রাপ্ত পরিচালক মো. ফয়জুল করিম জানান, ৩ জুলাই থেকে ওই পরীক্ষা শুরু হয়েছে। আগে সকাল নয়টায় পরীক্ষা শুরু হতো। পবিত্র রমজান মাস উপলক্ষে সকাল সাড়ে নয়টা থেকে পরীক্ষা শুরু হবে। পরীক্ষার অন্যান্য তারিখ অপরিবর্তিত থাকবে।
