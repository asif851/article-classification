
নওগাঁর রানীনগর উপজেলায় কৃষি অফিসের উদ্যোগে গতকাল সোমবার ১০ জন কৃষককে ফুট পাম্প দেওয়া হয়েছে। ‘খামার যান্ত্রিকীকরণের মাধ্যমে ফসল উৎপাদন বৃদ্ধি-দ্বিতীয় পর্যায়’ প্রকল্পের আওতায় কৃষকদের মাঝে এই ফুট পাম্প মেশিন বিতরণ করা হয়। এই মেশিনের মাধ্যমে কৃষক ফলগাছসহ অন্য ফসলের খেতে বালাইনাশক দিতে পারবেন। অনুষ্ঠানে উপস্থিত ছিলেন উপজেলা কৃষি কর্মকর্তা কৃষিবিদ এস এম গোলাম সারওয়ার, সদর ইউপি চেয়ারম্যান আসাদুজ্জামান, একডালা ইউপি চেয়ারম্যান রেজাউল ইসলাম, কালিগ্রাম ইউপি চেয়ারম্যান সিরাজুল ইসলাম প্রমুখ। 
