
সুন্দরবনের পাশে বাগেরহাটের রামপালে কয়লাভিত্তিক তাপবিদ্যুৎকেন্দ্র নির্মাণের উদ্যোগের প্রতিবাদে নোয়াখালীতে বিক্ষোভ মিছিল ও সমাবেশ করেছে সমাজতান্ত্রিক ছাত্রফ্রন্ট। গতকাল শনিবার এ কর্মসূচি পালিত হয়।প্রত্যক্ষদর্শীরা জানান, গতকাল দুপুর সাড়ে ১২টার দিকে ছাত্রফ্রন্ট কর্মী-সমর্থকেরা শহরের টাউন হল চত্বর থেকে মিছিল বের করেন। মিছিলটি শহরের প্রধান প্রধান সড়ক প্রদক্ষিণ শেষে টাউন হল চত্বরে সমাবেশে মিলিত হয়।সমাবেশে সভাপতিত্ব করেন ছাত্রফ্রন্ট জেলা সভাপতি বিটুল তালুকদার। বক্তৃতা করেন নোয়াখালী সরকারি কলেজ শাখার সভাপতি আনোয়ারুল হক ও জেলা সদস্য জহিরুল ইসলাম প্রমুখ।বক্তারা অবিলম্বে অস্বচ্ছ এ চুক্তি বাতিল করে বিকল্প উপায়ে বিদ্যুৎকেন্দ্র নির্মাণ করা ও জাতীয় কমিটির সাত দফা বাস্তবায়নের দাবি জানান এবং সর্বস্তরের মানুষকে সুন্দরবন রক্ষার আন্দোলনে যুক্ত হওয়ার আহ্বান জানান।
