
দেশে স্নাতকোত্তর মেডিকেল শিক্ষায় উন্নত প্রযুক্তির সর্বোচ্চ ব্যবহার করে ভার্চুয়াল ক্লাসের আয়োজন করেছে বঙ্গবন্ধু শেখ মুজিব মেডিকেল বিশ্ববিদ্যালয়ের ফার্মাকোলজি বিভাগ। গতকাল বুধবার বিশ্ববিদ্যালয়ের ই-ব্লকের সপ্তম তলায় নবনির্মিত ক্লাসরুমে এ আয়োজন করা হয়। প্রধান অতিথির বক্তব্যে বিশ্ববিদ্যালয় মঞ্জুরি কমিশনের সদস্য মো. আখতার হোসেন বলেন, এ পর্যন্ত ছয়টি বিশ্ববিদ্যালয়ে ইন্ট্রা-নেট-এর আওতায় আনা হয়েছে। এর মধ্যে দুটি বিশ্ববিদ্যালয়ে ভার্চুয়াল ক্লাস রুম চালু হয়েছে। অনুষ্ঠানে সভাপতিত্ব করেন এই বিশ্ববিদ্যালয়ের উপাচার্য প্রাণ গোপাল দত্ত। বিজ্ঞপ্তি।
