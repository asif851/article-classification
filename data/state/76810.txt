
রাজবাড়ী সদর উপজেলার পাঁচুরিয়া ইউনিয়নের কুটি পাঁচুরিয়া গ্রামে গত শনিবার দিবাগত রাতে এক কৃষকের পাঁচটি গরু চুরি হয়েছে। ওই কৃষকের নাম আবদুর রাজ্জাক হাওলাদার। প্রতিবেশী জাকির হোসেন জানান, নামাজ ও খাওয়াদাওয়া শেষে রাত ১১টার দিকে রাজ্জাকদের বাড়ির সবাই ঘুমিয়ে পড়েন। ভোররাতে সেহ্রি খাওয়ার জন্য ঘুম থেকে উঠে বাড়ির লোকজন দেখতে পান, গরুর ঘরে গরু নেই। ১০-১২ দিন আগে পাশের ভান্ডারিয়া গ্রামের লতিফ শেখের একটি গরু ও মিন্টু শেখের ছাগল চুরি হয়। 
