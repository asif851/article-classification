
বরিশালের ৬০ জন মুক্তিযোদ্ধার সন্তানকে শিক্ষা বৃত্তি দিয়েছে বাংলাদেশ-ভারত ফ্রেন্ডশিপ সোসাইটি। গতকাল শনিবার বিকেলে নগরের অশ্বিনীকুমার হলে আনুষ্ঠানিকভাবে শিক্ষার্থীদের হাতে বৃত্তির চেক হস্তান্তর করা হয়। শিল্পমন্ত্রী আমির হোসেন আমু প্রধান অতিথি হিসেবে শিক্ষার্থীদের হাতে ওই চেক তুলে দেন। বৃত্তি হিসেবে উচ্চমাধ্যমিক পর্যায়ে ১৭ জন শিক্ষার্থীকে ১০ হাজার টাকা এবং স্নাতক থেকে উচ্চতর পর্যায়ের ৪৩ জন শিক্ষার্থীকে ২৪ হাজার টাকার চেক দেওয়া হয়। বাংলাদেশ-ভারত ফ্রেন্ডশিপ সোসাইটির সভাপতি দেবদাস সমদ্দারের সভাপতিত্বে অনুষ্ঠিত চেক প্রদান অনুষ্ঠানে অন্যান্যের মধ্যে বক্তব্য দেন সাংসদ তালুকদার মো. ইউনুস, ভারতীয় হাইকমিশনের ফার্স্ট সেক্রেটারি সিদ্ধার্থ চ্যাটার্জি প্রমুখ। 
