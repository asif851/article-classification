
আন্দোলনের ডাকে সরকার দিশেহারা হয়ে বিএনপির নেতা-কর্মীদের অন্যায়ভাবে আটক করছে বলে অভিযোগ করেছেন দলটির যুগ্ম মহাসচিব রুহুল কবির রিজভী।আজ শুক্রবার রাজধানীর নয়াপল্টনে দলের কেন্দ্রীয় কার্যালয়ে এক সংবাদ সম্মেলনে রিজভী এই অভিযোগ করেন।রিজভী বলেন, রোজার পর আন্দোলনের ডাকে ভীত হয়ে সরকারের ঘুম হারাম হয়ে গেছে। আন্দোলন ঠেকাতে তারা আইনশৃঙ্খলা রক্ষাকারী বাহিনী দিয়ে বিএনপির নেতা-কর্মীদের অন্যায়ভাবে আটক ও হয়রানি করছে। দেশকে রাজনৈতিক, অর্থনৈতিক, সামাজিক—সবদিক থেকে পঙ্গু করে দেওয়া হচ্ছে।রিজভী অভিযোগ করেন, গণতন্ত্রের প্রধান চর্চা কেন্দ্র জাতীয় সংসদ এখন গান-বাজনার বিচিত্রানুষ্ঠানের কেন্দ্রে পরিণত হয়েছে।সংবাদ সম্মেলনে অন্যদের মধ্যে ঢাকা মহানগর বিএনপির সদস্য সচিব আব্দুস সালাম, বিএনপির শিক্ষাবিষয়ক সম্পাদক খায়রুল কবির প্রমুখ উপস্থিত ছিলেন।
