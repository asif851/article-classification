
কুমিল্লা সরকারি মহিলা কলেজে জয় বাংলা ছাত্রীনিবাসের উদ্বোধন হয়েছে। গতকাল বেলা ১১টায় প্রধান অতিথি হিসেবে নিবাসের উদ্বোধন করেন কুমিল্লা মহিলা সমিতির সভাপতি মেহেরুন্নেছা বাহার। এ সময় উপস্থিত ছিলেন কলেজের অধ্যক্ষ এ এস এম আবদুল ওহাব, উপাধ্যক্ষ সৈয়দা বিলকিস আরা বেগম। কলেজের হোচ্ছাম হায়দার ছাত্রীনিবাসের লাগোয়া টিনশেডের সাতটি কক্ষ নিয়ে ওই ছাত্রীনিবাস। এতে অন্তত ৫০ জন ছাত্রী থাকার সুযোগ রয়েছে বলে কলেজ কর্তৃপক্ষ জানিয়েছে। এ নিয়ে এ কলেজে ছাত্রীনিবাসের সংখ্যা হলো তিনটি।
