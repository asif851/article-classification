
কুমিল্লা জিলা স্কুলের সহকারী শিক্ষক মোহাম্মদ আবদুল হাফিজ জাতীয় পর্যায়ে শ্রেষ্ঠ শিক্ষক নির্বাচিত হয়েছেন। শিক্ষা মন্ত্রণালয়ের উদ্যোগে তাঁকে সম্মাননা দেওয়া হয়েছে। তিনি এবার জেলা ও বিভাগীয় পর্যায়ে শ্রেষ্ঠ শিক্ষক নির্বাচিত হয়েছেন। ৯ মার্চ রাজধানীর নায়েমে জাতীয় কমিটি তাঁকে মাধ্যমিক স্তরের শ্রেষ্ঠ শিক্ষক হিসেবে ঘোষণা করে। কুমিল্লা জিলা স্কুলের প্রধান শিক্ষক রাশেদা আক্তার গতকাল বুধবার এ তথ্য নিশ্চিত করেন। আবদুল হাফিজ ১৯৯১ সালের ২১ মে কুমিল্লার নবাব ফয়জুন্নেছা সরকারি বালিকা উচ্চবিদ্যালয়ে শিক্ষক পদে যোগ দেন। এর আগে তিনি ২০০০ ও ২০০৪ সালে শ্রেষ্ঠ শিক্ষক হিসেবে পুরস্কার পান। 
 
