
মাদক, জঙ্গিবাদ ও অ্যাসিড-সন্ত্রাসকে ‘না’ বলার অঙ্গীকার করেছেন কুমিল্লার ময়নামতি সেনানিবাসে অবস্থিত বাংলাদেশ আর্মি ইন্টারন্যাশনাল ইউনিভার্সিটি অব সায়েন্স অ্যান্ড টেকনোলজির (বিএআইইউএসটি) শিক্ষার্থীরা।গতকাল বুধবার দুপুরে বিশ্ববিদ্যালয় ক্যাম্পাসে মানববন্ধন কর্মসূচিতে তাঁরা এ অঙ্গীকার করেন। বিশ্ববিদ্যালয়ের কম্পিউটার বিজ্ঞান ও প্রকৌশল বিভাগ (সিএসই) এবং পুরকৌশল বিভাগের যৌথ উদ্যোগে এ কর্মসূচি পালন করা হয়। এতে বিশ্ববিদ্যালয়ের বিভিন্ন বিভাগের শিক্ষক ও শিক্ষার্থীরা অংশ নেন।কর্মসূচি চলাকালে শিক্ষার্থীদের উদ্দেশে বিশ্ববিদ্যালয়ের উপাচার্য ব্রিগেডিয়ার জেনারেল ইলিয়াস ইফতেখার রসুল বলেন, ‘মাদক সেবন করে নিজের জীবনকে ধ্বংস হতে দেবে না। যে নেশা করতে বলে, সে তোমাদের বন্ধু হতে পারে না। তাকে এ পথ থেকে সরিয়ে আনার সামাজিক দায়িত্ব তোমাদের নিতে হবে।
