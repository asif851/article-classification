
মাদারীপুরের রাজৈর উপজেলায় গতকাল মঙ্গলবার সড়ক দুর্ঘটনায় একজন মোটরসাইকেলচালক নিহত হয়েছেন। একই দিন রাজবাড়ীর কালুখালীতে দুটি নছিমনের মুখোমুখি সংঘর্ষে এক ব্যবসায়ী নিহত হয়েছেন।ঢাকা-বরিশাল মহাসড়কের রাজৈর উপজেলার টেকেরহাট বন্দরের শিমুলতলা এলাকায় গতকাল সকালে একটি মোটরসাইকেল নিয়ন্ত্রণ হারিয়ে খাদে পড়ে যায়। এতে এর চালক নিহত হন। তাঁর পরিচয় জানা যায়নি।গতকাল দুপুরে রাজবাড়ী-কুষ্টিয়া আঞ্চলিক সড়কের কালুখালী উপজেলার বোয়ালিয়া মোড় এলাকায় শ্যালো ইঞ্জিনচালিত অবৈধ যান নছিমনের সঙ্গে গরুবোঝাই একটি নছিমনের মুখোমুখি সংঘর্ষ হয়।এতে ঘটনাস্থলেই গরুবোঝাই নছিমনের যাত্রী কুষ্টিয়ার খোকসা উপজেলার একতারপুর গ্রামের বাহাদুর মণ্ডলের ছেলে মহী মণ্ডল (৪২) মারা যান।
 
