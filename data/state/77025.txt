
বহুধাপ বিপণন প্রতিষ্ঠান (এমএলএম) ডেসটিনির বিরুদ্ধে পৃথক দুটি মামলায় চেয়ারম্যান ও ব্যবস্থাপনা পরিচালক (এমডি) রফিকুল আমীন, সভাপতি সাবেক সেনাপ্রধান হারুন-অর-রশিদসহ ৫১ জনের বিরুদ্ধে অভিযোগপত্র দিয়েছে দুর্নীতি দমন কমিশন (দুদক)। ঢাকার মুখ্য মহানগর হাকিম আদালতে আজ রোববার এ অভিযোগপত্র দাখিল করা হয়।
এই ৫১ জনের বিরুদ্ধে সাড়ে চার হাজার কোটি টাকা আত্মসাত্ করে পাচারের  অভিযোগে অভিযোগপত্র দেওয়া হয়েছে।
দুদক ২০১২ সালের ৩১ জুলাই রফিকুল আমীন, হারুন-অর-রশিদসহ ২২ জনের বিরুদ্ধে রাজধানীর কলাবাগান থানায় মামলা দুটি করে। তাতে সাধারণ বিনিয়োগকারীদের বিপুল পরিমাণ অর্থ অন্যত্র স্থানান্তরের অভিযোগ আনা হয়।
 
আরও পড়তে ক্লিক করুন: দেশজুড়ে প্রতারণার ফাঁদ ডেসটিনির
