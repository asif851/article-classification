
‘মাদকের বিরুদ্ধে ফুটবল’ স্লোগান নিয়ে কুমিল্লায় গতকাল মঙ্গলবার গোল্ড সিলভার হোমস প্রিমিয়ার ডিভিশন ফুটবল লিগ ২০১৫ শুরু হয়েছে। শহীদ ধীরেন্দ্রনাথ দত্ত স্টেডিয়ামে জেলা প্রশাসক মো. হাসানুজ্জামান এ প্রতিযোগিতার উদ্বোধন করেন। এ সময় জেলা পুলিশ সুপার শাহ আবিদ হোসেন, জেলা ক্রীড়া সংস্থার সাধারণ সম্পাদক ইউসুফ জামিল, জেলা ফুটবল অ্যাসোসিয়েশনের সভাপতি আরফানুল হক ও গোল্ড সিলভার হোমস লিমিটেডের ব্যবস্থাপনা পরিচালক ফারুক আহাম্মদ উপস্থিত ছিলেন। উদ্বোধনী খেলায় ইয়াং সোসাইটি ৩-০ গোলে বাংলাদেশ ইউনাইটেড ক্লাবকে হারিয়েছে। 
