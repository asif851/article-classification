
ঢাকাসহ পার্শ্ববর্তী পাঁচটি জেলার মধ্যে বাস র্যা পিড ট্রানজিট নির্মাণে জেল-জরিমানার বিধান রেখে বাস র্যা পিড ট্রানজিট (বিআরটি) বিল ২০১৬ গতকাল রোববার সংসদে উত্থাপিত হয়েছে। সড়ক পরিবহন ও সেতুমন্ত্রী ওবায়দুল কাদের বিলটি উত্থাপন করেন।পরে বিলটি চার সপ্তাহের মধ্যে পরীক্ষা করে সংসদে প্রতিবেদন দেওয়ার জন্য সড়ক পরিবহন ও সেতু মন্ত্রণালয়-সম্পর্কিত সংসদীয় স্থায়ী কমিটিতে পাঠানো হয়।বিলে বলা হয়েছে, ঢাকা, নারায়ণগঞ্জ, মুন্সিগঞ্জ, গাজীপুর ও নরসিংদী জেলায় এ আইন কার্যকর হবে। এ আইনের আওতায় ভ্রাম্যমাণ আদালত পরিচালনা করা যাবে।এ ছাড়া গতকাল বাংলাদেশ ন্যাশনাল ক্যাডেট কোর বিল ২০১৬ সংসদে উত্থাপিত হয়েছে। সংসদ কাজে প্রতিরক্ষা মন্ত্রণালয়ের দায়িত্বে থাকা মন্ত্রী আনিসুল হক বিলটি উত্থাপন করেন।বিলের উদ্দেশ্য ও কারণ সম্পর্কে মন্ত্রী বলেন, বাংলাদেশ ন্যাশনাল ক্যাডেট কোর পরিচালনার জন্য এযাবৎ কোনো আইন প্রণীত হয়নি। সরকারের নির্বাহী আদেশে এ কোর পরিচালিত হচ্ছে। বর্তমানে বাংলাদেশ ন্যাশনাল ক্যাডেট কোরের কার্যক্রমের পরিধি বহুলাংশে বিস্তৃত হওয়ায় এ কোরের জন্য একটি সময়োপযোগী আইন প্রণয়নের প্রয়োজনীয়তা দেখা দিয়েছে।বিল উত্থাপনের আগে আইনমন্ত্রী আনিসুল হক পার্বত্য চট্টগ্রাম ভূমি-বিরোধ নিষ্পত্তি কমিশন (সংশোধন) অধ্যাদেশ ২০১৬ ও জেলা পরিষদ (সংশোধন) অধ্যাদেশ ২০১৬ সংসদে উপস্থাপন করেন।
