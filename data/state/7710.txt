
মুন্সিগঞ্জের লৌহজং উপজেলার ডহরী গ্রামে মা ফাউন্ডেশনের উদ্যোগে গতকাল শনিবার দুই শতাধিক মাকে সংবর্ধনা দেওয়া হয়েছে। উপজেলার ডহরী এলাকায় চাকলাদারবাড়ি প্রাঙ্গণে মায়েদের হাতে একটি করে শাড়ি ও ক্রেস্ট তুলে দেওয়া হয়। দারিদ্র্যের সঙ্গে সংগ্রাম করে এগিয়ে যাওয়ার ক্ষেত্রে উৎসাহিত করতে এ সংবর্ধনার আয়োজন করা হয়। মা ফাউন্ডেশনের প্রতিষ্ঠাতা ও চেয়ারম্যান মো. মিজানুর রহমান চাকলাদারের সভাপতিত্বে অনুষ্ঠানে আলোচনায় অংশ নেন ফাউন্ডেশনের আব্দুল হান্নান দেওয়ান, মো. কবির হোসেন ভুঁইয়া প্রমুখ। এর আগে গত শুক্রবার ডহরী ও কলাম গ্রামের আরও ১২০ নারীকে শাড়ি ও ৪০টি পরিবারের মধ্যে খাদ্যসামগ্রী বিতরণ করে মা ফাউন্ডেশন।
