
বেসরকারি হাসপাতালে হস্তক্ষেপ রোধে মতবিনিময় সভাচট্টগ্রাম বেসরকারি ক্লিনিক সমিতির উদ্যোগে ‘বেসরকারি হাসপাতাল-ক্লিনিকে অনাকাঙ্ক্ষিত হস্তক্ষেপ রোধে করণীয়’ বিষয়ে এক মতবিনিময় সভা গত ৩১ আগস্ট চট্টগ্রাম মেট্রোপলিটন হাসপাতাল লিমিটেডের সেমিনার কক্ষে অনুষ্ঠিত হয়। বাংলাদেশ মেডিকেল অ্যাসোসিয়েশন ( বিএমএ) চট্টগ্রাম শাখার সাধারণ সম্পাদক মো. শরিফের সভাপতিত্বে এতে প্রধান অতিথি ছিলেন বাগমনিরাম ওয়ার্ডের কাউন্সিলর মো. গিয়াস উদ্দিন। বক্তব্য দেন ক্লিনিক মালিক সমিতির সাধারণ সম্পাদক মো. আবুল কাশেম, বিএমএর সাংগঠনিক সম্পাদক রবিউল করিম, দপ্তর সম্পাদক মো. সেলিম, সার্জিস্কোপ হাসপাতালের ব্যবস্থাপনা পরিচালক নওশাদ কাদেরী, ম্যাক্স হাসপাতালের পরিচালক লিয়াকত আলী, মেট্রোপলিটন হাসপাতালের ভারপ্রাপ্ত ব্যবস্থাপনা পরিচালক এফ এ আর শোকরানা, পরিচালক এস এম শওকত ওসমান, চিকিৎসক ফরিদুল আলম প্রমুখ। বিজ্ঞপ্তি।
মহিলা পরিষদের উদ্যোগে আন্তর্জাতিক সিডও দিবস পালিতআন্তর্জাতিক সিডও দিবস উপলক্ষে ৩ সেপ্টেম্বর মহিলা পরিষদের দোস্ত বিল্ডিংয়ের কার্যালয়ে আলোচনা সভা অনুষ্ঠিত হয়। এতে সভাপতিত্ব করেন সংগঠনের সভাপতি লতিফা কবির। বক্তব্য দেন সহসভাপতি রমা মুহুরী, স্বাতী পাল, পূর্বাদাশ, নিলুফার জাহান, নেলী দত্ত, চিন্ময়ী ঘোষ প্রমুখ।বক্তারা বলেন, প্রতিবছর সিডও দিবস পালন হলেও নারীদের ভাগ্য উন্নয়ন হয়নি। নারীরা এখনো বৈষম্যের স্বীকার। আজও বঞ্চিত সম্পত্তির অধিকার থেকে । বিজ্ঞপ্তি।
রাঙ্গুনিয়ার ইছামতি গ্রামে বিনা মূল্যে চিকিৎসা শিবিররাঙ্গুনিয়া উপজেলার ইছামতি গ্রামে বিনা মূল্যে চিকিৎসা শিবির ৩১ আগস্ট ধাতুচৈত্য বিহার প্রাঙ্গণে অনুষ্ঠিত হয়। চিকিৎসা শিবির আয়োজন করে লায়নস ও লিও ক্লাব অব চিটাগাং সেন্ট্রাল জুবিলি, এবং ইছামতি ধাতুচৈত্য বিহার যৌথ উদ্যোগে। এতে প্রায় ৮০০ জনকে চিকিৎসাসেবা দেওয়া হয়।এ উপলক্ষে আয়োজিত অনুষ্ঠানে সভাপতিত্ব করেন লায়ন্স ক্লাব সভাপতি কাজী নাদিরুজ্জামান। প্রধান অতিথি ছিলেন লায়ন্স জেলা ভাইস গভর্নর সিরাজুল হক আনসারী।বিশেষ অতিথি ছিলেন ইছামতি ধাতুচৈত্য বিহার কমপ্লেক্সের প্রতিষ্ঠাতা অধ্যক্ষ সুমঙ্গল থের, লিও ক্লাব উপদেষ্টা গোলাম মহিউদ্দিন বাবুল ও গভর্নর অ্যাডভাইজার ইয়াকুব মিয়া চৌধুরী। এ ছাড়া উপস্থিত ছিলেন লায়ন নাজমুল হক, দেবাশীষ চক্রবর্তী, নুরুল আলম, সাহাবুদ্দিন, মো. আবুল খায়ের, নূর মোহাম্মদ, কাজী সাঈদুল ইসলাম, ইশতিয়াক মাহমুদ, বিকাশ বড়ুয়া, তন্ময় বড়ুয়া প্রমুখ। বিজ্ঞপ্তি।
ফ্রেম ফিল্ম সোসাইটির আত্মপ্রকাশপ্রেসিডেন্সি ইন্টারন্যাশনাল বিদ্যা- লয়ের শিক্ষার্থীদের নিয়ে চলচ্চিত্র সংগঠন ‘ফ্রেম ফিল্ম সোসাইটি’ আত্মপ্রকাশ প্রকাশ করেছে। আত্মপ্রকাশ অনুষ্ঠানে প্রধান অতিথি হিসেবে উপস্থিত ছিলেন বাংলাদেশে চলচ্চিত্র আন্দোলনের অন্যতম পথিকৃৎ ও সত্যজিৎ গবেষক আনোয়ার হোসেন। অনুষ্ঠানে বক্তব্য দেন বিদ্যালয়ের পারফর্মিং আর্টসের শিক্ষক রিজোয়ান রাজন, পরিচালক (কো-কারিকুলার) ফিরোজ চৌধুরী এবং উপাধ্যাক্ষ ই ইউ এম ইনতেখাব।প্রধান অতিথি আনোয়ার হোসেন বলেন, বর্তমান এই অস্থির সময় অতিক্রম করতে সুস্থ ধারার জীবনবোধ সম্পর্কিত চলচ্চিত্র দেখতে হবে। এরপর প্রধান অতিথি এবং বিদ্যালয়ের প্রিন্সিপাল মো. জিয়াউদ্দিন (বীর উত্তম) কেক কেটে ফ্রেম-এর আত্মপ্রকাশ ঘোষণা করেন। অনুষ্ঠানে উপস্থিত ছিলেন জ্যেষ্ঠ শিক্ষক নুরুল কবীর, নন্দন মিত্র প্রমুখ। বিজ্ঞপ্তি।
লেডিস ক্লাব ও নোভার্টিসের উদ্যোগে ডায়াবেটিস বিষয়ক সেমিনারসচেতন না হলে কিংবা প্রতিরোধ করা না গেলে আগামী ২০২০ সালে ডায়াবেটিস রোগে আক্রান্তের হার দ্বিগুণ হবে। চট্টগ্রাম লেডিস ক্লাব ও নোভারেটিস বাংলাদেশ লিমিটেডের আয়োজনে ৪ সেপ্টেম্বর বুধবার লেডিস ক্লাবে অনুষ্ঠিত ‘পেসেন্ট অ্যাওয়ারনেস প্রোগ্রাম অন টাইপ-২ ডায়াবেটিস ম্যানেজমেন্ট’ শীর্ষক সেমিনারে বিশেষজ্ঞ চিকিৎসক ইশতেয়াক আজিজ খান এ কথা বলেন।তিনি অতিরিক্ত তেল ও ভাজা-পোড়া জাতীয় খাবার থেকে বিরত থাকার পরামর্শ দিয়ে বলেন, এ ধরনের খাদ্যাভ্যাসের কারণে দ্রুত ওজন বাড়ে। সেই সঙ্গে বাড়ে ডায়াবেটিস রোগের ঝুঁকি। তিনি আরও বলেন, সুষম খাবার, পরিশ্রম ও ব্যায়াম, ধূমপান বর্জন ও মানসিক চাপ পরিহার করলে ডায়াবেটিসের ঝুঁকি কমে।প্রশ্নোত্তর পর্বে অংশ নেন লেডিস ক্লাবের সদস্য ফাহমিদা আমিন, জিনাত আজম, খালেদা আউয়াল, সাবিহা মুসা, বোরহানা কবির, পারভীন জালাল প্রমুখ। অতিথিদের ধন্যবাদ জানিয়ে অনুষ্ঠানের ইতি টানেন ক্লাব সভানেত্রী জিনাত আজম। বিজ্ঞপ্তি।
মিরসরাইয়ে আন্তস্কুল ফুটবলে ঝুলনপোল বেণীমাধব বিদ্যালয় চ্যাম্পিয়নমিরসরাইয়ে আন্তস্কুল ফুটবলের ফাইনাল খেলা গত ৩০ আগস্ট মিরসরাই স্টেডিয়ামে অনুষ্ঠিত হয়। ফাইনালে ঝুলনপোল বেণীমাধব উচ্চবিদ্যালয় করেরহাট উচ্চ- বিদ্যালয়কে ২-১ হারিয়ে চ্যাম্পিয়ন হয়। উপজেলা মাধ্যমিক শিক্ষা বিভাগ ওই খেলার আয়োজন করে।মাধ্যমিক শিক্ষা কর্মকর্তা হুমায়ুন কবির খানের পরিচালনায় ও উপজেলা নির্বাহী কর্মকর্তা মুহম্মদ আশরাফ হোসেনের সভাপতিত্বে এতে প্রধান অতিথি ছিলেন আওয়ামী লীগের প্রেসিডিয়াম সদস্য সাংসদ মোশাররফ হোসেন। অতিথি ছিলেন উপজেলা চেয়ারম্যান মো. গিয়াস উদ্দিন, উপজেলা আওয়ামী লীগের সভাপতি শেখ আতাউর রহমান, সাধারণ সম্পাদক জাহাঙ্গীর কবির চৌধুরী, কাটাছড়া ইউনিয়নের চেয়ারম্যান নুরুল আনোয়ার, মিরসরাই থানার ভারপ্রাপ্ত কর্মকর্তা ইমতিয়াজ ভুঁইয়া প্রমুখ। —মিরসরাই প্রতিনিধি
প্রেসিডেন্সি বিদ্যালয়ে শিক্ষক কর্মশালাপ্রেসিডেন্সি ইন্টারন্যাশনাল বিদ্যালয়ে শিক্ষকদের দিনব্যাপী প্রশিক্ষণ কর্মশালা গত ৩১ আগস্ট অনুষ্ঠিত হয়। এতে আলোচক ছিলেন চট্টগ্রাম বিশ্ববিদ্যালয়ের আরবি বিভাগের সহকারী অধ্যাপক গিয়াস উদ্দিন তালুকদার। বিদ্যালয়ের উপাধ্যক্ষ ই ইউ এম ইনতেখাবের সভাপতিত্বে অনুষ্ঠানে উপস্থিত ছিলেন পরিচালনা পর্ষদের চেয়ারম্যান মুহাম্মদ রেজাউল হক চৌধুরী, পরিচালক (অর্থ) মাসুদুল আমিন খান, পরিচালক (কো-কারিকুলার) ফিরোজ চৌধুরী প্রমুখ। বিজ্ঞপ্তি।
বেলাল মোহাম্মদ স্মরণে প্রত্যয় ’৭১-এর সভাশব্দসৈনিক ও স্বাধীন বাংলা বেতার কেন্দ্রের অন্যতম সংগঠক কবি বেলাল মোহাম্মদ স্মরণে আলোচনা সভা ২ সেপ্টেম্বর বিকেলে চট্টগ্রাম শিল্পকলা একাডেমী প্রাঙ্গণে অনুষ্ঠিত হয়। প্রত্যয় ’৭১-এর উদ্যোগে সংগঠনের সভাপতি সাইফুদ্দীন খালেদের সভাপতিত্বে এতে আলোচনায় অংশ নেন সংগঠনের সাধারণ সম্পাদক শামীমা হারুন, সহসভাপতি দীপঙ্কর চৌধুরী, লোকপ্রিয় বড়ুয়া, সাইফুদ্দিন খালেদ, প্রকৌশলী টি কে সিকদার, ঝরনা বড়ুয়া, আসিফ ইকবাল, মো. ফারুক, মো. শাহাব উদ্দিন, মো. মেজবাহ উদ্দিন, দিদারুল করিম, বাবু দে প্রমুখ।বক্তারা বাংলাদেশের মুক্তিযুদ্ধে কবি বেলাল মোহাম্মদের অবদান স্মরণ করেন। সভায় ১৩ সেপ্টেম্বর বিকেলে চট্টগ্রাম জেলা পরিষদ মিলনায়তনে ভাষাসৈনিক ও রাজনীতিবিদ আবদুল্লাহ আল হারুনের নবম মৃত্যুবার্ষিকী পালনের সিদ্ধান্ত গ্রহণ করা হয়। বিজ্ঞপ্তি।
পাহাড়তলি হাজি ক্যাম্প চালু ও চট্টগ্রাম থেকে হজ ফ্লাইটের দাবিতে স্মারকলিপিচট্টগ্রামের পাহাড়তলি স্থায়ী হাজি ক্যাম্প সংস্কার করে বিভাগীয় উপ-হজ কার্যালয় হিসেবে চালু এবং চট্টগ্রাম বিভাগের যাত্রীদের জন্য শাহ আমানত আন্তর্জাতিক বিমানবন্দর দিয়ে হজ ফ্লাইটের দাবিতে প্রধানমন্ত্রী বরাবরে স্মারকলিপি দিয়েছে হজযাত্রী কল্যাণ পরিষদ। ৪ সেপ্টেম্বর চট্টগ্রাম বিভাগীয় কমিশনারের মাধ্যমে এ স্মারকলিপি প্রদান করা হয়।স্মারকলিপি পেশ করেন পরিষদের সভাপতি আহমদুল ইসলাম চৌধুরী ও মহাসচিব অধ্যক্ষ আবদুল করিম। এ সময় উপস্থিত ছিলেন নেছারিয়া কামেল মাদ্রাসার সাবেক অধ্যক্ষ মাওলানা সাখাওয়াৎ হোসাইন, মুসলিম এডুকেশন সোসাইটির সাবেক সাধারণ সম্পাদক কাজী শাহাদাৎ হোসাইন, এফবিসিসিআই স্ট্যান্ডিং কমিটির কো-চেয়ারম্যান সালেহ আহমেদ, আবু মোহাম্মদ নুরুল ইসলাম, অধ্যক্ষ শফি কাদেরী, হাকিম মোহাম্মদ উল্লাহ, শাহজাদা কাইছার মির্জা, কাজী মোহাম্মদ ফয়েজ উল্লাহ, মোহাম্মদ হোসাইন, মমতাজ কামাল চৌধুরী প্রমুখ। বিভাগীয় কমিশনার মোহাম্মদ আবদুল্লাহের সঙ্গে ছিলেন অতিরিক্ত বিভাগীয় কমিশনার (সার্বিক) মো. আলেফ উদ্দিন। বিজ্ঞপ্তি।
দীঘিনালায় বিএনপির প্রতিষ্ঠাবার্ষিকী উদ্যাপনবাংলাদেশ জাতীয়তাবাদী দলের (বিএনপি) প্রতিষ্ঠাবার্ষিকী উপলক্ষে ১ সেপ্টেম্বর খাগড়াছড়ির দীঘিনালায় শোভযাত্রা বের করেছে বিএনপি ও অঙ্গসংগঠনের নেতা-কর্মীরা। এ জন্য উপজেলার পাঁচটি ইউনিয়ন থেকে লোক সমাগম করা হয়। বাস টার্মিনাল এলাকা থেকে শুরু হয়ে শোভাযাত্রাটি বিভিন্ন সড়ক প্রদক্ষিণ শেষে থানা বাজার এলাকায় উপজেলা বিএনপির কার্যালয়ের সামনে সমাবেশ করে।উপজেলা বিএনপির সভাপতি মোসলেম উদ্দিনের সভাপতিত্বে সমাবেশে অন্যদের মধ্যে বক্তব্য দেন উপজেলা বিএনপির জ্যেষ্ঠ সহসভাপতি মাসুদ রানা, সাংগঠনিক সম্পাদক মো. ইসলাম, যুবদলের সাধারণ সম্পাদক আব্দুর রহমান, ছাত্রদলের সভাপতি সোহরাব হোসেন প্রমুখ। —দীঘিনালা প্রতিনিধি
ভেজথানি হাসপাতালে বংলাদেশিদের জন্য বিশেষ ছাড়থাইল্যান্ডের ভেজথানি হাসপাতাল কর্তৃপক্ষ বাংলাদেশি রোগীদের স্বাস্থ্য পরীক্ষায় বিশেষ ছাড় ঘোষণা করেছে। এর অংশ হিসেবে পুরুষ রোগীরা ১০০ ও নারী রোগীরা ১৭০ মার্কিন ডলারে প্রয়োজনী সব স্বাস্থ্য পরীক্ষা করাতে পারবেন। এ বছরের শেষ পর্যন্ত এই সুযোগ থাকবে।গত ৩১ আগস্ট নগরের স্টেডিয়ামে অবস্থিত একটি রেস্তোরাঁয় আয়োজিত সংবাদ সম্মেলনে এ কথা বলেন ভেজথানির কান্ট্রি ইনচার্জ তওহিদ ইকবাল। সংবাদ সম্মেলনে সাংবাদিকদের বিভিন্ন প্রশ্নের উত্তর দেন চিকিৎসক লরা, প্রেমসাথিয়ান ও ইন্টারন্যাশনাল মার্কেটিং ম্যানেজার হাসান ইকবাল। সংবাদ সম্মেলনে আরও উপস্থিত ছিলেন ঢাকা তথ্য কার্যালয়ের গণসংযোগ ব্যবস্থাপক সৈয়দ এনামুল কবির, চট্টগ্রাম তথ্য কার্যালয়ের প্রণব প্রসাদ দাশ প্রমুখ। বিজ্ঞপ্তি।
