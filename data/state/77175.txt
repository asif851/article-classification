
স্পিকার শিরীন শারমিন চৌধুরী বলেছেন, পিছিয়ে পড়া জাতিকে এগিয়ে আনার জন্য সর্বস্তরে আইনের শাসন সুনিশ্চিত করতে হবে। গতকাল শুক্রবার ঢাকা বিশ্ববিদ্যালয়ের কাজী মোতাহার হোসেন (এনেক্স) ভবন মাঠে বাংলাদেশ আইন সমিতির ২৮তম বার্ষিক সম্মেলনে প্রধান অতিথির বক্তব্যে তিনি এ কথা বলেন। সমিতির সভাপতি এ কে এম আফজাল উল মুনীরের সভাপতিত্বে অনুষ্ঠানে ঢাকা বিশ্ববিদ্যালয়ের উপাচার্য আ আ ম স আরেফিন সিদ্দিক, শ্রম প্রতিমন্ত্রী মজিবুল হক চুন্নু, সাবেক আইনমন্ত্রী আবদুল মতিন খসরু প্রমুখ উপস্থিত ছিলেন।
