
কিশোরগঞ্জে কন্যাশিশুসহ মাকে হত্যার দায়ে একজনকে ফাঁসির আদেশ দেওয়া হয়েছে। এ ছাড়া এক দম্পতিকে হত্যা করায় আটজনের যাবজ্জীবন কারাদণ্ড, ১০ হাজার টাকা করে জরিমানা ও তা অনাদায়ে আরও দুই বছরের কারাদণ্ড দেওয়া হয়েছে। গতকাল সোমবার দুপুরে কিশোরগঞ্জের জেলা ও দায়রা জজ আদালতের বিচারক আ ম মো. সাঈদ ওই দুটি রায় দেন।আদালতের নথি ও পুলিশ সূত্রে জানা গেছে, ২০১১ সালের ২১ জুলাই দুপুরে কিশোরগঞ্জ সদর উপজেলার কলাপাড়া গ্রামের সালমা খাতুন (৩২) ও তাঁর তিন বছরের মেয়ে সাবকে রড দিয়ে পিটিয়ে আহত করে ঘর থেকে ৮০ হাজার টাকা ও স্বর্ণালংকার নিয়ে যান আসামি রবিউল সুমন (২৫)। এদিকে ২০০৭ সালের ২৩ জানুয়ারি রাত সাড়ে তিনটায় একদল ডাকাত ভৈরব উপজেলার লক্ষ্মীপুর গ্রামের গৃহকর্তা আনোয়ার হোসেন ও তাঁর স্ত্রী মনোয়ারা সুলতানাকে ধারালো অস্ত্র দিয়ে কুপিয়ে হত্যা করে।
 
