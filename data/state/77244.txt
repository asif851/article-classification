
রাজধানী ঢাকাসহ দেশের মহানগরের ফুটপাতের ৯০ শতাংশ ইতিমধ্যে অবৈধ দখলে চলে গেছে। এসব ফুটপাতে আর হাঁটার পরিবেশ নেই। বাধ্য হয়ে যাত্রীরা রাস্তা দিয়ে চলাচল করায় তৈরি হচ্ছে ভয়াবহ যানজট। আর তাই ফুটপাত দখলমুক্ত করে মানুষ চলাচলের উপযোগী করার দাবি করেছেন নাগরিক ও রাজনৈতিক সংগঠনের নেতারা।গতকাল শনিবার সকালে জাতীয় প্রেসক্লাবের সামনে বাংলাদেশ যাত্রী কল্যাণ সমিতি আয়োজিত মানববন্ধন ও সমাবেশে এ আহ্বান জানানো হয়।সমাবেশে বক্তারা বলেন, রাজধানী ঢাকায় গণপরিবহনের সংখ্যা আট থেকে চার হাজারে নেমে এসেছে। রাজধানীতে বাসের চাহিদা ৩০ হাজার। অটোরিকশার চাহিদা থাকলেও যাত্রীদের জন্য বরাদ্দ আছে ১৩ হাজার। ২০ হাজার ট্যাক্সিক্যাবের চাহিদার বিপরীতে লক্কড়ঝক্কড় মার্কা দুই শতাধিক ক্যাব আছে।বক্তব্য দেন অর্থনীতিবিদ আনু মুহাম্মদ, বাংলাদেশের কমিউনিস্ট পার্টির নেতা রুহিন হোসেন, বাংলাদেশ সড়ক পরিবহন শ্রমিক ফেডারেশনের সাধারণ সম্পাদক ওসমান আলী, যাত্রী কল্যাণ সমিতির মহাসচিব মোজাম্মেল হক প্রমুখ। বিজ্ঞপ্তি।
