
রংপুরের বেগম রোকেয়া বিশ্ববিদ্যালয়ে শিক্ষক-শিক্ষার্থীদের ওপর হামলার ঘটনায় উদ্বেগ প্রকাশ করেছে রাজশাহী বিশ্ববিদ্যালয় শিক্ষক সমিতি। গতকাল শনিবার গভীর রাতে সমিতির সাধারণ সম্পাদক প্রণব কুমার পাণ্ডে স্বাক্ষরিত বিজ্ঞপ্তিতে বেগম রোকেয়া বিশ্ববিদ্যালয়ের রসায়ন বিভাগের শিক্ষক এইচ এম তরিকুল ইসলাম এবং ভূগোল ও পরিবেশ বিজ্ঞান বিভাগের শিক্ষক মোস্তাফিজুর রহমানসহ ছয় শিক্ষার্থী হামলার শিকার হওয়ায় শিক্ষক সমিতি নিন্দা জানাচ্ছে। সেই সঙ্গে সমিতি ঘটনার সুষ্ঠু তদন্ত করে বিচারের দাবি জানিয়েছে। 
