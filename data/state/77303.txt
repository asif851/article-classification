
র‌্যাপিড অ্যাকশন ব্যাটালিয়নের (র‌্যাব-৫) সদস্যরা অভিযান চালিয়ে জয়পুরহাট-পাঁচবিবি সড়কের পাইকড়তলী এলাকা থেকে দুজনকে আটক করেছেন৷ তাদের কাছ থেকে আট লাখ ৯৭ হাজার টাকার জাল নোট উদ্ধার করা হয়েছে৷আটক ব্যক্তিরা হলেন দিনাজপুর সদর উপজেলার কর্ণাই হাজীপাড়া গ্রামের হাসান আলীর ছেলে শাহজাহান সিরাজ (২২) ও একই গ্রামের হাফিজ উদ্দিনের ছেলে শহিদুল ইসলাম (২৫)।জয়পুরহাট র‌্যাব-৫ ক্যাম্পের কমান্ডার মেজর আবদুর রহিম জানান, গতকাল শুক্রবার বেলা সাড়ে তিনটার দিকে গোপন সংবাদের ভিত্তিতে সদর উপজেলার জয়পুরহাট-পাঁচবিবি সড়কের পাইকড়তলী বাইপাস এলাকায় অভিযান চালিয়ে ওই দুজনকে আটক করা হয় । তাঁদের শরীরে তল্লাশি চালিয়ে আট লাখ ৯৭ হাজার টাকার জাল নোট উদ্ধার করা হয় । উদ্ধার করা জাল নোটগুলোর সবই এক হাজার টাকার।র‌্যাবের কমান্ডার আরও জানান, আটক তরুণেরা প্রাথমিক জিজ্ঞাসাবাদে জানিয়েছেন বাংলাদেশেই ওই টাকাগুলো একটি চক্রের কাছ থেকে কম দামে তাঁরা কিনেছেন। এ ঘটনায় র‌্যাব বাদী হয়ে জয়পুরহাট সদর থানায় মামলা দায়েরের প্রস্তুতি নিচ্ছেন।
