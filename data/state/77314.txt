
গোপালগঞ্জ সদর উপজেলার উলপুর ইউনিয়নে গত শুক্রবার আগুনে পাঁচটি দোকান পুড়ে গেছে। এতে উলপুর বাজারের ওই পাঁচ ব্যবসায়ীর প্রায় ১৫ লাখ টাকা ক্ষতি হয়েছে। আগুনে বাজারের সাইদুল মোল্লার লেপ-তোশকের দোকান, আবু সাঈদের কসমেটিকস, স্যান্ডেল ও ডেকোরেশনের দোকান, মো. গাউসের সেলুন, রবিউলের চায়ের দোকানসহ পাঁচটি দোকান পুড়ে গেছে। গোপালগঞ্জ ফায়ার সার্ভিস বাহিনীর স্টেশন কর্মকর্তা নিয়ামুল হুদা জানান, বাজারে সাইদুলের লেপ-তোশকের দোকানের বৈদ্যুতিক শর্টসার্কিট থেকে আগুনের সূত্রপাত হয়। 
