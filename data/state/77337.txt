
রাষ্ট্রপতি আবদুল হামিদের সঙ্গে সাক্ষাতের জন্য বিএনপির চেয়ারপারসন ও বিরোধীদলীয় নেতা খালেদা জিয়া সন্ধ্যায় বঙ্গভবনে গেছেন। তাঁর সঙ্গে ২০ সদস্যের একটি প্রতিনিধিদল আছে। দেশের চলমান রাজনৈতিক সংকট নিয়ে রাষ্ট্রপতির সঙ্গে কথা বলতে পারেন খালেদা জিয়া। রাজনৈতিক সংকট নিরসনে দুই দলের মধ্যে সংলাপের ব্যাপারে উদ্যোগ নেওয়ার জন্য তিনি রাষ্ট্রপতিকে অনুরোধ জানাবেন বলে জানা গেছে।২০ সদস্যের একটি প্রতিনিধিদলে আছেন বিএনপির ভারপ্রাপ্ত মহাসচিব মির্জা ফখরুল ইসলাম আলমগীর, বিএনপির স্থায়ী কমিটির সদস্য খন্দকার মোশাররফ হোসেন, মঈন খান, নজরুল ইসলাম খান ও গয়েশ্বর চন্দ্র রায় এবং ১৮-দলীয় জোটের নেতাদের মধ্যে নজির আহমদ, অলি আহমদ, আব্দুল লতিফ নেজামী, আন্দালিব রহমান পার্থ, শফিউল আলম প্রধান, শওকত হোসেন, মো. ইব্রাহিম প্রমুখ।
