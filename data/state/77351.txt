
শিক্ষামন্ত্রী নুরুল ইসলাম নাহিদ বলেছেন, অনেকে অভিযোগ করেন শিক্ষার গুণগত মান কমছে। কিন্তু এই অভিযোগ সত্য নয়। তবে যেটুকু বাড়া উচিত ছিল, হয়তো ততটা বাড়েনি। গুণগত মান অর্জন করা বর্তমান সময়ের শিক্ষাক্ষেত্রে সবচেয়ে বড় চ্যালেঞ্জ।আজ শুক্রবার সকালে রাজধানীর বিয়াম মিলনায়তনে আন্তর্জাতিক মনোবিজ্ঞান সম্মেলনের উদ্বোধনী অনুষ্ঠানে প্রধান অতিথির বক্তব্যে শিক্ষামন্ত্রী এসব কথা বলেন।বাংলাদেশ মনোবিজ্ঞান সমিতি ও সাউথ এশিয়ান অ্যাসোসিয়েশন অব সাইকোলজিস্ট দুই দিনের এই মনোবিজ্ঞান সম্মেলনের আয়োজন করেছে।
