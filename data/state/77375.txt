
শিল্পাচার্য জয়নুল আবেদিনের জন্মশতবার্ষিকী উপলক্ষে চারুকলাবিষয়ক দুই দিনব্যাপী আর্টক্যাম্প শুরু হয়েছে। গতকাল মানিকগঞ্জের ঘিওর উপজেলার ভালকুটিয়া গ্রামে এর আয়োজন করে কেন্দ্রীয় উদীচী শিল্পীগোষ্ঠীর চলচ্চিত্র ও চারুকলা বিভাগ। গ্রামের রাশেদ হাসানের বাংলোবাড়িতে ক্যাম্পের উদ্বোধন করেন প্রখ্যাত পটশিল্পী রঘুনাথ চক্রবর্তী। এ সময় অতিথি ছিলেন উদীচীর কেন্দ্রীয় সংসদের সহসভাপতি ও অভিনেতা শংকর সাঁওজাল, চারুকলাবিষয়ক আর্টক্যাম্প প্রস্তুতি কমিটির আহ্বায়ক ও উদীচীর কেন্দ্রীয় সংসদের সদস্য কিরীটী রঞ্জন বিশ্বাস প্রমুখ।
