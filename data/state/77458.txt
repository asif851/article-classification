
ব্রাহ্মণবাড়িয়ার নাসিরনগরে হিন্দু সম্প্রদায়ের বাড়িঘর-মন্দিরে হামলা, লুট ও অগ্নিসংযোগের ঘটনায় পুলিশের তদন্ত প্রত্যাখ্যান করেছে বিএনপি। আজ মঙ্গলবার দুপুরে রাজধানীর নয়াপল্টনে বিএনপির কেন্দ্রীয় কার্যালয়ে এক সংবাদ সম্মেলনে দলের জ্যেষ্ঠ যুগ্ম মহাসচিব রুহুল কবির রিজভী এই প্রতিক্রিয়া জানান।
নাসিরনগরের ঘটনায় পুলিশের গঠিত তদন্ত কমিটির প্রতিবেদন এখনো প্রকাশ না পেলেও তার বিষয়বস্তু ইতিমধ্যে একাধিক গণমাধ্যমে এসেছে। এ প্রসঙ্গে বিএনপির জ্যেষ্ঠ যুগ্ম মহাসচিব বলেন, এই তদন্ত সাজানো, মিথ্যা। তারা পুলিশের তদন্ত প্রত্যাখ্যান করছে।
রুহুল কবির রিজভীর ভাষ্য, তদন্তে নাসিরনগর উপজেলা বিএনপির সহসভাপতি জামাল উদ্দিন ও ইউনিয়ন যুবদলের সহসভাপতি বিল্লাল হোসেনের নামও জড়িয়ে দেওয়া হয়েছে। নিজেদের অপকর্মে ভারসাম্য আনার জন্য এটা করা হয়েছে।
রিজভী বলেন, নাসিরনগরের ঘটনা নিয়ে গণমাধ্যমে একাধিক অনুসন্ধানী প্রতিবেদন প্রকাশিত হয়েছে। হিন্দু সম্প্রদায়ের নেতারা বক্তব্য দিয়েছেন। নাগরিক সমাজের প্রতিনিধিরা পর্যবেক্ষণ জানিয়েছেন। এতে প্রমাণিত হয়েছে, আওয়ামী লীগের স্থানীয় কোন্দলের কারণে নাসিরনগরের ন্যক্কারজনক ঘটনা সংঘটিত হয়েছে।
আরও পড়ুন: সাম্প্রদায়িক সংঘাতে চিন্তিত আওয়ামী লীগ
তদন্তে ‘রাজনৈতিক দ্বন্দ্ব’ উঠে এসেছে
