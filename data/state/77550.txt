
নৌবাহিনীর সাবেক প্রধান এবং সাবেক যোগাযোগ ও কৃষিমন্ত্রী রিয়ার অ্যাডমিরাল মাহবুব আলী খানের ৩০তম মৃত্যুবার্ষিকী আজ ৬ আগস্ট। এ উপলক্ষে নানা কর্মসূচি হাতে নেওয়া হয়েছে। এর মধ্যে আছে ধানমন্ডির নিজ বাসভবনে কোরআনখানি ও দোয়া মাহফিল, ঢাকার বিভিন্ন মসজিদের দোয়া মাহফিল, এতিমখানায় খাবার বিতরণ, জন্মস্থান সিলেটে মাহবুব আলী খান স্মৃতি পরিষদের উদ্যোগে আলোচনা সভা ও দোয়া মাহফিল, হজরত শাহজালাল (র.)-এর দরগা শরিফে বিশেষ মোনাজাত, গ্রামের বাড়ি বিরাহীমপুরে দোয়া ও খাবার বিতরণ, জামালপুরের দুরমুটে হজরত শাহ কামাল (র.)-এর দরগা শরিফে বাদ আসর দোয়া মাহফিল, বগুড়ায় বায়তুর রহমান সেন্ট্রাল মসজিদে দোয়া মাহফিল, সুরভি স্বেচ্ছাসেবক প্রতিষ্ঠানের দেশব্যাপী ২০০টি শাখায় দোয়া ও দরিদ্র লোকজনের মধ্যে খাবার বিতরণ। বিজ্ঞপ্তি।
