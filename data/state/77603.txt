
বাংলাদেশ, থাইল্যান্ড ও মালয়েশিয়ার উপকূলে মানব পাচারকারীদের নৌকা শনাক্ত করতে কৃত্রিম উপগ্রহ থেকে পাওয়া ছবি ব্যবহারের পরিকল্পনা করছে জাতিসংঘের শরণার্থী-বিষয়ক সংস্থা ইউএনএইচসিআর।সংস্থাটির তথ্যমতে, চলতি বছরের মে মাসে পাচারের শিকার হয়ে বঙ্গোপসাগর ও আন্দামান সাগরে অন্তত ৭০ জন মানুষ মারা গেছেন। আর গত বছরের জানুয়ারি থেকে চলতি বছরের জুন পর্যন্ত ১ হাজার ১০০ মানুষ মারা গেছেন। এর মধ্যে ২০১৫ সালেই ৩৭০ জন মারা যান।গতকাল বৃহস্পতিবার ইউএনএইচসিআরের নথির বরাত দিয়ে বার্তা সংস্থা ইউএনবি এ কথা জানায়।
