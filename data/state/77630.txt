
নারায়ণগঞ্জের সিদ্ধিরগঞ্জের জালকুড়িতে শিল্প পুলিশের কার্যালয় ও ব্যারাক নির্মাণের জন্য ভূমি অধিগ্রহণ না করতে জেলা প্রশাসকের মাধ্যমে স্বরাষ্ট্রমন্ত্রী বরাবর সঞ্চারকলিপি দিয়েছেন স্থানীয় জমির মালিকেরা। গতকাল সোমবার সকালে সঞ্চারকলিপি দেওয়ার আগে বিপুলসংখ্যক লোক মিছিল নিয়ে জেলা প্রশাসকের কার্যালয় ঘেরাও করেন।ঘেরাওয়ের সময় সংক্ষিপ্ত প্রতিবাদ সমাবেশে জমির মালিকেরা বলেন, সিদ্ধিরগঞ্জ থানার জালকুড়ি মৌজায় সরকার শিল্প পুলিশের কার্যালয় নির্মাণের জন্য সাড়ে ৩৫ বিঘা জমি অধিগ্রহণের সিদ্ধান্ত নিয়েছে। কিন্তু এখানে দুটি উচ্চবিদ্যালয়, তিনটি সরকারি প্রাথমিক বিদ্যালয়, চারটি মাদ্রাসা, নয়টি কিন্ডারগার্টেন, ২৯টি মসজিদ এবং একটি মন্দির রয়েছে। সরকারি সিদ্ধান্তের ফলে এসব স্থাপনা ক্ষতিগ্রস্ত হবে। আবার এখানকার জমির মালিকদের মধ্যে এমন অনেকে রয়েছেন, যাঁদের ওই একখণ্ড জমিই শেষ সম্বল। সরকারের এ সিদ্ধান্ত তাই ওই সব মানুষের মাথায় বজ্রপাতের শামিল।সঞ্চারকলিপি পেশকালে উপস্থিত ছিলেন আফছার উদ্দিন, নূর মোহামঞ্চদ, জয়নাল আবেদীন, মোখলেছুর রহমান প্রমুখ।
