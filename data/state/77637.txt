
পরিবেশের ক্ষতিসাধনের অভিযোগে নরসিংদীর তিনটি শিল্পপ্রতিষ্ঠানকে নয় লাখ টাকা জরিমানা করেছে পরিবেশ অধিদপ্তর। গতকাল বৃহস্পতিবার রাজধানীর আগারগাঁওয়ে অধিদপ্তরের সদর দপ্তরে এসব প্রতিষ্ঠানের প্রতিনিধিদের তলব করে শুনানি শেষে এ জরিমানা করা হয়। সদর উপজেলার বাগহাটা এলাকার ফাইভ অ্যান্ড ফাইভ ডাইং অ্যান্ড প্রিন্টিং লিমিটেডকে ছয় লাখ টাকা, মাধবদীর উত্তর বিরামপুরের রিমা ডাইং অ্যান্ড প্রিন্টিং মিলসকে দুই লাখ টাকা ও পাঁচদোনা কুঁড়েরপাড় এলাকার ইভা ডাইং অ্যান্ড প্রিন্টিং লিমিটেডকে এক লাখ টাকা জরিমানা করা হয়। ত্রুটিপূর্ণ তরল বর্জ্য পরিশোধনাগার (ইটিপি) ব্যবহার করছিল প্রতিষ্ঠানগুলো। 
