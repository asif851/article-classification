
আইন, বিচার ও সংসদবিষয়ক মন্ত্রী আনিসুল হক বলেছেন, সংখ্যালঘু সম্প্রদায়ের ওপর হামলা মেনে নেওয়া যাবে না। সাম্প্রদায়িক সম্প্রীতি বজায় রাখতে হবে।গতকাল শুক্রবার সন্ধ্যায় ব্রাহ্মণবাড়িয়ার কসবা উপজেলা নির্বাহী কর্মকর্তার কার্যালয়ে প্রশাসনিক কর্মকর্তাদের সঙ্গে বৈঠকে মন্ত্রী এসব কথা বলেন।এর আগে বিকেলে আইনমন্ত্রী কসবা উপজেলার কায়েমপুর ইউনিয়নের পানিয়ারুপ গ্রামে তাঁর পৈতৃক বাড়িতে যান। সেখানে তাঁকে সংবর্ধনা দেওয়া হয়। আনিসুল হক দশম জাতীয় সংসদ নির্বাচনে ব্রাহ্মণবাড়িয়া-৪ (কসবা-আখাউড়া) আসন থেকে বিনা প্রতিদ্বন্দ্বিতায় সংসদ সদস্য নির্বাচিত হন।
