
তির্যক নাট্যদলের উদ্যোগে ১৭ ফেব্রুয়ারি থিয়েটার ইনস্টিটিউট চট্টগ্রামে শুরু হচ্ছে পাঁচ দিনব্যাপী নাট্যায়োজন ‘নাট্যভাষা বাংলা আমার’। এবারপ্রতিপাদ্য বিষয় দর্শক, নাট্য ও সংস্কৃতিকর্মী সম্মিলনে নাট্য-ভাবনা বিনিময়।এই নাট্যায়োজনের উদ্বোধন করবেন সংস্কৃতিমন্ত্রী আসাদুজ্জামান নূর। অতিথি থাকবেন নাট্যব্যক্তিত্ব মামুনুর রশীদ ও পশ্চিমবঙ্গ নাট্য একাডেমির সভাপতি নাট্যব্যক্তিত্ব মনোজ মিত্র।প্রতিদিন বেলা সাড়ে তিনটা থেকে রাত সাড়ে আটটা পর্যন্ত টিআইসি গ্যালারিতে থাকবে তির্যক নাট্যদলের নাট্য-স্মারক প্রদর্শনী, বিকেল সাড়ে চারটায় টিআইসির লেকচার থিয়েটারে নাট্য সংলাপ, বিষয়ভিত্তিক আলোচনা, কর্মশালা, মুক্তিযুদ্ধের প্রামাণ্যচিত্র ও চলচ্চিত্র প্রদর্শনী। এ ছাড়া পাঁচটায় মুক্তমঞ্চে থাকবে প্রীতি-বিতর্ক, আবৃত্তি, নাচ, সংগীতানুষ্ঠান ও একুশের কথামালা। সন্ধ্যা সাতটায় টিআইসি মূল মঞ্চে অনুষ্ঠিত হবে মঞ্চনাটক ও যাত্রাপালা। নাটক ও যাত্রাপালার অগ্রিম টিকিট পাওয়া যাবে টিআইসি মিলনায়তনের কাউন্টারে। বিজ্ঞপ্তি।
