
মাত্র একদিনের ব্যবধানে আজ বুধবার দুপুরে রাজধানীর নয়াপল্ট এলাকায় বিএনপির দুই পক্ষের মধ্যে পাল্টাপাল্টি ধাওয়ার ঘটনা ঘটেছে। এ ঘটনায় এক পথচারী আহত হয়েছেন। তবে তাৎক্ষণিকভাবে তাঁর পরিচয় পাওয়া যায়নি।পল্টন থানার ভারপ্রাপ্ত কর্মকর্তা (ওসি) মোর্শেদ আলম প্রথম আলোকে বলেন, আজ বেলা আড়াইটার দিকে এ ঘটনা ঘটে।প্রত্যক্ষদর্শী কয়েকজন বলেন, দুপুর নয়াপল্টনে কেন্দ্রীয় কার্যালয়ের সামনে আসার চেষ্টা করেন ছাত্রদলের পদবঞ্চিত নেতা-কর্মীরা। তবে আগে থেকে সেখানে অবস্থান নেন ছাত্রদলের নতুন কমিটির নেতা-কর্মীরা। এ সময় তাঁরা ধাওয়া করলে পদবঞ্চিতরা পালিয়ে যান।এর আগে গত সোমবার দুপুরে নয়াপল্টনে দলীয় কার্যালয়ের সামনে ছাত্রদলের দুই পক্ষের মধ্যে পাল্টাপাল্টি ধাওয়ার ঘটনা ঘটে। ওই সময় দুটি মোটরসাইকেল পোড়ানো হয়।
