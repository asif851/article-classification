
লাইলী বেগমসরিষাবাড়ী উপজেলার (জামালপুর) শিমলা বাজারের মরহুম আবদুল লতিফের স্ত্রী লাইলী বেগম (৭৮) গত বুধবার ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি তিন ছেলে ও তিন মেয়ে রেখে গেছেন। গতকাল বৃহস্পতিবার বাদ জোহর নামাজে জানাজা শেষে পারিবারিক কবরস্থানে তাঁর মরদেহ দাফন করা হয়। আজ শুক্রবার বাদ জুমা তাঁর বাড়িতে কুলখানির আয়োজন করা হয়েছে। লাইলী বেগম প্রথম আলোর সমন্বয়ক, ব্লগ শওকত আলীর মা। বিজ্ঞপ্তি।
