
রাজধানীসহ সারা দেশে আজ বুধবার ভূকম্পন অনুভূত হয়েছে। বেলা ১১টার দিকে এ ভূকম্পন অনুভূত হয়। বাংলাদেশের আবহাওয়া অধিদপ্তর জানিয়েছে, রিখটার স্কেলে ভূকম্পনের মাত্রা ছিল ৪ দশমিক ৭। ভারতের আবহাওয়া অধিদপ্তরের ওয়েবসাইট সূত্রে জানা গেছে, ভারতীয় সময় ১০টা ২০ মিনিট ৫২ সেকেন্ড, অর্থাৎ, বাংলাদেশের সময় ১০টা ৫০ মিনিট ৫২ সেকেন্ডের দিকে ভূকম্পন অনুভূত হয়। এটি ছিল মৃদু ভূকম্পন। ভারতের আবহাওয়া অধিদপ্তরের তথ্য অনুযায়ী, রিখটার স্কেলে ভূমিকম্পের মাত্রা ছিল ৪ দশমিক ৮। উৎপত্তিস্থল ভারতের ত্রিপুরা রাজ্য ও বাংলাদেশ সীমান্তবর্তী এলাকায়। গভীরতা ৩৩ কিলোমিটার।
