
চট্টগ্রাম নগরের কালুরঘাট মোহরা কামাল বাজার এলাকায় আগুনে তিনটি দোকানঘর পুড়ে গেছে। গত সোমবার গভীর রাতে এ ঘটনা ঘটে।চট্টগ্রাম বিভাগীয় ফায়ার সার্ভিস নিয়ন্ত্রণকক্ষ সূত্র জানায়, দিবাগত রাত পৌনে একটার দিকে বৈদ্যুতিক গোলযোগ থেকে আগুনের সূত্রপাত হয়। এতে একটি মুদি দোকান, একটি ওষুধের দোকান ও একটি মিষ্টির দোকান পুড়ে যায়। খবর পেয়ে কালুরঘাট ফায়ার স্টেশনের দুটি গাড়ি ঘটনাস্থলে যায়। রাত পৌনে তিনটার দিকে আগুন নেভানো সম্ভব হয়। আগুনে প্রায় পাঁচ লাখ টাকার ক্ষতি হয়েছে।
