
কুমিল্লা জিলা স্কুলের বার্ষিক ক্রীড়া প্রতিযোগিতার পুরস্কার বিতরণ অনুষ্ঠান গতকাল রোববার বিদ্যালয় প্রাঙ্গণে হয়েছে। বিদ্যালয়ের প্রধান শিক্ষক রাশেদা আক্তার এ অনুষ্ঠানে সভাপতিত্ব করেন। এতে প্রধান অতিথির বক্তব্য দেন কুমিল্লা-৬ (আদর্শ সদর) আসনের সাংসদ আ ক ম বাহাউদ্দিন। অনুষ্ঠানে বিশেষ অতিথি ছিলেন মাধ্যমিক ও উচ্চশিক্ষা কুমিল্লা অঞ্চলের পরিচালক হারান চন্দ্র দেবনাথ ও উপপরিচালক মোহাম্মদ হোসেন। অনুষ্ঠানে ক্রীড়া নৈপুণ্য প্রদর্শন করায় বিদ্যালয়ের ২১০ জন ছাত্রকে পুরস্কার দেওয়া হয়। 
