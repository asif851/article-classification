
রাজশাহী বিশ্ববিদ্যালয়ের শহীদ সোহরাওয়ার্দী হলে নিজ কক্ষে গুলিবিদ্ধ হয়ে ছাত্রলীগের বিশ্ববিদ্যালয়ের হল শাখার ভারপ্রাপ্ত সাধারণ সম্পাদক রুস্তম আলী আকন্দ নিহত হওয়ার ঘটনায় মামলা করেছে ছাত্রলীগ। মামলায় বিশ্ববিদ্যালয় শাখা ছাত্রশিবিরের সভাপতি আশরাফুল আলমসহ ১৫-১৬ জনকে আসামি করা হয়েছে।গতকাল শনিবার রাত সাড়ে ১০টার দিকে নগরের মতিহার থানায় বিশ্ববিদ্যালয় ছাত্রলীগ শাখার সহসভাপতি মেহেদী হাসান ওই মামলা করেন। মামলায় শিবিরের সভাপতিসহ চারজনের নামে ও অজ্ঞাতনামা ১০-১২ জনকে আসামি করা হয়েছে।মতিহার থানার ভারপ্রাপ্ত কর্মকর্তা (ওসি) এ বি এম রেজাউল করিম ঘটনার সত্যতা নিশ্চিত করেছেন।দ্বিতীয় দিনের মতো চলছে ধর্মঘটরুস্তম হত্যার প্রতিবাদে ও দোষী ব্যক্তিদের শাস্তির দাবিতে গতকাল শনিবার থেকে ক্যাম্পাসে অনির্দিষ্টকালের ধর্মঘট ডেকেছে ছাত্রলীগ। আজ ধর্মঘটের দ্বিতীয় দিন। দুপুর ১২টার দিকে বিশ্ববিদ্যালয়ের কেন্দ্রীয় গ্রন্থাগারের সামনে ছাত্রলীগের নেতা-কর্মীরা মানববন্ধন করেন। সকালে বিশ্ববিদ্যালয়ের মমতাজউদ্দিন কলা ভবনের অর্থনীতি বিভাগে পরীক্ষা শুরু হয়। এ সময় ছাত্রলীগ বাধা দেওয়ায় পরীক্ষা বন্ধ করে দেওয়া হয়েছে। গত শুক্রবার বেলা দেড়টার দিকে শহীদ সোহরাওয়ার্দী হলের নিজ কক্ষে গুলিবিদ্ধ হয়ে ছাত্রলীগের নেতা রুস্তম আলী আকন্দ নিহত হন। ছাত্রলীগের অভিযোগ, ইসলামী ছাত্রশিবির পরিকল্পিতভাবে রুস্তমকে হত্যা করেছে।
সন্দেহের তির ছাত্রলীগ নেতার দিকেইহলের প্রত্যক্ষদর্শী শিক্ষার্থীদের অভিযোগ, ঘটনার আগে শুক্রবার বেলা একটার দিকে বিশ্ববিদ্যালয় ছাত্রলীগের প্রকাশনা সম্পাদক আবদুল্লাহ আল গালিব (নৃবিজ্ঞান, চতুর্থ বর্ষ) ও ছাত্রলীগের কর্মী সেলিম রেজা (ইতিহাস বিভাগ, তৃতীয় বর্ষ) রুস্তমের কক্ষের বাইরে এসে জানালা দিয়ে তাঁর সঙ্গে কথা বলেন। জানালা দিয়ে কথা বলার পর তাঁরা দুজন রুস্তমের কক্ষে ঢোকেন। এ দৃশ্য দেখেছেন একাধিক আবাসিক শিক্ষার্থী। তবে গালিব ও সেলিম সেখানে উপস্থিত ছিলেন না বলে দাবি করেছেন। হলের কমিটি গঠন নিয়ে রুস্তমের সঙ্গে ছাত্রলীগের কর্মীদের দ্বন্দ্ব চলছিল বলেও জানা গেছে।
আরও জানতে পড়ুন
সন্দেহের তির ছাত্রলীগের দিকেই
 
