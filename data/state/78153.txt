
পুলিশ সুপার পদমর্যাদার ২৮ কর্মকর্তাকে রদবদল করা হয়েছে। আজ বৃহস্পতিবার স্বরাষ্ট্র মন্ত্রণালয়ের এক প্রজ্ঞাপনে এ তথ্য দেওয়া হয়েছে বলে মন্ত্রণালয় সূত্র নিশ্চিত করেছে।
স্বরাষ্ট্র মন্ত্রণালয়ের পুলিশ অধিশাখা-১ থেকে বদলির আদেশ দেওয়া হয়। জনস্বার্থে জারি করা এ আদেশ অবিলম্বে কার্যকর হবে বলে আদেশে বলা হয়েছে।বদলি হওয়া কর্মকর্তাদের মধ্যে মেহেরপুরের পুলিশ সুপার এ কে এম নাহিদুল ইসলামকে আরএমপির উপকমিশনার, ঢাকা মহানগর পুলিশের (ডিএমপি) উপকমিশনার মোহাম্মদ হারুন অর রশীদকে গাজীপুরের পুলিশ সুপার, ডিএমপির উপকমিশনার মোল্যা নজরুল ইসলামকে বরিশাল মহানগর পুলিশে (বিএমপি), ডিএমপির মোল্লা জাহাঙ্গীর হোসেনকে খুলনা মহানগর পুলিশে (কেএমপি), ডিএমপির জয়দেব কুমার ভদ্রকে হবিগঞ্জের পুলিশ সুপার, ডিএমপির শাহ আবিদ হোসেনকে পিরোজপুরে ও ডিএমপির আবুল কালাম সিদ্দিককে জয়পুরহাটের পুলিশ সুপার হিসেবে বদলি করা হয়েছে। পুলিশ সদর দপ্তরের সহকারী মহাপরিদর্শক (এআইজি) তাপতুন নাসরীনকে রাজবাড়ীর পুলিশ সুপার, ঢাকা এসবির বিপ্লব বিজয় তালুকদারকে মুন্সিগঞ্জে, ঢাকার এসবির বিশেষ পুলিশ সুপার মোহাম্মদ আব্দুল কাদেরকে নড়াইলে, ঢাকার এসবির আব্দুর রহিম শাহ চৌধুরীকে ঠাকুরগাঁওয়ে, বরগুনার শ্যামল কুমার নাথকে কক্সবাজারের পুলিশ সুপার, সিলেট মহানগর পুলিশের এজাজ আহমেদকে ঢাকার বিশেষ পুলিশ সুপার (এসবি) করা হয়েছে।কুড়িগ্রামের পুলিশ সুপার সঞ্জয় কুমার কুণ্ডুকে সিএমপির উপকমিশনার, কুষ্টিয়ার মফিজউদ্দিন আহম্মেদকে ডিএমপির উপকমিশনার, আরএমপির প্রলয় চিসিমকে কুষ্টিয়ার পুলিশ সুপার, সিএমপির মাহমুদুর রহমানকে সিলেটের রেঞ্জ রিজার্ভ ফোর্সের (আরআরএফ) কমান্ড্যান্ট করা হয়েছে। জয়পুরহাটের পুলিশ সুপার মো. হামিদুল আলমকে মেহেরপুরের পুলিশ সুপার, কক্সবাজারের আজাদ মিয়াকে ঢাকার এসবির বিশেষ পুলিশ সুপার, ঠাকুরগাঁওয়ের ফয়সাল মাহমুদকে এসএমপির উপকমিশনার, শিল্প পুলিশের মোহাম্মদ তবারকউল্লাহকে কুড়িগ্রামের পুলিশ সুপার, রাজবাড়ীর মো. রেজাউল হককে ফেনীর পুলিশ সুপার, ফেনীর এসপি পরিতোষ ঘোষকে সিএমপির উপকমিশনার, গাজীপুরের আব্দুল বাতেনকে ডিএমপির উপকমিশনার, ঢাকা রেঞ্জে সংযুক্ত হাসান শওকত আলীকে বরগুনার পুলিশ সুপার, হবিগঞ্জের পুলিশ সুপার কামরুল আমীনকে সিএমপির উপকমিশনার করা হয়েছে। পিরোজপুরের এসএম আক্তারুজ্জামানকে ডিএমপির উপকমিশনার করা হয়েছে। এ ছাড়া রংপুরের পুলিশ ট্রেনিং কলেজের (পিটিসি) পদোন্নতি পাওয়া পুলিশ সুপার সৈয়দ মুশফিকুর রহমানকে পটুয়াখালীর পুলিশ সুপার করা হয়েছে।
বদলির আদেশের তালিকা তালিকা-১বদলির আদেশের তালিকা তালিকা-২
