
নারায়ণগঞ্জে প্যানেল মেয়র নজরুল ইসলাম, জ্যেষ্ঠ আইনজীবী চন্দন সরকারসহ নিহত সাতজনের বাসায় গিয়ে তাঁদের স্বজনদের সঙ্গে দেখা করেছেন কৃষিমন্ত্রী মতিয়া চৌধুরী।আজ রোববার সকালে কৃষিমন্ত্রী সিদ্ধিরগঞ্জে ও সোনারগাঁয়ে গিয়ে নিহত ব্যক্তিদের স্বজনদের সঙ্গে দেখা করেন। এ সময় মতিয়া চৌধুরী তাঁদের সান্ত্বনা দেন। তিনি বলেন, প্রধানমন্ত্রী শেখ হাসিনা এ ঘটনায় মর্মাহত। ঘটনাটির সুষ্ঠু তদন্ত করে দোষীদের আইনের আওতায় এনে কঠোর শাস্তি দেওয়া হবে।এ সময় কৃষিমন্ত্রীর সঙ্গে নারায়ণগঞ্জের জেলা প্রশাসক আনিসুর রহমান মিয়া, পুলিশ সুপার খন্দকার মুহিদউদ্দিন প্রমুখ ছিলেন।২৭ এপ্রিল দুপুরে প্যানেল মেয়র ও নারায়ণগঞ্জ সিটি করপোরেশনের কাউন্সিলর নজরুল ইসলামসহ সাতজন অপহূত হন। পরে শীতলক্ষ্যা নদীতে তাঁদের লাশ পাওয়া যায়।
