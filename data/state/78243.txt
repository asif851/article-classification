
কুমিল্লার দাউদকান্দি উপজেলার টামটা সরকারি প্রাথমিক বিদ্যালয় এলাকা থেকে অবৈধ গ্যাসলাইন নির্মাণের সময় দুজনকে আটক করেছেন ভ্রাম্যমাণ আদালত। তাঁরা হলেন হারুন অর রশিদ ও হাসান। গতকাল বিকেলে এ অভিযান পরিচালনা করেন দাউদকান্দির সহকারী কমিশনার (ভূমি) এ এইচ এম মাহফুজুর রহমান। এ সময় এক ইঞ্চি ব্যাসের প্রায় ২০০ ফুট পাইপ, একটি ওয়েল্ডিং যন্ত্র, একটি জেনারেটর ও গ্যাসলাইন তৈরির কাজে ব্যবহৃত বিভিন্ন যন্ত্রপাতি জব্দ করা হয়। আটক ব্যক্তিদের তিন দিনের কারাদণ্ড দিয়ে কুমিল্লা কারাগারে পাঠানো হয়েছে। দাউদকান্দি (কুমিল্লা) প্রতিনিধি|
