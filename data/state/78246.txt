
চাঁদপুরে নিষেধাজ্ঞা অমান্য করে মা-ইলিশ নিধনের অভিযোগে ১৫ জেলেকে আটক করে প্রত্যেককে এক বছর করে কারাদণ্ড দিয়েছেন ভ্রাম্যমাণ আদালত। একই সঙ্গে চার ক্রেতাকে এক হাজার টাকা করে জরিমানা করা হয়।
চাঁদপুরের অতিরিক্ত জেলা ম্যাজিস্ট্রেট মো. মাসুদ আলম সিদ্দিকী জানান, আজ মঙ্গলবার ভোর ছয়টা থেকে সকাল আটটা পর্যন্ত চাঁদপুর সদরে মেঘনা নদীর বিভিন্ন স্থানে অভিযান চালিয়ে এসব জেলে ও ক্রেতাকে আটক করে আইনশৃঙ্খলা রক্ষাকারী বাহিনী।
রাতে অভিযান চালিয়ে কোস্টগার্ডের সদস্যরা এক লাখ মিটার কারেন্ট জাল এবং ১৩০ কেজি মা-ইলিশ জব্দ করেন।
