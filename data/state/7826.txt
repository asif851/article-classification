
দায়িত্বে অবহেলা, তহবিল তছরুপ ও অসদাচরণের অভিযোগে গত সোমবার তিন উপসহকারী প্রকৌশলীকে সাময়িক বরখাস্ত করেছে ঢাকা দক্ষিণ সিটি করপোরেশন (ডিএসসিসি)। একই সঙ্গে তাঁদের বিরুদ্ধে বিভাগীয় মামলা করার সিদ্ধান্ত নেয় সংস্থাটি।বরখাস্ত হওয়া প্রকৌশলীরা হলেন ডিএসসিসির অঞ্চল-৫–এর প্রকৌশল বিভাগের উপসহকারী প্রকৌশলী (পুর) ফরিদুজ্জামান, আতিক উল্যাহ মৃধা ও অঞ্চল-২–এর উপসহকারী প্রকৌশলী (অতিরিক্ত দায়িত্ব) পারভেজ রানা। গতকাল সোমবার ডিএসসিসির সচিব খান মোহাম্মদ রেজাউল করিম প্রথম আলোকে সত্যতা নিশ্চিত করেন। 
