
চুয়াডাঙ্গার দামুড়হুদা উপজেলার মুন্সীপুর সীমান্তে ভারতীয় সীমান্তরক্ষী বাহিনীর (বিএসএফ) গুলিতে আহাদ আলী (৩২) নামের এক বাংলাদেশি নিহত হয়েছেন।আজ সোমবার ভোররাতে সীমান্তের ৯৩ নম্বর মেইন পিলারের কাছে এ ঘটনা ঘটে। নিহত আহাদ পার্শ্ববর্তী কুতুবপুর গ্রামের আইয়ুব আলীর ছেলে।বিজিবি-৬-এর পরিচালক লেফটেন্যান্ট কর্নেল এস এম মনিরুজ্জামান ঘটনার সত্যতা নিশ্চিত করেছেন।স্থানীয় সূত্রে জানা গেছে, কয়েকজন রাখাল গরু আনতে ভারতের ভূখণ্ডের ২০০ গজ ভেতরে প্রবেশ করেন। এ সময় বিএসএফ তাঁদের লক্ষ্য করে গুলি ছোড়ে। ঘটনাস্থলেই আহাদ নিহত হন। পরে তাঁর সঙ্গীরা তাঁকে দ্রুত বাংলাদেশে নিয়ে আসেন।
