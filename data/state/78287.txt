
যোগাযোগমন্ত্রী ওবায়দুল কাদের বলেছেন, ‘রাজনৈতিক অস্থিরতার কারণে আমাদের কাজ যতটা এগিয়ে যাওয়ার টার্গেট ছিল, তার থেকে আমরা পিছিয়ে গেছি। আশা করি, স্থিতিশীল অবস্থা সামনে আসবে। তখন কাজে গতি সঞ্চার হবে।’আজ শনিবার বেলা সাড়ে ১১টার দিকে গাজীপুর সদরের সালনা এলাকায় ‘ঢাকা-ময়মনসিংহ মহাসড়কের চার লেনে উন্নীতকরণ প্রকল্প’-এর অগ্রগতি পরিদর্শনে গিয়ে সাংবাদিকদের ওবায়দুল কাদের এসব কথা বলেন।মন্ত্রী বলেন, ‘দুর্নীতির বিরুদ্ধে আমি আপসহীন লড়াই চালিয়ে যাব। যানজটের বিরুদ্ধে, দুর্ঘটনার বিরুদ্ধে আমাদের সমন্বিত পদক্ষেপ আরও জোরদার করা হবে। সরকারের এই মেয়াদে বাংলাদেশের যোগাযোগব্যবস্থায় বৈপ্লবিক পরিবর্তন দেখা যাবে।’আগামী অর্থবছরের মাঝামাঝি সময়ে জয়দেবপুর-ময়মনসিংহ মহাসড়কের চার লেনে উন্নীতকরণ কাজ শেষ হবে বলে যোগাযোগমন্ত্রী আশা প্রকাশ করেন।পরিদর্শনের সময় সেনাবাহিনীর কর্মকর্তা, যোগাযোগ মন্ত্রণালয় ও সড়ক বিভাগের ঊর্ধ্বতন কর্মকর্তারা মন্ত্রীর সঙ্গে ছিলেন।
 
