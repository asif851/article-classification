
 
 
নারায়ণঞ্জে ট্রাকের চাপায় হাবিবুর রহমান (৪০) নামের এক পুলিশ কনস্টেবল নিহত হয়েছেন। গতকাল বৃহস্পতিবার রাতে নারায়ণঞ্জের মদনপুর এলাকায় এ দুর্ঘটনা ঘটে। ট্রাকটি নিয়ে চালক পালিয়ে গেছেন।
বন্দর পুলিশ ফাঁড়ির উপপরিদর্শক (এসআই) মিজানুর রহমান জানান, রাত সাড়ে ১১টার দিকে মদনপুর এলাকায় দায়িত্ব পালনের সময় একটি ট্রাক ধাক্কা দিলে গুরুতর আহত হন কনস্টেবল হাবিব। ঢাকা মেডিকেল কলেজ হাসপাতালে নিয়ে যাওয়ার পর কর্তব্যরত চিকিত্সক তাঁকে মৃত ঘোষণা করেন। ময়নাতদন্তের জন্য লাশ ঢাকা মেডিকেল কলেজ মর্গে পাঠানো হয়েছে।
