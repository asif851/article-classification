
বাংলাদেশ ট্যানার্স অ্যাসোসিয়েশন (বিটিএ) কোরবানি ঈদ উপলক্ষে চামড়ার দাম নির্ধারণ করেছে। ঢাকায় লবণযুক্ত গরুর চামড়ার দাম প্রতি বর্গফুট ৫০ আর ঢাকার বাইরে লবণযুক্ত গরুর চামড়ার দাম ৪০ টাকা। খাসির লবণযুক্ত চামড়ার দাম প্রতি বর্গফুট ২০ ও বকরির ক্ষেত্রে ১৫ টাকা।
আজ শুক্রবার সকাল সাড়ে ১০টায় রাজধানীর ধানমন্ডিতে একটি রেস্তোরাঁয় সংবাদ সম্মেলন করে মূল্য তালিকা জানিয়েছে বিটিএ। বাংলাদেশ ফিনিশড্ লেদার, লেদারগুডস অ্যান্ড ফুটওয়ার এক্সপোর্টার্স অ্যাসোসিয়েশন, বাংলাদেশ ট্যানার্স অ্যাসোসিয়েশন ও বাংলাদেশ হাইড অ্যান্ড স্কিনস মার্চেন্টস অ্যাসোসিয়েশন এই সংবাদ সম্মেলনের আয়োজন করে।
