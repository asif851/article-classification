
চট্টগ্রামের হাটহাজারীতে কৃষক লীগের নেতা মোহাম্মদ ওয়াসিমকে (৩৫) কুপিয়ে হত্যা করেছে দুর্বৃত্তরা। আজ মঙ্গলবার সকাল সাড়ে সাতটার দিকে উপজেলার ফতেপুর রেলক্রসিং এলাকা থেকে তাঁর লাশ উদ্ধার করে পুলিশ।ফতেপুর ইউনিয়ন আওয়ামী লীগের সভাপতি মোহাম্মদ শামীম প্রথম আলোকে জানান, নিহত ওয়াসিম ফতেপুর ইউনিয়ন কৃষক লীগের সাধারণ সম্পাদক। তিনি ওই এলাকার মোহাম্মদ হোসেনের ছেলে।হাটহাজারী থানার ভারপ্রাপ্ত কর্মকর্তা (ওসি) মোহাম্মদ ইসমাইল বলেন, ‘ফতেপুর রেলক্রসিং এলাকার থেকে ওয়াসিমের লাশ উদ্ধার করা হয়েছে। তাঁকে কুপিয়ে হত্যা করেছে দুর্বৃত্তরা। তাঁর শরীরের বিভিন্ন স্থানে ধারালো অস্ত্রের আঘাতের চিহ্ন রয়েছে। ময়নাতদন্তের জন্য লাশ মর্গে পাঠানো হয়েছে।
