
সম্পদের হিসাব না দেওয়ার মামলায় বিএনপির সিনিয়র ভাইস চেয়ারম্যান তারেক রহমানের শাশুড়ি সৈয়দা ইকবাল মান্দ বানুর বিরুদ্ধে গ্রেপ্তারি পরোয়ানা জারির আদেশ দিয়েছেন আদালত।
আজ বুধবার ঢাকার মহানগর দায়রা জজ মো. কামরুল হোসেন মোল্লা এই আদেশ দেন।
পরে দুর্নীতি দমন কমিশনের (দুদক) আইনজীবী মীর আহমেদ আলী প্রথম আলোকে বলেন, এই মামলায় দুদকের দেওয়া অভিযোগপত্র আদালত আমলে নিয়েছেন। আসামির বিরুদ্ধে গ্রেপ্তারি পরোয়ানা জারির আদেশ দিয়েছেন।
২০১৪ সালের ৩০ জানুয়ারি রাজধানীর রমনা থানায় ইকবাল মান্দ বানুর বিরুদ্ধে এই মামলা করে দুদক। সম্পদ বিবরণী জমা দেওয়ার নোটিশ জারি করার পর নির্দিষ্ট সময়ে দুদককে হিসাব না দেওয়ায় এ মামলা করা হয়। মামলার তদন্ত শেষে ২০১৬ সালের ১৯ জানুয়ারি আদালতে অভিযোগপত্র দেয় দুদক।
আরও পড়ুন:তারেকের শাশুড়ি হওয়াতেই মামলা: ফখরুলতারেকের শাশুড়ির বিরুদ্ধে অভিযোগপত্র দাখিলতারেকের শাশুড়ির বিরুদ্ধে মামলার অনুমতি
