
ইস্ট ডেল্টা বিশ্ববিদ্যালয়ে (ইডিইউর) ভর্তি মেলা গত শনিবার সকালে নগরের প্রবর্তক মোড়ের বর্ধিত প্রশাসনিক ভবনে অনুষ্ঠিত হয়। এতে উচ্চশিক্ষার জন্য ভর্তি হতে ইচ্ছুক দেশের বিভিন্ন অঞ্চলের ছাত্রছাত্রীরা ফরম সংগ্রহ করেন।
সকালে ফিতা কেটে মেলা উদ্বোধন করেন বিশ্ববিদ্যালয়ের উপাচার্য মুহাম্মদ সিকান্দার খান। তিনি বলেন, ইডিইউ কেবল ছাত্র ভর্তির জন্য ভর্তি মেলা করছে না। এ ধরনের উদ্যোগের মাধ্যমে তারা নিজেদের সুদূরপ্রসারী চিন্তাভাবনাকেও সবার কাছে ছড়িয়ে দিচ্ছে।
অনুষ্ঠানে অন্যদের মধ্যে উপস্থিত ছিলেন ট্রেজারার সামস-উদ-দোহা, প্ল্যানিং অ্যান্ড ডেভেলপমেন্ট পরিচালক শাফায়েত চৌধুরী, অ্যাসোসিয়েট িডন মোহাম্মদ নাজিম উদ্দিন প্রমুখ। পরে অতিথিরা মেলার বিভিন্ন স্টল ঘুরে দেখেন ও আগত শিক্ষার্থীদের সঙ্গে কথা বলেন।
মেলায় আসা চট্টগ্রাম ক্যান্টনমেন্ট পাবলিক কলেজ থেকে পাস করা শিক্ষার্থী হাসান মাহবুব বলেন, ‘আমি ইংরেজি সাহিত্য নিয়ে পড়ব। তাই ফরম নিতে এসেছি। এসেই আয়োজনটা দেখে ভালো লাগল। বেশ কয়েকটি বিদেশি বিশ্ববিদ্যালয়ের সঙ্গে যৌথ শিক্ষা কার্যক্রম দেখলাম।’
 ইস্ট ডেল্টা বিশ্ববিদ্যালয়ে বিবিএ, এমবিএ, অর্থনীতি, ইংরেজি, কম্পিউটার সায়েন্স অ্যান্ড ইঞ্জিনিয়ারিং, ইলেকট্রিক্যাল অ্যান্ড ইলেকট্রনিক ইঞ্জিনিয়ারিং ও ইলেকট্রনিক অ্যান্ড টেলিকমিউনিকেশন ইঞ্জিনিয়ারিং বিষয়ে ভর্তি হওয়ার সুযোগ রয়েছে। বিজ্ঞপ্তি। 
