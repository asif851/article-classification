
স্বরাষ্ট্র মন্ত্রণালয়ের অতিরিক্ত সচিব মাঈন উদ্দিন খন্দকারকে কারা মহাপরিদর্শক (আইজি প্রিজন) করা হয়েছে। গতকাল বৃহস্পতিবার স্বরাষ্ট্র মন্ত্রণালয় থেকে এ-সংক্রান্ত এক আদেশ জারি করা হয়।আদেশে বলা হয়, সর্বশেষ কারা মহাপরিদর্শক মো. আশরাফুল ইসলাম খানের চুক্তিভিত্তিক নিয়োগ ১৭ নভেম্বর শেষ হয়েছে। পদটি শূন্য থাকায় মাঈন উদ্দিনকে দায়িত্ব দেওয়া হয়েছে। স্বরাষ্ট্র উপসচিব (কারা শাখা) সালমা বেগমের সই করা ওই আদেশে বলা হয়েছে, এতে স্বরাষ্ট্র প্রতিমন্ত্রীর অনুমোদন রয়েছে।
