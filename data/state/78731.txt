
কুষ্টিয়া সদর উপজেলার শান্তিডাঙা এলাকায় স্থানীয় যান মাহেন্দ্রকে ট্রাকের ধাক্কা দেওয়ার ঘটনায় পুলিশের এক কনস্টেবল নিহত হয়েছেন। আজ শুক্রবার ভোররাতে কুষ্টিয়া-ঝিনাইদহ মহাসড়কে এই দুর্ঘটনা ঘটে।
নিহত পুলিশ সদস্যের নাম আরিফুল ইসলাম (২৫)। বাড়ি নওগাঁর বদলগাছী উপজেলায়। বাবার নাম জিল্লুর রহমান।
কুষ্টিয়ার অতিরিক্ত পুলিশ সুপার জয়নুল আবেদীন বলেন, মহাসড়কে টহল শেষে ইসলামী বিশ্ববিদ্যালয় থানায় ফেরার সময় পুলিশ সদস্যদের বহন করা একটি মাহেন্দ্রকে একটি ট্রাক সজোরে ধাক্কা দেয়। এতে পুলিশের তিন সদস্য আহত হন। এর মধ্যে একজন চিকিৎসাধীন অবস্থায় মারা যান।
