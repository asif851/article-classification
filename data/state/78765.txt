
‘অর্থ, পুষ্টি, স্বাস্থ্য চান, দেশি ফল বেশি খান’ স্লোগান নিয়ে গাজীপুরে তিন দিনব্যাপী ফল ও বৃক্ষমেলা শুরু হয়েছে। গতকাল রোববার কালিয়াকৈর উপজেলা চত্বরে মুক্তিযুদ্ধবিষয়ক মন্ত্রী আ ক ম মোজাম্মেল হক এর উদ্বোধন করেন। তিনি মেলার বিভিন্ন স্টল ঘুরে দেখেন এবং চাষিদের মাঝে বিনা মূল্যে ফল ও গাছের চারা বিতরণ করেন। পরে তিনি এক বর্ণাঢ্য শোভাযাত্রায় অংশ নেন। মন্ত্রী গতকাল কালিয়াকৈর উপজেলার সম্প্রসারিত প্রশাসনিক ভবন, হলরুম, উপজেলা প্রাণিসম্পদ উন্নয়ন কেন্দ্র, একটি বাড়ি একটি খামার ও পল্লী সঞ্চয় ব্যাংক উদ্বোধন করেন। এ সময় ইউএনও ছানোয়ার হোসেন, উপজেলা পরিষদের চেয়ারম্যান রেজাউল করিম, উপজেলা কৃষি কর্মকর্তা রফিকুল ইসলামসহ প্রশাসনের কর্মকর্তারা উপস্থিত ছিলেন।
