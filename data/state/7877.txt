
বিএনপির ওপর ‘ভর করে’ জঙ্গিগোষ্ঠী যাতে নাশকতায় সফল হতে না পারে, সে জন্য নেতা-কর্মীদের মাঠে থাকার আহ্বান জানিয়েছেন চট্টগ্রাম নগর আওয়ামী লীগের সভাপতি এ বি এম মহিউদ্দিন চৌধুরী।গতকাল মঙ্গলবার বিকেলে নগরের কোতোয়ালি থানা আওয়ামী লীগ আয়োজিত এক সমাবেশে প্রধান অতিথির বক্তব্যে তিনি এ আহ্বান জানান।মহিউদ্দিন চৌধুরী বলেন, নেতা-কর্মীরা মাঠে থাকায় নাশকতায় সফল হয়নি জঙ্গিগোষ্ঠী। সামনের দিনগুলোতে যাতে তারা সফল হতে না পারে, সে জন্য সর্বস্তরের নেতা-কর্মীকে মাঠে থাকতে হবে।কোতোয়ালি থানা আওয়ামী লীগের সভাপতি ফিরোজ আহমেদের সভাপতিত্বে সভায় অন্যান্যের মধ্যে বক্তব্য দেন নগর আওয়ামী লীগের সাধারণ সম্পাদক আ জ ম নাছির উদ্দিন, সহসভাপতি নইমুদ্দিন চৌধুরী প্রমুখ।
