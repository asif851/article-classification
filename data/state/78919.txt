
ময়মনসিংহের ত্রিশালে কাঁঠাল রাজাবাড়ি এলাকায় ডাকাত সন্দেহে গণপিটুনিতে তিন ব্যক্তি নিহত হয়েছেন। আজ শুক্রবার রাত ১০টার দিকে এ ঘটনা ঘটে।
ওই দুই ব্যক্তির নাম ফাইজুল ইসলাম (৩০) ও আবদুল মান্নান (৪০)। তাঁদের বাড়ি গফরগাঁও উপজেলায়। নিহত অন্যজনের পরিচয় জানা যায়নি।ত্রিশাল থানার ভারপ্রাপ্ত কর্মকর্তা ফিরোজ তালুকদার ঘটনার সত্যতা নিশ্চিত করেছেন। তিনি বলেন, ওই তিনজন রাস্তায় ডাকাতি করছিল বলে এলাকার লোকজন খবর পেয়ে তাদের ধরে গণপিটুনি দেয়। ফলে ঘটনাস্থলেই তারা নিহত হয়।
