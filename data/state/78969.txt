
রাজধানীর আশকোনায় হাজি ক্যাম্পের কাছে প্রস্তাবিত র‍্যাব সদর দপ্তরে ‘আত্মঘাতী’ বিস্ফোরণ ইসলামিক স্টেট (আইএস) চালিয়েছে বলে জঙ্গি সংগঠনটি দাবি করেছে।
আজ শুক্রবার বেলা একটার দিকে ওই ‘আত্মঘাতী’ বিস্ফোরণের ঘটনায় এক যুবক নিহত হয়েছেন। আইএসের সংবাদ মাধ্যম আমাক মেসেজিং অ্যাপ টেলিগ্রামে এ হামলার দায় স্বীকার করা হয়েছে বলে বিবিসি বাংলার এক খবরে বলা হয়েছে।
ঘটনার পর র‍্যাবের পরিচালক (গণমাধ্যম) মুফতি মাহমুদ খান বলেন, বেলা একটার দিকে আশকোনায় প্রস্তাবিত র‍্যাব সদর দপ্তরের সীমানাপ্রাচীর টপকে এক যুবক ভেতরে প্রবেশ করেন। অপরিচিত লোক দেখে তাঁকে চ্যালেঞ্জ করে র‍্যাব। একপর্যায়ে যুবক তাঁর শরীরের সঙ্গে থাকা বোমার বিস্ফোরণ ঘটান। বিস্ফোরণে ওই যুবক ঘটনাস্থলেই নিহত হন। তাঁর শরীর ছিন্নভিন্ন হয়ে গেছে। ‘আত্মঘাতী’ বিস্ফোরণের ঘটনায় র‍্যাবের দুই সদস্য আহত হয়েছেন। তাঁদের হাসপাতালে পাঠানো হয়েছে।
বিবিসি বাংলার খবরে বলা হয়েছে, আমাক মেসেজিং অ্যাপ টেলিগ্রামের মাধ্যমে ঢাকার আশকোনায় এই হামলার ঘটনার দায় স্বীকার করা হয়েছে।
আরও পড়ুনআশকোনায় ‘আত্মঘাতী’ বিস্ফোরণে যুবক নিহতসব কারাগারে অধিকতর সতর্কতা, বিমানবন্দরে নিরাপত্তা জোরদার
