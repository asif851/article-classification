
নওগাঁর সাপাহারে প্রশাসনের হস্তক্ষেপে গতকাল সোমবার বন্ধ হলো যমজ দুই বোনের বাল্যবিবাহ। উপজেলার খঞ্জনপুর কাশিতাড়া গ্রামের এক বাবা সপ্তম শ্রেণিতে পড়ুয়া তাঁর দুই যমজ মেয়ের বিয়ে একই দিনে ঠিক করেন। গতকাল দুপুরে দুই মেয়ের বরযাত্রী উপস্থিত হয় বিয়েবাড়িতে।খবর পেয়ে উপজেলা নির্বাহী কর্মকর্তা (ইউএনও) মো. রুহুল আমিন মিঞা বাল্যবিবাহ বন্ধ করতে দুই কর্মকর্তাকে পাঠান। তাঁরা সেখানে গিয়ে বিয়ে বন্ধ করেন এবং ১৮ বছর পূর্ণ হওয়ার আগে বিয়ে না দিতে তাদের বাবাকে অঙ্গীকার করান।
