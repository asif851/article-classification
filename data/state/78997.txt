
চট্টগ্রামের সীতাকুণ্ডের পুণ্যতীর্থ ব্যাসকুণ্ডে স্নান করতে গিয়ে অর্ক দে (১১) নামে এক শিশু মারা গেছে। গতকাল শুক্রবার দুপুরে এ দুর্ঘটনা ঘটে। নিহত অর্ক সীতাকুণ্ড পৌর সদরের প্রেমতলা এলাকার জয় কুমার দের ছেলে। প্রেমতলা ওয়ার্ডের কাউন্সিলর মুরাদ হোসেন বলেন, অর্ক তার নানির সঙ্গে ব্যাসকুণ্ডে স্নান করতে গিয়ে ডুবে যায়। পরে তাকে উদ্ধার করে সীতাকুণ্ড স্বাস্থ্য কমপ্লেক্সে নিয়ে গেলে কর্তব্যরত চিকিৎসক মৃত ঘোষণা করেন। 
