
ঢাকা বিশ্ববিদ্যালয়ের বিজ্ঞান অনুষদভুক্ত ক-ইউনিটের ভর্তি পরীক্ষার ফল প্রকাশ করা হয়েছে। এতে পাস করেছেন ২১ দশমিক ৫০ শতাংশ পরীক্ষার্থী।
আজ শুক্রবার দুপুর ১২টার দিকে ভারপ্রাপ্ত উপাচার্য নাসরিন আহমাদ প্রশাসনিক ভবনের কেন্দ্রীয় ভর্তি কার্যালয়ে এ ফল প্রকাশ করেন।
এর আগে সি-ইউনিটের ভর্তি পরীক্ষাতেও মাত্র ২০ দশমিক ৬১ শতাংশ শিক্ষার্থী পাস করেন। গ-ইউনিটে পাসের হার ২০ শতাংশ।
ক-ইউনিটের পরীক্ষায় ১ হাজার ৬৪০টি আসনের বিপরীতে পাস করেছেন ১৬ হাজার ৮৪০ জন। ভর্তি পরীক্ষায় অংশ নিতে ৮০ হাজার ৪৫২ জন আবেদন করেন। এর মধ্যে গত ১২ সেপ্টেম্বরের পরীক্ষায় ৭৮ হাজার ২৯৩ জন পরীক্ষার্থী অংশ নেন। বিভিন্ন ত্রুটি থাকায় বাতিল হয়েছে ২৯৮ পরীক্ষার্থীর উত্তরপত্র।
বিশ্ববিদ্যালয়ের ওয়েবসাইট ( http://admission.eis.du.ac.bd/) ও মোবাইলের মাধ্যমে ফলাফল জানা যাচ্ছে। মোবাইলে ফল পেতে যেকোনো মোবাইল অপারেটরের ম্যাসেজ অপশনে গিয়ে DU space KA space Roll Number লিখে ১৬৩২১ নম্বরে পাঠালে ফিরতি এসএমএসে ফলাফল পাওয়া যাবে।
আরও পড়ুন:
গ ইউনিটে পাসের হার ২০ শতাংশ
