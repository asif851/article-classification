
সমাজবিজ্ঞানী ড. অনুপম সেন বলেছেন, পশ্চিমবঙ্গের বঙ্গীয় সাহিত্য পরিষদের মতো চট্টগ্রাম একাডেমি লেখক ও সংস্কৃতিসেবীদের জন্য একটি দাঁড়ানোর জায়গা করে দিয়েছে। এখান থেকে একদিন বিশ্বমানের সাহিত্য রচিত হবে। গত ৩১ জানুয়ারি বিকেলে অনুষ্ঠিত চট্টগ্রাম একাডেমির বার্ষিক সাধারণ সভায় সভাপতির বক্তব্যে অনুপম সেন এ কথা বলেন। চট্টগ্রাম প্রেসক্লাবের ইঞ্জিনিয়ার আবদুল খালেক মিলনায়তনে আয়োজিত সভায় মাহমুদুর রহমান ও মো. মনজুরুল করিমকে সম্মাননা প্রদান করা হয়। একাডেমির প্রতিষ্ঠাতা সংগঠক রাশেদ রউফের সঞ্চালনায় বার্ষিক প্রতিবেদন পাঠ করেন একাডেমির মহাপরিচালক নেছার আহমদ। বক্তব্য দেন আনোয়ারা আলম, রীতা দত্ত, তহুরীন সবুর, ফজল হোসেন, তালুকদার হালিম, সত্যব্রত বড়ুয়া প্রমুখ। দ্বিতীয় পর্বে সভাপতিত্ব করেন অধ্যাপক ড. মাহবুবুল হক। বিজ্ঞপ্তি।
