
বাংলাদেশ জাতীয়তাবাদী দলের (বিএনপি) ষষ্ঠ জাতীয় সম্মেলনে বক্তব্য দিচ্ছেন বিএনপির চেয়ারপারসন খালেদা জিয়া। জাতীয় সংগীতের মধ্য দিয়ে জাতীয় পতাকা উত্তোলন করে আজ শনিবার বেলা পৌনে ১১টার দিকে সম্মেলন উদ্বোধন করেন তিনি। ছয় বছর পর এই সম্মেলন হচ্ছে।এ উপলক্ষে রাজধানীর ইঞ্জিনিয়ার্স ইনস্টিটিউশন চত্বরে সকাল থেকে উৎসবমুখর পরিবেশে নেতা-কর্মীরা জড়ো হন। নেতা-কর্মীদের ভিড়ে ওই এলাকার রাস্তায় যান চলাচল প্রায় বন্ধ হয়ে গেছে।নেতৃত্বে নয়, রাজনীতিতে পরিবর্তন আসবে?ইঞ্জিনিয়ার্স ইনস্টিটিউশনে কাউন্সিলররা ও সোহরাওয়ার্দী উদ্যানে ডেলিগেটরা বসেছেন। ইঞ্জিনিয়ার্স ইনস্টিটিউশনে ঢোকার সময় কিছুটা বিশৃঙ্খলা দেখা গেছে। দলের নেতা-কর্মীরা সম্মেলনের সফলতা কামনা করে স্লোগান দিচ্ছেন।
‘দুর্নীতি দুঃশাসন হবেই শেষ, গণতন্ত্রের বাংলাদেশ’—স্লোগান নিয়ে এবারের সম্মেলন হচ্ছে।

