
গাজীপুর সদর উপজেলার কাশিমপুর কেন্দ্রীয় কারাগার পার্ট-১ এ বন্দী দেলাওয়ার হোসাইন সাঈদীর আমৃত্যু কারাদণ্ডাদেশের রায় আজ বুধবার রাত পর্যন্ত কারাগারে পৌঁছায়নি। তবে সাঈদী তাঁর দণ্ডাদেশ কমার সংবাদ পেয়েছেন।কারাগার কর্তৃপক্ষ সূত্রে জানা গেছে, কাশিমপুর কেন্দ্রীয় কারাগারে থাকা দেলাওয়ার হোসাইন সাঈদী মৃত্যুদণ্ড পাওয়া কয়েদিদের সেলে বন্দী রয়েছেন। গত মঙ্গলবার রাতেই তাঁকে জানানো হয়েছে আজ বুধবার তাঁর আপিলের রায় ঘোষণা করা হবে। আজ রায় শোনার পর তাঁকে নামাজ আদায় করতে দেখা গেছে।
সাঈদীর আমৃত্যু কারাদণ্ড
এদিকে সাঈদীর দণ্ড কমিয়ে আমৃত্যু কারাদণ্ডের রায় ঘোষণার পর গাজীপুরে কোথাও কোনো অপ্রীতিকর ঘটনা ঘটেনি। তবে সন্ধ্যার দিকে গাজীপুর-শিমুলতলী সড়কে শিবিরের নেতা-কর্মীরা একটি ঝটিকা মিছিল বের করেন।
কাশিমপুর কেন্দ্রীয় কারাগারের পার্ট-১-এর জেলার আমজাদ হোসেন প্রথম আলোকে বলেন, রায়ের কপি এখনো (বুধবার রাত আটটা) কারাগারে পৌঁছায়নি। যার কারণে সাঈদী এখনো মৃত্যুদণ্ড পাওয়া কয়েদিদের সেলে বন্দী রয়েছেন। রায়ের কপি কারাগারে পৌঁছালে পরবর্তী ব্যবস্থা নেওয়া হবে।
বরাবরের মতো এবারও নিশ্চুপ বিএনপি
সাঈদীর রায় মেনে নিয়েছে ১৪ দল
ব্যক্তিগতভাবে হতাশ আইনমন্ত্রী
রায়ে সন্তুষ্ট নয় সাঈদীর পরিবার
রায়কে ‘আঁতাতের রায়’ বললেন ইমরান
