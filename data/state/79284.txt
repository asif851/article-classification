
চুয়াডাঙ্গায় জেলা সাহিত্য সম্মেলন অনুষ্ঠিত হয়েছে। জেলা লেখক সংঘের তৃতীয় প্রতিষ্ঠাবার্ষিকী উপলক্ষে গতকাল শুক্রবার চুয়াডাঙ্গা প্রেসক্লাব মিলনায়তনে দিনব্যাপী এই সম্মেলনে দুই গুণীজনকে সম্মাননা দেওয়া হয়। লেখক সংঘের সভাপতি শাহীনুর হায়দারের সভাপতিত্বে প্রতিষ্ঠাবার্ষিকীর আলোচনা সভায় প্রধান অতিথি ছিলেন জেলা পরিষদের প্রশাসক মাহফুজুর রহমান। আলোচনা শেষে জীবননগর উপজেলা পরিষদের সাবেক চেয়ারম্যান গোলাম মোর্তুজা ও দৈনিক মাথাভাঙ্গা পত্রিকার সম্পাদক ও প্রকাশক সরদার আল আমিনকে সম্মাননা জানানো হয়। এ সময় তাঁদের একটি ক্রেস্ট ও উত্তরীয় পরিয়ে দেওয়া হয়। 
