
অমর একুশে ফেব্রুয়ারি ও আন্তর্জাতিক মাতৃভাষা দিবস নানা কর্মসূচির মধ্য দিয়ে পালিত হয়েছে চট্টগ্রামের বিভিন্ন স্থানে। কর্মসূচির মধ্যে ছিল প্রভাতফেরি, শহীদ মিনারে পুষ্পস্তবক অর্পণ, কবিতা পাঠের আসর, বিনা মূল্যের চিকিৎসাশিবির ও আলোচনা সভা। সভায় বক্তারা বলেন, ভাষা আন্দোলনের দীর্ঘ সময় পরেও দেশের সর্বস্তরে বাংলা ভাষা চালু হয়নি। সর্বস্তরে বাংলা ভাষা চালুর উদ্যোগ নিতে তাঁরা সরকারের প্রতি আহ্বান জানান।মা ও শিশু হাসপাতাল: মা ও শিশু হাসপাতাল কলেজের লেকচার গ্যালারিতে কার্যনির্বাহী কমিটির সভাপতি এএসএম ফজলুল করিমের সভাপতিত্বে নানা কর্মসূচি পালিত হয়। কর্মসূচির মধ্যে ছিল পুষ্পস্তবক অর্পণ, দোয়া মাহফিল ও সাংস্কৃতিক অনুষ্ঠান। এতে প্রধান অতিথি ছিলেন দৈনিক আজাদীর সম্পাদক এমএ মালেক। বিশেষ অতিথি ছিলেন কার্যনির্বাহী কমিটির ভারপ্রাপ্ত সাধারণ সম্পাদক মো. রেজাউল করিম ও সহসভাপতি এসএম মোর্শেদ হোসাইন। মিডপয়েন্ট হাসপাতাল: আন্তর্জাতিক মাতৃভাষা দিবস উপলক্ষে মিডপয়েন্ট হাসপাতালে বিনা মূল্যে চিকিৎসাশিবির অনুষ্ঠিত হয়। চিকিৎসাশিবির উদ্বোধন করেন প্রতিষ্ঠানের চেয়ারম্যান জি কে লালা। বিশেষজ্ঞ চিকিৎসকদের মধ্যে উপস্থিত ছিলেন মো. নাসির, ঋষিন দস্তিদার, এস আলী, মোসলেহ উদ্দিন চৌধুরী, সাহেদ আহমেদ, ইসরাত জাহান, ফাহমিদা জেসমিন, আদিবা মালিক, আকি-উন-নাহার, মোজাম্মেল হক, মোরশেদুল আলম, ফাতেমা সুইটি প্রমুখ। এতে ৪৩৫ জন রোগীকে চিকিৎসাসেবা দেওয়া হয়। সার্বিক তত্ত্বাবধানে ছিলেন পরিচালক মঞ্জুরুল হক ও প্রধান সমন্বয়কারী সোয়াইবুল করিম। ছাফা মোতালেব কলেজ: ছাফা মোতালেব কলেজের আলোচনা সভায় সভাপতিত্ব করেন কলেজের ভারপ্রাপ্ত অধ্যক্ষ মো. শফিউল করিম আলমদার। প্রধান অতিথি ছিলেন কলেজ পরিচালনা পর্ষদের ভারপ্রাপ্ত সভাপতি মো. আবু তাহের। বিশেষ অতিথি ছিলেন কলেজ পরিচালনা পরিষদের সদস্য সাইদুল হক ও মতিলাল দেওয়ানজী। বক্তব্য দেন আঁখি দত্ত, জিয়াউল হক, সালাউদ্দিন প্রমুখ।জেলা আইনজীবী সমিতি: চট্টগ্রাম জেলা আইনজীবী সমিতির কার্যনির্বাহী পরিষদের উদ্যোগে আলোচনা সভা সমিতির মিলনায়তনে সভাপতি আনোয়ারুল ইসলাম চৌধুরীর সভাপতিত্বে অনুষ্ঠিত হয়। সভায় বক্তব্য দেন সমিতির সাধারণ সম্পাদক মো. আবদুর রশীদ, সাবেক সভাপতি আ ক ম সিরাজুল ইসলাম চৌধুরী, সদস্য আবু সুফিয়ান, আনোয়ারুল কবির চৌধুরী, দিদারুল আলম চৌধুরী, আয়ুব খান, মেজবাহ উদ্দিন চৌধুরী, মোহাম্মদ ফারুক, আখতারুন নেসা বেগম, কাজী মোহাম্মদ হাসান প্রমুখ।ডেলিবারেট বাংলাদেশ: ডেলিবারেট বাংলাদেশের উদ্যোগে নগরের কুসুম কুমারী বালিকা উচ্চবিদ্যালয়ে চিত্রাঙ্কন, আবৃত্তি ও রচনা প্রতিযোগিতার আয়োজন করা হয়। এর আগে সংগঠনের সদস্যরা বেলুন উড়িয়ে অনুষ্ঠান উদ্বোধন করেন। প্রতিযোগিতার পুরস্কার বিতরণী অনুষ্ঠানে প্রধান অতিথি ছিলেন প্রথম আলোর সহকারী বার্তা সম্পাদক ওমর কায়সার। বিশেষ অতিথি ছিলেন চট্টগ্রাম সিটি করপোরেশনের প্যানেল মেয়র চৌধুরী হাসান মাহমুদ হাসনী, মুক্তিযোদ্ধা জাহেদ আহম্মদ, ফাহিম উদ্দীন, ব্যবসায়ী প্রদীপ বড়ুয়া, প্রথম আলোর সহসম্পাদক আহমেদ মুনির, প্রমার আবৃত্তি সংগঠনের সভাপতি রাশেদ হাসান ও চট্টগ্রাম বিশ্ববিদ্যালয়ের শিক্ষক আতিকুর রহমান। ডেলিবারেট বাংলাদেশের পক্ষ থেকে ছিলেন সভাপতি আরমান হোসেন, সহসভাপতি তাইফ আরফিন, সাংগঠনিক সম্পাদক অঞ্জন বড়ুয়া, সাধারণ সম্পাদক রাকিবুল ইসলাম, উপদেষ্টা মো. ওসমান গনি, মো. ইফতেখার সালে ও মো. আরিফ পাশা।কাপ্তাই: কাপ্তাই উপজেলায় অমর একুশে ফেব্রুয়ারি ও আন্তর্জাতিক মাতৃভাষা দিবস পালিত হয়। এ উপলক্ষে কাপ্তাই উপজেলা প্রশাসন, কর্ণফুলী পানি বিদ্যুৎকেন্দ্র, কর্ণফুলী কাগজ কলসহ বিভিন্ন সংস্থা ও সংগঠনের উদ্যোগে আলোচনা সভা, সাংস্কৃতিক অনুষ্ঠান, চিত্রাঙ্কন প্রতিযোগিতা ও বিভিন্ন খেলাধুলা অনুষ্ঠিত হয়।উপজেলা প্রশাসনের উদ্যোগে রাত ১২টা ১ মিনিটে উপজেলার কেন্দ্রীয় শহীদ মিনারে পুষ্পমাল্য অর্পণের মধ্য দিয়ে কর্মসূচি উদ্বোধন করেন উপজেলা চেয়ারম্যান অংসুইছাইন চৌধুরী ও উপজেলা নির্বাহী কর্মকর্তা এস এম নজরুল ইসলাম। এ ছাড়া কর্ণফুলী কাগজকল (কেপিএম) উচ্চবিদ্যালয়ে আলোচনা সভা ও বিভিন্ন খেলাধুলার আয়োজন করা হয়। এতে অতিথি ছিলেন কেপিএমের ব্যবস্থাপনা পরিচালক আনোয়ারুল ইসলাম তালুকদার ও মহাব্যবস্থাপক (প্রশাসন) জাহাঙ্গীর হোসেন খান। সাদার্ন বিশ্ববিদ্যালয়: আন্তর্জাতিক মাতৃভাষা দিবস উপলক্ষে নেওয়া কর্মসূচির মধ্যে ছিল প্রভাতফেরি, শহীদ মিনারে পুষ্পস্তবক অর্পণ, আলোচনা সভা ও দোয়া মাহফিল। কেন্দ্রীয় শহীদ মিনারে ভাষা শহীদদের স্মৃতির প্রতি শ্রদ্ধা জানিয়ে কর্মসূচি শুরু হয়। এরপর বিশ্ববিদ্যালয় সম্মেলনকক্ষে মাতৃভাষার গুরুত্ব ও তাৎপর্য শীর্ষক আলোচনা সভা অনুষ্ঠিত হয়। এতে বক্তব্য দেন ট্রেজারার সরওয়ার জাহান, সহউপাচার্য শরীফুজ্জামান, রেজিস্ট্রার মন্তাজুল ইসলাম চৌধুরী, ব্যবসা প্রশাসন বিভাগের প্রধান ইসরাত জাহান, অধ্যাপক মহিউদ্দিন খালেদ, সামসুজ্জামান খান প্রমুখ। সভা শেষে ছাত্র-ছাত্রীদের পরিবেশনায় সাংস্কৃতিক অনুষ্ঠান অনুষ্ঠিত হয়।প্রশিকা: ২১ ফেব্রুয়ারি আন্তর্জাতিক মাতৃভাষা ও ভাষা শহীদ দিবস উপলক্ষে প্রশিকা মানবিক উন্নয়ন কেন্দ্র চট্টগ্রাম অঞ্চল তৃণমূলের নেতাকর্মী, মুক্তিযোদ্ধা ও নাগরিকদের নিয়ে শোভাযাত্রার আয়োজন করে। দৈনিক সুপ্রভাত বাংলাদেশের নগর সম্পাদক এম নাসিরুল হক শোভাযাত্রা উদ্বোধন করেন। নগরের বিভিন্ন সড়ক প্রদক্ষিণ করে কেন্দ্রীয় শহীদ মিনারে শেষ হয় শোভাযাত্রাটি। এরপর ফুল দিয়ে শহীদদের প্রতি শ্রদ্ধা জানান তাঁরা। শোভাযাত্রায় অংশ নেন প্রশিকার পরিচালক শহীদ খান ও আনোয়ারুল ফারুক। আরও উপস্থিত ছিলেন চট্টগ্রাম জেলার সাবেক মুক্তিযোদ্ধা ইদ্রিস আলী, জাতীয় সঞ্চালন পরিষদের ইকবাল বাহার সাবেরী ও প্রশিকা তৃণমূল মহানগর ফেডারেশনের নেতৃবৃন্দ। বিজ্ঞপ্তি।হোসেন আহম্মদ চৌধুরী উচ্চবিদ্যালয়: নগরের ষোলশহরে অবস্থিত হোসেন আহম্মদ চৌধুরী সিটি করপোরেশন উচ্চবিদ্যালয়ের উদ্যোগে ২১ ফেব্রুয়ারি সকাল সাড়ে সাতটায় প্রভাত ফেরি অনুষ্ঠিত হয়। এরপর আন্তর্জাতিক মাতৃভাষা দিবস উপলক্ষে আলোচনা সভা অনুষ্ঠিত হয়। বিদ্যালয়ের প্রধান শিক্ষক এসএম এহছান উদ্দীন ও বিদ্যালয় কমিটির সদস্য খয়রাতি মিয়া চৌধুরী শোভাযাত্রায় উপস্থিত ছিলেন। বিদ্যালয়ের শহীদ মিনারে ফুল দিয়ে শ্রদ্ধা জানান শিক্ষার্থী ও শিক্ষক-শিক্ষিকারা। এ সময় বিদ্যালয়ের শিক্ষক হোসনে আরা বেগম, এএসএম আবদুল করিম, সুরভী বড়ুয়া, উজ্জ্বল পান্থ, ফখরুদ্দীন কাজেমী, মনজুর আলম, সুমন দত্ত, পূর্ণেন্দু বড়ুয়া, শাকিল, ঝলক কুমার শীল ও নুর মোহাম্মদ উপস্থিত ছিলেন। বিজ্ঞপ্তি।শব্দনোঙর: শব্দনোঙর আবৃত্তি সংগঠনের উদ্যোগে ২৩ ফেব্রুয়ারি বিকেলে ডিসি হিলের নজরুল চত্বরে একুশ উপলক্ষে আলোচনা, আবৃত্তি ও সংগীতানুষ্ঠানের আয়োজন করা হয়। অনুষ্ঠানে উপস্থিত ছিলেন কবি খুরশীদ আনোয়ার, কামরুল হাসান বাদল ও আবৃত্তিশিল্পী অঞ্চল চৌধুরী। সভাপতিত্ব করেন কবি ইউসুফ মোহাম্মদ। স্বাগত বক্তব্য দেন শব্দনোঙরের সাধারণ সম্পাদক আবৃত্তিশিল্পী দিলরুবা খানম। এরপর শব্দনোঙরের শিল্পীরা আবৃত্তি ও গান পরিবেশন করেন।
 
