
চট্টগ্রামে লাইসেন্স না নিয়ে অবৈধভাবে মাদকাসক্তি পুনর্বাসন কেন্দ্র পরিচালনার অভিযোগে মো. শহীদুজ্জামান (৩৬) নামের এক ব্যক্তিকে এক বছরের কারাদণ্ড দিয়েছেন ভ্রাম্যমাণ আদালত। একই সঙ্গে ‘রে’ নামের মাদকাসক্তি পুনর্বাসন কেন্দ্রটি সিলগালা করে দেওয়া হয়েছে। গতকাল মঙ্গলবার নগরের ডবলমুরিং থানাধীন সিডিএ আবাসিক এলাকায় জেলা প্রশাসনের নির্বাহী ম্যাজিস্ট্রেট আসিফ ইমতিয়াজের নেতৃত্বে এ অভিযান চালানো হয়।
