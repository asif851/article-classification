
ফেনীর ছাগলনাইয়া উপজেলার শুভপুর ইউনিয়ন পরিষদের (ইউপি) বাজেট ঘোষণা করা হয়েছে। ১৮ মে ইউপি ভবনে আয়োজিত অনুষ্ঠানে সচিব মো. জাহাঙ্গীর আলম ৯৫ লাখ ৭২ হাজার টাকার বাজেট পাঠ করে শোনান।ইউপি চেয়ারম্যান মো. রেজাউল করিমের সভাপতিত্বে অনুষ্ঠানে প্রধান অতিথি ছিলেন ফেনী জেলা পরিষদের প্রশাসক আজিজ আহম্মদ চৌধুরী। বিশেষ অতিথি ছিলেন ছাগলনাইয়া উপজেলা পরিষদের ভাইস চেয়ারম্যান এয়ার আহম্মদ ভূঁঞা, এলজিএসপির জেলা ফ্যাসিলিটেটর পিন্টু চন্দ্র দাস, ব্র্যাক সামাজিক কর্মসূচি কুমিল্লার আঞ্চলিক ব্যবস্থাপক ভবরঞ্জন দাস এবং উপজেলা মহিলা ও শিশুবিষয়ক কর্মকর্তা ফেরদৌস আরা বেগম।
