
কক্সবাজারের পেকুয়া সদর ইউনিয়নের সৈকতপাড়া এলাকায় খাস জমি ভূমিহীন কৃষকদের বরাদ্দ দেওয়ার দাবিতে গতকাল মঙ্গলবার কৃষক সমাবেশ হয়েছে। ইউনিয়ন পরিষদের (ইউপি) সাবেক সদস্য আবু তাহেরের সভাপতিত্বে ও কৃষক কফিল উদ্দিনের পরিচালনায় সমাবেশে প্রধান অতিথির বক্তব্য দেন চকরিয়া উপজেলা মুক্তিযোদ্ধা কমান্ডার আবু মো. বশিরুল আলম। বিশেষ অতিথির বক্তব্য দেন চকরিয়া প্রেসক্লাবের সাধারণ সম্পাদক জহিরুল ইসলাম, পেকুয়া সদর ইউপি সদস্য মো. জকরিয়া, কৃষক নেতা শাহ আলম প্রমুখ। 
