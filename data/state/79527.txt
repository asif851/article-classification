
রাজধানীর মেরুল বাড্ডার একটি স্কুল থেকে সন্দেহভাজন ১৮ ব্যক্তিকে আটক করেছে পুলিশ। আটক করা ব্যক্তিরা জামায়াত-শিবিরের নেতা-কর্মী বলে পুলিশের ভাষ্য।
আজ শুক্রবার সকালে ডিআইটি প্রজেক্টের ইসলামিক ইন্টারন্যাশনাল স্কুল থেকে ওই ১৮ জনকে আটক করে বাড্ডা থানার পুলিশ।  বাড্ডা থানার ভারপ্রাপ্ত কর্মকর্তা (ওসি) এম এ জলিল বলেন, স্কুলটিতে জামায়াত-শিবিরের নেতা-কর্মীরা গোপন বৈঠক করছিলেন। খবর পেয়ে সেখানে অভিযান চালিয়ে ১৮ জনকে আটক করা হয়। থানায় এনে তাঁদের জিজ্ঞাসাবাদ করা হচ্ছে।
