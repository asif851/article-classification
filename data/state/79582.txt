
সিরাজগঞ্জের রায়গঞ্জ উপজেলা পরিষদ নির্বাচনে চেয়ারম্যান পদে নয়, ভাইস চেয়ারম্যানের দুটি পদে বিএনপির একক প্রার্থী বাছাই করা হয়েছে৷ গত শনিবার উপজেলা পরিষদ মিলনায়তনে ভোটের মাধ্যমে এ প্রার্থী বাছাই করা হয়৷ এতে উপজেলা বিএনপি ও বিভিন্ন অঙ্গসংগঠনের ৫৪ জন ভোটারের মধ্যে ৫২ জন ভোট দেন৷উপজেলা যুবদলের সাধারণ সম্পাদক জাহিদুল ইসলাম সর্বোচ্চ ২৭ ভোট পেয়ে বিএনপি-সমির্থত একক প্রার্থী হিসেবে স্বীকৃতি পেয়েছেন৷ এ ছাড়া উপজেলা যুবদলের সাংগঠনিক সম্পাদক আবদুর রাজ্জাক ছয় ভোট, সলঙ্গা থানা বিএনপির যুগ্ম সম্পাদক হেদায়তুল ইসলাম সাত ভোট পান৷ তবে উপজেলা ছাত্রদলের সাংগঠনিক সম্পাদক কাবিল হোসেন আকন্দ কোনো ভোট পাননি৷মহিলা ভাইস চেয়ারম্যান পদে উপজেলা মহিলা দলের নেত্রী ধানগড়া ইউপির সাবেক সদস্য শিউলি ইয়াসমিন ৩২ ভোট পেয়ে একক প্রাির্থতা নিশ্চিত করেছেন৷ তাঁর একমাত্র প্রতিদ্বন্দ্বী উপজেলা বিএনপির নেত্রী শাপলা খাতুন পেয়েছেন ২০ ভোট৷
 
