
হাইকোর্টে অতিরিক্ত বিচারক হিসেবে নিয়োগ পেয়েছেন ১০ জন। শপথ গ্রহণের দিন থেকে তাঁদের এ নিয়োগ কার্যকর হবে। আগামী দুই বছরের জন্য তাঁদের এ নিয়োগ দিয়ে আজ সোমবার প্রজ্ঞাপন জারি করে আইন মন্ত্রণালয়।
নিয়োগ পাওয়া বিচারকদের মধ্যে রয়েছেন তিন জেলা জজ এস এম মুজিবুর রহমান, আমীর হোসেন ও ফরিদ আহমেদ শিবলী।
চার ডেপুটি অ্যাটর্নি জেনারেল রাজিক আল জলিল, ভীষ্মদেব চক্রবর্তী, মো. সেলিম ও মো. সোহরাওয়ার্দী। এবং সুপ্রিম কোর্টের তিন আইনজীবী খিজির আহমেদ, জ্যোতির্ময় নারায়ণ দেব চৌধুরী ও মো. ইকবাল কবির।
