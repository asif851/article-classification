
প্রথম আলোর ১৯ তম প্রতিষ্ঠাবার্ষিকী উপলক্ষে আজ শনিবার সকালে একটি ভালো কাজের অংশ হিসেবে রাজবাড়ী সদর হাসপাতালে অসহায় ও দুস্থ মানুষদের মাঝে ওষুধ বিতরণ করেছে রাজবাড়ী বন্ধুসভার সদস্যরা।
এর আগে বিকেলে শহরের রেলগেট শহীদ মুক্তিযোদ্ধা স্মৃতিফলক চত্বরের পাশে মুক্তমঞ্চে জাতীয় সংগীতের মধ্যে দিয়ে পাঠক মেলার সূচনা করা হয়।
পাঠক মেলায় বক্তারা বলেন, প্রথম আলো নানা ঘাত-প্রতিঘাতের মধ্য দিয়ে সামনে এগিয়ে যাচ্ছে। নৈতিকভাবে দৃঢ়তা দেখিয়েছে। এ সময় পাঠক মেলায় আসা আগতরা প্রথম আলোর সব ভালো কাজের সঙ্গে থাকার অঙ্গীকার করেন।
রাজবাড়ী বন্ধুসভার সহসভাপতি সহকারী অধ্যাপক শামীমা আক্তারের সঞ্চালনায় পাঠক মেলায় স্বাগত বক্তব্য দেন প্রথম আলোর রাজবাড়ী প্রতিনিধি এজাজ আহম্মেদ। আরও বক্তব্য দেন জেলা পরিষদের চেয়ারম্যান মুক্তিযোদ্ধা ফকীর আবদুল জব্বার, একুশে পদক প্রাপ্ত চিত্রশিল্পী অধ্যাপক মনসুর উল করিম, মাধ্যমিক শিক্ষা কর্মকর্তা পারমিস সুলতানা, রাজবাড়ী সরকারি কলেজের সহযোগী অধ্যাপক বদর উদ্দিন আহমদ, রাজবাড়ী প্রেসক্লাবের সভাপতি খান মো. জহুরুল হক, সাংস্কৃতিক ব্যক্তিত্ব প্রভাত কুমার দাস।
বক্তারা বলেন, প্রথম আলো নানা ঘাত প্রতিঘাতের মধ্যে দিয়ে সামনে এগিয়ে যাচ্ছে। নৈতিক ভাবে সব দৃঢ়তা দেখিয়েছে। নানা প্রতিকূলতার মধ্যে সামনে এগিয়ে যাচ্ছে। বক্তারা, প্রথম আলোর ভালো কাজের সঙ্গে থাকার অঙ্গীকার করেন।
পরে বন্ধুসভার সদস্যরা পাঠক মেলায় নাচ, গান, কবিতা আবৃত্তি পরিবেশন করেন।
