
 ব্রাহ্মণবাড়িয়ার সরাইল উপজেলা সদরের ঢাকা-সিলেট মহাসড়কের কুট্টাপাড়া মোড় থেকে র‌্যাপিড অ্যাকশন ব্যাটালিয়ন (র‌্যাব)-১৪-এর ভৈরব ক্যাম্পের সদস্যরা গত রোববার সন্ধ্যায় ৫৬০টি ইয়াবা বড়িসহ কীর্তন সরকার (৩০) নামের এক তরুণকে গ্রেপ্তার করেছে। সরাইল থানার ওসি রুপক কুমার সাহা বলেন, এ ঘটনায় র‌্যাব ১৪-এর ভৈরব ক্যাম্পের সদস্য উপপরিদর্শক (এসআই) কমল সরকার বাদী হয়ে গতকাল কীর্তনের বিরুদ্ধে মামলা করেছেন। 
