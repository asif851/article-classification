
বরিশালের মুলাদী উপজেলায় পুলিশের সঙ্গে ‘বন্দুকযুদ্ধে’ এক ব্যক্তি নিহত হয়েছেন। পুলিশ বলছে নিহত ব্যক্তি ‘ডাকাত’ ছিলেন।
পুলিশের ভাষ্যমতে, গতকাল মঙ্গলবার রাতে উপজেলার ছবিপুর ইউনিয়নের বালিয়াতলী গ্রামে বন্দুকযুদ্ধের এ ঘটনা ঘটে।
পুলিশের দাবি, নিহত ব্যক্তির নাম সলিম (৪০)। তিনি ডাকাত দল সলিম বাহিনীর প্রধান ছিলেন। ঘটনাস্থল থেকে অস্ত্র ও গুলি উদ্ধার করা হয়েছে।
মুলাদী থানার ভারপ্রাপ্ত কর্মকর্তা (ওসি) মো. মতিউর রহমান বলেন, সলিমের বিরুদ্ধে হত্যা, ডাকাতিসহ অন্তত ১১টি মামলা রয়েছে।
