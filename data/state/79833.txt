
মুন্সিগঞ্জ বালিকা উচ্চবিদ্যালয়ে গতকাল সোমবার ২০১৬ সালের এসএসসি পরীক্ষার্থীদের বিদায় সংবর্ধনা ও আটজন অবসরপ্রাপ্ত শিক্ষক ও কর্মচারীর বিদায় অনুষ্ঠান হয়েছে। এতে প্রধান অতিথি ছিলেন জেলা মুক্তিযোদ্ধা কমান্ডার ও সদর উপজেলা পরিষদের চেয়ারম্যান মো. আনিছউজ্জামান। বিদ্যালয়ের প্রধান শিক্ষক আক্তার হোসেনের সভাপতিত্বে আলোচনায় অংশ নেন জেলা আওয়ামী লীগের সাংগঠনিক সম্পাদক জামাল হোসেন, বিদ্যালয়ের সাবেক ভারপ্রাপ্ত প্রধান শিক্ষক আলী নাসিম প্রমুখ।
