
মন্ত্রিসভার বৈঠকে আজ সোমবার যোগ দিয়েছেন সাজাপ্রাপ্ত দুই মন্ত্রী কামরুল ইসলাম এবং আ ক ম মোজাম্মেল হক।
গুরুতর আদালত অবমাননার দায়ে গতকাল রোববার খাদ্যমন্ত্রী কামরুল ইসলাম এবং মুক্তিযুদ্ধবিষয়ক মন্ত্রী মোজাম্মেল হক দোষী সাব্যস্ত হন। দেশের সর্বোচ্চ আদালত তাঁদের ৫০ হাজার টাকা করে অর্থদণ্ড দিয়েছেন। দুই মন্ত্রী সাত দিনের মধ্যে দণ্ডের অর্থ পরিশোধ না করলে এক সপ্তাহ করে কারাভোগ করতে হবে।
প্রধান বিচারপতি সুরেন্দ্র কুমার সিনহার নেতৃত্বাধীন আপিল বিভাগের আট সদস্যের বেঞ্চ গতকাল সকালে এই আদেশ দেন। সাজা হওয়ার পর মন্ত্রীরা মন্ত্রিসভায় থাকতে পারেন কি না, তা নিয়ে বিতর্ক দেখা দিয়েছে। আইনজীবীদের একটি বড় অংশই মনে করে, সুনির্দিষ্ট বিধান না থাকলেও নৈতিকতার প্রশ্নে দুই মন্ত্রীর পদত্যাগ করা উচিত।
আরও  পড়ুন...দোষী দুই মন্ত্রীর অর্থদণ্ড
