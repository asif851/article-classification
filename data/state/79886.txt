

২০১৭ সালের মাধ্যমিক স্কুল সার্টিফিকেট (এসএসসি) ও সমমানের পরীক্ষার ফলাফলের অনুলিপি প্রধানমন্ত্রী শেখ হাসিনার হাতে তুলে দিয়েছেন শিক্ষামন্ত্রী নুরুল ইসলাম নাহিদ।
আজ বৃহস্পতিবার সকাল ১০টার দিকে প্রধানমন্ত্রীর হাতে ফলাফলের অনুলিপি তুলে দেওয়া হয়। এ সময় বিভিন্ন বোর্ডের চেয়ারম্যানরা উপস্থিত ছিলেন।
এসএসসি ও সমমানের পরীক্ষার ফল আজ প্রকাশ করা হচ্ছে। 

ঢাকা মাধ্যমিক ও উচ্চমাধ্যমিক শিক্ষা বোর্ডের চেয়ারম্যান অধ্যাপক মো. মাহাবুবুর রহমান গতকাল বুধবার প্রথম আলোকে জানান, প্রধানমন্ত্রী শেখ হাসিনার হাতে ফলাফলের অনুলিপি তুলে দেওয়ার পর দুপুর সাড়ে ১২টায় শিক্ষা মন্ত্রণালয়ে সংবাদ সম্মেলনে ফলাফলের বিস্তারিত জানানো হবে।
বেলা দুইটায় শিক্ষাপ্রতিষ্ঠান, ওয়েবসাইট ও মুঠোফোনে নির্ধারিত পদ্ধতিতে ফল প্রকাশ করা হবে।
গত ২ ফেব্রুয়ারি এসএসসি ও সমমানের পরীক্ষা শুরু হয়ে লিখিত পরীক্ষা শেষ হয় ২ মার্চ।

আরও পড়ুন:
কোন বোর্ডে পাসের হার কত?জিপিএ-৫ পেল লক্ষাধিক শিক্ষার্থীপাসের হার ও জিপিএ-৫ উভয়ই কমেছেপাসের হার কমায় বিস্মিত নন শিক্ষামন্ত্রীএসএসসি-সমমানে পাসের হার ৮০.৩৫ শতাংশএসএসসির ফলের অনুলিপি প্রধানমন্ত্রীর হাতে



 
 


