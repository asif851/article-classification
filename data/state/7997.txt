
ব্যবসায়ী গ্রুপ আরএমএমের প্রতিষ্ঠাতা ব্যবস্থাপনা পরিচালক অনিরুদ্ধ রায়কে বেলারুশ সরকার বাংলাদেশে তাদের অনারারি কনসাল নিয়োগ করেছে। দেশের শিল্পায়ন ও রপ্তানি বাণিজ্যে বিশেষ অবদান রাখার জন্য বাংলাদেশ সরকার তাঁকে একাধিকবার বাণিজ্যিক গুরুত্বপূর্ণ ব্যক্তি (সিআইপি) হিসেবে স্বীকৃতি দিয়েছে।বাংলাদেশে বেলারুশের প্রথম অনারারি কনসাল নিযুক্ত হওয়ার পর অনিরুদ্ধ রায় বলেন, বেলারুশ ও বাংলাদেশের মধ্যে বাণিজ্যিক ও সাংস্কৃতিক সম্পর্ক উন্নয়নে তিনি কাজ করে যাবেন।বেলারুশ বাংলাদেশ থেকে তৈরি পোশাক, চামড়াজাত দ্রব্য ও হস্তশিল্প পণ্য আমদানি করে। বাংলাদেশ বেলারুশ থেকে আমদানি করে গম, সার ইত্যাদি। চলতি বছর বেলারুশ এলজিআরডি মন্ত্রণালয়কে পাঁচ কোটি মার্কিন ডলার মূল্যের যন্ত্রপাতি সরবরাহ করছে, যা নগরায়ণ ও নগর উন্নয়নের কাজে ব্যবহৃত হবে। এ ছাড়া বেলারুশ বাংলাদেশে আধুনিক কৃষি যন্ত্রপাতি তৈরির একটি কারখানা স্থাপনের জন্য সরকারের কাছে প্রস্তাব দিয়েছে। ওই কারখানা তৈরি হলে সেখানে উৎপাদিত যন্ত্রপাতি বিদেশেও রপ্তানি করা হবে। বিজ্ঞপ্তি।
