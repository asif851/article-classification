
ভোলার কবি মোজাম্মেল হক টাউন হলে ইসলামী ঐক্য আন্দোলনের বরিশাল বিভাগীয় সম্মেলন অনুষ্ঠিত হয়েছে। গতকাল বৃহস্পতিবার বেলা ১০টায় ইসলামী ঐক্য আন্দোলনের ভোলা জেলা আমির কেন্দ্রীয় তালিম ও তারবিয়াত সম্পাদক রফিকুল ইসলাম খানের সভাপতিত্বে সভায় বক্তব্য দেন আন্দোলনের আমির মাওলানা মুহাম্মদ ঈসা শাহেদী, ভোলা দারুল হাদিস কামিল মাদ্রাসার সাবেক অধ্যক্ষ রুহুল আমিন, নায়েবে আমির মুহাম্মদ শওকাত হোসেন, মুহাম্মদ রুহুল আমিন, যুগ্ম সম্পাদক মোস্তফা তারেকুল হাসান প্রমুখ। মাওলানা মুহাম্মদ ঈসা শাহেদী বলেন, দলের কেন্দ্রীয় নেতৃবৃন্দ বলেছেন, প্রচলিত আইন দিয়ে সন্ত্রাস প্রতিরোধ করা সম্ভব নয়, রাসুল (সা.)-এর আদর্শ প্রতিষ্ঠা করেই সন্ত্রাসমুক্ত পৃথিবী গড়া সম্ভব। 
