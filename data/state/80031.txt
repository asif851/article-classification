
নোবেল পুরস্কার বিজয়ী বিশ্ববরেণ্য ভাবুক অমর্ত্য সেন বাংলাদেশে আসছেন। তিনি আসছেন তাঁর ও জঁ দ্রেজের যৌথভাবে রচিত ভারত: উন্নয়ন ও বঞ্চনা বইয়ের ২৩ ফেব্রুয়ারি অনুষ্ঠেয় প্রকাশনা উৎসবে যোগ দিতে। ‘অর্থনৈতিক উন্নয়ন ও মানবিক প্রগতি’ শিরোনামে ঢাকার খামারবাড়ির কৃষিবিদ ইনস্টিটিউশনে এ উৎসব উপলক্ষে তিনি একটি একক বক্তৃতা দেবেন।অমর্ত্য সেনের একক বক্তৃতা ও প্রকাশনা উৎসবের যৌথ আয়োজক প্রথম আলো ও সেন্টার ফর পলিসি ডায়ালগ (সিপিডি)।বাংলাদেশে ভারত: উন্নয়ন ও বঞ্চনা বইটির একক পরিবেশনার দায়িত্ব পেয়েছে ‘প্রথমা: বইয়ের দুনিয়া’। অ্যান আনসার্টেন গ্লোরি: ইন্ডিয়া অ্যান্ড ইটস কন্ট্রাডিকশন বইয়ের এ বাংলা অনুবাদ প্রকাশ করেছে ভারতের আনন্দ পাবলিশার্স।
