
দরিদ্র বাবা-মায়ের স্বপ্ন ছিল একমাত্র ছেলে মো. আবদুল্লাহ আল-ইকরা (২৪) পড়াশোনা শেষে অভাবের সংসারে হাল ধরবেন। কিন্তু স্নাতক পরীক্ষার আগেই তিনি গুরুতর অসুস্থ হয়ে পড়েছেন। হাসপাতালে নেওয়ার পর পরীক্ষা-নিরীক্ষায় জানা গেছে, দুটি কিডনি নষ্ট হয়ে গেছে তাঁর। জীবন বাঁচাতে তাই সপ্তাহে তিন দিন ডায়ালাইসিস করতে হচ্ছে।চিকিৎসকেরা জানিয়েছেন, আল-ইকরার কিডনি প্রতিস্থাপন করা প্রয়োজন। এতে খরচ হবে প্রায় ১৫ লাখ টাকা। আল-ইকরার বাবা মো. বেলাল উদ্দিন বলেন, তাঁদের বাড়ি নোয়াখালীর বেগমগঞ্জ উপজেলার ১৫ নম্বর শরিফপুর ইউনিয়নের উত্তর শরিফপুর গ্রামে। ছেলের ডায়ালাইসিসসহ আনুষঙ্গিক চিকিৎসা ব্যয় মেটাতে গিয়ে তিনি নিঃস্ব হয়ে পড়েছেন। তাই ছেলের কিডনি প্রতিস্থাপনের জন্য প্রয়োজনীয় খরচ জোগাতে পারছেন না। সমাজের দাতা ব্যক্তি ও প্রতিষ্ঠানগুলো তাঁর চিকিৎসায় এগিয়ে আসবে—এখন সে আশায় চেয়ে আছেন তিনি।আল-ইকরাকে সহায়তা পাঠানোর ঠিকানা: মো. আবদুল্লাহ আল-ইকরা, সঞ্চয়ী হিসাব নম্বর-৪৯৬২০, ইসলামী ব্যাংক, মাইজদী কোর্ট শাখা, নোয়াখালী। বিজ্ঞপ্তি
 
