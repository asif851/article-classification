
বগুড়ার গাবতলী উপজেলায় গত শুক্রবার রাতে দুর্গাহাটা ইউনিয়ন জাতীয় পার্টির যুগ্ম সাধারণ সম্পাদক মোহাম্মদ আলীকে (৬৫) শ্বাসরোধে হত্যা করেছে দুর্বৃত্তরা। তাঁর বাড়ি ইউনিয়নের লালখাপাড়ায়।দুর্গাহাটা বাজারের সমাজ উন্নয়ন কর্ম (সার্ক) নামের একটি বেসরকারি সংস্থার কার্যালয়ের ভেতরে তাঁকে হত্যা করা হয়। মোহাম্মদ আলী সংস্থাটির কার্যালয়ের নৈশপ্রহরী ছিলেন। সকালে স্থানীয় লোকজনের মাধ্যমে খবর পেয়ে পুলিশ গিয়ে লাশ উদ্ধার করে এবং ময়নাতদন্তের জন্য বগুড়ার শহীদ জিয়াউর রহমান মেডিকেল কলেজ হাসপাতালের মর্গে পাঠায়।গাবতলী মডেল থানার ভারপ্রাপ্ত কর্মকর্তা (ওসি) রিয়াজ উদ্দিন আহমদ জানান, সার্ক সংস্থার কিস্তির টাকা আদায়ের পর কার্যালয়ের ভেতরে একটি সিন্দুকে রাখা হতো। টাকার জন্যই দুর্বৃত্তরা সেখানে হামলা চালায়। তাদের চিনে ফেলায় নৈশপ্রহরীকে শ্বাসরোধে হত্যা করা হয়েছে বলে ধারণা করা হচ্ছে। এ ঘটনায় মোহাম্মদ আলীর ভাতিজা ানায় মামলা করেছেন।বগুড়া জেলা জাতীয় পার্টির সাংগঠনিক সম্পাদক স্বপন সরকার মোহাম্মদ আলীর রাজনৈতিক পরিচয় নিশ্চিত করে বলেন, সংস্থার টাকা লুট করতে যাওয়া দুর্বৃত্তদের হাতেই তিনি খুন হয়েছেন। এ খুনের ঘটনার সঙ্গে রাজনৈতিক কোনো সম্পর্ক নেই।
