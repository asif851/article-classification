
ব্রিটিশ বেকিংয়ের চ্যাম্পিয়ন হয়ে খ্যাতি কুড়িয়েছেন এরই মধ্যে। এবার রানি দ্বিতীয় এলিজাবেথের ৯০তম জন্মদিনের কেক বানানোর ডাক পেলেন বাংলাদেশি বংশোদ্ভূত নাদিয়া হোসেইন। খবরটা নিজেই প্রকাশ করেছেন তিনি।বিবিসি টেলিভিশন চ্যানেলের জনপ্রিয় অনুষ্ঠান ‘দ্য গ্রেট ব্রিটিশ বেক অফ’ প্রতিযোগিতায় গত বছর চ্যাম্পিয়ন হন নাদিয়া। গত ৭ অক্টোবর ওই প্রতিযোগিতার চূড়ান্ত পর্বে জিতে ইতিহাস গড়েন তিনি।নাদিয়া হোসেইন জানান, রানির জন্য তিনি একটি কমলা রঙের ঝুরঝুরে কেক তৈরি করবেন। সেটি করা হবে কমলা দধি ও কমলা মাখন দিয়ে। এ খবর জানিয়ে আইটিভির লুজ উইমেনকে নাদিয়া বলেন, রানির জন্য বানানো সেই কেকের স্বাদ-গন্ধ হবে ‘একেবারে লেবুর মতো’। তিনি প্রথমে একটি ফলের কেক বানানোর চিন্তা করেছিলেন। কিন্তু পরে ভাবেন একটা ভিন্ন কিছু করা দরকার।আগামী বৃহস্পতিবার রানির ৯০তম জন্মদিনে উইন্সডর ক্যাসলের গিল্ড হলে যে অনুষ্ঠানের আয়োজন করা হয়েছে সেখানে পাঠিয়ে দেওয়া হবে নাদিয়ার তৈরি কেকটি।
