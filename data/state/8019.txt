
বিএনপির চেয়ারপারসনের উপদেষ্টা আবদুল আউয়াল মিন্টু আজ বৃহস্পতিবার সন্ধ্যায় গাজীপুরের কাশিমপুর কারাগার পার্ট-১ থেকে মুক্তি পেয়েছেন। হরতাল-অবরোধে গাড়ি পোড়ানো ও বিস্ফোরণের অভিযোগে তাঁকে গ্রেপ্তার করে কারাগারে পাঠানো হয়েছিল।
কারা সূত্রে জানা যায়, বিকেলে আদালতের জামিনের কাগজপত্র কাশিমপুর কারাগারে এসে পৌঁছালে যাচাইবাছাই করা হয়। বাছাই শেষে সন্ধ্যা সাতটার দিকে মিন্টুকে কারাগার থেকে মুক্তি দেওয়া হয়।
এদিকে মুক্তি পাওয়ার পর আবদুল আউয়াল মিন্টুর ছেলেসহ তাঁর আত্মীয়স্বজন ও বিএনপির নেতা-কর্মীরা কারাগারের মূল ফটক থেকে তাঁকে নিয়ে যান।
কাশিমপুর কারাগার পার্ট-১-এর জেল সুপার আবদুল কুদ্দুছ মিন্টুর মুক্তির বিষয়টি নিশ্চিত করেছেন।
