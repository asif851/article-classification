
নাটোরের গুরুদাসপুর থেকে প্রকাশিত সাপ্তাহিক গুরুদাসপুর বার্তা পত্রিকার সাত বছর পূর্তি উপলক্ষে গতকাল শুক্রবার বিকেলে এক আলোচনা সভা অনুষ্ঠিত হয়েছে। পত্রিকাটির পরিচালনা পরিষদের সভাপতি জালাল উদ্দিন এতে সভাপতিত্ব করেন। পৌরসভার চাঁচকৈড় বাজারে পত্রিকাটির অফিস কক্ষে কেক কাটার মধ্য দিয়ে অনুষ্ঠান শুরু হয়। পরে বক্তব্য দেন প্রকাশক ফারু­ক হোসেন, ব্যবস্থাপনা সম্পাদক শরীফুল ইসলাম, সম্পাদক সাজেদুর রহমান প্রমুখ।
