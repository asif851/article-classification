
বাগেরহাটের শরণখোলা উপজেলার খোন্তাকাটা বাজার এলাকার একটি বাড়ি থেকে গতকাল মঙ্গলবার ফিরোজ খান (৪০) নামের এক ভারতীয়কে আটক করেছে পুলিশ। ওই বাড়ির মালিক আবদুল ওয়াদুদের ছেলে মো. রেজাউল (২৫) ও মেয়ে শিরিন আক্তারকেও (২৮) জিজ্ঞাসাবাদের জন্য আটক করা হয়েছে। শরণখোলা থানার ভারপ্রাপ্ত কর্মকর্তা (ওসি) রেজাউল করিম জানান, হিন্দিভাষী ফিরোজ খানের বাড়ি ভারতের বেঙ্গালুরুতে। তিনি অবৈধভাবে বাংলাদেশে এসে ওয়াদুদের বাড়িতে চার-পাঁচ দিন ধরে অবস্থান করছেন। ওয়াদুদের দুই ছেলেমেয়ে বেঙ্গালুরুতে থাকেন। শিরিনের দাবি, ফিরোজ খানের সঙ্গে তাঁদের আত্মীয়তার সম্পর্ক। সেই সূত্রে তিনি বাংলাদেশে এসেছেন। 
