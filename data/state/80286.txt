
সিঙ্গাপুরে ছয় বাংলাদেশির শরীরে জিকা ভাইরাসের সংক্রমণ ঘটেছে বলে জানিয়েছে সেখানকার বাংলাদেশ হাইকমিশন। আজ বৃহস্পতিবার বার্তা সংস্থা রয়টার্সের খবরে এ তথ্য জানানো হয়।
এক ই-মেইলে সিঙ্গাপুরে বাংলাদেশের হাইকমিশনার মাহবুব-উজ-জামান রয়টার্সকে বলেন, ‘দেশটির স্বাস্থ্য মন্ত্রণালয় ডাক্তারি পরীক্ষা করে ১২ জন জিকা ভাইরাসে আক্রান্ত বলে জানিয়েছে। এর মধ্যে ছয়জন বাংলাদেশি। যাঁরা আক্রান্ত হয়েছেন, তাঁরা সেরে উঠছেন। এ ব্যাপারে আমরা সিঙ্গাপুরের স্বাস্থ্য মন্ত্রণালয়ের সঙ্গে সার্বক্ষণিক যোগাযোগ রাখছি।’
