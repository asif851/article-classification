
জগন্নাথ বিশ্ববিদ্যালয়ের ২০১৩-১৪ শিক্ষাবর্ষের স্নাতক প্রথম বর্ষে ব্যবসায় শিক্ষা অনুষদের (সি ইউনিট) ভর্তি পরীক্ষার ফল প্রকাশ করা হয়েছে।গতকাল রোববার সন্ধ্যায় বিশ্ববিদ্যালয়ের জনসংযোগ, তথ্য ও প্রকাশনা দপ্তরের সংবাদ বিজ্ঞপ্তিতে এ তথ্য জানানো হয়।বিজ্ঞপ্তিতে জানানো হয়, এ বছর ব্যবসায় শিক্ষা অনুষদের ভর্তি পরীক্ষায় ৬২০টি আসনের বিপরীতে এক হাজার ৬৭৭ জন শিক্ষার্থী প্রাথমিকভাবে নির্বাচিত হয়েছেন। ভর্তি-সংক্রান্ত বিস্তারিত তথ্য বিশ্ববিদ্যালয়ের নোটিশ বোর্ড ও ওয়েবসাইটে (www.jnu.ac.bd) পাওয়া যাবে।সি ইউনিটের ভর্তি পরীক্ষায় ৪৫ হাজার ২০৭ জন আবেদন করেন। প্রতি আসনে প্রতিদ্বন্দ্বিতা করেন ৭৩ জন শিক্ষার্থী।
