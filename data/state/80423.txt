
সিরাজগঞ্জের রায়গঞ্জ উপজেলা কৃষি সম্প্রসারণ অধিদপ্তরের প্রশিক্ষণ মিলনায়তনে গতকাল রোববার কৃষকদের প্রশিক্ষণ দেওয়া হয়েছে। এ উপলক্ষে আয়োজিত অনুষ্ঠানে সভাপতিত্ব করেন উপজেলা কৃষি কর্মকর্তা এনামুল হক। প্রশিক্ষণে জিংক-সমৃদ্ধ ব্রি-৬৪ ধান চাষাবাদের ওপর বক্তব্য দেন ফকরুন নাহার, জাকিউল হাসান, উপজেলা কৃষি সম্প্রসারণ কর্মকর্তা শহিদুল ইসলাম, উপসহকারী কৃষি কর্মকর্তা জহুরুল ইসলাম, খায়রুল ইসলাম প্রমুখ। প্রশিক্ষণে উপজেলার বিভিন্ন এলাকার ২৫ জন কৃষক অংশ নেন। উপজেলা কৃষি বিভাগ জানায়, এ মৌসুমে ৭০ বিঘা জমিতে জিংক-সমৃদ্ধ ব্রি-৬৪ ধান আবাদ করা হয়েছে। 
