
ময়মনসিংহের গফরগাঁও উপজেলার তিনটি ইউনিয়নে যুবদলের পাল্টাপাল্টি কমিটি গঠন করা হয়েছে। কমিটি গঠন করা নিয়ে দুই পক্ষের নেতা-কর্মীদের মধ্যে উত্তেজনা বিরাজ করছে।দলীয় সূত্রে জানা যায়, গতকাল সোমবার আতিকুল ইসলামকে সভাপতি ও পাভেল মীর্জাকে সাধারণ সম্পাদক করে উপজেলার গফরগাঁও ইউনিয়ন, নজরুল ইসলামকে সভাপতি ও এরশাদ হোসেনকে সাধারণ সম্পাদক করে উস্থি ইউনিয়ন এবং রকিব উদ্দিন আহমেদকে সভাপতি ও রুহুল আমিনকে সাধারণ সম্পাদক করে লংগাইর ইউনিয়ন যুবদলের কমিটি গঠন করা হয়। তিনটি কমিটিরই অনুমোদন দেন উপজেলা যুবদলের জ্যেষ্ঠ যুগ্ম আহ্বায়ক মোহাম্মদ আলী বাবুল।এর আগে গত শুক্রবার উপজেলা যুবদলের আহ্বায়ক সরদার মো. খুররম গফরগাঁও, উস্থি ও লংগাইর ইউনিয়ন যুবদলের কমিটির অনুমোদন দেন। মোহাম্মদ আলী বাবুল বলেন, ‘সরদার মো. খুররম কর্মী সম্মেলন না করে নিজের মনমতো কমিটি দিয়েছেন। এ কারণে আমি দলের গঠনতন্ত্র মেনে কমিটি দিয়েছি।’খুররমের মুঠোফোনে ফোন করলে সেটি বন্ধ পাওয়া গেছে।
