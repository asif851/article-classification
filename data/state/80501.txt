
বগুড়ার দুপচাঁচিয়ায় ভ্রাম্যমাণ আদালত তিন মাদকসেবীর প্রত্যেককে পাঁচ হাজার টাকা করে জরিমানা করেছেন। গতকাল সোমবার দুপুরে ভ্রাম্যমাণ আদালতের হাকিম ইউএনও শাহেদ পারভেজ এ জরিমানা করেন। মাদকসেবীরা হলেন জয়পুরহাটের আক্কেলপুর উপজেলার গোপিনাথপুরের বেলাল হোসেন (৩৪), কামরুজ্জামান (৩৬) ও সুমন (৩২)। দুপচাঁচিয়া থানার ওসি নজরুল ইসলাম বলেন, রোববার রাতে আক্কেলপুর-দুপচাঁচিয়া রাস্তার মর্তুজাপুর এলাকা থেকে তাঁদের আটক করা হয়। 
