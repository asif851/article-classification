
কিশোরগঞ্জে সোনালী ব্যাংকের প্রধান শাখায় দুর্ধর্ষ চুরির ঘটনায় করা মামলাটি হাইকোর্টের নির্দেশে গতকাল বৃহস্পতিবার র‌্যাব-১৪-এর কাছে হস্তান্তর করা হয়েছে।এদিকে সাত দিনের রিমান্ডে জিজ্ঞাসাবাদ শেষে ঘটনার প্রধান অভিযুক্ত হাবিবুর ওরফে সোহেল ও তাঁর ছোট ভাই ইদ্রিস মুন্সিকে বিকেলে আদালতে পাঠানো হয়। আদালত তাঁদের কারাগারে পাঠানোর নির্দেশ দেন।হাইকোর্টের নির্দেশনার পর গতকাল বেলা ১১টার দিকে র‌্যাবের একটি দল কিশোরগঞ্জ মডেল থানায় এসে তদন্ত কর্মকর্তা ও ওসি আবদুল মালেকের কাছ থেকে মামলাসংক্রান্ত সব নথিপত্র বুঝে নেয়। এ সময় নতুন তদন্তকারী কর্মকর্তা র‌্যাব-১৪-এর উপপরিচালক রাজীব কুমার দেব বলেন, ‘মামলার তদন্তভার আজ (বৃহস্পতিবার) বুঝে নিয়েছি। মামলার নথিপত্র পর্যালোচনা করে পরবর্তী কার্যক্রম নির্ধারণ করা হবে।’আদালতে সোহেল সাংবাদিকদের উদ্দেশে বলতে থাকেন, ‘স্যার, আমি ভুল করেছি।’
