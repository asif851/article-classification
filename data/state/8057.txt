
মৌলভীবাজারের কুলাউড়া উপজেলার শরীফপুর ইউনিয়নের পালকীছড়া চা-বাগানে খ্রিষ্টান হোস্টেল ‘চাইল্ড ডেভেলপমেন্ট স্পনসরশিপ প্রোগ্রাম (সিডিএসপি) বিডি-৪০’ গত শনিবার সন্ধ্যায় প্রাক্-বড়দিন উৎসব পালন করে। ডিসেম্বরের দ্বিতীয় সপ্তাহে স্কুল পর্যায়ে বার্ষিক পরীক্ষা শেষ হয়ে যাওয়ায় হোস্টেলের শিক্ষার্থীরা উপস্থিত থাকতে পারে না বলে প্রতিবছর ২৫ ডিসেম্বরের আগে প্রাক্-বড়দিন পালন করা হয়। 
