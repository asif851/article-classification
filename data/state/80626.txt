
বাংলাদেশে এখনো ২ কোটি ৬০ লাখ মানুষ অপুষ্টিতে ভুগছে। আজ রোববার সকালে রাজধানীর একটি হোটেলে ‘ফুড সিস্টেম অ্যান্ড নিউট্রিশন ইন বাংলাদেশ’ শীর্ষক সেমিনারে এ তথ্য জানানো হয়।
জাতিসংঘের খাদ্য ও কৃষি সংস্থার (ফাও) প্রধান কারিগরি উপদেষ্টা নাউকি মিনা মিগুসি এক সেমিনারে এ কথা বলেন। বিশ্ব স্বাস্থ্য সংস্থা, এফএও, আইসিডিডিআরবি, গেইন ও ইউনিসেফ যৌথভাবে এই সেমিনারের আয়োজন করে।
অনুষ্ঠানে প্রধান অতিথি খাদ্যমন্ত্রী মো. কামরুল ইসলাম বলেন, দেশ এখন খাদ্যে স্বয়ংসম্পূর্ণ। এখন দরকার নিরাপদ খাদ্য ও পুষ্টি নিরাপত্তা।
অনুষ্ঠানে বিশেষ অতিথি ছিলেন মহিলা ও শিশুবিষয়ক প্রতিমন্ত্রী মেহের আফরোজ চুমকি।
