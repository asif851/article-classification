
নীলফামারীর সৈয়দপুর উপজেলার বোতলাগাড়ী ইউনিয়ন পরিষদ (ইউপি) মিলনায়তনে গতকাল সোমবার বিনা মূল্যে চক্ষু চিকিৎসা দেওয়া হয়। এ উপলক্ষে আলোচনা অনুষ্ঠানে সভাপতিত্ব করেন ইউপি চেয়ারম্যান ছাইদুর রহমান সরকার। প্রধান অতিথি ছিলেন রোটারি ক্লাবের সহকারী গভর্নর গোলাম মোস্তফা চৌধুরী। এ শিবিরে ৩০০ রোগীকে বিনা মূল্যে চিকিৎসা দেওয়া হয়। আরও ১৫ জনকে অস্ত্রোপচারের জন্য বাছাই করা হয়। সৈয়দপুর রোটারি ক্লাব এর আয়োজন করে। 
