
নাটোরে বিএনপির নেতৃত্বাধীন ২০-দলীয় জোটের জনসভার তারিখ পেছানো হয়েছে। ৩০ অক্টোবর অনুষ্ঠেয় এ জনসভা আগামী ১ নভেম্বর হবে।
বিএনপি চেয়ারপারসন খালেদা জিয়া এ জনসভায় প্রধান অতিথি হিসেবে উপস্থিত থাকার কথা রয়েছে।
বিএনপি চেয়ারপারসনের প্রেস উইংয়ের কর্মকর্তা শায়রুল কবির খান আজ মঙ্গলবার রাতে প্রথম আলোকে এ কথা জানান।
তবে কি কারণে এই কর্মসূচি পেছালো তা জানানো হয়নি।
নির্দলীয় সরকারের অধীনে মধ্যবর্তী নির্বাচনের দাবিতে গণসংযোগের অংশ হিসেবে সম্প্রতি চারটি জেলায় জনসভা কর্মসূচির ঘোষণা দিয়েছিল বিএনপি নেতৃত্বাধীন জোট। এর মধ্যে নীলফামারীতে ২৩ অক্টোবর প্রথম জনসভাটি অনুষ্ঠিত হয়। নাটোর ছাড়াও কুমিল্লা ও কিশোরগঞ্জে আরও দুটি জনসভা অনুষ্ঠিত হবে। 
