
দুর্নীতি দমন কমিশনের (দুদক) ভারপ্রাপ্ত চেয়ারম্যান হিসেবে কমিশনার বদিউজ্জামানকে দায়িত্ব দেওয়া হয়েছে। তিনি তাঁর চলতি দায়িত্বের সঙ্গে অতিরিক্ত হিসেবে চেয়ারম্যানের দায়িত্ব পালন করবেন।আজ সোমবার এ-সংক্রান্ত একটি প্রজ্ঞাপন জারি করা হয়েছে। এ তথ্যের সত্যতা নিশ্চিত করেছেন দুদকের সচিব মো. ফয়জুর রহমান চৌধুরী।সচিব জানান, দুদকের চেয়ারম্যানের নিয়োগে গঠিত বাছাই কমিটির সুপারিশ না আসা পর্যন্ত বা মন্ত্রিপরিষদ বিভাগ বা সরকার পক্ষ থেকে নতুন চেয়ারম্যান নিয়োগ না দেওয়া পর্যন্ত কমিশনার বদিউজ্জামান ভারপ্রাপ্ত চেয়ারম্যানের দায়িত্ব পালন করবেন।
 
