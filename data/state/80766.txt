
‘কৈশোর তারুণ্যে বই’-এর উদ্যোগে সম্মিলিত আয়োজনে পাঁচ দিনের এক বইমেলা শুরু হচ্ছে আজ বুধবার। সকাল ১০টায় ধানমন্ডির ছায়ানট সংস্কৃতি-ভবনে এই মেলার আয়োজন করা হয়েছে। মেলার উদ্বোধনী অনুষ্ঠানে প্রধান অতিথি থাকবেন ছায়ানটের সভাপতি অধ্যাপক সন্জীদা খাতুন। ছায়ানটের শিক্ষক, ছাত্রছাত্রী এবং নালন্দা শিশু শিক্ষালয়ের শিক্ষক, ছাত্রছাত্রী ও অভিভাবকেরা ওই মেলায় ও কর্মসূচিতে অংশ নেবেন। বইমেলা প্রতিদিন সকাল ১০টা থেকে রাত ৮টা পর্যন্ত চলবে।মেলায় শিশু-কিশোরদের বিপুল বইসহ দেশের শীর্ষস্থানীয় প্রকাশকদের যৌথ অংশগ্রহণে ছাত্রছাত্রীদের বইপড়া ও নিজের গল্প বলার আয়োজনসহ নানা কর্মসূচি রয়েছে। অংশগ্রহণকারী প্রকাশনা প্রতিষ্ঠানগুলো হচ্ছে অনন্যা, অনুপম প্রকাশনী, অ্যাডর্ন পাবলিকেশন, ইকরিমিকরি, ইউনিভার্সিটি প্রেস লিমিটেড, কাকলী প্রকাশনী, জাগৃতি প্রকাশনী, পাললিক সৌরভ, প্রতীক প্রকাশনা সংস্থা, প্রথমা প্রকাশন, রং পেনসিল, বেঙ্গল পাবলিকেশনস, সময় প্রকাশন ও সংহতি প্রকাশন। বিজ্ঞপ্তি।
