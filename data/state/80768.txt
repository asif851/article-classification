
র‍্যাপিড অ্যাকশন ব্যাটালিয়নের (র‍্যাব) কুষ্টিয়া ক্যাম্পে সালাউদ্দিন আহমেদ (৩৪) নামের এক জঙ্গি আত্মসমর্পণ করেছেন। তিনি রাজশাহীর বাঘা উপজেলায় দাদপুর গ্রামের আবদুল হালিম মোল্লার ছেলে।
আজ বৃহস্পতিবার এক সংবাদ সম্মেলনে র‍্যাব ১২-এর অধিনায়ক শাহাবুদ্দিন খান এ তথ্য জানান।
সালাউদ্দিন আহমেদকে সংবাদ সম্মেলনে হাজির করা হয়। বিভিন্ন সময়ে সালাউদ্দিন জঙ্গি সম্পৃক্ততার সঙ্গে জড়িত ছিলেন বলে জানান। এখন তিনি নিজের ভুল বুঝতে পেরে আত্মসমর্পণ করেছেন বলে জানিয়েছে র‍্যাব।
