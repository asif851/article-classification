
কক্সবাজারের টেকনাফে ‘বন্দুকযুদ্ধে’ দুই ব্যক্তি নিহত হয়েছেন বলে দাবি করেছে পুলিশ। র্যাব ও বিজিবির সদস্যদের সঙ্গে আজ রোববার ভোরে এ ‘বন্দুকযুদ্ধ’ হয়। নিহত ব্যক্তিরা স্বরাষ্ট্র মন্ত্রণালয়ের তালিকাভুক্ত মাদক ব্যবসায়ী বলে জানিয়েছে পুলিশ।নিহত ওই দুজনের নাম জাহিদ হোসেন ওরফে জাকু (৪৫) ও ফরিদ আলম (৪২)। তাঁদের লাশ পুলিশের কাছে হস্তান্তর করা হয়েছে।টেকনাফ উপজেলার নিলা দমদমিয়া ন্যাচারাল পার্ক এলাকায় আজ ভোর চারটার দিকে এ বন্দুকযুদ্ধ হয়। ঘটনাস্থল থেকে দুই হাজার পিস ইয়াবা, দুটি এলজি, একটি পাইপগান ও ১১টি তাজা কার্তুজ উদ্ধার করা হয়েছে বলে জানিয়েছে টেকনাফ থানার ভারপ্রাপ্ত কর্মকর্তা (ওসি) রঞ্জিত কুমার বড়ুয়া।
