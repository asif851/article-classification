
বিএনপির চেয়ারপারসন খালেদা জিয়া রাজধানীর নাজিম উদ্দিন রোডে থাকতে চান বলে মন্তব্য করেছেন প্রধানমন্ত্রী শেখ হাসিনা। আজ বুধবার বিকেলে জাতীয় সংসদে প্রশ্নোত্তর পর্বে এক প্রশ্নের জবাবে তিনি এ মন্তব্য করেন।
উল্লেখ্য, রাজধানীর নাজিম উদ্দিন রোডে দেশের কেন্দ্রীয় কারাগার।জাতীয় পার্টির জিয়াউদ্দিন আহম্মেদ বাবলুর এক প্রশ্নের জবাবে প্রধানমন্ত্রী শেখ হাসিনা বলেন, খালেদা জিয়া জনরোষের ভয়ে কার্যালয় থেকে বের হচ্ছেন না। তিনি আইন মানেন না, আদালত মানেন না, শৃঙ্খলা মানেন না। তিনি আদালতকে বৃদ্ধাঙ্গুলি দেখাচ্ছেন।প্রধানমন্ত্রী বলেন, ‘দেশের উন্নয়নযাত্রাকে ব্যাহত করতে খালেদা জিয়া নাশকতা চালাচ্ছেন। উনি নিজেই গ্রেপ্তার হতে চান। উনি নাজিমউদ্দিন রোডে থাকতে চান।’
