
গাইবান্ধার গোবিন্দগঞ্জ উপজেলায় পুলিশি হেফাজতে এক কিশোরীকে ধর্ষণের ঘটনায় জড়িত পুলিশ সদস্যদের বিচারের দাবিতে মানববন্ধন হয়েছে। গতকাল রোববার গোবিন্দগঞ্জ সচেতন নাগরিক কমিটির উদ্যোগে উপজেলার বিশ্বরোড এলাকায় এ কর্মসূচি পালন করা হয়।এতে বক্তব্য দেন কমিটির আহ্বায়ক মতিন মোল্লা, এনতাজুর রহমান, রফিকুল ইসলাম প্রমুখ। সমাবেশে বক্তারা ধর্ষণের ঘটনায় জড়িত পাঁচ পুলিশ সদস্যকে শনাক্ত করে বিচারের দাবি করেন। তাঁরা এ ঘটনায় বিচার বিভাগীয় তদন্তের দাবি জানান।
