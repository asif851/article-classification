
বিশিষ্ট কথাশিল্পী, প্রাবন্ধিক ও শিশুসাহিত্যিক রাবেয়া সিরাজ (৮১) আর নেই (ইন্না লিল্লাহি ওয়া ইন্না ইলাইহি রাজিউন)। গতকাল সোমবার সকালে বারিধারার ডিওএইচএসে তাঁর বড় মেয়ের বাসায় তিনি শেষনিঃশ্বাস ত্যাগ করেন। দীর্ঘদিন ধরে তিনি বার্ধক্যজনিত রোগে ভুগছিলেন।তিনি এক ছেলে, পাঁচ মেয়ে, নাতি-নাতনিসহ অনেক গুণগ্রাহী রেখে গেছেন। বাদ আসর জানাজা শেষে সন্ধ্যায় তাঁর মরদেহ বনানী কবরস্থানে দাফন করা হয়।রাবেয়া সিরাজের উল্লেখযোগ্য ছোটগল্প সংকলন হেমন্তের পরে। তাঁর ছেলে কবি আবু হাসান শাহরিয়ার একটি জাতীয় দৈনিক পত্রিকার সম্পাদক। রাবেয়া সিরাজের মৃত্যুতে বিএনপির চেয়ারপারসন খালেদা জিয়া শোক প্রকাশ করেছেন। বিজ্ঞপ্তি।
