
বিএনপি নির্বাচন নিয়ে ষড়যন্ত্র করলে খবর আছে বলে হুঁশিয়ারি দিয়েছেন দুর্যোগ ব্যবস্থাপনা ও ত্রাণ মন্ত্রী মোফাজ্জল হোসেন চৌধুরী মায়া। তবে তিনি নির্বাচনে অংশ নেওয়ার জন্য বিএনপিকে ‘ছোট্ট’ করে ধন্যবাদ জানান।আজ রোববার বেলা ১টায় চাঁদপুর শহরের নিশি বিল্ডিং এলাকায় মুক্তিযোদ্ধা সংসদ কমপ্লেক্স ভবনের নির্মাণকাজ উদ্বোধন শেষে সাংবাদিকদের প্রশ্নের জবাবে তিনি এ কথা বলেন।বিএনপির আন্দোলন করার মতো অবস্থা নেই উল্লেখ করে মায়া বলেন, মাজা ভাঙা মানুষ আন্দোলন করতে পারে না। এরা দুষ্টামি করতে পারবে, সন্ত্রাসী করতে পারবে, ষড়যন্ত্র করতে পারবে। এদিয়ে বাংলাদেশে কোনো দিন কেউ সফল হতে পারে না। খালেদা জিয়াও পারবে না।​মন্ত্রী বলেন, নির্বাচন অবাধ সুষ্ঠু হবে। জনগণ ভোটের জন্য মাঠে নেমে গেছে। ভোট দেবে।মন্ত্রী আরও বলেন, ‘বিএনপি সব সময় ফাঁকা আওয়াজ দেয়। এদের কোনো কাজ-কর্ম নাই। মানুষ মারো খুন করো, গাড়িতে আগুন দেও। এসব যারা করে তাদের কথা মানুষ বিশ্বাস করে না।’
