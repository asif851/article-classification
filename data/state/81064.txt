
নওগাঁর রানীনগরে বন্ধ থাকা রেলস্টেশন চালু উপলক্ষে স্টেশনের লোকবল পদায়ন, টিকিট বিক্রি, সিগন্যালিং ব্যবস্থা চালু ও স্টেশন ভবন সুসজ্জিত করা হয়। গতকাল বৃহস্পতিবার বেলা ১১টায় স্টেশনের উদ্বোধন করেন উপজেলা আওয়ামী লীগের সভাপতি মুক্তিযোদ্ধা মো. শহীদুল্লাহ মিঞা। এ সময় উপস্থিত ছিলেন সান্তাহার রেলওয়ে শ্রমিক লীগের সভাপতি মো. রেজাউল হক, সান্তাহার জংশন স্টেশনের পরিদর্শক (সংকেত) মো. লুৎফর রহমান, রানীনগর স্টেশনমাস্টার মো. আবদুস সামাদ প্রমুখ। স্থানীয় রেল কর্মকর্তারা বলেন, রেলওয়ের ঢাকা বিভাগের আওতাধীন ঘোড়াশাল স্টেশন উদ্বোধনসহ বন্ধ থাকা মোট ৬০টি স্টেশন মুঠোফোনের মাধ্যমে রেলপথমন্ত্রী মো. মুজিবুল হক উদ্বোধন করেন। 
 
