
পটুয়াখালীর বাউফল উপজেলার ধূলিয়া লঞ্চঘাট এলাকায় গতকাল রোববার ভোরে পুলিশ অভিযান চালিয়ে মো. চান্দু মিয়া (২২) নামের এক মাদক ব্যবসায়ীকে গ্রেপ্তার করেছে। এ সময় তাঁর কাছ থেকে দেড় হাজার ইয়াবা বড়ি উদ্ধার করা হয়। চান্দু উপজেলা সদরের বালিকা বিদ্যালয় সড়ক এলাকার বাসিন্দা। বাউফল থানার ওসি আ জা ম মাসুদুজ্জামান বলেন, তাঁর বিরুদ্ধে বিরুদ্ধে মাদকদ্রব্য নিয়ন্ত্রণ আইনে নিয়মিত মামলা করা হয়েছে। গতকালই তাঁকে পটুয়াখালী কারাগারে পাঠিয়ে দেওয়া হয়েছে। বাউফল (পটুয়াখালী) প্রতিনিধি|
