
কুমিল্লা ভিক্টোরিয়া সরকারি কলেজের ব্যবস্থাপনা বিভাগের অধ্যাপক মো. রুহুল আমিন ভূঁইয়াকে কুমিল্লা সরকারি মহিলা কলেজের অধ্যক্ষ পদে পদায়ন করা হয়েছে। সোমবার শিক্ষা মন্ত্রণালয়ের শাখা-৬ (কলেজ-১)-এর জ্যেষ্ঠ সহকারী সচিব আবু কায়সার খান স্বাক্ষরিত এক প্রজ্ঞাপনে এই তথ্য জানানো হয়। বর্তমানে এ কলেজে অধ্যক্ষ পদে আছেন এ এস এম আবদুল ওহাব। তাঁর মেয়াদ ২৯ ডিসেম্বর শেষ হবে। নতুন অধ্যক্ষ জানান, বর্তমান অধ্যক্ষের মেয়াদ শেষ হওয়ার পর তিনি যোগদান করবেন। নিজস্ব প্রতিবেদক, কুমিল্লা
