
পিরোজপুরের নাজিরপুর উপজেলায় শিক্ষকের প্রহারে মো. আসাদুজ্জামান খান (১২) নামের এক ছাত্র আহত হয়েছে। গত বুধবার সকালে উপজেলার বিল ডুমুরিয়া পদ্মডুবি মাধ্যমিক বিদ্যালয়ের এ ঘটনা ঘটে। আসাদুজ্জামানকে খুলনা মেডিকেল কলেজ হাসপাতালে ভর্তি করা হয়েছে। বিদ্যালয়ের কয়েকজন ছাত্র ও আহত স্কুলছাত্রের পারিবারিক সূত্রে জানা গেছে, বুধবার সকালে বিল ডুমুরিয়া পদ্মডুবি মাধ্যমিক বিদ্যালয়ের সহকারী প্রধান শিক্ষক বিজয় মিত্র সপ্তম শ্রেণির ক্লাস নেওয়ার সময় ঘুমিয়ে পড়েন। এ সময় কয়েকজন ছাত্র হাসাহাসি করলে বিজন মিত্রের ঘুম ভেঙে যায়। এ ঘটনায় তিনি ক্ষিপ্ত হয়ে আসাদুজ্জামানকে বেধড়ক মারধর করেন। এতে তার একটি দাঁত ভেঙে যায় এবং শরীরের বিভিন্ন স্থান ফুলে যায়। এ বিষয়ে বিজয় মিত্র কোনো মন্তব্য করেননি। মঠবাড়িয়া (পিরোজপুর) প্রতিনিধি|
