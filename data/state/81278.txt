
মুন্সিগঞ্জে গতকাল জেলা আইনজীবী সমিতির বার্ষিক ভোজ অনুষ্ঠান হয়েছে। এ সময় বারের সদস্য ও স্থানীয় সাংসদ মৃণাল কান্তি দাস এবং ঢাকা আইনজীবী সমিতির সাবেক সভাপতি নজিবউল্লা হিরুকে সংবর্ধনা দেওয়া হয়। অনুষ্ঠানে প্রধান অতিথি ছিলেন জেলা ও দায়রা জজ মোহাম্মদ শওকত আলী চৌধুরী। জেলা আইনজীবী সমিতির সভাপতি অজয় চক্রবর্তীর সভাপতিত্বে আলোচনায় অংশ নেন নারী ও শিশু নির্যাতন দমন ট্রাইব্যুনালের বিচারক খন্দকার ফিরোজ মো. হাসান, অতিরিক্ত জেলা ও দায়রা জজ এ কে এম মোজাম্মেল হক চৌধুরী, মুখ্য বিচারিক হাকিম মো. বদরুল আলম ভূঞা প্রমুখ।
 
