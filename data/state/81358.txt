
আন্তর্জাতিকভাবে স্তন ক্যানসার সচেতনতা মাস হিসেবে অক্টোবর-জুড়ে আহ্ছানিয়া মিশন ক্যানসার অ্যান্ড জেনারেল হাসপাতাল বিনা মূল্যে চিকিৎসা পরামর্শ ও স্বল্প খরচে পরীক্ষা-নিরীক্ষা কর্মসূচি শুরু করেছে।হাসপাতালের মিরপুর (ন্যাম কোয়ার্টারের পূর্ব পাশে) এবং উত্তরা (সেক্টর-১০, এমব্যাংকমেন্ট রোডসংলগ্ন) দুই শাখাতেই এ সেবা পাওয়া যাচ্ছে। শুক্রবার ও ছুটির দিন ছাড়া প্রতিদিন সকাল নয়টা থেকে বেলা দুইটা পর্যন্ত এ কর্মসূচি চলছে।যেসব নারী স্তন সমস্যার ঝুঁকির মধ্যে রয়েছেন, তাঁদের বিনা মূল্যে নারী চিকিৎসকের পরামর্শসেবা এবং প্রয়োজনে বিশেষজ্ঞ চিকিৎসকের পরামর্শ দেওয়া হচ্ছে। আলট্রাসনোগ্রাম, মেমোগ্রাফি, এফএনএসি, ল্যাব টেস্ট, সার্জারি ও ব্রেস্ট স্ক্রিনিংসহ সব ধরনের সেবায় বিশেষ ছাড় থাকছে। যোগাযোগ: ৯০০৮৯১৯ (মিরপুর), ৮৯৬২১৬৫ (উত্তরা)।হাসপাতালের পরিচালক ব্রিগেডিয়ার জেনারেল (অব.) সৈয়দ ফজলে রহিম এক বিজ্ঞপ্তিতে এ তথ্য জানিয়েছেন।
