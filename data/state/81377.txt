
চট্টগ্রামের লোহাগাড়া উপজেলায় চরম্বা ইউনিয়নের টংকাবতী রাবার ড্যাম প্রকল্পের আওতায় ৩০ জন কৃষককে প্রশিক্ষণ দেওয়া হয়েছে। বোরো মৌসুম ঘিরে মাঠে ফসলের পোকা দমন ও খাদ্য উৎপাদন বৃদ্ধির লক্ষ্যে এ প্রশিক্ষণের আয়োজন করা হয়। গতকাল বৃহস্পতিবার সকালে টংকাবতী রাবার ড্যামের পাশে কৃষকদের একটি সমবায় অফিসে এ প্রশিক্ষণ কর্মশালার আয়োজন করা হয়। কর্মশালার প্রশিক্ষক ছিলেন লোহাগাড়া উপজেলা কৃষি কর্মকর্তা শামীম হোসেন।
