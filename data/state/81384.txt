
কবি মমিনুল মউজদীন প্রকৃতি ও কবিতাকে ভালোবাসতেন। তিনি ভালোবাসতেন তাঁর নিজ শহরকে। যে শহরকে তিনি জল-জোছনার শহর নামে পরিচিত করেছিলেন। তিনি ছিলেন একাধারে একজন কবি ও প্রতিবাদী রাজনৈতিক ব্যক্তিত্ব।
 মরমি কবি হাসন রাজার প্রপৌত্র সুনামগঞ্জ পৌরসভার তিনবারের চেয়ারম্যান কবি মমিনুল মউজদীনের নবম মৃত্যুবার্ষিকী উপলক্ষে আয়োজিত স্মরণসভায় বক্তারা এসব কথা বলেছেন। সিলেট মোবাইল পাঠাগারের উদ্যোগে শনিবার রাতে নগরের ইলেকট্রিক সাপ্লাই রোডে মেট্রোপলিটন ল কলেজ ভবনে এ সভার আয়োজন করা হয়। ২০০৭ সালের ১৫ নভেম্বর ঢাকা থেকে ফেরার পথে সড়ক দুর্ঘটনায় স্ত্রী তাহেরা চৌধুরী, ছোট ছেলে কাহলিল জিবরানসহ নিহত হন কবি মমিনুল মউজদীন।
মুহম্মদ বশিরুদ্দিনের সভাপতিত্বে স্মরণসভায় মুখ্য আলোচক ছিলেন গল্পকার সেলিম আউয়াল।
 
