
বাংলাদেশের আকাশে গতকাল বুধবার ১৪৩৮ হিজরি সনের পবিত্র রবিউল আউয়াল মাসের চাঁদ দেখা যায়নি। কাল শুক্রবার থেকে পবিত্র রবিউল আউয়াল মাস গণনা শুরু হবে। সে হিসাবে ১৩ ডিসেম্বর (১২ রবিউল আউয়াল) সারা দেশে পবিত্র ঈদে মিলাদুন্নবী (সা.) পালিত হবে।ইসলামিক ফাউন্ডেশনের বায়তুল মোকাররম সভাকক্ষে গতকাল সন্ধ্যায় জাতীয় চাঁদ দেখা কমিটির সভায় এ সিদ্ধান্ত হয়। সভায় সভাপতিত্ব করেন ধর্ম মন্ত্রণালয়ের যুগ্ম সচিব জাকির আহমেদ।
