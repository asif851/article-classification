
ঢাকা মহানগরের বিভিন্ন এলাকায় বিশেষ অভিযান চালিয়ে বিএনপি ও জামায়াত-শিবিরের ১১ জন নেতা-কর্মীকে গ্রেপ্তার করার দাবি করেছে পুলিশ।আজ বৃহস্পতিবার সকালে ঢাকা মহানগর পুলিশের (ডিএমপি) গণমাধ্যম শাখা থেকে মুঠোফোনে পাঠানো খুদেবার্তায় এ দাবি করা হয়। খুদেবার্তায় বলা হয়, গত ২৪ ঘণ্টায় ওই ১১ জনকে গ্রেপ্তার করা হয়েছে। এর মধ্যে চারজন বিএনপির এবং সাতজন জামায়াত-শিবিরের নেতা-কর্মী।
