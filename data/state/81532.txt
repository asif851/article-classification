
চট্টগ্রামের পটিয়া পৌরসভার দক্ষিণ গোবিন্দারখিল এলাকায় গভীর রাতে গোপন বৈঠক করার সময় শিবিরের ১০ নেতা কর্মীকে আটক করেছে পুলিশ। তাঁদের কাছ থেকে বেশ কিছু সরকার বিরোধী পোস্টার ও লিফলেট উদ্ধার করা হয়েছে।
পটিয়া থানার ভারপ্রাপ্ত কর্মকর্তা (ওসি) রেফায়েত উল্লাহ চৌধুরীর ভাষ্য, নাশকতার উদ্দেশ্যে গতকাল বৃহস্পতিবার গভীর রাতে শিবিরের নেতা কর্মীরা একটি বাড়িতে বৈঠক করছিলেন। গোপন সংবাদের ভিত্তিতে রাত ৩টার দিকে অভিযান চালিয়ে ১০ জনকে আটক করা হয়। এ সময় সেখান থেকে শিবিরের বিভিন্ন বই, বেশ কিছু সরকারবিরোধী ব্যানার, পোস্টার ও লিফলেট উদ্ধার করা হয়।
যাচাই-বাছাই শেষে তাঁদের বিরুদ্ধে আইনি ব্যবস্থা নেওয়া হবে বলে জানান ওসি।
