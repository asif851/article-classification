
বেড়া উপজেলা আওয়ামী লীগের প্রতিনিধি সম্মেলন ও ১০৯৬ দিনের কর্মপরিকল্পনা ও ত্রিবার্ষিক বাজেট বইয়ের মোড়ক উন্মোচন গতকাল শনিবার অনুষ্ঠিত হয়েছে। সকাল ১০টায় বেড়া পৌর কমিউনিটি সেন্টারে অনুষ্ঠানটি শুরু হয়। অনুষ্ঠানের উদ্বোধন ও বইয়ের মোড়ক উন্মোচন করেন গাজীপুর মহানগর আওয়ামী লীগের সভাপতি ও টঙ্গী পৌরসভার সাবেক মেয়র আজমতউল্লাহ খান। অনুষ্ঠানে বক্তব্য দেন পাবনা জেলা পরিষদের প্রশাসক এম সাইদুল হক, উপজেলা আওয়ামী লীগের সভাপতি ও বেড়া পৌর মেয়র আবদুল বাতেন, সাধারণ সম্পাদক ও উপজেলা চেয়ারম্যান আবদুল কাদের প্রমুখ। 
