
রেড ক্রিসেন্ট সোসাইটি জয়পুরহাট ইউনিটের উদ্যোগে চার শ দরিদ্র পরিবারের মানুষের মধ্যে কম্বল বিতরণ করা হয়েছে। গতকাল বৃহস্পতিবার ওই কম্বল বিতরণ করা হয়। জয়পুরহাট শহরের শহীদ আবুল কাশেম ময়দানের জেলা রেড ক্রিসেন্ট কার্যালয়ের সামনে ওই কম্বল বিতরণ অনুষ্ঠানে উপস্থিত ছিলেন রেড ক্রিসেন্ট সোসাইটি জয়পুরহাট ইউনিটের ভারপ্রাপ্ত চেয়ারম্যান মোমিন আহম্মেদ চৌধুরী, সেক্রেটারি গোলাম হক্কানী প্রমুখ। 
