
বাংলাদেশে নিযুক্ত বিভিন্ন দেশের কূটনীতিকদের সম্মানে আজ শনিবার ইফতারের আয়োজন করেন বিএনপির চেয়ারপারসন খালেদা জিয়া। রাজধানীর গুলশানের একটি হোটেলে এ ইফতারের আয়োজন করা হয়।এতে যুক্তরাষ্ট্রের রাষ্ট্রদূত ড্যান ডব্লিউ মজিনা, ইউরোপীয় ইউনিয়নের রাষ্ট্রদূত উইলিয়াম হান্না, যুক্তরাজ্যের হাইকমিশনার রবার্ট গিবসন, ভারতের হাইকমিশনার পঙ্কজ সরণসহ বিভিন্ন দেশের রাষ্ট্রদূতেরা অংশ নেন।এ সময় খালেদা জিয়ার টেবিলে ছিলেন যুক্তরাষ্ট্র, যুক্তরাজ্য , ইইউ, সৌদি আরব ও নেপালের কূটনীতিক। তাঁর পাশের টেবিলে বিএনপির ভারপ্রাপ্ত মহাসচিব মির্জা ফখরুল ইসলাম আলমগীরের সঙ্গে ছিলেন ভারতের হাইকমিশনার পঙ্কজ সরণ। ইফতারে বিএনপির জ্যেষ্ঠ নেতারাও অংশ নেন।
