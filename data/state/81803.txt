
পুলিশের অতিরিক্ত ডিআইজি পদ মর্যাদার ২২ কর্মকর্তাকে বদলি করেছে স্বরাষ্ট্র মন্ত্রণালয়। আজ রোববার স্বরাষ্ট্র মন্ত্রণালয় থেকে এ সংক্রান্ত একটি প্রজ্ঞাপন জারি করা হয়। পুলিশ সদর দপ্তরের এক বিজ্ঞপ্তিতে এ কথা জানানো হয়।
বদলির আদেশে চট্টগ্রাম মেট্রোপলিটন পুলিশের অতিরিক্ত পুলিশ কমিশনার বনজ কুমার মজুমদারকে ঢাকা মেট্রোপলিটন পুলিশের (ডিএমপি) যুগ্ম কমিশনার, ঢাকা টিঅ্যান্ডআইএমের অতিরিক্ত ডিআইজি এ এফ এম মাসুম রব্বানীকে সিআইডির অতিরিক্ত ডিআইজি, র‌্যাবের পরিচালক মো. রফিকুল ইসলামকে নৌ পুলিশ ঢাকার অতিরিক্ত ডিআইজি, র‌্যাবের পরিচালক জামিল আহমেদকে ডিএমপির যুগ্ম পুলিশ কমিশনার, র‌্যাবের পরিচালক আব্দুল্লাহ আল মাহমুদকে রাজশাহী রেঞ্জের অতিরিক্ত ডিআইজি পদে বদলি করা হয়েছে।
সিলেট মেট্রোপলিটন পুলিশের উপপুলিশ কমিশনার মো. আকরাম হোসেনকে বরিশাল রেঞ্জের অতিরিক্ত ডিআইজি, ইন্ডাস্ট্রিয়াল পুলিশের পরিচালক মোর্শেদুল আনোয়ার খানকে টিঅ্যান্ডআইএম ঢাকার অতিরিক্ত ডিআইজি, সিআইডির বিশেষ পুলিশ সুপার (বর্তমানে পদোন্নতিপ্রাপ্ত অতিরিক্ত ডিআইজি) মো. হারুন অর রশিদকে পুলিশ সদর দপ্তরের অতিরিক্ত ডিআইজি, সিআইডির বিশেষ পুলিশ সুপার (বর্তমানে পদোন্নতিপ্রাপ্ত অতিরিক্ত ডিআইজি) মো. মাহবুবুর রহমানকে নৌ-পুলিশ ঢাকার অতিরিক্ত ডিআইজি, রাজশাহীর সারদা পুলিশ একাডেমির পুলিশ সুপার (বর্তমানে পদোন্নতিপ্রাপ্ত অতিরিক্ত ডিআইজি) সেলিম মো. জাহাংগীরকে র‌্যাবের পরিচালক, পুলিশ সদর দপ্তরের এআইজি (বর্তমানে পদোন্নতিপ্রাপ্ত অতিরিক্ত ডিআইজি) মো. সরওয়ারকে ঢাকা ট্যুরিস্ট পুলিশের অতিরিক্ত ডিআইজি করা হয়েছে।
ঢাকা ট্যুরিস্ট পুলিশের পুলিশ সুপার (বর্তমানে অতিরিক্ত ডিআইজি পদোন্নতিপ্রাপ্ত) মো. আবদুল মালেককে ঢাকা হাইওয়ে পুলিশের অতিরিক্ত ডিআইজি, অতিরিক্ত ডিআইজি পদে পদোন্নতিপ্রাপ্ত ঢাকা এসপিবিএন অধিনায়ক মো. আক্কাস উদ্দিন ভূইঁয়াকে সিলেট রেঞ্জের অতিরিক্ত ডিআইজি, ডিএমপির উপপুলিশ কমিশনার (বর্তমানে অতিরিক্ত ডিআইজি পদে পদোন্নতিপ্রাপ্ত) মো. জাহাঙ্গীর হোসেন মাতুব্বরকে র‌্যাবের অতিরিক্ত পরিচালক, পিবিআই ঢাকার পুলিশ সুপার (বর্তমানে অতিরিক্ত ডিআইজি পদে পদোন্নতিপ্রাপ্ত) মো. মোরশেদ আলমকে ঢাকা রেলওয়ে রেঞ্জের অতিরিক্ত ডিআইজি, ডিএমপির উপপুলিশ কমিশনার (বর্তমানে অতিরিক্ত ডিআইজি পদে পদোন্নতিপ্রাপ্ত) মো. একরামুল হাবীবকে খুলনা রেঞ্জের অতিরিক্ত ডিআইজি, বান্দরবানের পুলিশ সুপার (বর্তমানে অতিরিক্ত ডিআইজি পদে পদোন্নতিপ্রাপ্ত) দেবদাস ভট্টাচার্যকে সিএমপির অতিরিক্ত পুলিশ কমিশনার, ডিএমপির উপপুলিশ কমিশনার (বর্তমানে অতিরিক্ত ডিআইজি পদে পদোন্নতিপ্রাপ্ত) খন্দকার লুৎফুল কবিরকে ডিএমপির জয়েন্ট পুলিশ কমিশনার, পুলিশ সদর দপ্তরের এআইজি (বর্তমানে অতিরিক্ত ডিআইজি পদে পদোন্নতিপ্রাপ্ত) মো. আবদুল আলীম মাহমুদকে পুলিশ সদর দপ্তরের অতিরিক্ত ডিআইজি করা হয়েছে।
এ ছাড়াও পুলিশের বিশেষ শাখা (এসবি) ঢাকার বিশেষ পুলিশ সুপার (বর্তমানে অতিরিক্ত ডিআইজি পদে পদোন্নতিপ্রাপ্ত) মো. তওফিক মাহবুব চৌধুরীকে এসবি ঢাকার অতিরিক্ত ডিআইজি, সিআইডির বিশেষ পুলিশ সুপার (বর্তমানে অতিরিক্ত ডিআইজি পদে পদোন্নতিপ্রাপ্ত) মোহাম্মদ মুসলিমকে ঢাকা ট্যুরিস্ট পুলিশের অতিরিক্ত ডিআইজি এবং ডিএমপির উপপুলিশ কমিশনার (বর্তমানে অতিরিক্ত ডিআইজি পদে পদোন্নতিপ্রাপ্ত) কৃষ্ণ পদ রায়কে র‌্যাবের পরিচালক পদে বদলি করা হয়েছে।
