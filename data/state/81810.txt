
দিনাজপুরের ঘোড়াঘাটে ভ্রাম্যমাণ আদালত অভিযান চালিয়ে ১১টি ব্যবসাপ্রতিষ্ঠান থেকে ১৯ হাজার টাকা জরিমানা আদায় করেছেন। গত বৃহস্পতিবার উপজেলার ঘোড়াঘাট, ওসমানপুর ও রানীগঞ্জ বাজারের বিভিন্ন প্রতিষ্ঠানে অভিযান চালিয়ে ওজনে কম, খাদ্যে ভেজাল এবং অস্বাস্থ্যকর পরিবেশে খাদ্য তৈরি ও পরিবেশনের দায়ে এ জরিমানা করা হয়। জেলা জাতীয় ভোক্তা অধিকার সংরক্ষণ অধিদপ্তরের সহকারী পরিচালক আবদুল জোব্বার মণ্ডল ও নির্বাহী ম্যাজিস্ট্রেট তবিবুর রহমানের নেতৃত্বে এ অভিযান চালানো হয়। বিরামপুর (দিনাজপুর) প্রতিনিধি
