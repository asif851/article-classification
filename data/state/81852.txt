
চলতি দশম সংসদের ২০তম অধিবেশন বসবে আগামী ৮ এপ্রিল। রাষ্ট্রপতি মো. আবদুল হামিদ ওই দিন বিকেল পাঁচটায় সংসদ অধিবেশন আহ্বান করেছেন।
আজ বুধবার জাতীয় সংসদ সচিবালয়ের এক সংবাদ বিজ্ঞপ্তিতে এ তথ্য জানানো হয়।
এর আগে সংসদের ১৯তম অধিবেশন শেষ হয় গত ২৮ ফেব্রুয়ারি। শীতকালীন ওই অধিবেশন চলেছিল ৩৫ কার্যদিবস। সাধারণত শীতকালীন অধিবেশন এবং বাজেট অধিবেশন ছাড়া অন্য অধিবেশনগুলো খুব বেশি দীর্ঘ হয় না।
২০তম অধিবেশনও খুব বেশি দীর্ঘ হওয়ার সম্ভাবনা নেই। অধিবেশন শুরু হওয়ার আগে সংসদের কার্য উপদেষ্টা কমিটির বৈঠকে অধিবেশন কত দিন চলবে তা ঠিক করা হবে।
