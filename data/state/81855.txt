
লেবাননে জাতিসংঘ শান্তিরক্ষা মিশন ব্যানকন-৬ (ইউনিফিল)-এ অংশ নিতে নৌবাহিনীর ১৪০ সদস্যের একটি দল গতকাল রোববার ঢাকা ছেড়েছে। খবর বাসসের।জাতিসংঘের একটি বিমানে করে চট্টগ্রাম শাহ আমানত আন্তর্জাতিক বিমানবন্দর ছাড়ার আগে চট্টগ্রাম নৌ অঞ্চলের চিফ স্টাফ অফিসার ক্যাপ্টেন এ কে এম এম সিরাফুল হক দলটিকে বিদায় জানান। একই সংখ্যক নৌসদস্যের আরেকটি দল রওনা দেবে ২০ জুন।নৌবাহিনীর যুদ্ধজাহাজ ‘ওসমান’ ও ‘মধুমতী’ ২০১০ সালে প্রথমবারের মতো ভূমধ্যসাগরে মাল্টিন্যাশনাল মেরিটাইম টাস্কফোর্সের আওতায় লেবাননে শান্তিরক্ষা মিশনে অংশ নেয়। পরে ২০১৪ সালে জাহাজ দুটির প্রতিস্থাপক হিসেবে বানৌজা ‘আলী হায়দার’ ও ‘নির্মূল’ লেবাননে শান্তিরক্ষা মিশনে নিয়োজিত হয়।
