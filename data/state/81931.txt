
বেসরকারি শিক্ষক নিবন্ধন ও প্রত্যয়ন কর্তৃপক্ষের (এনটিআরসিএ) অধীন অনুষ্ঠিত চতুর্দশ শিক্ষক নিবন্ধনের লিখিত পরীক্ষার ফল আজ সোমবার প্রকাশ করা হয়েছে।মোট ১৯ হাজার ৮৬৩ প্রার্থী উত্তীর্ণ হয়েছেন। এর মধ্যে বিদ্যালয়-২ পর্যায়ে ৬২৪ জন, বিদ্যালয় পর্যায়ে ১৫ হাজার ৩৬২ জন এবং কলেজ পর্যায়ে ৩ হাজার ৮৭৭ জন প্রার্থী উত্তীর্ণ হন। পরীক্ষার ফল http://www.ntrca.gov.bd ওয়েবসাইট থেকে জানা যাবে। এ ছাড়া কৃতকার্য প্রার্থীদের টেলিটক মোবাইলে এসএমএসে ফল জানিয়ে দেওয়া হবে।লিখিত পরীক্ষায় উত্তীর্ণ প্রার্থীদের মৌখিক পরীক্ষার তারিখ, সময় ও স্থান পরে ওয়েবসাইট ও মোবাইল এসএমএসে জানানো হবে। 
গত বছরের ৮ ও ৯ ডিসেম্বর অনুষ্ঠিত এ পরীক্ষায় ওই তিন পর্যায়ে মোট ১ লাখ ৬৬ হাজার ৩১৮ জন পরীক্ষার্থী অংশ নেন।
