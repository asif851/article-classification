
বিশ্বে বসবাসের সবচেয়ে অযোগ্য শহর বাংলাদেশের রাজধানী ঢাকা। গত বছরও এই মন্দ তালিকায় ঢাকার অবস্থান ছিল দ্বিতীয়।বসবাসের অযোগ্যতার দিক দিয়ে বিশ্বের বিভিন্ন দেশের শহরের একটি তালিকা তৈরি করেছে ইকোনমিস্ট ইনটেলিজেন্স ইউনিট। অপরাধের মাত্রা, সংঘাতের ঝুঁকি, স্বাস্থ্যসেবার মান, বাধানিষেধের মাত্রা, তাপমাত্রা এবং বিদ্যালয় ও যোগাযোগব্যবস্থা বিবেচনায় নিয়ে মূল্যায়ন করা হয়েছে শহরগুলোর বসবাসের ভালো-মন্দ দিক। এসব বিষয়ের ওপর মোট ১০০ পয়েন্টের সূচকের ভিত্তিতে তৈরি করা হয়েছে তালিকা।সর্বনিম্ন ৩৮ দশমিক ৭ পয়েন্ট পেয়ে সবচেয়ে অযোগ্য শহর হিসেবে বিবেচিত হয়েছে ঢাকা। এরপর আছে প্রশান্ত মহাসাগরীয় দ্বীপ দেশ পাপুয়া নিউগিনির পোর্ট মোরেসবাই শহর। এই শহরটি পেয়েছে ৩৯ দশমিক ৯ পয়েন্ট।এরপর পর্যায়ক্রমে আছে নাইজেরিয়ার লাগোস (৩৯), জিম্বাবুয়ের হারারে (৩৯.৪), আলজেরিয়ার আলজিয়ার্স (৪০.৯), পাকিস্তানের করাচি (৪০.৯), লিবিয়ার ত্রিপোলি (৪২.৮), ক্যামেরুনের দৌয়ালা (৪৩.৩), ইরানের তেহরান (৪৫.৮) ও আইভরি কোস্টের আবিদজান (৪৫.৯) শহর।
 
