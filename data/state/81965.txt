
গাইবান্ধার বিশিষ্ট সাহিত্যিক ময়নুল হোসেনের কাব্যগ্রন্থ স্বাধীনতা তুমি কার-এর মোড়ক উন্মোচন গতকাল শনিবার বিকেলে পাবলিক লাইব্রেরি মিলনায়তনে অনুষ্ঠিত হয়। সাংবাদিক গোবিন্দ লাল দাসের সভাপতিত্বে প্রকাশনা অনুষ্ঠানে বক্তব্য দেন জেলা পরিষদের প্রশাসক সৈয়দ শামস-উল আলম, গাইবান্ধা নাট্য সংস্থার সাধারণ সম্পাদক রাগিব হাসান চৌধুরী, নাট্য সংগঠন মেঘদূত সম্পাদক জিয়াউর রহমান, কবি ইবনে সিরাজ, গাইবান্ধা পৌরসভার প্যানেল মেয়র তানজিমুল ইসলাম প্রমুখ। 
