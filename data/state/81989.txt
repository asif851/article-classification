
ঢাকার নবাবগঞ্জ উপজেলায় দক্ষিণ চুড়াইন গ্রামে গত মঙ্গলবার দিবাগত রাত দেড়টার দিকে আলী হোসেনের (৬৭) বাড়ি থেকে ৭০ হাজার টাকা ও তিন ভরি স্বর্ণালংকার লুট করেছে ডাকাতেরা। তাদের অস্ত্রের আঘাতে আলী হোসেন ও তাঁর দুই ছেলে আহত হন।রাত দুইটার দিকে ডাকাতেরা চরচরিয়া গ্রামের খালেক মোড়লের বাড়ি থেকে ২০ হাজার টাকা ও চার ভরি স্বর্ণালংকার লুট করে। এরপর ডাকাতেরা পঞ্চবটি গ্রামের আবদুল হাইয়ের বাড়িতে হানা দিতে গেলে গ্রামবাসীর প্রতিরোধে তারা পালিয়ে যায়। গতকাল বুধবার পুলিশ ঘটনাস্থল পরিদর্শন করে।
