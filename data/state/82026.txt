
ব্র্যাকের প্রতিষ্ঠাতা ও চেয়ারপারসন স্যার ফজলে হাসান আবেদ রাশিয়ার লিও তলস্তয় আন্তর্জাতিক স্বর্ণপদকে ভূষিত হয়েছেন। শিশু দিবস উপলক্ষে গত রোববার মস্কোর ঐতিহ্যবাহী বলশয় থিয়েটারে আয়োজিত অনুষ্ঠানে তাঁর হাতে এই পদক তুলে দেওয়া হয়৷শিশুদের শিক্ষা ও সেবাদানের ক্ষেত্রে তাৎপর্যপূর্ণ অবদানের স্বীকৃতি হিসেবে রাশিয়ান চিলড্রেন ফান্ড প্রতিবছর এই স্বর্ণপদক দিয়ে থাকে৷ এর আগে মাদার তেরেসা, পোলিও ভ্যাকসিনের উদ্ভাবক আলবার্ত সেবিন এবং সুইডেনের শিশুসাহিত্যিক অস্ট্রিড লিডগ্রেনের মতো ব্যক্তিত্ব এই পদকে ভূষিত হন৷বলশয় থিয়েটারের অনুষ্ঠানে স্যার ফজলে হাসান আবেদের হাতে পদক তুলে দেন রাশিয়ান চিলড্রেন ফান্ডের নেতা ও প্রখ্যাত লেখক আলবার্ত এ লিখানভ। ১১ হাজার শিশু অনুষ্ঠানে যোগ দেয়৷ অনুষ্ঠানের শুরুতে অনাথ, প্রতিবন্ধী ও পিছিয়ে পড়া শিশুদের নিয়ে কনসার্টের আয়োজন করা হয়।১৯৯১ সালে রাশিয়ান চিলড্রেন ফান্ডের যাত্রা শুরু৷ বর্তমানে ৭৪টি আঞ্চলিক কার্যালয়ের মাধ্যমে এটি রাশিয়ার অভাবী শিশুদের সামাজিক সহায়তাদানে কাজ করছে৷ বিজ্ঞপ্তি৷
