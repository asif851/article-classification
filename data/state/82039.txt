

বিএনপির ভারপ্রাপ্ত মহাসচিব মির্জা ফখরুল ইসলাম আলমগীর দাবি করেছেন, বিএনপি সংকটে নেই, সংকটে আছে বাংলাদেশ। জনগণের স্বতঃস্ফূর্ত আন্দোলনের মাধ্যমে এই সংকটের উত্তরণ ঘটানো হবে।আজ সোমবার সকালে দলের প্রতিষ্ঠাবার্ষিকী উপলক্ষে জিয়াউর রহমানের কবরে শ্রদ্ধা জানানোর পর মির্জা ফখরুল সাংবাদিকদের প্রশ্নের জবাবে এ কথা বলেন।মির্জা ফখরুল বলেন, সাংগঠনিকভাবে বিএনপি অত্যন্ত সুদৃঢ়। এখন গণতন্ত্র ও দেশের অস্তিত্ব টিকিয়ে রাখাই বড় সংকট।
প্রধানমন্ত্রী যেভাবে রাজনৈতিক শিষ্টাচারবহির্ভূত বক্তব্য দিচ্ছেন, এতে রাজনীতি কলুষিত হচ্ছে। প্রতিষ্ঠাবার্ষিকীতে বিএনপি গণতন্ত্র ও ভোটের অধিকার ফিরিয়ে আনার জন্য নতুন শপথ নিয়েছে। আন্দোলনের মাধ্যমেই ‘অবৈধ ও জনগণের ওপর চেপে বসা’ সরকারকে জনগণ ও বিশ্ববাসীর কাছে গ্রহণযোগ্য নির্বাচন দিতে বাধ্য করা হবে।
‘খুনি’ বলায় ফখরুলের বিরুদ্ধে মানহানি মামলা
৩৬ বছরে সবচেয়ে নাজুক বিএনপি
