
বাংলাদেশ পরিবেশ আইনবিদ সমিতির (বেলা) প্রধান নির্বাহী সৈয়দা রিজওয়ানা হাসান বলেছেন, স্বামী আবু বকর সিদ্দিককে অপহরণের পর তাঁকে দুবার হুমকি দেওয়া হয়েছে। তবে তদন্তের স্বার্থে এ বিষয়ে তিনি বিস্তারিত কিছু বলতে চাননি।আজ বৃহস্পতিবার স্বামীর উদ্ধারের ব্যাপারে সৈয়দা রিজওয়ানা হাসান ঢাকা মহানগর গোয়েন্দা পুলিশের (ডিবি) কার্যালয়ে যান। তিনি স্বামীকে উদ্ধারের ব্যাপারে ডিবির সহায়তা চান। পরে তিনি সাংবাদিকদের সঙ্গে কথা বলেন।রিজওয়ানা বলেন, ‘স্বামীকে উদ্ধারের ব্যাপারে আমি আশাবাদী। আইনশৃঙ্খলা রক্ষাকারী বাহিনীর লোকজন এ বিষয়ে আমাদের সঙ্গে কথা বলেছে। আমার সন্দেহের তালিকায় ব্যবসায়িক প্রতিষ্ঠান রয়েছে। আমাদের আইনগত কর্মকাণ্ডের কারণে যারা অর্থনৈতিকভাবে ক্ষতিগ্রস্ত হয়েছে, তারাই এ কাজ করেছে।’ তিনি বলেন, ‘আমার স্বামীর ব্যক্তিগত, পারিবারিক, সামাজিক শত্রু নেই। আমার কাজ পরিবেশ আইন নিয়ে। এগুলো যাদের আঘাত করেছে, তারাই এ কাজ করেছে।’
স্বামীকে উদ্ধারের ব্যাপারে আইনশৃঙ্খলা রক্ষাকারী বাহিনী আত্মবিশ্বাসী উল্লেখ করে রিজওয়ানা বলেন, তাঁরা সময় চেয়েছেন। তাঁরা বলছেন, তাঁদের কাছে কোনো ক্লু নেই। এ কারণে তাঁরা সময় চেয়েছেন। তিনি স্বামীকে উদ্ধার করার ব্যাপারে দেশবাসীর সহায়তা চান।
গতকাল বুধবার বেলা আড়াইটার দিকে ঢাকা-নারায়ণগঞ্জ লিংক রোডের ভূঁইয়া ফিলিং স্টেশনের সামনে থেকে একদল দুর্বৃত্ত অস্ত্রের মুখে সৈয়দা রিজওয়ানা হাসানের স্বামী আবু বকরকে অপহরণ করে। রিজওয়ানা হাসান এ ঘটনায় ফতল্ল্লা মডেল থানায় মামলা করেছেন। সকাল সাড়ে ১০টার দিকে এ প্রতিবেদন লেখা পর্যন্ত আবু বকরের কোনো খোঁজ মেলেনি। পুলিশ ঢাকা-চট্টগ্রাম ও ঢাকা-সিলেট মহাসড়কসহ বিভিন্ন সড়কে চেকপোস্ট বসিয়ে তল্লাশি করছে।
রিজওয়ানার স্বামীকে ২৪ ঘণ্টার মধ্যে ফেরত চান আইনজীবীরা
মাইক্রোবাসটির নম্বর ভুয়া: বিআরটিএ
রিজওয়ানার স্বামীকে উদ্ধারের চেষ্টা চলছে: স্বরাষ্ট্র প্রতিমন্ত্রী
 
