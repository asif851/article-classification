
নারায়ণগঞ্জের আড়াইহাজার উপজেলার ছনপাড়া এলাকায় ঢাকা-সিলেট মহাসড়কের পাশ থেকে গতকাল শুক্রবার সকালে রিপন মিয়া (৪০) নামের একজনের লাশ উদ্ধার করেছে পুলিশ। তাঁর বিরুদ্ধে ডাকাতির একাধিক মামলা রয়েছে বলে আড়াইহাজার থানার ভারপ্রাপ্ত কর্মকর্তা (ওসি) মো. আলমগীর জানান। তিনি জানান, লাশ উদ্ধারের সময় ডাকাত সরদার রিপনের মাথা থেঁতলানো ছিল। লাশ ময়নাতদন্তের জন্য নারায়ণগঞ্জ জেনারেল হাসপাতাল মর্গে পাঠানো হয়েছে। l নারায়ণগঞ্জ প্রতিনিধি।
