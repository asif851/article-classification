
ইলেকট্রনিক যন্ত্র ব্যবহার করে বিভিন্ন পরীক্ষার সময় প্রতারণার অভিযোগে ১০ জনকে রাজধানীর বিভিন্ন এলাকা থেকে আটক করেছেন পুলিশের গোয়েন্দা শাখার (ডিবি উত্তর) কর্মকর্তারা। আজ শনিবার সকালে ডিবি উত্তরের উপকমিশনার মশিউর রহমানের পক্ষ থেকে পাঠানো এক খুদে বার্তায় এ তথ্য জানানো হয়।
ওই বার্তায় বলা হয়, গতকাল শুক্রবার রাজধানীর বিভিন্ন এলাকা থেকে ১০ জনকে আটক করা হয়। তারা পরস্পরের সঙ্গে যোগাযোগ করে ইলেকট্রনিক যন্ত্রের সাহায্যে পরীক্ষায় প্রতারণা করে আসছিল। এ বিষয়ে বিস্তারিত ঢাকা মেট্রোপলিটন পুলিশের মিডিয়া সেন্টারে এক প্রেস ব্রিফিংয়ে জানানো হবে।
