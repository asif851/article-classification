
দেশের আইনশৃঙ্খলা পরিস্থিতি বিবেচনায় রেললাইনের নিরাপত্তা নিশ্চিত করতে ৪০ জেলার ঝুঁকিপূর্ণ পয়েন্টগুলোতে প্রায় চার হাজার আনসার ও ভিডিপি সদস্য মোতায়েনের নির্দেশ দেওয়া হয়েছে। 
রেললাইন উপড়ে ফেলা বা রেল চলাচলে নাশকতা প্রতিরোধ করতে এ ব্যবস্থা নেওয়ার জন্য আনসার ও ভিডিপি অধিদপ্তরের মহাপরিচালককে অনুরোধ জানানো হয়েছে। স্বরাষ্ট্র মন্ত্রণালয়ের রাজনৈতিক শাখা থেকে আজ বুধবার এ-সংক্রান্ত একটি প্রজ্ঞাপন জারি করা হয়েছে। এতে সই করেছেন স্বরাষ্ট্র মন্ত্রণালয়ের উপসচিব মো. হাবিবুর রহমান।
