
বরগুনার বামনা উপজেলার জাফরাখালী বাজার এলাকায় আওয়ামী লীগের স্থানীয় এক নেতার বিরুদ্ধে ১৫ হাজার ঘনফুট বালু লুট করার অভিযোগ পাওয়া গেছে। স্থানীয় বালু ব্যবসায়ী ও ডৌয়াতলা ইউনিয়নের ওয়ার্ড বিএনপির সভাপতি এমাদুল হক গতকাল সোমবার দুপুরে বামনা প্রেসক্লাবে এক সংবাদ সমেঞ্চলনে এ অভিযোগ করেন।এমদাদুল অভিযোগ করেন, জাফরাখালী সেতুর পাশে রাখা প্রায় দুই লাখ টাকা দামের ১৫ হাজার ঘনফুট বালু ৫ ও ৬ এপ্রিল রাতে সাইদুল লোকজন নিয়ে লুট করেন। তবে সাইদুল বলেন, ‘আমি বালু লুট করিনি। এমাদুলের কাছে স্থানীয় দুই ব্যক্তি টাকা পাবেন। এ জন্য তাঁরা এসব বালু নিয়ে গেছেন।’
 
