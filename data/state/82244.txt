
নব্য জেএমবির তিন সদস্যকে গ্রেপ্তারের তথ্য জানিয়েছে ঢাকা মহানগর পুলিশের (ডিএমপি) কাউন্টার টেররিজম ইউনিট।
আজ রোববার সকালে গণমাধ্যমে পাঠানো মোবাইল ফোনের খুদে বার্তায় এ তথ্য জানানো হয়।
খুদে বার্তায় বলা হয়, গতকাল শনিবার রাতে সাভার ও লক্ষ্মীপুর থেকে ওই তিন ব্যক্তিকে গ্রেপ্তার করা হয়। তাঁরা সাভারের বিস্ফোরক মামলার আসামি।
গ্রেপ্তার হওয়া ব্যক্তিদের নাম-পরিচয় জানায়নি কাউন্টার টেররিজম ইউনিট।
ঘটনার বিষয়ে বিস্তারিত তথ্য জানানো হয়নি। বিস্তারিত তথ্য জানাতে আজ সাংবাদিকদের ব্রিফ করার কথা রয়েছে।
