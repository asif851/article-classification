
নীলফামারীর সৈয়দপুরে নিজ বাড়িতে দেহ ব্যবসা চালানোর দায়ে বাড়ির মালিক, দুই যৌনকর্মী ও দুই খদ্দেরসহ পাঁচজনকে সাত দিন করে বিনাশ্রম কারাদণ্ড দিয়েছেন ভ্রাম্যমাণ আদালত। আদালতের বিচারক ও উপজেলা নির্বাহী কর্মকর্তা (ইউএনও) শফিকুল ইসলাম গতকাল মঙ্গলবার এ দণ্ড দেন।পুলিশ জানায়, শহরের হাতিখানা মাছুয়াপাড়ার শফিকুল ইসলাম (৩২) দীর্ঘদিন ধরেই নিজ বাড়িতে দেহ ব্যবসা পরিচালনা করছিলেন। কিন্তু প্রমাণ না থাকায় তাঁকে কিছু বলতে পারেনি এলাকাবাসী। গত সোমবার রাতে মোটরসাইকেলে করে দুই ব্যক্তি ওই বাড়িতে ঢুকলে এলাকাবাসী দুই যৌনকর্মীসহ ওই দুই ব্যক্তিকে আটক করে। পরে খবর পেয়ে পুলিশ গিয়ে শফিকুলসহ পাঁচজনকে থানায় নিয়ে আসে।সৈয়দপুর থানার উপপরির্দশক (এসআই) আবদুল মান্নান জানান, গতকাল আটক ব্যক্তিরা ভ্রাম্যমাণ আদালতে অসামাজিক কাজে লিপ্ত থাকার কথা স্বীকার করেন।
 
