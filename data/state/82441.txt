
দেশের প্রধান ঈদের জামাত সকাল সাড়ে আটটায় ঢাকায় জাতীয় ঈদগাহ ময়দানে অনুষ্ঠিত হবে। বায়তুল মোকাররম জাতীয় মসজিদে পাঁচটি জামাত হবে। প্রথম জামাত সকাল সাতটায়, দ্বিতীয় জামাত সকাল আটটায়, তৃতীয় জামাত সকাল নয়টায়, চতুর্থ জামাত সকাল ১০টায় এবং পঞ্চম ও সর্বশেষ জামাত বেলা পৌনে ১১টায় অনুষ্ঠিত হবে। জাতীয় সংসদ ভবনের দক্ষিণ প্লাজায় একমাত্র জামাতটি সকাল আটটায় অনুষ্ঠিত হবে। বিশ্ব জাকের মঞ্জিল ও বনানী দরবার শরিফে সকাল সাড়ে ১০টায় জামাত হবে। আরমানিটোলা মাঠে জামাত হবে সকাল নয়টায়।
দেওয়ানবাগ শরিফের বাবে রহমতে তিনটি ঈদের জামাত হবে। প্রথম জামাতটি সকাল আটটায়, দ্বিতীয়টি সকাল সাড়ে নয়টায় ও শেষ জামাতটি সকাল ১০টায় হবে।
গুলশান সেন্ট্রাল মসজিদ এবং ঈদগাহ ময়দানে সকাল আটটায় ও সকাল সাড়ে নয়টায় দুটি জামাত হবে। নীলক্ষেতের বাবুপুরা শাহ্ সাহেব বাড়ি মরিয়ম বিবি শাহি মসজিদে সকাল সাড়ে আটটায় ও সকাল ১০টায় জামাত হবে। কাজীপাড়া কেন্দ্রীয় জামে মসজিদে তিনটি জামাত যথাক্রমে সকাল সাড়ে সাতটা, সকাল সাড়ে আটটা ও সকাল সোয়া নয়টায় অনুষ্ঠিত হবে। ১১ নম্বর মিরপুর মসজিদ বায়তুল ফালাহ কমপ্লেক্সে প্রথম জামাত সকাল সাড়ে সাতটায় ও দ্বিতীয় জামাত সকাল সাড়ে আটটায় অনুষ্ঠিত হবে।
রসুলবাগ জামে মসজিদ দক্ষিণ মুগদা ব্যাংক কলোনিতে দুটি জামাত হবে। একটি সকাল সাড়ে সাতটায় ও অন্যটি সাড়ে আটটায়। মাতুয়াইল দরবারে মোজাদ্দেদিয়ায় সকাল নয়টায় ও সকাল সাড়ে নয়টায় দুটি জামাত অনুষ্ঠিত হবে। দক্ষিণ বনশ্রী কেন্দ্রীয় জামে মসজিদে সকাল সাড়ে সাতটা ও সকাল সাড়ে আটটায় দুটি জামাত হবে। মোহাম্মদপুর জামে মসজিদ কমপ্লেক্সে সকাল পৌনে আটটায় একমাত্র জামাতটি হবে। খিলক্ষেত কুর্মিটোলা উচ্চবিদ্যালয় ও কলেজ ঈদগাহ ময়দানে সকাল আটটা ও সকাল পৌনে নয়টায় দুটি জামাত হবে। মিরপুর ১২ নম্বর সেকশনের হারুন মোল্লাহ্ ঈদগাহ্, পার্ক ও খেলার মাঠে ও লক্ষ্মীবাজারের মিয়া সাহেবের ময়দান খানকা শরিফ জামে মসজিদে সকাল সাড়ে সাতটায় জামাত অনুষ্ঠিত হবে। মোহাম্মদপুরের মসজিদ-এ-তৈয়্যেবিয়ায় সকাল আটটা ও সকাল নয়টায় দুটি পৃথক জামাত হবে।
সকাল আটটা: ঢাকা রেলওয়ে স্টেশন প্ল্যাটফর্ম, পল্লীমা সংসদ, পল্লবীর ছয় নম্বর সেকশন কেন্দ্রীয় জামে মসজিদ, এলিফ্যান্ট রোডের অ্যারোপ্লেন মসজিদ, কল্যাণপুর হাউজিং এস্টেট জামে মসজিদ, নয়াপল্টন জামে মসজিদ, মধ্যবাড্ডা কানু মিয়ার পুকুরপাড় জামে মসজিদ, মগবাজার বিটিসিএল (সাবেক টিঅ্যান্ডটি) কলোনি জামে মসজিদ, কারওয়ান বাজারের আম্বর শাহ শাহি জামে মসজিদ, দারুস সালামের মীরবাড়ি আদি (মাদবর বাড়ি) জামে মসজিদ, মোহাম্মদপুর কৃষি বাজার তাহেরিয়া জামে মসজিদ, মোহাম্মদপুরের বায়তুল ফালাহ জামে মসজিদ, গেন্ডারিয়া ধূপখোলা মাঠ, ধানমন্ডি ঈদগাহ্ জামে মসজিদ এবং আগারগাঁওয়ের দারুল ইমান জামে মসজিদে সকাল আটটায় জামাত অনুষ্ঠিত হবে।
সকাল সাড়ে আটটা: কলাবাগানের বশিরউদ্দিন রোড জামে মসজিদ, ২/২ দারুস সালাম মিরপুর ফুরফুরা দরবারের মারকাজে ইশাআতে ইসলাম মসজিদ কমপ্লেক্স, কামরাঙ্গীরচর কেন্দ্রীয় ঈদগাহ্ ময়দান, নারিন্দার মশুরীখোলা শাহ্ সাহেব বাড়ি জামে মসজিদ, লক্ষ্মীবাজার নূরানী জামে মসজিদ এবং বনানী কেন্দ্রীয় জামে মসজিদে সকাল সাড়ে আটটায় ঈদের জামাত অনুষ্ঠিত হবে।
