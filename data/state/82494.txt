
কুষ্টিয়া জেলা পরিষদ নির্বাচনে চেয়ারম্যান পদের নির্বাচন স্থগিত ঘোষণা করেছে নির্বাচন কমিশন।
শুক্রবার রাত সাড়ে নয়টার দিকে চেয়ারম্যান পদে নির্বাচন স্থগিতের ঘোষণা সংক্রান্ত একটি চিঠি জেলা প্রশাসকের ফেসবুক পাতায় দেওয়া হয়।
এ বিষয়ে জানতে চাইলে জেলা প্রশাসক ও রিটার্নিং কর্মকর্তা মো. জহির রায়হান ওই চিঠির সত্যতা নিশ্চিত করেন। তিনি প্রথম আলোকে বলেন, চেয়ারম্যান পদে নির্বাচন না হলেও অন্যান্য পদে নির্বাচন যথারীতি অনুষ্ঠিত হবে।
