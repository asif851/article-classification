
রাঙামাটির কাপ্তাই বাঁধের ১৬টি স্লুইসগেটের আংশিক খুলে দেওয়া হয়েছে। বৃষ্টির কারণে ঝুঁকির আশঙ্কায় এমনটি করা হয়েছে বলে জানিয়েছেন কাপ্তাই জলবিদ্যুৎকেন্দ্রের ব্যবস্থাপক আবদুর রহিম।
আবদুর রহিম আরও বলেন, গতকাল শুক্রবার সন্ধ্যা থেকেই কাপ্তাই বাঁধের ১৬টি দরজা খুলে দেওয়া হয়েছে। বাঁধের একেকটি দরজা ১৮ ইঞ্চি লম্বা। প্রতিটি ছয় ইঞ্চি করে খুলে দেওয়া হয়েছে।
ভারী বর্ষণে কাপ্তাই লেকের পানি বেড়ে গেছে। পুরোনো এই লেকে বেশি পানি হলে ঝুঁকি রয়েছে। এ কারণে দরজাগুলো খোলা হয়েছে। লেকের পানি এই দরজা দিয়ে কর্ণফুলী নদী হয়ে বঙ্গোপসাগরে গিয়ে পড়বে।
