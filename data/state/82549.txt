
বিশিষ্ট মুক্তিযোদ্ধা ও পাবনার বেড়া উপজেলা আওয়ামী লীগের সাবেক ভারপ্রাপ্ত সভাপতি মোহাম্মদ গোলজার হোসেন (৮৩) গত বৃহস্পতিবার রাতে বেড়া পৌর এলাকার বৃশালিখা মহল্লার নিজ বাড়িতে বার্ধক্যজনিত রোগে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্ত্রী, ছয় ছেলে ও চার মেয়ে রেখে গেছেন। গতকাল শুক্রবার জুম্মার নামাজের পর স্থানীয় বিবি হাইস্কুল মাঠে তাঁর জানাজা অনুষ্ঠিত হয়। বিকেলে বৃশালিখা কবরস্থানে রাষ্ট্রীয় মর্যাদায় তাঁর লাশ দাফন করা হয়।
