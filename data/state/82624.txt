
নেত্রকোনার মোহনগঞ্জ উপজেলায় দুই শিক্ষার্থীকে উত্ত্যক্ত করায় মোহন মিয়া (২১) ও মাসুম রানা (২১) নামের দুই তরুণের প্রত্যেককে পাঁচ হাজার টাকা করে জরিমানা করা হয়েছে। তাঁদের বাড়ি উপজেলার সুয়াইর গ্রামে। গতকাল দুপুরে উপজেলা নির্বাহী কর্মকর্তা নিজাম উদ্দিন আহম্মেদের ভ্রাম্যমাণ আদালত এই দণ্ডাদেশ দেন। বেলা ১১টায় স্থানীয় একটি মহাবিদ্যালয়ের সামনের সড়কে ওই দুই শিক্ষার্থীকে উত্ত্যক্ত করার সময় মোহন ও মাসুমকে এলাকাবাসী আটক করে পুলিশে দেয়। ধরমপাশা (সুনামগঞ্জ) প্রতিনিধি
