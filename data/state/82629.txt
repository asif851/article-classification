
প্রাতিষ্ঠানিক শিক্ষার মূল বিষয় হলো পরীক্ষা। আর পরীক্ষার মূল হলো প্রশ্নপত্র। সেই প্রশ্নপত্রই যদি ফাঁস হয়ে যায়, তাহলে পরীক্ষাব্যবস্থাই তো ভেঙে পড়ে। এটা তো শিক্ষাব্যবস্থাই ধসে পড়ার নামান্তর। এখন আমাদের দেশ হয়েছে ডিজিটাল। কিন্তু আমাদের পরীক্ষাব্যবস্থাটা রয়ে গেছে অ্যানালগ ব্যবস্থায়। অ্যানালগ-ব্যবস্থা দিয়ে ডিজিটাল যুগের সমস্যা মোকাবিলা করা সম্ভব নয়। পূর্বতন ব্যবস্থা দিয়ে বর্তমান সংকট মোকাবিলা করা যায় না। এ জন্য আমাদের উন্নত দেশের পরীক্ষা পদ্ধতি অনুসরণ করতে হবে। উন্নত দেশগুলো যেভাবে তাদের পরীক্ষাব্যবস্থা ডিজিটাল করেছে, আমাদেরও সে রকম উন্নত ব্যবস্থায় যেতে হবে। প্রায় প্রতিদিন পরীক্ষার প্রশ্নপত্র ফাঁসের খবর প্রকাশ হচ্ছে। এই অবস্থায় আমি হতাশ ও উদ্বিগ্ন।
আবদুল্লাহ আবু সায়ীদশিক্ষাবিদ ও সভাপতি, বিশ্বসাহিত্য কেন্দ্র
