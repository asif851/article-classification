
জঙ্গি কর্মকাণ্ডে জড়িত থাকার অভিযোগে দুজনকে গ্রেপ্তার করা হয়েছে। ঢাকার তেজগাঁও শিল্পাঞ্চল এলাকা থেকে তাঁদের গ্রেপ্তার করে র‍্যাব-২-এর একটি দল। গতকাল সোমবার রাতে তাঁদের গ্রেপ্তার করা হয়।গ্রেপ্তার হওয়া দুজন হলেন নাজমুল ইসলাম শান্ত (২৬) ও নুরুজ্জামান লাবু (৩৯)।র‍্যাবের দাবি, গ্রেপ্তার হওয়া দুজন নিষিদ্ধ জঙ্গি সংগঠন জেএমবির সক্রিয় সদস্য। তাঁদের মধ্যে একজন নুরুজ্জামান লাবু জেএমবির ঝিনাইদহ অঞ্চলের আঞ্চলিক নেতা। র‍্যাবের গণমাধ্যম শাখা থেকে পাঠানো মুঠোফোন বার্তায় জানানো হয়, তাঁদের কাছ থেকে দেশীয় অস্ত্র, জঙ্গিবাদী বই ও ডলার উদ্ধার করা হয়েছে।
