
বৈদ্যুতিক শর্টসার্কিট থেকে আগুন লেগে কুমিল্লার বরুড়া উপজেলার ভাউকসার বাজারের ভাই ভাই বিপণিবিতানের নয়টি দোকান পুড়ে গেছে। গত রোববার রাত সোয়া একটার দিকে ওই ঘটনা ঘটে। খবর পেয়ে বরুড়া থেকে দমকল বাহিনীর সদস্যরা গিয়ে আগুন নেভান। ততক্ষণে আগুনে ওই বিপণিবিতানের নয়টি দোকান পুড়ে যায়। গতকাল সোমবার সকালে বরুড়া উপজেলা নির্বাহী কর্মকর্তা (ইউএনও) নুসরাত সুলতানা ও থানার ভারপ্রাপ্ত কর্মকর্তা (ওসি) নাসির উদ্দিন মৃধা ঘটনাস্থল পরিদর্শন করেন। নিজস্ব প্রতিবেদক, কুমিল্লা
