
মুক্তিযুদ্ধকালের মানবতাবিরোধী অপরাধের মামলায় আন্তর্জাতিক অপরাধ ট্রাইব্যুনাল-১ তাঁকে ফাঁসির আদেশ দেওয়ার পর প্রতিক্রিয়া জানিয়েছেন সালাউদ্দিন কাদের (সাকা) চৌধুরী। রায় ঘোষণার পরপরই আসামির কাঠগড়ায় থাকা সাকা চৌধুরী দাঁড়িয়ে যান। তিনি উচ্চ স্বরে বলেন, ‘এই রায় আইন মন্ত্রণালয় থেকে বেরিয়েছে। এ জন্য আইন মন্ত্রণালয়কে ধন্যবাদ দিচ্ছি।’বিএনপির স্থায়ী কমিটির সদস্য ও সাংসদ সাকা চৌধুরীর ফাঁসির আদেশ দিয়েছেন আন্তর্জাতিক অপরাধ ট্রাইব্যুনাল-১। বিচারপতি এ টি এম ফজলে কবীরের নেতৃত্বে তিন সদস্যের আন্তর্জাতিক অপরাধ ট্রাইব্যুনাল-১ আজ মঙ্গলবার এ আদেশ দেন।
