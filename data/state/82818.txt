
রাজধানীর মিরপুরের পল্লবী এলাকায় এক স্কুলছাত্রীকে ধর্ষণের অভিযোগে মামলা হয়েছে। এই মেয়েটির বাবা বাদী হয়ে গতকাল বুধবার রাতেই পল্লবী থানায় মামলাটি করেন। এতে সুজন নামের মেয়েটির এক শিক্ষককে আসামি করা হয়। স্থানীয় লোকজন ওই শিক্ষককে পুলিশের হাতে তুলে দিয়েছে।
পল্লবী থানার ভারপ্রাপ্ত কর্মকর্তা (ওসি) দাদন ফকির প্রথম আলোকে বলেন, গতকাল রাত সাড়ে আটটার দিক এ ঘটনা ঘটে। আজ মেয়েটিকে স্বাস্থ্য পরীক্ষার জন্য ঢাকা মেডিকেলে পাঠানো হবে। মেয়েটির বাবা গাড়িচালক। মেয়েটি নবম শ্রেণিতে পড়ে।
আরও পড়ুন:ধর্ষণের অভিযোগে শিক্ষককে থানায় দিল জনতা
 
