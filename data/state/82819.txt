
রাজধানীর বাড্ডায় এক গারো তরুণীকে ধর্ষণের ঘটনায় করা মামলায় রাফসান হোসেন রুবেলসহ চারজনের বিরুদ্ধে অভিযোগপত্র দিয়েছে পুলিশ। তদন্তকারী কর্মকর্তা বাড্ডা থানার পরিদর্শক শাহিনুর রহমান খান আজ বুধবার ঢাকা মুখ্য মহানগর হাকিম আদালতে অভিযোগপত্র দাখিল করেন। অভিযোগপত্রভুক্ত অপর আসামি হলেন সানাউদ্দিন মিনা, আল আমিন ও ইমরান।
আদালত সূত্রে জানা যায়, গত বছরের ২৫ অক্টোবর বিকেলে রাজধানীর উত্তর বাড্ডার তিন নম্বর লেনের হাসান উদ্দিন সড়ক থেকে এক গারো তরুণীকে ডেকে নিয়ে যান রুবেল নামের ওই যুবক। পরে ওই তরুণীকে প্রাণের ভয় দেখিয়ে একটি পরিত্যক্ত বাড়িতে নিয়ে ধর্ষণ করা হয়।
ওই ঘটনায় রাফসান হোসেন রুবেলকে আসামি করে একটি মামলা করেন ওই তরুণী। পরে আসামি রুবেল ঘটনার দায় স্বীকার করে আদালতে জবানবন্দি দেন।
আরও পড়ুন:গারো তরুণী ধর্ষণ মামলার আসামি আদালত থেকে লাপাত্তাগারো তরুণী ধর্ষণ মামলার ‘প্রধান আসামি’ রুবেল গ্রেপ্তার
 
