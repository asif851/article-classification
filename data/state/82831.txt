
সৌদি আরবের পবিত্র মক্কা নগরের হারাম শরিফে ক্রেন ভেঙে হতাহতের ঘটনায় গভীর শোক ও দুঃখ প্রকাশ করেছেন প্রধানমন্ত্রী শেখ হাসিনা।ওই দুর্ঘটনার শিকার বাংলাদেশিদের প্রয়োজনীয় সহযোগিতা দিতে রিয়াদে অবস্থিত বাংলাদেশ দূতাবাস ও হজ কার্যক্রমের সঙ্গে জড়িতদের নির্দেশ দিয়েছেন প্রধানমন্ত্রী।আজ শনিবার প্রধানমন্ত্রীর প্রেস উইং থেকে গণমাধ্যমে পাঠানো এক সংবাদ বিজ্ঞপ্তিতে এসব তথ্য জানানো হয়।গতকাল শুক্রবার হারাম শরিফে ক্রেন ভেঙে পড়ার ঘটনায় নিহত ব্যক্তির সংখ্যা বেড়ে ১০৭ জনে পৌঁছেছে। আহত হয়েছেন দুই শতাধিক ব্যক্তি। আহত ব্যক্তিদের মধ্যে ৪০ বাংলাদেশি রয়েছেন।বাংলাদেশ সংবাদ সংস্থা (বাসস) জানায়, ওই ঘটনায় নিহত ব্যক্তিদের রুহের মাগফিরাত কামনা করেছেন প্রধানমন্ত্রী শেখ হাসিনা। এ ছাড়া আহত ব্যক্তিদের দ্রুত আরোগ্য কামনা করেছেন তিনি।
