
সাতক্ষীরায় অনলাইন নিউজ পোর্টাল ভয়েস অব সাতক্ষীরার যাত্রা শুরু হয়েছে। গতকাল শনিবার সকালে সাতক্ষীরা প্রেসক্লাবে এক আড়ম্বর অনুষ্ঠানের মধ্য দিয়ে এর উদ্বোধন করা হয়। সাতক্ষীরা প্রেসক্লাব সভাপতি আবু আহমেদের সভাপতিত্বে অনুষ্ঠানে প্রধান অতিথি হিসেবে বক্তব্য দেন জেলা প্রশাসক নাজমুল আহসান। বিশেষ অতিথির বক্তব্য দেন পৌর মেয়র এম এ জলিল, জেলা আওয়ামী লীগের সাধারণ সম্পাদক নজরুল ইসলাম, অতিরিক্ত পুলিশ সুপার মীর মোদদাছছের হোসেন প্রমুখ। বক্তারা বলেন, ভয়েস অব সাতক্ষীরা জেলার বিভিন্ন ঘটনা তাৎক্ষণিকভাবে জানার সুযোগ করে দেবে। পাশাপাশি বস্তুনিষ্ঠ ও গ্রহণযোগ্য সংবাদ পরিবেশনে সচেষ্ট থাকবে। 
