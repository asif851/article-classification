

বিএনপির চেয়ারপারসন খালেদা জিয়ার অনুপস্থিতিতে জিয়া অরফানেজ ট্রাস্ট-সংক্রান্ত দুর্নীতি মামলায় সাক্ষ্য নেওয়া শুরু হয়েছে। এই মামলার সাক্ষীদের সাক্ষ্য নেওয়ার তারিখ ১৩ অক্টোবর ধার্য করেছেন আদালত।আজ সোমবার ঢাকার বিশেষ জজ আদালত-৩-এর বিচারক বাসুদেব রায় এ আদেশ দেন।এর আগে জিয়া চ্যারিটেবল ট্রাস্ট ও জিয়া অরফানেজ ট্রাস্ট-সংক্রান্ত দুর্নীতি মামলায় সময় চেয়ে খালেদা জিয়ার পক্ষে করা আবেদন নাকচ করে দেন আদালত।দুপুরে জিয়া অরফানেজ ট্রাস্ট-সংক্রান্ত দুর্নীতি মামলার বাদী দুর্নীতি দমন কমিশনের (দুদক) উপপরিচালক হারুনুর রশীদ আদালতে আংশিক সাক্ষ্য দেন।২০১১ সালের ৮ আগস্ট জিয়া চ্যারিটেবল ট্রাস্টের নামে অবৈধভাবে অর্থ লেনদেনের অভিযোগ এনে খালেদা জিয়াসহ চারজনের নামে তেজগাঁও থানায় দুদকের উপপরিচালক হারুনুর রশিদ মামলাটি করেন। 
২০১২ সালের ১৬ জানুয়ারি খালেদা জিয়াসহ চারজনের বিরুদ্ধে অভিযোগপত্র দেয় দুদক। জিয়া অরফানেজ ট্রাস্টে অনিয়মের অভিযোগে দুদক ২০০৮ সালের ৩ জুলাই রমনা থানায় মামলা করে। ২০০৯ সালের ৫ আগস্ট দুদক খালেদা জিয়া, তাঁর ছেলে তারেক রহমানসহ ছয়জনের বিরুদ্ধে অভিযোগপত্র দেয়।
আরও পড়ুন:
দুই মামলায় খালেদা জিয়ার সময়ের আবেদন নাকচ
