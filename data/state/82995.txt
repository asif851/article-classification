
আন্তর্জাতিক অপরাধ ট্রাইব্যুনালের রায়ের খসড়া ফাঁসের ঘটনায় করা তথ্যপ্রযুক্তি আইনের (আইসিটি) মামলায় আসামিপক্ষের সময়ের আবেদন মঞ্জুর করেছেন আদালত।
আগামী ১৪ জানুয়ারি মামলার অভিযোগ গঠনের নতুন দিন ধার্য করা হয়েছে বলে প্রথম আলোকে জানিয়েছেন সাইবার ট্রাইব্যুনালের সরকারি কৌঁসুলি নজরুল ইসলাম শামীম।
আজ রোববার সাইবার ট্রাইব্যুনালের বিচারক কে এম শামসুল আলমের আদালতে হাজিরা দেন আসামি হুম্মাম কাদের চৌধুরী। তবে তাঁর মা ফারহাত কাদের চৌধুরীর পক্ষে তাঁর আইনজীবী সময় আবেদন করেন। আদালত এ আবেদন মঞ্জুর করেছেন।
এ মামলায় গ্রেপ্তার হয়ে বর্তমানে কারাগারে আছেন সালাউদ্দিন কাদের চৌধুরীর আইনজীবী ফখরুল ইসলাম, আন্তর্জাতিক অপরাধ ট্রাইব্যুনালের পরিচ্ছন্নতাকর্মী নয়ন আলী, অফিস সহকারী ফারুখ হোসেন, মাহবুবুল আহসান। পলাতক আছেন মেহেদী হাসান নামের এক আইনজীবী। জামিনে আছেন হুম্মাম কাদের চৌধুরী ও ফারহাত কাদের চৌধুরী।
আরও পড়ুন: 
অর্থের লোভ দেখিয়ে রায়ের খসড়া চুরি!
