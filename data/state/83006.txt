
ইভ টিজিং, বাল্যবিবাহ ও মাদককে ‘না’ বলে দিয়েছে চাঁদপুরের মতলব উত্তর উপজেলার ছয় শিক্ষাপ্রতিষ্ঠানের সাড়ে চার হাজার শিক্ষার্থী। গতকাল বৃহস্পতিবার ওই তিন বিষয় থেকে দূরে থাকার জন্য তাদের শপথবাক্য পাঠ করান উপজেলা নির্বাহী কর্মকর্তা (ইউএনও) মোহাম্মদ মফিজুল ইসলাম। প্রতিষ্ঠানগুলো হলো রুহিতারপাড় ডি এম উচ্চবিদ্যালয়, জীবগাঁও জেনারেল হক স্কুল অ্যান্ড কলেজ, কালীপুর স্কুল অ্যান্ড কলেজ, পাঠানবাজার আবেদিয়া উচ্চবিদ্যালয়, বদরপুর আদমিয়া ফাজিল মাদ্রাসা ও আমিয়াপুর মা ফাতেমা (রা.) মহিলা মাদ্রাসা। এ সময় এসব প্রতিষ্ঠানের প্রধান, শিক্ষকেরা এবং ব্যবস্থাপনা কমিটির সভাপতি ও সদস্যরা উপস্থিত ছিলেন। 
 
