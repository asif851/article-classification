
স্বাধীনতার পর অনেক ক্ষেত্রেই বাংলাদেশের সাফল্য প্রশংসনীয় বলে মন্তব্য করেছেন ঢাকায় নিযুক্ত ভারতীয় সহকারী হাইকমিশনার অভিজিত চট্টোপাধ্যায়। তিনি গতকাল শুক্রবার নওগাঁর মহাদেবপুর উপজেলা ডাকবাংলো মিলনায়তনে মুক্তিযোদ্ধা সংসদ আয়োজিত সংবর্ধনা অনুষ্ঠানে এ কথা বলেন। উপজেলা মুক্তিযোদ্ধা সংসদের কমান্ডার এস এম মহসীন আলীর সভাপতিত্বে ওই সভায় বিশেষ অতিথি ছিলেন ভারতীয় সহকারী হাইকমিশনারের সহধর্মিণী পত্রলেখা চট্টোপাধ্যায়, সাবেক সাংসদ ওহিদুর রহমান, উপজেলা নির্বাহী কর্মকর্তা এ কে এম তাজকির উজ-জামান, প্রবীণ মুক্তিযোদ্ধা ময়নুল ইসলাম প্রমুখ। পরে ভারতীয় সহকারী হাইকমিশনার মহাদেবপুরের ঐতিহ্যবাহী শ্রীশ্রী রঘুনাথ জিউ মন্দিরের নতুন ভবনের ভিত্তিপ্রস্তর স্থাপন অনুষ্ঠানে যোগ দেন।
