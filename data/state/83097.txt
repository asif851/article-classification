
ভারত ও সিঙ্গাপুরের বিভিন্ন কোম্পানির নাম ব্যবহার করে গবাদিপশুর ভেজাল ও নকল ওষুধ তৈরির কারখানায় অভিযান চালিয়ে মালিকসহ দুই ব্যক্তিকে কারাদণ্ড দিয়েছেন র‌্যাবের ভ্রাম্যমাণ আদালত।গতকাল শুক্রবার রাজধানীর পল্লবীতে এ অভিযান চালানো হয়। দণ্ডপ্রাপ্ত ওই দুই ব্যক্তি হলেন ভেজাল কারখানার মালিক আশরাফুল আলম চৌধুরী ও তাঁর সহযোগী ভেটেরিনারি চিকিৎসক এনাম আহমেদ। আশরাফুল রাজধানীর পল্লবীর বি ব্লকের ১২ নম্বর সেকশনে ছয়তলা বাড়ির নিচতলায় গ্যারেজে রেডিয়াস অ্যাগ্রোকেয়ার নামে ভেজাল ওষুধ তৈরির কারখানা স্থাপন করেন।র‌্যাবের এক সংবাদ বিজ্ঞপ্তিতে বলা হয়, ওই কারখানায় গবাদিপশুর ভেজাল ও নকল ওষুধ তৈরি করা হতো—এ খবর জানার পর র‌্যাব-৪ গোয়েন্দা নজরদারি করতে থাকে।
 
