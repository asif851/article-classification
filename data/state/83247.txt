
কান্তজিউ মন্দির প্রাঙ্গণে রাসমেলা দেখতে এসে এক কিশোরী ধর্ষণের শিকার হওয়ার ঘটনায় গভীর উদ্বেগ প্রকাশ করেছে মানবাধিকার সংস্থা আইন ও সালিশ কেন্দ্র। ঘটনার সঙ্গে জড়িত ব্যক্তিদের শাস্তির দাবিতে গতকাল মঙ্গলবার স্বরাষ্ট্রসচিব, দিনাজপুরের জেলা প্রশাসক ও পুলিশ সুপারের কাছে লিখিত আবেদন করেছে সংগঠনটি।আইন ও সালিশ কেন্দ্রের পরিচালক (তদন্ত ও তথ্য সংরক্ষণ) নূর খান মুঠোফোনে তাঁদের সংগঠনের লিখিত আবেদনের কথা জানান।
 
