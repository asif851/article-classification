
ফরিদপুরের বোয়ালমারী উপজেলার সাতৈর ইউনিয়নের প্রায় ৪০০ গরিব নারী-পুরুষ বিনা মূল্যে স্বাস্থ্যসেবা ও ওষুধ পেয়েছে। সাতৈর ইউনিয়ন পরিষদের কার্যালয় গতকাল সোমবার দিনব্যাপী এ সেবা দেওয়া হয়। স্থানীয় বেসরকারি উন্নয়ন সংস্থা সোসাইটি ডেভেলপমেন্ট কমিটির (এসডিসি) সমৃদ্ধি কর্মসূচির আওতায় এবং পল্লী কর্ম-সহায়ক ফাউন্ডেশনের (পিকেএসএফ) অর্থায়নে এ সেবা দেওয়া হয়। এসডিসির নির্বাহী পরিচালক কাজী আশরাফুল হাসান জানান, ফরিদপুর মেডিকেল কলেজের মেডিসিন বিভাগের চিকিৎসক সমিত চন্দ্র কীর্তনিয়ার নেতৃত্বে চার সদস্যের চিকিৎসক দল দুই শতাধিক নারীকে প্রসূতি এবং দেড় শতাধিক নারী ও পুরুষকে বিভিন্ন রোগের চিকিৎসা দেন। ফরিদপুর অফিস
