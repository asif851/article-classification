
আজ ১৩ ফেব্রুয়ারি কৃষিবিদ দিবস। এ উপলক্ষে রাজধানীর ফার্মগেটে কৃষিবিদ ইনস্টিটিউশন কমপ্লেক্স থেকে সকালে একটি শোভাযাত্রা বের করা হবে। শোভাযাত্রাটি ধানমন্ডিতে বঙ্গবন্ধু স্মৃতি জাদুঘরে গিয়ে শেষ হবে। এ ছাড়া ইনস্টিটিউশনের ৬৪টি জেলা শাখায় ও দেশের বিভিন্ন কৃষি বিশ্ববিদ্যালয়ে শোভাযাত্রা ও আলোচনা সভাসহ নানা কর্মসূচি পালিত হবে। ১৯৭৩ সালের ১৩ ফেব্রুয়ারি বঙ্গবন্ধু শেখ মুজিবুর রহমান বাংলাদেশ কৃষি বিশ্ববিদ্যালয়ে এক অনুষ্ঠানে কৃষিবিদদের প্রথম শ্রেণির মর্যাদা দেওয়ার ঘোষণা দেন। ২০১০ সালে কৃষিবিদ ইনস্টিটিউশন প্রতিবছর দিনটিকে ‘কৃষিবিদ দিবস’ হিসেবে পালন করার সিদ্ধান্ত নেয়। 
