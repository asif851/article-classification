
নারী শিক্ষার অগ্রগতিতে বাংলাদেশ ‘রোল মডেল’ হিসেবে কাজ করছে বলে মন্তব্য করেছেন জাতিসংঘ মহাসচিব বান কি মুনের স্ত্রী বান সুনটিক। গতকাল বৃহস্পতিবার নিউইয়র্কের স্থানীয় সময় বেলা তিনটায় জাতিসংঘের বাংলাদেশ স্থায়ী মিশনের বঙ্গবন্ধু অডিটরিয়ামে এক অনুষ্ঠানে বক্তব্য দেওয়ার সময় তিনি এ কথা বলেন। খবর বাসস।জাতিসংঘ ডেলিগেশন উইমেনস ক্লাব (ইউএনডিডব্লি­উসি) ও সেলিনা মোমেন এ অনুষ্ঠানের আয়োজন করেন। ইউএনডিডব্লিউসির সভাপতি তাকতুলার সঞ্চালনায় অন্যান্যের মধ্যে জাতিসংঘে বাংলাদেশের স্থায়ী প্রতিনিধি এ কে আবদুল মোমেন অনুষ্ঠানে বক্তব্য দেন।বাংলাদেশ আজ অনেক দূর এগিয়ে গেছে উল্লে­খ করে বান সুনটিক বাংলাদেশের উন্নয়নের ধারাকে অব্যাহত রাখতে সব ক্ষেত্রে সহযোগিতা করার জন্য জাতিসংঘের সদস্য দেশগুলোর প্রতি আহ্বান জানান।আবদুল মোমেন বলেন, ‘জাতিসংঘ মহাসচিব বান কি মুন বিশ্বের সব সদস্য দেশের জন্য ইন্সপায়ার হিসেবে কাজ করেন। আর মিসেস বান কি মুন নারীদের সংগঠনের অনুপ্রেরণা। তাঁর নেতৃত্বে সংগঠনটি বিশ্বে বিভিন্ন সেবামূলক কাজ করে যাচ্ছে।’ নারী শিক্ষা ও তাঁদের কাজের ক্ষেত্র প্রসারে বাংলাদেশ আজ বিশ্বব্যাপী পথপ্রদর্শক বলে তিনি মন্তব্য করেন।অনুষ্ঠানে সেলিনা মোমেনের উদ্যোগে বাংলাদেশকে নিয়ে নির্মিত ভিডিও প্রদর্শন করা হয়, যা দেখে সদস্য দেশগুলোর প্রতিনিধিরা প্রশংসা করেন। ভিডিওটির মূল থিম ছিল ‘যুদ্ধ নয় শান্তি’।
