
রাজধানীর মিরপুরে দুর্বৃত্তদের গুলিতে জয়নাল আবেদিন নামে এক নৈশপ্রহরী আহত হয়েছেন। আজ বৃহস্পতিবার ভোর সাড়ে পাঁচটার দিকে এ ঘটনা ঘটে।
সকাল পৌনে নয়টার দিকে তাঁকে ঢাকা মেডিকেল কলেজ হাসপাত​ালে নেওয়া হয়। তাঁর কোমরে গুলি লেগেছে বলে প্রাথমিকভাবে জানা গেছে।
হাসপাতালে জয়নাল আবেদিনের ছেলে জুয়েল ও কয়েক জন নৈশপ্রহরী বলেন, ভোরে ১০ থেকে ১৫ জনের ডাকাত দল দক্ষিণ মণিপুরে বৈশাখী বিল্ডিংয়ের পাশে একজন প্রকৌশলীর বাড়িতে ঢোকার​ চেষ্টা করেন। এ সময় চার থেকে পাঁচজন নৈশপ্রহরী তঁ​াদের বাধা দেয়। ডাকাতদলটি গুলি ছোড়ে। গুলিতে জয়নাল আহত হন। গুলির শব্দ শুনে এলাকাবাসীরা এগিয়ে যান। এ সময় ডাকাতেরা পালিয়ে যায়।
হাসপাতালের পুলিশ পরিদর্শক (এসআই) মোজাম্মেল হক বিষয়টি নিশ্চিত করেছেন।
