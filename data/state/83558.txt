
মার্কিন সরকারের আন্তর্জাতিক ধর্মীয় স্বাধীনতাবিষয়ক দূত ডেভিড সেপারস্টেইন বাংলাদেশ সফরে আসছেন। গত শুক্রবার মার্কিন পররাষ্ট্র মন্ত্রণালয়ের ওয়েবসাইটে এক সংবাদ বিজ্ঞপ্তিতে এ তথ্য জানানো হয়েছে।যুক্তরাষ্ট্রের ডেভিড সেপারস্টেইন ১১ থেকে ২২ ডিসেম্বর পর্যন্ত বাংলাদেশ ও ভারত সফর করবেন। তবে কোন দেশে কত দিন থাকবেন, তা উল্লেখ করা হয়নি পররাষ্ট্র মন্ত্রণালয়ের ওয়েবসাইটে।সফরে ভারতের নয়াদিল্লি, বেঙ্গালুরু ও মুম্বাই এবং বাংলাদেশের রাজধানী ঢাকায় অবস্থান করবেন ডেভিড সেপারস্টেইন। তিনি দুই দেশের সরকারি কর্মকর্তা, সুশীলসমাজসহ ধর্মীয় সংখ্যালঘু ও সংখ্যাগুরু সম্প্রদায়ের প্রতিনিধিদলের সঙ্গে মতবিনিময় করবেন বলে জানানো হয়েছে।মার্কিন পররাষ্ট্র মন্ত্রণালয় থেকে সারা বিশ্বের ধর্মীয় স্বাধীনতা, সংখ্যালঘুদের ওপর হামলার বিষয় নজরে রাখা হয়। প্রতিবছরই বিশ্বের দেশগুলোতে ধর্মীয় স্বাধীনতা ও মানবাধিকার নিয়ে যুক্তরাষ্ট্র তাদের নিজস্ব প্রতিবেদন দেয়।
