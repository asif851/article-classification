
সিরাজগঞ্জের রায়গেঞ্জ গত বুধবার জলপাই পাড়তে গিয়ে বিদ্যুৎস্পৃষ্ট হয়ে আনোয়ার হোসেন (১৪) নামে এক কিশোরের মৃত্যু হয়েছে।এলাকাবাসী জানায়, উপজেলার ধানগড়া ইউনিয়নের লাহোর গ্রামের হারান আলী সেখের ছেলে আনোয়ার হোসেন। সে এ বছর রায়গঞ্জ পাইলট উচ্চবিদ্যালয় থেকে জেএসসি পরীক্ষায় অংশ নিচ্ছিল। গত বুধবার পরীক্ষা শেষে বাড়ি ফিরে বিকেলে গাছে উঠে লাঠি দিয়ে জলপাই পাড়তে যায়। এ সময় বিদ্যুৎ সঞ্চালন লাইনের তারের সঙ্গে লাঠি আটকে গেলে সে বিদ্যুৎস্পৃষ্ট হয়ে মারা যায়।রায়গঞ্জ পাইলট উচ্চবিদ্যালয়ের প্রধান শিক্ষক সাইফুল ইসলাম জানান, আনোয়ার মেধাবী ছাত্র ছিল। তার এ রকম মৃত্যু মেনে নেওয়া যায় না।
