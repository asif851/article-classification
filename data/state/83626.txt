
দিনাজপুরের চিরিরবন্দরে বাসুদেবপুর সরকারপাড়া জুনিয়র স্পোর্টিং ক্লাবের আয়োজনে বিজয়ের মাসে গতকাল শনিবার রাতে বাসুদেবপুর পীরগঞ্জ খেলার মাঠে বঙ্গবন্ধু নাইট ফুটবল টুর্নামেন্ট অনুষ্ঠিত হয়েছে। তৃতীয়বারের মতো আয়োজিত এ টুর্নামেন্টে এ বছর চ্যাম্পিয়ন হয়েছে উপজেলার বিন্ন্যাকুড়ি এলাকার আফিফ ইয়ং স্টার ক্লাব।
বাসুদেবপুর জুনিয়র স্পোর্টিং ক্লাবের সভাপতি মাহমুদুল হাসান জানান, টুর্নামেন্টে চিরিরবন্দর উপজেলার আটটি দল অংশ নিয়েছিল। অন্যদের হারিয়ে ফাইনালে ওঠে বাসুদেবপুর কিশোর নজরুল ক্লাব ও বিন্ন্যাকুড়ি এলাকার আফিম ইয়ং স্টার ক্লাব। শনিবার রাতের ফাইনালে কিশোর নজরুল ক্লাবকে ২-০ গোলে হারিয়ে শিরোপা জয় করে আফিফ ইয়ং স্টার ক্লাব।
টুর্নামেন্টে শুভ উদ্বোধন করেন উপজেলা আওয়ামী লীগের সহসভাপতি চিরিরবন্দর ডিগ্রি কলেজের প্রতিষ্ঠাতা অধ্যক্ষ মো. মোতালেব হোসেন সরকার। অনুষ্ঠানে প্রধান অতিথি হিসেবে উপস্থিত থেকে বিজয়ী এবং প্রতিযোগীদের মধ্যে পুরস্কার বিতরণ করেন জেলা পরিষদের সদস্য মোস্তাফিজুর রহমান। বিশেষ অতিথি ছিলেন অমরপুর ইউনিয়ন পরিষদের চেয়ারম্যান হেলাল সরকার, উপজেলা ছাত্রলীগের সভাপতি নাজমুল হোসেন শাহ ও যুগ্ম সাধারণ সম্পাদক আনোয়ার হোসেন।
