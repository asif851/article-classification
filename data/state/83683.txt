
মুন্সিগঞ্জ পৌর এলাকার কনকপাড়া মিলন ক্লাব এলাকায় গতকাল রোববার দিনব্যাপী বিনা মূল্যে চিকিৎসাসেবা দেওয়া হয়েছে। পাশাপাশি রক্তদান কর্মসূচিও পালিত হয়। সিভিল সার্জনের কার্যালয়ের সহযোগিতায় অ্যাপেক্স ক্লাব, কোয়ান্টাম ফাউন্ডেশন ও মিলন ক্লাব যৌথভাবে এ কর্মসূচির আয়োজন করে। সকাল ১০টায় এর উদ্বোধন করেন পুলিশ সুপার বিপ্লব বিজয় তালুকদার। এতে সভাপতিত্ব করেন অ্যাপেক্সের মুন্সিগঞ্জের সভাপতি আনোয়ারা বেগম। আলোচনায় অংশ নেন সিভিল সার্জন শরিফুল আলম, অতিরিক্ত জেলা প্রশাসক (শিক্ষা ও তথ্যপ্রযুক্তি) মোহাম্মদ ফজলে আজিম, মিলন ক্লাবের সাধারণ সম্পাদক মহসিন মিয়া প্রমুখ। 
