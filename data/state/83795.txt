
রাজশাহীতে গতকাল রোববার সন্ধ্যায় নগরের মিঞাপাড়ায় সাধারণ গ্রন্থাগার প্রাঙ্গণে ওস্তাদ রবিউল হোসেন, তপন দাস, মুক্তিযোদ্ধা অসিত সেন এবং অভিনেতা ও আবৃত্তিশিল্পী সঞ্জীব কুমার ভৌমিক স্মরণে ‘মানব জনম তরীর মাঝি’ শিরোনামে এক স্মরণসভা অনুষ্ঠিত হয়েছে।সম্মিলিত সাংস্কৃতিক জোট এ অনুষ্ঠানের আয়োজন করে। অনুষ্ঠানে সভাপতিত্ব করেন সম্মিলিত সাংস্কৃতিক জোটের সভাপতি ভাষাসৈনিক আবুল হোসেন। অনুষ্ঠানের শুরুতে প্রয়াত চার ব্যক্তির প্রতিকৃতিতে ফুল দেওয়া হয় ও প্রদীপ প্রজ্বালন করা হয়। এরপর সদ্যপ্রয়াত দক্ষিণ আফ্রিকার অবিসংবাদিত বর্ণবাদবিরোধী নেতা নেলসন ম্যান্ডেলা এবং ওই চারজনের স্মৃতির প্রতি শ্রদ্ধা জানিয়ে এক মিনিট নীরবতা পালন করা হয়।
 
