
৭১ টেলিভিশনসহ বিভিন্ন সম্প্রচার ও মুদ্রণ মাধ্যমের সাংবাদিকদের ওপর হামলার প্রতিবাদে গতকাল বুধবার মৌলভীবাজারের শ্রীমঙ্গলে সাংবাদিকেরা মানববন্ধন ও সমাবেশ করেছেন। শ্রীমঙ্গল প্রেসক্লাবের আয়োজনে পৌর এলাকার চৌমোহনায় দুপুর ১২টা থেকে একটা পর্যন্ত ওই কর্মসূচি পালন করা হয়। মানববন্ধনে শ্রীমঙ্গলে কর্মরত সাংবাদিক ছাড়াও বিভিন্ন শ্রেণী-পেশার শতাধিক মানুষ অংশ নেন। পরে সমাবেশে সভাপতিত্ব করেন সৈয়দ নেসার আহমদ। সমাবেশে বক্তারা হামলাকারীদের অবিলম্বে গ্রেপ্তারের দাবি জানান।
