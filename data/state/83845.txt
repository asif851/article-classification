
বাংলাদেশের শিক্ষার্থীদের শিক্ষা ও কর্মে সত্যি সত্যিই এগিয়ে যাচ্ছে। পটুয়াখালীতে অনুষ্ঠিত ‘ভাষা প্রতিযোগ’ অনুষ্ঠানে অংশগ্রহণকারী শিক্ষার্থীদের দেখে এমনটাই উপলব্ধি হয়েছে।বরিশাল বিভাগের ছয় জেলার শিক্ষার্থীদের মধ্যে নিজের ভাষার প্রতি দখল আর ভালোবাসাই ছিল প্রতিযোগিতার মূল আকর্ষণ। কিন্তু শুধু কি তা-ই? আমার মনে হয়েছে, ভাষা নিয়ে এই প্রতিযোগিতা ছিল উপলক্ষ। মূল লক্ষ্য হচ্ছে, শিক্ষার্থীদের জ্ঞান, আকাঙ্ক্ষা আর স্বপ্নের আদান-প্রদান। এতে শুধু ভাষার প্রতি নয়, নিজস্ব ভাষাভাষী মানুষের প্রতি প্রেম তৈরি হয়, যে প্রেম সুখে-দুঃখে, দুর্যোগে-সুযোগে একে অন্যকে পাশে রাখে। সত্যি ভালো লেগেছে নিজেকে তাদের মধ্যে দেখতে পেয়ে। এই শিক্ষার্থীদের শিক্ষা, নিজ ভাষার প্রতি ভালোবাসা, অন্য ভাষার প্রতি শ্রদ্ধা, তাদের প্রশ্নের উচ্চতা এবং তাদের শিল্পচর্চার প্রতি আগ্রহ ও স্বতঃস্ফূর্ত উপস্থাপনা দেখে মনে হয়েছে, না, তারা উপকূলীয় কোনো জেলার নয়, তারা কোনো ছোট্ট দেশের নয়, তারা সবার, তারা বিশ্বের। আমার দৃঢ় বিশ্বাস, তারা প্রত্যেকে হয়ে উঠবে একেকজন বিশ্বমানব।কাজী শুসমিন আফসানাসহকারী অধ্যাপক, নাট্যকলা বিভাগরাজশাহী বিশ্ববিদ্যালয়
