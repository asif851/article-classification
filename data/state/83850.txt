
নারায়ণগঞ্জের রূপগঞ্জ উপজেলার তারাব এলাকায় আধিপত্য বিস্তার নিয়ে গতকাল বুধবার আওয়ামী লীগের দুই পক্ষের সংঘর্ষে উভয় পক্ষের ১০ জন আহত হয়েছেন।
প্রত্যক্ষদর্শী ও পুলিশ জানায়, তারাবতে আধিপত্য বিস্তার নিয়ে স্থানীয় স্বেচ্ছাসেবক লীগের নেতা মুনসুর আলীর সঙ্গে যুবলীগের নেতা আমির হোসেনের বিরোধ ছিল। ওই বিরোধের জের ধরে গতকাল দুপুর ১২টার দিকে মুনসুর আলী ও তাঁর লোকজন আমির হোসেন ও তাঁর লোকজনের সঙ্গে বাগিবতণ্ডায় জড়িয়ে পড়েন। একপর্যায়ে উভয় পক্ষের লোকজন দেশীয় অস্ত্রশস্ত্র নিয়ে সংঘর্ষে জড়িয়ে পড়েন। এতে উভয় পক্ষের ১০ জন আহত হন।
আহত ব্যক্তিদের মধ্যে সুমন মিয়াকে ঢাকা মেডিকেল কলেজ হাসপাতালে ও অন্যদের উপজেলার বিভিন্ন হাসপাতালে ভর্তি করা হয়েছে।
