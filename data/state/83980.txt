
বিএনপির প্রতিষ্ঠাতা জিয়াউর রহমানের স্বাধীনতা পদক জাতীয় জাদুঘর থেকে সরিয়ে ফেলার নিন্দা জানিয়েছে ছাত্রদল। আজ বুধবার এক বিবৃতিতে সংগঠনটি বলেছে, এটি সরকারের বিদ্বেষপূর্ণ ও কুরুচিপূর্ণ আচরণ।
ছাত্রদলের কেন্দ্রীয় সভাপতি রাজীব আহসান ও সাধারণ সম্পাদক মো. আকরামুল হাসান বিবৃতিতে দাবি করেন, ক্ষমতার বলে সরকার দেশ আর স্বাধীনতার ইতিহাস নিয়ে যাচ্ছেতাই করছে। কিন্তু এসব করে তারা কোনোভাবেই পার পাবে না।
