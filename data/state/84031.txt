
রাজবাড়ীর বালিয়াকান্দিতে নিষিদ্ধ নোটবই বিক্রির দায়ে গত মঙ্গলবার দুই ব্যক্তিকে দুই হাজার টাকা জরিমানা করেছেন ভ্রাম্যমাণ আদালত। রাজবাড়ী জেলা প্রশাসনের সহকারী কমিশনার সুহৃদ সালেহীন এ আদালত পরিচালনা করেন। যাঁদের জরিমানা করা হয় তাঁরা হলেন বালিয়াকান্দি বাজারের স্টুডেন্ট লাইব্রেরির স্বত্বাধিকারী আবদুস সাত্তার ও চায়না লাইব্রেরির স্বত্বাধিকারী শেখ নজরুল ইসলাম। ওই দুজনকে এক হাজার টাকা করে জরিমানা করেন ভ্রাম্যমাণ আদালত। গোয়ালন্দ (রাজবাড়ী) প্রতিনিধি
