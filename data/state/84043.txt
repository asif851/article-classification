
চট্টগ্রামের আনোয়ারার কোরীয় রপ্তানি প্রক্রিয়াজাতকরণ অঞ্চলের (কেইপিজেড) ভেতরে কর্ণফুলী সুজ ইন্ডাস্ট্রিজ লিমিটেডে (কেএসআই) একটি লেমিনেশন মেশিন বিস্ফোরণে সাতজন আহত হয়েছেন। গতকাল সোমবার সকাল সোয়া ১০টায় এ ঘটনা ঘটে।কেএসআই ও আনোয়ারা স্বাস্থ্যকেন্দ্র সূত্র জানায়, গতকাল সকালে কারখানার ৮ নম্বর ইউনিটে কাজ করার সময় বিকট শব্দে কারখানার লেমিনেশন মেশিনটি বিস্ফোরিত হয়। এ সময় অপারেটর আইয়ুব আলী, মনিরুজ্জামান, লাকী আক্তার, মোক্তার আহমদ, শাহিন আকতার, পপি দাশ, ইরফানুল ইসলাম নামের সাতজন আহত হন। গুরুতর আহত অবস্থায় আইয়ুব আলী, মনিরুজ্জামান ও ইরফানুল ইসলামকে চট্টগ্রাম মেডিকেল কলেজ হাসপাতালে ভর্তি করা হয়েছে।
