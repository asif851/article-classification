
পিরোজপুরের মঠবাড়িয়া উপজেলার তুষখালী গ্রামে গতকাল বৃহস্পতিবার বারুদ বিস্ফোরণ ঘটাতে গিয়ে এক কিশোর আহত হয়েছে। তার নাম কাওসার খলিফা (১৩)। প্রত্যক্ষদর্শীরা বলেন, সকালে কাওসার প্রতিবেশী দুই কিশোরকে নিয়ে লোহার সরু পাইপের মধ্যে বারুদ ভরে দেশলাই দিয়ে আগুন ধরিয়ে দেয়। এ সময় বিকট শব্দে তা বিস্ফোরিত হয়। এতে কাওসারের বাঁ হাতের দুটি আঙুল পুড়ে যায়। আহত কাওসারকে স্থানীয় পল্লিচিকিৎসক জামানুর রহমানের কাছে চিকিৎসা দেওয়া হয়। তিনি মুঠোফোনে বলেন, ‘কাওসারের বাঁ হাতের দুটি আঙুলের মাংস পুড়ে হাড় বের হয়ে গেছে। তাকে আমি চিকিৎসা দিয়েছি।’ 
