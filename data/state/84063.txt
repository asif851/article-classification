
চট্টগ্রামের বাঁশখালী উপজেলায় এক নারীকে ধর্ষণের দায়ে তিন ব্যক্তিকে মৃত্যুদণ্ড দিয়েছেন আদালত। একই সঙ্গে আসামিদের প্রত্যেককে এক লাখ টাকা করে অর্থদণ্ড দেওয়া হয়।গতকাল সোমবার চট্টগ্রাম নারী ও শিশু নির্যাতন দমন ট্রাইব্যুনাল-১-এর বিচারক মো. রেজাউল করিম এ রায় দেন।মৃত্যুদণ্ডপ্রাপ্ত ব্যক্তিরা হলেন মো. শফি আলম, মো. কালু ও মো. আবুল হোসেন। তাদের সবার বাড়ি বাঁশখালী উপজেলার দক্ষিণ জলদি এলাকায়।আদালত-সংশ্লিষ্ট সূত্র জানায়, ধর্ষণের শিকার নারী বাঁশখালী উপজেলায় একটি বেসরকারি সংস্থায় কর্মরত ছিলেন। ২০০৫ সালের ১২ জুন সন্ধ্যায় দক্ষিণ জলদি গ্রামের তিন বখাটে তাঁকে ধর্ষণ করে। এ ঘটনার পর নির্যাতনের শিকার নারী থানায় মামলা করেন। দণ্ডপ্রাপ্ত আসামিদের মধ্যে মো. শফি কারাগারে। বাকি দুই আসামি পলাতক।
