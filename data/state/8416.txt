
কুমিল্লার ৩৪ বছরের পুরোনো সাংস্কৃতিক সংগঠক তিননদী পরিষদের উদ্যোগে গতকাল বুধবার থেকে শুরু হয়েছে ২১ দিনব্যাপী আন্তর্জাতিক মাতৃভাষা দিবস উপলক্ষে আলোচনা সভা ও সাংস্কৃতিক অনুষ্ঠান। বিকেল চারটায় নগর উদ্যানের জামতলায় ওই অনুষ্ঠানের উদ্বোধন করেন মুক্তিযুদ্ধের সংগঠক ও প্রাবন্ধিক আহমদ আলী। পরিষদের সাধারণ সম্পাদক জমির উদ্দিন খানের সভাপতিত্বে ওই অনুষ্ঠান হয়। এতে বিশেষ অতিথির বক্তব্য দেন নবাব ফয়জুন্নেছা সরকারি বালিকা উচ্চবিদ্যালয়ের প্রধান শিক্ষক রোকসানা ফেরদৌস মজুমদার ও লেখক মোতাহার হোসেন মাহবুব। পরে ওই বিদ্যালয়ের ছাত্রীরা সংগীত পরিবেশন করে। নিজস্ব প্রতিবেদক, কুমিল্লা
