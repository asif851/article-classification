
বঙ্গবন্ধুর ৭ মার্চের ভাষণই মুক্তিযুদ্ধের ভিত্তি তৈরি করে দেয়। পাকিস্তানি শাসক-শোষকদের বিরুদ্ধে লড়াই শুরু করতে উদ্দীপনা সৃষ্টি করে এই ভাষণ। তারই সূত্র ধরে শুরু হয় মুক্তিযুদ্ধ, যার দিকনির্দেশনা রয়েছে এই ভাষণে।৭ মার্চ বঙ্গবন্ধুর ঐতিহাসিক ভাষণ উপলক্ষে আয়োজিত এক আলোচনায় চট্টগ্রাম মহানগর আওয়ামী লীগের নেতারা এ কথা বলেন।গতকাল শুক্রবার বিকেলে চট্টগ্রাম শহীদ মিনার চত্বরে এই আলোচনা সভা অনুষ্ঠিত হয়। নগর আওয়ামী লীগের সহসভাপতি মাহতাবউদ্দিন চৌধুরীর সভাপতিত্বে নগর আওয়ামী লীগের সভাপতি এ বি এম মহিউদ্দিন চৌধুরী, সাধারণ সম্পাদক আ জ ম নাছিরউদ্দিন, সহসভাপতি নঈমউদ্দিন চৌধুরী ও খোরশেদ আলম সুজন, সাংগঠনিক সম্পাদক নোমান আল মাহমুদ ও শফিকুল ইসলাম ফারুক বক্তৃতা করেন।
 
