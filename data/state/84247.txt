
জামায়াতের ডাকা হরতালের কারণে চট্টগ্রাম বিশ্ববিদ্যালয়ের ২০১৪-১৫ শিক্ষাবর্ষে স্নাতক প্রথম বর্ষে ভর্তি পরীক্ষার তিনটি ইউনিটের পরীক্ষার তারিখ পরিবর্তন করা হয়েছে।গতকাল বুধবার বিশ্ববিদ্যালয়ের ডেপুটি রেজিস্ট্রার (একাডেমিক) ও ভর্তি পরীক্ষা কমিটির সচিব এস এম আকবর হোছাইন স্বাক্ষরিত এক সংবাদ বিজ্ঞপ্তিতে এটি নিশ্চিত করা হয়।নতুন তারিখ অনুসারে আজকের পূর্বনির্ধারিত ইঞ্জিনিয়ারিং অনুষদের অধীনে জি ইউনিটের পরীক্ষা কাল শুক্রবার অনুষ্ঠিত হবে। এ ছাড়া আইন অনুষদের অধীনে ই ইউনিটের পরীক্ষা ৪ নভেম্বর এবং কলা ও মানববিদ্যা অনুষদের অধীনে বি-২ থেকে বি-৭ ইউনিটের পরীক্ষা ৬ নভেম্বর অনুষ্ঠিত হবে। এ দুটি পরীক্ষা যথাক্রমে ২ ও ৩ নভেম্বর অনুষ্ঠিত হওয়ার কথা ছিল।পরীক্ষার তারিখ পরিবর্তন করা হলেও পরীক্ষার সময় ও কেন্দ্র অপরিবর্তিত থাকবে বলেও জানানো হয় বিজ্ঞপ্তিতে। ভর্তি পরীক্ষাসংক্রান্ত বিস্তারিত তথ্য বিশ্ববিদ্যালয়ের ওয়েবসাইটে পাওয়া যাবে।এদিকে গতকাল সকালে বিজ্ঞান অনুষদের অধীনে এ-১ ইউনিটের এবং বিকেলে এ-২ ইউনিটের পরীক্ষা অনুষ্ঠিত হয়েছে।
