
আজ বৃহস্পতিবার বাংলাদেশের আকাশে কোথাও ১৪৩৫ হিজরি সনের পবিত্র জিলহজ মাসের চাঁদ দেখা যায়নি। কাল শুক্রবার জিলকদ মাস ৩০ দিনে পূর্ণ হওয়ায় আগামী শনিবার থেকে জিলহজ মাস গণনা শুরু হবে। সেই হিসেবে আগামী ৬ অক্টোবর, সোমবার সারা দেশে পবিত্র ঈদুল আজহা উদ্‌যাপিত হবে।
আজ সন্ধ্যায় রাজধানীর ইসলামিক ফাউন্ডেশন বায়তুল মোকাররম সভাকক্ষে জাতীয় চাঁদ দেখা কমিটির সভা শেষে এ সিদ্ধান্তের কথা জানান ধর্মমন্ত্রী ও জাতীয় চাঁদ দেখা কমিটির সভাপতি মতিউর রহমান। সভায় সভাপতিত্ব করেন ধর্মমন্ত্রী মতিউর রহমান।
