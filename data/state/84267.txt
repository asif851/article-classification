
শিক্ষামন্ত্রী নুরুল ইসলাম নাহিদ বলেছেন, বর্তমানে শিক্ষার্থীরাই সবচেয়ে বেশি জানে। তারা নিজে নিজে অনলাইনে ও মুঠোফোনে খুদে বার্তার মাধ্যমে তাদের পাবলিক পরীক্ষার ফলাফল জানতে পারছে। সারা দেশে একই মানে মেধা যাচাইয়ের পদ্ধতিতে প্রতিযোগিতা বাড়বে, মেধা বাড়বে।গতকাল বৃহস্পতিবার দুপুর ১২টায় সিলেটের গোলাপগঞ্জ উপজেলা মিলনায়তনে সমাপনীতে জিপিএ-৫ প্রাপ্ত শিক্ষার্থীদের এক সংবর্ধনা অনুষ্ঠানে প্রধান অতিথির বক্তব্যে শিক্ষামন্ত্রী এসব কথা বলেন। ‘হলিসিটি এডুকেশন ট্রাস্ট বাংলাদেশ’ নামের একটি সংগঠন ওই সংবর্ধনার আয়োজন করে৷গরিব শিক্ষার্থীদের কথা মাথায় রেখে শিক্ষানীতি করা হয়েছে উল্লেখ করে মন্ত্রী বলেন, শিক্ষানীতি প্রণয়নের আগে তিনি গ্রামেগঞ্জে ঘুরে বিদ্যালয়বিমুখ শিক্ষার্থীদের সঙ্গে কথা বলেছেন৷
