
গাইবান্ধা-১ (সুন্দরগঞ্জ) আসনে উপনির্বাচনে বিজয়ী গোলাম মোস্তফা আহমেদ সংসদ সদস্য হিসেবে শপথ নিয়েছেন।
আজ সোমবার জাতীয় সংসদের স্পিকার শিরীন শারমিন চৌধুরী সংসদ ভবনে তাঁর কার্যালয়ে নবনির্বাচিত সংসদ সদস্যকে শপথ বাক্য পাঠ করান।এ সময় সংসদের চিফ হুইপ আ. স. ম ফিরোজ, হুইপ শহীদুজ্জামান সরকার, আওয়ামী লীগের সাংগঠনিক সম্পাদক খালিদ মাহমুদ চৌধুরী প্রমুখ শপথ অনুষ্ঠানে উপস্থিত ছিলেন।
গত বছরের ৩১ ডিসেম্বর সুন্দরগঞ্জের সাংসদ মনজুরুল ইসলাম লিটন দুর্বৃত্তদের গুলিতে নিহত হওয়ায় আসনটি শূন্য হয়। গত ২২ মার্চ ওই আসনে উপনির্বাচন অনুষ্ঠিত হয়। উপনির্বাচনে আওয়ামী লীগের প্রার্থী গোলাম মোস্তফা আহমেদ ৯০ হাজার ১৬৯ ভোট পেয়ে নির্বাচিত হন।
