
রাজধানীর রামপুরা থানাধীন হাজীপাড়া এলাকায় টিনশেড ঘর দেবে যাওয়ার ঘটনায় এ পর্যন্ত তিনজনের লাশ উদ্ধার করা হয়েছে। ফায়ার সার্ভিসের নিয়ন্ত্রণ কক্ষের ভারপ্রাপ্ত কর্মকর্তা এনায়েত হোসেন প্রথম আলোকে এ তথ্য নিশ্চিত করেছেন।
আজ বুধবার বিকেল সাড়ে তিনটার দিকে টিনশেড ওই ঘরটি দেবে যায়।
ঘটনাস্থলে থাকা কয়েকজন প্রত্যক্ষদর্শীর দাবি, এ পর্যন্ত পাঁচটি লাশ উদ্ধার করা হয়েছে। এ ছাড়া কমপক্ষে দুজন অসুস্থ অবস্থায় উদ্ধার করে হাসপাতালে পাঠানো হয়েছে।
