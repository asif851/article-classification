
নেত্রকোনার দুর্গাপুর পৌরসভার সোমেশ্বরী নদীতে ময়মনসিংহ জিলা স্কুলের শিক্ষার্থী মো. আতাউল হক (১৪) গোসল করতে নামার পর থেকে নিখোঁজ রয়েছে।এলাকাবাসী সূত্রে জানা গেছে, উপজেলার দুবরাজপুর গ্রামের মো. এমদাদুল হকের ছেলে আতাউল হক ঈদে পৌর এলাকার চর মোক্তারপাড়ায় আত্মীয়ের বাড়ি বেড়াতে আসে। গত রোববার দুপুরে নদীতে গোসল করতে নেমে নিখোঁজ হয় সে। গতকাল সোমবার একটি ডুবুরি দল তার সন্ধানে অভিযান চালায়। তবে সন্ধ্যা পর্যন্ত তার খোঁজ মেলেনি।
