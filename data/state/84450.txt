
মহান শহীদ দিবস ও আন্তর্জাতিক মাতৃভাষা দিবস উপলক্ষে কুড়িগ্রামের উলিপুরে গতকাল মঙ্গলবার থেকে শুরু হয়েছে সপ্তাহব্যাপী বইমেলা। বিকেলে স্থানীয় সংগঠন ফ্রেন্ডস ফেয়ার আয়োজিত উপজেলার কাচারি মাঠে ২০তম বইমেলার উদ্বোধন করেন অতিরিক্ত জেলা প্রশাসক ইমতিয়াজ হোসেন। অনুষ্ঠানে অন্যান্যের মধ্যে বক্তব্য দেন সমাজকর্মী মতি শিউলী, পৌর মেয়র আবদুল হামিদ সরকার ও উদ্যাপন কমিটির আহ্বায়ক জুলফিকার আলী সেনা। মেলায় ২০টি স্টল অংশ নিচ্ছে। বইমেলা উপলক্ষে গুণীজন সংবর্ধনা ও সাংস্কৃতিক অনুষ্ঠানের আয়োজন করা হয়। কুড়িগ্রাম অফিস|
