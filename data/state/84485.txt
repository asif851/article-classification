
খুলনা বিশ্ববিদ্যালয়ের সমাজবিজ্ঞান স্কুলের (অনুষদ) চারটি ডিসিপ্লিনের (বিভাগ) আটজন গরিব ও মেধাবী শিক্ষার্থীকে বৃত্তি প্রদান করা হয়েছে। গতকাল বিশ্ববিদ্যালয়ের সমাজবিজ্ঞান অনুষদের পক্ষ থেকে তাঁদের এ বৃত্তি দেওয়া হয়। বৃত্তি পাওয়া সবাই ২০১৫-১৬ শিক্ষাবর্ষের প্রথম বর্ষ দ্বিতীয় টার্মের শিক্ষার্থী। সমাজবিজ্ঞান অনুষদের ডিন অধ্যাপক মো. আবদুল জব্বার নিজ হাতে শিক্ষার্থীদের হাতে এ বৃত্তির টাকা তুলে দেন। তিনি বলেন, প্রথম বর্ষে ভর্তির সময় অনুষদের উন্নয়ন তহবিলের জন্য প্রতিটি শিক্ষার্থীর কাছ থেকে ৫০০ করে টাকা নেওয়া হয়।
 
