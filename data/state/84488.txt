
কর জমা দেওয়ার সুবিধার্থে দেশের তফসিলি ব্যাংকের সব শাখা আজ শনিবার খোলা থাকবে। সেই সঙ্গে বাংলাদেশ ব্যাংকের ট্রেজারি কার্যক্রম সংশ্লিষ্ট সব শাখা ও বিভাগ এদিন খোলা রাখা হবে। গত বুধবার বাংলাদেশ ব্যাংকের পক্ষ থেকে এ-সংক্রান্ত নির্দেশনা জারি করা হয়েছে।নির্দেশনায় বলা হয়, জুন মাসে জমা হওয়া পে-অর্ডার/ চেকসমূহ ৩০ জুনের মধ্যে নগদায়ন এবং করদাতাদের কর জমা দেওয়ার সুবিধার্থে শনিবার সব ব্যাংক খোলা থাকবে। প্রসঙ্গত, ১ জুলাই থেকে নতুন আরেকটি অর্থবছর শুরু হবে।
