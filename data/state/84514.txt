
চট্টগ্রাম নগরের ইপিজেড এলাকায় গতকাল শুক্রবার ট্রাকের ধাক্কায় মো. ইমরান হাওলাদার নামের এক পোশাকশ্রমিক নিহত হয়েছেন। ইপিজেডের একটি পোশাক কারখানার শ্রমিক ইমরান বন্দরটিলা এলাকায় থাকতেন। দুর্ঘটনায় মো. ইউসুফ নামের আরেক পোশাকশ্রমিক আহত হন।চট্টগ্রাম মেডিকেল কলেজ হাসপাতাল পুলিশ ফাঁড়ির নায়েক জাহাঙ্গীর আলম বলেন, গতকাল বেলা একটার দিকে ইমরান ও ইউসুফ একই সাইকেলে করে যাচ্ছিলেন। ট্রাকের ধাক্কায় তাঁরা রাস্তায় ছিটকে পড়েন। হাসপাতালে আনার পর চিকিৎসক ইমরানকে মৃত ঘোষণা করেন।
