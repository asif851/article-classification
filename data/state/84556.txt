
মজলুম জননেতা মওলানা আবদুল হামিদ খান ভাসানীর ৩৮তম মৃত্যুবার্ষিকী আজ সোমবার। দিবসটি পালনে বিভিন্ন দল ও সংগঠন নানা কর্মসূচি নিয়েছে।মওলানা ভাসানী দেশের নিপীড়িত ও নির্যাতিত মানুষের মুক্তির জন্য সারা জীবন আন্দোলন ও সংগ্রাম করেছেন। তিনি ছিলেন সামন্তবাদ, সাম্রাজ্যবাদ ও পুঁজিবাদের বিরুদ্ধে প্রতিবাদী কণ্ঠ। স্বাধীন বাংলাদেশ প্রতিষ্ঠায় তাঁর ভূমিকা ছিল প্রশংসনীয়।৩৮তম মৃত্যুবার্ষিকীতে মওলানা ভাসানীর প্রতি গভীর শ্রদ্ধা ও তাঁর রুহের মাগফিরাত কামনা করে রাষ্ট্রপতি মো. আবদুল হামিদ, বিএনপির চেয়াপারসন খালেদা জিয়া ও দলের ভারপ্রাপ্ত মহাসচিব মির্জা ফখরুল ইসলাম আলমগীর আলাদা বাণী দিয়েছেন।দিবসটি উপলক্ষে বাংলাদেশ ন্যাশনাল আওয়ামী পার্টি (বাংলাদেশ ন্যাপ) আজ সকালে টাঙ্গাইলের সন্তোষে ভাসানীর কবরে পুষ্পস্তবক অর্পণ ও ফাতেহা পাঠ করবে। আগামীকাল বেলা ১১টায় ঢাকায় যাদু মিয়া মিলনায়তনে স্মরণসভা ও দোয়ার আয়োজন করেছে দলটি। এ ছাড়া ছোট ছোট কয়েকটি দলের মোর্চা ন্যাশনাল ডেমোক্রেটিক ফ্রন্ট (এনডিএফ) সকাল ১০টায় টাঙ্গাইলে ভাসানীর কবরে ফুল দেবে এবং ফাতেহা পাঠ করবে। এরপর সেখানে মওলানা ভাসানী বিজ্ঞান ও প্রযুক্তি বিশ্ববিদ্যালয়ের মুক্ত মঞ্চে আলোচনা সভা করবে।দিবসটি উপলক্ষে ভাসানী অনুসারী পরিষদ আজ বেলা তিনটায় জাতীয় প্রেসক্লাবে মওলানা ভাসানীর জীবন ও কর্ম নিয়ে আলোচনা সভার আয়োজন করেছে।শহীদ আসাদ পরিষদ আজ বিকেল চারটায় ঢাকা বিশ্ববিদ্যালয়ের স্বোপার্জিত স্বাধীনতা মঞ্চে কবিতা আবৃত্তি, আলোচনা সভা ও গণসংগীতের আয়োজন করেছে। ন্যাপ-ভাসানী আজ সকাল সাড়ে ১০টায় জাতীয় ্রেসক্লাবের সামনে ভাসানীর প্রতিকৃতিতে ফুল দিয়ে সমাবেশ করবে।
