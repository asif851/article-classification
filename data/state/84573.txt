
১৮-দলীয় জোটের চলমান অবরোধের মধ্যে কাল মঙ্গলবারও সারা দেশে সকাল-সন্ধ্যা হরতাল ডেকেছে জোটের অন্যতম শরিক জামায়াতে ইসলামী। জেলকোড লঙ্ঘন করে দলের নেতা কাদের মোল্লাকে ফাঁসি দেওয়ার ষড়যন্ত্র হচ্ছে, অভিযোগ করে এর প্রতিবাদে এই কর্মসূচি ঘোষণা করা হয়েছে।জামায়াতের ভারপ্রাপ্ত সেক্রেটারি জেনারেল শফিকুর রহমান আজ সোমবার গণমাধ্যমে পাঠানো এক বিবৃতিতে এই কর্মসূচি ঘোষণা করেন।মুক্তিযুদ্ধ চলাকালে মানবতাবিরোধী অপরাধে জড়িত থাকায় জামায়াতের শীর্ষস্থানীয় নেতা আবদুল কাদের মোল্লার ফাঁসির আদেশ দিয়েছেন আন্তর্জাতিক অপরাধ ট্রাইব্যুনাল। গতকাল রোববার তাঁর মৃত্যু পরোয়ানা জারি করেন আদালত। এর প্রতিবাদে সোমবারও হরতাল ডেকেছিল জামায়াত।জামায়াতের বিবৃতিতে দাবি করা হয়, ‘সরকার রাজনৈতিক ফায়দা হাসিলের উদ্দেশ্যে সংবিধান, সুপ্রিম কোর্ট রুলস এবং জেলকোডের বিধান অবজ্ঞা করে আবদুল কাদের মোল্লাকে বিচারের নামে হত্যার ষড়যন্ত্র করছে।’ এর প্রতিবাদে কাল সারা দেশে হরতাল কর্মসূচি ঘোষণা করা হয়েছে।
