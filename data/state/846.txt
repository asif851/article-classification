
পাবনার সদর উপজেলার চর শ্রীপুর ও ঈশ্বরদী উপজেলার দাশুড়িয়া এলাকায় পৃথক অভিযান চালিয়ে অস্ত্র ও গুলিসহ দুজনকে আটক করেছে র‌্যাব। আটক ব্যক্তিরা হলেন চর শ্রীপুর গ্রামের ময়েজ খাঁ (৩৬) ও দাশুড়িয়া গ্রামের সাইফুল ইসলাম (৩২)। র‌্যাব ১২ পাবনা ক্যাম্প জানায়, গোপন সংবাদের ভিত্তিতে সোমবার সন্ধ্যায় ও গতকাল মঙ্গলবার দুপুরে এসব অভিযান চালানো হয়। পরে তাঁদের বিরুদ্ধে অস্ত্র আইনে পৃথক দুটি মামলা করে থানায় সোপর্দ করা হয়।
 
