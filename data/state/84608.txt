
পাবনা সদর উপজেলার আড়িয়াল থেকে র্যাপিড অ্যাকশন ব্যাটালিয়ন (র্যাব) আগ্নেয়াস্ত্রসহ মনজেত প্রামাণিক (৩৫) নামের এক যুবককে আটক করেছে। উপজেলার গোয়ালবাড়ী গ্রাম থেকে সোমবার রাতে তাঁকে আটক করা হয়। র্যাব-১২ পাবনা ক্যাম্প সূত্রে জানা যায়, গোপন তথ্যের ভিত্তিতে সোমবার দিবাগত রাত তিনটার দিকে মনজেতের বাড়িতে অভিযান চালানো হয়। এ সময় তাঁর দখল থেকে একটি শাটার গান ও চারটি গুলি উদ্ধার করা হয়। পরে অস্ত্র আইনে মামলা করার পর তাঁকে পাবনা সদর থানায় হস্তান্তর করা হয়।
