
রাজধানীর ধানমন্ডি এলাকার একটি বাসায় গত বুধবার গভীর রাতে অভিযান চালিয়ে নিষিদ্ধঘোষিত হিযবুত তাহ্রীরের তিন সদস্যকে গ্রেপ্তার করেছে র‌্যাব। তাঁদের কাছ থেকে বিপুল পরিমাণ সাংগঠনিক বই, লিফলেট ও মুঠোফোন জব্দ করা হয়েছে। গ্রেপ্তার হওয়া তারেক আহসান ঢাকা বিশ্ববিদ্যালয়ের মৃত্তিকা বিজ্ঞান বিভাগের প্রথম বর্ষের, মো. সাইফুল্লাহ বেসরকারি স্টেট ইউনিভার্সিটির কম্পিউটার সায়েন্স ও ইঞ্জিনিয়ারিং বিভাগের চতুর্থ সেমিস্টার এবং এম এম রাশেদুল আলম ইউনাইটেড ইন্টারন্যাশনাল ইউনিভার্সিটির কম্পিউটার সায়েন্স ও ইঞ্জিনিয়ারিং বিভাগের দ্বিতীয় বর্ষের ছাত্র।
