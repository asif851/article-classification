
মৌলভীবাজারের শ্রীমঙ্গল উপজেলায় গতকাল রোববার বেসরকারি সংস্থা হিড বাংলাদেশের উদ্যোগে কুষ্ঠরোগবিষয়ক সচেতনতামূলক সভা হয়েছে। শ্রীমঙ্গল প্রেসক্লাবে ওই সভায় জানানো হয়, জেলায় ৭৬ জন ও সিলেট বিভাগে ৩০৯ জন কুষ্ঠরোগী চিকিৎসাধীন আছেন। এ রোগের জীবাণু হাঁচি-কাশির মাধ্যমে একজন থেকে অন্যজনের শরীরে প্রবেশ করে তিন থেকে পাঁচ বছর পর্যন্ত সুপ্ত অবস্থায় থাকে। রোগের মাত্রা অনুযায়ী ছয় মাস বা এক বছর সম্পূর্ণ বিনা মূল্যে এ রোগের চিকিৎসা দেওয়া হয়। 
