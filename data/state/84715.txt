
শাহজালাল আন্তর্জাতিক বিমানবন্দরে ৩৪০ কার্টন বিদেশি সিগারেটসহ একজনকে আটক করেছেন শুল্ক গোয়েন্দা কর্মকর্তারা। আজ সোমবার রাত সাড়ে আটটার দিকে বিমানবন্দরের ৮ নম্বর বেল্টের সামনে থেকে এসব সিগারেট আটক করা হয়।শুল্ক গোয়েন্দারা জানান, আটক যাত্রীর নাম শংকর বিশ্বাস (৩৫)। তাঁর বাড়ি মুন্সিগঞ্জে। আজ রাতে তিনি কুয়ালালামপুর থেকে বাংলাদে​শ বিমানের একটি ফ্লাইটে শাহজালালে নামেন।শুল্ক গোয়েন্দা ও তদন্ত অধিদপ্তরের মহাপরিচালক মইনুল খান এসব তথ্যের সত্যতা নিশ্চিত করে বলেন, নিয়ম ভঙ্গ করে এ সিগারেটগুলো আনা হয়েছে। আটক ব্যক্তির বিরুদ্ধে আইনানুগ ব্যবস্থা নেওয়া হয়েছে।
