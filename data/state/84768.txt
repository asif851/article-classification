
চট্টগ্রামের হাটহাজারী উপজেলা সদরে চারটি স্বর্ণের দোকান আগুনে পুড়ে গেছে। গতকাল সোমবার ভোর সোয়া পাঁচটার দিকে উপজেলা সদরের কাচারী সড়ক এলাকায় এ ঘটনা ঘটে।
অগ্নিকাণ্ডের খবর পেয়ে হাটহাজারী ফায়ার সার্ভিসের দুটি গাড়ি এসে সকাল ছয়টার দিকে আগুন নিয়ন্ত্রণে আনে। ফায়ার সার্ভিসের নিয়ন্ত্রণকক্ষের টেলিফোন অপারেটর মো. ফজলুল কাদের জানান, শর্ট সার্কিট থেকে সৃষ্ট এ আগুনে চারটি দোকানের প্রায় তিন লাখ টাকার ক্ষতি হয়েছে।
