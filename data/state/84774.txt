
ছয় শাখায় এক বছরের জন্য আংশিক কমিটির অনুমোদন দিয়েছে ছাত্রলীগ। একই সঙ্গে সংগঠনটির বাংলাদেশ কৃষি বিশ্ববিদ্যালয় (বাকৃবি) শাখার ছয় নেতাকে সংগঠন থেকে অব্যাহতি দেওয়া হয়েছে। কমিটি দেওয়া শাখাগুলো হলো—মানিকগঞ্জ জেলা, ঝিনাইদহ জেলা, ঝিনাইদহ পৌরসভা, ঝিনাইদহ সদর উপজেলা, ঝিনাইদহের হরিণাকুণ্ড উপজেলা ও কুষ্টিয়ার ইসলামী বিশ্ববিদ্যালয় (ইবি)।
গতকাল বুধবার রাতে গণমাধ্যমে পাঠানো ছাত্রলীগের দপ্তর সম্পাদক শেখ রাসেল স্বাক্ষরিত এক বিজ্ঞপ্তিতে এ তথ্য জানানো হয়। মানিকগঞ্জ জেলা কমিটি: সভাপতি- সাদেকুল ইসলাম সোহা, সাধারণ সম্পাদক- এনামুল হক রুবেল, এ শাখার মনিরুল ইসলাম খান মনিরকে কেন্দ্রীয় কমিটির সদস্য মনোনীত করা হয়েছে।
ঝিনাইদহ জেলার কমিটি: সভাপতি- শাকিল আহমেদ, সহ সভাপতি- আশরাফুজ্জামান সুমন, মামুন হোসেন, রবিউল ইসলাম রবি, সাধারণ সম্পাদক- রানা হামিদ, যুগ্ম সাধারণ সম্পাদক সুমন আহমেদ, মানিক অধিকারি, সাংগঠনিক সম্পাদক-রেজোয়ানুল হক রিপন, ইমরান আলী, মেহেদী হাসান সোহেল, এ শাখা থেকে বিশ্বজিৎ সাহা মিথুনকে কেন্দ্রীয় কমিটির সহ-সম্পাদক করা হয়েছে।
ঝিনাইদহ সদর উপজেলা কমিটি: ইবনে আব্বাসকে সভাপতি ও মনোয়ার হোসেনকে সাধারণ সম্পাদক করে এক বছরের জন্য আংশিক কমিটির অনুমোদন দিয়েছে কেন্দ্রীয় কার্যনির্বাহী সংসদ।
ঝিনাইদহ পৌরসভা কমিটি: সভাপতি- খাইরুল ইসলাম, সাধারণ সম্পাদক- মাহবুবুর রহমান।
হরিণাকুন্ডু উপজেলা কমিটি: রাজু আহমেদকে সভাপতি ও বিল্লাল হোসেনকে সাধারণ সম্পাদক করে আংশিক কমিটি ঘোষণা করা হয়েছে।
ইসলামী বিশ্ববিদ্যালয় (ইবি) কমিটি: সভাপতি- সাইফুল ইসলাম, সহসভপতি- মিজানুর রহমান, এমদাদুল হক, শরীফ সোহাগ, সাধারণ সম্পাদক- অমিত কুমার দাস, যুগ্ম সাধারণ সম্পাদক- শাহীন হোসেন, প্রচার সম্পাদক- ফাহিমুর রহমান, এ শাখার শামীম হোসেন খান, আবুজর গিফারি গাফ্ফার, আহমেদ মাহফুজ সজন, রিজভী হাসান মাহমুদ হিরণকে কেন্দ্রীয় কমিটির সদস্য করা হয়েছে।
অব্যাহতি পেলেন যারা: বাংলাদেশ কৃষি বিশ্ববিদ্যালয় (বাকৃবি) শাখার সহসভাপতি রুকনুজ্জামান বাবলু, সাংগঠনিক সম্পাদক ফয়সল ইসলাম জয়, প্রচার সম্পাদক মনোয়ারুল ইসলাম, পাঠাগার সম্পাদক সুমন পারভেজ, সহসম্পাদক মিজানুর রহমান ও সদস্য হাসান মাহমুদ রিয়াদকে শৃঙ্খলাবিরোধী কাজের কারণে সংগঠন থেকে অব্যাহতি দেওয়া হয়েছে।
(প্রতিবেদন তৈরিতে সহায়তা করেছেন ইসলামী বিশ্ববিদ্যালয় প্রতিনিধি ও বাংলাদেশ কৃষি বিশ্ববিদ্যালয় প্রতিনিধি‍)
