
পিরোজপুরের কাউখালী উপজেলায় এক স্কুলছাত্রীকে (১৪) বিয়ের প্রলোভন দেখিয়ে ধর্ষণের অভিযোগে স্থানীয় থানায় মামলা হয়েছে।গত শুক্রবার জায়েদ খান (১৮) নামের একজনকে প্রধান আসামি করে দুজনের বিরুদ্ধে মামলাটি করেন মেয়েটির মা। পুলিশ জায়েদ ও তাঁর বন্ধু আবদুল্লাহ শেখকে গ্রেপ্তার করে শনিবার আদালতের মাধ্যম কারাগারে পাঠিয়েছে।থানা–পুলিশ সূত্র জানায়, গত বৃহস্পতিবার বিকেলে মেয়েটি বাড়ি থেকে এক সহপাঠীর জন্মদিনের অনুষ্ঠানে যাচ্ছিল। পথে জায়েদ ও আবদুল্লাহ তাকে তুলে নিয়ে যান। এরপর জায়েদ তাকে একটি ঘরে নিয়ে বিয়ের প্রলোভন দেখিয়ে ধর্ষণ করেন। কাউখালী থানার ওসি মো. জাহাঙ্গীর হোসেন বলেন, পিরোজপুর সিভিল সার্জনের কার্যালয়ে মেয়েটির ডাক্তারি পরীক্ষা সম্পন্ন হয়েছে।
