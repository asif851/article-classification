
নারায়ণগঞ্জের আড়াইহাজারে গত দুই দিনে বিদ্যুৎস্পৃষ্ট হয়ে দুজন নিহত হয়েছেন। পুলিশ ও এলাকাবাসী সূত্রে জানা গেছে, গত শুক্রবার বিকেলে উপজেলার বান্টি বাজারের একটি মার্কেটের ছাদে বুটিক প্রিন্টের শ্রমিক হাবিবুর (১৮) ভেজা কাপড় শুকাতে গিয়ে বিদ্যুতের তারে জড়িয়ে মারা যান। এ ছাড়া গতকাল শনিবার দুপুরে একই গ্রামের বুটিক প্রিন্টের কাপড় ব্যবসায়ী নাঈম (১৮) নিজ বাড়িতে পানির মোটর ঠিক করতে গিয়ে বিদ্যুতের তারে জড়িয়ে মারা যান। নারায়ণগঞ্জ প্রতিনিধি 
