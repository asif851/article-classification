
প্রত্নতাত্ত্বিক নিদর্শনের দিক থেকে দিনাজপুর অত্যন্ত গুরুত্বপূর্ণ অবস্থানে রয়েছে। দিনাজপুর শহরটি পৌরাণিক নদী পুনর্ভবার তীরে অবস্থিত। পাল রাজবংশের সময়ে দিনাজপুর গোটা রাজশাহী বিভাগ ও ঢাকা জেলার অনেকটা বিস্তৃত ছিল। শুধু পাল আমলের নয়, সেন রাজত্বকালে নির্মিত অসংখ্য প্রত্নবস্তুর সন্ধান মিলেছে দিনাজপুরসহ বরেন্দ্র অঞ্চলের বিভিন্ন জায়গায়। তবে অযত্ন-অবহেলায় হারিয়ে যাচ্ছে এ অঞ্চলের বিভিন্ন ঐতিহাসিক স্থাপনা। হারিয়ে যেতে বসা স্থাপনাগুলোর মধ্যে শতাব্দী প্রাচীন রাজবাড়িটি অন্যতম। প্রায় ১৬ দশমিক ৪১ একর ভূমিজুড়ে অবস্থিত ঔপনিবেশিক ও প্রাক্‌-ঔপনিবেশিক যুগের রাজবাড়িটি ধ্বংসস্তূপে পরিণত হয়েছে। সেদিকে ভ্রুক্ষেপ নেই প্রশাসনের। রাজবাড়ির বহির্মহলের ধ্বংসাবশেষের ছবিগুলো সম্প্রতি ক্যামেরাবন্দী করা হয়েছে।

