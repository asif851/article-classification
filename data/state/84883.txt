
পুলিশ এক শ্রমিকনেতাকে প্রহার করায় আজ সোমবার থেকে জেলায় ৪৮ ঘণ্টার ট্রাক ধর্মঘটের কর্মসূচি দিয়েছে টাঙ্গাইল ট্রাক শ্রমিক ইউনিয়ন। গতকাল রোববার সকালে টাঙ্গাইল শহরে মিছিল ও সমাবেশ করে শ্রমিকনেতারা এই কর্মসূচি ঘোষণা করেন।
টাঙ্গাইল শহীদ মিনার প্রাঙ্গণে সমাবেশে বক্তৃতা করেন জেলা ট্রাক শ্রমিক ইউনিয়নের সভাপতি বালা মিয়া, সাধারণ সম্পাদক সোবাহান আলী, জেলা শ্রমিক ফেডারেশনের সভাপতি লুৎফর রহমান প্রমুখ। জেলা ট্রাক শ্রমিক ইউনিয়নের সাধারণ সম্পাদক সোবাহান আলী জানান, ৫ অক্টোবর সকালে তাঁদের সংগঠনের সভাপতি বালা মিয়া ও তিনি টাঙ্গাইল শহর বাইপাস এলাকায় হাইওয়ে পুলিশের আটক একটি ট্রাক ছাড়িয়ে আনতে যান। সেখান থেকে ফেরার পথে গোয়েন্দা পুলিশের একটি দল বালা মিয়া এবং সংগঠনের দপ্তর সম্পাদক ইমান আলীকে মারধর করে। নির্যাতনে বালা মিয়ার বাম হাত ভেঙে যায়।
তিনি জানান, ৪৮ ঘণ্টার মধ্যে দোষী পুলিশের বিরুদ্ধে শাস্তির ব্যবস্থা না নিলে অনির্দিষ্টকালের জন্য সব রকম যানবাহন চলাচল বন্ধ করে দেওয়া হবে।
লো পুলিশের কাছ থেকে জানা যায়, কোরবানির গরুবাহী ট্রাকে শ্রমিকসংগঠনের নামে তাঁরা অবাধে চাঁদাবাজি করছিলেন। এ চাঁদাবাজি বন্ধ করতে গিয়ে পুলিশ সেদিন লাঠিচার্জ করে।
