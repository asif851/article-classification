
রাজধানীর বসুন্ধরা আবাসিক এলাকায় অভিযান চালিয়ে দেশি-বিদেশি জাল মুদ্রা, জাল মুদ্রা তৈরির উপকরণসহ ১০ ব্যক্তিকে আটক করেছে র‍্যাপিড অ্যাকশন ব্যাটালিয়ন-র‍্যাব। আটক হওয়া ব্যক্তিদের মধ্যে নয়জনই বিদেশি নাগরিক।
আজ সোমবার সকালে র‍্যাবের পক্ষ থেকে গণমাধ্যমে পাঠানো মোবাইল ফোনের খুদে বার্তায় এই তথ্য জানানো হয়।
খুদে বার্তায় বলা হয়, আটক ব্যক্তিদের কাছ থেকে বিপুল পরিমাণ দেশি-বিদেশি জাল মুদ্রা উদ্ধার করা হয়েছে। এ ছাড়া জাল মুদ্রা তৈরির উপকরণও উদ্ধার করা হয়েছে।
ঘটনার বিষয়ে বিস্তারিত তথ্য জানানো হয়নি। বিস্তারিত তথ্য জানাতে সংবাদ সম্মেলন করার কথা জানিয়েছে র‍্যাব।
