
কৃষক শ্রমিক জনতা লীগের সভাপতি কাদের সিদ্দিকীর বিরুদ্ধে গ্রেপ্তারি পরোয়ানা জারি করতে নির্দেশ দিয়েছেন ঢাকার মুখ্য মহানগর হাকিম আদালত। আজ মঙ্গলবার দুপুরে অতিরিক্ত মুখ্য মহানগর হাকিম আলী মাসুদ শেখ এ আদেশ দেন।রুহুল আমিন মজুমদার নামের এক ব্যক্তি গত বছরের ১৯ ফেব্রুয়ারি কাদের সিদ্দিকীর বিরুদ্ধে আদালতে নালিশি মামলা করেন। এরপর ১৮ মার্চ কাদের সিদ্দিকী এই মামলায় জামিন পান। কিন্তু এরপর মামলায় বাদী ও বিবাদী কেউ আর আদালতে হাজির না হওয়ায় আজ আদালত কাদের সিদ্দিকীর বিরুদ্ধে গ্রেপ্তারি পরোয়ানা জারির আদেশ দেন। একই সঙ্গে বাদীকেও আদালতে হাজির না হওয়ার বিষয়ে কারণ দর্শানোর নোটিশ দেন।নালিশি মামলায় অভিযোগ করা হয়, কাদের সিদ্দিকী তৎকালীন স্বরাষ্ট্রমন্ত্রী মহীউদ্দীন খান আলমগীরকে রাজাকার বলেছিলেন।
