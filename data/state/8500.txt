
রাজধানীর বিভিন্ন জায়গায় তিনটি বাসে আগুন দিয়েছে দুর্বৃত্তরা। আজ সন্ধ্যা ছয়টা থেকে সাতটার মধ্যে এসব বাসে আগুন দেওয়া হয়।
ফায়ার সার্ভিস সূত্র জানায়, আজ সন্ধ্যা পৌনে সাতটার দিকে রাজধানীর জুরাইন রেলগেট এলাকায় একটি যাত্রীবাহী বাসে আগুন দেয় দুর্বৃত্তরা। এতে কেউ হতাহত হয়নি। সন্ধ্যা সাড়ে ছয়টার দিকে যাত্রাবাড়িতে শিখর পরিবহনের একটি বাসে এবং একই সময়ে সায়েদাবাদ পুলিশ ফাঁড়ির সামনে আরেকটি বাসে আগুন দেয় দুর্বৃত্তরা। এসব ঘটনায় কেউ হতাহত হয়নি।
ফায়ার সার্ভিসের নিয়ন্ত্রণ কক্ষের কর্তব্যরত কর্মকর্তা আব্দুল খালেক জানান, ফায়ার সার্ভিস কর্মীরা প্রতিটি ঘটনাস্থলে গিয়ে আগুন নেভায়।
