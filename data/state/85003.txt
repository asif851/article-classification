
জাতীয়তাবাদী স্বেচ্ছাসেবক দলের টাঙ্গাইল শাখার ৩৩তম প্রতিষ্ঠাবার্ষিকী পালিত হয়েছে। এ উপলক্ষে গতকাল শনিবার সকালে শহরের পুরাতন বাসস্ট্যান্ড চত্বরে এক অনুষ্ঠানের আয়োজন করা হয়।স্বেচ্ছাসেবক দলের কেন্দ্রীয় সংসদের সহসভাপতি ও জেলা শাখার আহ্বায়ক জিয়াউল হকের সভাপতিত্বে অনুষ্ঠানে প্রধান অতিথি ছিলেন সংগঠনের কেন্দ্রীয় সহসভাপতি মারুফ আল হাসান। প্রধান বক্তা ছিলেন কেন্দ্রীয় সহসভাপতি মোখলেছুর রহমান। বিশেষ অতিথি ছিলেন সহ-আইনবিষয়ক সম্পাদক শরীফ ইউ আহমেদ। অন্যদের মধ্যে বক্তব্য দেন জেলা শাখার যুগ্ম আহ্বায়ক রেজাউল করিম। অনুষ্ঠানে আরও উপস্থিত ছিলেন বিএনপির জেলা শাখার যুগ্ম সম্পাদক দেওয়ান শফিকুল ইসলাম, মো. আবুল কাশেম, ছাত্রদলের জেলা শাখার সভাপতি খ. রাশেদুল আলম, স্বেচ্ছাসেবক দলের জেলা শাখার যুগ্ম আহ্বায়ক ইউসুফ আলী, আবদুল আলীম সিদ্দিকী, শাহীন আলম তালুকদার, দেওয়ান সাইফুল ইসলাম, সদর থানার আহ্বায়ক শামীম আল মামুনসহ মো. রফিকুল ইসলাম প্রমুখ।
