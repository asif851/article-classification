
বিএনপির যুগ্ম মহাসচিব মোহাম্মদ শাহজাহান এবং যুবদলের সভাপতি মোয়াজ্জেম হোসেন আলাল কারাগার থেকে মুক্তি পেয়েছেন। আজ বুধবার রাতে তাঁরা গাজীপুরের কাশিমপুর কারাগার পার্ট-১ থেকে মুক্তি পান।
কাশিমপুর কারাগারের পার্ট-১-এর কারাধ্যক্ষ (জেলার) নেছার আলম জানান, আজ বেলা তিনটার দিকে তাঁদের জামিনের কাগজ কারাগারে আসে। পরে জামিনের কাগজ যাচাই-বাছাই করে রাত পৌনে আটটার দিকে তাঁদের মুক্তি দেওয়া হয়। রাজধানীর পল্টন ও মতিঝিল থানায় ভাঙচুর ও মারামারির মামলার আসামি তাঁরা।
যুবদলের সভাপতি মোয়াজ্জেম হোসেন আলালকে ঢাকার কেন্দ্রীয় কারাগার থেকে গত ১৩ মে এবং মোহাম্মদ শাহজাহানকে কেন্দ্রীয় কারাগার থেকে গত ২২ মে কাশিমপুর কারাগারের পার্ট-১-এ পাঠানো হয়।
