
জামায়াত-শিবিরের রাজনীতি বন্ধ, পেট্রলবোমা মেরে মানুষ হত্যা ও সহিংসতা বন্ধ এবং সভা-সমাবেশ করার গণতান্ত্রিক অধিকারের দাবিতে গতকাল শনিবার বিকেলে সিপিবি চট্টগ্রাম দক্ষিণ অঞ্চলের উদ্যোগে বিক্ষোভ মিছিল ও সমাবেশ হয়েছে।পটিয়া সার্কুলার রোডে সিপিবি কার্যালয়ে চট্টগ্রাম দক্ষিণ অঞ্চলের আহ্বায়ক আবদুর নবীর সভাপতিত্বে অনুষ্ঠিত সমাবেশে প্রধান অতিথি ছিলেন সিপিবির কেন্দ্রীয় প্রেসিডিয়াম সদস্য মোহাম্মদ শাহ্ আলম।বক্তব্য দেন সিপিবি চট্টগ্রাম দক্ষিণ অঞ্চলের সদস্য অধ্যাপক কানাই লাল দাশ, শিক্ষক শ্যামল দে, হাবিবুর রহমান ইদ্রিচ, পটিয়া উপজেলার সভাপতি পুলক দাশ, বোয়ালখালী উপজেলার সহসভাপতি নজরুল ইসলাম, চন্দনাইশ উপজেলার সাধারণ সম্পাদক শিমুল ধর, পটিয়া উপজেলার সাধারণ সম্পাদক শওকত আলী, বাংলাদেশ কৃষক সমিতি চট্টগ্রাম দক্ষিণ জেলার সাধারণ সম্পাদক আলমগীর সওদাগর, ছাত্র ইউনিয়ন চট্টগ্রাম দক্ষিণ জেলার সাধারণ সম্পাদক সুজয় দে প্রমুখ।সভা শেষে নেতা-কর্মীরা বিক্ষোভ মিছিল বের করেন।
