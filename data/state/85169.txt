
রাজধানীর গুলশানে বিএনপির স্থায়ী কমিটির সদস্য মওদুদ আহমদকে সপরিবারে উচ্ছেদ করা বাড়িটিতে ভাঙার কাজ শুরু করেছে রাজধানী উন্নয়ন কর্তৃপক্ষ (রাজউক)। এ নিয়ে ক্ষুব্ধ প্রতিক্রিয়া জানিয়েছেন মওদুদ।
ওই বাড়ির নকশায় অনুমোদন নেই বলে রাজউকের দেওয়া বক্তব্যের ব্যাপারে জানতে চাইলে মওদুদ আহমদ প্রথম আলোকে বলেন, ‘কে বলেছে নকশা নেই? আমার কাছে রাজউকের সই করা নকশা আছে। কথা হচ্ছে, মিথ্যাচারের সীমা থাকা দরকার।’
কবে নকশা অনুমোদন করা হয়েছে জানতে চাইলে বিএনপির এই নেতা বলেন, ‘আমি তো অনেকবার কনস্ট্রাকশন কাজ করেছি। নিম্ন আদালতে ফিরিস্তি হিসেবে এই নকশা জমা দিয়েছি।’

আজ রোববার সকাল নয়টার দিকে রাজউক ওই বাড়িতে অভিযান শুরু করে। রাজউকের নির্বাহী ম্যাজিস্ট্রেট খন্দকার ওয়ালিউর রহমান জানিয়েছেন বাড়িটির নকশায় রাজউকের অনুমোদন নেই। তাই এটি ভাঙার কাজ হচ্ছে।
গুলশান–২ নম্বরের ১৫৯ নম্বর বাড়িটি ৭ জুন ছাড়তে হয় মওদুদ আহমদকে।ওই বাড়ির মালামাল গুলশান-২-এর ৫১ নম্বর সড়কের ২ নম্বর বাড়ির ছয়তলা ভবনে মওদুদ আহমদের নিজস্ব একটি ফ্ল্যাটে নিয়ে যাওয়া হয়।
আরও পড়ুন গুলশানে মওদুদের বাস করা সেই বাড়িটি ভাঙা হচ্ছে
গুলশানে মওদুদের বাস করা সেই বাড়িটি ভাঙা হচ্ছে
 
