
সুবিধাবঞ্চিত শিশুদের নিয়ে রাজশাহীর বরেন্দ্র বিশ্ববিদ্যালয়ের প্রথম আলো বন্ধুসভার উদ্যোগে কাজলা ক্যাম্পাসে গত বৃহস্পতিবার ইফতার মাহফিল হয়েছে। অনুষ্ঠানে শিশুদের মধ্যে ঈদের জন্য নতুন পোশাক বিতরণ করা হয়। এ ছাড়া বিশ্ববিদ্যালয়ের উপদেষ্টা অধ্যাপক এম সাইদুর রহমান খান প্রত্যেক শিশুকে ২০০ টাকা করে ঈদ উপহার দেন। আয়োজকেরা জানান, সমাজের অবহেলিত ও বঞ্চনার শিকার ৫০ শিশুর জন্য এই ইফতারের আয়োজন করা হয়। অনুষ্ঠানে বিশ্ববিদ্যালয়ের ভারপ্রাপ্ত উপাচার্য নূরুল হোসেন চৌধুরী, রেজিস্ট্রার শামীম আহসান পারভেজ প্রমুখ উপস্থিত ছিলেন। নিজস্ব প্রতিবেদক, রাজশাহী|
