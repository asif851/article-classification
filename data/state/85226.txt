
বাগেরহাটে মিষ্টান্ন বিক্রয়কারী প্রতিষ্ঠান ‘বনফুল’কে ১৫ হাজার টাকা জরিমানা করেছেন ভ্রাম্যমাণ আদালত। মেয়াদোত্তীর্ণ খাবার রাখার দায়ে ভ্রাম্যমাণ আদালতের নির্বাহী ম্যাজিস্ট্রেট পীযূষ চন্দ্র দে গতকাল সোমবার দুপুরে এ জরিমানা করেন। এ সময় আদালত প্রতিষ্ঠানটিকে সব ধরনের খাবারের মূল্যতালিকা প্রকাশ্যে টানানোর আদেশ দেন। পীযূষ চন্দ্র দে বলেন, শহরের রেলরোডে অবস্থিত ‘বনফুল’ নামের দোকানটিতে মেয়াদোত্তীর্ণ বিস্কুট, চানাচুর, কেক ও আইসক্রিম পাওয়া গেছে। পরে সেগুলো ধ্বংস করা হয়।
