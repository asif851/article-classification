
নিপাহ ভাইরাস সম্পর্কে সচেতনতা সৃষ্টির লক্ষ্যে নওগাঁর মান্দা উপজেলা স্বাস্থ্য কমপ্লেক্স চত্বরে খেজুরগাছের রস সংগ্রহকারী (গাছি), গাছমালিক ও রস বিক্রেতাদের নিয়ে একটি কর্মশালা হয়েছে। স্বাস্থ্য অধিদপ্তরের রোগনিয়ন্ত্রণ শাখার আয়োজনে ও নওগাঁ সিভিল সার্জনের ব্যবস্থাপনায় দুই দিনব্যাপী এ কর্মশালা গতকাল বুধবার শেষ হয়। কর্মশালায় রিসোর্স পারসন ছিলেন স্বাস্থ্য অধিদপ্তরের রোগনিয়ন্ত্রণ শাখার সহকারী পরিচালক এস এম সাদিকুল ইসলাম। গত মঙ্গলবার উদ্বোধনী অনুষ্ঠানে ভিডিও কনফারেন্সের মাধ্যমে শুভেচ্ছা বক্তব্য দেন বস্ত্র ও পাটমন্ত্রী মু. ইমাজ উদ্দিন প্রামাণিক। 
