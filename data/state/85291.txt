
গাজীপুর সদর উপজেলার রাজেন্দ্রপুর এলাকায় গজারি বন থেকে গতকাল শনিবার এক ব্যক্তির অর্ধগলিত লাশ উদ্ধার করেছে পুলিশ। তাঁর পরিচয় পাওয়া যায়নি। এলাকাবাসী ও পুলিশ সূত্রে জানা গছে, সদর উপজেলার রাজেন্দ্রপুর এলাকার গজারি বনের ভেতরে গতকাল দুপুরে এলাকাবাসী এক ব্যক্তির লাশ পড়ে থাকতে দেখে থানায় খবর পাঠান৷ পুলিশ লাশ উদ্ধার করে গাজীপুর সদর হাসপাতাল মর্গে পাঠিয়েছে। নিহত ব্যক্তির পরনে সাদা চেক শার্ট ও লুঙ্গি ছিল। ওই ব্যিক্তর বয়স আনুমানিক ৪৮ বছর৷জয়দেবপুর থানার ওসি এস এম কামরুজ্জামান জানান, তিন-চার দিন আগে দুর্বৃত্তরা তাঁকে হত্যা করে লাশ গজারি বনের ভেতরে ফেলে যেতে পারে।
