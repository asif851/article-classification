
চট্টগ্রামের একটি হত্যা মামলার আসামিকে ঢাকা থেকে গ্রেপ্তার করা হয়েছে। গত শনিবার রাতে ঢাকার আমিনবাজার এলাকা থেকে ইব্রাহিম সর্দার নামের ওই ব্যক্তিকে গ্রেপ্তার করে চট্টগ্রাম নগরের ইপিজেড থানার পুলিশ।ইপিজেড থানার ভারপ্রাপ্ত কর্মকর্তা (ওসি) আবুল মনসুর প্রথম আলোকে বলেন, গত বছরের ২৩ আগস্ট ইপিজেড থানার কাজীর গলি এলাকার একটি বাসা থেকে রহিমা আক্তার ওরফে চৈতি নামের এক নারীর লাশ উদ্ধার করা হয়। এই ঘটনায় মামলার পর আসামি ইব্রাহিম সর্দার পালিয়ে যান।ওসি জানান, ইব্রাহিম প্রাথমিক জিজ্ঞাসাবাদে হত্যার দায় স্বীকার করে পুলিশকে বলেছেন, বাস বিক্রির টাকা নিয়ে বিরোধের জের ধরে শ্বাসরোধে রহিমা আক্তারকে হত্যা করে তিনি পালিয়ে যান। রহিমা ও তাঁর মধ্যে বিবাহবহির্ভূত সর্ম্পক ছিল।
