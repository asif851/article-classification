
পচা-বাসি ও নিম্নমানের খাবার পরিবেশন করার দায়ে নারায়ণগঞ্জের সোনারগাঁ উপজেলার দুটি রেস্তোরাঁ ও একটি বেকারিকে জরিমানা করেছেন ভ্রাম্যমাণ আদালত।ভ্রাম্যমাণ আদালত পরিচালনাকারী উপজেলা সহকারী কমিশনার (ভূমি)) ইমরান আহমেঞ্চদ বলেন, গতকাল প্রথমে উপজেলার মোগরাপাড়া চৌরাস্তার অভিজাত রেস্তোরাঁ হিসেবে পরিচিত কলাপাতায় সরেজমিনে দেখা যায়, বাসি মাছ-মাংস ও দুধের ছানায় (মিষ্টি তৈরির জন্য রাখা) মাছি ভন ভন করছে। এর দায়ে প্রতিষ্ঠানটিকে ১৫ হাজার টাকা জরিমানা করা হয় এবং বাসি মাছ-মাংস জব্দ করে সড়কে এনে বিনষ্ট করা হয়। এ ছাড়া পচা-বাসি খাবার পরিবেশনের অভিযোগে ওই এলাকার ভান্ডারী হোটেল অ্যান্ড রেস্টুরেন্টকে পাঁচ হাজার এবং মুন্নি বেকারিকে ৪০ হাজার টাকা জরিমানা করা হয়। মুন্নি বেকারির বিএসটিআইয়ের অনুমতি নেই।  সোনারগাঁ (নারায়ণগঞ্জ) প্রতিনিধি
