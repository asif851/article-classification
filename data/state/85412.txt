
‘সুস্থ দেহ সুন্দর মন’—স্লোগান নিয়ে গতকাল মঙ্গলবার রাজধানীর সরকারি তিতুমীর কলেজের বার্ষিক ক্রীড়া প্রতিযোগিতা অনুষ্ঠিত হয়েছে। প্রতিযোগিতা উপলক্ষে কলেজের খেলার মাঠ সাজানো হয়েছিল রংবেরঙের বেলুন ও রঙিন কাপড় দিয়ে।সকালে জাতীয় পতাকা উত্তোলন ও মশাল প্রজ্বালনের মাধ্যমে প্রতিযোগিতা শুরু হয়। এরপর শিক্ষার্থীদের শপথবাক্য পড়ান কলেজের অধ্যক্ষ আবু হায়দার আহমেদ নাছের।প্রতিযোগিতার ইভেন্টগুলো ছিল দৌড়, দীর্ঘ লাফ, চাকতি নিক্ষেপ, গোলক নিক্ষেপ, বর্ষা নিক্ষেপ, উচ্চ লাফ, লাফ-ধাপ-ঝাঁপ। প্রতিযোগিতায় ছেলেদের মধ্যে চ্যাম্পিয়ন হন স্নাতকোত্তর শেষ বর্ষের মার্কেটিং বিভাগের ছাত্র রাশিদুল ইসলাম। মেয়েদের মধ্যে চ্যাম্পিয়ন হন মার্কেটিং বিভাগের প্রথম বর্ষের শিক্ষার্থী আফিফা ইয়াসমিন।
