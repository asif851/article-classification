
গ্রামে শৈশবজীবন মানেই দুরন্তপনা। সময় পেলেই শিশু-কিশোরেরা মেতে ওঠে দুরন্তপনায়। মিষ্টি কিছু দুষ্টুমিতে। এই সমবয়সী চার শিশু তেমনই চঞ্চল। সমবয়সী এই কিশোরেরা হচ্ছে রবিউল ইসলাম, শরিফুল ইসলাম, নাজমুল ও শাকিবুল ইসলাম। বগুড়ার শিবগঞ্জ উপজেলার বিহার কলেজপাড়া সরকারি প্রাথমিক বিদ্যালয়ে পঞ্চম শ্রেণিতে পড়ে তারা। তাদের প্রত্যেকের বাড়ি উপজেলার নিশ্চিন্তপুর গ্রামে। বাড়ি থেকে তাদের স্কুলের দূরত্ব দেড় কিলোমিটার। কখনো স্কুলে যাওয়া-আসার পথে, কখনোবা বাড়ি থেকে হুটহাট বেরিয়ে দুরন্তপনায় মেতে ওঠে তারা। ছবিগুলো আজ বৃহস্পতিবার সকালে নিশ্চিন্তপুর গ্রাম থেকে তোলা হয়েছে।




 
 
