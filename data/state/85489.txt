
দোয়া, মিলাদ মাহফিল ও স্মরণসভা আয়োজনের মধ্য দিয়ে গতকাল শুক্রবার পালিত হয়েছে পরমাণুবিজ্ঞানী ও প্রধানমন্ত্রী শেখ হাসিনার স্বামী ড. এম এ ওয়াজেদ মিয়ার পঞ্চম মৃত্যুবার্ষিকী।এ উপলক্ষে ঢাকা মহানগর আওয়ামী লীগ, যুবলীগ, স্বেচ্ছাসেবক লীগ বঙ্গবন্ধু অ্যাভিনিউয়ে দোয়া ও মিলাদ মাহফিলের আয়োজন করে।ছাত্রলীগ ঢাকা বিশ্ববিদ্যালয়ের কেন্দ্রীয় জামে মসজিদে দোয়া মাহফিলের আয়োজন করে। ঢাকা রিপোর্টার্স ইউনিটিতে শেখ রাসেল শিশু সংসদ এবং জাতীয় গণগ্রন্থাগারে ‘ড. এম এ ওয়াজেদ মিয়া মেমোরিয়াল ফাউন্ডেশন’ স্মরণসভার আয়োজন করে।নিজস্ব প্রতিবেদক, রংপুর জানান, জেলার পীরগঞ্জে ওয়াজেদ মিয়ার পৈতৃক নিবাস ফতেহপুর গ্রামে ওয়াজেদ স্মৃতি সংসদ এবং পীরগঞ্জ উপজেলা আওয়ামী লীগ তাঁর কবর জিয়ারত করে।
