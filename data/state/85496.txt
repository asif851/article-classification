
এশিয়া এনার্জির প্রধান নির্বাহী কর্মকর্তা গ্যারি এন লাইকে গ্রেপ্তারসহ বিভিন্ন দাবি পূরণে ২৬ ডিসেম্বর পর্যন্ত সময়সীমা বেঁধে দিয়েছে তেল-গ্যাস-খনিজ সম্পদ ও বিদ্যুৎ-বন্দর রক্ষা জাতীয় কমিটির ফুলবাড়ী শাখা। এ সময়ের মধ্যে দাবি পূরণ করা না হলে পরদিন ফুলবাড়ী শহরে মহাসমাবেশ ডাকা হবে বলে হুঁশিয়ার করা হয়।গতকাল রোববার দুপুর ১২টার দিকে উপজেলা নির্বাহী কর্মকর্তা মো. মনিরুজ্জামানের মাধ্যমে প্রধানমন্ত্রীকে দেওয়া স্মারকলিপিতে এ হুঁশিয়ারি দেওয়া হয়। এর আগে সংগঠনের নেতা-কর্মীরা ফুলবাড়ী শহরে বিক্ষোভ মিছিল করেন।
