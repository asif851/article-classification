
জাতীয় সংসদের হুইপ মো. আতিউর রহমানকে নিজ এলাকা শেরপুরে থাকতে নিষেধ করেছে নির্বাচন কমিশন (ইসি)। আগামীকাল ৭ মে অনুষ্ঠেয় ইউনিয়ন (ইউপি) পরিষদ নির্বাচনের চতুর্থ দফাকে সামনে রেখে এই নিষেধাজ্ঞা জারি করা হয়েছে।আজ শুক্রবার ইসির উপসচিব ফরহাদ আহমেদ খানের সই করা চিঠিতে এই নিষেধাজ্ঞার কথা জানানো হয়।নির্বাচনী আচরণবিধি অনুযায়ী, মন্ত্রী ও প্রতিমন্ত্রীরা নির্বাচনী প্রচারে অংশ নিতে পারেন না। সাংসদেরাও পারেন না। হুইপ প্রতিমন্ত্রীর পদমর্যাদাসম্পন্ন। তাই তাঁর ব্যাপারেও নিষেধাজ্ঞা জারি করা হয়েছে।
