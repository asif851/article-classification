
কুমিল্লার লাকসাম পৌর এলাকার চিলোনিয়ায় সড়ক দুর্ঘটনায় তিন শিশুসহ পাঁচজন নিহত হয়েছে। আজ রোববার সকাল সাতটার দিকে নোয়াখালী থেকে ঢাকাগামী একটি প্রাইভেট কার নিয়ন্ত্রণ হারিয়ে খাদে পড়ে গেলে এ দুর্ঘটনা ঘটে।
লাকসাম থানার ভারপ্রাপ্ত কর্মকর্তা (ওসি) আবদুল্লাহ আল মাহফুজের ভাষ্য, ঘটনাস্থলে একজন শিশু, একজন পুরুষ ও একজন নারী মারা যান। লাকসাম উপজেলা স্বাস্থ্য কমপ্লেক্সে চিকিৎসাধীন অবস্থায় আরও দুই শিশুর মৃত্যু হয়। আহত আরও দুজনকে সেখানে চিকিৎসা দেওয়া হচ্ছে। হতাহত ব্যক্তিদের পরিচয় এখনো জানা যায়নি।
