
ফরিদপুরের বোয়ালমারী উপজেলার চতুল ইউনিয়নের চিতাঘাটা এলাকায় চন্দনা নদীতে গত বুধবার বিকেলে চাঁড়ি বাইচ প্রতিযোগিতা হয়েছে। স্থানীয় গুনবহা যুব সংগঠন এ প্রতিযোগিতার আয়োজন করে। এতে অর্ধশত প্রতিযোগী অংশ নেন। তাঁরা চাঁড়ি বেয়ে প্রায় ২০০ মিটার দূরত্ব অতিক্রম করেন। নারী, শিশুসহ কয়েক হাজার দর্শক এ প্রতিযোগিতা উপভোগ করে। এ উপলক্ষে নদীর দুই পাড়ে বসে শত শত রকমারি দোকান। সব প্রতিযোগীকে পুরস্কৃত করা হয়। 
