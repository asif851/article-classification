
কুষ্টিয়ার ভেড়ামারা উপজেলার চাঁদগ্রাম ইউনিয়নের চণ্ডীগড় গ্রামের সেলিনা খাতুনের (২৮) হার্টের (হূৎপিণ্ড) ভাল্বে সমস্যা দেখা দিয়েছে। দুই সন্তানের জননী সেলিনা বর্তমানে রাজধানীর ন্যাশনাল হার্ট ফাউন্ডেশন হাসপাতাল অ্যান্ড রিসার্চ ইনস্টিটিউটে চিকিৎসাধীন। চিকিৎসকেরা জানিয়েছেন, তাঁকে বাঁচাতে হলে জরুরিভিত্তিতে অপারেশন করতে হবে। এ জন্য প্রায় চার লাখ টাকা প্রয়োজন। তাঁর স্বামীর পক্ষে স্ত্রীর চিকিৎসার খরচ জোগাড় করা সম্ভব নয়। তাই পরিবারের পক্ষ থেকে দানশীল মানুষের কাছে সাহায্যের আবেদন করা হয়েছে।সাহায্য পাঠানোর ঠিকানা: মো. শফিকুল ইসলাম, হিসাব নম্বর-১৩৩১৯, জনতা ব্যাংক, কুষ্টিয়া করপোরেট শাখা। বিজ্ঞপ্তি।
