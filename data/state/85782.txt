
লোহাগাড়া উপজেলার পদুয়া ইউনিয়নের আওতাধীন বিভিন্ন স্কুল-মাদ্রাসায় জেএসসি ও জেডিসি পরীক্ষায় জিপিএ-৫ পাওয়া শিক্ষার্থীদের ২৮ জানুয়ারি সংবর্ধনা দেওয়া হয়েছে। পদুয়া ইউনিয়ন পরিষদ কার্যালয়ে অনুষ্ঠিত এ সংবর্ধনার আয়োজন করে স্থানীয় সামাজিক সংগঠন ইয়ং স্টার ক্লাব।ক্লাব সভাপতি মাকসুদুর রহমানের সভাপতিত্বে অনুষ্ঠানে প্রধান অতিথি ছিলেন লোহাগাড়া থানার পরিদর্শক (তদন্ত) কেপায়েত উল্লাহ। বক্তব্য দেন মাহমুদুর রহমান, জহির উদ্দিন, এম এ কাশেম, নাসির উদ্দিন, মুজিবুল হক, আব্দুল আওয়াল, মামুনুর রশিদ প্রমুখ। অনুষ্ঠান সঞ্চালনা করেন মো. শাহজাহান।সভায় বক্তারা মুঠোফোনসহ বিভিন্ন প্রযুক্তি ব্যবহারে শিক্ষার্থীদের সতর্ক থাকার আহ্বান জানান।
