
পদ্মায় গোসল করতে নেমে মো. মাহফুজুর রহমান রাকিব (২১) নামের এক শিক্ষার্থী নিখোঁজ হয়েছেন। রাকিব মিরপুর বাঙলা কলেজের এইচএসসি প্রথম বর্ষের ছাত্র। তাঁর বাড়ি মুন্সিগঞ্জের বিক্রমপুর উপজেলার তালতলা গ্রামে। তবে পরিবারের সঙ্গে ঢাকার বছিলায় বসবাস করে মাহফুজুর।
নিখোঁজ মাহফুজুরের বন্ধু মোতালেব হোসেন সাংবাদিকদের বলেন, তাঁরা আজ শুক্রবার ১৩ বন্ধু মিলে দোহারের মইনুট ঘাটে গোসল করছিলেন। গোসলের একপর্যায়ে বেলা আড়াইটার দিকে তাঁরা দেখতে পান, কেবল মাহফুজ ছাড়া বাকি সবাই আছেন। মাহফুজকে খুঁজে পাওয়া যাচ্ছে না। এরপর তাঁরা পুলিশকে খবর দেন।খবর পেয়ে মোহাম্মদপুর নৌ ফাঁড়ি পুলিশের একটি দল ঘটনাস্থলে আসে। এখন পর্যন্ত তারা উদ্ধার অভিযান চালাচ্ছে। ঘটনাস্থলে দোহার উপজেলার নির্বাহী কর্মকর্তা ও পুলিশ কর্মকর্তারা উপস্থিত আছেন।
 
