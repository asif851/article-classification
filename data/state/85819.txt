
গুরুতর অসৎ আচরণ করার অভিযোগে পুলিশের ডিআইজি হাসানুল হায়দারকে দুই মাসের ছুটি দিয়েছে স্বরাষ্ট্র মন্ত্রণালয়। আজ মঙ্গলবার স্বরাষ্ট্র মন্ত্রণালয় এ-সংক্রান্ত এক নির্দেশ জারি করে।
স্বরাষ্ট্র মন্ত্রণালয়ের সচিব সি কিউ কে মুসতাক আহমেদের স্বাক্ষরিত ওই আদেশে বলা হয়েছে, সরকারি কর্মচারী বিধিমালা ১৯৮৫-এর ১১ (১) মোতাবেক ওই কর্মকর্তাকে ছুটি দেওয়া হয়েছে। হাসানুল হায়দারকে এভাবে ছুটি দেওয়ার ঘটনা এবারই প্রথম।
এ ব্যাপারে যোগাযোগ করা হলে হাসানুল হায়দারের মুঠোফোন বন্ধ পাওয়া গেছে।
