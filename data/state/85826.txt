
লক্ষ্মীপুরের রায়পুর পৌর শহরে তিনটি মার্কেটের নয়টি ব্যবসাপ্রতিষ্ঠানে গত মঙ্গলবার চুরি হয়েছে। চোরেরা টাকা, ল্যাপটপ ও মুঠোফোনসহ ছয় লাখ টাকার বেশি মালামাল নিয়ে গেছে বলে ভুক্তভোগীরা দাবি করেছেন।মিয়াজী মার্কেটের পাহারাদার কামাল হোসেনকে জিজ্ঞাসাবাদের জন্য আটক করেছে পুলিশ। চোরের দল মিয়াজী সুপার মার্কেটের কোহিনূর ফেব্রিকসের ২ লাখ ৫০ হাজার, নিউ আয়েশা গার্মেন্টসের চার হাজার, এশিয়ান শাড়ি অ্যান্ড বস্ত্রালয়ের ৩৭ হাজার, সোনিয়া ফ্যাশনের ৬৮ হাজার ৮০০, লেটেক শুশ-এর পাঁচ হাজার, ওয়ার্ড শুর-এর চার হাজার, হায়দার কমপ্লেক্সের নূরজাহান টেইলার্সের ৫০ হাজার, প্রাইম শুা-এর ৬৫ হাজার টাকা, ডাচ্-বাংলা ব্যাংক এজেন্ট ব্যাংকিংয়ের রায়পুর কার্যালয়ের একটি ল্যাপটপ ও মুঠোফোন নিয়ে গেছে।
