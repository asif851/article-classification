
সিলেটের মেয়র আরিফুল হক চৌধুরীকে সাময়িক বরখাস্তের আদেশ স্থগিত করেছেন হাইকোর্ট। তাঁর করা এক রিটের প্রাথমিক শুনানি নিয়ে আজ সোমবার বিচারপতি সৈয়দ মোহাম্মদ দস্তগীর হোসেন ও বিচারপতি আতাউর রহমান খানের সমন্বয়ে গঠিত হাইকোর্ট বেঞ্চ রুলসহ এ আদেশ দেন।
এতে আরিফুল হকের মেয়র হিসেবে দায়িত্ব পালনে আইনগত কোনা বাধা নেই বলে জানিয়েছেন তাঁর আইনজীবী আবদুল হালিম কাফী।
২০১৫ সালের ৭ জানুয়ারি ফৌজদারি মামলায় অভিযোগপত্রে নাম আসার পর এক আদেশে তাঁকে সাময়িকভাবে বরখাস্ত করে স্থানীয় সরকার মন্ত্রণালয়। এর বৈধতা চ্যালেঞ্জ করে তিনি হাইকোর্টে রিটটি করেন। আদলতে তাঁর পক্ষে শুনানিতে ছিলেন আইনজীবী মইনুল হোসেন ও আবদুল হালিম কাফী।
কাফী বলেন, মেয়র হিসেবে আরিফুল হকের দায়িত্ব পালনে বাধা না দিতে নির্দেশ দিয়েছেন আদালত; তাঁকে হয়রানিও করা যাবে না।
