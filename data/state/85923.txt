
বগুড়া শহরে আজ বুধবার সকালে ছুরিকাঘাতে খুন হয়েছেন এক কলেজছাত্র। শহরের সাতমাথা-সংলগ্ন আলতাফুন্নেছা খেলার মাঠের পাশে সড়ক থেকে ওই ছাত্রের লাশ উদ্ধার করে পুলিশ।পুলিশের ভাষ্য, নিহত ছাত্রের নাম আসাদুজ্জামান (২২)। তিনি বগুড়ার সরকারি শাহ সুলতান কলেজের ইংরেজি বিভাগের চতুর্থ বর্ষের ছাত্র ​ছিলেন। বাড়ি গাইবান্ধায়।বগুড়া সদর থানার ভারপ্রাপ্ত কর্মকর্তা (ওসি-তদন্ত) নুর-ই-আলম সিদ্দিকীর ভাষ্য, আজ খুব সকালে ওই ছাত্র ছুরিকাঘাতে নিহত হন। তাঁর লাশ সড়কে পড়ে ছিল। সকাল সাড়ে আটটার দিকে লাশটি উদ্ধার করে পুলিশ। লাশটি বগুড়ার শহীদ জিয়াউর রহমান মেডিকেল কলেজের মর্গে পাঠানো হয়েছে। কে বা কারা কী কারণে ওই ছাত্রকে খুন করেছে, তা জানা যায়নি।
