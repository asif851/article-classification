
নড়াইলের লোহাগড়ায় পারমল্লিকপুর গ্রামের হিরক মণ্ডলের বাড়িতে শনিবার দিবাগত রাতে ডাকাতির ঘটনা ঘটেছে। হিরক মণ্ডল জানান, রাত দুইটার দিকে বসতঘরের জানালার গ্রিল ভেঙে সাত-আটজন ডাকাত ঘরে ঢোকে। এ সময় তারা ধারালো অস্ত্রের মুখে পরিবারের সবাইকে বেঁধে রেখে মালামাল লুট করে। পরে প্রায় এক ঘণ্টা ধরে লুটপাট চলে। ডাকাতেরা প্রায় সাত ভরি স্বর্ণালংকার, নগদ ১৩ হাজার টাকা ও তিনটি মুঠোফোন লুট করে। এগুলোর আনুমানিক মূল্য সাড়ে তিন লাখ টাকা। লোহাগড়া থানা ভারপ্রাপ্ত কর্মকর্তা (ওসি) সুভাষ বিশ্বাস বলেন, এ ঘটনায় কেউ লিখিত অভিযোগ দেয়নি। 
