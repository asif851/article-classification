
একাত্তরে মুক্তিযুদ্ধকালে বুদ্ধিজীবী হত্যার দায়ে ফাঁসির দণ্ডপ্রাপ্ত জামায়াতে ইসলামীর সেক্রেটারি জেনারেল আলী আহসান মোহাম্মাদ মুজাহিদের রায় পুনর্বিবেচনার আবেদনের বিষয়ে আজ বুধবার আদেশ দেবেন দেশের সর্বোচ্চ আদালত। এটি হবে মুজাহিদের বিরুদ্ধে মানবতাবিরোধী অপরাধের মামলার চূড়ান্ত আদেশ।
এ ছাড়া একই অপরাধের দায়ে বিএনপির স্থায়ী কমিটির সদস্য সালাউদ্দিন কাদের চৌধুরীর ফাঁসির রায় পুনর্বিবেচনার আবেদনের শুনানি শেষে আজই আদেশ দেওয়া হবে। এ নিয়ে রাজধানীতে নিরাপত্তা ব্যবস্থা জোরদার করা হয়েছে।
সুপ্রিম কোর্টের সামনে র‍্যাবের সতর্ক প্রহরা। ছবি: জাহিদুল করিম
হাইকোর্টের প্রবেশ গেটের সামনে তল্লাশি করা হয়। ছবি: জাহিদুল করিম
হাইকোর্টের প্রবেশ গেটের সামনে পুলিশি তল্লাশি। ছবি: জাহিদুল করিম
রাস্তায় আছেন বিজিবির সদস্যরাও। ছবিটি সকালে রাজধানীর পলাশী এলাকা থেকে তোলা। ছবি: জাহিদুল করিম
