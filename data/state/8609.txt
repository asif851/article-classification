
ফরিদপুরের আলফাডাঙ্গা উপজেলায় এক স্কুলছাত্রীকে শ্লীলতাহানি করার দায়ে এক তরুণকে এক বছরের বিনাশ্রম কারাদণ্ড দিয়েছেন ভ্রাম্যমাণ আদালত। গতকাল রোববার এই আদালত পরিচালনা করেন নির্বাহী হাকিম ও উপজেলা নির্বাহী কর্মকর্তা মোহাম্মদ আবুল খায়ের। দণ্ডপ্রাপ্ত ফারুক শেখ (১৯) উপজেলার বুড়াইচ ইউনিয়নের বাসিন্দা। আদালতসংশ্লিষ্ট ব্যক্তিরা জানান, গতকাল সকালে প্রাইভেট পড়ে ফেরার সময় রাস্তার মধ্যে ফারুক নবম শ্রেণীর ওই ছাত্রীর হাত ধরে টানাটানি করতে থাকেন। এ সময় হেলেঞ্চা বাজারের লোকজন তাঁকে আটক করে পুলিশে সোপর্দ করেন। পরে পুলিশ তাঁকে ভ্রাম্যমাণ আদালতে সোপর্দ করে।
