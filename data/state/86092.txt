
পাট ও পাটবীজ উৎপাদন এবং উন্নত পাট পচন প্রকল্পের আওতায় নীলফামারী সদরের কৃষকদের মাঝে বিনা মূল্যে পাটবীজ বিতরণ করা হয়েছে। গতকাল শুক্রবার সদর উপজেলা পরিষদ সম্মেলন কক্ষে এই পাটবীজ বিতরণ কার্যক্রমের উদ্বোধন করেন প্রধান অতিথি ওই প্রকল্পের পরিচালক পাট অধিদপ্তরের যুগ্ম সচিব শেখ মো. রেজাউল ইসলাম। সদর উপজেলার ইউএনও মো. সাবেত আলীর সভাপতিত্বে অনুষ্ঠানে উপস্থিত ছিলেন উপজেলা পাট উন্নয়ন কর্মকর্তা তৈয়বুর রহমান, উপসহকারী পাট উন্নয়ন কর্মকর্তা মোজাম্মেল প্রমুখ। 
