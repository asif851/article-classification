
লালমনিরহাটের পাটগ্রাম উপজেলার বাংলাবাড়ী গ্রামে ধরলা নদীর পাশে ‘বোমামেশিনে’ পাথর তোলার ফলে সৃষ্ট গভীর খাদে পড়ে আকিমুস সালাতু (১৮) নামের পলিটেকনিক ইনস্টিটিউটের এক ছাত্রীর মৃত্যু হয়েছে৷ এ ঘটনায় তাঁর ছোট বোন তাসমি তুহা (১২) নিখোঁজ রয়েছে৷আকিমুস সালাতু রংপুর পলিটেকনিক ইনস্টিটিউটের তৃতীয় বর্ষের ছাত্রী এবং পাটগ্রাম পৌরসভার মির্জাকোর্ট এলাকার পাথর ব্যবসায়ী মাহমুদার রহমানের বড় মেয়ে৷ একই ঘটনায় সালাতুর বান্ধবী সুমাইয়া আক্তার, শানু ও সালাতুর ছোট ভাই শিথিলকে (৬) উদ্ধার করা হয়েছে৷সুমাইয়া আক্তার বলেন, ‘আমরা হাঁটুপানিতে হাঁটছিলাম৷ কাছে নৌকা দেখে তাতে ওঠার চেষ্টা করি। কিন্তু নৌকার পাশে যে এত গভীর খাদ থাকতে পারে, আমাদের জানা ছিল না। আমরা সবাই একসঙ্গে ডুবতে থাকি।’
