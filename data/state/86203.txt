
সাংবাদিকতার মাধ্যমে পরিবেশ উন্নয়ন ও সুরক্ষায় ভূমিকা রাখার জন্য ‘লায়নস অ্যাওয়ার্ড ফর প্রফেশনালস অ্যাকসিলেন্স’-এর জন্য মনোনীত হয়েছেন জ্যেষ্ঠ পরিবেশবিষয়ক সাংবাদিক ও জাতীয় প্রেসক্লাবের সাধারণ সম্পাদক কামরুল ইসলাম চৌধুরী। লায়নস ক্লাবস ইন্টারন্যাশনাল (ডিস্ট্রিক্ট ৩১৫এ১) বাংলাদেশের উদ্যোগে আজ রোববার সন্ধ্যায় শিল্পকলা একাডেমিতে এক অনুষ্ঠানে তাঁর হাতে এই পুরস্কার তুলে দেওয়া হবে। অনুষ্ঠানে প্রধান অতিথি হিসেবে উপস্থিত থাকবেন পরিবেশ ও বনমন্ত্রী আনোয়ার হোসেন। সংগঠনের পক্ষে এই তথ্য জানানো হয়েছে। দীর্ঘদিন ধরে পরিবেশবিষয়ক সাংবাদিকতা করে আসা কামরুল ইসলাম চৌধুরী বাংলাদেশ পরিবেশ সাংবাদিক ফোরামেরও চেয়ারম্যান। তিনি দীর্ঘদিন ধরে বাংলাদেশ সংবাদ সংস্থায় কর্মরত আছেন। বিজ্ঞপ্তি
