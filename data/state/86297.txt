
গাইবান্ধা শহরের পৌর পার্কের বিজয়স্তম্ভ চত্বরে গতকাল বৃহস্পতিবার দিনব্যাপী ‘চলো ফিরে যাই একাত্তরে’ শীর্ষক মুক্তিযুদ্ধের গল্প বলার আসর অনুষ্ঠিত হয়েছে। শিশুদের এসব গল্প শোনান স্থানীয় মুক্তিযোদ্ধারা। গাইবান্ধার শিশু কিশোরদের সংগঠন ‘আমরা ক’জন অগ্রদূত’ এই আসরের আয়োজন করে। এতে বক্তব্য দেন গাইবান্ধা পৌরসভার মেয়র শাহ মাসুদ জাহাঙ্গীর কবির, মুক্তিযোদ্ধা শাহ শরিফুল ইসলাম, গৌতম চন্দ্র মোদক, মাহমুদুল হক, নাজমুল আরেফিন, ওয়াশিকার ইকবাল, মবিনুল হক ও শামছুল আলম। একাত্তরের ২৩ মার্চ গাইবান্ধা শহরের পাবলিক লাইব্রেরি–সংলগ্ন এলাকায় পাকিস্তানি পতাকা পুড়িয়ে আনুষ্ঠানিকভাবে বাংলাদেশের প্রথম পতাকা উত্তোলন করা হয়। 
 
