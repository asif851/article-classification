
কপোতমালা খেলাঘর আসরের সম্মেলন গত ২৭ মার্চ অনুষ্ঠিত হয়। সংগঠনের সভাপতি জহির আহমেদ চৌধুরীর সভাপতিত্বে সম্মেলনে প্রধান অতিথি ছিলেন প্রিমিয়ার বিশ্ববিদ্যালয়ের উপাচার্য অনুপম সেন। বিশেষ অতিথি ছিলেন খেলাঘরের নগর সভাপতি গাজী সালেহ উদ্দিন, সাধারণ সম্পাদক রোজী সেন, কেন্দ্রীয় কমিটির সদস্য রাহীন সেন, চিকিৎসক ললিত কুমার দত্ত, সংগঠনের সহসভাপতি জহির উদ্দিন মো. বাবর, সাধারণ সম্পাদক তৈয়বুল ইসলাম, সম্মেলন প্রস্তুতি পরিষদের যুগ্ম আহ্বায়ক সাজ্জাদ মাহমুদ, সঞ্জয় দাশ প্রমুখ। সম্মেলনে বিশিষ্ট ব্যক্তিদের সম্মাননা স্মারক দেওয়া হয় এবং চিত্রাঙ্কন প্রতিযোগিতায় বিজয়ীদের পুরস্কৃত করা হয়। এরপর কপোতমালা খেলাঘর আসরের সদস্যদের পরিবেশনায় অনুষ্ঠিত হয় সাংস্কৃতিক অনুষ্ঠান।সম্মেলনে ৩০ নম্বর পূর্বমাদারবাড়ি ওয়ার্ডের কাউন্সিলর জহির আহমেদ চৌধুরীকে সভাপতি, সঞ্জয় দাশকে সাধারণ সম্পাদক ও রনি দাশকে সাংগঠনিক সম্পাদক নির্বাচিত করা হয়। বিজ্ঞপ্তি।
