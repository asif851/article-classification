
উৎপাদন অংশীদারত্ব চুক্তির (পিএসসি) অধীনে মার্কিন কোম্পানি শেভরন পরিচালিত সিলেটের জালালাবাদ গ্যাসক্ষেত্রে আজ বৃহস্পতিবার রাত থেকে আগামী তিন দিন উৎপাদন বন্ধ থাকবে।
ক্ষেত্রেটিতে প্রতি বছর রক্ষণাবেক্ষণ কাজ করা হয়। এই তিন দিনে এটি করা হবে। তবে এ কারণে গ্যাস সরবরাহে বিশেষ কোনো সমস্যা বা ঘাটতি না-ও হতে পারে বলে কর্মকর্তারা মনে করছেন। তাঁরা বলেছেন, এই সময় শেভরন পরিচালিত অন্য দুটি ক্ষেত্রে বিবিয়ানা ও মৌলভীবাজার থেকে উৎপাদন কিছুটা বাড়ানো হবে। তাছাড়া ঈদের ছুটির কারণে গ্যাসের চাহিদাও কম থাকবে। শেভরন ও পেট্রোবাংলা সূত্র খবরের সত্যতা নিশ্চিত করেছে।
