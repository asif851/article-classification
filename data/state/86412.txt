
নৌপরিবহনমন্ত্রী শাজাহান খান বলেছেন, খালেদা জিয়া রাজবন্দীদের মুক্তি চান। কিন্তু দেশে কোনো রাজবন্দী নেই, আছে যুদ্ধাপরাধী এবং নাশকতায় ইন্ধন দিয়ে গ্রেপ্তার হওয়া অপরাধী।রাজধানীর জাতীয় প্রেসক্লাবের সামনে গতকাল শুক্রবার চলমান অবরোধ-হরতালের প্রতিবাদে আয়োজিত এক বিক্ষোভ সমাবেশে শাজাহান খান এ কথা বলেন। শ্রমিক-কর্মচারী-পেশাজীবী-মুক্তিযোদ্ধা সমন্বয় পরিষদ এ সমাবেশের আয়োজন করে।শাজাহান খান বলেন, খালেদা জিয়ার আন্দোলনের লক্ষ্য যুদ্ধাপরাধীদের বিচার বন্ধ করা। খালেদা জিয়াকে উদ্দেশ করে তিনি বলেন, ‘২০-দলীয় জোটের “সাচ্চা পাকিস্তানি” নেতাদের পাকিস্তানে নিয়ে যান। আপনার দলের নেতারাই অবরোধ মানছে না। অবরোধে বিএনপি নেতাদের লঞ্চ, গাড়ি চলছে।’
