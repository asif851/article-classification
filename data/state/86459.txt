
নাটোরে অবৈধ অস্ত্র রাখার দায়ে হাবিবুর রহমান নামের এক যুবককে ১৭ বছরের কারাদণ্ড দেওয়া হয়েছে। গতকাল বৃহস্পতিবার বিকেলে নাটোরের জেলা ও দায়রা জজ রেজাউল করিম এই রায় দেন। দণ্ডপ্রাপ্ত হাবিবুর রহমান শিবগঞ্জ উপজেলার পরানশিয়া গ্রামের বাসিন্দা। গুরুদাসপুর থানার পুলিশ ২০১২ সালের ৪ আগস্ট অবৈধ মাদকদ্রব্য উদ্ধারে বনপাড়া-হাটিকুমরুল মহাসড়কের কাছিকাটা টোল প্লাজায় বিভিন্ন যানবাহনে অভিযান চালায়। এ সময় হানিফ পরিবহনে তল্লাশিকালে হাবিবুর রহমানের কাছ থেকে দুটি বিদেশি পিস্তল, চারটি ম্যাগাজিন ও আট রাউন্ড গুলি পাওয়া যায়। এ ব্যাপারে গুরুদাসপুর থানার তৎকালীন এসআই ওসমান গনি মামলা করেন। 
