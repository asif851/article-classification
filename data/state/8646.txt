
জাতীয় পে-স্কেলে বেসরকারি শিক্ষক-কর্মচারীদের অন্তর্ভুক্ত করায় গতকাল মঙ্গলবার জাতীয় শিক্ষক কর্মচারী ফ্রন্ট রাজশাহীতে আনন্দ মিছিল করেছে। মিছিল শেষে আয়োজিত সমাবেশে প্রধানমন্ত্রীকে কৃতজ্ঞতা জানিয়ে ফ্রন্টের নেতারা বক্তব্য দেন। মিছিল শেষে বক্তব্য দেন ‘জাতীয় শিক্ষক-কর্মচারী ফ্রন্ট’ রাজশাহীর আহ্বায়ক শফিকুর রহমান। তিনি বলেন, প্রধানমন্ত্রী শেখ হাসিনা শিক্ষকদের সমস্যা সমাধানে সর্বদা স্নেহময়ী মাতার ভূমিকায় অবতীর্ণ হন। একই সঙ্গে তিনি অর্থমন্ত্রী আবুল মাল আবদুল মুহিত ও শিক্ষামন্ত্রীকে আন্তরিক ধন্যবাদ এবং কৃতজ্ঞতা জ্ঞাপন করেন। 
