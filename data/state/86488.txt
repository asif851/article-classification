
বিএনপির চেয়ারপারসন খালেদা জিয়ার উপদেষ্টা শামসুজ্জামান দুদুকে গ্রেপ্তার করেছে পুলিশ। আজ রোববার রাতে রাজধানীর মিরপুর এলাকার একটি রেস্তোরাঁ থেকে তাঁকে গ্রেপ্তার করা হয়।পুলিশ ও প্রত্যক্ষদর্শীরা জানান, শামসুজ্জামান দুদু মিরপুরের একটি রোস্তারাঁয় দলীয় নেতা-কর্মীদের নিয়ে বৈঠক করছিলেন। এ সময় পুলিশ এসে তাঁকে গ্রেপ্তার করে নিয়ে যায়।এ ব্যাপারে যোগাযোগ করা হলে মিরপুর থানার ভারপ্রাপ্ত কর্মকর্তা (ওসি) সালাহউদ্দিন খান প্রথম আলোকে জানান, শামসুজ্জামান দুদুর বিরুদ্ধে মিরপুর এলাকায় বোমা হামলাসহ কয়েকটি মামলা আছে। সেই মামলায় তাঁকে গ্রেপ্তার করা হয়েছে।
