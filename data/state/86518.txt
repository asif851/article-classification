
ফরিদপুরে মোটরসাইকেল দুর্ঘটনায় নিহত ছাত্রলীগ নেতা মো. নূরুল আহাদের নামে স্থানীয় একটি রাস্তার নামকরণের দাবি জানিয়েছে তাঁর পরিবার। গতকাল রোববার পরিবারের পক্ষ থেকে এ দাবি-সংবলিত স্মারকলিপি স্থানীয় ইউপি চেয়ারম্যানের হাতে তুলে দেওয়া হয়। নূরুল আহাদ ঢাকা নিউ মডেল বিশ্ববিদ্যালয় শাখা ছাত্রলীগের সাধারণ সম্পাদক ছিলেন। তিনি গত ২৪ সেপ্টেম্বর ঢাকা-খুলনা মহাসড়কে ফরিদপুর সদরের ধুলদি এলাকায় দুর্ঘটনায় নিহত হন। 
