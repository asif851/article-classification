
সিরাজগঞ্জের রায়গঞ্জ উপজেলায় মুক্তিযুদ্ধ জাদুঘরের ভ্রাম্যমাণ প্রদর্শনী অনুষ্ঠিত হয়েছে। গতকাল মঙ্গলবার বেলা ১১টার দিকে উপজেলার রায়গঞ্জ পাইলট উচ্চবিদ্যালয়ের শিক্ষার্থীদের জন্য এ প্রদর্শনীর আয়োজন করা হয়। বিদ্যালয়ের মিলনায়তনে মুক্তিযুদ্ধভিত্তিক প্রামাণ্যচিত্র দেখানো হয় এবং ভ্রাম্যমাণ জাদুঘরে রক্ষিত মুক্তিযুদ্ধের বিভিন্ন দলিলপত্র ও আলোকচিত্র প্রদর্শন করা হয়। প্রদর্শনী দেখতে আসা কলেজশিক্ষক অমল কুমার বিশ্বাস বলেন, উপজেলার প্রতিটি শিক্ষাপ্রতিষ্ঠানেই এ রকম আয়োজন করতে পারলে নতুন প্রজন্ম অনেক কিছু জানতে পারবে। রায়গঞ্জ (সিরাজগঞ্জ) প্রতিনিধি
