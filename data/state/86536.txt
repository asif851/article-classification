
বর্ডার গার্ড বাংলাদেশ (বিজিবি) সদস্যরা দিনাজপুরের বিরামপুরে এক ব্যক্তিকে ধাওয়া করে একটি পিস্তল, দুটি ম্যাগাজিন ও ছয় রাউন্ড গুলি জব্দ করেছেন। গতকাল মঙ্গলবার সকাল সাতটায় উপজেলার মনিরামপুর গ্রাম থেকে এসব অস্ত্র ও গুলি জব্দ করা হয়। বিজিবি ২৯ ব্যাটালিয়নের অধিনায়ক লে. কর্নেল জাহিদুর রশিদ বলেন, কাটলা বিশেষ ক্যাম্পের বিজিবি সদস্যরা মনিরামপুর উচ্চবিদ্যালয়ের কাছে সন্দেহজনকভাবে ঘোরাফেরার সময় এক ব্যক্তিকে ধাওয়া করেন। ধাওয়া খেয়ে লোকটি একটি বাজারের ব্যাগ ফেলে পালিয়ে যান। বিজিবি সদস্যরা ওই ব্যাগে পিস্তল, ম্যাগাজিন ও গুলিগুলো পান। 
