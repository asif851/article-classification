
মালয়েশিয়ার রাজধানী কুয়ালালামপুরে সিবিএল মানি ট্রান্সফার নামে একটি রেমিট্যান্স কোম্পানি চালু করেছে সিটি ব্যাংক। বাংলাদেশ ব্যাংক ও মালয়েশিয়ার কেন্দ্রীয় ব্যাংকের অনুমতিপ্রাপ্ত এ কোম্পানি মালয়েশিয়ায় বাংলাদেশের কোনো ব্যাংকের মালিকানাধীন তৃতীয় রেমিট্যান্স কোম্পানি। বাংলাদেশ ব্যাংকের গভর্নর আতিউর রহমান রেমিট্যান্স কোম্পানিটির যাত্রা শুরুর ঘোষণা দেন। অনুষ্ঠানে অন্যদের মধ্যে বক্তব্য দেন মালয়েশিয়ায় নিযুক্ত বাংলাদেশের হাইকমিশনার এ কে এম আতিকুর রহমান, বাংলাদেশ ব্যাংকের চেঞ্জ ম্যানেজমেন্ট উপদেষ্টা আলাহ মালিক কাজেমী প্রমুখ। বিজ্ঞপ্তি।
