
জামায়াত নেতা মুহাম্মদ কামারুজ্জামানের সঙ্গে দেখা করেছেন স্বজনেরা। আজ বিকেল চারটার সময় দেখা করতে যান তাঁরা। সোয়া এক ঘণ্টা পর তাঁরা বের হয়ে আসেন।কামারুজ্জামানের ছেলে হাসান ইকবাল আজ বিকেলে প্রথম আলোকে মুঠোফোনে বলেন, কামারুজ্জামান তাঁদের হাসিমুখে বিদায় দিয়েছেন। তিনি সুস্থ আছেন। আর গতকাল তাঁর সঙ্গে দুজন ম্যাজিস্ট্রেটের দেখা করতে যাওয়া প্রসঙ্গে তিনি (কামারুজ্জামান) তাঁদের বলেন, ম্যাজিস্ট্রেটরা তাঁর সঙ্গে কোনো কথা বলেননি। এ ছাড়া তাঁর স্বাস্থ্য পরীক্ষাও করা হয়নি কাল।হাসান ইকবাল বলেছেন, প্রাণভিক্ষা চাওয়ার প্রসঙ্গে কামারুজ্জামান স্বজনদের বলেছেন, রাষ্ট্রপ্রধানের কাছে ক্ষমা চাওয়ার প্রশ্নই ওঠে না। প্রাণ দেওয়া নেওয়া আল্লাহর হাতে। প্রাণভিক্ষার নামে সরকার সময়ক্ষেপণ করেছে বলেও কামারুজ্জামান তাঁদের কাছে বলেছেন বলে হাসান ইকবাল দাবি করেন।
আরও জানতে পড়ুন:
কামারুজ্জামানের সঙ্গে পরিবারের সাক্ষাৎ বিকেলেসাক্ষাতের ব্যাপারে কিছু জানে না কামারুজ্জামানের পরিবার
