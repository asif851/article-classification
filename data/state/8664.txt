
রাজধানীর ধানমন্ডি খেলার মাঠে নির্মাণ বন্ধের নির্দেশনা চেয়ে করা রিট আবেদন শুনানি ও নিষ্পত্তির জন্য বিচারপতি কাজী রেজা-উল হক ও বিচারপতি এ বি এম আলতাফ হোসেনের সমন্বয়ে গঠিত হাইকোর্ট বেঞ্চে পাঠানো হয়েছে৷ওই আদালতে নিয়োজিত ডেপুটি অ্যাটর্নি জেনারেল বিশ্বজিৎ রায় গতকাল বৃহস্পতিবার প্রথম আলোকে বলেন, প্রধান বিচারপতি ওই রিট আবেদন নিষ্পত্তির জন্য এই বেঞ্চে পাঠিয়েছেন৷ আগামী রোববার বিষয়টি বেঞ্চের কার্যতালিকায় আসবে৷
