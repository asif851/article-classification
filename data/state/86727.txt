
জামালপুরের সরিষাবাড়ী উপজেলায় অবস্থিত যমুনা সার কারখানা কোম্পানি লিমিটেডে আট দিন ধরে ইউরিয়া উৎপাদন বন্ধ রয়েছে।যমুনা সার কারখানা কোম্পানি লিমিটেড থেকে জানা যায়, কারখানার অ্যামোনিয়া প্ল্যান্টে ১৫ অক্টোবর সকাল ১০টার দিকে যান্ত্রিক ত্রুটি দেখা দেওয়ায় প্ল্যান্ট বন্ধ হয়ে যায়। এতে গত আট দিন ধরে সার উৎপাদন বন্ধ রয়েছে। অ্যামোনিয়া প্ল্যান্টের যান্ত্রিক ত্রুটি মেরামত করে সার উৎপাদনে যেতে আরও তিন-চার দিন সময় লাগবে। কারখানার ব্যবস্থাপনা পরিচালক মো. ইখলাস উদ্দিন জানান, তিন-চার দিনের মধ্যে সার উৎপাদনে যাওয়া যাবে বলে ধারণা করা হচ্ছে।
