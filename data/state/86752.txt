
সিলেটের বিশ্বনাথ উপজেলায় গত মঙ্গলবার সকাল থেকে বিকেল পর্যন্ত বিনা মূল্যে চক্ষু চিকিৎসাসেবা দেওয়া হয়েছে। যুক্তরাজ্যপ্রবাসী ওয়াহিদুর রহমানের অর্থায়নে ‘ভার্ড চক্ষু হাসপাতালের’ সার্বিক সহযোগিতায় ‘হাজী মনফর আলী ও হাজী হালিমা বিবি ওয়েলফেয়ার ট্রাস্টের উদ্যোগে এ সেবা দেওয়া হয়। ২২৬ জন দুস্থ-অসহায় রোগীকে ওই সেবা দেওয়া হয়। এর মধ্যে ১৩৫ জন রোগীকে চশমা, ৬৫ জন রোগীকে ওষুধ ও ২৬ জন রোগীর অস্ত্রোপচার করা হয়। এ কার্যক্রমের উদ্বোধন করেন প্রধান অতিথি ইউএনও মুহাম্মদ আসাদুল হক। অনুষ্ঠানে সভাপতিত্ব করেন কারিকোনা গ্রামের মুরব্বি মফিজুর রহমান। 
