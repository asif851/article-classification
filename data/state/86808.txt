
আগামীকাল মঙ্গলবার সিলেট শাহজালাল বিজ্ঞান ও প্রযুক্তি বিশ্ববিদ্যালয় (শাবিপ্রবি) বন্ধ ঘোষণা করেছে বিশ্ববিদ্যালয় কর্তৃপক্ষ। আজ সোমবার দুপুরে বিশ্ববিদ্যালয়ের রেজিস্ট্রার স্বাক্ষরিত এক বিজ্ঞপ্তিতে এ তথ্য জানানো হয়েছে।
ওই বিজ্ঞপ্তিতে বলা হয়েছে, ​​বিশ্ববিদ্যালয়ের একাংশ সিলেটের টুকেরবাজার ইউনিয়নের অন্তর্ভুক্ত। আর কাল এই ইউনিয়ন পরিষদের নির্বাচন হওয়ায় ভোটাধিকার প্রয়োগের সুবিধার্থে বিশ্ববিদ্যালয়ের সব ক্লাস-পরীক্ষা ও অফিস বন্ধ থাকবে।
আজ সোমবার বেলা দেড়টার দিকে মুঠোফোনে যোগাযোগ করা হলে রেজিস্ট্রার মুহাম্মদ ইশফাকুল হোসেন প্রথম আলোকে বিষয়টির সত্যতা নিশ্চিত করেছেন।
