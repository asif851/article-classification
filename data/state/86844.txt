
ঢাকার বিমানবন্দর রেলওয়ে স্টেশনের কাছ থেকে বস্তাবন্দী অবস্থায় এক কিশোরীর লাশ উদ্ধার করেছে রেলওয়ে পুলিশ। আজ রোববার ভোররাত সাড়ে চারটার দিকে এ লাশ উদ্ধার করা হয়। কমলাপুর রেলওয়ে পুলিশের উপপরিদর্শক (এসআই) রবিউল ইসলাম আজ সকালে প্রথম আলোকে বলেন, ‘কিশোরীর বয়স আনুমানিক ১৫ বছর। তাকে শ্বাসরোধে হত্যা করা হয়েছে বলে আমাদের ধারণা। কিশোরী ধর্ষণের শিকার হয়েছে কি না, তা জানতে চাওয়া হয়েছে ফরেনসিক বিভাগের কাছে।’
এসআই রবিউল ইসলাম জানান, কিশোরীর লাশ ময়নাতদন্তের জন্য ঢাকা মেডিকেল কলেজের মর্গে পাঠানো হয়েছে।
