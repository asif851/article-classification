
কুষ্টিয়ার দৌলতপুরে এক স্কুলছাত্রীর শ্লীলতাহানির চেষ্টার দায়ে সুজন আলী (২৫) নামের এক যুবককে এক বছরের কারাদণ্ড দিয়েছেন ভ্রাম্যমাণ আদালত। গতকাল সোমবার দুপুর একটার দিকে দৌলতপুরের সহকারী কমিশনার (ভূমি) নাহিদা আক্তার এ আদালত পরিচালনা করেন। উপজেলা প্রশাসন সূত্রে জানা গেছে, উপজেলার রামকৃষ্ণপুর ইউনিয়নের নবগ্রাম মাধ্যমিক বিদ্যালয়ের অষ্টম শ্রেণির এক ছাত্রী সকাল সাড়ে সাতটার দিকে ভাগজোত এলাকায় কোচিং সেন্টারে যাচ্ছিল। পথে সোনাতলা গ্রামের সুজন ওই ছাত্রীর শ্লীলতাহানির চেষ্টা করে। এ সময় সে চিৎকার করলে লোকজন এসে সুজনকে আটক করে পুলিশে দেয়। দৌলতপুর থানার ভারপ্রাপ্ত কর্মকর্তা (ওসি) এনামুল হক বলেন, সুজনকে কারাগারে পাঠানো হয়েছে।
