
রাজধানীর বংশাল এলাকার কসাইটুলিতে আসমা আক্তার (৬০) নামের এক নারীকে শ্বাসরোধে হত্যা করেছে দুর্বৃত্তরা। আজ বুধবার সকাল সাড়ে নয়টার দিকে বংশাল ৪৬ নম্বর বাগডাসা লেন কসাইটুলির বাসায় এই ঘটনা ঘটে। লাশ ঢাকা মেডিকেল কলেজ হাসপাতালের মর্গে রয়েছে।
নিহত আসমার ছেলে সুমনের দাবি, তাঁর মামা আকবরের সঙ্গে পাওনা টাকা নিয়ে তাঁর মায়ের বিরোধ ছিল। এ কারণে তাঁদের সন্দেহ, আকবরের লোকজন মাকে শ্বাসরোধ করে হত্যা করতে পারে।
ঢাকা মেডিকেল কলেজ হাসপাতাল ক্যাম্পের ভারপ্রাপ্ত পুলিশ পরিদর্শক মোজাম্মেল হক আসমা আক্তারের মৃত্যুর বিষয়টি নিশ্চিত করেছেন।
বংশাল থানার পুলিশের ভাষ্য, এ ঘটনার কথা তারা ঘটনা শুনেছে। এখনো মামলা হয়নি।
