
নির্বাচনী আচরণ বিধিমালা লঙ্ঘন করে সুনামগঞ্জের তাহিরপুর উপজেলায় সুনামগঞ্জ-১ (তাহিরপুর, জামালগঞ্জ ও ধরমপাশা) আসনে আওয়ামী লীগের মনোনীত প্রার্থী বর্তমান সাংসদ মোয়াজ্জেম হোসেন মিছিল ও সমাবেশ করেছেন, মহড়া দিয়েছেন।মোয়াজ্জেম হোসেন গতকাল মঙ্গলবার কয়েক শ মোটরসাইকেলের একটি বহর নিয়ে দক্ষিণ শ্রীপুর ইউনিয়নের সুলেমানপুর পাটলাই নদীর খেয়াঘাট থেকে সকাল ১০টায় যাত্রা শুরু করেন। ৪০ কিলোমিটার পথ চলার পর সন্ধ্যায় বাগলী বাজারে গিয়ে কর্মসূচি শেষ হয়। পথে উপজেলার দক্ষিণ শ্রীপুর ইউনিয়নের সুলেমানপুর বাজার, তাহিরপুর উপজেলা আওয়ামী লীগের কার্যালয়, বাদাঘাট ইউনিয়নের বাদাঘাট বাজার, উত্তর বড়দল ইউনিয়নের চাঁনপুর বাজার, উত্তর শ্রীপুর ইউনিয়নের বড়ছড়া, কলাগাঁও ও বাগলী বাজারে পথসভা করা হয়।তাহিরপুর উপজেলা সহকারী রিটার্নিং কর্মকর্তা ইউএনও মো. ইয়ামিন খান বলেন, মোটরসাইকেল মহড়া নির্বাচনী আইনের লঙ্ঘন হয়েছে। এ ব্যাপারে ব্যবস্থা নেওয়া হবে।এ ব্যাপারে কথা বলার জন্য সাংসদ মোয়াজ্জেম হোসেনের সঙ্গে মুঠোফোনে যোগাযোগ করার চেষ্টা করলেও তিনি ফোন ধরেননি।
 
