
ইন্ডিপেনডেন্ট ইউনিভার্সিটি, বাংলাদেশ (আইইউবি) আয়োজিত তিন দিনের ‘স্কুল বিতর্ক প্রতিযোগিতা’ আজ শনিবার শেষ হচ্ছে।প্রতিযোগিতার সমাপনী ও পুরস্কার বিতরণী অনুষ্ঠান সন্ধ্যা সাতটায় বসুন্ধরা আবাসিক এলাকায় আইইউবি ক্যাম্পাসে অনুষ্ঠিত হবে। অনুষ্ঠানে প্রধান অতিথি হিসেবে আইইউবির প্রতিষ্ঠাতা ট্রাস্টের চেয়ারম্যান এ মতিন চৌধুরী উপস্থিত থাকবেন। সভাপতিত্ব করবেন বিশ্ববিদ্যালয়টির বর্তমান উপাচার্য অধ্যাপক এম ওমর রহমান।তরুণ শিক্ষার্থীদের মধ্যে মুক্তবুদ্ধির চর্চা ও মেধা বিকাশের লক্ষ্যে আইইউবি গত বৃহস্পতিবার থেকে জাতীয় পর্যায়ের এই বিতর্ক প্রতিযোগিতার আয়োজন করে। এতে ঢাকা ও ঢাকার বাইরের ইংরেজি ও বাংলা উভয় মাধ্যমের বিভিন্ন স্কুল অংশ নেয়। বিজ্ঞপ্তি।
