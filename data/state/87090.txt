
পার্বত্য চট্টগ্রাম ভূমিবিরোধ নিষ্পত্তি কমিশন আইন, ২০০১ সংশোধনের সিদ্ধান্ত বাতিলের দাবিতে তিন পার্বত্য জেলায় কাল রোববার ভোর ছয়টা থেকে টানা ৭২ ঘণ্টা হরতালের ডাক দিয়েছে পার্বত্য সম-অধিকার আন্দোলনসহ কয়েকটি বাঙালি সংগঠন। এর আগে গত বৃহস্পতিবারও সম-অধিকার আন্দোলন একই দাবিতে সকাল-সন্ধ্যা হরতাল পালন করে।
গতকাল শুক্রবার রাঙামাটির একটি রেস্তোরাঁয় আয়োজিত এক সংবাদ সমেঞ্চলনে পার্বত্য চট্টগ্রাম সম-অধিকার আন্দোলনের কেন্দ্রীয় সভাপতি মশিউল আলম এ হরতালের ঘোষণা দেন।
হরতাল আহ্বানকারী অন্য সংগঠনগুলো হলো বাঙালি ছাত্র পরিষদ, বাঙালি ছাত্র ঐক্য পরিষদ, পার্বত্য নাগরিক পরিষদ ও পার্বত্য বাঙালি যুব ফ্রন্ট।
গত ২৭ মে প্রধানমন্ত্রী শেখ হাসিনার সভাপতিত্বে অনুষ্ঠিত মন্ত্রিসভার বৈঠকে পার্বত্য চট্টগ্রাম ভূমিবিরোধ নিষ্পত্তি কমিশন আইন, ২০০১-এর সংশোধনীর খসড়া অনুমোদন এবং পরে ৩ জুন মন্ত্রিসভার বৈঠকে তা চূড়ান্ত অনুমোদন লাভ করে।
