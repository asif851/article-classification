
মধুখালী পৌরসভার ২৯ মার্চ অনুষ্ঠেয় নির্বাচনে মহাজোট ও নাগরিক কমিটির প্রার্থী ঘোষণা করা হয়েছে। গতকাল শনিবার দুপুরে স্থানীয় কামালদিয়া মাঠে আওয়ামী লীগ, বিভিন্ন রাজনৈতিক, সামাজিক, পেশাজীবী ও সাংস্কৃতিক সংগঠনের নেতা-কর্মীর মতামত নেওয়া হয়। পরে এ মতামতের ভিত্তিতে খন্দকার মোরশেদ রহমানের নাম ঘোষণা করেন ফরিদপুর-১ আসনের সাংসদ আব্দুর রহমান। ঘোষিত তফসিল অনুযায়ী মনোনয়নপত্র দাখিলের শেষ তারিখ ২৬ ফেব্রুয়ারি। 
