
নর্থ সাউথ ফাউন্ডেশনের আজীবন প্রতিষ্ঠাতা সদস্য এম এ কাসেম গত ১৯ জুন অনুষ্ঠিত ফাউন্ডেশনের ২২তম বার্ষিক সাধারণ সভায় বিনা প্রতিদ্বন্দ্বিতায় ফাউন্ডেশনের এন্ডোমেন্ট কমিটির চেয়ারম্যান পুনর্নির্বাচিত হয়েছেন। তিনি দুই দফায় ফাউন্ডেশনের বোর্ড অব গভর্নরসের চেয়ারম্যান হিসেবে দায়িত্ব পালন করেছেন।এম এ কাসেম ফেডারেশন অব বাংলাদেশ চেম্বার অব কমার্স অ্যান্ড ইন্ডাস্ট্রিজের (এফবিসিসিআই) সাবেক সভাপতি এবং সাউথইস্ট ব্যাংকের পরিচালক ও প্রতিষ্ঠাতা সভাপতি। তিনি অ্যাসোসিয়েশন অব প্রাইভেট ইউনিভার্সিটিজ অব বাংলাদেশের সাবেক সভাপতি। তিনি পরপর দুবার জাহাঙ্গীরনগর ও বাংলাদেশ উন্মুক্ত বিশ্ববিদ্যালয়ের সিন্ডিকেটের সদস্য হিসেবে দায়িত্ব পালন করেছেন। বর্তমানে তিনি এফবিসিসিআইয়ের আরবিট্রেশন ট্রাইব্যুনাল এবং সোসাইটি ফর অ্যাসিস্ট্যান্স টু হিয়ারিং ইমপ্যায়ারড চিলড্রেনের সভাপতির দায়িত্ব পালন করছেন। বিজ্ঞপ্তি।
