
দিনাজপুরের কাহারোল উপজেলা পরিষদ নির্বাচনে ভোট কারচুপির অভিযোগ উঠেছে। নির্বাচনের ফলাফলে পরাজিত পাঁচ প্রার্থী সেনাবাহিনী, সহকারী রিটার্নিং কর্মকর্তা ও প্রিসাইডিং কর্মকর্তার বিরুদ্ধে বিএনপি-জামায়াতের প্রার্থীদের পক্ষে কাজ করার অভিযোগ করেছেন।দিনাজপুর প্রেসক্লাবে আয়োজিত সংবাদ সম্মেলনে গতকাল বৃহস্পতিবার বিকেলে লিখিত বক্তব্য পাঠ করেন কাহারোল উপজেলা পরিষদ নির্বাচনে আওয়ামী লীগের পরাজিত ‘বিদ্রোহী’ প্রার্থী গোপেশ চন্দ্র রায় ও মহিলা ভাইস চেয়ারম্যান পদপ্রার্থী বীনা রানী শীল। এ সময় মহিলা ভাইস চেয়ারম্যান পদপ্রার্থী মীরা মাহবুব, মৌসুমি আকতার ও ভাইস চেয়ারম্যান পদপ্রার্থী হূদয় চন্দ্র রায় উপস্থিত ছিলেন।লিখিত বক্তব্যে বলা হয়, ভোটের আগের রাতে সংখ্যালঘু-অধ্যুষিত নয়টি কেন্দ্রের ভোটারদের কেন্দ্রে না যেতে ভয়ভীতি দেখানো হয়। ভোটের দিন প্রিসাইডিং কর্মকর্তারা ওই সব কেন্দ্রের বুথগুলোতে তাঁদের পোলিং এজেন্টদের বের করে দেন। ভোট চলাকালে সহকারী প্রিসাইডিং কর্মকর্তা ও সেনা কর্মকর্তাদের এ ব্যাপারে অভিযোগ করা হলেও তাঁরা কোনো পদক্ষেপ নেননি।
