
বাংলা একাডেমি পুরস্কারপ্রাপ্ত গবেষক ও প্রাবন্ধিক ভুঁইয়া ইকবাল বলেছেন, ‘বাতিঘরের আয়োজনে একুশের বই উৎসব চট্টগ্রামের পাঠকদের জন্য এক অনন্য সুযোগ। যাঁরা নানা কারণে ঢাকার বইমেলায় যেতে পারছেন না, তাঁরা এই উৎসব থেকে নতুন বই সংগ্রহ করার সুযোগ পাবেন। ১৫ ফেব্রুয়ারি বিকেল সাড়ে পাঁচটায় বাতিঘর আয়োজিত ‘একুশে বই উৎসব’ উদ্বোধন করতে গিয়ে তিনি এ কথা বলেন। অনুষ্ঠানে শুভেচ্ছা বক্তব্য দেন বাতিঘরের স্বত্বাধিকারী দীপঙ্কর দাশ। নগরের বাতিঘরে এই বই উৎসব চলবে আগামী ১০ মার্চ পর্যন্ত। প্রতিদিন সকাল ১০টা থেকে রাত নয়টা পর্যন্ত পাঠকদের জন্য উন্মুক্ত থাকবে এই আয়োজন। বিজ্ঞপ্তি
