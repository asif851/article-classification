
ত্রৈমাসিক সাহিত্য কাগজ লেখমালার প্রথম বর্ষপূর্তিতে সৃজনশীল সাহিত্যে একজন এবং একটি ছোটকাগজকে লেখমালা সম্মাননা দেওয়া হয়েছে। গতকাল শুক্রবার ঢাকা বিশ্ববিদ্যালয়ের আর সি মজুমদার মিলনায়তনে এক অনুষ্ঠানে এ সম্মাননা তুলে দেওয়া হয়।
সৃজনশীল সাহিত্যে লেখমালা সম্মাননা পেয়েছেন হাফিজ রশিদ খান এবং ছোটকাগজে এ সম্মাননা জানানো হয় রাজশাহী থেকে প্রকাশিত ‘চিহ্ন’ ছোটকাগজ ও এর সম্পাদক শহীদ ইকবালকে।
লেখমালার সম্পাদক মামুন মুস্তাফার সভাপতিত্বে অনুষ্ঠানে প্রধান অতিথি হিসেবে উপস্থিত ছিলেন ইমেরিটাস অধ্যাপক আনিসুজ্জামান। আরও উপস্থিত ছিলেন শিহাব সরকার, হারিসুল হক, গোলাম কিবরিয়া পিনু, কাজী রফিক, আহমেদ স্বপন মাহমুদ, শিবলী মোকতাদির, মামুন খানসহ অনেকে। বিজ্ঞপ্তি।
