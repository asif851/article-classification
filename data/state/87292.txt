
পুলিশের অতিরিক্ত মহাপরিদর্শক (প্রশাসন) মোখলেসুর রহমান কুমিল্লায় সড়ক দুর্ঘটনায় আহত হয়েছেন। আজ বৃহস্পতিবার সন্ধ্যা সাড়ে সাতটার দিকে এ দুর্ঘটনা ঘটে।কুমিল্লার অতিরিক্ত পুলিশ সুপার আবদুল্লাহ আল মামুন প্রথম আলোকে বলেন, ফেনী থেকে ফেরার পথে কুমিল্লার নন্দনপুর এলাকায় বৃহস্পতিবার সন্ধ্যা সাড়ে সাতটার দিকে মোখলেসুর রহমানের গাড়িকে ধাক্কা দেয় একটি লরি। এতে তিনি, গাড়ির চালক ও গানম্যান আহত হয়েছেন। আহতদের কুমিল্লা সম্মিলিত সামরিক হাসপাতালে ভর্তি করা হয়েছে। তারা সবাই আশঙ্কামুক্ত।
