
জামালপুর সদর উপজেলার কৈডোলা গ্রামের ঈমান আলী নামের এক ব্যক্তি গতকাল বুধবার মারা গেছেন। পুলিশের ভাষ্যমতে, ছেলে সবুজ মিয়ার কিল-ঘুষিতে তিনি মারা গেছেন।পুলিশ ও স্থানীয় সূত্রে জানা গেছে, কিছুদিন ধরে জমি নিয়ে সবুজের সঙ্গে তাঁর বাবা ঈমান আলীর (৭৫) বিরোধ চলে আসছিল। এর জেরে বেলা একটার দিকে বাড়ির সামনে বাবা-ছেলের বাগ্বিতণ্ডা হয়। একপর্যায়ে সবুজ তাঁর বাবাকে িল-ঘুষি মারেন। এতে ঘটনাস্থলেই ঈমান আলীর মৃত্যু হয়। পরে তাঁর লাশ উদ্ধার করে ময়নাতদন্তের জন্য জামালপুর সদর হাসপাতালের মর্গে পাঠানো হয়। ঘটনার পর থেকে সবুজ পলাতক রয়েছেন। এ বিষয়ে নারায়ণপুর পুলিশ তদন্ত কেন্দ্রের এসআই মুহাম্মদ মহব্বত কবীর বলেন, এ ঘটনায় থানায় মামলা দায়েরের প্রক্রিয়া চলছে।
