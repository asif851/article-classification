
চাঁদপুরের মতলব দক্ষিণ উপজেলায় মাদকবিরোধী সমাবেশ অনুষ্ঠিত হয়। গতকাল মঙ্গলবার বেলা ১১টায় উপজেলার খাদেরগাঁও ইউনিয়ন পরিষদ চত্বরে এ সমাবেশ হয়। মতলব দক্ষিণ থানা এ কর্মসূচির আয়োজন করে। থানার ওসি মো. কুতুব উদ্দিনের সভাপতিত্বে ও ইউপি সদস্য শেখ ফজলুল করিম সেলিমের সঞ্চালনায় অনুষ্ঠিত সমাবেশে বক্তৃতা করেন চাঁদপুরের অতিরিক্ত পুলিশ সুপার মো. আশরাফউজ্জামান, খাদেরগাঁও ইউনিয়ন কমিউনিটি পুলিশের সভাপতি মজিদ প্রধান, স্থানীয় মানবাধিকারকর্মী সাইফুল ইসলাম প্রমুখ। সমাবেশ শেষে খাদেরগাঁও ইউনিয়ন পরিষদ চত্বর থেকে একটি মাদকবিরোধী শোভাযাত্রা বের করা হয়। 
