
ঢাকা বিশ্ববিদ্যালয়ের ২০১৩-১৪ শিক্ষাবর্ষের স্নাতক (সম্মান) শ্রেণীর ‘ক’ ইউনিটের ভর্তি পরীক্ষার ফল প্রকাশিত হয়েছে।
আজ বুধবার দুপুরে বিশ্ববিদ্যালয়ের প্রশাসনিক ভবনে এক সংবাদ সম্মেলনে উপাচার্য আ আ ম স আরেফিন সিদ্দিক এ ফল প্রকাশ করেন।
‘ক’ ইউনিটের পরীক্ষায় অংশ নিতে আবেদন করেছিলেন ৭০ হাজার ৯৩৪ জন। গত শুক্রবার ভর্তি পরীক্ষা অনুষ্ঠিত হয়। এতে অংশ নেন ৫৯ হাজার ২৫৩ জন। পাস করেছেন ২৩ হাজার ৩৭৪ জন। পাসের হার ৩৯ দশমিক ৪৪ শতাংশ। এক হাজার ১৭৯ জনের উত্তরপত্র বাতিল করা হয়েছে।
