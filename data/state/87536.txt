
কক্সবাজারের মহেশখালী উপজেলার মাতারবাড়ি তাপবিদ্যুৎ প্রকল্প এলাকা পরিদর্শন করেছেন জেলা প্রশাসক মো. আলী হোসেন। গতকাল রোববার তিনি ১২০০ মেগাওয়াট ধারণক্ষমতাসম্পন্ন কয়লাভিত্তিক তাপবিদ্যুৎ প্রকল্প এলাকা পরিদর্শন করেন ও মতবিনিময় সভায় অংশ নেন। মাতারবাড়ি ইউনিয়ন পরিষদ মিলনায়তনে দুপুরে প্রকল্প এলাকার আওতায়ভুক্ত জমির মালিকদের সঙ্গে মতবিনিময় সভায় অংশ নেন জেলা প্রশাসক। 
