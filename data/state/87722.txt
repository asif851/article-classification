
জাতীয় সংসদের স্পিকার শিরীন শারমিন চৌধুরী চিকিৎসা শেষে সিঙ্গাপুর থেকে শুক্রবার দেশে ফিরেছেন। গতকাল শনিবার সংসদ সচিবালয়ের সংবাদ বিজ্ঞপ্তিতে এ তথ্য জানানো হয়েছে। স্পিকারকে অভ্যর্থনা জানাতে সংসদের চিফ হুইপ আ স ম ফিরোজ, হুইপ ইকবালুর রহিম, সাংসদ মাহজাবিন খালেদ, সংসদ সচিবালয়ের জ্যেষ্ঠ সচিব আবদুর রব হাওলাদার প্রমুখ বিমানবন্দরে উপস্থিত ছিলেন। শিরীন শারমিন চৌধুরী গত ২ জুন চিকিৎসার জন্য সিঙ্গাপুর যান। তার আগে তিনি সম্মিলিত সামরিক হাসপাতালে চিকিৎসাধীন ছিলেন। 
