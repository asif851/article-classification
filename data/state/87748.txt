
মাঠে এসেছিলেন তিনি ফুটবল টুর্নামেন্টের উদ্বোধন করতে। আনুষ্ঠানিকতার পর রাজশাহী ও সিরাজগঞ্জ জেলা একাদশের মধ্যে খেলা শুরুও হয়েছিল। অতিথিদের আসনে বসে খেলা দেখছিলেন তিনি। কিন্তু কিছুক্ষণ মাঠে ফুটবল গড়াতেই অতিথির আসন ছেড়ে সোজা গেলেন সাজঘরে। দ্বিতীয়ার্ধে জার্সি পরে নেমে পড়লেন মাঠে। গত শুক্রবার বিকেলে বগুড়ার আলতাফুন্নেছা খেলার মাঠে বঙ্গবন্ধু গোল্ড কাপ ফুটবল টুর্নামেন্টে যুব ও ক্রীড়া উপমন্ত্রী এবং জাতীয় ফুটবল দলের সাবেক অধিনায়ক আরিফ খান জয় খেলেন রাজশাহী একাদশের পক্ষে। 
