
বগুড়ার ধুনট উপজেলায় ভ্রাম্যমাণ আদালত অভিযান চালিয়ে দুটি প্রতিষ্ঠানকে সাড়ে ১০ হাজার টাকা জরিমানা আদায় করেছেন। গতকাল বুধবার বেলা ১১টার দিকে উপজেলা নির্বাহী কর্মকর্তা (ইউএনও) ও নির্বাহী হাকিম মুহম্মদ ইব্রাহীম এ অভিযান চালান। আদালতসংশ্লিষ্ট সূত্র জানায়, অস্বাস্থ্যকর খাবার পরিবেশনের অভিযোগে ধুনট বাজারের রাহাদ হোটেলের মালিক শাহজাহান আলীকে ১০ হাজার টাকা ও এলাঙ্গী বাজারে আব্দুল মান্নান নামের এক ব্যবসায়ীকে অনুমতিপত্র ছাড়া যন্ত্রপাতি বিক্রির অভিযোগে ৫০০ টাকা জরিমানা করা হয়। ইউএনও মুহাম্মদ ইব্রাহীম এসব তথ্য নিশ্চিত করেছেন। ধুনট (বগুড়া) প্রতিনিধি
