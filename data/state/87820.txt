
চাঁদপুরসহ দক্ষিণ বিভাগের দায়িত্বে থাকা নৌ-পুলিশের জাটকা নিধনবিরোধী অভিযানে ৬৭ জেলেকে আটক করা হয়েছে। ১ থেকে ২১ মার্চ পর্যন্ত অভিযানে এই জেলেদের আটক করা হয়। পরে ভ্রাম্যমাণ আদালতের মাধ্যমে আটক জেলেদের বিভিন্ন মেয়াদে সাজা ও জরিমানা করা হয়।
আটক হওয়া জেলেদের মধ্যে ২৬ জন চাঁদপুর সদরের, ১৩ জন মতলব উত্তরের এবং ২৮ জন হাইমচরের।
দক্ষিণ বিভাগের নৌ-পুলিশের অতিরিক্ত পুলিশ সুপার আব্দুল কাইয়ুম জানান, নৌ-পুলিশ সুপার সুব্রত কুমার হালদারের নেতৃত্বে নৌ-পুলিশ সদস্যরা গত ২১ দিনে চাঁদপুর, লক্ষ্মীপুর, নোয়াখালী, বরিশাল, পটুয়াখালী, বরগুনা, পিরোজপুর ও কক্সবাজার জাটকা অভয়াশ্রম এলাকায় অভিযান চালান। এ সময় ৬৭ জন জেলে, ৬১৯ কেজি জাটকা, ২৭টি নৌকা এবং ৫ লাখ ৬ হাজার ৭০০ মিটার অবৈধ কারেন্ট জাল আটক করা হয়।
