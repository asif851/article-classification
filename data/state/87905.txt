
‘শীতোত কোঁকড়া নাগি থাকি বাহে। বাড়িত যেলা কাপড় আছে, সেলা দিয়া তো ঠান্ডা কাটোছে না। তোমার কম্বলটা পায়া খুব ভালো হইল, বাবা।’ প্রথম আলো ট্রাস্টের উদ্যোগে দেওয়া কম্বল পেয়ে কথাগুলো বলছিলেন দিনাজপুরের বিরামপুর পৌর শহরের পুরোনো বাজার মহল্লার নৈশপ্রহরী দানেজ উদ্দিন (৫৫)।এক্সিম ব্যাংকের সহযোগিতায় গতকাল সোমবার সকালে পুরোনো বাজার মহল্লার ১০০ শীতার্ত ব্যক্তির মধ্যে প্রথম আলো ট্রাস্টের উদ্যোগে কম্বল বিতরণ করা হয়। বিতরণ অনুষ্ঠানে বিরামপুর দুর্নীতি প্রতিরোধ কমিটির সভাপতি এ কে এম শাহজাহান উপস্থিত ছিলেন।এ কে এম শাহজাহান বলেন, সংবাদ প্রকাশের পাশাপাশি প্রথম আলো অ্যাসিডদগ্ধ ব্যক্তিদের সহায়তা, অদম্য মেধাবীদের সহায়তাসহ বিভিন্ন সামাজিক ও শিক্ষামূলক কর্মকাণ্ডেও ব্যাপক সুনাম অর্জন ও দৃষ্টান্ত স্থাপন করেছে।কম্বল পেয়ে ভীষণ খুশি রিকশাচালক তারাজুল ইসলাম (৪০)। তিনি বলেন, ‘আজ বুজনু সবাই কেন খালি প্রথম আলো প্রথম আলো কয়।’
