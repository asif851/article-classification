
সিলেটের কানাইঘাট ও জৈন্তাপুর উপজেলায় ইউনিয়ন পরিষদ (ইউপি) নির্বাচনে আওয়ামী লীগের ১২ জন বিদ্রোহী প্রার্থীকেগত সোমবার দল থেকে বহিষ্কার করা হয়েছে। জেলা আওয়ামী লীগের সাধারণ সম্পাদক শফিকুর রহমান চৌধুরী বহিষ্কারের বিষয়টি নিশ্চিত করেছেন। একই দিন চাঁদপুর সদর উপজেলায় দলীয় প্রার্থীর বিপক্ষে কাজ করায় আওয়ামী লীগের ১৭ জন নেতা-কর্মীকে অব্যাহতি দেওয়াহয়েছে। উপজেলা আওয়ামী লীগের সভাপতি নুরুল ইসলাম ও ভারপ্রাপ্ত সাধারণ সম্পাদক কাজী আরশাদ মিয়ার সই করা প্রেস বিজ্ঞপ্তির মাধ্যমে এ তথ্য জানানো হয়। এতে বলা হয়, এসব নেতা-কর্মী দলের বিদ্রোহী ও বিএনপির প্রার্থীর পক্ষে সরাসরি কাজ করেন।
