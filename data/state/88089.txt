
সিরাজগঞ্জের বঙ্গবন্ধু সেতুর পশ্চিম সংযোগ সড়কের বাগবাড়ী থেকে অজ্ঞান পার্টির খপ্পরে পড়া তিনজনকে গতকাল ভোরে উদ্ধার করেছে পুলিশ। তাঁদের সিরাজগঞ্জ জেনারেল হাসপাতালে ভর্তি করা হয়েছে।তাঁরা হলেন কুমিল্লার মালিখিল রায়পুর গ্রামের অলি ব্যাপারী (৫০), তিনি গরু ব্যবসায়ী; তৈরি পোশাক কারখানার কর্মী গাজীপুর সদরের দক্ষিণ চাল্লার শরিফ উদ্দিনের ছেলে মুনসুর আলী (৩০) ও কুড়িগ্রাম রাজারহাট থানার বন্দরবাজার গ্রামের রাশেদুজ্জামান (২৫)।
