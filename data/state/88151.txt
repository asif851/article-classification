
পবিত্র ঈদুল ফিতরে রাজধানীতে ঈদের প্রধান জামাত অনুষ্ঠিত হবে হাইকোর্টের সামনে অবস্থিত জাতীয় ঈদগাহ ময়দানে। ঢাকা দক্ষিণ সিটি করপোরেশনের উদ্যোগে অনুষ্ঠেয় প্রধান এই জামাতের সব প্রস্তুতিও প্রায় সম্পন্ন। দক্ষিণ সিটি করপোরেশনের প্রধান নির্বাহী কর্মকর্তা আনসার আলী খান প্রথম আলোকে বলেন, সকাল সাড়ে আটটায় অনুষ্ঠিত হবে এই জামাত। তবে আবহাওয়া অনুকূলে না থাকলে এই জামাত হবে সকাল নয়টায় বায়তুল মোকাররম জাতীয় মসজিদে। এ ছাড়া বায়তুল মোকাররম জাতীয় মসজিদে ঈদের পাঁচটি জামাত অনুষ্ঠিত হবে। প্রথম জামাত সকাল সাতটায়, দ্বিতীয় জামাত সকাল আটটায়, তৃতীয় জামাত সকাল নয়টায়, চতুর্থ জামাত সকাল ১০টায় এবং পঞ্চম অর্থাৎ সর্বশেষ জামাত বেলা পৌনে ১১টায় অনুষ্ঠিত হবে। পৌনে আটটায় যেখানে জামাত: বাংলাদেশ প্রকৌশল বিশ্ববিদ্যালয়ের (বুয়েট) খেলার মাঠ (আবহাওয়া অনুকূলে না থাকলে আটটায় বুয়েটের কেন্দ্রীয় মসজিদ), মিরপুর ১২ নম্বর সেকশনের এ-ব্লকের হারুন মোল্লাহ্ ঈদগাহ, পার্ক ও খেলার মাঠ।সকাল আটটা যেখানে জামাত: সংসদ ভবনের দক্ষিণ প্লাজায়, ধানমন্ডি ঈদগাহ ময়দান, সায়েদাবাদের চিশতিয়া সাইদিয়া দরবার শরিফ জামে মসজিদ, এলিফ্যান্ট রোডের অ্যারোপ্লেন মসজিদ, নয়াপল্টন জামে মসজিদ, মিরপুর ১২ নম্বর সেকশনের ডি-ব্লক ঈদগাহ মাঠ, কারওয়ান বাজারের আম্বরশাহ শাহি জামে মসজিদ, খিলগাঁও পল্লীমা সংসদ ময়দান, পশ্চিম আগারগাঁওয়ের দারুল ঈমান জামে মসজিদ, মোহাম্মদপুর বাবর রোডের বাইতুত্ তাইয়্যেব জামে মসজিদ, বংশাল বাংলাদেশ জমিয়তে আহলে হাদিস বড় জামে মসজিদ কমিটির উদ্যোগে ঢাকা বিশ্ববিদ্যালয়ের খেলার মাঠে (বৃষ্টি হলে বংশাল আহলে হাদিস বড় জামে মসজিদে সকাল আটটায় ও নয়টায় দুটি জামাত), দারুস সালামের মীরবাড়ি আদি (মাতবর বাড়ি) জামে মসজিদ, গেন্ডারিয়া ধূপখোলা ময়দানে, মালিবাগের আবুজর গিফারী কলেজ মাঠে। যেখানে সকাল সাড়ে আটটায়: ফার্মগেটের মসজিদ বায়তুশ শরফ, মিরপুর-৬ নম্বর সেকশনের কেন্দ্রীয় জামে মসজিদ, হাজারীবাগের ইনস্টিটিউট অব লেদার ইঞ্জিনিয়ারিং অ্যান্ড টেকনোলজির মাঠে, কমলাপুরে ঢাকা রেলওয়ে স্টেশন প্ল্যাটফরম, কলাবাগানের বশিরউদ্দিন রোডের জামে মসজিদ, লক্ষ্মীবাজারের নূরাণী জামে মসজিদ, মশুরীখোলা শাহ্ সাহেব বাড়ি জামে মসজিদ। গুলশান সেন্ট্রাল মসজিদ এবং ঈদগাহ ময়দানে সকাল সাড়ে আটটায় জামাত হবে। কিন্তু প্রতিকূল আবহাওয়া থাকলে সাড়ে নয়টায় আরও একটি জামাত হবে। দুটি জামাত হবে যেখানে: মিরপুর ১১ নম্বর সেকশনের সি-ব্লকের মসজিদ বাইতুল ফালাহ কমপ্লেক্সে সকাল সাড়ে সাতটায় ও দ্বিতীয় জামাত সাড়ে আটটায় হবে। মোহাম্মদপুর জয়েন্ট কোয়ার্টারের মসজিদ-এ-তৈয়্যেবিয়ায় প্রথম জামাত হবে সকাল আটটায় ও দ্বিতীয়টি নয়টায়। রসুলবাগ জামে মসজিদে (দক্ষিণ মুগদা ব্যাংক কলোনি) প্রথম জামাত সকাল সাড়ে সাতটায় এবং দ্বিতীয়টি সকাল সাড়ে আটটায়। যাত্রাবাড়ীর মাতুয়াইল দরবারে মোজাদ্দেদিয়াতে প্রথম জামাত সকাল নয়টায় ও দ্বিতীয়টি ১০টায়। ঢাকা বিশ্ববিদ্যালয়ের কেন্দ্রীয় মসজিদে সকাল আটটায় প্রথম জামাত এবং নয়টায় দ্বিতীয় জামাত অনুষ্ঠিত হবে। মানিকনগর পুকুরপাড় জামে মসজিদে প্রথম জামাত হবে সকাল সাড়ে সাতটায় এবং দ্বিতীয়টি আটটায়। তিন জামাত: দেওয়ানবাগ শরিফে তিনটি জামাত অনুষ্ঠিত হবে। প্রথমটি সকাল আটটায়, দ্বিতীয়টি সকাল সাড়ে নয়টায় ও তৃতীয়টি সকাল ১০টায়। সায়েদাবাদ আরজুশাহ্ দরবার শরিফ বড় জামে মসজিদে প্রথমটি সকাল আটটায়, দ্বিতীয়টি সকাল নয়টায় ও তৃতীয় জামাত হবে সকাল ১০টায়।
