
নাটোরের বাগাতিপাড়ায় সপ্তম শ্রেণির এক ছাত্রীকে উত্ত্যক্ত করার দায়ে জুয়েল মাহমুদ (২০) নামে ছাত্রশিবিরের এক নেতাকে এক বছরের কারাদণ্ড দিয়েছেন ভ্রাম্যমাণ আদালত। গতকাল বৃহস্পতিবার দুপুরে ইউএনও খোন্দকার ফরহাদ আহমদ এ সাজা দেন। জুয়েল উপজেলা ছাত্রশিবিরের প্রচার সম্পাদক। বাগাতিপাড়া থানার পুলিশ ও এলাকাবাসী সূত্র জানায়, উপজেলার সপ্তম শ্রেণির এক ছাত্রীকে স্কুলের সামনে উত্ত্যক্ত করলে ওই ছাত্রী প্রধান শিক্ষককে বিষয়টি জানায়। প্রধান শিক্ষক থানায় জানালে পুলিশ জুয়েলকে আটক করে। 
