
মহাখালীতে প্রিসাইডিং অফিসারের কক্ষে ঢুকে দরজা লাগিয়ে আওয়ামী লীগ সমর্থিত মেয়র ও কাউন্সিলর প্রার্থীর পক্ষে ব্যালটে সিল মারার অভিযোগ পাওয়া গেছে।দুপুর ১২টা ৪৫ মিনিটের দিকে রাজধানীর ১৯ নম্বর ওয়ার্ডের আবদুল হামিদ দর্জি প্রাথমিক বিদ্যালয় কেন্দ্রে এমন ঘটনা ঘটে।ঘটনার সময় এই প্রতিবেদক প্রিসাইডিং অফিসার মাহফিজুর রহমানের সঙ্গে কথা বলতে চাইলে তিনি কক্ষ থেকে বেরিয়ে আসেন। তিনি অভিযোগ অস্বীকার করে বলেন, ‘কক্ষের মধ্যে এমন কিছু ঘটছে না।’এই ঘটনায় একই ওয়ার্ডের আওয়ামী লীগের সমর্থন বঞ্চিত প্রার্থীর সমর্থকদের মধ্যে তীব্র ক্ষোভের সঞ্চার হয়েছে।
