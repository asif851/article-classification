
পাকিস্তানের স্বরাষ্ট্রমন্ত্রী চৌধুরী নিসার আলী খান অভিযোগ করেছেন, বাংলাদেশে একটি ‘গোষ্ঠী’ আছে যারা বাংলাদেশ ও পাকিস্তানের জনগণের মধ্যে বন্ধুত্বপূর্ণ সম্পর্ক গড়তে বিমুখ। তিনি দাবি করেন, পাকিস্তান ও বাংলাদেশের জনগণ অতীতের তিক্ততা পেছনে ফেলে বন্ধুত্বপূর্ণ সম্পর্ক ও ভ্রাতৃত্ব প্রতিষ্ঠা করতে চায়।আজ রোববার পাকিস্তানের স্বরাষ্ট্র মন্ত্রণালয়ের বিবৃতির বরাত দিয়ে দেশটির টেলিভিশন চ্যানেল জিয়ো টিভির অনলাইনের এক প্রতিবেদনে এ কথা জানানো হয়।নিসার আলী খান বলেন, ‘পাকিস্তানের সমর্থক’ কারও বিরুদ্ধে প্রতিশোধের স্পৃহা বন্ধ করার এটাই উপযুক্ত সময়। বাংলাদেশে মানবতাবিরোধী অপরাধীদের ফাঁসির দণ্ড কার্যকর হলেও বিশ্ব নীরব রয়েছে উল্লেখ করে তিনি বলেন, পুরো বিশ্ব বিশেষ করে মানবাধিকার সংগঠনগুলোর নীরবতায় তিনি বিস্মিত।এর আগে একাত্তরে মানবতাবিরোধী অপরাধের দায়ে বিএনপির স্থায়ী কমিটির সদস্য সালাউদ্দিন কাদের (সাকা) চৌধুরী ও জামায়াতে ইসলামীর সেক্রেটারি জেনারেল আলী আহসান মোহাম্মাদ মুজাহিদের ফাঁসি কার্যকর করায় উদ্বেগ প্রকাশ করে পাকিস্তান।
