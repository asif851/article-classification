
আফগানিস্তান, পাকিস্তান ও ভারতে আঘাত হানা শক্তিশালী ভূমিকম্প বাংলাদেশেও অনুভূত হয়েছে। বাংলাদেশ আবহাওয়া অধিদপ্তরের আবহাওয়াবিদ মো. জাকির হোসেন প্রথম আলোকে এ তথ্য জানিয়েছেন।
আজ সোমবার আবহাওয়া অধিদপ্তর থেকে পাঠানো এক বিবৃতিতে জানানো হয়, বাংলাদেশ সময় বিকেল তিনটা ৯ মিনিট ৩১ সেকেন্ডে ভূকম্পনটি অনুভূত হয়। এটির উৎপত্তিস্থল ছিল ঢাকা থেকে দুই হাজার ৩১১ কিলোমিটার দূরে আফগানিস্তানের হিন্দুকুশ অঞ্চলে।
আবহাওয়াবিদ জাকির হোসেন স্বাক্ষরিত ওই বিবৃতিতে আরও জানানো হয়, রিখটার স্কেলে ভূমিকম্পটির তীব্রতা ছিল ৭ দশমিক ৬, যা শক্তিশালী ভূমিকম্প।
