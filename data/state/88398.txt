
সিলেট এম এ জি ওসমানী আন্তর্জাতিক বিমানবন্দর কাস্টমস কর্তৃপক্ষ গতকাল রোববার সকালে কাতারগামী একটি ফ্লাইট থেকে ৫০ হাজার টাকা মূল্যমানের জর্দা জব্দ করেছে। অবৈধভাবে জর্দাগুলো নেওয়ার সময় গোপন খবরের ভিত্তিতে কাস্টমস এগুলো উদ্ধার করে। বিমানবন্দর কাস্টমসের সহকারী কমিশনার প্রভাত কুমার সিংহ জানান, সকাল ১০টায় বিজি-০২৮ ফ্লাইট কাতারের উদ্দেশে যাচ্ছিল। এ সময় এক যাত্রী লাগেজে করে অবৈধভাবে জর্দা নিয়ে যাওয়ার খবরে অভিযান চালানো হয়। এক যাত্রীর ফেলে রাখা লাগেজ থেকে দুই হাজার প্যাকেটের মধ্যে ‘মমো জর্দা’র প্যাকেট ছিল। এর বাজারমূল্য প্রায় ৫০ হাজার টাকা। 
