
সিলেট শহরতলির উত্তর-পূর্ব দিকের খাদিমপাড়া ইউনিয়নের বিভিন্ন গ্রামে আদিবাসী পাত্র সম্প্রদায়ের বসবাস। ওই এলাকায় ভূমিসংক্রান্ত বিষয় নিয়ে প্রায়ই নানা বিড়ম্বনায় পড়েন আদিবাসীরা।জমিসংক্রান্ত বিষয়ে মামলাসহ নানা হয়রানির মুখে পড়ে আদিবাসীদের মানবাধিকার লঙ্ঘনের ঘটনাও ঘটে। সচেতনতার মাধ্যমে এ অবস্থার পরিবর্তন করতে ‘পাত্র সম্প্রদায় কল্যাণ পরিষদ-পাসকপ’ গতকাল শনিবার সকাল থেকে দুপুর পর্যন্ত ভূমি-সম্পর্কিত বিষয়ে কর্মশালা এবং উঠান বৈঠক করেছে।পাসকপ সূত্রে জানা গেছে, প্রতি মাসেই এ রকম কর্মশালা ও উঠান বৈঠক করার সিদ্ধান্ত হয়েছে। গতকাল থেকে তা শুরু হয়েছে। গতকাল ২৫ জন নারীর পাশাপাশি ওই পরিবারগুলোর পুরুষদেরও ভূমিসংক্রান্ত বিষয়ে সাধারণ আইনকানুন সম্পর্কে অবহিত করা হয়।
