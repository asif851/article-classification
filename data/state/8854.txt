
কেরানীগঞ্জে গত শনিবার রাতে গণপিটুনিতে অজ্ঞাতপরিচয় এক ছিনতাইকারীর মৃত্যু হয়েছে। একই দিন ধলেশ্বরী নদ থেকে উদ্ধার হয়েছে আরেকটি পরিচয়হীন লাশ।শনিবার বেলা সাড়ে তিনটার দিকে পুলিশ লাকিরচর এলাকার ধলেশ্বরী নদ থেকে অজ্ঞাতপরিচয় (২৮) যুবকের লাশটি উদ্ধার করে। তাঁর হাত-পা ও মুখ বাঁধা ছিল। পরনে ছিল কালো প্যান্ট ও লাল হাফহাতা গেঞ্জি।রাত ১১টার দিকে কেরানীগঞ্জ মডেল থানার শাক্তা ইউনিয়নের বাকালিয়া গ্রামে এক ছিনতাইকারীকে (২৭) ধরে গণপিটুনি দেয়। গুরুতর অবস্থায় উপজেলা স্বাস্থ্য কমপ্লেক্সে নিয়ে গেলে কর্তব্যরত চিকিৎসক তাঁকে মৃত ঘোষণা করেন। তাঁর পরনে ছিল লাল হাফপ্যান্ট ও সবুজ রঙের ফুলহাতা শার্ট।
