
মৌলভীবাজারের কুলাউড়া উপজেলার কুলাউড়া-রবিরবাজার সড়কে সড়ক দুর্ঘটনায় আবেদ আহমদ (৩৬) নামের এক ব্যক্তি গতকাল রোববার নিহত হয়েছেন। তাঁর বাড়ি উপজেলার রাউৎগাঁও ইউনিয়নের রাউৎগাঁও গ্রামে। পুলিশ ও স্থানীয় সূত্র জানায়, স্থানীয় আমঝুপ বাজারের একটি ওষুধের দোকানের মালিক আবেদ গতকাল দুপুরের খাবার খেতে মোটর সাইকেলে বাড়ি যাচ্ছিলেন। পথে একটি মাইক্রোবাসের ধাক্কায় ছিটকে পড়ে ঘটনাস্থলেই প্রাণ হারান তিনি।  মৌলভীবাজার প্রতিনিধি।
