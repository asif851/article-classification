
বগুড়ার আদমদীঘি উপজেলার কাশিমালা গ্রামে গত শনিবার রাতে বসতভিটার জায়গা নিয়ে দুই ভাইয়ের মধ্যে সংঘর্ষের সময় দুজন ছুরিকাহত হয়েছেন। আহত ব্যক্তিরা হলেন আজিজুল হক (৩২) ও তাঁর স্ত্রী রিনা বেগম (২৯)।আদমদীঘি থানার ভারপ্রাপ্ত কর্মকর্তা (ওসি) মোসলেম উদ্দীন বলেন, এ ঘটনায় থানায় অভিযোগ করা হয়েছে। মামলার প্রস্তুতি চলছে। ঘটনার দিন রাতেই রেজাউল করিম (৪৯) ও তাঁর ছেলে কামরুল হাসানকে (১৭) পুলিশ আটক করেছে।গ্রামবাসী ও থানা-পুলিশ সূত্র জানায়, কাশিমালা গ্রামের মৃত আবুল হোসেন ছেলে রেজাউল করিম ও আজিজুল হকের মধ্যে বসতভিটা নিয়ে বেশ কিছুদিন ধরে বিরোধ চলছিল। শনিবার সন্ধ্যায় গ্রামে এ বিষয়ে পারিবারিকভাবে সালিস বৈঠক বসে। ওই বৈঠকে বিরোধ নিষ্পত্তি না হওয়ায় কথা-কাটাকাটির একপর্যায়ে দুই ভাইয়ের মধ্যে মারপিট শুরু হয়|
