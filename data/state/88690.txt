
গাইবান্ধার পলাশবাড়ী উপজেলায় র‌্যাপিড অ্যাকশন ব্যাটালিয়নের (র‌্যাব) সঙ্গে ‘বন্দুকযুদ্ধে’ একজন নিহত হয়েছেন।উপজেলার মাঠেরহাট বাজারের অদূরে বুড়িঘর নামক স্থানে আজ মঙ্গলবার ভোর পাঁচটার দিকে এ ঘটনা ঘটে।নিহত ব্যক্তির নাম মোস্তফা মঞ্জিল (৩৩)। তিনি ছাত্রশিবিরের সক্রিয় কর্মী ছিলেন। তাঁর বাড়ি সদর উপজেলার মিরপুর গ্রামে।পলাশবাড়ী থানার ভারপ্রাপ্ত কর্মকর্তা (ওসি) মজিবুর রহমান বলেন, ৬ ফেব্রুয়ারি রাতে গাইবান্ধায় যাত্রীবাহী বাসে পেট্রলবোমা হামলা চালিয়ে আটজনকে পুড়িয়ে হত্যা মামলার প্রধান আসামি ছিলেন মঞ্জিল।আজ সকালে র‍্যাবের পক্ষ থেকে গণমাধ্যমে পাঠানো মুঠোফোনের খুদেবার্তায় দাবি করা হয়, র‍্যাব-১৩-এর সদস্যদের সঙ্গে গুলিবিনিময়ে মঞ্জিল নিহত হন। ঘটনাস্থল থেকে বিভিন্ন ধরনের আগ্নেয়াস্ত্র, গুলি ও পেট্রলবোমা উদ্ধার করা হয়েছে।
