
ফরিদপুরে ক্যানসারে আক্রান্ত ১২ জন রোগীকে ছয় লাখ টাকার চেক িদয়েছে সমাজসেবা অধিদপ্তর। গতকাল শুক্রবার জেলা প্রশাসকের সম্মেলনকক্ষে জাতীয় সমাজসেবা দিবস উপলক্ষে আয়োজিত এক আলোচনা সভায় এসব চেক দেওয়া হয়।সভায় প্রত্যেক রোগীকে ৫০ হাজার টাকা করে মোট ছয় লাখ টাকার চেক হস্তান্তর করা হয়। সভায় সভাপতিত্ব করেন জেলা সমাজসেবা অধিদপ্তরের উপপরিচালক এ এস এম আলী আহসান। প্রধান অতিথি ছিলেন অতিরিক্ত জেলা প্রশাসক (সার্বিক) আবদুর রশিদ। সভার আগে একটি শোভাযাত্রা বের করা হয়।
