
কুমিল্লার দাউদকান্দি উপজেলার মাইজপাড়া এলাকায় ঢাকাগামী একটি কাভার্ড ভ্যানের চাপায় এক বৃদ্ধা নিহত হয়েছেন। আজ সোমবার বেলা ১১টার দিকে ঢাকা-চট্টগ্রাম মহাসড়কে এ দুর্ঘটনা ঘটে।নিহত বৃদ্ধার নাম সাজেদা বেগম (৬৫)। তিনি উপজেলার পূর্ব কাউয়াদি গ্রামের মৃত আলী মিয়ার স্ত্রী।দাউদকান্দি মডেল থানার উপপরিদর্শক (এসআই) জাকির হোসেন বলেন, সাজেদা বেগম দাউদকান্দি উপজেলার গৌরীপুর বাসস্ট্যান্ড থেকে বাসে করে মাইজপাড়া বাসস্ট্যান্ডে নামেন। উপজেলা সদরে যাওয়ার জন্য মহাসড়ক পার হওয়ার সময় একটি কাভার্ড ভ্যান তাঁকে চাপা দেয়। ঘটনাস্থলেই তাঁর মৃত্যু হয়। 
এসআই জানান, কাভার্ড ভ্যানটি আটক করা হয়েছে। তবে এর চালক পালিয়ে গেছেন।
