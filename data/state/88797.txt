
নারায়ণগঞ্জের সোনারগাঁ থেকে এক বছর আগে নিখোঁজ হওয়া প্রবাসী ছেলের সন্ধানের দাবিতে সংবাদ সম্মেলন করেছেন তাঁর মা-বাবা। গতকাল শনিবার উপজেলা প্রেসক্লাবে এ সম্মেলন করা হয়।নিখোঁজ প্রবাসীর নাম আবদুল হালিম (২৭)। তিনি নারায়ণগঞ্জের বন্দর উপজেলার বাইনা বাড়ি গ্রামের বাসিন্দা। ২০১৩ সালের ৪ ডিসেম্বর সোনারগাঁওয়ের মোগরাপাড়া চৌরাস্থা থেকে বাজার করে বাড়ি ফেরার পথে তিনি নিখোঁজ হন।হালিমের বাবা গোলজার হোসেন ও মা সুফিয়া আক্তার বলেন, নিখোঁজ হওয়ার দিনই বন্দর থানায় একটি সাধারণ ডায়েরি করা হয়। ছেলেকে উদ্ধারের জন্য নারায়ণগঞ্জের পুলিশ সুপার, র্যা বের সদর দপ্তর ও স্বরাষ্ট্র মন্ত্রণালয়ে লিখিতভাবে আবেদন করা হয়। ঘটনার এক বছর পরও আইনশৃঙ্খলা বাহিনীর সদস্যরা তাঁর কোনো সন্ধান দিতে পারেননি।
