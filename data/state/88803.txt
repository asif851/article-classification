
মুন্সিগঞ্জের লৌহজং উপজেলার গাউদিয়া এলাকায় পদ্মা নদীতে কার্গোর ধাক্কায় যাত্রীবাহী নৌকাডুবির ঘটনায় নিখোঁজ তিন যাত্রীর গতকাল শনিবার রাত নয়টা পর্যন্ত কোনো সন্ধান মেলেনি।পুলিশ জানায়, নিখোঁজ ব্যক্তিদের মধ্যে ইতি (২৪) ও শারমিন আক্তার (১৬) আপন দুই বোন, আর দুলাল (৩২) ঢাকা থেকে তাঁদের বাড়িতে বেড়াতে এসেছিলেন। দুর্ঘটনায় বেঁচে যায় শারমিন ও ইতির ভাই স্বপন মণ্ডল। এ ঘটনায় গতকাল স্বপন বাদী হয়ে লৌহজং থানায় মামলা করেন।মামলার পরই কার্গোর মাস্টার শহিদুল ইসলাম, চালক ওবায়দুল হক ও সুকানি মশিউর রহমানকে গ্রেপ্তার করা হয়েছে।
