
বগুড়ার কাহালু উপজেলা পরিষদের চেয়ারম্যান জামায়াত নেতা তায়েব আলীকে গ্রেপ্তার করেছে জেলা গোয়েন্দা পুলিশের (ডিবি) একটি দল। গতকাল বৃহস্পতিবার কাহালু থানা-পুলিশের সাহায্যে তাঁকে গ্রেপ্তার করা হয়।
তায়েব আলী জেলা জামায়াতের আমির (পশ্চিম)। পুলিশের দাবি, তায়েব আলী ভাঙচুর-নাশকতার দুটি মামলার সন্দেহভাজন আসামি।
বগুড়ার পুলিশ সুপার মো. আসাদুজ্জামান বলেন, ভাঙচুর-নাশকতার ঘটনায় ইন্ধনদাতা হিসেবে তাঁর নামে মামলা আছে।
 
