
প্রধানমন্ত্রীর আন্তর্জাতিক-বিষয়ক উপদেষ্টা গওহর রিজভী বলেছেন, তাজিয়া মিছিলের প্রস্তুতিতে বোমা হামলা নিঃসন্দেহে সন্ত্রাসী কর্মকাণ্ড। এই ঘটনায় যারা জড়িত, তাদের কাউকে ছাড় দেওয়া হবে না। হোসনি দালানে গতকাল শুক্রবার দিবাগত রাতে বোমা হামলায় আহত ব্যক্তিদের ঢাকা মেডিকেল কলেজে দেখতে গিয়ে গওহর রিজভী সাংবাদিকদের কাছে এ কথা বলেন। সাংবাদিকদের এক প্রশ্নের জবাবে রিজভী বলেন, এ ঘটনার সঙ্গে কারা জড়িত, তদন্ত না হওয়া পর্যন্ত এ ব্যাপারে বলা যাবে না। বিষয়টি প্রধানমন্ত্রী নিজে দেখছেন। খাদ্যমন্ত্রী কামরুল ইসলামও আহত ব্যক্তিদের অবস্থা পরিদর্শনে হাসপাতালে যান। সেখানে সাংবাদিকদের তিনি বলেন, বিএনপি-জামায়াত জোট দেশকে অস্থিতিশীল করতে পরিকল্পিতভাবে এ ঘটনা ঘটাচ্ছে।
আরও  পড়ুন..মধ্যরাতে বোমা হামলায় নিহত ১, আহত শতাধিকজঙ্গি হামলা নয়, পরিকল্পিত নাশকতা: আইজিপিরক্তের দাগ পেছনে রেখে তাজিয়া মিছিল শুরুছবিতে হামলাএ ধরনের সহিংসতা গ্রহণযোগ্য নয়: রবার্ট গিবসনআহত একজনের অবস্থা আশঙ্কাজনক
