
কুষ্টিয়ার ছেঁউড়িয়ায় পালিত হচ্ছে তিন দিনব্যাপী লালন স্মরণোৎসব। সোমবার উৎসব শুরু হয়েছে। প্রতিদিন সন্ধ্যায় শুরু হয়ে মধ্যরাত পর্যন্ত চলছে লালনের জীবন ও কর্ম নিয়ে আলোচনা এবং সংগীতানুষ্ঠান। ফকির লালন শাহ দোলপূর্ণিমা তিথিতে সাধুদের নিয়ে এক দিনের সাধুসঙ্গ করতেন। এরই ধারাবাহিকতায় লালন একাডেমি প্রতিবছর এ আয়োজন করছে। স্মরণোৎসবে যোগ দিয়েছেন দেশের বিভিন্ন স্থান থেকে আগত লালন ভক্তরা। গোটা মাজার প্রাঙ্গণ যেন এখন মিলনমেলা। উৎসব উপলক্ষে লালনের সমাধি প্রাঙ্গণে বসেছে মেলা। ছবিগুলো সোমবার তোলা।



 
