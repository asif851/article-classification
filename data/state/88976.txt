
সৈয়দ জিয়াউল হক মাইজভান্ডারীর ২৫তম ওরস শরিফ চট্টগ্রামের ফটিকছড়ির মাইজভান্ডার শরিফে গত শুক্রবার পালিত হয়েছে।মাইজভান্ডার শরিফে এ উপলক্ষে গিলাফ চড়ানো, আলোচনা সভা, কোরআন খতম, জিকির-আসকার, মিলাদ মাহফিল অনুষ্ঠিত হয়। গত শুক্রবার রাতে অনুষ্ঠিত কেন্দ্রীয় মাহফিলে সভাপতিত্ব করেন মাইজভান্ডার শরিফ গাউসিয়া হক মনজিলের সাজ্জাদানশীন সৈয়দ মোহাম্মদ হাসান। বক্তব্য দেন জামাল আহমদ সিকদার, ইসলামিক ফাউন্ডেশনের মহাপরিচালক শামীম মোহাম্মদ আফজাল, মোহাম্মদ ইউনুস আল কাদেরী প্রমুখ।
