
ইউনিলিভার সাউথ এশিয়ার এক্সিকিউটিভ ভাইস প্রেসিডেন্ট এবং হিন্দুস্তান ইউনিলিভার লিমিটেডের ব্যবস্থাপনা পরিচালক ও প্রধান নির্বাহী কর্মকর্তা সঞ্জীব মেহতা চার দিনের সফরে আজ ১ ফেব্রুয়ারি বাংলাদেশে আসছেন। সঞ্জীব মেহতা ১৯৯৯ থেকে ২০০৬ সাল পর্যন্ত প্রথমে কমার্শিয়াল ডিরেক্টর এবং পরে চেয়ারম্যান ও ব্যবস্থাপনা পরিচালক হিসেবে ইউনিলিভার বাংলাদেশে কর্মরত ছিলেন।২০১৪ সাল ঘিরে প্রতিষ্ঠানটির বার্ষিক পরিকল্পনা ও অগ্রগতির নানা দিক নিয়ে সঞ্জীব মেহতা ইউনিলিভার বাংলাদেশের লিডারশিপ টিম ও ব্যবস্থাপকদের সঙ্গে সাক্ষাৎ ও আলোচনা করবেন। তিনি ইউনিলিভার সাউথ এশিয়ার এক্সিকিউটিভ ভাইস প্রেসিডেন্ট এবং হিন্দুস্তান ইউনিলিভারের ব্যবস্থাপনা পরিচালক ও প্রধান নির্বাহী কর্মকর্তার দায়িত্ব গ্রহণের পর এবারই প্রথম বাংলাদেশ সফরে আসছেন। বিজ্ঞপ্তি।
 
