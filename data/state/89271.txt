
বাগেরহাটের শরণখোলায় বিদ্যুৎস্পৃষ্ট হয়ে আবদুল মান্নান খান (৫৫) নামে এক মুদি দোকানির মৃত্যু হয়েছে। গতকাল মঙ্গলবার সকালে উপজেলার দক্ষিণ খোন্তাকাটা গ্রামে এ দুর্ঘটনা ঘটে। খোন্তাকাটা ইউনিয়ন পরিষদের (ইউপি) চেয়ারম্যান খান মতিয়ার রহমান বলেন, সকালে আবদুল মান্নান নিজ গ্রামে রায়েন্দা-খোন্তাকাটা সড়কের পাশে তাঁর দোকানে মালামাল সাজাচ্ছিলেন। এ সময় তিনি দোকানের বিদ্যুৎ-সংযোগের তারে বিদ্যুৎস্পৃষ্ট হন। এতে ঘটনাস্থলেই তাঁর মৃত্যু হয়। শরণখোলা থানার ভারপ্রাপ্ত কর্মকর্তা (ওসি) রেজাউল করিম বলেন, এ ঘটনায় থানায় অপমৃত্যুর মামলা দায়ের করা হয়েছে। 
