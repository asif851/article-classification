
রংপুরের তারাগঞ্জ উপজেলার হাড়িয়ারকুঠি ইউনিয়নের শেখপাড়া গ্রামের পল্লি চিকিৎসক মোন্নাফ হোসেনের মোটরসাইকেল গত বুধবার রাতে ছিনতাই হয়েছে। এলাকাবাসী জানান, মোন্নাফ ডাঙ্গীরহাট বাজার থেকে বাড়িতে ফেরার সময় দীঘিরপাড় নামক স্থানে ছিনতাইকারীরা তাঁর গতিরোধ করে। এরপর তাঁকে পিটিয়ে হাত-পা বেঁধে ধানখেতে ফেলে রেখে মোটরসাইকেল নিয়ে পালিয়ে যায়।  তারাগঞ্জ (রংপুর) প্রতিনিধি
