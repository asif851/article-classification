
কেরানীগঞ্জ উপজেলায় প্রগতিশীল যুবসমাজের মতবিনিময় সভা অনুষ্ঠিত হয়েছে। গতকাল রোববার দুপুরে উপজেলা মুক্তিযোদ্ধা কমপ্লেক্সে এ মতবিনিময় সভা অনুষ্ঠিত হয়। সভায় শতাধিক যুবক মাদক ও সন্ত্রাস নির্মূলে অঙ্গীকার করেন। এতে প্রধান অতিথি ছিলেন কেরানীগঞ্জ উপজেলা চেয়ারম্যান শাহিন আহমেদ। কেরানীগঞ্জ প্রগতিশীল যুবসমাজের সভাপতি সমীর সরকারের সভাপতিত্বে বক্তব্য দেন জয়গোপাল, আবদুল বারেক, হুমায়ুন গণি, বাপ্পী সরকার প্রমুখ।
