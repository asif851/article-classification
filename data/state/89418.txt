
নড়াইলের কালিয়া উপজেলায় মনসা দেবীর মূর্তির মাথা ভেঙে ফেলেছে দুর্বৃত্তরা। গত রোববার রাতে উপজেলার নড়াগাতী থানার ঘোষিবাড়িয়া গ্রামে এ ঘটনা ঘটে। পুলিশ ও এলাকাবাসী সূত্রে জানা গেছে, গ্রামের স্বপন সিকদারের বাড়িতে সম্প্রতি মনসা দেবীর পূজা হয়। মূর্তি বিসর্জন না দিয়ে মন্দিরে রেখে প্রতিদিন পূজা করা হতো। রোববার রাতে কে বা কারা মনসা দেবীর মূর্তির মাথা ভেঙে ফেলে। এ নিয়ে হিন্দু সম্প্রদায়ের মানুষের মধ্যে ক্ষোভ দেখা গেছে। নড়াগাতী থানার ভারপ্রাপ্ত কর্মকর্তা (ওসি) শোনিত কুমার ঘটনার সত্যতা নিশ্চিত করেছেন।
