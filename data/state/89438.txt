
কুমিল্লার বুড়িচং উপজেলার রাজাপুর এলাকায় আজ রোববার সকাল পৌনে ১০টার দিকে চট্টগ্রাম থেকে ঢাকাগামী কনটেইনারবাহী ট্রেনের একটি বগির চারটি চাকা লাইনচ্যুত হয়েছে।এতে শেষ খবর পাওয়া পর্যন্ত ঢাকা-চট্টগ্রাম, চট্টগ্রাম-সিলেট ও নোয়াখালী-ময়মনসিংহ রুটে ট্রেন চলাচল বন্ধ রয়েছে। ফলে যাত্রীদের ভোগান্তি পোহাতে হচ্ছে।পূর্বাঞ্চল রেলওয়ের বিভাগীয় প্রকৌশলী এহসানুল হক ও হামিদুল হক জানান, বেলা সাড়ে ১১টার দিকে লাকসাম থেকে উদ্ধারকারী ট্রেন গিয়ে উদ্ধার তত্পরতা চালাচ্ছে। ট্রেনটি উদ্ধারে সময় লাগবে।
