
নাশকতার পৃথক দুটি মামলায় বিএনপির স্থায়ী কমিটির সদস্যা মির্জা আব্বাসকে জামিন দিয়েছেন হাইকোর্ট। আজ বিচারপতি এম ইনায়েতুর রহিম ও বিচারপতি আমির হোসেনের সমন্বয়ে গঠিত বেঞ্চ আজ সোমবার এ আদেশ দেন। আদেশের বিরুদ্ধে আপিল বিভাগে আপিল করবেন রাষ্ট্রপক্ষ।
ডেপুটি অ্যাটর্নি জেনারেল শেখ এ কে এম মনিরুজ্জামান প্রথম আলোকে বলেন, পল্টন ও মতিঝিল থানার পৃথক দুই মামলায় মির্জা আব্বাসকে জামিন দিয়েছেন আদালত। মামলার সংক্ষিপ্ত বিবরণীতে জানা যায়, এ দুটি মামলার এজাহারভুক্ত আসামি মির্জা আব্বাস। ২০১৪ সালের ২৯ ডিসেম্বর পল্টন থানাধীন পল্টন মোড় এলাকায় বাসে অগ্নিসংযোগের ঘটনায় এ মামলা হয়। গত বছরের ৪ নভেম্বর মতিঝিল থানাধীন এজিবি কলোনি এলাকায় বাসে অগ্নিসংযোগের ঘটনায় মতিঝিল থানায় মামলা হয়।
আরও পড়ুন: 
মির্জা আব্বাসকে কারাগারে পাঠানোর নির্দেশ
