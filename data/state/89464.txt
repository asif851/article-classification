
বগুড়ার দুপচাঁচিয়া পৌরসভা নির্বাচন আজ রোববার। সকাল আটটা থেকে বিকেল চারটা পর্যন্ত একটানা ভোট গ্রহণ করা হবে। সুষ্ঠুভাবে নির্বাচন সম্পন্ন করার জন্য প্রশাসন আইনশৃঙ্খলা রক্ষাকারী বাহিনীর সমন্বয়ে নিরাপত্তাবলয় তৈরি করেছে।
নির্বাচনে মেয়র পদে পাঁচজন, সংরক্ষিত নারী কাউন্সিলর পদে নয়জন এবং সাধারণ কাউন্সিলর পদে ৩৬ জন প্রার্থী প্রতিদ্বন্দ্বিতা করছেন। পৌরসভায় মোট ভোটার ১৪ হাজার ৯১৭ জন। এর মধ্যে নারী ভোটার ৭ হাজার ৫২৮ ও পুরুষ ভোটার ৭ হাজার ৩৮৯ জন।
রিটার্নিং কর্মকর্তা ইউনুচ আলী বলেন, নির্বাচন সুষ্ঠুভাবে সম্পন্ন করার জন্য  ব্যবস্থা নেওয়া হয়েছে।
 
