
মুক্তিযোদ্ধার মুখে একাত্তরের রণাঙ্গনের গল্প শুনেছে কয়েক শতাধিক শিক্ষার্থী। গতকাল বৃহস্পতিবার বেলা দুইটায় সিলেট নগরের শেখঘাট কলাপাড়া এলাকার জালালাবাদ মডেল স্কুল অ্যান্ড কলেজে চেতনায় রণাঙ্গন একাত্তর নামের একটি সংগঠনের উদ্যোগে এ কর্মসূচি পালিত হয়েছে। ‘এসো মুক্তির গল্প শুনি’ শীর্ষক অনুষ্ঠানে মুক্তিযুদ্ধের গল্প শুনিয়েছেন বাংলাদেশ মুক্তিযোদ্ধা সংসদ সিলেট মহানগর ইউনিটের কমান্ডার ভবতোষ রায়বর্মণ। এ সময় অন্যদের মধ্যে বক্তব্য দেন গবেষক সুমনকুমার দাশ, কলেজের অধ্যক্ষ মওদুদ আহমদ, ভূমিসন্তান বাংলাদেশের সমন্বয়কারী আশরাফুল কবীর, আয়োজক সংগঠনের সভাপতি ধ্রুবজ্যোতি দে ও সাধারণ সম্পাদক রকিবুল হাসান। 
