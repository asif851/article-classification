
মাগুরা ও কিশোরগঞ্জে বিদ্যুৎ অফিসে আজ শনিবার রাতে পেট্রলবোমা ও ককটেল নিক্ষেপ করেছে দুর্বৃত্তরা।
মাগুরা থেকে আমাদের প্রতিনিধি জানান, রাত দশটার দিকে মাগুরা বিদ্যুৎ অফিসে কয়েকটি পেট্রলবোমা নিক্ষেপ করে দুর্বৃত্তরা। এতে সেখানে আগুন ধরে যায়। প্রায় ঘণ্টা খানেক বিদ্যুৎ বন্ধ রাখা হয়।মাগুরা ফায়ার সার্ভিসের স্টেশন অফিসার মোহাম্মাদ মনিরুজ্জামান জানান, সেখানে আগুন ধরেছিল। দকে ফায়ার সার্ভিসের কর্মীরা যাওয়ার আগে নিভিয়ে ফেলা হয়।মাগুরা সদর থানার ভারপ্রাপ্ত কর্মকর্তা (ওসি) জাহাঙ্গীর আলম বলেন, ‘এ রকম ঘটনা ঘটেনি। তবে কিছুক্ষণ বিদ্যুৎ বন্ধ ছিল।’এ দিকে ভৈরব থেকে আমাদের নিজস্ব প্রতিবেদক জানান, কিশোরগঞ্জে আবাসিক বিদ্যুৎ সরবরাহ কেন্দ্রে আজ রাতে ককটেল বিস্ফোরণের ঘটনা ঘটেছে। এতে হতাহতের খবর পাওয়া যায়নি।বিদ্যুৎকেন্দ্রের অভিযোগ গ্রহণকারী আশরাফুল ইসলাম বলেন, রাত সোয়া নয়টার দিকে অভিযোগ কেন্দ্রে বসেছিলাম। হঠাৎ েকন্দ্রের পেছনে ককটেল বিস্ফোররিত হয়। তবে এতে কারও ক্ষয়-ক্ষতি হয়নি।কিশোরগঞ্জ মডেল থানার উপপরিদর্শক (এসআই) শফিকুল ইসলাম ঘটনার সত্যতা নিশ্চিত করেছেন।
