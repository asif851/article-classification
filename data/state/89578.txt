
খুলনার চালনা পৌরসভার ৩৩ কাউন্সিলর প্রার্থীর ১১ জন স্বাক্ষরজ্ঞানসম্পন্ন। অষ্টম থেকে দশম শ্রেণি পাস সাতজন।রিটার্নিং কর্মকর্তার কাছে প্রার্থীদের দেওয়া হলফনামা ঘেঁটে ও প্রার্থীদের সঙ্গে কথা বলে এ তথ্য পাওয়া গেছে।নির্বাচন কার্যালয় সূত্রে জানা গেছে, সাধারণ কাউন্সিলর পদে ৩৩ জন এবং সংরক্ষিত মহিলা কাউন্সিলর পদে নয়জন প্রতিদ্বন্দ্বিতা করছেন। হলফনামা থেকে জানা গেছে, কাউন্সিলর পদে ১ নম্বর ওয়ার্ডের ক্ষিতীশ বিশ্বাস স্বাক্ষরজ্ঞানসম্পন্ন, শুভংকর রায় অষ্টম শ্রেণি ও নিত্যানন্দ বাছাড় এসএসসি পাস। ২ নম্বর ওয়ার্ডের মো. আলমগীর শেখ, মো. হাবিবুর শেখ ও মো. ইসহাক শেখ স্বাক্ষরজ্ঞানসম্পন্ন, স্বপন কুমার রায় স্নাতক ও মো. মহসীন আকুঞ্জি অষ্টম শ্রেণি পাস। বিলাস বিশ্বাসের শিক্ষাগত যোগ্যতার তথ্য মেলেনি। তাঁর সঙ্গে কথা বলে জানা গেছে, তিনি ‘স্বশিক্ষিত’।৩ নম্বর ওয়ার্ডের কৃষ্ণপদ বিশ্বাস স্বাক্ষরজ্ঞানসম্পন্ন, গোবিন্দ বিশ্বাস এসএসসি ও মো. রোস্তম আলী খান এইচএসসি পাস। ৪ নম্বর ওয়ার্ডের নবাত আলী সানার সঙ্গে কথা বলে জানা যায়, তিনি অষ্টম শ্রেণি পাস। ওই ওয়ার্ডের আইয়ুব কাজী স্বাক্ষরজ্ঞানসম্পন্ন। ৫ নম্বর ওয়ার্ডের আনন্দলাল সাহা বিএ এবং গৌতম কুমার সাহা ও অসিত কুমার সাহা এইচএসসি পাস।৬ নম্বর ওয়ার্ডের মো. আবু বক্কর গাজী স্বশিক্ষিত, সুধীন্দ্র বিশ্বাস দশম শ্রেণি ও কুমারেশ বিশ্বাস এসএসসি পাস। ৭ নম্বর ওয়ার্ডের দেবাশীষ ঢালী এমএ, আবদুস সাত্তার সরদার ও বিপ্লব কান্তি বিশ্বাস এসএসসি পাস। ৮ নম্বর ওয়ার্ডে সাতজন প্রার্থী প্রতিদ্বন্দ্বিতা করছেন। তাঁদের মধ্যে ডলি আক্তার অক্ষরজ্ঞানসম্পন্ন, অর্ধেন্দু শেখর রায় ও আবুল কাসেম সানা অষ্টম শ্রেণি, এস এম আবদুল গফুর এসএসসি, মো. খানজাহান মোল্যা এইচএসসি, মো. শহর আলী মনি ও আবদুল বারিক বিএসএস পাস।৯ নম্বর ওয়ার্ডের মিন্টু আচারী অষ্টম শ্রেণি পাস। রবীন্দ্রনাথ সরদার ও মো. হযরত গাজী স্বাক্ষরজ্ঞানসম্পন্ন।
