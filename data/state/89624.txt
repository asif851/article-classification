
১৭ মে ২০১৪, প্রথম আলোর আয়োজনে ‘আসুন মাসিক নিয়ে কথা বলি’ শীর্ষক গোলটেবিল বৈঠক অনুষ্ঠিত হয়। সহযোগিতায় ছিল ওয়াটারএইড বাংলাদেশ। অনুষ্ঠানে উপস্থিত আলোচকদের বক্তব্য সংক্ষিপ্ত আকারে প্রকাশিত হলো।ছোটবেলা থেকেই মেয়েদের সুস্বাস্থ্যের বিষয়ে গুরুত্ব দিতে হবে।শারীরিক সমস্যা নিয়ে বিশেষজ্ঞ ও অভিভাবকদের সঙ্গে খোলামেলা আলোচনা করতে হবে।শিক্ষাপ্রতিষ্ঠানগুলোয় মেয়েদের মাসিক ব্যবস্থাপনার বিষয়টি খুবই গুরুত্বের সঙ্গে ভাবতে হবে।মাসিকের বিষয়ে মানুষকে বোঝানোর দায়িত্ব পঞ্চায়েত সদস্যদের দেওয়া যেতে পারে।প্রচার-প্রচারণার ক্ষেত্রে গণমাধ্যমও বড় রকমের ভূমিকা পালন করতে পারে।সরকার, দাতা সংস্থা সবাই মিলে একটি তহবিল করতে হবে।আলোচনাআব্দুল কাইয়ুম: বয়ঃসন্ধিকালে কিশোর-কিশোরীদের শারীরিক পরিবর্তন আসে। এটা খুবই স্বাভাবিক প্রক্রিয়া। বিশেষ করে মেয়েদের মাসিক নিয়ে অনেক রাখঢাক আছে। স্বাস্থ্যসম্মত উপায়ে মাসিক ব্যবস্থাপনার বিষয়টি সবাইকে ভাবতে হবে। এ বিষয়ে সচেতনতা মেয়েদের বিভিন্ন ধরনের রোগ থেকে মুক্ত রাখবে এবং মানসিকভাবেও তারা ভালো থাকবে। মেয়েদের স্বাস্থ্য ভালো থাকলে তাদের সন্তানেরাও সুস্বাস্থ্যের অধিকারী হবে। সার্বিকভাবে সমাজের উন্নতি ঘটবে। এসব বিষয় আলোচনায় আসবে। এখন আলোচনা করবেন মহিলা ও শিশুবিষয়ক মন্ত্রণালয়ের প্রতিমন্ত্রী মেহের আফরোজ।
মেহের আফরোজ: বিভিন্ন বয়সে নারী-পুরুষের শরীরের বিভিন্ন ধরনের পরিবর্তন হয়। স্বাভাবিক নিয়মে এ পরিবর্তনগুলো আসে। এটি স্বাভাবিক এবং এতে দুশ্চিন্তা করার কোনো কারণ নেই। আজকাল অনেক মেয়ের ৯ থেকে ১১ বছর বয়সেই মাসিক শুরু হয়ে যায়। মাসিক বিষয়ে কোনো ধারণা না থাকায় এ সময় তাদের কোনো প্রস্তুতি থাকে না। বিষয়টি নিয়ে কথা বলতেও মানুষ সংকোচ বোধ করে। এমনকি পরিবারের অভিভাবকেরাও শারীরিক পরিবর্তন নিয়ে সন্তানদের সঙ্গে কোনো কথা বলেন না। এসব কারণে মেয়েদের যখন প্রথম মাসিক হয়, তখন তারা খুবই বিব্রতকর অবস্থায় থাকে। কেউ তাদের খুব একটা ভালো সহযোগিতা করে না। এ ছাড়া বিভিন্ন ধরনের শারীরিক সমস্যায় নারীরা ভুগতে থাকেন। সচেতনতার অভাবে তাঁরা জীবনকে স্বাস্থ্যসম্মত উপায়ে পরিচালিত করেন না। এ কারণে ধীরে ধীরে মেয়েরা মাতৃত্বের ঝুঁকিসহ বিভিন্ন বড় রকমের স্বাস্থ্যঝুঁকিতে পড়ে যান।এসব কারণে ছোটবেলা থেকেই মেয়েদের সুস্বাস্থ্যের বিষয়টিতে গুরুত্ব দিতে হবে এবং তাদের যাবতীয় শারীরিক সমস্যা নিয়ে বিশেষজ্ঞ ও অভিভাবকদের সঙ্গে খোলামেলা আলোচনা করতে হবে। যখন যে সাহায্যের প্রয়োজন, সেটা নিতে হবে। নারীরা এসব বিষয়ে যেন সহজভাবে মানিয়ে নিতে পারেন, সে ব্যবস্থা করতে হবে। তাহলে ভবিষ্যতে আমরা ভালো মা ও ভালো প্রজন্ম পাব।
আব্দুল কাইয়ুম: আমরা জেনেছি, স্থানীয় সরকার বিভাগের পলিসি সাপোর্ট ইউনিটের উদ্যোগে ওয়াটারএইড বাংলাদেশের সহযোগিতায় আইসিডিডিআরবি স্বাস্থ্য আচরণ বিধি বা হাইজিন ইস্যুতে সম্প্রতি একটি জাতীয় সমীক্ষা পরিচালনা করেছে। এর অংশ হিসেবে মাসিক স্বাস্থ্য আচরণবিধির ওপরও জাতীয় সমীক্ষা পরিচালিত হয়েছে। আমি এখন এ সমীক্ষার দলনেতা লিয়েন ইউনিকম্বকে এ বিষয়ে পরিচালিত জাতীয় সমীক্ষার সারসংক্ষেপ উপস্থাপনার জন্য অনুরোধ করছি।
লিয়েন ইউনিকম্ব: স্বাস্থ্য আচরণবিধি বা হাইজিন ইস্যুতে জাতীয় এ সমীক্ষা পরিচালনার সময় বিভিন্ন রকম আলোচনার মাধ্যমে মেয়েদের কাছ থেকে মাসিক বিষয়ে আমরা বেশ কিছু তথ্য সংগ্রহ করেছি। বাসাবাড়িতে অবস্থানকারী নারীদের পাশাপাশি শিক্ষাপ্রতিষ্ঠানের মেয়েদের কাছে গিয়েছি। তাদের সঙ্গে আলোচনা করেছি। তাদের জীবনের প্রথম মাসিকের অভিজ্ঞতার কথা জানতে চেয়েছি। প্রায় ৪০ শতাংশ মেয়ে বলেছে, তাদের প্রথম যখন মাসিক হয়, তখন এ বিষয়ে তারা কিছুই জানত না। এ কারণে তাদের কাছে প্রথমে এটা একটা আতঙ্কের বিষয় মনে হয়েছিল। আলোচনায় দেখা গেছে মেয়েরা সাধারাণত তাদের বান্ধবী, সহপাঠী ও সহকর্মীদের কাছ থেকে মাসিকসহ শারীরিক বিভিন্ন বিষয়ে সম্পর্কে প্রথম জানতে পেরেছে। প্রায় ৯৩ শতাংশ মেয়ে মাসিক ব্যবস্থাপনা বিষয়ে তথ্য পেয়েছে তাদের মা, বোন, চাচি, দাদি বা নানির কাছ থেকে। শিক্ষাপ্রতিষ্ঠানে শিক্ষক, এনজিওসহ অন্যান্য উত্স থেকে এ বিষয়ে তথ্য পেয়েছে মাত্র ৬ শতাংশ মেয়ে।সমীক্ষায় দেখা গেছে, প্রায় ৪০ শতাংশ মেয়ে মাসিক সম্পর্কে না জানার জন্য বিভিন্ন ধরনের শারীরিক সমস্যায় পড়েছে। আমরা জেনেছি, মেয়েদের অধিকাংশই পুরোনো কাপড় বা অন্য যেকোনো কাপড়ের কোনো অংশ মাসিক ব্যবস্থাপনার কাজে ব্যবহার করে। নারীদের ২০ শতাংশ কেবল ঠিকমতো এটা পরিষ্কার করে। একই কাপড় বারবার ব্যবহার করে অনেকেই। এ কাপড়গুলো ঠিকমতো শুকানো হয় না। অনেক সময় স্বাস্থ্যসম্মত জায়গায় রাখা হয় না। এসব কারণে নানা ধরনের জীবাণু সংক্রমণের আশঙ্কা থাকে। এসব জীবাণু থেকে মেয়েরা বিভিন্ন রোগে ভুগে থাকে। শহর থেকে গ্রামে এ সমস্যা অনেক বেশি।প্রায় ৮২ শতাংশ স্কুলের শিক্ষার্থী মনে করে, তাদের স্কুলে মাসিক ব্যবস্থাপনার যথাযথ ব্যবস্থা নেই। অধিকাংশ শিক্ষাপ্রতিষ্ঠানে মাসিক ব্যবস্থাপনা না থাকায় মাসিকের সময় মেয়েরা অনুপস্থিত থাকে। প্রতি মাসে মাসিকের সময় মেয়েরা গড়ে তিন দিন শিক্ষাপ্রতিষ্ঠানে অনুপস্থিত থাকে। তাই শিক্ষাপ্রতিষ্ঠানগুলোয় মেয়েদের
