
পিরোজপুরের নাজিরপুর উপজেলার পেনাখালী গ্রাম থেকে গতকাল শুক্রবার যুবলীগ নেতা মোজাহিদ শেখ এবং তাঁর ভাই আবু সাঈদের ঘর থেকে অস্ত্র ও মাদক উদ্ধার করেছে র্যাব। মোজাহিদ শেখ উপজেলার মালিখালি ইউনিয়নের ১ নম্বর ওয়ার্ড যুবলীগের সভাপতি। র্যাব-৮-এর সহকারী পরিচালক এএসপি জসিম উদ্দিন জানান, খবর পেয়ে র্যারের একটি দল দুপুরে পেনাখালী গ্রামে অভিযান চালায়। এ সময় তারা মোজাহিদ ও আবু সাঈদের ঘর থেকে একটি পাইপগান, একটি তলোয়ার, আটটি রামদাসহ গাঁজা ও এক বান্ডিল জাল টাকা উদ্ধার করে। তাঁদের দুই ভাইয়ের বিরুদ্ধে হত্যা মামলাসহ বিভিন্ন থানায় আটটি মামলা রয়েছে। 
