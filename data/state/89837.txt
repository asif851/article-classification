
বিএনপির নেতৃত্বাধীন ২০-দলীয় জোটের হরতাল কর্মসূচি আরও ৪৮ ঘণ্টা বাড়ানো হয়েছে। আজ মঙ্গলবার দুপুরে বিএনপির যুগ্ম মহাসচিব সালাহউদ্দিন আহমেদের পাঠানো বিবৃতিতে এ কথা জানানো হয়।এতে বলা হয়, অবরোধ কর্মসূচির পাশাপাশি আগামীকাল বুধবার সকাল ছয়টা থেকে শুক্রবার সকাল ছয়টা পর্যন্ত দেশব্যাপী চলমান হরতাল কর্মসূচি বাড়ানো হয়েছে। রোববার থেকে চলমান ২০-দলীয় জোটের হরতাল কর্মসূচি শেষ হওয়ার আগেই নতুন করে ৪৮ ঘণ্টার হরতালের কর্মসূচি এল।
