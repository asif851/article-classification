
লক্ষ্মীপুরে দুটি হত্যাসহ কয়েকটি মামলার আসামি ছাত্রলীগের সাবেক নেতা নিজাম উদ্দিন ওরফে মুন্না গতকাল মঙ্গলবার দুপুরে অস্ত্র ও গুলিসহ সদর থানায় আত্মসমর্পণ করেছেন৷নিজাম (৩০) জেলা ছাত্রলীগের সহসভাপতি ছিলেন৷ তাঁর বাড়ি সদর উপজেলার হাজিরপাড়া এলাকায়৷ তাঁর বিরুদ্ধে সদর থানায় দুটি হত্যা মামলা রয়েছে। এ ছাড়া তিনি অস্ত্রসহ একাধিক মামলার আসামি৷জেলা ছাত্রলীগের সভাপতি শেখ জামাল বলেন, নিজাম তিন দিন আগে পদত্যাগ করেছেন৷ ছাত্রলীগের সঙ্গে তঁার আর কোনো সম্পর্ক নেই৷পুলিশ ও এলাকাবাসী সূত্রে জানা গেছে, সদর উপজেলার পূর্বাঞ্চলে প্রায়ই হত্যাকাণ্ড ঘটছে৷ গত রোববার রাত ১০টার দিকে চন্দ্রগঞ্জ ইউনিয়ন ছাত্রলীগের সহসভাপতি আবু নোমানকে সন্ত্রাসীরা গুলি করে হত্যা করে৷ এ ঘটনার জের ধরে আধা ঘণ্টা পর একই ইউনিয়নের যুবদলের কর্মী জাহাঙ্গীরকে গুলি করে হত্যা করা হয়৷ অভিযোগ রয়েছে, ওই এলাকায় একাধিক সন্ত্রাসী বাহিনী রয়েছে৷ নিজামেরও একটি সন্ত্রাসী বাহিনী আছে৷ তিনি ওই বাহিনীর প্রধান৷থানার ভারপ্রাপ্ত কর্মকর্তা (ওসি) ইকবাল হোসেন প্রথম আলোকে জানান, আত্মসমর্পণের সময় নিজাম অবৈধ রিভলবার ও ১৯৮টি গুলি জমা দিয়েছেন৷
