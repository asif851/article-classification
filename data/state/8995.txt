
২০-দলীয় জোটের চলমান অবরোধ কর্মসূচি অব্যাহত থাকবে বলে জানিয়েছে বিএনপি।গতকাল বুধবার রাতে গণমাধ্যমে পাঠানো বিএনপির যুগ্ম মহাসচিব সালাহউদ্দিন আহমেদ স্বাক্ষরিত এক বিজ্ঞপ্তিতে এ কথা জানানো হয়। বিজ্ঞপ্তিতে জানানো হয়, পরবর্তী ঘোষণা না দেওয়া পর্যন্ত চলমান অবরোধ কর্মসূচি চালিয়ে যেতে বিএনপিসহ ২০-দলীয় জোটের নেতা-কর্মী ও দেশবাসীর প্রতি আহ্বান জানিয়েছেন অবরুদ্ধ খালেদা জিয়া।
