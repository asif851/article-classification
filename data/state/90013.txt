
লক্ষ্মীপুরের কমলনগর উপজেলা বিএনপির সম্মেলন গতকাল বৃহস্পতিবার লক্ষ্মীপুর জেলা বিএনপির কার্যালয়ে অনুষ্ঠিত হয়েছে। এতে কাউন্সিলরদের প্রত্যক্ষ ভোটে জামাল উদ্দিন তালুকদারকে সভাপতি, গোলাম কাদেরকে সহসভাপতি ও হারুন অর রশিদ হাওলাদারকে সাংগঠনিক সম্পাদক নির্বাচিত হয়েছেন। সাধারণ সম্পাদক পদে বিনা প্রতিদ্বন্দ্বিতায় নির্বাচিত হয়েছেন নুরুল হুদা চৌধুরী। ১৫১ সদস্যবিশিষ্ট কমিটির অন্যদের নাম পরে ঘোষণা করা হবে বলে সম্মেলনে জানানো হয়েছে। 
