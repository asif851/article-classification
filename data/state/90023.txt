
রাজধানীর রামপুরা এলাকার একটি মেসে অভিযান চালিয়ে গানপাউডার, হাতবোমা, পুলিশের পোশাকসহ ছয়জনকে গ্রেপ্তার করেছে পুলিশ। পুলিশের দাবি, এঁরা সবাই শিবিরের কর্মী। গ্রেপ্তার হওয়া ব্যক্তিরা হলেন আবদুল কাদের, মো. জাবির, আতাউর রহমান, মো. শফিক, রনি ও রুম্মন হোসেইন।রামপুরা থানার ওসি রফিকুল ইসলাম জানান, কয়েকজন যুবক নাশকতার পরিকল্পনা করছিলেন—এমন খবর পেয়ে গত সোমবার গভীর রাতে পূর্ব উলনের একটি ভবনের মেসে অভিযান চালানো হয়। সেখান থেকে এই ছয় যুবককে গ্রেপ্তার করা হয়। তাঁদের মেসে তল্লাশি চালিয়ে দেড় কেজি গানপাউডার, ছয়টি ককটেল ও পুলিশের তিন সেট পোশাক পাওয়া গেছে। দুটি প্যাকেটের ভেতরে এই বিস্ফোরক লুকিয়ে রাখা হয়েছিল। ওসি রফিকুল ইসলাম আরও বলেন, গ্রেপ্তার হওয়া ব্যক্তিরা শিবিরের ক্যাডার।
