
নওগাঁর সাপাহার উপজেলার আদাপাড়া সীমান্ত এলাকা থেকে জুয়েল মিয়া (২৭) নামে এক তরুণকে আটক করেছে ভারতীয় সীমান্তরক্ষী বাহিনী (বিএসএফ)। তিনি সাপাহার উপজেলার আদাপাড়া গ্রামের সাদেকুল ইসলামের ছেলে। গতকাল সোমবার সকালে এ নিয়ে আদাপাড়া সীমান্তে বর্ডার গার্ড বাংলাদেশ (বিজিবি) ও বিএসএফ কোম্পানি পর্যায়ে পতাকা বৈঠক অনুষ্ঠিত হয়। ৪৬ বিজিবি ব্যাটালিয়নের অধিনায়ক (সিও) লে. কর্নেল আনোয়ার হোসেন জানান, বিএসএফ জানিয়েছে, জুয়েল মিয়া গত রোববার ভোরে মাদক আনতে ভারতে প্রবেশ করলে বিএসএফের সদস্যরা তাঁকে আটক করে ভারতের বামনগোলা থানা-পুলিশের কাছে সোপর্দ করেছেন।
