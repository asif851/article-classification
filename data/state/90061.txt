
ভারতের পশ্চিমবঙ্গের উত্তর চব্বিশ পরগনার বারাসাত ক্যানসার রিসার্চ অ্যান্ড ওয়েলফেয়ার সেন্টারের নয়জন বিশেষজ্ঞ চিকিৎসক গতকাল সোমবার বাগেরহাটে দিনব্যাপী চিকিৎসা শিবিরে ক্যানসার সম্পর্কে সচেতনতা সৃষ্টি, রোগ নির্ণয় ও চিকিৎসাসেবা দিয়েছে। জেলা পরিষদের আমন্ত্রণ ও সহযোগিতায় অনুষ্ঠিত ওই চিকিৎসা শিবিরে বারাসাত ক্যানসার রিসার্চ অ্যান্ড ওয়েলফেয়ার সেন্টারের মোট ২৬ জন সদস্য অংশ নেন। ক্যাম্পে পাঁচ শতাধিক রোগী ক্যানসার নির্ণয় ও চিকিৎসাসেবা নেন। সকালে শহরের শালতলা মোড়ে জেলা পরিষদ মিলনায়তনে চিকিৎসা শিবিরের উদ্বোধন করেন প্রধানমন্ত্রীর অর্থনীতি-বিষয়ক উপদেষ্টা মশিউর রহমান।
