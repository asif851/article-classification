
গাইবান্ধার সাদুল্যাপুর উপজেলার মহিষবান্দি মাঝিপাড়া গ্রামে গত সোমবার বিদ্যুৎস্পৃষ্ট হয়ে মা-মেয়ের মৃত্যু হয়েছে। নিহত ব্যক্তিরা হলেন ওই গ্রামের নৃপেন চন্দ্র দাসের স্ত্রী পুতুল রানী (২২) ও তাঁর মেয়ে নূপুর রানী (ছয় মাস)। সাদুল্যাপুর থানার ওসি লতিফুল ইসলাম জানান, পুতুল রাত সাড়ে নয়টার দিকে তাঁর মেয়েকে কোলে নিয়ে মুঠোফোন চার্জ দেওয়ার জন্য সংযোগ দিতে গিয়ে বিদ্যুৎস্পৃষ্ট হন। ঘটনাস্থলেই দুজনই মারা যান।  গাইবান্ধা প্রতিনিধি
