
পল্লী সঞ্চয় ব্যাংকের প্রথম চেয়ারম্যান হিসেবে নিয়োগ পেয়েছেন সাবেক পল্লী উন্নয়ন ও সমবায় সচিব মিহির কান্তি মজুমদার। গতকাল বৃহস্পতিবার তাঁকে এ পদে নিয়োগ দেওয়া হয়েছে বলে প্রথম আলোকে নিশ্চিত করেন তিনি।মিহির কান্তিকে তিন বছরের জন্য ওই পদে নিয়োগ দেওয়া হয়েছে। তাঁর এ নিয়োগের আগে সরকার পল্লী সঞ্চয় ব্যাংক আইন পাস করে।এদিকে বাংলাদেশ কেমিক্যাল ইন্ডাস্ট্রিজ করপোরেশনের চেয়ারম্যান মনসুর আলী সিকদারকে রেলপথ মন্ত্রণালয়ের ভারপ্রাপ্ত সচিব করা হয়েছে। এ বিষয়ে গতকাল একটি আদেশ জারি করে জনপ্রশাসন মন্ত্রণালয়।
