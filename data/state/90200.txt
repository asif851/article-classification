
‘কৈশোর তারুণ্যে বই’ স্লোগানে রাজউক উত্তরা মডেল কলেজে আজ শনিবার থেকে শুরু হচ্ছে তিন দিনের বইমেলা। প্রতিদিন সকাল ১০টা থেকে বিকেল ৫টা পর্যন্ত থাকছে বইকেন্দ্রিক নানা কর্মসূচি। সকাল ১০টায় কলেজ মিলনায়তনে সম্মিলিতভাবে বইমেলা উদ্বোধন করবেন অধ্যাপক সৈয়দ মনজুরুল ইসলাম, কলেজের অধ্যক্ষ ব্রিগেডিয়ার জেনারেল এম এম সালেহীন, কথাসাহিত্যিক আনিসুল হকসহ অংশগ্রহণকারী প্রকাশকেরা।অংশগ্রহণকারী প্রতিষ্ঠানসমূহ হচ্ছে প্রথমা প্রকাশন, অনন্যা, অনুপম প্রকাশনী, অ্যাডর্ন পাবলিকেশন, ইউনিভার্সিটি প্রেস লিমিটেড, ইকরিমিকরি, কাকলী প্রকাশনী, জাগৃতি প্রকাশনী, বিশ্বসাহিত্য কেন্দ্র, বেঙ্গল পাবলিকেশন্স, ভাষাচিত্র ও সময় প্রকাশন।
