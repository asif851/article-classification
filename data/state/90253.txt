
রাজধানীর খিলগাঁও এলাকা থেকে আজ মঙ্গলবার ভোরে ওই থানার ছাত্রশিবিরের সভাপতি, সাধারণ সম্পাদকসহ শিবিরের ২০ সদস্যকে গ্রেপ্তার করেছে পুলিশ। গ্রেপ্তার হওয়া ব্যক্তিদের কাছ থেকে ককটেল, জিহাদি বই ও কম্পিউটার উদ্ধার করা হয়েছে।খিলগাঁও থানার ভারপ্রাপ্ত কর্মকর্তা (ওসি) মঈনুল ইসলাম প্রথম আলোকে ঘটনার সত্যতা নিশ্চিত করেছেন।পুলিশ জানায়, ভোরে ওই এলাকার এ ব্লকের একটি মেসে অভিযান চালিয়ে ওই ২০ জনকে গ্রেপ্তার করা হয়। সেখানে শিবিরের ওই থানার সভাপতি মোতাহার হোসেন ও সাধারণ সম্পাদক আবদুর রাজ্জাক ছিলেন।ওসি বলেন, গ্রেপ্তার হওয়া ব্যক্তিদের বিরুদ্ধে নিয়মিত মামলা হচ্ছে। পরে রিমান্ডের আবেদন করা হবে।
