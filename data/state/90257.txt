
প্রথম আলোর কলকাতা প্রতিনিধি অমর সাহার লেখা ‘কলকাতায় বাংলাদেশ’ বইয়ের মোড়ক উন্মোচন করা হলো পিরোজপুরে। গত সোমবার রাতে পিরোজপুর প্রেসক্লাবে বইটির মোড়ক উন্মোচন করেন জেলা মুক্তিযোদ্ধা সংসদের ডেপুটি কমান্ডার ও পিরোজপুর প্রেসক্লাবের সাবেক সভাপতি এম এ রব্বানী ফিরোজ। অনুষ্ঠানে অমর সাহা বলেন, বইটিতে বাংলাদেশের মুক্তিযুদ্ধ, ভারতের টিপাইমুখ বাঁধসহ বাংলাদেশ ও ভারতের বিভিন্ন বিষয়ের ওপর লেখা স্থান পেয়েছে। তিনি তাঁর লেখা দুটি বই প্রেসক্লাবের পাঠাগারের জন্য এর সাধারণ সম্পাদক ফসিউল ইসলামের হাতে তুলে দেন। এ সময় পিরোজপুর প্রেসক্লাবের সাবেক সভাপতি গৌতম চৌধুরী, সাংবাদিক রেজাউল ইসলাম, জহিরুল হক, শিরিনা আফরোজ প্রমুখ উপস্থিত ছিলেন। 
