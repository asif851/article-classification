
জাতীয় মানবাধিকার কমিশনের চেয়ারম্যান মিজানুর রহমান বলেছেন, বিচার না পেয়ে অনেক মেয়েশিশু আত্মহত্যার পথ বেছে নেয়। এখন থেকে যেখানে এ ধরনের অপরাধ হবে, সেখানেই প্রতিরোধ করতে হবে।মিজানুর রহমান বলেন, দেশের শিশু ও বৃদ্ধদের দেখাশোনার দায়িত্ব রাষ্ট্রের। কিন্তু এ ক্ষেত্রে রাষ্ট্র ব্যর্থতার পরিচয় দিয়েছে। কারণ, সরকার শুধু আইন করে, তা বাস্তবায়ন করে না। তাই শিশুদের নিরাপত্তায় সচেতন নাগরিকদের এগিয়ে আসতে হবে।গতকাল শনিবার রাজধানীর শিল্পকলা একাডেমীতে ‘বিশ্ব শিশু অধিকার সপ্তাহ-২০১৩’ উপলক্ষে এক আলোচনা সভা ও সাংস্কৃতিক অনুষ্ঠানে তিনি এ কথা বলেন।একশনএইড, ফাউন্ডেশন ইন্টারভিদা, প্লান ইন্টারন্যাশনাল, ফুড ফর দ্যা হাংরি অ্যাসোসিয়েশন, সেভ দ্য চিলড্রেন ও ওয়ার্ল্ড ভিশন এ অনুষ্ঠানের আয়োজন করে। এতে সভাপতিত্ব করেন শিশু ফোরামের সদস্য শুভলতা আক্তার।
