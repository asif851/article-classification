
জঙ্গিবাদ উত্থানের বিষয়ে আওয়ামী লীগের সাধারণ সম্পাদক ওবায়দুল কাদের বলেছেন, এই অপশক্তির প্রধান পৃষ্ঠপোষক হচ্ছে বিএনপি। তারাই এ অপশক্তিকে মদদ দিচ্ছে এবং পৃষ্ঠপোষকতা করছে। তা না হলে তাদের এতটা আশকারা পাওয়ার কথা ছিল না।গতকাল রোববার মহান স্বাধীনতা ও জাতীয় দিবস উপলক্ষে সাভারে জাতীয় স্মৃতিসৌধে ফুল দিয়ে শ্রদ্ধা নিবেদনের পর সাংবাদিকদের প্রশ্নের জবাবে ওবায়দুল কাদের এসব কথা বলেন।ওবায়দুল কাদের বলেন, ‘দেশটা আমাদের সবার আগে। দেশকে ধ্বংস করে, দেশের স্থিতি নষ্ট করে, আজকে অপশক্তিকে মদদ দেওয়া হচ্ছে।’বঙ্গবন্ধুর প্রতিকৃতিতে শ্রদ্ধাএদিকে স্বাধীনতা দিবস ও জাতীয় দিবস উপলক্ষে ধানমন্ডি ৩২ নম্বর সড়কের পাশে অবস্থিত বঙ্গবন্ধু শেখ মুজিবুর রহমানের প্রতিকৃতিতে প্রধানমন্ত্রী শেখ হাসিনা ফুল দিয়ে শ্রদ্ধা জানান। পরে তিনি আওয়ামী লীগের সভাপতি হিসেবে ফুল দিয়ে শ্রদ্ধা জানান। এ সময় আওয়ামী লীগের কেন্দ্রীয় নেতারা উপস্থিত ছিলেন। আওয়ামী লীগের সহযোগী এবং ভ্রাতৃপ্রতিম সংগঠনের নেতা-কর্মীরাও বঙ্গবন্ধুর প্রতিকৃতিতে ফুল দিয়ে শ্রদ্ধা জানান।আজ আলোচনা সভামহান স্বাধীনতা ও জাতীয় দিবস উপলক্ষে আজ সোমবার বেলা তিনটায় রাজধানীর খামারবাড়ির কৃষিবিদ ইনস্টিটিউশন মিলনায়তনে আওয়ামী লীগের উদ্যোগে আলোচনা সভার আয়োজন করা হয়েছে। এতে সভাপতিত্ব করবেন প্রধানমন্ত্রী ও দলীয় সভাপতি শেখ হাসিনা।
 
