
জামায়াতে ইসলামীর নায়েবে আমির দেলাওয়ার হোসাইন সাঈদীর দণ্ডাদেশের বিরুদ্ধে আপিলের শুনানিতে গতকাল মঙ্গলবার রাষ্ট্রপক্ষের দশম সাক্ষীর সাক্ষ্য উপস্থাপন করেছে আসামিপক্ষ। প্রধান বিচারপতি মো. মোজাম্মেল হোসেনের নেতৃত্বাধীন পাঁচ বিচারপতির বেঞ্চ গতকাল ১১তম দিনের মতো শুনানি গ্রহণ করেন। পরে আদালত ১২ নভেম্বর পর্যন্ত শুনানি মুলতবি করেন।শুনানিতে সাঈদীর পক্ষে আইনজীবী এস এম শাহজাহান রাষ্ট্রপক্ষের দশম সাক্ষী বাসু দেব মিস্ত্রীর জবানবন্দি ও জেরা উপস্থাপন শেষ করেন। রাষ্ট্রপক্ষে অ্যাটর্নি জেনারেল মাহবুবে আলম ও অতিরিক্ত অ্যাটর্নি জেনারেল এম কে রহমান এবং সাঈদীর পক্ষে আইনজীবী আবদুর রাজ্জাক উপস্থিত ছিলেন।মানবতাবিরোধী অপরাধের দায়ে গত ২৮ ফেব্রুয়ারি সাঈদীকে মৃত্যুদণ্ডাদেশ দেন আন্তর্জাতিক অপরাধ ট্রাইব্যুনাল-১।
