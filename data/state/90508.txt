
নীলফামারীর সৈয়দপুরে গতকাল গোলাহাট ট্র্যাজেডি দিবস পালন করা হয়েছে। ১৯৭১ সালের ১৩ জুন এই দিনে গোলাহাট বধ্যভূমিতে ট্রেন দাঁড় করিয়ে হিন্দু মাড়োয়ারিদের নির্বিচারে হত্যা করে হানাদার বাহিনী ও তাদের এ দেশীয় দোসররা। বাংলাদেশ পূজা উদ্যাপন পরিষদ সৈয়দপুর শাখা ও সৈয়দপুর হিন্দু কল্যাণ সমিতি যৌথভাবে দিবসটি উদ্যাপন করার জন্য বিভিন্ন কর্মসূচির আয়োজন করে। সে অনুযায়ী সকালে বধ্যভূমিতে গীতা পাঠ, অর্চনা ও সভা আয়োজন করা হয়। সভায় প্রধান অতিথি ছিলেন সাংসদ শওকত চৌধুরী। সন্ধায় স্থানীয় স্মৃতি অম্লান চত্বরে ৪৪৮ জন শহীদের স্মরণে মোমবাতি প্রজ্বালন করা হয়। 
