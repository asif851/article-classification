
রাজধানীর বসুন্ধরা সিটি শপিং কমপ্লেক্সের ছাদে আটকে থাকা পড়া ১০ জন নিচে নেমে এসেছেন। পাশের টাওয়ার সাইডের লিফট ব্যবহার করে তাঁরা নেমে এসেছেন বলে জানান আটকে পড়া আনোয়ার হোসেন। বিকাল সাড়ে চারটার দিকে তিনি প্রথম আলোকে এ তথ্য জানান।
এর আগে বেলা সাড়ে তিনটার দিকে আনোয়ার হোসেন জানান, তিনিসহ ১০ জন আটকে আছেন। ধোঁয়ায় তাঁদের শ্বাস নিতে কষ্ট হচ্ছে। আকুতি জানিয়ে তিনি বলেন, ‘আমাদের উদ্ধার করে নিয়ে যাক।’আনোয়ার বলেন, তিনি বসুন্ধরার জ্যেষ্ঠ ফোরম্যান হিসেবে কর্মরত। যখন আগুন লাগে, তখন তিনি নবম তলায় ছিলেন। তাঁর ভাষ্য, ছাদে তাঁর সঙ্গে উপপ্রকৌশলী শামীম হোসেন, জ্যেষ্ঠ ফোরম্যান কবির হোসেন, মামুন হোসেন, হারুন, আসাদ, ইখতিয়ার, জয়, রফিক ও শামীমা নামের এক নারী আটকা পড়েছেন।বেলা সাড়ে ১১টার দিকে রাজধানীর বসুন্ধরা সিটি শপিং কমপ্লেক্সের লেভেল ছয়ে আগুন লাগে। ফায়ার সার্ভিসের ২০টি ইউনিট আগুন নেভানোর চেষ্টা চালাচ্ছে।
