
কক্সবাজারের টেকনাফ উপজেলায় ৫০ হাজার ইয়াবা বড়িসহ আবুল হাশেম (৩০) নামের এক ব্যক্তিকে গ্রেপ্তার করেছে পুলিশ।
আজ মঙ্গলবার বেলা ১১ টার দিকে উপজেলার সাবরাং এলাকার নিজ বাড়ি থেকে তাঁকে গ্রেপ্তার করা হয়। সে সাবরাং বেঙ্গাপাড়ার বাচা মিয়ার ছেলে।
টেকনাফ মডেল থানার ভারপ্রাপ্ত কর্মকর্তা (ওসি) মাইন উদ্দিন খান বলেন, গোপন সংবাদের ভিত্তিতে উপপরিদর্শক (এসআই) নুরুল আমিনের নেতৃত্বে হাশেমের বাড়িতে অভিযান চালানো হয়। এ সময় তাঁর বাড়িতে থেকে ইয়াবাগুলো জব্দ করা হয়। হাশেমের বিরুদ্ধে মাদক আইনে মামলা করা হয়েছে। তাঁকে আগামীকাল বুধবার আদালতে পাঠিয়ে তিন দিনের রিমান্ডের আবেদন করা হবে।
