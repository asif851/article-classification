
কুড়িগ্রামের নাগেশ্বরী উপজেলায় গতকাল শুক্রবার তানিয়া আক্তার (১৯) নামের এক গৃহবধূর গলাকাটা লাশ উদ্ধার করেছে পুলিশ। তাঁর স্বামী মুকুল মিয়া (২৮) তাঁকে হত্যা করেছেন বলে অভিযোগ পাওয়া গেছে৷ এ ঘটনায় মুকুলকে গ্রেপ্তার করেছে পুলিশ৷মুকুলের কয়েকজন প্রতিবেশী ও পুলিশ সূত্রে জানা গেছে, উপজেলার নিলুরখামার গ্রামের সারোয়ার রহমানের ছেলে মুকুল মিয়া (২৮) আট মাস আগে চামটারপাড় গ্রামের আবুল কাশেমের মেয়ে তানিয়াকে বিয়ে করেন। গতকাল ভোরে মুকুলের ঘরে চিৎকার শুনে তাঁরা (প্রতিবেশীরা) ছুটে যান। এ সময় আহত অবস্থায় মুকুল তাঁদের জানান, তাঁর স্ত্রীকে কে বা কারা গলা কেটে হত্যা করেছে। পরে তাঁরা পুলিশকে খবর দেন৷নাগেশ্বরী থানার ওসি আবদুর রশিদ জানান, মুকুল হাসপাতালে চিকিৎসাধীন রয়েছেন। মুকুলসহ পাঁচজনকে আসািম করে আবুল কাশেম হত্যা মামলা করেছেন।আবুল কাশেম বলেন, ‘বিয়ের সময় মুকুলকে একটি মোটরসাইকেল দেওয়ার কথা ছিল। এ নিয়ে মেয়ের সঙ্গে মুকুলের প্রায়ই ঝগড়া হতো। পাঁচ দিন আগে মুকুলকে মোটরসাইকেল দিই। এর পরও কেন এ ঘটনা ঘটল, জানি না।’
