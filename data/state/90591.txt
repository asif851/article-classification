
সুষ্ঠু ও নিরপেক্ষ নির্বাচন অনুষ্ঠানে সর্বাত্মক সহযোগিতা প্রদানের আশ্বাস দিয়েছেন বরিশালের চাঁদপুরা ইউনিয়ন পরিষদ নির্বাচনে প্রতিদ্বন্দ্বী চেয়ারম্যান পদপ্রার্থীরা। গতকাল সোমবার বিকেল চারটায় বরিশাল সদর উপজেলার চাঁদপুরা ইউনিয়নের সাহেবের হাটে জনতার মুখোমুখি অনুষ্ঠানে এসব অঙ্গীকার করেন প্রতিদ্বন্দ্বী চেয়ারম্যান পদপ্রার্থীরা। ট্রান্সপারেন্সি ইন্টারন্যাশনাল বাংলাদেশ টিআইবির উদ্যোগে গঠিত সচেতন নাগরিক কমিটি ওই অনুষ্ঠানের আয়োজন করে।
