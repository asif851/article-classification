
টাঙ্গাইলের মির্জাপুর উপজেলায় গতকাল সোমবার যাত্রীবাহী বাস খাদে পড়ে অজ্ঞাতনামা এক নারী (২৫) নিহত হয়েছেন। একই দিন জামালপুর সদর উপজেলায় পিকআপ ভ্যানের ধাক্কায় সাদ্দাম হোসেন (২৬) নামের এক মোটরসাইকেল চালক নিহত হন।গতকাল ও গত রোববার ময়মনসিংহের ভালুকা উপজেলায় পৃথক সড়ক দুর্ঘটনায় মো. শাহজাদা (৩০) ও রফিকুল ইসলাম মির্জা (৪০) নামের দুই ব্যক্তি নিহত হয়েছেন।প্রতিনিধিদের পাঠানো খবর:মির্জাপুর (টাঙ্গাইল): ঢাকাগামী একটি বাস গতকাল সকাল ছয়টার দিকে মির্জাপুরের আছিমতলা এলাকায় নিয়ন্ত্রণ হারিয়ে সড়কের পাশের খাদে পড়ে যায়। এতে ঘটনাস্থলেই বাসের এক নারী যাত্রী নিহত হন।সরিষাবাড়ী (জামালপুর): গতকাল দুপুরে জামালপুর সদর উপজেলার জামতলী এলাকায় একটি পিকআপ ভ্যান পেছন থেকে একটি মোটরসাইকেলকে ধাক্কা দেয়। এতে যানটির চালক সাদ্দাম হোসেন ঘটনাস্থলেই নিহত হন।ময়মনসিংহ: ভালুকার সিডস্টোর বাজার এলাকায় গতকাল সকালে একটি বাস শাহজাদাকে চাপা দিলে ঘটনাস্থলেই তিনি নিহত হন। অপরদিকে, রোববার রাতে একই সড়কের বাগরাপাড়া এলাকায় একটি ট্রাক রফিকুল ইসলামকে চাপা দিলে ঘটনাস্থলেই তিনি নিহত হন।
