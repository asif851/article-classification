
স্বরাষ্ট্রমন্ত্রী আসাদুজ্জামান খান কামাল রাজধানীর আশকোনায় জঙ্গি আস্তানা সন্দেহে চালানো অভিযান পরিসমাপ্তি ঘোষণা করেছেন। আজ শনিবার বিকেল পৌনে চারটার দিকে ঘটনাস্থলে সংবাদ ব্রিফিং করে তিনি এ ঘোষণা দেন। তিনি বলেন, এই অভিযানে চারজন আত্মসমর্পণ করেছেন। নিহত হয়েছেন দুজন।
স্বরাষ্ট্রমন্ত্রী বলেন, নিহত দুজনের মধ্যে একজন নারী জঙ্গি সুমনের স্ত্রী। আহত অবস্থায় একটি শিশু ঢাকা মেডিকেল কলেজ হাসপাতালে চিকিৎ​সাধীন আছে। ওই বাসার ভেতরে অসংখ্য তাজা গ্রেনেড, বোমা পড়ে আছে। অভিযান পরিসমাপ্ত হলেও ভেতর থেকে এগুলো পরিষ্কার করার কাজ চলবে।
স্বরাষ্ট্রমন্ত্রী ও পুলিশের মহাপরিদর্শক (আইজিপি) বেলা সোয়া তিনটার দিকে ঘটনাস্থলে যান।
আরও পড়ুন: 
‘এই ভাড়াটেরা বাইরে বের হতেন না’ভেতর থেকে গুলি ও বিস্ফোরক ছুড়েছে আরেক ‘জঙ্গি’
