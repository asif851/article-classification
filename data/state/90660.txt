
কক্সবাজারের উখিয়া উপজেলার সোনাইছড়ি গ্রাম থেকে রোস্তম আলী ও মো. কায়সারকে মানবপাচারের মামলায় গ্রেপ্তার করা হয়েছে।গত রোববার রাতে র‌্যাব তাঁদের আটক করে। একই অভিযানে আটক মালয়েশিয়াগামী দুই যাত্রী মামুনুর রশীদ ও ইকবাল হোসেন ছাড়া পেয়েছেন। র‌্যাব-৭ কক্সবাজার ক্যাম্পের উপপরিচালক কাজী মো. রাশেদুল আলম বলেন, রোস্তম ৫০ যাত্রীর কাছ থেকে টাকা নিয়ে তাঁদের ইঞ্জিনচালিত নৌকাযোগে সমুদ্রপথে মালয়েশিয়ায় পাঠানোর চেষ্টা করছিলেন।
