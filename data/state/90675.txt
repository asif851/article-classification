
ঢাকার নবাবগঞ্জ উপজেলার খতিয়া গ্রামে জমি নিয়ে বিরোধের জের ধরে গতকাল শুক্রবার সকালে একটি পরিবারের তিনজনকে আহত করা হয়েছে। আহত আবদুর রাজ্জাক (৫৫), তাঁর স্ত্রী আসমা বেগম (৫২) ও মেয়ে রোজিনা আক্তারকে (৩২) উপজেলা স্বাস্থ্য কমপ্লেক্সে ভর্তি করা হয়েছে। প্রতিবেশী মিনাজ উদ্দিনের পরিবারের ১২-১৫ জন সদস্য লাঠিসোঁটা দিয়ে তাঁদের পেটান বলে নবাবগঞ্জ থানায় লিখিত অভিযোগ দেওয়া হয়েছে। থানার উপপরিদর্শক মন্তোষ পালজানান, অভিযোগ তদন্ত করে ব্যবস্থা নেওয়া হবে।  নবাবগঞ্জ (ঢাকা) প্রতিনিধি
