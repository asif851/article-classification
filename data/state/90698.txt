
হেমন্ত কুমার চাকমা
খাগড়াছড়ি সরকারি উচ্চবিদ্যালয়ের সাবেক শিক্ষক হেমন্ত কুমার চাকমা (৭২) গত বুধবার রাতে জেলার সদর হাসপাতালে মৃত্যুবরণ করেন। তিনি স্ত্রী, এক ছেলে ও তিন মেয়ে রেখে গেছেন। আজ শুক্রবার বিকেলে জেলা সদরের মধুপুর মহাশ্মশানে তাঁর শেষকৃত্য সম্পন্ন হওয়ার কথা রয়েছে। খাগড়াছড়ি প্রতিনিধি।
কুলখানি
এ এম তৌহিদুর রহমান
বাংলা একাডেমির সাবেক উপপরিচালক এ এম তৌহিদুর রহমানের কুলখানি আজ ১৩ ফেব্রুয়ারি। এ উপলক্ষে বাদ আসর তাঁর নাখালপাড়ার বাসভবনে দোয়া অনুষ্ঠানের আয়োজন করা হয়েছে। তিনি বাংলাদেশ বেতার ও বাংলাদেশ টেলিভিশনের নজরুলসংগীতশিল্পী, শিশু একাডেমীর সংগীত শিক্ষক এবং মুক্তিযুদ্ধের কণ্ঠসৈনিক ছিলেন। বিজ্ঞপ্তি।
মৃত্যুবার্ষিকী
আবদুস সালাম
আজ বাংলাদেশ অবজারভার পত্রিকার সাবেক সম্পাদক একুশে পদকপ্রাপ্ত সাংবাদিক আবদুস সালামের ৩৮তম মৃত্যুবার্ষিকী আজ ১৩ ফেব্রুয়ারি। এ উপলক্ষে শুক্রবার সকাল ১০টায় আবদুস সালাম স্মৃতি সংসদ ও পরিবারের উদ্যোগে মরহুমের বনানী কবরস্থানে পুষ্পস্তবক অর্পণ করা হবে। এ ছাড়া বাদ জুমা মরহুমের ধানমন্ডির বাসায় মিলাদ মাহফিলের আয়োজন করা হয়েছে। এতে উপস্থিত থাকার জন্য আত্মীয়স্বজন ও শুভানুধ্যায়ীদের প্রতি পরিবারের পক্ষ থেকে অনুরোধ জানানো হয়েছে। বিজ্ঞপ্তি।
আবদুর রাজ্জাক সেরনিয়াবাত
বরিশালের বাসিন্দা আবদুর রাজ্জাক সেরনিয়াবাতের ২৩তম মৃত্যুবার্ষিকী আজ শুক্রবার। এ উপলক্ষে আজ বাদ জুমা রাজধানীর উত্তরায় এবং মরহুমের গ্রামের বাড়িতে দোয়া মাহফিল ও দরিদ্র ব্যক্তিদের মধ্যে খাবার বিতরণ কর্মসূচির আয়োজন করা হয়েছে। মরহুমের আত্মার মাগফিরাত কামনার জন্য আত্মীয়স্বজন ও শুভানুধ্যায়ীদের প্রতি পরিবারের পক্ষ থেকে অনুরোধ জানানো হয়েছে। বিজ্ঞপ্তি।
আলতাফ হোসেন খান
অবসরপ্রাপ্ত সরকারি চাকুরে আলতাফ হোসেন খানের চতুর্থ মৃত্যুবার্ষিকী আজ ১৩ ফেব্রুয়ারি। এ উপলক্ষে আজ ফরিদপুরের বাখুন্ডা গ্রামের নিজ বাড়িতে কোরআন পাঠ ও মিলাদ মাহফিলের আয়োজন করা হয়েছে। তিনি কথাসাহিত্যিক ফিরোজ আশরাফের বাবা। বিজ্ঞপ্তি।
সামজে আরা সৈয়দ আশা
রাজধানীর বাসিন্দা সামজে আরা সৈয়দ আশার প্রথম মৃত্যুবার্ষিকী উপলক্ষে আজ শুক্রবার বাদ আসর মিরপুরের পল্লবীতে নিজ বাসায় মিলাদ মাহফিলের আয়োজন করা হয়েছে। এতে অংশ নিতে আত্মীয়স্বজন ও শুভানুধ্যায়ীদের প্রতি পরিবারের পক্ষ থেকে অনুরোধ জানানো হয়েছে। তিনি গানের ডালির প্রতিষ্ঠাতা সৈয়দ মানিকের মেয়ে। বিজ্ঞপ্তি।
