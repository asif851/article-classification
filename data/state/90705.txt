
কুড়িগ্রাম সদর উপজেলার কাঁঠালবাড়ীতে গতকাল বুধবার দিশারী পাঠাগারের ত্রৈমাসিক দিশারীর প্রকাশনা অনুষ্ঠান হয়েছে। পাঠাগারে জেলা শিল্পকলা একাডেমীর সাধারণ সম্পাদক রাশেদুজ্জামান বাবু সংকলনটির মোড়ক উন্মোচন করেন। এতে সভাপতিত্ব করেন দিশারী পাঠাগারের সভাপতি আবদুল খালেক। আলোচনা সভায় অংশ নেন আইনজীবী সুজিৎ চক্রবর্তী, ভাওয়াইয়া গবেষক অনন্ত কুমার দেব, সংগীতশিল্পী শফিকুল ইসলাম, নুর আলম ও মাইদুল ইসলাম, সংস্কৃতিকর্মী জহির রায়হান, স্থানীয় বাসিন্দা আরিফুল ইসলাম,আবদুল কাদের প্রমুখ। এ সময় বক্তারা শিক্ষা ও সংস্কৃতির প্রসারে পাঠাগারের গুরুত্বের কথা উল্লেখ করেন এবং সামাজিক অবক্ষয় রোধে পাঠাগার আন্দোলনকে জোরদার করার আহ্বান জানান। 
