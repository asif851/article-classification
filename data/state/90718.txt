
চট্টগ্রামে উদ্ধার হওয়া পাঁচ লাখ ইয়াবা বড়ি ধ্বংস করা হয়েছে। গতকাল বিকেলে নগরের পতেঙ্গা র্যা ব-৭ কার্যালয়ে চট্টগ্রাম মহানগর হাকিম মো. ফরিদ আলমের উপস্থিতিতে ইয়াবাগুলো ধ্বংস করা হয়। র্যা ব-৭ চট্টগ্রামের সহকারী পরিচালক সোহেল মাহমুদ বলেন, গত ১৩ মে চট্টগ্রাম বন্দরের বহির্নোঙরে ‘এমটি হেনা’ নামের একটি ট্রলারে অভিযান চালিয়ে পাঁচ লাখ ইয়াবা বড়িসহ সাতজনকে গ্রেপ্তার করে র্যা ব-৭। ওই ঘটনায় র্যা ব বাদী হয়ে পতেঙ্গা থানায় মাদকদ্রব্য নিয়ন্ত্রণ আইনে মামলা করে। ইয়াবা ধ্বংসের সময় র্যা ব-৭-এর অধিনায়ক লে. কর্নেল মিফতাহ উদ্দিন আহমেদসহ কর্মকর্তারা উপস্থিত ছিলেন। 
