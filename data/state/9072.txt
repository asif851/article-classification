
যশোরের অভয়নগর উপজেলার রূপা ইটভাটায় বিদ্যুৎস্পৃষ্ট হয়ে এক শ্রমিক মারা গেছেন। গতকাল সোমবার বিকেলে ইটভাটায় কাজ করার সময় আবুল বাশার গাজীর (৪০) মৃত্যু হয়। ইটভাটার ব্যবস্থাপক সুব্রত কুমার বিশ্বাস বলেন, আবুল বাশার মাটি সরানোর জন্য ইটভাটার ঢিবির ওপরে ওঠেন। ঢিবির ওপরে বৈদ্যুতিক তার সরানোর সময় হঠাৎ করে তিনি তারে জড়িয়ে ঘটনাস্থলেই মারা যান। তিনি সাতক্ষীরার শ্যামনগর উপজেলার কাশিপুর গ্রামের তোরাব আলী গাজীর ছেলে।
