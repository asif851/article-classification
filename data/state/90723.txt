
চট্টগ্রাম রপ্তানি প্রক্রিয়াজাতকরণ অঞ্চলে (সিইপিজেড) একটি কারখানায় আজ শুক্রবার আগুন লেগে প্রায় ১০ লাখ টাকার ক্ষয়ক্ষতি হয়েছে। সকাল সোয়া সাতটার দিকে বৈদ্যুতিক গোলযোগ থেকে এ আগুন লাগে।
জাপানি মালিকানাধীন সানকো অপটিকস বিডি লিমিটেডের নামের কারখানাটি ইপিজেডের ২ নম্বর সড়কে অবস্থিত। এটি ক্যামেরার লেন্স তৈরির কারখানা।
চট্টগ্রাম ফায়ার সার্ভিসের নিয়ন্ত্রণকক্ষ সূত্র জানায়, আগ্রাবাদ, ইপিজেড ও বন্দর ফায়ার স্টেশনের চারটি গাড়ি ঘটনাস্থলে পৌঁছে সকাল সাড়ে আটটার দিকে আগুন নিয়ন্ত্রণে আনে। আগুনে প্রায় ১০ লাখ টাকার মালামাল পড়েছে বলে জানিয়েছে ফায়ার সার্ভিস।
 
