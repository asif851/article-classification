
৭ নভেম্বর উপলক্ষে রাজধানীর সোহরাওয়ার্দী উদ্যানে সমাবেশের অনুমতি চেয়েছে বিএনপি। ঢাকা মেট্রোপলিটন পুলিশের (ডিএমপি) কাছে ৮ নভেম্বর জনসমাবেশ করার অনুমতি চেয়ে আবেদন করেছে দলটি।বিএনপির জ্যেষ্ঠ যুগ্ম মহাসচিব রুহুল কবির রিজভী সমাবেশের অনুমতি চাওয়ার বিষয়টি প্রথম আলোকে জানিয়েছেন।ঘটনাবহুল ৭ নভেম্বরকে বিএনপি ‘জাতীয় বিপ্লব ও সংহতি দিবস’ হিসেবে পালন করে।গত বছর দিনটি উপলক্ষে সোহরাওয়াদী উদ্যান অথবা দলীয় কার্যালয়ের সামনে সমাবেশের অনুমতি চেয়েছিল বিএনপি। তবে শেষ পর্যন্ত দলটি সমাবেশের অনুমতি পায়নি।
 
