
বগুড়ার আদমদীঘি উপজেলার সান্তাহারে ‘যশোহর শামসুল হুদা ফুটবল একাডেমির’ অনূর্ধ্ব-১৫ ফুটবল খেলোয়াড় সংগ্রহ ও বাছাইপর্বের খেলা অনুষ্ঠিত হয়েছে। গত সোমবার শহরের সান্দিড়া ফুটবল মাঠে দিনব্যাপী ফুটবল খেলার মধ্য দিয়ে এ খেলোয়াড় বাছাই চলে। এতে নাটোর, নওগাঁ, বগুড়া, জয়পুরহাট, দিনাজপুর, রংপুরসহ বিভিন্ন জেলার দুই শতাধিক খেলোয়াড় অংশ নেয়। এ সময় উপস্থিত ছিলেন শামসুল হুদা ফুটবল একাডেমির প্রধান কোচ মারুফ হোসেন, নওগাঁর জেলা কোচ বেলাল হোসেন, ক্যাম্প সুপারভাইজার শরিফ হোসেন, স্থানীয় ফুটবল খেলোয়াড় কল্যাণ সমিতির সাংগঠনিক সম্পাদক হোসাইন আলী।
