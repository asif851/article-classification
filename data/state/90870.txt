
ব্রাহ্মণবাড়িয়ার নাসিরনগরে উপজেলা পর্যায়ে পরিবার পরিকল্পনা, মা ও শিশুস্বাস্থ্য, বাল্যবিবাহ, কিশোর-কিশোরীর প্রজনন স্বাস্থ্য, পুষ্টি, এইচআইভি ও জেন্ডার বিষয়ে নির্বাচিত জনপ্রতিনিধি ও গণ্যমান্য ব্যক্তিদের অংশগ্রহণে অবহিতকরণ কর্মশালা হয়েছে। গতকাল মঙ্গলবার উপজেলা স্বাস্থ্য কমপ্লেক্স মিলনায়তনে এ কর্মশালার আয়োজন করে উপজেলা পরিবার পরিকল্পনা বিভাগ। এতে সভাপতিত্ব করেন উপজেলা পরিবার পরিকল্পনা কর্মকর্তা বোরহান উদ্দিন। 
