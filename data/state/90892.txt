
পিরোজপুর শহরের মাছিমপুর এলাকায় গত বৃহস্পতিবার দুপুরে পুকুরে ডুবে মো. জুনায়েদ (৫) নামের এক শিশু মারা গেছে। শিশুটির বাবা ইসমাইল হোসেন জানান, দুপুরে শিশুটি বাড়ির উঠানে খেলছিল। পরিবারের সদস্যদের অগোচরে সে বাড়ির পাশে পুকুরে পড়ে ডুবে যায়। বেলা দেড়টার দিকে বাড়ির লোকজন পুকুর থেকে শিশুটিকে উদ্ধার করে পিরোজপুর সদর হাসপাতালে নেন। কর্তব্যরত চিকিৎসক তাকে মৃত ঘোষণা করেন। 
