
বৈশ্বিক প্রেক্ষাপটে বাংলাদেশ ব্যাপকভাবে জলবায়ু পরিবর্তনের শিকার। অথচ গণমাধ্যমে জলবায়ু পরিবর্তন নিয়ে অনুসন্ধানী সাংবাদিকতা তেমন পরিলক্ষিত হয় না। এ বিষয়ে সংবাদকর্মীদের অনুসন্ধানী প্রতিবেদন করা উচিত৷ যাতে করে বিষয়টি সরকারের নীতিনির্ধারকদের নজরে এনে জলবায়ু পরিবর্তনের প্রভাব মোকাবিলায় কার্যকর পদক্ষেপ গ্রহণ করা হয়।রাজশাহী বিশ্ববিদ্যালয়ে দুই দিনব্যাপী উত্তরবঙ্গ খরা সম্মেলনের শেষ দিনে গতকাল শুক্রবার ‘জলবায়ু পরিবর্তন, কৃষি ও খাদ্যনিরাপত্তা-বিষয়ক রিপোর্টিং’ কর্মশালায় বক্তারা এসব কথা বলেন। বিশ্ববিদ্যালয়ের িডনস কমপ্লেক্সের সম্মেলনকক্ষে রাজশাহী বিশ্ববিদ্যালয় সাংবাদিক সমিতির আয়োজনে এবং উন্নয়ন সংস্থা বরেন্দ্র প্রচারণা দল, সিএসআরএল ও অক্সফামের সহযোগিতায় এ কর্মশালা অনুষ্ঠিত হয়।উদ্বোধনী অধিবেশনে বক্তব্য দেন অধ্যাপক ইলিয়াছ হোসেন, অধ্যাপক গোলাম সাব্বির সাত্তার, অধ্যাপক তানভীর আহমদ। দ্বিতীয় অধিবেশনে পৃথক তিনটি সেশন পরিচালনা করেন প্রদীপ কুমার পান্ডে, আবুল কালাম মুহম্মদ আজাদ ও শিবলী নোমান।
