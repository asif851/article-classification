
সিরাজগঞ্জের কাজীপুর থানার ভারপ্রাপ্ত কর্মকর্তা (ওসি) মিজানুর রহমানকে ওই থানা থেকে প্রত্যাহার করে পুলিশ লাইনে সংযুক্ত করা হয়েছে। গতকাল বৃহস্পতিবার জেলা পুলিশ সুপার (এএপি) কার্যালয় থেকে এ তথ্য জানা গেছে। এসপি মো. মিরাজ উদ্দিন আহমেদ জানান, প্রশাসনিক কারণে তাঁকে পুলিশ লাইনে সংযুক্ত করার নির্দেশ দেওয়া হয়েছে। থানার পুলিশ ও স্থানীয় কয়েকটি সূত্র জানিয়েছে, ওসি মিজানুর রহমানের বিরুদ্ধে ঘুষ লেনদেনসহ দুর্নীতির নানা অভিযোগ রয়েছে। এর আগে মিজানুর রহমানের বিরুদ্ধে এসব অভিযোগ এনে কাজীপুরের সীমান্ত বাজার এলাকায় স্থানীয় লোকজন মিছিল ও সমাবেশ করেন। 
