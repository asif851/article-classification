
শরীয়তপুরে চার হাজার কেজি জাটকা জব্দ করা হয়েছে। জাটকা বিক্রি করার অপরাধে নড়িয়া উপজেলার সুরেশ্বর বাজার থেকে দুই জেলেকে আটক করা হয়। তাঁদের পাঁচ হাজার টাকা করে জরিমানা করেন উপজেলা নির্বাহী কর্মকর্তা সানজিদা ইয়াসমিন। এ সময় উপস্থিত ছিলেন উপজেলা মৎস্য কর্মকর্তা গোলাম মোস্তফা। বিক্রি করার সময় এক হাজার কেজি জাটকা জব্দ করা হয়। গোসাইরহাট উপজেলার কোদালপুর এলাকা থেকে তিন হাজার কেজি জাটকাসহ এক ব্যক্তিকে আটক করেছে পুলিশ।
