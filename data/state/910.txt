
বিএনপির চেয়ারপারসন খালেদা জিয়ার ব্যক্তিগত সহকারী শিমুল বিশ্বাসকে আরও পাঁচ দিনের রিমান্ডে নেওয়া হয়েছে। আজ বৃহস্পতিবার শাহবাগ থানা-পুলিশের আবেদনের পরিপ্রেক্ষিতে ঢাকা মহানগর হাকিম শরাফুজ্জামান আনসারী এ রিমান্ড আদেশ দেন।এর আগে পুলিশ তাঁর বিরুদ্ধে ১০ দিনের রিমান্ড আবেদন করে। অন্যদিকে শিমুল বিশ্বাসের আইনজীবীরা রিমান্ড বাতিল চেয়ে তাঁর জামিন আবেদন করেন। উভয় পক্ষের শুনানি শেষে আদালত এ রায় দেন।শিমুল বিশ্বাসের বিরুদ্ধে শাহবাগ থানায় নাশকতা মামলা রয়েছে। ৮ ফেব্রুয়ারি খালেদা জিয়ার মামলার রায় ঘোষণার পর পুলিশ তাঁকে আদালত চত্বর থেকে গ্রেপ্তার করে। এর পরদিন শিমুলকে পাঁচ দিনের রিমান্ডে নেয় পুলিশ।
