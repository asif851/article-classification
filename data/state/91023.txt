
সুনামগঞ্জ ও মাগুরায় আগামীকাল মঙ্গলবার সকাল-সন্ধ্যা হরতাল ডেকেছে বিএনপির নেতৃত্বাধীন ২০-দলীয় জোট। বিএনপির চেয়ারপারসন খালেদা জিয়াকে অবরুদ্ধ করে রাখা, দলের ভারপ্রাপ্ত মহাসচিব মির্জা ফখরুল ইসলাম আলমগীরসহ কেন্দ্রীয় ও স্থানীয় নেতাদের গ্রেপ্তার এবং মামলা দিয়ে হয়রানির প্রতিবাদে এই হরতাল ডাকা হয়েছে।
সুনামগঞ্জ: আজ সোমবার বেলা সাড়ে ১১টার দিকে জেলা বিএনপির কার্যালয়ে সংবাদ সম্মেলনে হরতাল কর্মসূচির ঘোষণা দেওয়া হয়। সংবাদ সম্মেলনে লিখিত বক্তব্য পাঠ করেন জেলা বিএনপির আহ্বায়ক নাসির উদ্দিন চৌধুরী। তিনি জানান, জেলার নেতা-কর্মীদের শান্তিপূর্ণ হরতাল সফল করতে নির্দেশনা দেওয়া হয়েছে।
মাগুরা: জেলা বিএনপির সভাপতি কবির মুরাদ প্রথম আলোকে জানান, কাল জেলায় সকাল-সন্ধ্যা হরতাল পালন করা হবে।
