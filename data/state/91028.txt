
শেরপুরে পুলিশ হেফাজত থেকে হত্যা মামলার এক আসামি পালিয়ে গেছেন। শেরপুরের জ্যেষ্ঠ বিচারিক হাকিম বুলবুল আহমদের আদালতের এজলাসের সামনে গতকাল সোমবার এ ঘটনা ঘটে।
পালিয়ে যাওয়া আসামির নাম মো. হাবিজুল রহমান (৩০)। তিনি জেলার নালিতাবাড়ী উপজেলার অটোরিকশাচালক উমর আলী হত্যা মামলার প্রধান আসামি। হাবিজুল নালিতাবাড়ীর তোয়ালকুচি ধোবাকুড়া গ্রামের বাসিন্দা।
আদালত-সংশ্লিষ্ট সূত্রে জানা গেছে, গতকাল হাবিজুলের আদালতে হাজিরা দেওয়ার নির্ধারিত তারিখ ছিল। কর্তব্যরত পুলিশ কনস্টেবল তোজাম্মেল হক ও উজ্জ্বল মিয়া বেলা সাড়ে ১১টার দিকে আসামি হাবিজুল রহমান ওআরও ১২ আসামিকে জ্যেষ্ঠ বিচারিক হাকিম বুলবুল আহমদের আদালতে নিয়ে আসেন। এ সময় হাবিজুল পুলিশের চোখকে ফাঁকি দিয়ে হাতকড়া খুলে পালিয়ে যান।
