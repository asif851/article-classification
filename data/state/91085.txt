
মেডিকেলে ভর্তি-ইচ্ছুক শিক্ষার্থীদের দাবির সমর্থনে রাজধানী ঢাকায় একটি ঝটিকা মিছিল বের করেছে জাতীয়তাবাদী ছাত্রদল। বেলা সাড়ে ১১টায় রাজধানীর নীলক্ষেত এলাকায় এ মিছিল বের হয়ে কয়েক মিনিটের মধ্যেই শেষ হয়ে যায় বলে প্রত্যক্ষদর্শীরা জানিয়েছেন।ছাত্রদল গণমাধ্যমে পাঠানো বিজ্ঞপ্তিতে দাবি করেছে, মিছিলটি নীলক্ষেত থেকে বের হয়ে ঢাকা কলেজ পর্যন্ত গিয়ে সমাবেশের মাধ্যমে শেষ হয়। ছাত্রদলের কেন্দ্রীয় সংসদের উদ্যোগে এ মিছিল হয়। এতে সংগঠনের বিভিন্ন পর্যায়ের শতাধিক নেতা উপস্থিত ছিলেন।ছাত্রদলের কেন্দ্রীয় দপ্তর সম্পাদক মো. আবদুস সাত্তার পাটোয়ারি প্রথম আলোকে বলেন, প্রধানমন্ত্রীর গণসংবর্ধনা কর্মসূচি ঘিরে আইনশৃঙ্খলা রক্ষাকারী বাহিনী গতকাল রাজধানীতে কঠোর নিরাপত্তাব্যবস্থা নেওয়ায় ছাত্রদল ঢাকায় প্রত্যাশা অনুযায়ী মিছিল বের করতে পারেনি, কেবল একটি মিছিল করেছে।
