
বগুড়ার দুপচাঁচিয়া পৌরসভা নির্বাচনে গতকাল শুক্রবার মনোনয়নপত্র প্রত্যাহারের শেষ দিনে দুজন কাউন্সিলর পদপ্রার্থী তাঁদের মনোনয়নপত্র প্রত্যাহার করে নিয়েছেন। ফলে নির্বাচনে মেয়র পদে পাঁচজন, সংরক্ষিত নারী কাউন্সিলর পদে নয়জন ও কাউন্সিলর পদে ৩৬ জন প্রার্থী প্রতিদ্বন্দ্বিতা করছেন। আগামী ২৮ ডিসেম্বর ভোট গ্রহণের দিন। উপজেলা নির্বাচন কর্মকর্তা জয়নাল আবেদিন বলেন, ১ নম্বর ওয়ার্ডের কাউন্সিলর প্রার্থী হাসান আলী ও ৭ নম্বর ওয়ার্ডের কাউন্সিলর প্রার্থী এ রহমান রাজ তাঁদের প্রার্থিতা প্রত্যাহার করেছেন। আজ শনিবার প্রার্থীদের প্রতীক বরাদ্দ করা হবে। 
