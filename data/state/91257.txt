
শেরপুরের বাসিন্দা রোকেয়া বেগম (৭৫) গতকাল শনিবার সকালে শহরের নয়আনী বাজারে নিজ বাসভবনে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি স্বামী, তিন ছেলে ও দুই মেয়ে রেখে গেছেন। গতকাল বাদ আসর তেরাবাজার জামিয়া সিদ্দিকীয়া মাদ্রাসায় জানাজা শেষে তাঁর মরদেহ শেরপুর পৌর চাপাতলী কবরস্থানে দাফন করা হয়। তিনি বিশিষ্ট স্বর্ণ ব্যবসায়ী মঙ্গল আলীর স্ত্রী এবং দেশ টেলিভিশন ও বাংলামেইলের শেরপুর জেলা প্রতিনিধি রফিক মজিদের মা। 
