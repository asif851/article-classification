
বাংলাদেশ উন্মুক্ত বিশ্ববিদ্যালয়ের পঞ্চম সমাবর্তন অনুষ্ঠান হবে ১৯ ডিসেম্বর। বিশ্ববিদ্যালয়ের গাজীপুর ক্যাম্পাসে হবে এই সমাবর্তন। গতকাল রোববার জাতীয় প্রেসক্লাবে মিট দ্য প্রেস অনুষ্ঠানে এ তথ্য জানান বিশ্ববিদ্যালয়টির উপাচার্য এম এ মাননান। তিনি বলেন, সমাবর্তনে সভাপতিত্ব করবেন রাষ্ট্রপতি ও বিশ্ববিদ্যালয়ের আচার্য মো. আবদুল হামিদ। সমাবর্তন বক্তা হিসেবে থাকবেন কমনওয়েলথ অব লার্নিংয়ের (কানাডা) প্রেসিডেন্ট ও প্রধান নির্বাহী কর্মকর্তা আশা কানওয়ার।
