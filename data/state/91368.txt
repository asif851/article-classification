
ভাষাসৈনিক ডা. কাজী খালেদা খাতুন (৭২) গতকাল শনিবার সকালে ঢাকার ইডেন মাল্টিকেয়ার হাসপাতালে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি দীর্ঘদিন ধরে ক্যানসারে ভুগছিলেন। তিনি স্বামী, তিন মেয়ে ও পাঁচ নাতনি রেখে গেছেন। গতকাল বাদ জোহর কলাবাগানের বশিরউদ্দিন রোড জামে মসজিদে জানাজা শেষে তাঁকে মিরপুর বুদ্ধিজীবী কবরস্থানে দাফন করা হয়। আগামী ৪ অক্টোবর মরহুমার নিজ বাসভবন ৮২ উত্তর ধানমন্ডি বশিরউদ্দিন রোড কলাবাগানে দোয়া-মাহফিল অনুষ্ঠিত হবে। এতে সবাইকে শরিক হওয়ার জন্য পরিবারের পক্ষ থেকে অনুরোধ জানানো হয়েছে। বিজ্ঞপ্তি।
