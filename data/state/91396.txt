
কুড়িগ্রামের নাগেশ্বরী উপজেলার পশ্চিম রামখানা সীমান্ত থেকে গত রোববার রাতে দুই বাংলাদেশিকে ধরে নিয়ে গেছে ভারতীয় সীমান্তরক্ষী বাহিনী (বিএসএফ)।ওই দুই বাংলাদেশি হলেন দিলদার হোসেন (৪০) ও আলী আশরাফ হোসেন (৩৮)। ভারতের চৌধুরীহাট ক্যাম্পের টহলরত বিএসএফের সদস্যরা তাঁদের ধরে নিয়ে যান। দুজনের বাড়ি কুড়িগ্রাম সদর উপজেলায়।রামখানা সীমান্তের হজরত আলী ও হবিবর রহমান জানান, আটক দুজন মাদক ব্যবসার পাশাপাশি মাদকাসক্ত। তাঁরা ভুলবশত ভারতের জাগির বালাবাড়ী সীমান্তে গেলে বিএসএফ তাঁদের আটক করে। কুড়িগ্রাম ৪৫ বিজিবির অধীন রামখানা বিওপির নায়েক সুবেদার নুরুল ইসলাম জানান, এলাকাবাসীর কাছ থেকে বিষয়টি জানার পর বিএসএফের কাছে চিঠি পাঠানো হয়েছে। তবে তারা এখনো কিছুই জানায়নি।
