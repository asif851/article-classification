
বিলবোর্ডে বঙ্গবন্ধুর সঙ্গে নেতাদের ছবি দেওয়া প্রসঙ্গে সড়ক পরিবহন ও সেতুমন্ত্রী ওবায়দুল কাদের বলেন, ‘অনেক নেতাকে আমরা চিনিও না। অনেক নতুন মুখ আছে। বিলবোর্ড দেখলে মনে হয়—বাংলাদেশ এখন নেতা উৎপাদনের কারখানা। আসলে তারা বঙ্গবন্ধুকে ভালোবাসে না। আজ মঙ্গলবার রাজধানীর বদরুন্নেসা সরকারি মহিলা কলেজের সুলতানা কামাল মিলনায়তনে জাতীয় শোক দিবসের আলোচনা সভায় কাদের এসব কথা বলেন। বদরুন্নেসা কলেজ শাখা ছাত্রলীগ এই আলোচনা সভার আয়োজন করে। ছাত্রলীগ নেতা-কর্মীদের উদ্দেশ করে ওবায়দুল কাদের বলেন, ছাত্রলীগের মূলমন্ত্র কারও কণ্ঠে উচ্চারিত হয় না। ছাত্ররা বক্তব্য শুরু করে আন্তর্জাতিক রাজনীতি দিয়ে। তারপর তারা জাতীয় রাজনীতির কথা বলেন। কিন্তু ছাত্র রাজনীতি, ছাত্রদের সমস্যা নিয়ে কিছু বলে না। আমি বারবার ছাত্রলীগকে এই কথাগুলো বলেছি। কিন্তু ছাত্রলীগের নেতাদের কান পর্যন্ত¯কথাগুলো গেলেও চেতনায় যায় না। কেন ডাকসু নির্বাচন বন্ধ? এত বছরে ৪৮ জন ভিপি-জিএস হতো। ডাকসুসহ সারা বাংলাদেশের ছাত্র সংসদ নির্বাচন হলে এমনটা হতো না। ছাত্র রাজনীতিতে যে অসুস্থ ধারা তা পরিবর্তন হয়ে সুস্থতা ফিরে আসত। সু বাতাস বইতো। রাজধানী ঢাকাসহ দেশের বিভিন্ন স্থানে বিলবোর্ডে বঙ্গবন্ধুর সঙ্গে নেতাদের ছবি টাঙানো প্রসঙ্গে আওয়ামী লীগ সভাপতিমণ্ডলীর সদস্য ওবায়দুল কাদের বলেন, ‘অনেক নেতাকে আমরা চিনিও না। অনেক নতুন মুখ আছে। বিলবোর্ড দেখলে মনে হয়—বাংলাদেশ এখন নেতা উৎপাদনের কারখানা। আসলে তারা বঙ্গবন্ধুকে ভালোবাসে না। বঙ্গবন্ধু উছিলায় আত্মপ্রচার করে। তোমাদের কর্ম বঙ্গবন্ধুকে বড় করবে না। তোমাদের অপকর্ম বঙ্গবন্ধুকে খাটো করবে।’ তিনি বলেন, ‘আমি মনে করি ৪০ বছর পরে বঙ্গবন্ধুর ছবি দিয়ে কাঁদো বাঙালি কাঁদো ব্যানার দেওয়া ঠিক না। কারণ বঙ্গবন্ধু একটি সাহসের নাম। বঙ্গবন্ধু একটি আদর্শের নাম। বঙ্গবন্ধু একটি বিপ্লবের নাম।’ বদরুন্নেসা কলেজের শিক্ষকদের উদ্দেশ করে ওবায়দুল কাদের বলেন, ‘আপনারা এখানে না এলেও পারতেন। প্রত্যেক জিনিসের একটা নিজস্বতা, স্বকীয়তা আছে। ছাত্রলীগ ছাড়াও এখানে নির্দলীয় শিক্ষার্থীরা থাকে। আপনারা ছাত্রলীগের অনুষ্ঠানে আসলে নিরপেক্ষতা হারায়। 
বদরুন্নেসা সরকারি মহিলা কলেজ ছাত্রলীগের সভাপতি সাবিনা আখতারের সভাপতিত্বে আলোচনা সভায় আরও বক্তব্য দেন কলেজের অধ্যক্ষ মাহবুবা রহমান, উপাধ্যক্ষÿবিএম মাকসুদা আখতার, যুব মহিলা লীগের সাধারণ সম্পাদক অপু উকিল, ছাত্রলীগ সভাপতি সাইফুর রহমান প্রমুখ।
