
গাইবান্ধার সাঘাটা উপজেলার বোনারপাড়া ইউনিয়নের ফুটানিবাজার এলাকায় গত শুক্রবার সন্ধ্যায় পানিতে ডুবে দুই শিশু মারা গেছে। তারা হলো উপজেলার পশ্চিম তাইড় গ্রামের বাপ্পি মিয়ার মেয়ে সুমনা খাতুন (৯) ও একই গ্রামের বাবু মিয়ার মেয়ে টিনা খাতুন (৮)। পুলিশ ও দুই শিশুর পরিবার সূত্রে জানা গেছে, শুক্রবার সন্ধ্যায় সুমনা ও টিনা এলাকার জলাশয়ে নেমে পানিতে ডুবে যায়। রাত আটটার দিকে এলাকাবাসী জলাশয় থেকে তাদের লাশ উদ্ধার করেন। এ ঘটনায় থানায় একটি অপমৃত্যুর মামলা হয়েছে। 
