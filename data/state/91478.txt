
হুসেইন মুহম্মদ এরশাদের নেতৃত্বাধীন জাতীয় পার্টি থেকে পদত্যাগ করেছেন প্রেসিডিয়াম সদস্য আহসান হাবিব লিংকন। তিনি কাজী জাফরের নেতৃত্বাধীন জাতীয় পার্টিতে যোগ দেওয়ার সিদ্ধান্ত নিয়েছেন। গতকাল রোববার জাতীয় পার্টির চেয়ারম্যান এরশাদের কাছে পাঠানো আহসান হাবিবের পদত্যাগপত্রে বলা হয়েছে, বিরাজমান রাজনৈতিক পরিস্থিতিতে এরশাদের ঘন ঘন বিপরীতমুখী অবস্থান নেওয়ার ফলে দেশবাসীর মধ্যে বিভ্রান্তি তৈরি হয়েছে। এ জন্য তিনি জাতীয় পার্টির প্রেসিডিয়াম সদস্যপদ ও কুষ্টিয়া জেলা জাতীয় পার্টির সভাপতির পদসহ সব পদ ও দায়িত্ব থেকে পদত্যাগ করছেন। বিজ্ঞপ্তি।
