
জাতীয় বিশ্ববিদ্যালয়ের ২০১০-১১ শিক্ষাবর্ষের অনার্স চতুর্থ বর্ষ পরীক্ষায় এক বিষয়ে অকৃতকার্য শিক্ষার্থীদের উত্তরপত্র পুনর্মূল্যায়নের দাবিতে মানববন্ধন ও বিক্ষোভ অনুষ্ঠিত হয়েছে। গতকাল সোমবার সকালে গাজীপুরে জাতীয় বিশ্ববিদ্যালয়ের সামনে এই বিক্ষোভ ও মানববন্ধন হয়। এতে অংশ নেওয়া চাঁদপুর সরকারি কলেজের শিক্ষার্থী আশিকউল্লা সিদ্দিকী বলেন, ‘আমাদের পরীক্ষার খাতা সঠিকভাবে মূল্যায়ন করা হয়নি, যার কারণে আমরা ফেল করেছি।’ বিক্ষোভকারী শিক্ষার্থীরা বলেন, দাবি না মানা পর্যন্ত তাঁদের এই বিক্ষোভ চলবে। একই সঙ্গে তাঁরা চলতি বছরে মাস্টার্সে ভর্তি হওয়ার দাবিও জানান। 
