
ধর্ষণের শিকার এক শিশু (৫) রংপুর মেডিকেল কলেজ হাসপাতালে সংকটজনক অবস্থায় চিকিৎসাধীন রয়েছে। দিনাজপুরের পার্বতীপুর উপজেলার রামনাথপুর ইউনিয়নে গত মঙ্গলবার সে ধর্ষণের শিকার হয়।
পুলিশ সূত্রে জানা গেছে, রামনাথপুর ইউনিয়নের ওই শিশু মঙ্গলবার সন্ধ্যার পর বাড়ি থেকে নিখোঁজ হয়। পরদিন বুধবার সকালে স্থানীয়রা তাকে এলাকার এক ধানখেতে রক্তাক্ত অবস্থায় দেখতে পান। পরে তাকে সেখান থেকে আশঙ্কাজনক অবস্থায় উদ্ধার করে উপজেলা স্বাস্থ্য কমপ্লেক্সে ভর্তি করা হয়। অবস্থার অবনতি হলে ওই দিনই তাকে রংপুর মেডিকেল কলেজ হাসপাতালের শিশু ওয়ার্ডে ভর্তি করা হয়। 
