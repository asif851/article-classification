
প্রধানমন্ত্রী শেখ হাসিনা তাঁর সফরসঙ্গীদের নিয়ে নিউইয়র্কে পৌঁছেছেন। জাতিসংঘ সাধারণ পরিষদের ৬৯তম অধিবেশনে যোগ দিতে আসা প্রধানমন্ত্রীকে নিয়ে এমিরেটস এয়ারলাইনসের একটি বিমান স্থানীয় সময় সকাল ১০টা ২০ মিনিটে জন এফ কেনেডি বিমানবন্দরে অবতরণ করে।বিমানবন্দরের বাইরে আওয়ামী লীগ ও সহযোগী সংগঠনগুলোর নেতা-কর্মীরা প্রধানমন্ত্রীকে স্বাগত জানিয়ে স্লোগান দেন। একই সময় সেখানে বিএনপির সমর্থকেরা প্রধানমন্ত্রীর বিরুদ্ধে স্লোগান দিতে থাকেন এবং তাঁর নিউইয়র্ক সফরের বিরোধিতা করে বিক্ষোভ করেন।১৮০ সফরসঙ্গী নিয়ে প্রধানমন্ত্রী আজ নিউইয়র্ক যাচ্ছেন বিমানবন্দরে অবতরণের পর পররাষ্ট্রমন্ত্রী এ এইচ মাহমুদ আলী, যুক্তরাষ্ট্রে নিযুক্ত বাংলাদেশের রাষ্ট্রদূত মো. জিয়াউদ্দিন, জাতিসংঘে বাংলাদেশের স্থায়ী প্রতিনিধি আবদুল মোমেন, প্রধানমন্ত্রীর মুখ্য সচিব আবদুস সোবহান সিকদার, যুক্তরাষ্ট্রে আওয়ামী লীগের নেতারাসহ বিপুলসংখ্যক প্রবাসী বাংলাদেশি প্রধানমন্ত্রীকে স্বাগত জানান।উষ্ণ অভ্যর্থনা শেষে আনুষ্ঠানিক মোটর শোভাযাত্রাসহ প্রধানমন্ত্রীকে হোটেল গ্র্যান্ড হায়াতে নিয়ে যাওয়া যায়। আট দিনের এ সফরকালে প্রধানমন্ত্রী এই হোটেলে থাকবেন।
প্রধানমন্ত্রীর নিউইয়র্ক সফর উপলক্ষে যুক্তরাষ্ট্র আওয়ামী লীগের নেতা-কর্মীরা ভোর থেকে জন এফ কেনেডি বিমানবন্দর এলাকায় অবস্থান নেন। সেখানে যুক্তরাষ্ট্রের বিভিন্ন রাজ্য থেকে ছুটে আসা নেতা-কর্মীরা প্রধানমন্ত্রীকে স্বাগত জানিয়ে স্লোগান দিতে থাকেন। পাশাপাশি বিএনপির সমর্থকেরাও বিমানবন্দর এলাকায় জড়ো হন। এ সময় স্লোগান-পাল্টা স্লোগানে বিমানবন্দর এলাকায় ভীতিকর পরিস্থিতির সৃষ্টি হয়। প্রায় দুই ঘণ্টা ধরে স্লোগান-পাল্টা স্লোগান চলার সময় বিমানবন্দর এলাকায় ব্যাপক পুলিশের উপস্থিতি ছিল।প্রধানমন্ত্রীকে স্বাগত জানাতে আওয়ামী লীগের জমায়েতে নেতৃত্ব দেন যুক্তরাষ্ট্র আওয়ামী লীগের সভাপতি সিদ্দিকুর রহমান, সাধারণ সম্পাদক সাজ্জাদুর রহমান, আওয়ামী লীগের নেতা কাজী কয়েস, শাহীন আজমল, আবদুর রহিম প্রমুখ। অন্যদিকে বিএনপির নেতা আবদুল লতিফ সম্রাট, জিল্লুর রহমান, আবদুল বাতেন প্রমুখের নেতৃত্বে সমবেত লোকজন প্রতিবাদ সমাবেশ করেন।জিল্লুর রহমান প্রথম আলোকে বলেন, আওয়ামী লীগ সরকারের লুটপাট, জাতিসংঘ সফরের নামে ১৮০ জনের প্রমোদভ্রমণ এবং দেশে গণতন্ত্রকে গলা টিপে যারা ধরেছে, তাদের বিরুদ্ধে প্রতিবাদ অব্যাহত থাকবে।বিএনপির নেতারা জানান, জাতিসংঘে প্রধানমন্ত্রী শেখ হাসিনার বক্তব্যের সময়ও সড়কপথে প্রতিবাদ সমাবেশ করা হবে।প্রধানমন্ত্রী শেখ হাসিনা ২৭ সেপ্টেম্বর সাধারণ পরিষদে ভাষণ দেওয়া ছাড়াও নিউইয়র্কে সপ্তাহব্যাপী অনেক কর্মসূচিতে যোগ দেবেন।
