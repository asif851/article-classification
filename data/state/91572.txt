
১৪ দেশের পুলিশপ্রধানদের নিয়ে তিন দিনব্যাপী আন্তর্জাতিক সম্মেলন আজ রোববার শুরু হচ্ছে। সকাল ১০টায় রাজধানীর হোটেল প্যান প্যাসেফিক সোনারগাঁওতে সম্মেলনটির উদ্বোধন করবেন স্বরাষ্ট্রমন্ত্রী আসাদুজ্জামান খান কামাল।‘চিফ অব পুলিশ কনফারেন্স অব সাউথ এশিয়া অ্যান্ড নেইবারিং কান্ট্রিস অন রিজিওনাল কো-অপারেশন ইন কার্ভিং ভায়োলেন্ট এক্সট্রিমিজম অ্যান্ড ট্রান্সন্যাশনাল ক্রাইম’ শীর্ষক এই সম্মেলনের উদ্বোধনী পর্বে ইন্টারপোল মহাসচিব, স্বরাষ্ট্র মন্ত্রণালয়ের জননিরাপত্তা বিভাগের সচিব ও বাংলাদেশ পুলিশের মহাপরিদর্শক প্রমুখ বক্তব্য দেবেন। তিন দিনের এই সম্মেলন মঙ্গলবার শেষ হবে। বিজ্ঞপ্তি।
