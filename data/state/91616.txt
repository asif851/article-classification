
ভবিষ্যতে রাজাকারের তালিকা করা হবে বলে জানিয়েছেন মুক্তিযুদ্ধ বিষয়কমন্ত্রী আ ক ম মোজাম্মেল হক।সাংসদ শামীম ওসমানের এ–সংক্রান্ত এক প্রশ্নের জবাবে মন্ত্রী বলেন, ‘আমরা কিছু এলাকার তালিকা তৈরি করছি। সেটা পূর্ণাঙ্গ নয়।’মন্ত্রী আরও বলেন, রাজাকার, আলবদরদের তালিকা স্বরাষ্ট্র মন্ত্রণালয়ে ছিল। খালেদা জিয়া ও নিজামীর আমলে স্বরাষ্ট্র মন্ত্রণালয়ের কাছে থাকা তালিকা সুকৌশলে গায়েব করা হয়। যে কারণে তালিকা তৈরিতে সমস্যা হচ্ছে।মুক্তিযোদ্ধাদের তালিকা প্রণয়ন বিষয়ে মন্ত্রী বলেন, ‘তালিকা তৈরির পদ্ধতি নিয়ে প্রশ্ন উঠেছে। অনেকে স্বচ্ছতা নিয়ে প্রশ্ন তুলেছেন। যেসব অভিযোগ এসেছে তার সত্যতা রয়েছে। এজন্য আমরা তালিকা তৈরীর নতুন নীতিমালা করেছি।’
