
আগামী ২৯ নভেম্বর বিএনপির চেয়ারপারসন খালেদা জিয়া কুমিল্লায় যাচ্ছেন। গতকাল সোমবার বিকেলে নয়াপল্টনে বিএনপির কেন্দ্রীয় কার্যালয়ে কুমিল্লা জেলার নেতাদের সঙ্গে এক মতবিনিময় সভায় ওই সিদ্ধান্ত হয়।সভায় উপস্থিত অন্তত পাঁচজন নেতা প্রথম আলোকে বিষয়টি নিশ্চিত করেন। গতকাল বেলা দুইটা ৩০ মিনিটে বিএনপির স্থায়ী কমিটির সদস্য এম কে আনোয়ারের সভাপতিত্বে ওই মতবিনিময় সভা হয়।কুমিল্লা সিটি করপোরেশনের মেয়র মো. মনিরুল হক ও কুমিল্লা দক্ষিণ জেলা বিএনপির সাধারণ সম্পাদক আমিন-উর-রশিদ ইয়াছিন বলেন, সবাইকে নিয়ে তাঁরা নেত্রীর জনসভা সফল করবেন বলে কেন্দ্রীয় নেতাদের প্রতিশ্রুতি দিয়েছেন।
