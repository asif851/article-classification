
নড়াইলের লোহাগড়া উপজেলার ইতনা ইউনিয়নের বিবাহ নিবন্ধক (কাজি) রুহুল্লাহকে ১৫ দিনের বিনাশ্রম কারাদণ্ড দিয়েছেন ভ্রাম্যমাণ আদালত। গতকাল মঙ্গলবার দুপুরে নির্বাহী হাকিম ও লোহাগড়ার ইউএনও মো. মোকতার হোসেন এ দণ্ডাদেশ দেন। মোকতার হোসেন জানান, সোমবার ইতনা মাধ্যমিক বালিকা বিদ্যালয়ের সপ্তম শ্রেণির এক ছাত্রীর সঙ্গে চরকরফা গ্রামের রাজু মুন্সির বিয়ে হয়। রুহুল্লাহ এ বিয়ে নিবন্ধন করেন। এর আগে ছয়টি বাল্যবিবাহ তিনি নিবন্ধন করেছিলেন। এ জন্য তাঁকে কয়েকবার সতর্ক করাহয়েছিল। লোহাগড়া থানার এসআই শিমুল কুমার দাস জানান, রুহুল্লাহকে কারাগারে পাঠানো হয়েছে।
