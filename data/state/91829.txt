
মুন্সিগঞ্জে গতকাল সোমবার সকালে ভ্রাম্যমাণ আদালত একটি জালের কারখানায় অভিযান চালিয়ে ৩০ লাখ মিটার কারেন্ট জাল জব্দ ও কারখানার মালিককে আটক করেছেন।কারখানার মালিক আবদুস সাত্তারকে এক বছরের বিনাশ্রম কারাদণ্ড ও পাঁচ হাজার টাকা জরিমানা, অনাদায়ে আরও এক মাসের কারাদণ্ড দেওয়া হয়। এ ছাড়া আদালত ওই কারখানার বিদ্যুৎ-সংযোগ বিচ্ছিন্ন করে দেন।নির্বাহী ম্যাজিস্ট্রেট আবদুল্লাহ আল মামুনের নেতৃত্বে র্যা ব-১১ এ অভিযান চালায়। র্যা ব-১১ সূত্রে জানা যায়, সদর উপজেলার পঞ্চসার ইউনিয়নের মোক্তারপুর এলাকার চঞ্চল ফিশিং নেট কারখানা থেকে জব্দ করা জাল ম্যাজিস্ট্রেটের উপস্থিততে পুড়িয়ে ফেলা হয়। এ সময় র্যা ব-১১-এর নারায়ণগঞ্জ ও মুন্সিগঞ্জের দায়িত্বে নিযুক্ত কমান্ডার শিবলী সাদিক উপস্থিত ছিলেন। আবদুস সাত্তারকে কারাগারে পাঠানো হয়েছে।
