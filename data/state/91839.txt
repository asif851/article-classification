
পরিবেশ ও বনমন্ত্রী আনোয়ার হোসেন মঞ্জু বলেছেন, সবুজকে বাদ দিয়ে উন্নয়ন সম্ভব নয়। আর সেই ধরনের উন্নয়ন কোনোভাবেই টেকসই হতে পারে না।গতকাল শনিবার বিকেলে আগারগাঁও বন ভবনে জাতীয় বৃক্ষমেলার সমাপনী অনুষ্ঠানে মন্ত্রী এ কথা বলেন। ‘অধিক বৃক্ষ, অধিক সমৃদ্ধ’ স্লোগান নিয়ে গত ৫ জুন মাসব্যাপী এই বৃক্ষমেলার উদ্বোধন করা হয়।বনমন্ত্রী বলেন, অর্থনৈতিক উন্নয়নের যে পরিকল্পনা সরকারের হাতে রয়েছে, তা সবুজবান্ধব। আর তা বাস্তবায়ন করতে হলে সব শ্রেণি-পেশার মানুষকে এগিয়ে আসতে হবে।বিশেষ অতিথি পরিবেশ ও বন উপমন্ত্রী আবদুল্লাহ আল ইসলাম জ্যাকব বলেন, সরকার দেশের কোনো জায়গা সবুজবিহীন রাখতে চায় না।অনুষ্ঠানে বৃক্ষমেলা উপলক্ষে আয়োজিত চিত্রাঙ্কন, রচনা প্রতিযোগিতায় বিজয়ীদের পুরস্কার ও বিজয়ী বিক্রেতাদের সম্মাননা জানানো হয়। এবারের মেলায় সাত লাখ ৯৭ হাজার ১২০টি চারা গাছ বিক্রি হয়েছে।বন অধিদপ্তরের প্রধান বন সংরক্ষক ইউনুস আলীর সভাপতিত্বে অনুষ্ঠানে বন ও পরিবেশসচিব শফিকুর রহমান পাটোয়ারী উপথিত ছিলেন।
