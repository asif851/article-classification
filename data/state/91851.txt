
সাতক্ষীরার শ্যামনগরে পানিতে ডুবে মুস্তাকিন মোল্লা (৩) নামের এক শিশুর মৃত্যু হয়েছে। গতকাল বুধবার সকাল সাড়ে নয়টার দিকে শ্যামনগর উপজেলার ঘোলা গ্রামে এ ঘটনা ঘটে। সে ওই গ্রামের শাহাবুদ্দীন মোল্লার ছেলে। শাহাবুদ্দীন মোল্লা বলেন, গতকাল সকালে বাড়ির পাশে পুকুর পাড়ে খেলা করছিল শিশু মুস্তাকিন। এ সময় সবার অজান্তে পুকুরে পড়ে সে ডুবে যায়। অনেক খোঁজাখুঁজির একপর্যায়ে পুকুর থেকে তার লাশ উদ্ধার করা হয়। 
