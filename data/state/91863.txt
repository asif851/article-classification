
বাংলাদেশ বেতার রাজশাহী কেন্দ্রের সংবাদ শিল্পী সমিতির বার্ষিক সাধারণ সভায় দ্বিবার্ষিক নতুন কমিটি গঠন করা হয়েছে। গতকাল শুক্রবার বেতার ভবনে এ সভা অনুষ্ঠিত হয়। রাজশাহী কেন্দ্রের সংবাদ শিল্পী সমিতির সভাপতি খন্দকার আনোয়ারুল ইসলামের সভাপতিত্বে আয়োজিত অনুষ্ঠানে উপস্থিত ছিলেন রাজশাহী বেতারের ভারপ্রাপ্ত বার্তা নিয়ন্ত্রক ও সংবাদ শিল্পী সমিতির উম্মে কুলসুম, দীপকেন্দ্র নাথ দাস, তসিকুল ইসলাম বকুল প্রমুখ। সভায় সর্বসম্মতিক্রমে সভাপতি পদে মাহমুদ শওকত, সহসভাপতি আনোয়ারুল আলম, শেখ আনোয়ার হোসেন ও তবিবুর রহমান মাসুম, সাধারণ সম্পাদক আবদুর রোকন মাসুম, সহসাধারণ পদে গোলাম মোর্তুজা হেনা ও শাহানা পারভীন স্বপ্না, কোষাধ্যক্ষ পদে সোহেল মাহবুব মনোনীত হন। 
