
লালনিরহাটের পাটগ্রামে গত মঙ্গলবার ভ্রাম্যমাণ আদালতের অভিযানে অবৈধভাবে পাথর তোলার তিনটি বোমা মেশিন ধ্বংস করা হয়েছে।অভিযানের সময় পাথর উত্তোলন ব্যবসার সঙ্গে জড়িত থাকার অভিযোগে বুড়িমারীতে মতিয়ার রহমান (৪০) নামের একজনকে আটক করা হয়। পরে আদালত তাঁকে সাত দিনের কারাদণ্ড দেন।ভ্রাম্যমাণ আদালত-সংশ্লিষ্ট সূত্রে জানা যায়, মঙ্গলবার রাতে পাটগ্রাম উপজেলা নির্বাহী কর্মকর্তা (ইউএনও) ও নির্বাহী ম্যাজিস্ট্রেট রফিকুল হকের নেতৃত্বে এই অভিযান পরিচালিত হয়। এ সময় বেংকান্দা গ্রাম ও তেলিপাড়া গ্রামে চালু অবস্থায় তিনটি বোমা মেশিন ও যন্ত্রাংশ জব্দ করেন আদালত। মেশিন ও যন্ত্রাংশগুলো ভেঙে ফেলা হয়। পরে আদালত উপজেলার জোংড়া ইউনিয়নের ধবলগুড়ি গ্রামের মতিয়ার রহমান নামের ওই ব্যবসায়ীকে আটক করেন। ওই রাতেই ইউএনও কার্যালয়ে ভ্রাম্যমাণ আদালত বসিয়ে তাঁকে সাত দিনের কারাদণ্ড দেওয়া হয়।
