
ময়মনসিংহ বিভাগীয় কমিশনার ফুটবল টুর্নামেন্টে জামালপুর জেলা দল চ্যাম্পিয়ন হয়েছে। গতকাল শুক্রবার জামালপুরের বীর মুক্তিযোদ্ধা আবদুল হাকিম স্টেডিয়ামে বিকেলে টুর্নামেন্টের ফাইনাল খেলা হয়। খেলার দ্বিতীয়ার্ধে যুব ও ক্রীড়া উপমন্ত্রী আরিফ খান জয় জামালপুর জেলা দলের পক্ষে খেলতে নামেন। এতে জামালপুর জেলা দল (১-০) গোলে নেত্রকোনা জেলা দলকে পরাজিত করে। চ্যাম্পিয়ন দলের মোহাম্মদ মিলন একমাত্র গোলটি করেন। অনুষ্ঠানে প্রধান অতিথি ছিলেন বস্ত্র ও পাট প্রতিমন্ত্রী মির্জা আজম। তিনি চ্যাম্পিয়ন ও রানারআপ দলের মাঝে ট্রফি বিতরণ করেন। এ ছাড়া অনুষ্ঠানে বিভাগীয় কমিশনার জি এম সালেহ্ উদ্দিন, ময়মনসিংহ বিভাগীয় ক্রীড়া সংস্থার সাধারণ সম্পাদক আবদুল্লাহ আল ফুয়াদ উপস্থিত ছিলেন ছিলেন।
