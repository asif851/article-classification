
সুনামগঞ্জের দক্ষিণ সুনামগঞ্জ উপজেলায় এক তরুণকে গতকাল বৃহস্পতিবার দুই মাসের বিনাশ্রম কারাদণ্ড দিয়েছেন ভ্রাম্যমাণ আদালত। আদালত সূত্রে জানা গেছে, নির্বাহী হাকিম শেখ হাফিজুর রহমান গতকাল আক্তাপাড়া বাজারে মা টেলিকম ও ডিজিটাল স্টুডিও নামের একটি দোকানে অভিযান চালান। এ সময় তিনি ওই দোকানের একটি কম্পিউটার জব্দ করে অশ্লীল ভিডিও চিত্র পান। তিনি ওই ভিডিও চিত্র মানুষের মুঠোফোনে টাকার বিনিময়ে আপলোড করে দিতেন। এ কারণে আদালত দোকানের মালিক জাকির হোসেনকে কারাদণ্ড দেন। তাঁর বাড়ি এলাকার দরগাপাশা গ্রামে। সুনামগঞ্জ অফিস|
