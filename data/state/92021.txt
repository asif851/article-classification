
রয়েল সিমেন্ট-প্রথম আলো-দৃষ্টি জাতীয় বিতর্ক প্রতিযোগিতায় কলেজ পর্যায়ের চূড়ান্ত পর্বে উঠেছে চট্টগ্রাম কলেজ ও ঢাকা কলেজ। ২৯ ডিসেম্বর বৃহস্পতিবার বিকেলে চট্টগ্রাম জেলা শিল্পকলা একাডেমিতে মুখোমুখি হবে এই দুই কলেজ।সাদার্ন ইউনিভার্সিটি বাংলাদেশের ক্যাম্পাসে ২২ ডিসেম্বর এই প্রতিযোগিতা শুরু হয়। প্রতিযোগিতায় দেশের ২৪টি কলেজ, ১৬টি বিশ্ববিদ্যালয় ও ২০টি বিদ্যালয়ের আড়াই শ শিক্ষার্থী অংশ নিচ্ছেন। গতকাল শনিবার কলেজ পর্যায়ের সেমিফাইনাল অনুষ্ঠিত হয়।আজ রোববার থেকে বিশ্ববিদ্যালয় পর্যায়ের প্রতিযোগিতা শুরু হবে বলে জানান আয়োজকেরা। ২৯ ডিসেম্বর প্রতিযোগিতার সমাপনী ও পুরস্কার বিতরণী অনুষ্ঠান হবে।
