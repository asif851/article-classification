
তারুণ্য ও সংগ্রামের দীপ্ত প্রতীক কবি রুদ্র মুহমঞ্চদ শহিদুল্লাহর (১৯৫৬-১৯৯১) ২২তম মৃত্যুবার্ষিকী আজ ২১ জুন। মাটি ও মানুষের প্রতি দায়বদ্ধ এই কবির শিল্পমগ্ন উচ্চারণ তাঁকে দিয়েছে সত্তরের অন্যতম কবির স্বীকৃতি। দিনটি উপলক্ষে রুদ্র সঞ্চৃতি সংসদ মিঠেখালি আজ শুক্রবার কবির গ্রামের বাড়ি সকালে কবরে পুষ্পস্তবক অর্পণ, শোভযাত্রা, মিলাদ মাহফিল ও দোয়ার আয়োজন করেছে। বিকেলে সংসদ কার্যালয়ে আলোচনা ও রুদ্র সংগীত অনুষ্ঠিত হবে। অকালপ্রয়াত এই কবি তাঁর কাব্যযাত্রায় যুগপৎ ধারণ করেছেন দ্রোহ ও প্রেম, স্বপ্ন ও সংগ্রামের শিল্পভাষ্য। ‘জাতির পতাকা আজ খামচে ধরেছে সেই পুরোনো শকুন’—এই নির্মম সত্য অবলোকনের পাশাপাশি ততোধিক স্পর্ধায় তিনি উচ্চারণ করেছেন—‘ভুল মানুষের কাছে নতজানু নই’। যাবতীয় অসাম্য, শোষণ ও ধর্মান্ধতার বিরুদ্ধে অনমনীয় অবস্থান তাঁকে পরিণত করেছে ‘তারুণ্যের দীপ্ত প্রতীক’-এ। একই সঙ্গে তাঁর কাব্যের আরেক প্রান্তর জুড়ে রয়েছে স্বপ্ন, প্রেম ও সুন্দরের মগ্নতা। মাত্র ৩৪ বছরের জীবনে তিনি সাতটি কাব্যগ্রন্থ ছাড়াও গল্প, কাব্যনাট্য এবং ‘ভালো আছি ভালো থেকো’সহ অর্ধ শতাধিক গান রচনা ও সুরারোপ করেছেন।
