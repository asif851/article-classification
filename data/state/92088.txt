
গোপালগঞ্জের মুকসুদপুর উপজেলার দিগনগর বাজার এলাকা থেকে একাধিক ডাকাতি মামলার পলাতক আসামি শাহ আলমকে (৪৫) গ্রেপ্তার করেছে পুলিশ। গতকাল শনিবার দুপুরে গোপন তথ্যের ভিত্তিতে মুকসুদপুর থানার পুলিশ তাঁকে গ্রেপ্তার করে। শাহ আলমের বাড়ি গোপালগঞ্জের মুকসুদপুরের নিশ্চিন্তপুর গ্রামে। মুকসুদপুর থানার ওসি আজিজুর রহমান বলেন, শাহ আলম আন্তজেলা ডাকাত দলের সদস্য। তাঁর বিরুদ্ধে বিভিন্ন থানায় ডাকাতি, ডাকাতির চেষ্টা ও চুরির সাতটি মামলা আছে। আগামীকাল (আজ) রোববার রিমান্ডের আবেদন জানিয়ে শাহ আলমকে জেলার মুখ্য বিচারিক হাকিমের আদালতে সোপর্দ করা হবে। 
