
ইসলামী বিশ্ববিদ্যালয়ের ২০১৩-১৪ শিক্ষাবর্ষের স্নাতক (সম্মান) শ্রেণীর প্রথম বর্ষের ভর্তি পরীক্ষার আইন ও শরিয়াহ অনুষদভুক্ত ‘এইচ’ ইউনিটের ফল প্রকাশিত হয়েছে। আজ রোববার সন্ধ্যা সাড়ে সাতটায় ফল প্রকাশ করা হয়েছে বলে জানিয়েছেন ইউনিট সমন্বয়কারী অধ্যাপক জহুরুল ইসলাম।বিশ্ববিদ্যালয় সূত্রে জানা যায়, এবার এইচ ইউনিটে ১৪০টি আসনের বিপরীতে আট হাজার পাঁচজন শিক্ষার্থী ভর্তি পরীক্ষায় অংশগ্রহণের জন্য আবেদন করেন। এর মধ্যে পরীক্ষায় অংশ নেন ৯০ শতাংশ আবেদনকারী। ভর্তির ফলাফল-সংক্রান্ত যাবতীয় তথ্য বিশ্ববিদ্যালয়ের নিজস্ব ওয়েবসাইট www.iu.ac.bd-এ এবং সংশ্লিষ্ট ইউনিট সমন্বয়কারীর কার্যালয়ে পাওয়া যাবে।
