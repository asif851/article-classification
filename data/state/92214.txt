
পশ্চিমাঞ্চল গ্যাস কোম্পানি লিমিটেডের (পিজিসিএল) সিরাজগঞ্জের কামারখন্দ উপজেলার নলকা প্রধান কার্যালয়ের কর্মচারীদের আবাসিক কক্ষ থেকে যুবদলের এক নেতাকে গ্রেপ্তার করা হয়েছে। এ সময় তাঁর কাছ থেকে একটি আগ্নেয়াস্ত্র উদ্ধার করা হয় বলে জানিয়েছে জেলা গোয়েন্দা পুলিশ (ডিবি)।  
গত মঙ্গলবার ডিবি সদস্যরা হারুন অর রশিদ ওরফে বাবু (৩২) নামের ওই যুবদল নেতাকে গ্রেপ্তার করেন। হারুন সিরাজগঞ্জের বেলকুচি উপজেলার ভাঙ্গাবাড়ী ইউনিয়ন যুবদলের সহসভাপতি। তিনি ঠিকাদারের মাধ্যমে (আউটসোর্সিং) পিজিসিএল কোম্পানিতে ইলেকট্রিশিয়ান পদে কর্মরত ছিলেন।
এ ঘটনায় ডিবির উপপরিদর্শক রওশন আলম বাদী হয়ে কামারখন্দ থানায় মামলা করেছেন।
 
