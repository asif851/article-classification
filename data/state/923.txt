
ব্রাহ্মণবাড়িয়ার সরাইল উপজেলার চুন্টা ইউনিয়নের রসুলপুর গ্রামের অবসরপ্রাপ্ত ছয়জন গুণী শিক্ষককে সংবর্ধনা এবং চতুর্থ ও পঞ্চম শ্রেণির ৩৬ জন মেধাবী শিক্ষার্থীকে বৃত্তি দেওয়া হয়েছে। রসুলপুর গ্রামের চলো মঙ্গল করি (চমক) সমাজ উন্নয়ন সংস্থা নামের একটি সংগঠনের উদ্যোগে গতকাল শুক্রবার বিকেলে এ অনুষ্ঠানের আয়োজন করে। এ উপলক্ষে সংগঠনের সভাপতি মোহাম্মদ সুজন আলীর সভাপতিত্বে রসুলপুর ঈদগাহ মাঠে অনুষ্ঠিত সভায় প্রধান অতিথি ছিলেন স্থানীয় সাংসদ জিয়াউল হক মৃধা।
