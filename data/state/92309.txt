
বঙ্গবন্ধু শেখ মুজিবুর রহমানের স্বদেশ প্রত্যাবর্তন দিবস উপলক্ষে তাঁর জন্মস্থান গোপালগঞ্জের টুঙ্গিপাড়ায় চট্টগ্রামের ঐতিহ্যবাহী মেজবানি আয়োজন করা হয়েছে। এতে টুঙ্গিপাড়ার সর্বস্তরের অন্তত ৫০ হাজার মানুষকে খাওয়ানো হবে। এ জন্য ৫০টি গরু জবাই করা হয়েছে। পাঁচটি গরু প্রস্তুত রাখা হয়েছে। জবাই করা হয়েছে১ হাজার ৮০০ মুরগি। রান্নার জন্য চট্টগ্রাম থেকে আনা হয়েছে ৮০ জন বাবুর্চি। এ ছাড়া খাবার পরিবেশন করার জন্য খুলনা থেকে আনা হচ্ছে সাড়ে তিন শ খানসামা। মেজবানির আয়োজক চট্টগ্রাম-৬ (রাউজান) আসনের সাংসদ এ বি এম ফজলে করিম চৌধুরী।
