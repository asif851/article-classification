
ঢাকার সায়েদাবাদ-গুলিস্তান থেকে গাড়ি আসছে ঠিকই কিন্তু যাত্রী ধারণের জায়গা নেই। খালি গাড়ির অপেক্ষায় যাত্রীরা। ছবিগুলো ফার্মগেট এলাকা থেকে বুধবার বিকেল সাড়ে চারটার দিকে তুলেছেন সাহাদাত পারভেজ।
বাসস্ট্যান্ডে বাস আসার আগেই যাত্রীরা এগিয়ে যাচ্ছেন বাসের দিকে। 
সন্তানের চিকিৎসার জন্য ইসলামিয়া চক্ষু হাসপাতালে এসেছিলেন দুলাল মিয়া ও শাহনাজ বেগম। বাসায় ফেরার জন্য অপেক্ষা করছেন কিন্তু যানবাহনের অভাবে সেই অপেক্ষা যেন ফুরাতেই চায় না। 
অফিস ছুটিসহ নানা কাজে যাঁরা বের হয়েছেন তাঁদের বাসায় ফিরতে বাসের জন্য অপেক্ষা। 
বাসের অপেক্ষায় দীর্ঘ সময় ধরে দাঁড়িয়ে আছেন এঁরা। দূরে দৃষ্টি রেখে দেখার চেষ্টা কাঙ্ক্ষিত বাসটি আসছে কি না? 
অপেক্ষার প্রহর যেন ফুরাচ্ছে না। লোক জমতে জমতে ভিড় সড়কের মাঝ পর্যন্ত চলে গেছে। 
বাসে উঠতে না পেরে বিআরটিসির দোতলা বাসে ঝুঁকি নিয়ে ঝুলে যাচ্ছেন যাত্রীরা। 
বাসে উঠতে না পেরে ঝুঁকি সত্ত্বেও এভাবে ঝুলেই যাচ্ছেন যাত্রীরা। 
দোতলা বাস এলেই ভিড় ঠেলে অনেকে ওঠার চেষ্টা করছেন, যাঁরা উঠতে পারছেন না পরের গাড়ির জন্য অপেক্ষা করছেন। 
