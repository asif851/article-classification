
কক্সবাজারের মহেশখালী উপজেলায় কয়লাভিত্তিক তাপবিদ্যুৎকেন্দ্র নির্মাণ প্রকল্পটি বাতিলের দাবিতে সমাবেশ করেছেন এলাকাবাসী। গতকাল শনিবার সন্ধ্যায় উপজেলার মাতারবাড়ি ইউনিয়নের মগডেইল বাজার মসজিদ মাঠে তাঁরা এ কর্মসূচি পালন করেন।সমাবেশে বক্তারা বলেন, এ বিদ্যুৎকেন্দ্র নির্মাণের বিষয়ে জমি অধিগ্রহণের শুনানিতে জমির মালিকেরা আপত্তি দিয়েছেন। এর পরও ওই এলাকায় বিদ্যুৎকেন্দ্রটি নির্মাণ করার চেষ্টা করলে এলাকার ৮০ হাজার মানুষকে নিয়ে বৃহত্তর আন্দোলন গড়ে তোলা হবে।
 
