
ঢাকা মেডিকেল কলেজ হাসপাতাল চত্বরে অবস্থিত ঢাকা নার্সিং কলেজের স্নাতক (সব বর্ষের) শিক্ষার্থীরা চার দফা দাবি আদায়ের লক্ষ্যে আজ রোববার দ্বিতীয় দিনের মতো বিক্ষোভ-মিছিল করছেন। সকাল থেকে ক্লাস বর্জন করে তাঁরা বিক্ষোভ শুরু করেন।
চার দফা দাবি হলো: ইন্টার্নশিপ চালু, বৃত্তি পুনর্বহাল, বৃত্তি বৃদ্ধি ও অ্যাপ্রোন পরার অনুমতি দেওয়া।
শিক্ষার্থীরা জানান, দাবি না মানলে তাঁরা বৃহত্তর কর্মসূচি ঘোষণা করতে বাধ্য হবেন। পাঁচ শতাধিক শিক্ষার্থী এ বিক্ষোভ কর্মসূচিতে অংশ নিয়েছেন।
ঢাকা নার্সিং কলেজের অধ্যক্ষ এরা দেব্রো প্রথম আলো ডটকমকে জানান, শিক্ষার্থীদের দাবি-দাওয়ার বিষয়টি সরকারকে জানানো হয়েছে। অর্থ মন্ত্রণালয় থেকে অনুমোদন পেলে শিক্ষার্থীদের দাবি বাস্তবায়ন করা সম্ভব হবে।
