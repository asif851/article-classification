
ফরিদপুরে রাস্তায় গাছের গুঁড়ি ফেলে একটি যাত্রীবাহী বাসে ডাকাতি করার অভিযোগ পাওয়া গেছে। গত বুধবার দিবাগত রাত আড়াইটার দিকে ফরিদপুরের মাঝকান্দি-ভাটিয়াপাড়া সড়কে বোয়ালমারী উপজেলার বনচাকী ভাটার সামনে এ ঘটনা ঘটে। বাসটি ঢাকা থেকে আলফাডাঙ্গায় যাচ্ছিল। ওই বাসের সুপারভাইজার মো. সেলিম হোসেন জানান, সাত-আটজনের ডাকাত দল চালককে মারধর করে এবং ধারালো অস্ত্রের ভয় দেখিয়ে যাত্রীদের কাছ থেকে মুঠোফোন এবং প্রায় ৪০ হাজার টাকা লুটে নেয়। ফরিদপুর অফিস।
