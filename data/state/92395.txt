
ইন্টারন্যাশনাল ইউনিভার্সিটি অব স্কলারসের (আইইউএস) উপাচার্য হিসেবে অধ্যাপক আবুল হাশেম যোগদান করেছেন। গতকাল সোমবার রাষ্ট্রপতি ও বিশ্ববিদ্যালয়ের আচার্য আগামী চার বছরের জন্য আবুল হাশেমকে উপাচার্য হিসেবে নিয়োগ দেন।আবুল হাশেম ১৯৭৪ সালে ঢাকা বিশ্ববিদ্যালয়ের হিসাববিজ্ঞান বিভাগে প্রভাষক হিসেবে যোগদান করে শিক্ষকতা জীবন শুরু করেন। তিনি বিশ্ববিদ্যালয় মঞ্জুরি কমিশনের সদস্য, ঢাকা বিশ্ববিদ্যালয়ের কোষাধ্যক্ষ, ঢাকা বিশ্ববিদ্যালয়ের বিজনেস স্টাডিজ অনুষদের ডিন, ঢাকা বিশ্ববিদ্যালয়ের হিসাববিজ্ঞান বিভাগের চেয়ারম্যান, ঢাকা বিশ্ববিদ্যালয়ের ব্যুরো অব বিজনেস রিসার্চের চেয়ারম্যান, বাংলাদেশ শিল্প ব্যাংকের পরিচালক এবং ঢাকা স্টক এক্সচেঞ্জের পরিচালকের দায়িত্ব পালন করেছিলেন।এ ছাড়া আবুল হাশেম বিভিন্ন বিশ্ববিদ্যালয়ের সিনেট ও সিন্ডিকেট সদস্যসহ বিভিন্ন সরকারি এবং বেসরকারি প্রতিষ্ঠানে গুরুত্বপূর্ণ দায়িত্বে নিয়োজিত ছিলেন। বিজ্ঞপ্তি।
