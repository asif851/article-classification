
কক্সবাজারের উখিয়ার পাঁচটি ইউনিয়ন পরিষদের (ইউপি) নির্বাচনে চেয়ারম্যান পদে আওয়ামী লীগের প্রার্থী চূড়ান্ত হয়েছে।দলীয় সূত্র জানায়, রাজাপালং ইউনিয়নে বর্তমান চেয়ারম্যান জাহাঙ্গীর কবির চৌধুরী, জালিয়াপালংয়ে এস এম ছৈয়দ আলম, পালংখালীতে শাহাদাত হোসেন, রত্নপালংয়ে নুরুল হুদা ও হলদিয়াপালংয়ে শাহ আলমকে আওয়ামী লীগের মনোনয়ন দেওয়া হয়েছে।উখিয়া উপজেলা আওয়ামী লীগের সাধারণ সম্পাদক ও রাজাপালং ইউপির বর্তমান চেয়ারম্যান জাহাঙ্গীর কবির চৌধুরী প্রথম আলোকে বলেন, তৃণমূলের নেতা-কর্মীদের মতামতের পর জেলা ও উপজেলা কমিটির সুপারিশের ভিত্তিতে কেন্দ্রীয় মনোনয়ন বোর্ড উপজেলার পাঁচজন চেয়ারম্যান পদপ্রার্থীর নাম ঘোষণা করেছে।টেকনাফ উপজেলা নির্বাচন কর্মকর্তা ও উখিয়ার অতিরিক্ত দায়িত্বে থাকা মো. নুরুল ইসলাম জানান, আগামী ৪ জুন উখিয়ার পাঁচ ইউনিয়নের নির্বাচন অনুষ্ঠিত হবে। এ পাঁচটি ইউনিয়নে ভোটারের সংখ্যা ১ লাখ ১৮ হাজার ১৬।
