
ঈদের ছুটিতে যাওয়ার আগে ঘরের বৈদ্যুতিক বাতি, পাখা, গ্যাসের চুলা ইত্যাদি ঠিকমতো বন্ধ করার পরামর্শ দিয়েছে ফায়ার সার্ভিস ও সিভিল ডিফেন্স। গতকাল রোববার ঈদের ছুটির আগে শেষ কর্মদিবসে এক সংবাদ বিজ্ঞপ্তিতে এসব পরামর্শদেয় অগ্নিনির্বাপণ ও উদ্ধারকারী সংস্থাটি। তাদের সংবাদ বিজ্ঞপ্তিতে বলা হয়, ছুটিতে যাওয়ার সময় বাসা ছাড়ার আগে বাতি, পাখাসহ বৈদ্যুতিক সব সুইচ ও গ্যাসের চুলা বন্ধ করতে হবে।
