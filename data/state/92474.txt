
নারায়ণগঞ্জের সোনারগাঁ উপজেলার কাঁচপুর বাসস্ট্যান্ড এলাকায় গতকাল যানবাহন থেকে চাঁদা আদায়কালে একজনকে গ্রেপ্তার করেছে পুলিশ। আটক ব্যক্তির নাম জাকির হোসেন। পুলিশ ও এলাকাবাসী জানায়, যুবলীগের নামধারী বাবুল মিয়া দীর্ঘদিন ধরে ঢাকা-সিলেট মহাসড়ক দিয়ে চলাচলরত যানবাহন থামিয়ে চাঁদা আদায় করে আসছেন। গোপন তথ্যের ভিত্তিতে গতকাল চাঁদা আদায়কালে বাবুল মিয়ার সহযোগী জাকিরকে গ্রেপ্তার করা হয়। জাকির উপজেলার কাঁচপুর ইউনিয়নের সেনপাড়া গ্রামের বাসিন্দা। এ বিষয়ে বাবুল মিয়া বলেন, তিনি বৈধভাবে রসিদ দিয়ে শ্রমিক কমিটির নামে পরিবহন থেকে টাকা আদায় করছেন। 
