
সিলেট নগরের জিন্দাবাজাের গতকাল পাঁচটি হোটেলকে ১৮ হাজার টাকা জরিমানা করা হয়েছে। ট্রেড লাইসেন্স না থাকায় আবাসিক হোটেল সিলেট প্লাজা, হোটেল সবুজ বিপণি ও সিলেট হোটেলকে দুই হাজার টাকা করে জরিমানা করা হয়। ভেজাল খাবার পরিবেশনের দায়ে ধানসিঁড়ি রেস্টুরেন্টকে এক হাজার ও হোটেল আল কাওছারকে ১১ হাজার টাকা জরিমানা করা হয়। নির্বাহী ম্যাজিস্ট্রেট মোস্তাফিজুর রহমান ও ম্যাজিস্ট্রেট শাহরিন ফেরদৌসী অভিযান চালান। এ সময় বিএসটিআইয়ের প্রকৌশলী শশীকান্ত দাশ ও কোতোয়ালি থানার পুলিশের একটি দল সঙ্গে ছিল।
