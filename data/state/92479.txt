
রাজবাড়ী সদর হাসপাতালসহ উপজেলা স্বাস্থ্য কমপ্লেক্সগুলোতে গতকাল শনিবার কর্মবিরতি পালন করেছেন চিকিৎসকেরা।
বালিয়াকান্দি উপজেলা স্বাস্থ্য কমপ্লেক্সের আবাসিক চিকিৎসা কর্মকর্তা (ভারপ্রাপ্ত) আবদুর রহমানকে কারাগারে পাঠানোর প্রতিবাদে বাংলাদেশ মেডিকেল অ্যাসোসিয়েশন রাজবাড়ী জেলা শাখা এই কর্মবিরতির ডাক দেয়। ১০ জুন বালিয়াকান্দির শাপলা ক্লিনিকে অস্ত্রোপচারের পর এক গৃহবধূর মৃত্যু হয়। এ ঘটনায় দায়িত্বে অবহেলার অভিযোগে দায়ের করা মামলায় গত বুধবার আবদুর রহমানকে কারাগারে পাঠানোর নির্দেশ দেন আদালত।
