
নেত্রকোনার ঐতিহ্যবাহী শিক্ষাপ্রতিষ্ঠান আঞ্জুমান আদর্শ সরকারি উচ্চবিদ্যালয়ে গতকাল শুক্রবার শতবর্ষপূর্তি ও পুনর্মিলনী উৎসব শুরু হয়েছে। দুই দিনের এ উৎসবকে কেন্দ্র করে গতকাল বিদ্যালয় প্রাঙ্গণ বর্তমান ও সাবেক শিক্ষার্থীদের পদচারণায় মুখর হয়ে ওঠে। আজ শনিবার উৎসব শেষ হবে।শহরের মুক্তারপাড়া মাঠে উৎসবের উদ্বোধন করেন তথ্য ও যোগাযোগ প্রযুক্তি প্রতিমন্ত্রী জুনায়েদ আহমেদ এবং যুব ও ক্রীড়া উপমন্ত্রী আরিফ খান। আলোচনা সভায় প্রধান অতিথি প্রতিমন্ত্রী জুনায়েদ আহমেদ ছাড়াও বক্তব্য দেন উপমন্ত্রী আরিফ খান, সাংসদ রেবেকা মোমিন, বিচারপতি কে এম কামরুল কাদের, পুলিশ সুপার জাকির হোসেন প্রমূখ।
