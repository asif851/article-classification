
ফরিদপুরের আলফাডাঙ্গায় মধুমতী নদীতে বাঁধ দিয়ে মাছ ধরার অপরাধে দুই জেলের এক মাস করে বিনাশ্রম কারাদণ্ড হয়েছে। দুই জেলে হলেন উপজেলার টিকরপাড়া গ্রামের অনিমেষ মালো (২৫) ও পরানপাড়া গ্রামের গৌরাঙ্গ কুমার বিশ্বাস (২৫)। গত মঙ্গলবার সন্ধ্যায় নির্বাহী হাকিম ইউএনও মোহাম্মদ আবুল খায়েরের ভ্রাম্যমাণ আদালত এই দণ্ডাদেশ দেন। গতকাল বুধবার তাঁদের কারাগারে পাঠানো হয়। ইউএনও এ ঘটনার সত্যতা নিশ্চিত করেছেন।
