
মৌলভীবাজারের বড়লেখা উপজেলার বিওসি কেচরিগুল এলাকা থেকে অবৈধ কাঠ জব্দ করেছেন বর্ডার গার্ড বাংলাদেশের (বিজিবি) সদস্যরা। বিজিবি সূত্রে জানা গেছে, বৃহস্পতিবার দিবাগত রাত আড়াইটার দিকে কেচরিগুল এলাকায় বিজিবির সদস্যরা অভিযান চালান। এ সময় দুর্বৃত্তরা টের পেয়ে কাঠবোঝাই পিকআপভ্যান রেখে পালিয়ে যায়। বিজিবির সদস্যরা ওই ভ্যানে তল্লাশি চালিয়ে প্রায় ২৩ ঘনফুট কাঁঠাল কাঠ জব্দ করেন। পরে তাঁরা ওই কাঠ বন বিভাগের স্থানীয় কেচরিগুল বিট কার্যালয়ে হস্তান্তর করেন। 
