
প্রধানমন্ত্রী শেখ হাসিনা অসুস্থ কবি হেলাল হাফিজের চিকিৎসার দায়িত্ব নিলেন। প্রধানমন্ত্রীর প্রেস সেক্রেটারি এহসানুল করিম রোববার এ কথা জানান।
এহসানুল করিম বলেন, ‘আজ সন্ধ্যায় গণভবনে প্রধানমন্ত্রীর সঙ্গে সাক্ষাৎ করেন কবি হেলাল হাফিজ। এ সময় কবির চিকিৎসার সব দায়িত্ব নেন প্রধানমন্ত্রী শেখ হাসিনা।’কবি হেলাল হাফিজ গ্লুকোমা আক্রান্ত। প্রধানমন্ত্রী এ সময় কবির শারীরিক অবস্থার খোঁজখবর নেন। হেলাল হাফিজ প্রধানমন্ত্রীকে ‘যে জলে আগুন জ্বলে’ এবং ‘কবিতা ৭১’ নামের দুটি কবিতার বই উপহার দেন। কবি তাঁর কবিতাও শোনান প্রধানমন্ত্রীকে।এ সময় বঙ্গবন্ধু শেখ মুজিব মেডিকেল বিশ্ববিদ্যালয়ের চক্ষুবিশেষজ্ঞ নুজহাত চৌধুরী এবং প্রধানমন্ত্রীর বিশেষ সহকারী মাহবুবুল হক শাকিল উপস্থিত ছিলেন।
৬৮ বছর বয়সী কবি হেলাল হাফিজের একটি চোখ পুরোপুরি নষ্ট হয়ে গেছে। চিকিৎসকেরা বলেছেন, গ্লুকোমার কারণে তাঁর আরেক চোখের অবস্থাও সংকটাপন্ন।
