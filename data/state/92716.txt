
টাঙ্গাইলের সখীপুরে বন্যায় ক্ষতিগ্রস্ত কৃষকদের মধ্যে বিনা মূল্যে বীজ ও সার বিতরণ করা হয়েছে। গতকাল সোমবার বিকেলে উপজেলা পরিষদ মিলনায়তনে উপজেলা নির্বাহী কর্মকর্তা (ইউএনও) মোহাম্মদ আবু নাসের বেগের সভাপতিত্বে স্থানীয় সাংসদ অনুপম শাহজাহান প্রধান অতিথি হিসেবে ক্ষতিগ্রস্ত কৃষকদের হাতে বিভিন্ন ফসলের বীজ ও সার তুলে দেন। এ সময় উপস্থিত ছিলেন উপজেলা পরিষদের চেয়ারম্যান শওকত শিকদার, কৃষি অধিদপ্তর টাঙ্গাইলের উপপরিচালক (ডিডি) আবুল হাশিম, উপজেলা কৃষি কর্মকর্তা আজহারুল ইসলাম সিদ্দিকী প্রমুখ। বন্যায় ক্ষতিগ্রস্ত উপজেলার ৫৬৫ জন কৃষককে বিভিন্ন ফসলের বীজ, ২০ কেজি করে ডিএপি সার ও ১০ কেজি করে এমওপি সার বিতরণ করা হয়। 
