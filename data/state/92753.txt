
চট্টগ্রাম বন্দরের বহির্নোঙরে অভিযান চালিয়ে একটি নৌকা থেকে এক লাখ ৪০ হাজার ইয়াবা উদ্ধার করেছে নৌবাহিনী। গতকাল মঙ্গলবার রাত একটার দিকে এ অভিযান চালায় নৌবাহিনীর চোরাচালানবিরোধী সেল। তবে অভিযানে কাউকে আটক করা যায়নি।
আটক ইয়াবার বাজারমূল্য প্রায় সাড়ে সাত কোটি টাকা বলে জানিয়েছে নৌবাহিনী।
নৌবাহিনীর চোরাচালানবিরোধী সেলের প্রধান কমান্ডার আতিকুর রহমান প্রথম আলোকে বলেন, গোপন সংবাদের ভিত্তিতে এ অভিযান চালানো হয়। অভিযানকালে নৌবাহিনীর সদস্যদের উপস্থিতি টের পেয়ে নৌকায় থাকা লোকজন পালিয়ে যায়। এরপর ইয়াবাসহ নৌকাটিকে জব্দ করা হয়। এ ঘটনায় মামলা করা হয়েছে।
