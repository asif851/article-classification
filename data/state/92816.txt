
‘ও’ এবং ‘এ’ লেভেল পরীক্ষার সময় সন্ধ্যার পর হরতাল-অবরোধ না দেওয়ার জন্য বিএনপির চেয়ারপারসন খালেদা জিয়ার প্রতি আহ্বান জানিয়েছেন পরীক্ষার্থীদের অভিভাবকেরা। গতকাল শনিবার সকালে জাতীয় প্রেসক্লাবের সামনে মানববন্ধন থেকে তাঁরা এ আহ্বান জানান।মানববন্ধনে অভিভাবকেরা বলেন, দেশীয় পরীক্ষা হলে তা পরিবর্তন করে পরবর্তী তারিখে নেওয়া যায়। কিন্তু ইংরেজি মাধ্যমের পরীক্ষা সারা বিশ্বে অভিন্ন প্রশ্নে একই সময়ে অনুষ্ঠিত হয়। তাই পেছানোর সুযোগ থাকে না। হরতাল-অবরোধসহ কোনো কারণে পরীক্ষা না হলে পরীক্ষার্থীদের সেশন পিছিয়ে পড়তে হবে।
 
