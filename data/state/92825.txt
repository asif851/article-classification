
ফেনীর সোনাগাজীর ওলামা বাজার এলাকা থেকে গোপন সংবাদের ভিত্তিতে মো. মাসুদ (৩২) নামের পুলিশের তালিকাভুক্ত এক সন্ত্রাসীকে গ্রেপ্তার করা হয়েছে। এ সময় তাঁর পকেট থেকে কয়েক পুরিয়া হেরোইন ও গাঁজাভর্তি তিনটি শলাকা উদ্ধার করা হয়। সোনাগাজীর চর চান্দিয়া গ্রামে মাসুদের বাড়ি। সোনাগাজী মডেল থানার ওসি আবু জাফর মোহাম্মদ ছালেহ বলেন, মাসুদের বিরুদ্ধে সন্ত্রাস-চাঁদাবাজির চার থেকে পাঁচটি মামলা রয়েছে। 
