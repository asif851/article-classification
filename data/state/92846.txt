
কয়েক দিনের টানা বৃষ্টি ও ঢলে পাহাড়ে ভূমিধসের সৃষ্টি হয়েছে। গত ২ / ৩ দিন ধরেই ভূমিধস চলছে। আজও কক্সবাজারে পাহাড়ধসে মা-মেয়েসহ কয়েকজনের মৃত্যু হয়েছে। গত দু’দিনে খাগড়াছড়িতে হয়েছে ভূমিধস।
কক্সবাজারের রাডার স্টেশনের নিচে কবরস্থান পাড়ায় পাহাড়ধস হয়েছে। নিখোঁজদের উদ্ধারের চেষ্টা করছে সেনাবাহিনী, বিজিবি ও দমকল বাহিনীর সদস্যরা। ছবিটি আজকের। 
উদ্ধারকাজ চলছে। 
ম্যানোলা পাহাড়ের একাংশ ধসে চট্টগ্রামের শিল্পকলা একাডেমির নিচতলায় পড়েছে। ছবিটি গতকাল বেলা তিনটায় তোলা। 
পাহাড়ধসে চট্টগ্রামের শিল্পকলা একাডেমীর পেছনের দিকে একটি কক্ষের জানালাসহ দেয়াল ভেঙে পড়েছে। ছবি গতকালের। 
খাগড়াছড়িতে নিজেদের বাড়ির ওপর থেকে মাটি সরাচ্ছেন এলাকাবাসী। খাগড়াছড়ি শহরের পূর্ব শালবন মুসলিম পিসি গ্যাব এলাকা থেকে শনিবার ছবিটি তোলা। 
পাহাড়ের একাংশ ধসে পড়েছে বসতবাড়ির ওপর। ছবিটি খাগড়াছড়ি শহরের পশ্চিম শালবন হরিণাথপাড়া এলাকা থেকে তোলা। 
