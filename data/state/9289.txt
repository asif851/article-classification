
সিলেটে ‘নবান্নে শীতের হাওয়া’ শীর্ষক ফ্যাশন শো অনুষ্ঠিত হয়েছে। সোমবার সন্ধ্যায় নগরের বারুতখানা এলাকার একটি মিলনায়তনে ফ্যাশন ক্যাফে বিডির আয়োজনে এবং ছন্দ নৃত্যালয়ের সহযোগিতায় এ শো হয়। এতে ৩৭ জন তরুণ-তরুণী অংশ নেন। এরপর গান পরিবেশন করেন শিল্পী তন্বী দেব ও লিংকন দাশ। আবৃত্তিকার গুলজার আহমেদের সঞ্চালনায় অনুষ্ঠানের সার্বিক তত্ত্বাবধানে ছিলেন ছন্দ নৃত্যালয়ের পরিচালক নৃত্যশিল্পী বিপুল শর্মা ও ফ্যাশন ক্যাফে বিডির পরিচালক বদরুল ইসলাম গজনভী। সিলেট প্রতিনিধি
