
ফরিদপুর শহরের গোয়ালচামট এলাকার এক হোটেল ব্যবসায়ী তাঁর ছেলের হত্যাকারীদের বিচার দাবি করে সংবাদ সম্মেলন করেছেন। গত শনিবার দুপুরে ফরিদপুর প্রেসক্লাবে এ সংবাদ সম্মেলন অনুষ্ঠিত হয়।ঈমান শেখ নামের ওই ব্যবসায়ী তাঁর ছেলে সজল শেখের (২৪) হত্যাকারীদের অবিলম্বে গ্রেপ্তারের দাবি জানান। এ সময় নিহত সজলের পরিবারের সদস্যরা উপস্থিত ছিলেন।গত ৩০ অক্টোবর গভীর রাতে স্থানীয় চার-পাঁচজন সন্ত্রাসী সজলকে শ্বাসরোধ করে হত্যা করে। এ ঘটনায় ঈমান শেখ একটি হত্যা মামলা দায়ের করেন।মামলার তদন্তকারী কর্মকর্তা ফরিদপুর কোতোয়ালি থানার এসআই আবুল হাসান শেখ জানান, আসামিদের ধরার জন্য অভিযান চালানো হয়েছে। এ ব্যাপারে মোবাইল ট্র্যাকিং প্রযুক্তির সাহায্য নেওয়া হয়েছে।
