
‘শিশু বিয়ে দিয়ে কেউ কোরো নাকো ভুল, প্রত্যেকটি শিশু যেন এক একটি ফুল’ স্লোগান নিয়ে গতকাল শনিবার জামালপুরে মীনা দিবস পালিত হয়েছে। এ উপলক্ষে জেলা প্রশাসনের আয়োজনে শহরে বর্ণাঢ্য শোভাযাত্রা বের করা হয় ও শিক্ষামেলা অনুষ্ঠিত হয়। এতে প্রধান অতিথি ছিলেন বস্ত্র ও পাট প্রতিমন্ত্রী ও সাংসদ মির্জা আজম। জেলা শহরের মুক্তমঞ্চের মাঠ থেকে বেলা ১১টার দিকে শোভাযাত্রা বের হয়ে দেওয়ানপাড়া টেনিস গ্রাউন্ডে গিয়ে শেষ হয়। পরে সেখানে মেলার উদ্বোধন করেন বস্ত্র ও পাট প্রতিমন্ত্রী। জেলা প্রশাসক শাহাবুদ্দিন খান আলোচনা সভায় সভাপতিত্ব করেন। 
