
‘ঢাকায় সুপেয় পানি সরবরাহ, ভূগর্ভস্থ পানির স্তর নিচে নেমে যাওয়া, নাগরিক সমাজের উদ্বিগ্নতা ও আমাদের করণীয়’ শীর্ষক মতবিনিময় সভা অনুষ্ঠিত হয়েছে৷ গত বৃহস্পতিবার রাজধানীর পান্থপথ এসইএল সেন্টার মিলনায়তনে অনুষ্ঠিত এ সভার আয়োজন করে নিরাপদ ডেভেলপমেন্ট ফাউন্ডেশন৷সভায় বক্তারা বলেন, ঢাকা দক্ষিণ সিটি করপোরেশনের (ডিএসসিসি) অন্তর্ভুক্ত হলেও ৫৫, ৫৬ ও ৫৭ নম্বর ওয়ার্ডে (কামরাঙ্গীরচর) পানি ও পয়োনিষ্কাশন-ব্যবস্থার কোনো উদ্যোগ নেওয়া হয়নি৷ পয়োনিষ্কাশন, খাবার পানি সরবরাহে ওয়াসা এখনো উদাসীন। এতে এই এলাকার বাসিন্দাদের মধ্যে ক্ষোভ তৈরি হয়েছে৷ অবিলম্বে এই সমস্যার সমাধানে সরকারকে উদ্যোগী হতে হবে৷নিরাপদ ডেভেলপমেন্ট ফাউন্ডেশনের চেয়ারম্যান ইবনুল সাঈদের সভাপতিত্বে অনুষ্ঠিত মতবিনিময় সভায় সুলতান মাহমুদের সঞ্চালনায় গ্রিন মাইন্ড সোসাইটির নির্বাহী আমির হোসেন, স্বদেশ মৃত্তিকার মানব উন্নয়ন সংস্থার চেয়ারম্যান আকবর হোসেন প্রমুখ উপস্থিত ছিলেন৷ বিজ্ঞপ্তি
