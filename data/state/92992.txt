
নিউইয়র্কের ফেডারেল রিজার্ভ ব্যাংক থেকে বাংলাদেশ ব্যাংকের ৮১ মিলিয়ন মার্কিন ডলার চুরি হওয়ার পর এই অর্থ ফিলিপাইনের মুদ্রা পেসোতে রূপান্তর করা প্রতিষ্ঠান ‘ফিলরেম’ বাংলাদেশের কাছে দুঃখ প্রকাশ করেছে। একই সঙ্গে প্রতিষ্ঠানটি অর্থ রূপান্তর থেকে প্রাপ্ত আয়ের থেকে এক কোটি ৭০ লাখ টাকা বাংলাদেশকে দেওয়ার সিদ্ধান্ত নিয়েছে।
আজ বৃহস্পতিবার ফিলিপাইনে সিনেটের শুনানিতে ফিলরেম সার্ভিস করপোরেশনের সভাপতি সালুদ বাউতিস্তা বলেন, তাঁরা ওই অর্থ বাজেয়াপ্ত করতে চেয়েছিলেন। প্রথমে তাঁরা প্রশ্নবিদ্ধ ওই অর্থ পেসোতে রূপান্তরের ব্যাপারে আগ্রহীও ছিলেন না।সিনেটে শুনানির সময় সালুদ বলেন, ‘আমরা দুঃখিত। বাংলাদেশ সরকারের কাছে তাদের প্রতিষ্ঠান ১০ মিলিয়ন পেসোর একটি চেক পাঠাবে। এটা ওই নির্দিষ্ট পরিমাণ অর্থ রূপান্তরের তাঁদের প্রতিষ্ঠানের লাভের এক শতাংশের চার ভাগের এক ভাগ।’ সালুদ দাবি করেন, তাঁদের প্রতিষ্ঠান ফিলরেম জানত না যে এই টাকা বাংলাদেশ থেকে চুরি করে আনা হয়েছিল।শুনানির সময় বাংলাদেশে নিযুক্ত ফিলিপাইনের রাষ্ট্রদূত রিচার্ড গোমেজ সেখানে উপস্থিত ছিলেন। 
আরও পড়ুন
দেগুইতো বলেছিলেন, অর্থ ছাড় না করলে খুন হতে হবে
