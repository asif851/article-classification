
রংপুরে আলুচাষি ও ব্যবসায়ীদের নিয়ে লো সুগার গ্রেড আলুর গুরুত্ব ও কার্যকারিতা বিষয়ে এক আলোচনা সভা করা হয়েছে। গত শনিবার ইউপিএল লিমিটেডের উদ্যোগে ও মোতাহার গ্রুপ অব ইন্ডাস্ট্রিজের সহযোগিতায় এই আয়োজন করা হয়। মোতাহার গ্রুপ অব ইন্ডাস্ট্রিজের প্রধান কার্যালয়ে সভায় সভাপতিত্ব করেন গ্রুপের এমডি মোস্তফা আজাদ চৌধুরী। উপস্থিত ছিলেন রংপুর বণিক সমিতির সভাপতি মো. আবুল কাশেম, আওয়ামী লীগের জেলা শাখার দপ্তর সম্পাদক তৌহিদুর রহমান প্রমুখ। এতে মূল বিষয় নিয়ে আলোচনা করেন ইউপিএলের কান্ট্রি প্রতিনিধি মো. অলিউর রহমান। বিজ্ঞপ্তি
