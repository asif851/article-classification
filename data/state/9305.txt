
চট্টগ্রামে মাদক মামলায় মো. জাহাঙ্গীর আলম নামের এক ব্যক্তিকে যাবজ্জীবন কারাদণ্ড, ১০ হাজার টাকা জরিমানা, অনাদায়ে আরও এক বছরের কারাদণ্ড দিয়েছেন আদালত। গতকাল বুধবার বিকেলে পঞ্চম অতিরিক্ত চট্টগ্রাম জেলা ও দায়রা জজ মো. নূরে আলম এ রায় দেন। আদালতের সরকারি কৌঁসুলি মো. লোকমান হোসেন চৌধুরী প্রথম আলোকে বলেন, ২০০৫ সালের ৫ মার্চ জেলার হাটহাজারী থানার ফতেপুর গ্রামের জাহাঙ্গীর আলমের ঘর থেকে ১৩০ বোতল ফেনসিডিল উদ্ধার করেন মাদকদ্রব্য নিয়ন্ত্রণ অধিদপ্তরের কর্মকর্তারা। এ ঘটনায় হাটহাজারী থানায় মামলা করা হয়। পাঁচজন সাক্ষীর সাক্ষ্য শেষে আদালত এ রায় দেন। আসামি পলাতক রয়েছেন। 
