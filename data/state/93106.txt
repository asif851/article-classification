
বাংলা নববর্ষ উপলক্ষে পয়লা বৈশাখে দেশের বিভিন্ন স্থানে—বিশেষ করে গ্রামগুলোতে শুরু হয়েছে মেলা। নগরবাসীকে মেলায় যাওয়ার সুযোগ করতে দিতে এবং দেশের ক্ষুদ্র ও কুটির শিল্পকে তুলে ধরতে রাজধানীতে মেলার আয়োজন করেছে বাংলাদেশ ক্ষুদ্র ও কুটির শিল্প করপোরেশন ও বাংলা একাডেমি। বাংলা একাডেমি প্রাঙ্গণে পয়লা বৈশাখ থেকে শুরু হয়েছে ১০ দিনের মেলা। মেলায় অংশ নিয়েছে দেশের বিভিন্ন অঞ্চলের কারুশিল্পীরা। তাঁরা তাদের তৈরি বিভিন্ন কারুপণ্যের পসরা সাজিয়ে বসেছেন মেলায়। অনেক শিল্পী তাঁদের পণ্য তৈরি করেও দেখাচ্ছেন দর্শনার্থীদের। ছবিগুলো বৃহস্পতিবারের।






