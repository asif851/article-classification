
রাজধানীর শাহজালাল আন্তর্জাতিক বিমানবন্দর থেকে এক কেজি ২০০ গ্রাম ওজনের ১১টি সোনার বার ও ১২৮টি আইফোন উদ্ধার করেছে শুল্ক গোয়েন্দা ও তদন্ত অধিদপ্তর। আইফোনগুলো ডিএইচএলের প্যাকেটে এবং সোনার বারগুলো ভিডিও গেমসের প্যাকেটের মধ্যে ছিল।
আজ মঙ্গলবার সকালে বিমানবন্দরের এয়ারফ্রেড (গুদাম) এলাকা থেকে সোনার বার ও আইফোন উদ্ধার করা হয়। শুল্ক গোয়েন্দা ও তদন্ত অধিদপ্তরের দাবি, এর আনুমানিক মূল্য দেড় কোটি টাকা।শুল্ক গোয়েন্দা ও তদন্ত অধিদপ্তরের মহাপরিচালক মইনুল খান বলেন, ডিএইচএলের প্যাকেটে করে সোনার বার ও আইফোনগুলো ঢাকায় আনা হয়। গোপন সূত্রে খবর পেয়ে তাঁরা এগুলো বিমানবন্দরের এয়ারফ্রেইড এলাকা থেকে উদ্ধার করেন। এ ব্যাপারে আইনি ব্যবস্থা নেওয়ার প্রক্রিয়া চলছে বলে তিনি জানান।
