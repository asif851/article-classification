
বগুড়ার শেরপুরে গতকাল সোমবার দুপুরে দুজন মাদকসেবীকে ছয় মাস করে বিনাশ্রম কারাদণ্ড দিয়েছেন ভ্রাম্যমাণ আদালত। উপজেলা নির্বাহী কর্মকর্তা এ কে এম সরোয়ার জাহান এ সাজা দেন। সাজাপ্রাপ্ত ব্যক্তিরা হলেন উপজেলার ফুলবাড়ী গ্রামের লিটন শেখ (২৫) ও শেরপুর পৌর শহরের উত্তর সাহাপাড়া মহল্লার মো. জুয়েল (২৬)। শেরপুর থানার ওসি আলী আহমেদ হাশমী বলেন, গতকাল সকালে নিজ এলাকায় মাদক সেবনকালে তাঁদের আটক করা হয়। পরে আদালতের মাধ্যমে তাঁদের বগুড়া জেলা কারাগারে পাঠানো হয়।
