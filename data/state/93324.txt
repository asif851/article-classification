
ঢাকা সংবাদপত্র হকার্স বহুমুখী সমবায় সমিতির অন্তর্ভুক্ত হকারদের জিপিএ-৫ পাওয়া পাঁচ ছেলেমেয়েকে শিক্ষাবৃত্তি দিয়েছে প্রথম আলো। গতকাল রোববার রাজধানীতে সমিতির কার্যালয়ে শিক্ষার্থীদের হাতে শিক্ষাবৃত্তি তুলে দেন প্রথম আলোর সম্পাদক মতিউর রহমান।বৃত্তি পাওয়া শিক্ষার্থীরা হলো মিরপুর-১ সেন্টারের হকার আবুল কালাম আজাদের মেয়ে আয়শা আজাদ, বারিধারা-২ সেন্টারের জহিরুল ইসলামের ছেলে রাফিউল বারি, আসাদগেট-১ সেন্টারের আবু তাহের মোল্লার ছেলে তারেক আজিজ, গাবতলী-২ সেন্টারের আবদুল জলিলের ছেলে আরিফুল ইসলাম এবং ডেমরা সেন্টারের ফজলুল হকের ছেলে মেহেদি হাসান।শিক্ষাবৃত্তি অনুষ্ঠানে সংবাদপত্র হকার্স বহুমুখী সমবায় সমিতির চেয়ারম্যান মোস্তফা কামালসহ সব সেন্টারের সুপারভাইজার ও পরিবেশকেরা উপস্থিত ছিলেন। বিজ্ঞপ্তি।
