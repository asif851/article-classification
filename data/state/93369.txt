
জিকির-আসকার আর বয়ান শুনে বিশ্ব ইজতেমার দ্বিতীয় দিন কাটিয়েছেন লাখো মুসল্লি। আজ রোববার জোহরের নামাজের আগে আখেরি মোনাজাতের মধ্য দিয়ে ইজতেমার প্রথম পর্ব শেষ হবে।গতকাল শনিবার সকালেই টঙ্গী শহর, ইজতেমাস্থল এবং এর আশপাশ এলাকা জনসমুদ্রে পরিণত হয়। যত দূর চোখ যায় শুধু মানুষ আর মানুষ। লাখো মুসল্লির পদভারে মুখর হয়ে উঠেছে টঙ্গীর তুরাগতীর। মূল প্যান্ডেলে স্থান না পেয়ে অনেক মুসল্লি নিজ উদ্যোগেই প্যান্ডেলের বাইরে পলিথিন শিট ও কাপড়ের শামিয়ানা টানিয়ে ইজতেমায় শরিক হয়েছেন।গতকাল ফজরের নামাজের পর থেকে সকাল ১০টা পর্যন্ত বিশ্ব তাবলিগের মুরব্বি পাকিস্তানের মাওলানা আবদুল ওয়াহাব বয়ান করেন। বাদ জোহর পাকিস্তানের মাওলানা জামশেদ, বাদ আসর ভারতের মাওলানা জোবায়েরুল হাসান ও বাদ মাগরিব আহমেঞ্চদ লাট বয়ান করেন।আজ বেলা সাড়ে ১১টা থেকে একটার মধ্যে যেকোনো সময় শুরু হবে আখেরি মোনাজাত।যৌতুকবিহীন বিয়ে: গতকাল বিশ্ব ইজতেমার অন্যতম আকর্ষণ ছিল যৌতুকবিহীন বিয়ে। সম্পূর্ণ শরিয়ত মেনে তাবলিগের রেওয়াজ অনুযায়ী ইজতেমার দ্বিতীয় দিন বাদ আসর ইজতেমার বয়ান মঞ্চের পাশেই বসে যৌতুকবিহীন বিয়ের আসর। কনের সমঞ্চতিতে এবং তাঁর অনুপস্থিতিতে বর ও কনেপক্ষের লোকজনের উপস্থিতিতে অনুষ্ঠিত হয় ওই বিয়ে। বিয়ের পর বয়ান মঞ্চ থেকেই মোনাজাতের মাধ্যমে নবদম্পতিদের সুখ-সমৃদ্ধিময় জীবন কামনা করা হয় এবং মঞ্চের আশপাশের মুসল্লিদের মাঝে খোরমা-খেজুর ছুড়ে দেওয়া হয়। ১০৩ জোড়া বর-কনের বিয়ে সম্পন্ন হয়।এক বিদেশিসহ তিন মুসল্লির মৃত্যু: গতকাল ইজতেমায় এসে অসুস্থ হয়ে আরও তিনজন মুসল্লি মারা গেছেন। তাঁদের মধ্যে আহমেঞ্চদ আবু আবদু জরুন (৭০) নামের ইয়েমেনের এক নাগরিক রয়েছেন। দুপুরে হঠাৎ হূদেরাগে আক্রান্ত হলে সাথিরা তাঁকে অ্যাম্বুলেন্সে করে ঢাকায় নেওয়ার পথে তিনি মারা যান। এ ছাড়া মারা গেছেন কুষ্টিয়ার দৌলতপুর থানার মহেশকুণ্ডি পাকুরিয়া এলাকার মো. জিহাদ আলী (৫৩) এবং ময়মনসিংহের গফরগাঁও থানার পাগলা এলাকার মো. সামসুদ্দিন (৬০)। এ নিয়ে গত দুই দিনে ইজতেমায় পাঁচজন মুসল্লির মৃত্যু হলো।স্বাস্থ্যসচিবের পরিদর্শন: গতকাল সকাল সাড়ে ১০টার দিকে স্বাস্থ্যসচিব এম এম নিয়াজ উদ্দিন টঙ্গী হাসপাতাল ও ইজতেমা ময়দানে স্থাপিত সিভিল সার্জন পরিচালিত ফ্রি মেডিকেল ক্যাম্প পরিদর্শন করেন। এ সময় গাজীপুরের সিভিল সার্জন মো. শাহ আলম শরীফ, গাজীপুর মেডিকেল কলেজের অধ্যক্ষ সুভাষ চন্দ্র সাহাসহ স্বাস্থ্য বিভাগের বিভিন্ন কর্মকর্তা উপস্থিত ছিলেন। স্বাস্থ্যসচিব এ সময় বলেন, প্রয়োজনে ইজতেমায় অতিরিক্ত ওষুধ ও অর্থ বরাদ্দ দেওয়া হবে।বিশেষ ট্রেন: টঙ্গীর রেলস্টেশনের কর্মকর্তা মো. হালিমুজ্জামান জানান, বাংলাদেশ রেলওয়ের পক্ষ থেকে আখেরি মোনাজাত উপলক্ষে আখাউড়া, কুমিল্লা ও ময়মনসিংহসহ বিভিন্ন রুটে ২৯টি বিশেষ ট্রেনের ব্যবস্থা করা হয়েছে। এ ছাড়া আখেরি মোনাজাতের আগে ও পরে সব ট্রেন টঙ্গী স্টেশনে যাত্রাবিরতি করবে। পকেটমার গ্রেপ্তার: টঙ্গী থানার ভারপ্রাপ্ত কর্মকর্তা (ওসি) ইসমাইল হোসেন জানান, বিশ্ব ইজতেমা মাঠ ও আশপাশের এলাকা থেকে মুসল্লিদের ব্যাগ টানা, পকেট কাটাসহ বিভিন্ন অপরাধে গতকাল পর্যন্ত ২৩ জনকে আটক করা হয়েছে। তাদের আদালতে পাঠানো হয়েছে। এর মধ্যে ১০ দিনের সাজাপ্রাপ্ত রয়েছে তিন আসামি।
 
