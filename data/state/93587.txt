
নেত্রকোনা সদর উপজেলায় গত শনিবার ট্রলির চাপায় ঠাকুরাকোনা রহিম উদ্দিন উচ্চবিদ্যালয়ের শিক্ষক খন্দকার নূরুল হুদা নিহত হয়েছেন।শিক্ষক নিহত হওয়ার ঘটনায় দায়ী ট্রলিচালকের বিচার, তাঁর পরিবারকে উপযুক্ত ক্ষতিপূরণ দেওয়া ও সড়ক দুর্ঘটনা রোধে কার্যকর পদক্ষেপের দাবিতে গতকাল রোববার দুপুরে মানববন্ধন হয়েছে। সদরের ঠাকুরাকোনা বাজারে বিদ্যালয়ের সামনের সড়কে এ মানববন্ধন করা হয়। বিদ্যালয়ের শিক্ষকেরা এ কর্মসূচি পালন করেন।ঘণ্টাব্যাপী মানববন্ধন চলাকালে বক্তব্য দেন বিদ্যালয় ব্যবস্থাপনা কমিটির সভাপতি আবদুস সামাদ, প্রধান শিক্ষক কে এম সাদেকুর রহমান, শিক্ষক আবদুল মোমেন, হাদিছ উদ্দিন, আবুল কাশেম আজাদ, জিয়াউর রহমান প্রমুখ।
