
রাজবাড়ীর পাংশা উপজেলার পাট্টা ইউনিয়নের বিলজোনা গ্রামের বাবা পাগলার আশ্রম থেকে মঙ্গলবার ভোরে আগ্নেয়াস্ত্রসহ এক চরমপন্থীকে গ্রেপ্তার করেছে পুলিশ। তাঁর নাম শ্রীকান্ত কুমার বিশ্বাস। তিনি একই গ্রামের বাসিন্দা ও নিষিদ্ধঘোষিত পূর্ববাংলা কমিউনিস্ট পার্টির সদস্য। তাঁর কাছ থেকে একটি রিভলভার, একটি শাটারগান ও তিনটি গুলি উদ্ধার করা হয়। পাংশা থানার এসআই কামাল হোসেন ভূঁইয়া জানান, শ্রীকান্তের বিরুদ্ধে দুটি ডাকাতি, একটি অস্ত্র ও একটি ছিনতাইয়ের মামলায় গ্রেপ্তারি পরোয়ানা রয়েছে।রাজবাড়ী প্রতিনিধি
