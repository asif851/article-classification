
যোগাযোগমন্ত্রী ওবায়দুল কাদের বলেছেন, ‘আন্দোলনে যাদের মুরোদ নেই, মূলত তারাই আন্দোলনের নামে বেশি বেশি হুংকার দেয়। বিরোধী দল তাদের নেতা-কর্মীদের চাঙা করার কৌশল হিসেবে এটি ব্যবহার করছে।’আজ মঙ্গলবার সকালে সাভারের হেমায়েতপুরে শহীদ রফিক সেতু পরিদর্শনকালে সাংবাদিকদের সঙ্গে আলাপকালে যোগাযোগমন্ত্রী এ কথা বলেন।ওবায়দুল কাদের বলেন, সরকারের সাড়ে চার বছর চলে গেল। বিরোধী দল মাঝেমধ্যে কঠোর আন্দোলনের হুংকার দিলেও আসলে এগুলো সবই ছিল তাদের ফাঁকা বুলি। রাজপথে তাদের কোনো কর্তৃত্বই নেই।’যোগাযোগমন্ত্রী এ সময় মেয়াদোত্তীর্ণ হওয়া টোল প্লাজার টোল মওকুফ করা প্রসঙ্গে সাংবাদিকদের এক প্রশ্নের জবাবে বলেন, এটি মূলত অর্থ মন্ত্রণালয়ের ব্যাপার। সেখানেই টোল মওকুফের সিদ্ধান্ত হবে। তিনি জানান, এ ব্যাপারে তিনি অর্থমন্ত্রীর সঙ্গে কথা বলবেন।মন্ত্রীর সঙ্গে সড়ক ও জনপথ বিভাগের ঊর্ধ্বতন কর্মকর্তারা উপস্থিত ছিলেন। বাসস।
