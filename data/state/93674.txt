
প্লাস্টিকের বোতলে পানীয় ও খাদ্যদ্রব্য বাজারজাতকরণ ও সরবরাহ বন্ধে নির্দেশনা চেয়ে রিট আবেদন করা হয়েছে। গতকাল মঙ্গলবার সুপ্রিম কোর্টের সংশ্লিষ্ট শাখায় রিটটি দাখিল করা হয়।
আইনজীবী জে আর খান রবিন রিট আবেদনকারী। রিটে স্বাস্থ্য মন্ত্রণালয়, আইন মন্ত্রণালয়, খাদ্য মন্ত্রণালয়, স্বাস্থ্য অধিদপ্তরের মহাপরিচালক ও বিএসটিআইয়ের মহাপরিচালককে বিবাদী করা হয়। এতে বলা হয়, প্লাস্টিক মানুষের শরীরের জন্য ক্ষতিকর।
আবেদনে প্লাস্টিকের বোতলের মাধ্যমে পানি, ওষুধ, তেল, কোমল পানীয়, জুসসহ অন্যান্য খাদ্যদ্রব্য বাজারজাতকরণ ও সরবরাহ নিষিদ্ধ করার নির্দেশনা চাওয়া হয়েছে।
