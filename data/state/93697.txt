
নীলফামারীতে ইজিবাইকের চাকায় ওড়না পেঁচিয়ে সুমনা আক্তার (২০) নামের এক গৃহবধূ মারা গেছেন। গত শনিবার সদর উপজেলার চৌধুরীপাড়া এলাকায় এ দুর্ঘটনা ঘটে। সুমনা আক্তার নীলফামারী সদর উপজেলার কুন্দুপুকুর ইউনিয়নের পশ্চিম সুটিপাড়া গ্রামের সেলিম হোসেনের স্ত্রী ও একই ইউনিয়নের উত্তর সুটিপাড়া গ্রামের সুবহান আলীর মেয়ে। নীলফামারী সদর থানার উপপরিদর্শক (এসআই) প্রদীপ ব্যানার্জি বলেন, এ ঘটনায় একটি অপমৃত্যুর মামলা হয়েছে। পরিবারের কোনো অভিযোগ না থাকায় স্বজনদের হাতে লাশ হস্তান্তর করা হয়েছে।
