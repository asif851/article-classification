
সাভারের রানা প্লাজা ধসের ঘটনায় দায়িত্বে অবহেলার অভিযোগে উপজেলা নির্বাহী কর্মকর্তা (ইউএনও) মো. কবির হোসেন সরদারকে সাময়িক বরখাস্ত করা হয়েছে। আজ সোমবার জনপ্রশাসন মন্ত্রণালয় এ আদেশ জারি করেছে।
আদেশে বলা হয়েছে, ‘মো. কবির হোসেন সাভারে কর্মরত অবস্থায় রানা প্লাজা নামক বহুতল ভবনে ফাটলের বিষয়ে সংবাদমাধ্যমে অনাকাঙ্ক্ষিত মন্তব্য করায় এবং নিয়ন্ত্রণকারী কর্তৃপক্ষকে ঘটনা সম্পর্কে যথাসময়ে অবহিত না করে নিজ দায়িত্বে অবহেলা ও শৈথিল্য প্রদর্শন করায় সরকারি কর্মচারী (শৃঙ্খলা ও আপিল) বিধিমালা অনুযায়ী দণ্ডনীয় অপরাধ করেছেন। এ জন্য তাঁকে সাময়িক বরখাস্ত করা হলো।’
এর আগে রানা প্লাজা ধসের পরপরই মো. কবির হোসেনকে প্রত্যাহার করা হয়েছিল।
 
