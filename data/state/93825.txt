
নেত্রকোনার মোহনগঞ্জ পৌর এলাকা থেকে একটি মামলায় যাবজ্জীবন সাজাপ্রাপ্ত এক আসামিকে গত রোববার রাতে গ্রেপ্তার করেছে পুলিশ। কাজিরহাটী গ্রামের ওই আসামির নাম মানিক মিয়া (৩০)। পুলিশ ও এলাকাবাসী জানান, ধর্ষণ ও অপহরণের অভিযোগে দায়ের করা একটি মামলায় তাঁকে গত ৩ এপ্রিল আদালত যাবজ্জীবন কারাদণ্ড দেন। রোববার রাতে পুলিশ গোপন সংবাদের ভিত্তিতে তাঁকে গ্রেপ্তার করে। নেত্রকোনা প্রতিনিধি
