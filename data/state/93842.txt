
বাংলাদেশের কমিউনিস্ট পার্টি (সিপিবি), গণতান্ত্রিক বাম মোর্চা, নাগরিক ঐক্য, জাতীয় মুক্তি কাউন্সিল ও বাসদের কেন্দ্রীয় কনভেশন প্রস্তুতি কমিটি দশম জাতীয় সংসদ নির্বাচনের তফসিল প্রত্যাখ্যান করেছেএর মধ্যে সিপিবি গতকাল মঙ্গলবার কেন্দ্রীয় কার্যালয়ে সংবাদ সম্মেলন করে তফসিল প্রত্যাখ্যান এবং নির্বাচনে অংশ না নেওয়ার ঘোষণা দেয়। সিপিবির সভাপতি মুজাহিদুল ইসলাম সেলিম বলেন, তফসিলে সবার অংশগ্রহণে গ্রহণযোগ্য নির্বাচন সম্ভব নয়।গণতান্ত্রিক বাম মোর্চা গতকাল তোপখানা রোডের নির্মল সেন মিলনায়তনে পৃথক সংবাদ সম্মেলন করে তফসিল ঘোষণাকে সরকারের একতরফা নির্বাচনের নীল নকশা বলে আখ্যায়িত করে তা প্রত্যাখ্যানের ঘোষণা দেয়। মোর্চার সমন্বয়ক সাইফুল হক বলেন, সরকারের পরিকল্পনা অনুযায়ী নির্বাচনের তারিখ ঘোষণা করে নির্বাচন কমিশন তাদের নিরপেক্ষতা ও স্বাধীন ভূমিকা বিসর্জন দিয়েছে।নাগরিক ঐক্যের আহ্বায়ক মাহমুদুর রহমান মান্না গতকাল এক বিবৃতিতে তফসিল ঘোষণায় রাজনৈতিক অনিশ্চয়তা ও সহিংসতা বেড়ে যাওয়ায় উদ্বেগ প্রকাশ করেন। তিনি ঘোষিত তফসিল স্থগিত করে সংলাপ শুরুর আহ্বান জানান।তফসিলকে ‘একতরফা নির্বাচনের ছকের’ অংশ বলে দাবি করে তা প্রত্যাখ্যান করেছে জাতীয় মুক্তি কাউন্সিল।
