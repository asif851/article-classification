
ভাষাসৈনিক, মুক্তিযুদ্ধের সংগঠক ও বাম রাজনীতিবিদ আজিজুল ইসলাম খান (৮৭) গতকাল রোববার সকালে নেত্রকোনার বারহাট্টা উপজেলার যশমাধব গ্রামে নিজ বাড়িতে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি অকৃতদার ছিলেন। বিকেলেই জানাজা শেষে তাঁকে পারিবারিক কবরস্থানে দাফন করা হয়।তাঁর মৃত্যুতে প্রধানমন্ত্রী শেখ হাসিনা এবং যুব ও ক্রীড়া উপমন্ত্রী আরিফ খান শোক প্রকাশ করেছেন।
