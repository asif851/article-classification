
গাজীপুরের কালিয়াকৈরে সড়ক দুর্ঘটনায় এক শিশুর মৃত্যু হয়েছে। উপজেলার চন্দ্রা পল্লীবিদ্যুৎ এলাকায় গতকাল মঙ্গলবার বিকেলে এ দুর্ঘটনা ঘটে।
গতকালের দুর্ঘটনায় গুরুতর আহত হয় শিশু মারিয়া আক্তার (৫)। পরে রাত ১২টার দিকে হাসপাতালে নেওয়া হয়। সেখানেই মৃত্যু হয় তার। নিহত শিশু সিরাজগঞ্জ সদর থানার বাওইখোলা গ্রামের মনির হোসেনের মেয়ে।
এলাকাবাসী ও নিহত শিশুর পরিবার জানায়, বাবা-মায়ের সঙ্গে কালিয়াকৈর উপজেলার চন্দ্রা পল্লীবিদ্যুৎ মোল্লাপাড়া এলাকার ইদ্রিস আলীর বাসায় ভাড়া থাকত মারিয়া। কাল বিকেলে বাড়ির পাশের পল্লীবিদ্যুৎ-বাড়ইপাড়া সড়ক পার হওয়ার সময় ব্যাটারিচালিত একটি অটোরিকশা তাকে চাপা দেয়। এতে সে গুরুতর আহত হলে তাকে মির্জাপুর কুমুদিনী হাসপাতালে নেওয়া হয়। পরে ওই দিন রাত ১২টার দিকে চিকিৎসাধীন অবস্থায় মারিয়ার মৃত্যু হয়।
