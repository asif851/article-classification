
নীলফামারীর ডোমার উপজেলার ভোগডাবুড়ি ইউনিয়নের পাটোয়ারীপাড়া গ্রামের বাসিন্দা ফাতেমাতুজ জহুরা (৯০) গত মঙ্গলবার রাতে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি ছয় ছেলে, চার মেয়ে, নাতি-নাতনিসহ অসংখ্য গুণগ্রাহী রেখে গেছেন। গতকাল বুধবার দুপুরে জানাজা শেষে তাঁর লাশ পারিবারিক কবরস্থানে দাফন করা হয়। ফাতেমাতুজ জহুরা প্রথম আলোর নীলফামারী প্রতিনিধি মীর মাহমুদুল হাসান আস্তাকের শাশুড়ি।
