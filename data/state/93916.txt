
মিয়ানমার থেকে নিয়ে আসার সময় আজ বৃহস্পতিবার সকাল ১০টার দিকে এক ব্যক্তির কাছ থেকে তিন হাজার ইয়াবা উদ্ধার করেছে স্থানীয় জনতা। উপজেলার হ্নীলা ইউনিয়নের আলীখালী এলাকায় এ ঘটনা ঘটে।
প্রত্যক্ষদর্শী ও পুলিশ জানায়, আলীখালীর বেড়িবাঁধ এলাকায় এক ব্যক্তির হাতে পলিথিন মোড়ানো একটি প্যাকেট দেখে লবণ মাঠের শ্রমিক ও স্থানীয় লোকজনের সন্দেহ হয়। তারা ওই ব্যক্তিকে দাঁড়াতে বলে।  না-দাঁড়ানোয় তাঁকে ধাওয়া দেয়। এ সময় ওই ব্যক্তি প্যাকেটটি ফেলে পালিয়ে যান। শ্রমিক ও স্থানীয় লোকজন প্যাকেটটি উদ্ধার করে ওই এলাকার সাবেক সংরক্ষিত নারী ইউপি সদস্য খদিজাতুল কোবরার কাছে নিয়ে যায়। তিনি পুলিশে খবর দেন।
টেকনাফ মডেল থানার সহকারী উপপরিদর্শক (এএসআই) কমল মালাকার ঘটনার সত্যতা নিশ্চিত করে বলেন, ওই প্যাকেটে ১৫টি সবুজ রঙের প্যাকেটে তিন হাজার ইয়াবা পাওয়া গেছে। এ ব্যাপারে মামলার প্রক্রিয়া চলছে।
