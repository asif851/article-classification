
বগুড়ার শেরপুর উপজেলার কালিয়াকৈর পাঁচবাড়িয়া গ্রামের একটি বাড়ির আঙিনায় পুলিশ অভিযান চালিয়ে প্রায় আধা মণ ওজনের তিনটি গাঁজাগাছ উদ্ধার করেছে। এ সময় ওই বাড়ির গৃহবধূ শাহানা আক্তারকে (৩০) পুলিশ গ্রেপ্তার করে।শেরপুর থানার ভারপ্রাপ্ত কর্মকর্তা (ওসি) আলী আহমেদ হাশমী বলেন, কেরামত আলী দীর্ঘদিন ধরে গোপনে নিজ বাড়িতে গাঁজার চাষ ও বিক্রি করতেন। গোপন সংবাদের ভিত্তিতে গত মঙ্গলবার বিকেলে ওই বাড়িতে অভিযান চালানো হয়। এ ঘটনায় ওই রাতে পুলিশ বাদী হয়ে শাহানা আক্তার ও তাঁর স্বামী কেরামত আলীর বিরুদ্ধে মাদকদ্রব্য নিয়ন্ত্রণ আইনে একটি মামলা দায়ের করেছে। শাহানাকে গতকাল বৃহস্পতিবার দুপুরে আদালতের মাধ্যমে কারাগারে পাঠানো হয়েছে।
