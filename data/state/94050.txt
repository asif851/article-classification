
সাদার্ন বিশ্ববিদ্যালয়ে তিন দিনব্যাপী শিক্ষক প্রশিক্ষণ কর্মশালা ১৯ জুলাই শেষ হয়েছে। ইনস্টিটিউশনাল কোয়ালিটি অ্যাসিউরেন্স সেলের (আইকিউএসি) উদ্যোগে বিশ্ববিদ্যালয় মঞ্জুরি কমিশনের পরিচালনায় হেকেপের আওতায় উচ্চশিক্ষার গুণগত মান বৃদ্ধির লক্ষ্যে এ কর্মশালার আয়োজন করা হয়। বিশ্ববিদ্যালয়ের সম্মেলনকক্ষে আয়োজিত সমাপনী অনুষ্ঠানে সভাপতিত্ব করেন বিশ্ববিদ্যালয়ের আইকিউএসির পরিচালক এ জে এম নুরুদ্দীন চৌধুরী।প্রধান অতিথি ছিলেন বিশ্ববিদ্যালয়ের উপাচার্য মো. নুরুল মোস্তাফা। উপস্থিত ছিলেন প্রতিষ্ঠাতা ও উদ্যোক্তা সরওয়ার জাহান, কর্মশালার প্রশিক্ষক অধ্যাপক মোজাহার আলী, রেজিস্ট্রার (ভারপ্রাপ্ত) ইসরাত জাহান, বিভিন্ন অনুষদের ডিন, উপদেষ্টা, বিভাগীয় প্রধান ও বিভাগের শিক্ষকেরা।মো. নুরুল মোস্তাফা বলেন, শিক্ষকদের নেতৃত্ব ও সুশিক্ষা দানের মাধ্যমে জাতি এগিয়ে যাবে। দক্ষতা ও গুণগত শিক্ষার অন্যতম মাধ্যম হলো প্রশিক্ষণ ও অধ্যয়ন। প্রশিক্ষণ থেকে প্রাপ্ত শিক্ষাদানের কৌশলসমূহ শ্রেণিÿর শিক্ষার্থীদের মধ্যে কার্যকর প্রয়োগ ঘটাতে হবে।তিন দিনব্যাপী এ কর্মশালায় শিক্ষকদের মূলত লার্নিং আউটকাম, অ্যাসেসমেন্ট সিস্টেম, কারিকুলাম ডিজাইন ও সেলফ অ্যাসেসমেন্ট বিষয়ে প্রশিক্ষণ প্রদান করা হয়। এতে বিভিন্ন বিভাগের ১২৫ জন শিক্ষক অংশ নেন। পরে কর্মশালায় অংশ নেওয়া শিক্ষকদের হাতে সনদপত্র তুলে দেন অতিথিরা। বিজ্ঞপ্তি।
 
