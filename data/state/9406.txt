
জামালপুর সদর উপজেলার নান্দিনা বাজারে একটি পেট্রলের দোকানে অগ্নিকাণ্ডের ঘটনায় দগ্ধ ব্যবসায়ী শহিদুর রহমান (৪০) ঢাকা মেডিকেল কলেজ হাসপাতালের বার্ন ইউনিটে চিকিৎসাধীন অবস্থায় গতকাল বুধবার সকালে মারা গেছেন। নিহত ব্যক্তির পরিবার সূত্রে জানা যায়, গত বৃস্পতিবার শহিদুর রহমানের দোকানে সিগারেটের আগুন থেকে অগ্নিকাণ্ডের ঘটনা ঘটে। মুহূর্তেই আগুন তাঁর দোকানসহ আশপাশের তিনটি দোকানে ছড়িয়ে পড়ে। এ সময় ব্যবসায়ী শহিদুর রহমান দগ্ধ হন। শহিদুর রহমানের মৃত্যুর বিষয়টি নিশ্চিত করেছেন জামালপুর সদর উপজেলা রানাগাছা ইউনিয়ন পরিষদের চেয়ারম্যান লুৎফুল কবীর। 
