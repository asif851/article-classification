
বিশ্বব্যাংকের অর্থায়নে একটি প্রকল্প থেকে অবৈধ সুবিধা নেওয়ার অভিযোগে খাদ্য অধিদপ্তরের মহাপরিচালক (ডিজি) ও পরামর্শক সংস্থার ব্যবস্থাপনা পরিচালকের (এমডি) বিরুদ্ধে মামলার প্রস্তুতি নিচ্ছে দুর্নীতি দমন কমিশন (দুদক)।
এ দুজন হলেন খাদ্য অধিদপ্তরের ডিজি আহমদ হোসেন খান ও পরামর্শক সংস্থা ‘স্থপতি সংসদ লিমিটেডের’ এমডি এম মহিউদ্দিন খান।
আজ রোববার এ বিষয়ে দুদক কমিশনের অনুমোদনের পক্ষে সই করেন উপপরিচালক সৈয়দ ইকবাল হোসেন। তিনি সংশ্লিষ্ট অনুসন্ধান কর্মকর্তা এস এম মফিদুল ইসলামকে মামলা করতে চিঠি দেন।
অভিযোগ রয়েছে, বিশ্বব্যাংকের অর্থায়নে প্রকল্পের পরামর্শক সংস্থার এমডির আর্থিক আনুকূল্যে স্ত্রী-ছেলেসহ ঢাকা-ব্যাংকক-ঢাকা ভ্রমণে বিমানভাড়া বাবদ ৮৯ হাজার ৮৭৪ টাকার অবৈধ সুবিধা নিয়েছিলেন খাদ্য অধিদপ্তরের ডিজি।
