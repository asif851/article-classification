
ভারতের ক্ষমতাসীন দল বিজেপির সভাপতি অমিত শাহ টেলিফোন করে অবরুদ্ধ বিএনপির চেয়ারপারসন খালেদা জিয়ার শারীরিক অবস্থার খোঁজখবর নিয়েছেন। গতকাল বুধবার রাত সাড়ে ১০টার সময় তিনি খালেদা জিয়াকে ফোন করেন।আজ বৃহস্পতিবার সন্ধ্যায় গুলশানে বিএনপি চেয়ারপারসনের রাজনৈতিক কার্যালয়ের ভেতরে এক অনানুষ্ঠানিক সংবাদ ব্রিফিংয়ে বিএনপির চেয়ারপারসনের প্রেস সচিব মারুফ কামাল খান এ কথা জানান। তবে কার্যালয়ের ভেতরে গণমাধ্যমের কর্মীদের বেশির ভাগেরই প্রবেশে নিষেধাজ্ঞা থাকায় তাঁরা ঢুকতে পারেননি। পরে কার্যালয়ের বাইরে থাকা গণমাধ্যমের কর্মীদের মারুফ কামাল খানের স্বাক্ষরিত একটি বিবৃতি সরবরাহ করা হয়।
