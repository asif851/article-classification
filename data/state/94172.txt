
শ্যালো ইঞ্জিনচালিত অবৈধ যান নছিমন, করিমন ও ভটভটি চলাচল বন্ধ করার দাবিতে কুড়িগ্রামের রৌমারীতে মানববন্ধন হয়েছে। গতকাল সোমবার দুপুরে রৌমারী উপজেলা পরিষদের সামনের সড়কে ঘণ্টাব্যাপী মানববন্ধনে বিভিন্ন শিক্ষাপ্রতিষ্ঠানের সহস্রাধিক শিক্ষার্থীসহ অভিভাবক ও শিক্ষকেরা অংশ নেন। এ সময় বক্তব্য দেন সিজি জামান উচ্চবিদ্যালয়ের প্রধান শিক্ষক আবু হোরায়রা, শিক্ষক মজিবুর রহমান, ইউপি সদস্য পরেশ চন্দ্র সাহা। বক্তারা শহরের রাস্তাঘাটে অবৈধ যানবাহন নছিমন, করিমন ও ভটভটি রাখা ও চলাচল বন্ধ করে শিক্ষার্থীদের নির্বিঘ্নে চলাচলের ব্যবস্থা করার দাবি জানান। পরে এ দাবিতে উপজেলা নির্বাহী কর্মকর্তার কাছে স্মারকলিপি দেওয়া হয়।
