
টাঙ্গাইল-৮ (সখীপুর-বাসাইল) আসনের উপনির্বাচনে গতকাল শুক্রবার প্রার্থীদের মাঝে প্রতীক বরাদ্দ করা হয়েছে।আওয়ামী লীগ মনোনীত প্রার্থী অনুপম শাহজাহান নৌকা, আওয়ামী লীগের দুই বিদ্রোহী প্রার্থী আবদুল মালেক মিঞা হরিণ ও আবু সাঈদ আজাদ পেয়েছেন আনারস প্রতীক। জাতীয় পার্টির (মঞ্জু) প্রার্থী সাদেক সিদ্দিকী বাইসাইকেল ও স্বতন্ত্র প্রার্থী লিয়াকত হোসেন পেয়েছেন মোরগ। ২৯ মার্চ এ আসনে উপনির্বাচন হবে।
