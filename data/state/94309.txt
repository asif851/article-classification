
রাজধানীতে মোটরসাইকেল চুরির অভিযোগে চারজনকে গ্রেপ্তার করেছে ঢাকা মহানগর পুলিশের গোয়েন্দা শাখা (ডিবি)। ডিবির পশ্চিম শাখা গতকাল মঙ্গলবার রাতে এদের গ্রেপ্তার করে। গ্রেপ্তার হ্ওয়া ব্যক্তিদের কাছ থেকে চুরি যাওয়া ১২টি মোটরসাইকেল উদ্ধার করা হয়েছে।
আজ বুধবার ঢাকা মহানগর পুলিশ ডিএমপির মিডিয়া সেন্টার থেকে পাঠানো এক মুঠোফোন বার্তায় এ তথ্য জানানো হয়।
বেলা সাড়ে ১১টায় রাজধানীর মিন্টু রোডে ডিএমপির মিডিয়া সেন্টারে সংবাদ সম্মেলনে এ ব্যাপারে বিস্তারিত জানানো হবে।
