
রাজধানীর উত্তরায় গ্যাসলাইন বিস্ফোরণে দগ্ধ মা সুমাইয়ার (৩৫) অবস্থা ভালো না বলে জানিয়েছে তাঁর পরিবার। রাজধানীর মোহাম্মদপুরে বেসরকারি একটি হাসপাতালে তিনি চিকিৎসাধীন। একই হাসপাতালে চিকিৎসাধীন রয়েছে তাঁর ছেলেও। তার অবস্থা ভালোর দিকে।বিস্ফোরণে দগ্ধ হয়ে মারা যাওয়া শাহনেওয়াজের ভাই কামরুল আহসান বলেন, সুমাইয়ার অবস্থা ভালো নয়। যেকোনো সময় যেকোনো কিছু হয়ে যেতে পারে। ঢাকা মেডিকেল কলেজ হাসপাতালের বার্ন ইউনিটের চিকিৎসকেরা যা বলেছেন, এই হাসপাতালের চিকিৎসকেরাও একই কথা বলেছেন। কেউ ৯৫ শতাংশ দগ্ধ হলে বেঁচে থাকার সম্ভাবনা কম থাকে।সুমাইয়ার সন্তান জারিফ বিন নেওয়াজ হাসপাতালে চিকিৎসাধীন। তার অবস্থা ভালোর দিকে বলে জানিয়েছেন চাচা কামরুল আহসান। তিনি বলেন, শিশুটি সুস্থ হওয়ার পথে। দুই পায়ে আঘাত আছে। চিকিৎসা চলছে। তাকে যত দূর সম্ভব আদর দিয়ে হাসিখুশি রাখার চেষ্টা করা হচ্ছে। পরিবারের সবাই তাকে সময় দিচ্ছে। বাবা, ভাইয়ের মৃত্যুর খবর শিশুটিকে জানানো হয়নি।গত শুক্রবার রাজধানীর উত্তরায় গ্যাস বিস্ফোরণে দগ্ধ দুই সন্তান মারা যায়। দুই সন্তানের পর বাবা শাহনেওয়াজও (৫০) গত শনিবার মারা যান।২০ ফেব্রুয়ারি উত্তরায় নতুন ভাড়া করা ফ্ল্যাটে পরিবার নিয়ে ওঠেন মার্কিন দূতাবাসের প্রকৌশলী শাহনেওয়াজ। ২৬ ফেব্রুয়ারি গ্যাসলাইন বিস্ফোরণে তছনছ হয়ে যায় তাঁর পরিবার। বার্ন ইউনিটের চিকিৎসক মুন্নী মমতাজ জানান, শাহনেওয়াজের শরীরের ৯৫ শতাংশ, তাঁর স্ত্রীর শরীরের ৯০ শতাংশ, সারলিনের ৮৮ শতাংশ ও জায়ানের শরীরের ৭৪ শতাংশ পুড়ে গিয়েছিল।
আরও জানতে পড়ুন..দগ্ধ পুরো পরিবার, দুই ছেলের মৃত্যুদুই ছেলের পর চলে গেলেন দগ্ধ বাবাও
