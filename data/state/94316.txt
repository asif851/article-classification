
মুন্সিগঞ্জের লৌহজং উপজেলায় মাওয়া-কাওড়াকান্দি নৌপথের মাঝিকান্দি এলাকায় পদ্মার প্রায় মাঝখানে গত রোববার রাতে ১৮ জন যাত্রী নিয়ে একটি স্পিডবোট ডুবে যায়। ১৭ জন যাত্রী সাঁতরে তীরে উঠতে সক্ষম হলেও লাল মিয়া ফরাজি (৬২) নামের এক বৃদ্ধ নিখোঁজ রয়েছেন। আহত হয়েছেন পাঁচজন।
স্থানীয় লোকজন জানান, রোববার রাত নয়টার দিকে মাওয়া-কাওড়াকান্দি নৌপথের মাঝিকান্দি ঘাট থেকে ১৮ জন যাত্রী নিয়ে একটি স্পিডবোট মাওয়ার উদ্দেশে ছেড়ে যায়। নদীর প্রায় মাঝখানে পৌঁছার পর তলা ফেটে নৌযানটি ডুবে যায়। তখন ১৭ জন যাত্রী সাঁতরে তীরে উঠতে সক্ষম হন। কিন্তু লাল মিয়া নামের এক যাত্রী নিখোঁজ হন। আহত হন পাঁচজন যাত্রী। তাঁদের প্রাথমিক চিকিৎসা দেওয়া হয়েছে।
লাল মিয়া শরীয়তপুরের পালং উপজেলার পশ্চিম তেতৈইতলা গ্রামের প্রয়াত তালেব আলী ফরাজির ছেলে। ঘটনার সত্যতা নিশ্চিত করে মাওয়া নৌ-পুলিশ ফাঁড়ির দায়িত্বপ্রাপ্ত কর্মকর্তা উপপরিদর্শক (এসআই) জানান, ঘটনাটি মুন্সিগঞ্জের মধ্যে নয়।
