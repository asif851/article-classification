
জাতীয় সমাজতান্ত্রিক দলের (জাসদ) নেতা কাজী আরেফ আহমেদের মৃত্যুবার্ষিকী আজ ১৬ ফেব্রুয়ারি। ১৯৯৯ সালের এই দিনে কুষ্টিয়ায় এক সমাবেশ চলাকালে দুর্বৃত্তরা গুলি করে তাঁকেসহ কয়েকজনকে হত্যা করে।কাজী আরেফের মৃত্যুবার্ষিকী উপলক্ষে জাসদ বেশ কিছু কর্মসূচি পালন করবে। এর মধ্যে সকাল সাড়ে আটটায় মিরপুর শহীদ বুদ্ধিজীবী কবরস্থানে কাজী আরেফের কবরে শ্রদ্ধা নিবেদন করা হবে। বিকেল চারটায় বঙ্গবন্ধু অ্যাভিনিউয়ে জাসদের কেন্দ্রীয় কার্যালয়ে কাজী আরেফ স্মরণে আলোচনা সভার আয়োজন করেছে দলটি। এতে জাসদের কেন্দ্রীয় নেতা ও কাজী আরেফের পরিবারের সদস্যরা বক্তৃতা করবেন। বিজ্ঞপ্তি।
