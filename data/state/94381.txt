
জিয়া অরফানেজ ট্রাস্ট দুর্নীতি মামলায় হাজিরা দিতে কাল সোমবার আদালতে যাবেন বিএনপির চেয়ারপারসন খালেদা জিয়া। এদিন তাঁর আত্মপক্ষ সমর্থনের দিন ধার্য আছে।
বিএনপির চেয়ারপারসনের প্রেস উইংয়ের সদস্য শায়রুল কবির খান প্রথম আলোকে বলেন, কাল সকাল ১০টায় খালেদা জিয়া আদালতের উদ্দেশে রওনা হবেন।গত ২৭ এপ্রিল খালেদা জিয়ার আত্মপক্ষ সমর্থনের দিন ছিল। তিনি অসুস্থা থাকায় আইনজীবীরা সময় আবেদন করেছিলেন। পরে আদালত ৮ মে হাজিরের নির্দেশ দেন।
