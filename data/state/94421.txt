
রাজধানীর শান্তিবাগ থেকে গতকাল শুক্রবার বিকেলে একটি চক্রের কবল থেকে দুই দিন বয়সী এক নবজাতককে উদ্ধার করেছেন র্যা বের সদস্যরা। এ ঘটনায় দুই নারীসহ চারজনকে আটক করা হয়েছে। আটক চক্রের সদস্যরা হলেন সালমা বেগম, তাঁর স্বামী সাইফুল ইসলাম, আনোয়ারা ও বাবু মিয়া।র্যা ব-৩-এর পরিচালক লে. কর্নেল গোলাম সারোয়ার প্রথম আলোকে বলেন, শান্তিবাগের চেয়ারম্যান বাড়ির দোতলায় বাসা ভাড়া নিয়ে চক্রটি বিভিন্নভাবে নবজাতকদের এনে এখান থেকে বিক্রি করে আসছিল। শুক্রবার বিকেলে গোপন খবর পেয়ে র্যা ব-৩-এর একটি দল সেখানে অভিযান চালায়।র্যা ব-৩-এর অপস কর্মকর্তা সহকারী পুলিশ সুপার রবিউল করিম প্রথম আলোকে বলেন, গোয়েন্দা তথ্যের ভিত্তিতে নবজাতককে উদ্ধার ও চক্রের চার সদস্যকে গ্রেপ্তার করা হয়েছে। তিনি আরও বলেন, নবজাতক বিক্রি চক্রের সদস্য সালমা এর আগে আগারগাঁওয়ে শিশু হাসপাতালে নার্স হিসেবে কাজ করতেন। দুই দিন আগে তিনি বাড্ডায় একটি বেসরকারি হাসপাতালে চিকিৎসাধীন নবজাতকের মা মীনার কাছে নিজেকে বন্ধ্যা বলে পরিচয় দেন। এরপর মা হিসেবে নিজের ছেলের মতো লালন-পালনের কথা বলে দুই দিনের ওই নবজাতককে নিয়ে আসেন। তবে লালন-পালন নয়, অন্যত্র বিক্রি করতেই মীনাকে মিথ্যা বলে সালমা শিশুটিকে নিয়ে আসেন বলে জানতে পারে র্যা ব।র্যা বের কর্মকর্তারা বলেন, জিজ্ঞাসাবাদে সালমা র্যা বকে জানান, গরিব নারীদের কাছ থেকে নবজাতক এনে অন্যত্র বিক্রি করে দেন তিনি। গতকাল এক লাখ টাকায় শিশুটিকে অন্যত্র বিক্রির সময় তাঁদের হাতেনাতে আটক করা হয়। আটক বাবু মিয়াকে দিয়ে অ্যাম্বুলেন্স চালিয়ে নবজাতক নিয়ে আসেন। সেলিনা কয়েক দিন সেই নবজাতককে দেখাশোনা করেন। এরপর সাইফুল নিঃসন্তান মা-বাবা খুঁজে তাঁদের কাছে নবজাতককে বিক্রি করে দেন।কর্মকর্তারা বলেন, ফোন করার পর নবজাতকের মা মিনা শান্তিবাগে চলে আসেন। সালমার কান্নাকাটিতে তিনি তাঁর নবজাতক ছেলেকে লালন-পালন করতে সালমার কাছে তুলে দিয়েছিলেন বলে জানান। আটক ব্যক্তিদের জিজ্ঞাসাবাদ করে পুরো চক্রকে গ্রেপ্তারের চেষ্টা চলছে বলে জানান র্যা বের কর্মকর্তারা।
