
চট্টগ্রাম নগরের বায়েজিদ এলাকায় অভিযান চালিয়ে বিএসটিআইয়ের অনুমোদনহীন ছয়টি সয়াবিন তেলের কারখানা সিলগালা করেছেন ভ্রাম্যমাণ আদালত। কারখানাগুলো থেকে ২৫ হাজার লিটার তেল জব্দ করে পাঁচ মালিককে বিভিন্ন মেয়াদে কারাদণ্ড ও দেড় লাখ টাকা জরিমানা করা হয়েছে। কারখানাগুলোও সিলগালা করে দেওয়া হয়েছে।গতকাল সোমবার এ অভিযান পরিচালনা করেন জেলা প্রশাসনের নির্বাহী ম্যাজিস্ট্রেট তামিম আল ইয়ামিন। এ সময় র্যাব ও বিএসটিআইয়ের কর্মকর্তারাও ছিলেন।নির্বাহী ম্যাজিস্ট্রেট জানান, বায়েজিদের বিভিন্ন স্থানে অভিযান চালিয়ে ছয়টি ভেজাল সয়াবিন তেলের কারখানার খোঁজ পাওয়া যায়। ভেজাল তেল উৎপাদনের দায়ে শিহাবউদ্দিন নামের একজনকে নয় মাস কারাদণ্ড ও দেড় লাখ টাকা জরিমানা করা হয়। এ ছাড়া মো. আলতাফ, আরিফ, মাইনুদ্দিন, সালাউদ্দিন নামের চারজনকে ছয় মাস করে কারাদণ্ড দেওয়া হয়েছে।
