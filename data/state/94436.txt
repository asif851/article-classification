
নওগাঁর ধামইরহাট উপজেলায় আবারও একটি বিরল প্রজাতির অজগর সাপ ধরা পড়েছে। গতকাল মঙ্গলবার উপজেলার জগৎনগর গ্রামের নলপুকুর এলাকায় অজগর সাপটি দেখতে পায় গ্রামবাসী। পরে গ্রামের কয়েকজন মিলে কৌশলে সাপটি ধরে ফেলে। খবর পেয়ে ইউএনও লক্ষণ চন্দ্র ভৌমিক ও উপজেলা প্রকৌশলী আলী হোসেন গিয়ে সাপটি তাঁদের হেফাজতে নেন। এ ব্যাপারে উপজেলা বন কর্মকর্তা বলেন, সাড়ে সাত ফুট লম্বা ও প্রায় ১৬ কেজি ওজনের অজগরটি বর্তমানে তাঁর তত্ত্বাবধানে রয়েছে। এর আগে উপজেলার বস্তাবর, মঙ্গলকোঠা, দেবীপুর ও নন্দনপুর গ্রাম থেকেও এলাকাবাসীর হাতে একটি করে অজগর ধরা পরে। সর্বশেষ ৭ ফেব্রুয়ারি দেবীপুরে একটি পুকুরপার থেকে একটি অজগর ধরা পড়ে। আদমদীঘি (বগুড়া) প্রতিনিধি|
