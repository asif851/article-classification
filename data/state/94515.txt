
ময়মনসিংহের ঈশ্বরগঞ্জ উপজেলায় আজ শুক্রবার সকালে অজ্ঞাতনামা এক নারীর (২৭) লাশ উদ্ধার করেছে পুলিশ।
স্থানীয় সূত্রে জানা যায়, উপজেলার সরিষা ইউনিয়নের মহেশপুর এলাকার একটি শিক্ষাপ্রতিষ্ঠানের অদূরে ফসলি জমির সেচকলের ঘরে ওই নারীর গলাকাটা লাশ পড়ে থাকতে দেখে এলাকার লোকজন। স্থানীয় লোকজনের কাছ থেকে খবর পেয়ে পুলিশ এসে লাশটি উদ্ধার করে থানায় নিয়ে যায়।ঈশ্বরগঞ্জ থানার ভারপ্রাপ্ত কর্মকর্তা (ওসি) মো. বদরুল আলম খান বলেন, মরদেহ দেখার জন্য শতাধিক লোক ভিড় করলেও কেউ নারীর পরিচয় সম্পর্কে তথ্য দিতে পারেনি।
