
বন্যা দুর্গত ও ভূমিধসে ক্ষতিগ্রস্তদের জন্য বাংলাদেশ ও মিয়ানমারকে জরুরি সহায়তা দেবে ইউরোপীয় কমিশন। এই সহায়তার অংশ হিসেবে বাংলাদেশকে ৫ লাখ এবং মিয়ানমারকে ১০ লাখ ইউরো দেওয়া হবে। ইউরোপীয় ইউনিয়নের (ইইউ) মানবিক সহায়তা ও দুর্যোগ ব্যবস্থাপনা বিষয়ক কমিশনার ক্রিসটস স্টাইলানাইডস বৃহস্পতিবার এক বিবৃতিতে এই তথ্য জানান। ইইউ এর ওয়েবসাইটে প্রকাশিত এই বিবৃতিতে বলা হয়, দুর্গতদের খাদ্য, পুষ্টি, আশ্রয়, বিশুদ্ধ পানি এবং পয়োনিষ্কাশনের জন্য এই সহায়তা দেওয়া হবে। এ ক্ষেত্রে প্রয়োজনীয়তা দেখে আরও সহায়তা দেওয়া হবে বলেও এতে উল্লেখ করা হয়।
