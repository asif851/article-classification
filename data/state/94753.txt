
রাজধানীতে হজরত শাহজালাল আন্তর্জাতিক বিমানবন্দরে একটি উড়োজাহাজের শৌচাগার থেকে ১২ কেজি সোনা উদ্ধার করেছে শুল্ক কর্তৃপক্ষ। এ সময় ওই ঘটনার সঙ্গে জড়িত থাকার অভিযোগে দুজনকে আটক করা হয়। জব্দ করা সোনার আনুমানিক মূল্য ছয় কোটি টাকা। 
আজ মঙ্গলবার সন্ধ্যায় থাইল্যান্ডের রাজধানী ব্যাংকক থেকে চট্টগ্রাম হয়ে আরএক্স ৭৮৭ ফ্লাইটটি ঢাকায় অবতরণ করে। পরে উড়োজাহাজটি তল্লাশি শুরু করেন শুল্ক কর্তৃপক্ষের কর্মকর্তারা। একপর্যায়ে উড়োজাহাজটির শৌচাগার থেকে ১২ কেজি সোনা উদ্ধার করা হয়। ওই সোনা চোরাচালানে জড়িত থাকার অভিযোগে আটক করা হয় দুজনকে।
