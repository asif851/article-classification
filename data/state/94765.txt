
ঢাকা উত্তর সিটি করপোরেশনের (ডিএনসিসি) মেয়র ও নতুন যুক্ত হওয়া ওয়ার্ডগুলোর কাউন্সিলর পদে উপনির্বাচন না হলে আসন্ন এসএসসি ও সমমানের ওই দুদিনের পরীক্ষা পেছাবে না। আগের রুটিনেই তা অনুষ্ঠিত হবে।
আজ বুধবার ঢাকা মাধ্যমিক ও উচ্চমাধ্যমিক শিক্ষা বোর্ডের পরীক্ষা নিয়ন্ত্রক তপন কুমার সরকার প্রথম আলোকে বলেন, নির্বাচন না হলে পূর্বঘোষিত সময়সূচি অনুযায়ী সব পরীক্ষা হবে। আগামী ২৬ ফেব্রুয়ারি এই নির্বাচন হওয়ার কথা ছিল। এ কারণে ২৪ ও ২৫ ফেব্রুয়ারির এসএসসি পরীক্ষা পেছানোর সিদ্ধান্ত ছিল। কিন্তু আজ বুধবার উচ্চ আদালত এই নির্বাচন তিন মাসের জন্য স্থগিত করেন।
১ ফেব্রুয়ারি থেকে এসএসসি ও সমমানের পরীক্ষা শুরু হবে।
