
জ্ঞাত আয়বহির্ভূত সম্পদ অর্জন ও সম্পদের তথ্য গোপনের মামলায় রাজধানী উন্নয়ন কর্তৃপক্ষের (রাজউক) সাবেক প্রধান প্রকৌশলী মো. এমদাদুল ইসলামকে গ্রেপ্তার করেছে দুর্নীতি দমন কমিশন (দুদক)।  আজ বৃহস্পতিবার সকালে এমদাদুলকে রাজধানী থেকে গ্রেপ্তার করা হয় বলে দুদকের জনসংযোগ বিভাগ নিশ্চিত করেছে।
দুদক সূত্র জানায়, ১ কোটি ১৮ লাখ টাকার সম্পদের তথ্য গোপন এবং ৮৭ লাখ টাকার বেশি জ্ঞাত আয়বহির্ভূত সম্পদ অর্জনের অভিযোগে গত ২৩ ফেব্রুয়ারি এমদাদুলের বিরুদ্ধে মামলা করে দুদক।
দুদকের উপসহকারী পরিচালক সাইদুজ্জামান রাজধানীর রমনা থানায় মামলা করেন।  মামলা তদন্তের অংশ হিসেবে দুদক পরিচালক সৈয়দ ইকবাল হোসেনের নেতৃত্বে সংস্থার একটি দল আজ সকালে এমদাদুলকে গ্রেপ্তার করে।
দুদক সূত্র জানায়, এমদাদুলকে আদালতে পাঠানো হয়েছে।
