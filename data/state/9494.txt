
রাজশাহী জেলা পরিষদের প্রশাসকের সঙ্গে স্থানীয় ব্যক্তিদের মতবিনিময় সভা গতকাল শুক্রবার অনুষ্ঠিত হয়েছে। সকালে ভবানীগঞ্জে উপজেলা ডাকবাংলোর অতিথিকক্ষে এ মতবিনিময় সভায় প্রধান অতিথি ছিলেন রাজশাহী জেলা পরিষদের প্রশাসক মাহবুব জামান ওরফে ভুলু। এ সময় অতিথি ছিলেন বাগমারা উপজেলা পরিষদের চেয়ারম্যান জাকিরুল ইসলাম, তাহেরপুর পৌরসভার মেয়র আবুল কালাম আজাদ, স্বেচ্ছাসেবক লীগের ভবানীগঞ্জ পৌরসভার সম্পাদক আবদুল জব্বার, ছাত্রলীগের স্থানীয় নেতা আবদুল মজিদ ও বাগমারা প্রেসক্লাবের সভাপতি ইউসুফ আলী সরকার। 
