
রাঙ্গামাটি বিজ্ঞান ও প্রযুক্তি বিশ্ববিদ্যালয়ের (রাবিপ্রবি) ২০১৭-২০১৮ শিক্ষাবর্ষের প্রথম বর্ষ স্নাতক সম্মান শ্রেণিতে (ইঞ্জিনিয়ারিং ও বিবিএ প্রোগ্রাম) ভর্তি পরীক্ষা ২৩ মার্চ শুক্রবার অনুষ্ঠিত হবে। বিশ্ববিদ্যালয়ের ‘এ’ ও ‘বি’ ইউনিটের এ ভর্তি পরীক্ষা সকাল সাড়ে ১০টা থেকে বেলা সাড়ে ১১টা পর্যন্ত রাঙ্গামাটি শহরের তবলছড়ি এলাকায় রাঙ্গামাটি সরকারি বালিকা উচ্চবিদ্যালয় ও শাহ বহুমুখী উচ্চবিদ্যালয় এ অনুষ্ঠিত হবে।
আজ বুধবার রাঙ্গামাটি বিজ্ঞান ও প্রযুক্তি বিশ্ববিদ্যালয়ে এক সংবাদ বিজ্ঞপ্তিতে এসব কথা বলা হয়।
এ বছর ‘এ’ ইউনিটে কম্পিউটার সায়েন্স অ্যান্ড ইঞ্জিনিয়ারিং (সিএসই) বিভাগে ৫০টি আসনের জন্য ভর্তি-ইচ্ছুক আবেদনকারীর সংখ্যা ৮০৮ জন এবং ‘বি’ ইউনিটে ম্যানেজমেন্ট বিভাগে ৫০টি আসনের জন্য ভর্তি-ইচ্ছুক আবেদনকারীর সংখ্যা ৩২২ জন।
