

বিবিয়ানা গ্যাসক্ষেত্রে রক্ষণাবেক্ষণকাজের জন্য রাজধানীর সিএনজি ফিলিং স্টেশনগুলো বন্ধ রয়েছে। গতকাল মঙ্গলবার রাত ১২টা থেকে স্টেশনগুলো বন্ধ হয়ে যায়। আজ বুধবার রাত ১২টা পর্যন্ত এগুলো বন্ধ থাকবে।
ঈদের আগেই এক বিজ্ঞপ্তিতে তিতাস গ্যাস কর্তৃপক্ষ এই ঘোষণা দেয়।
তিতাস গ্যাসের পক্ষ থেকে দেওয়া ওই বিজ্ঞপ্তিতে জানানো হয়, তিতাস গ্যাস ট্রান্সমিশন অ্যান্ড ডিস্ট্রিবিউশন কোম্পানির অধীনে থাকা সব সিএনজি ফিলিং স্টেশন এই ২৪ ঘণ্টা বন্ধ থাকবে। এ ছাড়া ২৩ জুন থেকে আগামী ৩ জুলাই পর্যন্ত তিতাস গ্যাসের আওতাভুক্ত সব সিএনজি স্টেশন ২৪ ঘণ্টা খোলা রাখার কথাও জানানো হয়।
রক্ষণাবেক্ষণকাজে বিবিয়ানা গ্যাসক্ষেত্র বন্ধ থাকায় ফিলিং স্টেশনগুলো বন্ধ থাকছে।
ফিলিং স্টেশন বন্ধ থাকায় গাড়িতে গ্যাস না নিতে পেরে দুর্ভোগে পড়েছেন অনেকে। তড়িঘড়ি করে গতকাল রাতেই গাড়িতে গ্যাস ভরেছেন অনেকে।
 
