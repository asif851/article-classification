
নির্বাচন কমিশনার মো. শাহনেওয়াজ বলেছেন, ‘দেশের বড় দুই রাজনৈতিক দলের মধ্যে সমঝোতা হলে এবং সংবিধানে ব্যাপক পরিবর্তন এলে, অতিরিক্ত পরিশ্রম হলেও আমরা আচরণবিধি পরিবর্তন করব।’নির্বাচন কমিশনার বলেন, বর্তমান সংবিধান অনুযায়ী এখন আচরণবিধি তৈরি করা হচ্ছে।এর চূড়ান্ত খসড়া আগামী সপ্তাহে ওয়েবসাইটে দেওয়া হবে।এ ছাড়া এই খসড়াটি নিবন্ধিত রাজনৈতিক দলগুলোর কাছেও পাঠানো হবে।আজ বুধবার নির্বাচন কমিশন কার্যালয়ে মো. শাহনেওয়াজ সাংবাদিকদের এসব কথা বলেন।বাংলাদেশ ন্যাশনালিস্ট ফ্রন্ট (বিএনএফ) প্রসঙ্গে শাহনেওয়াজ বলেন, ‘বিএনএফকে নিবন্ধিত দলগুলোর সঙ্গে সাদৃশ্যমান কোনো প্রতীক দেওয়া হবে না।এটা অনুচিত।’এদিকে আজ ভোর সাড়ে ছয়টার দিকে তাঁর বাসায় একটি ককটেল বিস্ফোরিত হয়েছে বলে অভিযোগ করেন নির্বাচন কমিশনার।তিনি জানান, বিষয়টি পুলিশ দেখছে।
