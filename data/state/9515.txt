
কক্সবাজারের টেকনাফে গতকাল শনিবার দুপুরে ছয়টি ব্যবসাপ্রতিষ্ঠানে অভিযান চালিয়ে জরিমানা করেছেন ভ্রাম্যমাণ আদালত। আদালত সূত্রে জানা গেছে, ফরমালিনযুক্ত ফল, মেয়াদ উত্তীর্ণ মালামাল মজুত, অতিরিক্ত মূল্যে মালামাল বিক্রি ও মূল্যতালিকা না টাঙানোর অভিযোগে ছয় প্রতিষ্ঠান থেকে ১০ হাজার ৫০০ টাকা জরিমানা আদায় করা হয়েছে। এ সময় ফরমালিনযুক্ত প্রায় দেড় মণ মালটা গাড়িচাপা দিয়ে নষ্ট করা হয়। ভ্রাম্যমাণ আদালত পরিচালনা করেন বাজার মনিটরিং কমিটির প্রধান ও উপজেলা সহকারী কমিশনার (ভূমি) সেলিনা কাজী।
