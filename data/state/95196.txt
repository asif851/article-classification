
মাগুরা শহরের পারলা এলাকায় গত রোববার বিকেলে তুলা কারখানার ফিতায় কাপড় জড়িয়ে কাজল বেগম (৪০) নামে এক নারীশ্রমিক নিহত হয়েছেন। কাজল মাগুরার মহমঞ্চদপুর উপজেলার নহাটা গ্রামের নজরুল ইসলামের স্ত্রী। তিনি শহরের পারলা দক্ষিণপাড়া এলাকায় আজম শেখের তুলা কারখানায় শ্রমিক হিসেবে কাজ করতেন। রোববার বিকেল পাঁচটার দিকে কারখানায় কাজ করার সময় অসাবধানতাবশত চলন্ত ফিতায় শাড়ি জড়িয়ে গেলে কাজল বেগম গুরুতর জখম হন। সদর হাসপাতালে নেওয়া হলে চিকিৎসক তাঁকে মৃত ঘোষণা করেন।  মাগুরা প্রতিনিধি
 
