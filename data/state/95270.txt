
সারা দেশের তরুণ সংগঠকদের জন্য ‘জয় বাংলা ইয়ুথ অ্যাওয়ার্ডে’ অংশ নেওয়ার সময় বাড়ল। সমাজ উন্নয়নের জন্য কাজ করে যাওয়া তরুণেরা পুরস্কারটির জন্য আবেদন করতে পারবেন। ১৯ আগস্ট পর্যন্ত ১৮ থেকে ৩৫ বছর বয়সীরা এ আবেদন করতে পারবেন। 
আজ সোমবার ঢাকা বিশ্ববিদ্যালয়ের ছাত্র-শিক্ষক কেন্দ্রের (টিএসসি) সামনে অ্যাওয়ার্ডের এক নিবন্ধন কর্মসূচিতে এই সময় বাড়ানো হয়। এই সুযোগ আজ সোমবার পর্যন্ত ছিল। আগামী অক্টোবরের শেষ সপ্তাহে প্রধানমন্ত্রীর তথ্যপ্রযুক্তিবিষয়ক উপদেষ্টা সজীব ওয়াজেদ জয় আনুষ্ঠানিকভাবে বিজয়ীদের হাতে অ্যাওয়ার্ড তুলে দেবেন। দুই মাস ধরে দেশের বিভিন্ন স্থানে এর নিবন্ধন হয়েছে। অ্যাওয়ার্ডের আয়োজক ‘ইয়াং বাংলা’।আজ টিএসসিতে চারটি বুথের মাধ্যমে নিবন্ধনপ্রক্রিয়া চলে। একই সঙ্গে চলে ২০১৫ সালের অ্যাওয়ার্ড বিজয়ীদের নিয়ে নির্মিত তথ্যচিত্র প্রদর্শন। এতে তথ্যপ্রযুক্তিবিষয়ক প্রতিমন্ত্রী জুনাইদ আহমেদ যোগ দেন। অ্যাওয়ার্ডের জন্য আবেদন করতে যেতে হবে http://youngbangla.org/member/ এই ওয়েবসাইটে। বিজ্ঞপ্তি।
