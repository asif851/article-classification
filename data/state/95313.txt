
৫ জুন নির্বাচনের সময় নাশকতার মামলায় পলাতক আসামি জামায়াত-শিবিরের ১৩ নেতা-কর্মীকে গতকাল রোববার পুলিশ গ্রেপ্তার করেছে। দিনাজপুর পুলিশ কন্ট্রোল রুম সূত্রে জানা গেছে, নির্বাচনের সময় সহিংসতার অভিযোগে চিরিরবন্দর উপজেলায় ওই ১৩ জনকে ভোরে পুলিশ গ্রেপ্তার করে। গ্রেপ্তারকৃতরা হলেন জেলা জামায়াতে ইসলামীর রুকন জুলফিকার (৪২), কর্মী আবু তালেব (৩৮), জয়নুর রহমান (৩৫), মাইদুল ইসলাম (৩৪), মো. শাহজালাল (৩৫), মো. নুরুজ্জামান (৪২) এবং ছাত্রশিবিরের কর্মী হযরত আলী (২৪), মো. নুরুজ্জামান (২২), মো. হবিবর রহমান (২৮), মো. মাসুদ রানা (২২), আলী আকবর (২৫), মো. ফারুক হোসেন (২৩) ও মো. রাকিবুল হাসান (২৩)। দিনাজপুর অফিস|
