
নূর হোসেন কোথায়? গ্রেপ্তার হচ্ছেন না কেন? নারায়ণগঞ্জে এখন সবার মুখে মুখে এ প্রশ্ন৷ পুলিশের ধারণা, তিনি দেশেই আছেন এবং খুব দ্রুতই তাঁকে গ্রেপ্তার করা সম্ভব হবে৷ঢাকা থেকে নারায়ণগঞ্জে আসা সরকারের একজন ঊর্ধ্বতন গোয়েন্দা কর্মকর্তা গতকাল প্রথম আলোকে বলেন, ‘এই অপহরণের ঘটনায় সেনাবাহিনী ও নৌবাহিনী থেকে র্যাবে আসা তিন কর্মকর্তার নাম এসেছে৷ এর সঙ্গে যুক্ত হয়েছে ছয় কোটি টাকা৷ ফলে র্যাব ও সামরিক বাহিনী বিব্রত এবং তারা আসল ঘটনা জানতে চায়৷ নূর হোসেন কেন র্যাবকে টাকা দিল, র্যাব কেন এ কাজ করল৷ এর সঙ্গে কোনো রাজনৈতিক নেতারসম্পৃক্ততা আছে কি না, এসব জানতে তাঁরাও নূর হোসেনের ওপর নজরদারি রাখছেন৷জেলা পুলিশ সুপার খন্দকার মহিদ উদ্দিন এ বিষয়ে প্রথম আলাকে বলেন, ‘আমি মনে করি না, নূর হোসেন বিদেশে পালিয়ে যেতে পেরেছেন৷ আমরা তাঁরকয়েকজন সহযোগীকে গ্রেপ্তার করেছি, জিজ্ঞাসাবাদ করা হচ্ছে৷ আশা করছি, শিগগিরই তাঁকেও গ্রেপ্তার করা যাবে৷’নারায়ণগঞ্জের কয়েকজন আইনজীবী প্রথম আলোকে বলেন, ওয়ার্ড কাউন্সিলর নজরুল ইসলামসহ সাতজনকে অপহরণ ও খুনের ঘটনার মূল হোতা নূর হোসেন৷ র্যাবের কারা টাকা নিল, কীভাবে লেনদেন হলো, কোথায় হত্যা করা হলো, কারা সেই হত্যায় জড়িত, সবকিছু জানেন তিনি৷এ ছাড়া প্রশাসন ও পুলিশের কার সঙ্গে কী সম্পর্ক, এ ঘটনার সঙ্গে রাজনৈতিক কোনো নেতার সম্পর্কআছে কি না, সবকিছু জানা যাবে নূর হোসেনকে গ্রেপ্তার করা হলে৷সিদ্ধিরগঞ্জ আওয়ামী লীগের সহসভাপতি ও সিটি করপোরেশনের ওয়ার্ড কাউন্সিলর নূর হোসেন সাংসদ শামীম ওসমানের খুবই ঘনিষ্ঠ বলে পরিচিত৷ প্রত্যক্ষদর্শীরা জানান, গত ২৭ এপ্রিল অপহরণের দিন রাইফেলস ক্লাবে শামীম ওসমানের সঙ্গে দীর্ঘক্ষণ ছিলেন তিনি৷ পরদিনও নূর হোসেন নারায়ণগঞ্জেই ছিলেন৷ কিন্তু পুলিশ তাঁকে গ্রেপ্তারের কোনো চেষ্টাই করেনি৷নূর হোসেনের সঙ্গে বর্তমানে কোনো যোগাযোগ আছে কি না, জানতে চাইলে শামীম ওসমান প্রথম আলোকে বলেন, ‘এটা সত্যি, নূর হোসেন আমার কর্মী ছিল৷ একইভাবে নজরুলও আমার কর্মী ছিল৷ নজরুল অপহরণের পর তার পরিবার যখন নূর হোসেনের বিরুদ্ধে অভিযোগ তোলে, আমি তাকে রাইফেলস ক্লাবে ডেকে আনি৷ কিন্তু সে অভিযোগ অস্বীকার করে৷ ওই দিনের পর নূর হোসেন কোথায় আছে আমার জানা নেই৷ আর তার সম্পর্কে আমার ভুলও ভেঙেছে৷ সে একজন খুনি৷ আমি মনে করি, তাকে দ্রুত গ্রেপ্তার করলেই সব বেরিয়ে আসবে৷’গতকাল বৃহস্পতিবার সিদ্ধিরগঞ্জের শিমরাইলে নূর হোসেনের বাড়িতে গিয়ে জানা যায়, ৩ মে ওই বাড়িতে অভিযান চালিয়ে
