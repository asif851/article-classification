
মানিকগঞ্জে ডাকাতির মালামাল ভাগ-বাঁটোয়ারা করতে গিয়ে গতকাল রোববার ‘ডাকাত দলের তিন সদস্য’ ধরা পড়েছেন। তাঁদের বিরুদ্ধে ঘিওর থানায় ডাকাতির মামলা হয়েছে। আসামিরা হলেন সদর উপজেলার মিতরা গ্রামের রাসেল হোসেন ও তেরধোনা গ্রামের হূদয় হোসেন এবং হরিরামপুর উপজেলার কল্যাণপুর গ্রামের আল-কাবিল।পুলিশ, এলাকাবাসী ও ভুক্তভোগীরা জানান, গত শনিবার রাত একটার দিকে ওই তিন ব্যক্তিসহ চারজন উপজেলার জোকা গ্রামের কাদের মিয়া ও আবদুল রউফের বাড়িতে হানা দিয়ে লুটপাট চালান। গতকাল সকালে সদর উপজেলার মিতরা গ্রামে লুট করা মালামাল ভাগ-বাঁটোয়ারার সময় ওই তিনজনকে আটক করে এলাকাবাসী।
 
