
চট্টগ্রামের সীতাকুণ্ডের বাসিন্দা লায়লা আফরোজ (৬৩) গতকাল রোববার সকালে নিজ বাসভবনে ইন্তেকাল করেছেন (ইন্না লিল্লাহি ওয়া ইন্না ইলাইহি রাজিউন)। তিনি থাইরয়েড ক্যানসারে ভুগছিলেন। স্বামী, চার ছেলে ও দুই মেয়েসহ অসংখ্য গুণগ্রাহী রেখে গেছেন তিনি। গতকাল বাদ আসর জানাজা শেষে সীতাকুণ্ডের বড়দারোগারহাটে পারিবারিক করবস্থানে তাঁকে দাফন করা হয়। তিনি প্রথম আলোর জ্যেষ্ঠ প্রতিবেদক মোর্শেদ নোমান ও সহসম্পাদক মনজুর কাদেরের মা। বিজ্ঞপ্তি
