
মুক্তিযুদ্ধকালে মানবতাবিরোধী অপরাধের দায়ে মৃত্যুদণ্ডাদেশপ্রাপ্ত বিএনপির স্থায়ী কমিটির সদস্য সালাউদ্দিন কাদের (সাকা) চৌধুরীর বিরুদ্ধে মামলার রায়ের খসড়া ফাঁসের ঘটনায় করা মামলায় তাঁর স্ত্রী ফারহাত কাদের চৌধুরী ও ছেলে হুম্মাম কাদের চৌধুরীকে জামিন দিয়েছেন সাইবার ক্রাইম ট্রাইব্যুনাল।সাইবার ক্রাইম ট্রাইব্যুনালের বিচারক কে এম শামসুল আলম গতকাল বৃহস্পতিবার তাঁদের জামিন আবেদন মঞ্জুর করেন। সকালে ফারহাত কাদের চৌধুরী ও হুম্মাম কাদের চৌধুরী আদালতে আত্মসমর্পণ করে জামিন চান। শুনানি শেষে আদালত এক লাখ টাকার মুচলেকায় একজন আইনজীবী ও স্থানীয় জামিনদারের জিম্মায় এ জামিন দেন।
