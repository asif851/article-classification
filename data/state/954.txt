
টাঙ্গাইলের মির্জাপুর উপজেলার গোড়াই ইউনিয়নের রশিদ দেওহাটা সরকারি প্রাথমিক বিদ্যালয়ে মা সমাবেশ হয়েছে। গতকাল সোমবার বেলা ১১টায় বিদ্যালয়ের মাঠে এ অনুষ্ঠানের আয়োজন করা হয়। এতে প্রধান অতিথি ছিলেন উপজেলা পরিষদের চেয়ারম্যান মীর এনায়েত হোসেন। এ ছাড়া উপজেলা শিক্ষা কর্মকর্তা মো. খলিলুর রহমান, বিদ্যালয় ব্যবস্থাপনা পরিষদের সভাপতি মো. আবদুল ওয়াদুদ মিয়া, প্রধান শিক্ষক মো. মাসুদুর রহমান, অভিভাবক কহিনূর বেগম প্রমুখ বক্তব্য দেন।
