
ঢাকা বিশ্ববিদ্যালয়ের শিক্ষক ও অর্থনীতিবিদ মাহবুব উল্লাহর ওপর হামলা হয়েছে। আর এ ঘটনার বিচারদাবি করেছেন বিএনপির চেয়ারপারসন খালেদা জিয়া।গতকাল শনিবার বেলা দেড়টার দিকে সুপ্রিম কোর্ট মিলনায়তনে সাবেক আইনমন্ত্রী মওদুদ আহমদেরএকটি বইয়ের প্রকাশনা অনুষ্ঠান থেকে বেরোনোর পর মাহবুব উল্লাহর ওপর হামলা করে অজ্ঞাতপরিচয়দুর্বৃত্তরা।ঘটনার পরপরই মাহবুব উল্লাহ প্রথম আলোকে বলেন, অনুষ্ঠান শেষে মিলনায়তনের বাইরে এলে হঠাৎকরে তিনজন দুর্বৃত্ত তাঁর ওপর চড়াও হয়, তাঁকে শারীরিকভাবে লাঞ্ছিত করে। তারা হামলা চালিয়ে তাঁরপোশাক ছিঁড়ে ফেলে। তিনি হামলাকারীদের চেনেন না। পরে আশপাশে থাকা লোকজন এগিয়ে গেলেদুর্বৃত্তরা পালিয়ে যায়।সুপ্রিম কোর্ট থেকে বেরিয়ে মাহবুব উল্লাহ ইনস্টিটিউশন অব ইঞ্জিনিয়ার্স মিলনায়তনে খালেদা জিয়ারসমাবেশস্থলে যান। সেখানে বিএনপিপন্থী প্রকৌশলীদের সংগঠন ইঞ্জিনিয়ার্স অ্যাসোসিয়েশন অববাংলাদেশের মহাসমাবেশ চলছিল। এ সময় খালেদা জিয়া বলেন, ‘দেশে কেউ এখন নিরাপদ নয়। তাইআমাদের ঘরে বসে থাকলে চলবে না। ঐক্যবদ্ধভাবে এর প্রতিরোধ করতে হবে।’ হামলাকারীদেরঅবিলম্বে গ্রেপ্তারের দাবি জানিয়ে খালেদা জিয়া বলেন, যদি হামলাকারীদের গ্রেপ্তার করা না হয়, তাহলেবুঝতে হবে, আওয়ামী লীগ সভানেত্রীর নির্দেশেই এ হামলা হয়েছে।পরে মাহবুব উল্লাহকে রাজধানীর গুলশানে ইউনাইটেড হাসপাতালে ভর্তি করা হয়।এ ঘটনায় সুপ্রিম কোর্ট আইনজীবী সমিতির পক্ষ থেকে সমিতির সুপারিনটেনডেন্ট নিমেশ চন্দ্র দাশবিকেলে শাহবাগ থানায় একটি সাধারণ ডায়েরি করেছেন। এ ঘটনার নিন্দা জানান বিকল্পধারাবাংলাদেশের প্রেসিডেন্ট অধ্যাপক এ কিউ এম বদরুদ্দোজা চৌধুরী।
