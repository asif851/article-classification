
দশম জাতীয় সংসদের ৮ম অধিবেশন বসছে ৮ নভেম্বর। আজ বৃহস্পতিবার জাতীয় সংসদ সচিবালয়ের জনসংযোগ শাখার পরিচালক এস এম মঞ্জুর পাঠানো এক বিজ্ঞপ্তিতে এ কথা জানানো হয়েছে।
এতে বলা হয়, রাষ্ট্রপতি মো. আবদুল হামিদ আগামী ৮ নভেম্বর রোববার বিকেল সাড়ে চারটায় ঢাকার শেরে বাংলা নগরে অবস্থিত জাতীয় সংসদ ভবনের সংসদ কক্ষে দশম জাতীয় সংসদের অষ্টম (২০১৫ সালের ৪র্থ) অধিবেশন আহ্বান করেছেন। গণপ্রজাতন্ত্রী বাংলাদেশের সংবিধানের ৭২ অনুচ্ছেদের (১) দফায় প্রদত্ত ক্ষমতাবলে রাষ্ট্রপতি সংসদের এ অধিবেশন আহ্বান করেছেন।
