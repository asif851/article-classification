
কারিগরি পদমর্যাদা বাস্তবায়নের দাবিতে আনোয়ারার স্বাস্থ্য সহকারী অ্যাসোসিয়েশনের কর্মকর্তারা স্মারকলিপি দিয়েছেন সরকারের ভূমি প্রতিমন্ত্রী সাইফুজ্জামান চৌধুরীকে। গত ২৪ অক্টোবর মন্ত্রীর বাসভবনে এই স্মারকলিপি তুলে দেন তাঁরা।এ সময় উপস্থিত ছিলেন অ্যাসোসিয়েশনের সহসভাপতি মিজান উদ্দিন, এয়ার মোহাম্মদ, সাধারণ সম্পাদক সাইফুল হক, সাংগঠনিক সম্পাদক মো. এনাম, অর্থ সম্পাদক সুমন বোস, সদস্য শিমুল দত্ত, বাহার উদ্দিন, নোমান হোসেন ও নুরুল আলম। ভূমি প্রতিমন্ত্রী এ সময় বিভিন্ন বিষয় নিয়ে তাঁদের সঙ্গে খোলামেলা আলোচনা করেন। —আনোয়ারা প্রতিনিধি
