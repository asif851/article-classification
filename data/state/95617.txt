
নীলফামারীর ডিমলা উপজেলার উত্তর ঝুনাগাছ চাপানী গ্রাম থেকে গতকাল ভোরে আত্মহত্যা প্ররোচনা মামলার এক আসামিকে গ্রেপ্তার করেছে পুলিশ।
ওই আসামির নাম ছাদের হোসেন (৫৫)। গত ১৭ সেপ্টেম্বর সকালে ডিমলা উপজেলা পরিষদের কম্পিউটার প্রশিক্ষক জয়নব বানু (২৮) আত্মহত্যা করেন। মামলায় উল্লেখ করা হয়, যৌতুকের টাকা না পেয়ে শ্বশুরবাড়ির লোকজন অপমান করলে জয়নব আত্মহত্যা করেন। আদালতের নির্দেশনা অনুযায়ী পুলিশ ১১ অক্টোবর জয়নবের স্বামী মোস্তাফিজার রহমান, শ্বশুর ছাদের হোসেনসহ সাতজনকে আসামি করে ডিমলা থানায় আত্মহত্যা প্ররোচনা মামলা দায়ের করেন। তদন্তকারী কর্মকর্তা এসআই ফিরোজ আহম্মেদ বলেন, ছাদের হোসেনকে কারাগারে পাঠানো হয়েছে। অন্যদের গ্রেপ্তারের চেষ্টা করা হচ্ছে।
