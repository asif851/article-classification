
সিলেট মহানগর বিএনপির নবনির্বাচিত সভাপতি নাসিম হোসাইন ও সাধারণ সম্পাদক বদরুজ্জামান সেলিম গতকাল বুধবার দুপুরে সিলেট জেলা আইনজীবী সমিতি নেতাদের সঙ্গে সৌজন্য সাক্ষাৎ করেছেন। সমিতির কার্যালয়ে নগর বিএনপির নতুন নেতৃত্ব আইনজীবীদের সঙ্গে সার্বিক পরিস্থিতি নিয়ে আলোচনা করেন। এ সময় জেলা আইনজীবী সমিতির সভাপতি এ কে এম শমিউল আলম, সাধারণ সম্পাদক শাহ আশরাফুল ইসলামসহ জেলা জাতীয়তাবাদী আইনজীবী ফোরামের সভাপতি আশিক উদ্দিন ও সাধারণ সম্পাদক আতিকুর রহমান উপস্থিত ছিলেন। ৭ ফেব্রুয়ারি সম্মেলনে কাউন্সিলরদের ভোটে নগর বিএনপির সভাপতি, সাধারণ সম্পাদক ও সাংগঠনিক সম্পাদক পদে নির্বাচন হয়। 
