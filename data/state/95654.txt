
মানবতাবিরোধী অপরাধের মামলায় ট্রাইব্যুনালে ফাঁসির আদেশের পর বিএনপির স্থায়ী কমিটির সদস্য সালাউদ্দিন কাদের (সাকা) চৌধুরীকে গতকাল মঙ্গলবার রাতেই ঢাকা কেন্দ্রীয় কারাগার থেকে গাজীপুরের কাশিমপুর কারাগারে পাঠানো হয়েছে। ডিভিশন বাতিল করে কয়েদির পোশাক পরিয়ে তাঁকে সাধারণ সেলে রাখা হয়েছে।কারাগারের জেলার মো. মজিবুর রহমান জানান, কেন্দ্রীয় কারাগার থেকে পর্যাপ্ত পুলিশ পাহারায় প্রিজন ভ্যানে করে তাঁকে গতকাল রাত নয়টার সময় আবার কাশিমপুর কারাগারে স্থানান্তর করা হয়।
