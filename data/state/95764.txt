
সব জাতিসত্তার মাতৃভাষায় প্রাথমিক শিক্ষা লাভের অধিকার নিশ্চিতসহ পাঁচ দফা দাবিতে গতকাল বুধবার খাগড়াছড়ির দীঘিনালায় বৃহত্তর পার্বত্য চট্টগ্রাম পাহাড়ী ছাত্র পরিষদ (পিসিপি) বিক্ষোভ মিছিল ও সমাবেশ করেছে।বিক্ষোভ মিছিল শেষে কলেজ মোড়ে সমাবেশ হয়। বৃহত্তর পার্বত্য চট্টগ্রাম পাহাড়ী ছাত্র পরিষদের উপজেলা সভাপতি জহেল চাকমার সভাপতিত্বে সমাবেশে অন্যান্যের মধ্যে বক্তব্য দেন পিসিপির জেলা শাখার অর্থসম্পাদক সুনীল ত্রিপুরা, জেলাসদস্য রুপেশ চাকমা, পিসিপির উপজেলা সাধারণ সম্পাদক কনক জ্যোতি চাকমা।সমাবেশে বক্তারা বলেন, ২০০২ সালে মাতৃভাষায় প্রাথমিক শিক্ষা লাভের অধিকারসহ পাঁচ দফা দাবি উত্থাপন করা হয়। কিন্তু কোনো সরকারই এ দাবি বাস্তবায়ন করেনি। বক্তারা বলেন, পাঁচ দফা দাবি আদায়ে আন্দোলনের কোনো বিকল্প নেই।
