
চাঁদপুরে পরিত্যক্ত বোমার বিস্ফোরণে একজন নারী গুরুতর আহত হয়েছেন। তাঁর নাম জাহানারা বেগম (৪৫)। তিনি বর্তমানে ২৫০ শয্যাবিশিষ্ট চাঁদপুর জেনারেল হাসপাতালে চিকিৎসাধীন রয়েছেন। গতকাল সকালে শহরের পুরান বাজার ফায়ার সার্ভিস-সংলগ্ন স্থানে ওই বোমাটি পড়ে ছিল। জাহানারা ওই জায়গা দিয়ে যাওয়ার সময় বোমাটি বিস্ফোরিত হয়। এতে তিনি গুরুতর আহত হন। চিকিৎসকেরা জানান, বোমায় জাহানারা মাথা, পা ও শরীরের বিভিন্ন স্থানে আঘাত পেয়েছেন। 
