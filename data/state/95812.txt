
সুপ্রিম কোর্টের আপিল বিভাগে নতুন তিনজন বিচারপতিকে নিয়োগ দেওয়া হয়েছে। তাঁরা হলেন বিচারপতি মির্জা হোসেইন হায়দার, বিচারপতি মোহাম্মদ বজলুর রহমান ও বিচারপতি মো. নিজামুল হক। আগামীকাল সোমবার নতুন তিন বিচারপতির শপথ হবে।
হাইকোর্টের রেজিস্ট্রার সৈয়দ দিলজার হোসেন প্রথম আলোকে এ কথা জানিয়েছেন।
আপিল বিভাগে এখন ছয়জন বিচারপতি রয়েছেন। তাঁরা হলেন প্রধান বিচারপতি এস কে সিনহা, বিচারপতি আবদুল ওয়াহহাব মিঞা, বিচারপতি নাজমুন আরা সুলতানা, বিচারপতি সৈয়দ মাহমুদ হোসেন, বিচারপতি মোহাম্মদ ইমান আলী ও বিচারপতি হাসান ফয়েজ সিদ্দিকী।
