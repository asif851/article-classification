
নির্বাচন কমিশন সচিবালয়ের সচিব মুহাম্মদ আবদুল্লাহকে শিল্পসচিব করে বদলি করা হয়েছে। একই সঙ্গে নির্বাচন কমিশন সচিবালয়ের ভারপ্রাপ্ত সচিব করা হয়েছে ঢাকা বিভাগীয় কমিশনার হেলালুদ্দীন আহমদকে।
আজ বৃহস্পতিবার এ বিষয়ে আদেশ জারি করেছে জনপ্রশাসন মন্ত্রণালয়।
এ ছাড়া প্রধানমন্ত্রীর একান্ত সচিব-২ নমিতা হালদারকে প্রবাসী ও বৈদেশিক কর্মসংস্থান মন্ত্রণালয়ের ভারপ্রাপ্ত সচিব এবং স্বরাষ্ট্র মন্ত্রণালয়ের জননিরাপত্তা বিভাগে সংযুক্ত অতিরিক্ত সচিব মো. আবদুল হান্নানকে ভূমি আপিল বোর্ডের চেয়ারম্যান করা হয়েছে।
