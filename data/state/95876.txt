
চট্টগ্রাম বিশ্ববিদ্যালয়ের উপাচার্য মো. আনোয়ারুল আজিম আরিফ বলেন, নুরুদ্দিন জাহেদের মতো আদর্শবান মানুষের সংখ্যা নিতান্তই কম। তিনি ক্ষমতা ও সম্পদের মালিক হওয়ার জন্য রাজনীতি করেননি। চট্টগ্রাম প্রেসক্লাব মিলনায়তনে ২৭ অক্টোবর নুরুদ্দিন জাহেদের স্মরণসভায় তিনি এ কথা বলেন।নুরুদ্দিন জাহেদ মঞ্জু নাগরিক স্মরণসভা পরিষদ আয়োজিত এই স্মরণসভায় সভাপতিত্ব করেন সমাজবিজ্ঞানী মনজুর-উল-আমিন চৌধুরী। সভায় স্বাগত বক্তব্য দেন হাসান শহীদ। বেলায়েত হোসেনের সঞ্চালনে সভায় বক্তব্য দেন বাংলাদেশের কমিউনিস্ট পার্টির নেতা শাহ আলম, জাসদের কেন্দ্রীয় শিল্প ও বাণিজ্য সম্পাদক তৈয়বুর রহমান, মহানগর আওয়ামী লীগের সদস্য সাইফুদ্দীন খালেদ বাহার, শ্রমিক লীগ নেতা আফতাব মাহমুদ, জাসদ নেতা আ ফ ম মফিজুর রহমান, সেলিম চৌধুরী, হায়দার আলী ও নুরুদ্দীন জাহেদের ছেলে ইশতিয়াক আজিজ। বিজ্ঞপ্তি।
