
রংপুরের তারাগঞ্জে যাত্রীবাহী বাস ও সিএনজিচালিত অটোরিকশার মুখোমুখি সংঘর্ষে ১৩ জন আহত হয়েছেন। গতকাল শুক্রবার রংপুর-সৈয়দপুর মহাসড়কের খালেক হিমাগারের সামনে এ ঘটনা ঘটে। আহতদের মধ্যে আটজনকে আশঙ্কাজনক অবস্থায় রংপুর মেডিকেল কলেজে হাসপাতালে ভর্তি করা হয়েছে। এঁরা হলেন তারাগঞ্জ উপজেলার মাটিয়ালপাড়া গ্রামের আবদুল মান্নান, আশরাফুল ইসলাম, বানিয়াপাড়া গ্রামের খোকন মিয়া, মাদ্রাসাপাড়া গ্রামের রফিকা খাতুন, পাসারীপাড়া গ্রামের হামিদুল ইসলাম, ঝাকুয়াপাড়া গ্রামের মোকতার হোসেন, পাতাইপাড়া গ্রামের মজিবর রহমান ও কোরানীপাড়া গ্রামের সাইদুল ইসলাম। আহত অপর চারজনকে তারাগঞ্জ উপজেলা স্বাস্থ্য কমপ্লেক্সে ভর্তি করা হয়েছে। 
