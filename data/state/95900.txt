
মুক্তিযুদ্ধের সর্বাধিনায়ক বঙ্গবীর আতাউল গণি ওসমানীর ৩১তম মৃত্যুবার্ষিকী আজ। এদিন সামনে রেখে গতকাল রোববার তাঁর প্রতিষ্ঠা করা রাজনৈতিক দল জাতীয় জনতা পার্টি সিলেটে হজরত শাহজালাল (রহ.) দরগাহের কবরস্থান জিয়ারত, দরগাহ জামে মসজিদে মিলাদ ও দোয়া মাহফিলের মাধ্যমে স্মরণ করল তাঁকে। গতকাল সকালে এ কর্মসূচিতে জাতীয় জনতা পার্টির চেয়ারম্যান ও সাবেক সাংসদ নুরুল ইসলাম খান, জেলা কমিটির সভাপতি আবদুল মতিন চৌধুরী, যুক্তরাষ্ট্র ওসমানী স্মৃতি পরিষদের সভাপতি নাজমুল ইসলাম চৌধুরীসহ সংগঠনের স্থানীয় নেতারা উপস্থিত ছিলেন। আতাউল গণি ওসমানী ১৯৮৪ সালের ১৬ ফেব্রুয়ারি মারা যান। 
