
‘নির্দলীয় সরকারব্যবস্থায় নির্বাচনের লক্ষ্যে’ জাতিসংঘসহ সব পক্ষের অর্থবহ সংলাপের উদ্যোগকে স্বাগত জানিয়েছে বিএনপির নেতৃত্বাধীন ২০-দলীয় জোট। জোটের পক্ষে বিএনপির যুগ্ম মহাসচিব সালাহ উদ্দিন আহমদ এক বিবৃতিতে গতকাল বৃহস্পতিবার এ কথা জানান।বিবৃতিতে বলা হয়, ২০-দলীয় জোটের চলমান অবরোধ অব্যাহত থাকবে। দাবি মানা না হলে আবারও হরতালসহ কঠোর কর্মসূচি দিতে জোট বাধ্য হবে।বিবৃতিতে দাবি করা হয়, গত মঙ্গলবার রাতে যশোরের মনিরামপুরে বিএনপির কর্মী আবু সাঈদ ও বজলুর রহমানকে পুলিশ ক্রসফায়ারে হত্যা করেছে। এ পর্যন্ত জোটের প্রায় ২০ হাজার নেতা-কর্মীকে গ্রেপ্তার করা হয়েছে। ক্ষমতার পটপরিবর্তন হলে এসবের জন্য দায়ী ব্যক্তিদের মানবতাবিরোধী অপরাধ আদালতে বিচার করা হবে।
