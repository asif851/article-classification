
চাঁপাইনবাবগঞ্জের শিবগঞ্জ উপজেলায় ছয়টি পিস্তল, চারটি ম্যাগজিন, ১৩টি গুলিসহ আনোয়ারুল ইসলাম (৪৫) নামের এক ব্যক্তিকে গ্রেপ্তার করেছে বর্ডার গার্ড বাংলাদেশের (বিজিবি) ৫৯ ব্যাটালিয়ন।গতকাল শুক্রবার দিবাগত গভীর রাতে মোল্লাটোলা হুদমাপাড়া এলাকায় নিজের বাড়ি থেকে তাঁকে গ্রেপ্তার করা হয়।৫৯ বিজিবির অধিনায়ক লে. কর্নেল রাশেদ আলী জানান, গোপন সংবাদের ভিত্তিতে দিবাগত রাত সাড়ে তিনটার দিকে আনোয়ারুল ইসলামের বাড়িতে অভিযান চালানো হয়। সেখান থেকে ছয়টি পিস্তল, চারটি ম্যাগজিন ও ১৩টি গুলি উদ্ধার করা হয়। এ সময় আনোয়ারুলকে গ্রেপ্তার করা হয়। এ ঘটনায় শিবগঞ্জ থানায় মামলা দায়েরের বিষয়টি প্রক্রিয়াধীন রয়েছে।
