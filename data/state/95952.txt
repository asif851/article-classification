
কুমিল্লার হোমনা উপজেলায় মাধ্যমিক শিক্ষকদের বেতন বৃদ্ধিসহ বিভিন্ন দাবি বাস্তবায়নে প্রধানমন্ত্রী বরাবর স্মারকলিপি দিয়েছেন শিক্ষকেরা। গতকাল রোববার বিকেল চারটার দিকে ইউএনওর কাছে স্মারকলিপিটি হস্তান্তর করে বাংলাদেশ শিক্ষক সমিতি (বিটিএ)। এর আগে বেলা তিনটার দিকে ইউএনওর কার্যালয়ের সামনে হোমনা-মুরাদনগর সড়কে মানববন্ধন করেন সমিতির শিক্ষকেরা। সমিতির সভাপতি শামছুল হক সরকার ও সাধারণ সম্পাদক আজিজুর রহমানের নেতৃত্বে মানববন্ধনে শতাধিক শিক্ষক অংশ নেন। স্মারকলিপিতে মাধ্যমিক পর্যায়ের বেসরকারি শিক্ষকদের বেতন বৃদ্ধি, বিদ্যালয় জাতীয়করণ, উৎসব ভাতা, বাড়ি-ভাড়া, চিকিৎসা ভাতা প্রদানের দাবি জানানো হয়। 
