
লালমনিরহাটের পাটগ্রাম উপজেলায় বাউরা ইউনিয়ন পরিষদের (ইউপি) নির্বাচনের তফসিল ঘোষণা করেছে নির্বাচন কমিশন। তফসিল অনুযায়ী মনোনয়নপত্র জমা দেওয়ার শেষ দিন ২০ মার্চ। যাচাই-বাছাই ১২ মার্চ এবং মনোনয়নপত্র প্রত্যাহারের শেষ দিন ২৮ মার্চ। ভোট নেওয়া হবে ১৬ এপ্রিল।ইউএনও নূর কুতুবুল আলম বলেন, বাউরা ইউপির নির্বাচনের বিষয়ে গত বৃহস্পতিবার নির্বাচন কমিশনের আদেশ হাতে পেয়েছেন তিনি।গত বছরের ৩১ অক্টোবর পাটগ্রাম উপজেলায় ইউপি নির্বাচন অনুষ্ঠিত হয়। উপজেলা নির্বাচন কার্যালয় সূত্র জানায়, বাউড়া ইউপিতে স্বতন্ত্র চেয়ারম্যান পদপ্রার্থী ও বর্তমান চেয়ারম্যান হাবিবুল হক বসুনিয়া উচ্চ আদালতে সীমানাসংক্রান্ত জটিলতার বিষয়ে একটি রিট আবেদন করেন। আদালত বিষয়টি আমলে নিয়ে তিন মাসের জন্য ওই ইউনিয়নে নির্বাচন স্থগিত রাখার আদেশ দেন। ওই রিটে ১, ২, ৩, ৭, ৮ ও ৯ নম্বর ওয়ার্ডের সীমানা পুনর্নির্ধারণের আবেদন করা হয়েছিল।
 
