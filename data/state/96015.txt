
কক্সবাজারের টেকনাফে গতকাল বৃহস্পতিবার আট হাজার ইয়াবা, একটি মোটরসাইকেলসহ মোহাম্মদ নুর ওরফে খোকন (২৮) নামের এক ব্যক্তিকে গ্রেপ্তার করেছে পুলিশ।মোহাম্মদ নুরের বাড়ি উপজেলার পূর্ব মহেশখালিয়াপাড়ায়।পুলিশ সূত্র জানায়, গতকাল বৃহস্পতিবার ভোরে মৌলভীবাজার এলাকায় মোটরসাইকেলের আরোহী এক ব্যক্তিকে তল্লাশি চালিয়ে আট হাজার ইয়াবা বড়ি উদ্ধার করে পুলিশ। এ ঘটনায় মোটরসাইকেলটি জব্দ করা হয়েছে।হোয়াইক্যং পুলিশ ফাঁড়ির এসআই শাহ আলম বলেন, এ ঘটনায় মামলা করা হয়েছে।
