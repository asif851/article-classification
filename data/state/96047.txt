
নওগাঁর সাপাহার উপজেলার কলমুডাঙ্গা গ্রাম থেকে গত সোমবার দুটি বিদেশি পিস্তলসহ দুজনকে গ্রেপ্তার করেছে র্যাব। এঁরা হলেন সাপাহার উপজেলার কলমুডাঙ্গা গ্রামের আবদুল লতিফ ও আবদুর রহিম। র্যাব-৫ জয়পুরহাট ক্যাম্পের কোম্পানি কমান্ডার মেজর আবদুর রহিম জানান, সন্ধ্যা সাড়ে ছয়টার দিকে র্যাবের একটি দল ক্রেতা সেজে কলমুডাঙ্গা গ্রামে অস্ত্র কিনতে যায়। এ সময় আবদুল লতিফ ও আবদুর রহিম বিক্রির জন্য অস্ত্র দেখালে তাঁদের আটক করা হয়। এ সময় তাঁদের কাছ থেকে আমেরিকায় তৈরি দুটি পিস্তল, চারটি গুলি ও দুটি ম্যাগাজিন উদ্ধার করা হয়।
