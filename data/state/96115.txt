
রাজধানীর বাড্ডা এলাকায় এক যুবককে ছুরিকাঘাতে হত্যা করার ঘটনা ঘটেছে। নিহত ব্যক্তির নাম মঞ্জিল (৩০)। আজ সোমবার দুপুরে বাড্ডার আফতাবনগরের একটি বাসায় এ ঘটনা ঘটে। 
বাড্ডা থানার ভারপ্রাপ্ত কর্মকর্তা (ওসি) কাজী ওয়াজেদ আলী প্রথম আলোকে বলেন, মঞ্জিল নামের ওই যুবককে গলায় ছুরিকাঘাতে হত্যা করা হয়েছে। ঘটনাস্থল থেকে লাশ উদ্ধার করা হয়েছে। এ ঘটনার কারণ জানা যায়নি। ময়নাতদন্তের জন্য লাশ মর্গে পাঠানোর প্রক্রিয়া চলছে।
