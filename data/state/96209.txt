
রাজধানীর ধোলাইখালে ট্রাকের চাপায় পড়ে চাচা ও ভাতিজার মৃত্যু হয়েছে। গতকাল সোমবার রা​ত প্রায় ১২টার দিকে ধোলাইখালের চিশতিয়া কমিউনিটি সেন্টারের সামনে এ ঘটনা ঘটে। সূত্র​াপুর থানা সূত্র জানায়, চাচা মো. আলমগীর হোসেন (৪০) এবং ভাতিজা রাহিম (১০) এ সময় একটি ক্লিনিক থেকে চিকিৎ​সা নিয়ে বাড়ি ফিরছিলেন। এ সময় ট্রাকে চাপা পড়েন দুজন। সঙ্গে সঙ্গে দুজনকে উদ্ধার করে ঢাকা মেডিকেল কলেজ হাসপাতালের জরুরি বিভাগে নিয়ে যান সূত্রাপুর থানার উপপরিদর্শক (এসআই) রাজীব। জরুরি বিভাগের কর্তব্যরত চিকিৎ​সক দুজনকে মৃত ঘোষণা করেন।  আলমগীর ও রাহিমের লাশ জরুরি বিভাগের মর্গে রয়েছে।
