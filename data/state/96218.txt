
নানা আয়োজনের মধ্য দিয়ে গতকাল শনিবার রাজশাহী বিশ্ববিদ্যালয়ের ফলিত গণিত বিভাগ এক যুগ পূর্তি উৎসব উদ্যাপন করেছে। গতকাল সকাল নয়টায় চতুর্থ বিজ্ঞান ভবনে ফলিত গণিত বিভাগ চত্বরে বেলুন উড়িয়ে দিনব্যাপী অনুষ্ঠানের উদ্বোধন করেন প্রধান অতিথি বিশ্ববিদ্যালয়ের উপাচার্য অধ্যাপক মুহম্মদ মিজানউদ্দিন। এ সময় অন্যান্যের মধ্যে বিশেষ অতিথি সহ-উপাচার্য চৌধুরী সারওয়ার জাহান, কোষাধ্যক্ষ সায়েন উদ্দিন আহমেদ, বিজ্ঞান অনুষদের ডিন হাবিবুর রহমান ও সুব্রত মজুমদার উপস্থিত ছিলেন। 
