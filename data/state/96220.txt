
চিকিৎসা শেষে যুক্তরাষ্ট্র থেকে দেশের উদ্দেশে রওনা দিয়েছেন বিএনপির ভারপ্রাপ্ত মহাসচিব মির্জা ফখরুল ইসলাম আলমগীর। গতকাল শুক্রবার নিউইয়র্কের জন এফ কেনেডি বিমানবন্দর থেকে তিনি রওনা দেন।কারামুক্তির পর গত ১১ আগস্ট তিনি চিকিৎসার জন্য যুক্তরাষ্ট্রে যান। সিঙ্গাপুরে যাত্রাবিরতির পর তিনি দেশে পৌঁছাবেন।যুক্তরাষ্ট্র ছাড়ার আগে মির্জা ফখরুল ইসলাম আলমগীর বলেন, বিএনপি বাংলাদেশের মানুষের অধিকার আদায়ের জন্য সংগ্রাম করছে। এই সংগ্রাম চলবে। তিনি আশা করছেন, দলের কারাবন্দী নেতা-কর্মীরা যথাযথ প্রক্রিয়ায় মুক্তি পাবেন।শারীরিক অবস্থা এখন আগের চেয়ে ভালো বলে জানিয়েছেন বিএনপির এই নেতা। যুক্তরাষ্ট্রের চিকিৎসকেরা ছয় মাস পর তাঁকে আবার দেখবেন।বিমানবন্দরে মির্জা ফখরুলকে বিদায় জানান সাংবাদিক শফিক রেহমান, বিএনপি নেতা সাদেক হোসেন খোকা, আব্দুস সালাম, জিল্লুর রহমান, মিজানুর রহমান, আবু সাইদ, মোশাররফ হোসেন প্রমুখ।
