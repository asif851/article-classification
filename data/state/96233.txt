
ফরিদপুরের নগরকান্দা পৌরসভার মেয়র পদে আগামী ৬ মে উপনির্বাচন অনুষ্ঠিত হতে যাচ্ছে। গত বৃহস্পতিবার বিকেলে ফরিদপুর জেলা নির্বাচন কর্মকর্তা ও রিটার্নিং কর্মকর্তা ফরিদুল ইসলাম এ উপনির্বাচনের তফশিল ঘোষণা করেন।২০১১ সালের ১৭ জানুয়ারির নির্বাচনে উপজেলা বিএনপির সহসভাপতি জাহিদ হোসেন মেয়র নির্বাচিত হন। পরবর্তী সময়ে মেয়র জাহিদের বিরুদ্ধে একাত্তরে মানবতাবিরোধী অপরাধের মামলা হয়। পলাতক থাকা অবস্থায়ই মানবতাবিরোধী অপরাধের দায়ে জাহিদ হোসেনের মৃত্যুদণ্ড হয়। ৫ মার্চ স্থানীয় সরকার মন্ত্রণালয়ের মেয়র পদটি শূন্য ঘোষণা করে।নগরকান্দা উপজেলা নির্বাচন কর্মকর্তা ইফতেখারুল ইসলাম বলেন, ঘোষিত তফশিল অনুযায়ী ১৬ এপ্রিল মনোনয়নপত্র জমা দেওয়ার শেষ দিন। ১৭ এপ্রিল যাচাই-বাছাই এবং ২৩ এপ্রিল প্রার্থিতা প্রত্যাহারের শেষ দিন। ভোট অনুষ্ঠিত হবে ৬ মে।
