
ফেসবুকে পরিচয় হওয়ার পর চাকরির প্রতিশ্রুতি পেয়ে ভারতের বেঙ্গালুরুতে যায় এক বাংলাদেশি কিশোরী। সেখানে তাকে অপহরণের চেষ্টা করা হয়। কিন্তু সৌভাগ্যক্রমে অপহরণের হাত থেকে বেঁচে যায় সে। বর্তমানে নিরাপদ আশ্রয়ে আছে ওই বাংলাদেশি। সে পুলিশকে জানিয়েছে, রুপা নামের একজনের সঙ্গে ফেসবুকে পরিচয় হয় তার। ওই নারী ভারতে একটি বিপণিবিতানে ভালো চাকরির প্রলোভন দেন বাংলাদেশি কিশোরীকে। বাংলাদেশ থেকে সব ধরনের কাগজপত্র করে গত জানুয়ারিতে ভারতে যায় ওই কিশোরী। সেখানে একটি ঘরে আটকে রাখা হয় তাকে এবং বিক্রির চেষ্টা করা হয়। পুলিশ জানিয়েছে, বাংলাদেশি কিশোরীর বয়স ১৮ বছরের কম। তাই বিস্তারিত বলা যাচ্ছে না মামলার বিষয়ে। অপরাধীদের শনাক্ত ও আটকের চেষ্টা করা হচ্ছে। বেঙ্গালুরু মিরর
