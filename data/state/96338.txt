
মুন্সিগঞ্জের মাওয়ায় লঞ্চডুবির ঘটনায় উদ্ধারতত্পরতায় কালক্ষেপণের অভিযোগ তুলে আজ মঙ্গলবার সড়ক অবরোধ করেছেন নিহত ব্যক্তিদের স্বজনেরা। সকাল সাড়ে সাতটা থেকে সাড়ে আটটা পর্যন্ত এক ঘণ্টা তাঁরা ঢাকা-মাওয়া সড়কের চৌরাস্তা অবরোধ করে রাখেন। পরে পুলিশ প্রশাসন তাঁদের দাবি অনুযায়ী যথাযথ ব্যবস্থা নেওয়ার আশ্বাস দিলে তাঁরা অবরোধ তুলে নেন।অবরোধ চলাকালে খবর সংগ্রহ করতে গেলে নিহত ব্যক্তিদের স্বজনেরা সাংবাদিকদের ধাওয়া করেন। এ সময় বাংলাভিশনের এক সাংবাদিককে মারধর করা হয় বলে অভিযোগ উঠেছে। তবে তাঁর নাম জানা যায়নি।স্বজনেরা অভিযোগ করেন, বিশেষ কিছু পত্রিকা ও টেলিভিশনে উদ্ধার অভিযান নিয়ে ভুল খবর দেওয়া হচ্ছে। ধীরগতির উদ্ধারতত্পরতা নিয়ে টেলিভিশনে পর্যাপ্ত খবর প্রচার করা হচ্ছে না। কিছু পত্রিকা সঠিক খবর তুলে ধরছে না।পদ্মা নদীতে গতকাল বেলা সাড়ে ১১টার দিকে প্রায় তিন শতাধিক যাত্রী নিয়ে পিনাক-৬ লঞ্চটি ডুবে যায়। লঞ্চটির এখনো কোনো হদিস পাওয়া যায়নি।
অব্যবস্থাপনার বলি নিরীহ যাত্রীরা
