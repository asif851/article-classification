
রোগীর স্বজনদের হাতে চিকিৎসক লাঞ্ছিত হওয়ার ঘটনার প্রতিবাদে ও দোষী ব্যক্তিদের গ্রেপ্তারের দাবিতে তৃতীয় দিনের মতো গতকাল মঙ্গলবার ফরিদপুর মেডিকেল কলেজ হাসপাতালে শিক্ষানবিশ চিকিৎসকেরা ধর্মঘট পালন করেছেন। তাঁরা গতকাল হাসপাতাল এলাকায় সমাবেশ ও মিছিল করেছেন। দুপুর ১২টার দিকে মো. সাইফুজ্জাহানের সভাপতিত্বে সমাবেশে বক্তব্য দেন রফিকুর রহমান, আসিফ ইকবাল, মুনিরা আক্তার প্রমুখ। বক্তারা অবিলম্বে দোষী ব্যক্তিদের গ্রেপ্তারের আহ্বান জানিয়ে বলেন, অন্যথায় কঠোর কর্মসূচি দিয়ে হাসপাতালের পুরো কার্যক্রম বন্ধ করে দেওয়া হবে। সমাবেশ শেষে একটি মিছিল বের করা হয়।ফরিদপুর অফিস
