
রাজধানীর মিরপুরে ব্যবসায়ী মাহাবুবুর রহমান সুজন হত্যা মামলায় মিরপুর থানার ওসি সালাউদ্দিন ও এসআই জাহিদসহ ১০ জনের বিরুদ্ধে করা হত্যা মামলার বিচার বিভাগীয় তদন্ত শুরু হয়েছে। আজ মঙ্গলবার মামলার বাদী ও নিহত মাহাবুবুরের স্ত্রী মমতা সুলতানা আদালতে হাজির হয়ে সাক্ষ্য দিচ্ছেন।ঢাকা মহানগর হাকিম এস এম আশিকুর রহমান তাঁর খাস কামরায় সাক্ষ্যগ্রহণ করছেন।এ ছাড়া বিচার বিভাগীয় তদন্তে সাক্ষ্য দিতে আদালতে হাজির আছেন নিহত সুজনের মা শাহিদা বেগম, বড় ভাই নজরুল ইসলাম, আত্মীয় মিনহাজ, সাইফুল আলম ও মাহবুবুল আলম।১৩ জুলাই থানা হেফাজতে নির্যাতন করে সুজনকে হত্যার অভিযোগ আছে উপপরিদর্শক (এসআই) জাহিদসহ ১০ জনের বিরুদ্ধে। ২০ জুলাই মাহাবুবুরের স্ত্রী ঢাকা মহানগর দায়রা জজ আদালতে মামলা করেন। এ আদালত পরে বিচার বিভাগীয় তদন্তের নির্দেশ দেন। নির্যাতনেই মৃত্যু হয়েছে মাহাবুবুরের‘সোর্স’ নাসিমের স্বীকারোক্তিমূলক জবানবন্দি
