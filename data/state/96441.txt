
বিএনপি-জামায়াতের নেতৃত্বাধীন ২০-দলীয় জোট চলমান অবরোধ প্রত্যাহার করে সহিংসতা ও সব হত্যার ‘দায়’ স্বীকার করলে পরবর্তী পদক্ষেপ সম্পর্কে ভাবা হবে বলে জানিয়েছে আওয়ামী লীগ। একই সঙ্গে বুদ্ধিজীবী ও সুশীল সমাজের প্রতিনিধিদের সংলাপ নিয়ে কথা বলার আগে বিএনপিকে এই বিষয়টি বোঝাতে বলেছে দলটি।আওয়ামী লীগের ধানমন্ডি কার্যালয়ে গতকাল সোমবার সংবাদ সম্মেলনে এসব কথা জানান দলটির যুগ্ম সাধারণ সম্পাদক মাহবুব উল আলম হানিফ। তিনি বলেন, ‘সন্ত্রাসী কর্মকাণ্ড করে দাবি আদায় করা যাবে না। বিএনপি-জামায়াত জোটকে এই সন্ত্রাসী কর্মকাণ্ড বন্ধ করার আহ্বান জানাচ্ছি।’ তিনি বলেন, সংলাপের কথা বলে বিএনপি-জামায়াতের অপকর্মকে আড়াল করার অপচেষ্টা হচ্ছে। সুশীল সমাজের কিছু ব্যক্তি সংলাপের কথা বললেও তাঁরা বিএনপি-জামায়াতের পেট্রলবোমা হামলার কথা বলছেন না। তিনি বলেন, ‘সুশীল সমাজকে বলব, আগে তাদেরকে এসব ঘটনার দায় স্বীকার করতে বলুন।
