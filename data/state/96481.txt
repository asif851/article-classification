
জাতীয় বিশ্ববিদ্যালয়ের অধীনে আগামীকাল রোববার অনুষ্ঠেয় সম্মান প্রথম বর্ষের পরীক্ষা স্থগিত করা হয়েছে। স্থগিত এই পরীক্ষা অনুষ্ঠিত হবে আগামী ২ নভেম্বর শনিবার।
আজ বিশ্ববিদ্যালয়ের জরুরি বিজ্ঞপ্তিতে এ তথ্য জানানো হয়েছে। বিশ্ববিদ্যালয়ের পরীক্ষা নিয়ন্ত্রক বদরুজ্জামান প্রথম আলো ডটকমকে বিষয়টি নিশ্চিত করেছেন।আগের সময়সূচি অনুযায়ী আগামীকাল রাষ্ট্রবিজ্ঞান, সমাজকর্ম, সমাজবিজ্ঞান, পরিসংখ্যান, ভূগোল ও পরিবেশ, নৃ-বিজ্ঞান ও অর্থনীতি বিষয়ের পরীক্ষা হওয়ার কথা ছিল।অন্যদিকে আরেক বিজ্ঞপ্তিতে বলা হয়, ১ নভেম্বর অনুষ্ঠেয় এলএলবি শেষ বর্ষের পরীক্ষা অনিবার্য কারণে স্থগিত করা হয়েছে। স্থগিত এই পরীক্ষা অনুষ্ঠিত হবে আগামী ২০ ডিসেম্বর।
