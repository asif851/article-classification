
ঢাকার ধামরাই পৌরসভা নির্বাচনে আওয়ামী লীগের মেয়র প্রার্থী গোলাম কবির মোল্লা গতকাল বৃহস্পতিবার মনোনয়নপত্র জমা দেওয়ার সময় স্থানীয় সাংসদ এম এ মালেক রিটার্নিং কর্মকর্তার কার্যালয়ে উপস্থিত ছিলেন। এ বিষয়ে পৌর আওয়ামী লীগের সভাপতি ও মেয়র প্রার্থী গোলাম কবির বলেন, মনোনয়নপত্র জমা দেওয়ার সময় সাংসদ উপস্থিত থাকলেও তিনি নির্বাচনসংক্রান্ত কোনো কাজে সেখানে যাননি। সাংসদ এম এ মালেক বলেন, ‘আমি ইউএনওর কার্যালয়ে উপস্থিত ছিলাম। কিন্তু দলীয় প্রার্থীর পক্ষ হয়ে বা তাঁর সঙ্গে সেখানে যাইনি।’ 
