
নোয়াখালী সদর উপজেলার দাদপুর ইউনিয়নের কাশিপুর বাজারে বিদ্যুৎস্পৃষ্ট হয়ে মোফাজ্জল হোসেন ওরফে ভট্টি (৪০) নামের এক ব্যক্তি মারা গেছেন। এ ঘটনায় তাঁর ছোট ভাই গিয়াস উদ্দিন (৩০) আহত হয়েছেন। পুলিশ ও স্থানীয় সূত্র জানায়, মঙ্গলবার সন্ধ্যায় বিদ্যুৎস্পৃষ্ট হন মোফাজ্জল। এ সময় তাঁকে বাঁচাতে এসে ছোট ভাই গিয়াস উদ্দিন আহত হন। মোফাজ্জল ঘটনাস্থলেই মারা যান। সুধারাম থানার ভারপ্রাপ্ত কর্মকর্তা (ওসি) আনোয়ার হোসেন প্রথম আলোকে জানান, এ ঘটনায় একটি অপমৃত্যুর মামলা হয়েছে। 
