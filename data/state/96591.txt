
পৌষ মাসের শুরুতেই রাজধানী ঢাকাসহ দেশের বিভিন্ন অঞ্চলে আজ শুক্রবার সকালে হালকা বৃষ্টি হয়েছে। আবহাওয়া অধিদপ্তর বলছে, বৃষ্টিতে শীত আরও জেঁকে বসবে। তবে দিনের চেয়ে রাতে তা বেশি অনুভূত হবে।
আবহাওয়া অধিদপ্তর সূত্রে জানা যায়, গতকাল বৃহস্পতিবার ঢাকার তাপমাত্রা ছিল ১৫ ডিগ্রি সেলসিয়াস। আগামী দুই একদিনের মধ্যে তাপমাত্রা আরও কমবে। ভারী কুয়াশার সম্ভাবনা নেই। হালকা শৈত্যপ্রবাহ বয়ে যেতে পারে। উত্তরাঞ্চলে শীতের প্রকোপ বরাবরের মতো বেশি। দু-একদিনের মধ্যে তা আরও বাড়বে।
বৃষ্টিতে রাজধানীতে বেড়ে যাওয়া ধুলোর পরিমাণ কিছুটা কমবে বলে আশা করছে নগরবাসী।
