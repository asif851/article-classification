
চট্টগ্রামের সাতকানিয়ায় মাদক সেবনের দায়ে পাঁচ ব্যক্তিকে তিন হাজার টাকা করে জরিমানা করেছেন ভ্রাম্যমাণ আদালত। গতকাল সোমবার দুপুরে সাতকানিয়া উপজেলা নির্বাহী কর্মকর্তা (ইউএনও) ও নির্বাহী ম্যাজিস্ট্রেট মোহাম্মদ উল্যাহর ভ্রাম্যমাণ আদালত এ সাজা দেন। সাজা পাওয়া ব্যক্তিরা হলেন কুতুব উদ্দিন, মো. সোহাগ, মো. জোবায়ের, মো. ফোরকান ও ছোটন কান্তি শীল। পুলিশ জানায়, গত রোববার রাতে কেরানীহাট-বান্দরবান সড়কে চোলাই মদ পান করে মাতলামি করার সময় তাঁদের গ্রেপ্তার করা হয়। গতকাল সোমবার পাঁচজনকে ভ্রাম্যমাণ আদালতে হাজির করা হয়।
