
কুমিল্লার লাকসাম উপজেলায় মাইক্রোবাস খাদে পড়ে পাঁচজন নিহত হয়েছে।  গতকাল শুক্রবার রাত সোয়া ১২টার দিকে উপজেলার পৌরসভা এলাকার ছিলোনিয়া ব্রিজের কাছে কুমিল্লা-নোয়াখালী আঞ্চলিক মহাসড়কে এই দুর্ঘটনা ঘটে।
নিহত ব্যক্তিদের মধ্যে তিনজন একই পরিবারের সদস্য। তাঁরা হলেন মো. ইউনূস মিয়া (৬১), তাঁর স্ত্রী শ্যামনা বেগম (৫৫) ও ছেলে ওমর ফারুক (৩২)। তাঁদের বাড়ি নোয়াখালী সদর উপজেলায়।  নিহত বাকি দুজন হলেন লক্ষ্মীপুরের নুরুননবী (২৮) ও নোয়াখালীর লাতু মিয়া (৩৯)।
পুলিশ জানায়, মাইক্রোবাসটি নোয়াখালীর দিক থেকে ঢাকায় যাচ্ছিল। ছিলোনিয়া ব্রিজের কাছে চালক নিয়ন্ত্রণ হারালে মাইক্রোবাসটি গভীর খাদে পানির মধ্যে পড়ে যায়।
হাইওয়ে পুলিশের লালমাই ফাঁড়ির সার্জেন্ট ইব্রাহিম খলিল বলেন, রাতেই লাশ পাঁচটি উদ্ধার করা হয়েছে।
