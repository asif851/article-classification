
সুনামগঞ্জের শাল্লায় বাড়ির সীমানা নিয়ে বিরোধের জের ধরে প্রতিপক্ষের হামলায় তিন্নি দাস (৫) নামের এক শিশু নিহত হয়েছে। গতকাল মঙ্গলবার সকালে উপজেলার হবিবপুর ইউনিয়নের নোয়াগাঁও গ্রামে এ ঘটনা ঘটে। পুলিশ জানায়, নোয়াগাঁও গ্রামে বাড়ির সামীনা নিয়ে রমেন্দ্র দাস ও যিষ্ণু দাসের মধ্যে বিরোধ চলছে। গতকাল সকাল ১০টার দিকে রমেন্দ্র দাস বাড়ির সীমানায় বেড়া দিতে গেলে প্রতিপক্ষের লোকজন তাঁদের ওপর হামলায় চালান। এ সময় প্রতিপক্ষের দায়ের কোপে রমেন্দ্র দাসের মেয়ে তিন্নি দাস ঘটনাস্থলেই মারা যায়।সুনামগঞ্জ অফিস
