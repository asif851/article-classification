
‘সন্ত্রাস, নৈরাজ্য, সহিংসতা ও সাম্প্রদায়িকতা রুখো, বাংলাদেশ জাগো’ স্লোগান সামনে রেখে সিরাজগঞ্জে মানববন্ধন করেছে জেলা পূজা উদ্যাপন পরিষদ ও হিন্দু বৌদ্ধ খ্রিষ্টান ঐক্য পরিষদ।গতকাল শুক্রবার বেলা ১১টা থেকে কেন্দ্রীয় মন্দির মুজিব সড়কের শ্রীশ্রী মহাপ্রভু আখড়া মন্দিরের সামনে এই মানববন্ধন অনুষ্ঠিত হয়।কর্মসূচি চলাকালে বক্তব্য দেন জেলা আওয়ামী লীগের সাধারণ সম্পাদক আবু মোহাম্মদ গোলাম কিবরিয়া, বাংলাদেশ পূজা উদ্যাপন পরিষদ কেন্দ্রীয় উপদেষ্টামণ্ডলীর সদস্য বিমল কুমার দাস, জেলা মুক্তিযোদ্ধা কমান্ডার গাজী শফিকুল ইসলাম, জেলা জাসদ সভাপতি আবদুল হাই তালুকদার, ইসকনের কেন্দ্রীয় যুগ্ম সম্পাদক প্রেম রঞ্জন প্রভু, জেলা বাসদের আহ্বায়ক নব কুমার কর্মকার, জেলা পূজা উদ্যাপন পরিষদের সহসভাপতি স্বপন মণ্ডল, নিত্যরঞ্জন পাল ও কল্যাণ সাহা, সাধারণ সম্পাদক সন্তোষ কানু প্রমুখ।জেলা পূজা উদ্যাপন পরিষদের সভাপতি সুকুমার চন্দ্র দাস অনুষ্ঠঅনে সভাপতিত্ব করেন।
