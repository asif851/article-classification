
সম্মিলিত সাংস্কৃতিক জোট রাজশাহী চৈত্রসংক্রান্তি উদ্যাপন করে। গতকাল সন্ধ্যায় নগরের কুমারপাড়া এলাকায় পদ্মার পাড়ে সাংস্কৃতিক অনুষ্ঠানের আয়োজন করা হয়। চৈত্রসংক্রান্তি উদ্যাপন অনুষ্ঠানের সভাপতি ছিলেন ভাষাসৈনিক ও সম্মিলিত সাংস্কৃতিক জোটের সভাপতি আবুল হোসেন। জয় বাংলা সাংস্কৃতিক জোট, রাজশাহী আবৃত্তি পরিষদ, মুক্তিযুদ্ধ পাঠাগার ও ধ্রুবসখাসহ আরও কয়েকটি সংগঠন এ অনুষ্ঠানে অংশগ্রহণ করে। রাজশাহী আবৃত্তি পরিষদের সদস্য আনোয়ারুল ইসলাম বলেন, চৈত্রসংক্রান্তি বাঙালি সংস্কৃতির একটি ঐতিহ্য। এ ঐতিহ্য রক্ষার অনুষ্ঠানে রাজশাহী আবৃত্তি পরিষদের পক্ষ থেকে অংশ নিয়ে অনেক ভালো লেগেছে।নিজস্ব প্রতিবেদক, রাজশাহী
