
বিএসআরএমের সহযোগী প্রতিষ্ঠান বিএসআরএম স্টিলস লিমিটেডের উৎপাদনক্ষমতা সাত লাখ টনে উন্নীত করার কাজ শুরু হয়েছে। আগামী কিছুদিনের মধ্যে উৎপাদনক্ষমতা বাড়ানোর কাজ শেষ হবে। কোম্পানির ১৩তম বার্ষিক সাধারণ সভায় এ তথ্য জানান চেয়ারম্যান আলী হোসাইন আকবর আলী। সভায় শেয়ার হোল্ডারদের জন্য নগদ ১৫ শতাংশ লভ্যাংশ অনুমোদন দেওয়া হয়।গতকাল সোমবার সকালে চট্টগ্রাম নগরের ইঞ্জিনিয়ার্স ইনস্টিটিউটে এ সভা হয়। বিকেলে একই স্থানে বাংলাদেশ স্টিল রি-রোলিং মিলস লিমিটেডের (বিএসআরএম) ৫৩তম বার্ষিক সাধারণ সভা হয়। এতে শেয়ারহোল্ডারদের জন্য ১০ শতাংশ নগদ লভ্যাংশ অনুমোদন করা হয়।
