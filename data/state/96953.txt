
আজ মঙ্গলবার ব্রাহ্মণবাড়িয়ার আশুগঞ্জ উপজেলায় প্রথম ধাপে সাতটি ইউনিয়ন পরিষদে (ইউপি) নির্বাচন অনুষ্ঠিত হবে। ইউনিয়নের ৬৩টি ভোটকেন্দ্রে ভোট গ্রহণ হবে। সব কটি ভোটকেন্দ্রই অতি গুরুত্বপূর্ণ হিসেবে চিহ্নিত করেছে করেছে স্থানীয় পুলিশ প্রশাসন। রিটার্নিং কর্মকর্তা খ ম আরিফুল ইসলাম বলেন, ৬৩টি কেন্দ্রের ২৯১টি বুথে ভোট গ্রহণ হবে। এসব কেন্দ্রে উপজেলা পরিষদ ও শিক্ষাপ্রতিষ্ঠানের বিভিন্ন কর্মকর্তা প্রিসাইডিং কর্মকর্তার দায়িত্ব পালন করবেন। ২৯১ জন শিক্ষক সহকারী প্রিসাইডিং কর্মকর্তা এবং ৫৮২ জন পোলিং কর্মকর্তার দায়িত্ব পালন করবেন। সুষ্ঠু ও নিরপেক্ষ নির্বাচনের জন্য সব ধরনের প্রস্তুতি নেওয়া হয়েছে বলে জানান তিনি।
