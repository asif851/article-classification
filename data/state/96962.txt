
কুড়িগ্রামের রাজারহাটে গত শনিবার দিবাগত রাতে বিদ্যালয়ের শিক্ষক মাইনুল ইসলামের বাড়িতে ডাকাতি হয়েছে। ডাকাতেরা বাড়ির লোকজনকে জিম্মি করে সাত ভরি স্বর্ণালংকার ও এক লাখ টাকা লুট করে। ক্ষতিগ্রস্ত পরিবারের দাবি, রাত আড়াইটার দিকে দুটি মাইক্রোযোগে এক দল ডাকাত বাড়িতে ঢুকে সবাইকে জিম্মি করে লুটপাট শেষে চম্পট দেয়। এ ঘটনায় রাজারহাট থানায় একটি ডাকাতি মামলা করা হয়েছে। থানার ভারপ্রাপ্ত কর্মকর্তা (ওসি) আবদুর রশিদ বলেন, ডাকাতদের গ্রেপ্তারে পুলিশ চেষ্টা করছে। |
