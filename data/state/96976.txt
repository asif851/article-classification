
যশোরের অভয়নগর উপজেলা ছাত্রলীগের সাবেক সদস্য আরিফুল ইসলাম (৩৫) দুর্বৃত্তদের ধারালো অস্ত্রের আঘাতে নিহত হয়েছেন। আজ রোববার রাত দশটার দিকে উপজেলার মোয়াল্লেমতলা গ্রামে এ ঘটনা ঘটে।
আরিফুল উপজেলার মোয়াল্লেমতলা গ্রামের সুজাউল হকের ছেলে। তিনি যশোর জুট ইন্ডাস্ট্রিজের (জেজেআই) বদলি শ্রমিক হিসেবে কর্মরত ছিলেন।
এলাকাবাসী ও পুলিশ সূত্রে জানা যায়, আরিফুল রাত দশটার দিকে যশোর জুট ইন্ডাস্ট্রিজ থেকে মোয়াল্লেমতলা গ্রামের নিজ বাড়িতে ফিরছিলেন। গ্রামের আবুল সরদারের বাড়ির সামনে পৌঁছালে আগে থেকে ওঁত্ পেতে থাকা সন্ত্রাসীরা তাঁকে ধারালো অস্ত্র দিয়ে এলোপাতাড়ি কুপিয়ে ফেলে রেখে যায়। ঘটনাস্থলেই তাঁর মৃত্যু হয়। পরে পুলিশ এসে লাশ উদ্ধার করে।
অভয়নগর থানার ভারপ্রাপ্ত কর্মকর্তা (ওসি) মোল্যা খবীর আহমেদ বলেন,‘সন্ত্রাসীদের ধারালো অস্ত্রের আঘাতে নিশান নিহত হয়েছেন। ঘটনার সঙ্গে জড়িতদের আটকের চেষ্টা চলছে।’  
