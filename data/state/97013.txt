
ফরিদপুরে গতকাল সোমবার এক অভিযানে ফরমালিন মেশানো ৩২২ কেজি আম ধ্বংস করেছেন ভ্রাম্যমাণ আদালত। এসব আম বিক্রির দায়ে আট ফল ব্যবসায়ীকে মোট ৪৬ হাজার টাকাও জরিমানা করেন আদালত। ভাঙ্গা বাজার ও ভাঙ্গা চৌরাস্তা এলাকায় এ অভিযানে নেতৃত্ব দেন নির্বাহী হাকিম জয়ন্তি রায়। ব্যবসায়ী এনামুল হক ও শাহাদাত হোসেনকে আট হাজার টাকা করে এবং মো. খায়রুজ্জামান, অখিল দাস, সাইদুল চৌধুরী, মো. এসকান্দার, আকতার হোসেন ও রবিউল ইসলামকে পাঁচ হাজার টাকা করে জরিমানা করা হয়েছে। 
