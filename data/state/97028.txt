
ঢাকা ও চট্টগ্রামে প্রশাসনের দুই কর্মকর্তাকে বিভাগীয় কমিশনার হিসেবে নিয়োগ দেওয়া হয়েছে। এর মধ্যে মন্ত্রিপরিষদ বিভাগের অতিরিক্ত সচিব এম বজলুল করিম চৌধুরীকে ঢাকায় এবং বাণিজ্য মন্ত্রণালয়ে সংযুক্ত অতিরিক্ত সচিব মো. আব্দুল মান্নানকে চট্টগ্রামের বিভাগীয় কমিশনার নিয়োগ দেওয়া হয়েছে। আজ জনপ্রশাসন মন্ত্রণালয় এ বিষয়ে আদেশ জারি করে। ঢাকার সর্বশেষ বিভাগীয় কমিশনার হেলালুদ্দীন আহমদকে নির্বাচন কমিশনের সচিবালয়ের সচিব করার পর এ পদটি শূন্য হয়।
বজলুল করিম চৌধুরী এর আগে রাজউকের চেয়ারম্যান ও টাঙ্গাইলের জেলা প্রশাসক ছিলেন। আর আবদুল মান্নান চট্টগ্রামের জেলা প্রশাসক ছিলেন।
