
নারায়ণগঞ্জের রূপগঞ্জে পারটেক্স গ্রুপের একটি হেলিকপ্টার যান্ত্রিক ত্রুটির কারণে জরুরি অবতরণ করেছে। হেলিকপ্টারের পাইলট ও সহকারী পাইলটসহ তিনজন আহত হ‌য়ে‌ছেন। তাঁদের ঢাকার সম্মিলিত সামরিক হাসপাতালে (সিএমএইচ) পাঠা‌নো হ‌য়ে‌ছে।
আজ মঙ্গলবার বেলা সা‌ড়ে তিনটার দি‌কে উপজেলার কলাত‌লি এলাকায় এ ঘটনা ঘ‌টে। রূপগঞ্জ থানার ভারপ্রাপ্ত কর্মকর্তা (ওসি) ঘটনার সত্যতা নিশ্চিত ক‌রে‌ছেন।
পার‌টেক্স এভি‌য়েশ‌নের প্রধান প্রকৌশলী স্কোয়াড্রন লিডার মহিম উদ্দিন জা‌নান, রূপগঞ্জে হেলিকপ্টারটি মেরামত শে‌ষে পরীক্ষামূলক উড্ডয়ন করার সময় যান্ত্রিক ত্রু‌টি দেখা দেয়। এ কারণে জরুরি অবতরণ কর‌তে হ‌য়ে‌ছে। জরুরি অবতরণকালে হেলিকপ্টারের পাইলট কর্নেল মিজান, স্কোয়াড্রন‌ লিডার জিয়া এবং ইঞ্জি‌নিয়ার ফারুক আহত হ‌ন। তাঁ‌দের সিএমএইচে পাঠা‌নো হ‌য়ে‌ছে।
রূপগঞ্জ থানার ভারপ্রাপ্ত কর্মকর্তা (ওসি) ইসমাইল হো‌সেন জানান, হেলিকপ্টার‌টি কলাতলি এলাকায় বালুর ম‌ধ্যে আছ‌ড়ে প‌ড়ে।
