
মানবতাবিরোধী অপরাধের দায়ে ফাঁসি কার্যকর হওয়া জামায়াত নেতা আলী আহসান মোহাম্মাদ মুজাহিদের লাশবাহী অ্যাম্বুলেন্স আজ রোববার ভোর ৬টা ৩৫ মিনিটে ফরিদপুর পৌঁছে। এ সময় রাজবাড়ী-ফরিদপুরের সীমান্ত এলাকা সাইনবোর্ড নামক স্থানে দুজন নির্বাহী ম্যাজিস্ট্রেট রুবায়েত হায়াত শিপলু ও মন্দীপ ঘড়াই ফরিদপুর জেলা প্রশাসনের পক্ষ থেকে মুজাহিদের লাশ গ্রহণ করেন।এর আগে গতকাল শনিবার ১২ টা ৫৫ মিনিটে ঢাকা কেন্দ্রীয় কারাগারে মুজাহিদ ও সালাউদ্দিন কাদের চৌধুরীর ফাঁসি কার্যকর করা হয়। রাত একটা ৫১ মিনিটে কারাগার থেকে লাশবাহী অ্যাম্বুলেন্স কড়া পুলিশী নিরাপত্তায় চট্টগ্রাম ও ফরিদপুরের উদ্দেশ্যে রওনা দেয়।
