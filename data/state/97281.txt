
চট্টগ্রামের পটিয়ার ১৮৫টি সরকারি প্রাথমিক বিদ্যালয়ে গতকাল মঙ্গলবার উৎসবমুখর পরিবেশে স্টুডেন্টস কাউন্সিলের নির্বাচন শেষ হয়েছে। উপজেলা শিক্ষা কার্যালয় সূত্র জানায়, প্রতি বিদ্যালয়ে সাতজন করে শিক্ষার্থী কাউন্সিলের সদস্য নির্বাচিত হয়। তৃতীয় থেকে পঞ্চম শ্রেণির শিক্ষার্থীরা নির্বাচনে প্রতিদ্বন্দ্বিতা করে। সকাল ৯টা থেকে দুপুর ১২টা পর্যন্ত ভোট গ্রহণ করা হয়। উপজেলা শিক্ষা কর্মকর্তা মোতাহের বিল্লা জানান, প্রধান নির্বাচন কমিশনার, প্রিসাইডিং কর্মকর্তা, পোলিং কর্মকর্তাসহ সব দায়িত্ব পালন করেছে শিক্ষার্থীরা। শিক্ষকেরা তাদের সহযোগিতা করেছেন। 
