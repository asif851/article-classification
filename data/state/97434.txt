
দেশের বিভিন্ন স্থানে আজ মঙ্গলবার সকালে মৃদু ভূকম্পন অনুভূত হয়েছে।আবহাওয়া অধিদপ্তর বলছে, সকাল আটটা ১১ মিনিট ১২ সেকেন্ডে ভূকম্পনটি অনুভূত হয়। রিখটার স্কেলে এর তীব্রতা ছিল ৫। ভূমিকম্পের উৎপত্তিস্থল মিয়ানমার। ঢাকার আগারগাঁওয়ের ভূমিকম্প পর্যবেক্ষণ কেন্দ্র থেকে উৎপত্তিস্থলের দূরত্ব ৪০৯ কিলোমিটার পূর্বে।মার্কিন ভূতাত্ত্বিক জরিপ সংস্থার তথ্য অনুযায়ী, ভূমিকম্পের উৎপত্তিস্থল মিয়ানমারের মালাইক থেকে ৪০ কিলোমিটার উত্তর-পূর্বে। রিখটার স্কেলে ভূকম্পনটির তীব্রতা ছিল ৫ দশমিক ৩।ভূমিকম্পে দেশের কোথাও কোনো ক্ষয়ক্ষতি বা হতাহতের খবর পাওয়া যায়নি।
