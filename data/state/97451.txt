
প্রধানমন্ত্রী শেখ হাসিনার নেতৃত্বাধীন নতুন মন্ত্রিসভায় ৪৮ জন মন্ত্রী, প্রতিমন্ত্রী ও উপমন্ত্রী আজ রোববার শপথ নিয়েছেন।
মন্ত্রিপরিষদ বিভাগের এক কর্মকর্তা জানিয়েছেন, দশম জাতীয় সংসদে মন্ত্রিপরিষদ বিভাগে যারা এবার নতুন মুখ তাঁদের মধ্যে আনিসুল হক-আইন, তোফায়েল আহমেদ-বাণিজ্য, আমির হোসেন আমু-শিল্প, মোহাম্মদ নাসিম-স্বাস্থ্য, অধ্যক্ষ মতিউর রহমান-ধর্ম, কামরুল ইসলাম-খাদ্য, রাশেদ খান মেনন-ডাক ও টেলিযোগাযোগ, আসাদুজ্জামান নূর-সংস্কৃতি, আনোয়ার হোসেন মঞ্জু-পরিবেশ ও বন মন্ত্রণালয়ের দায়িত্ব পেতে যাচ্ছেন।যারা আগের মন্ত্রণালয়েরই দায়িত্বে থাকছেন, তাঁরা হলেন আবুল মাল আব্দুল মুহিত- অর্থ, সৈয়দ আশরাফুল ইসলাম -স্থানীয় সরকার, মতিয়া চৌধুরী -কৃষি, নুরুল ইসলাম নাহিদ- শিক্ষা, হাসানুল হক ইনু- তথ্য, ওবায়দুল কাদের- যোগাযোগ, মুজিবুল হক-রেল, খন্দকার মোশাররাফ হোসেন প্রবাসী কল্যাণ মন্ত্রণালয়।এ ছাড়া শাহরিয়ার আলম পররাষ্ট্র প্রতিমন্ত্রী হিসেবে দায়িত্ব পেতে যাচ্ছেন বলে জানা গেছে। মন্ত্রিপরিষদ বিভাগের কর্মকর্তা জানান, মন্ত্রীদের দপ্তরের বিষয়ে কিছুক্ষণের মধ্যেই প্রজ্ঞাপন জারি করা হবে।
বিস্তারিত আসছে...
