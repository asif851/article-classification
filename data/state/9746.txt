
পিরোজপুরের নেছারাবাদ উপজেলায় চারটি ব্যবসাপ্রতিষ্ঠানকে ১৫ হাজার টাকা জরিমানা করেছেন ভ্রাম্যমাণ আদালত। গতকাল বৃহস্পতিবার পিরোজপুরের নির্বাহী হাকিম এস এম মুনিম লিংকন এ জরিমানা করেন। নির্বাহী হাকিম এস এম মুনিম লিংকন জানান, বিকেলে নেছারাবাদ উপজেলার স্বরূপকাঠি পৌর শহরে অভিযান চালান ভ্রাম্যমাণ আদালত। এ সময় ওষুধ আইনে মেয়াদোত্তীর্ণ ওষুধ ও ফিজিশিয়ান স্যাম্পল দোকানে রাখায় আছিয়া ফার্মেসিকে ১০ হাজার টাকা, লতিফ ফার্মেসিকে দুই হাজার টাকা ও বিসমিল্লাহ মেডিসিনকে দুই হাজার টাকা জরিমানা করা হয়। এ ছাড়া বাংলাদেশ পরিবেশ সংরক্ষণ আইনে নিষিদ্ধ পলিথিন বিক্রি করায় রবি স্টোরকে এক হাজার টাকা জরিমানা করা হয়। 
