
দেশের বিভিন্ন কোম্পানির ওষুধের মূল্যতালিকা সরকার কর্তৃক প্রস্তুতের কেন নির্দেশ দেওয়া হবে না, তা জানতে চেয়ে রুল জারি করেছেন হাইকোর্ট। ভেজাল ওষুধ প্রস্তুত ও বাজারজাত বন্ধে তদারকি সেল কেন গঠন করা হবে না তাও রুলে জানতে চাওয়া হয়েছে।
আজ মঙ্গলবার বিচারপতি মির্জা হোসেইন হায়দার ও বিচারপতি মুহাম্মদ খুরশীদ আলম সরকারের সমন্বয়ে গঠিত হাইকোর্ট বেঞ্চ এক রুিটের শুনানি নিয়ে এ রুল দেন।বিশেষজ্ঞ চিকিত্সকের পরামর্শ ব্যতীত ওষুধের দোকানে দোকানি কর্তৃক বিক্রয়যোগ্য ওষুধের তালিকা কেন প্রস্তুত করা হবে না, তা জানতে চাওয়া হয়েছে রুলে। এ ছাড়া সরকার কর্তৃক বিনা মূল্যে সরবরাহ করা ওষুধের তালিকা দৈনিক পত্রিকায় প্রকাশের নির্দেশ কেন দেওয়া হবে না—এ মর্মে রুল চাওয়া হয়েছে।আইনসচিব, স্বাস্থ্যসচিব, ওষুধ প্রশাসনের মহাপরিচালক, স্বাস্থ্য অধিদপ্তরের মহাপরিচালককে দুই সপ্তাহের মধ্যে রুলের জবাব দিতে বলা হয়েছে।আইনজীবী জে আর খান রবিন গত ১৭ ডিসেম্বর হাইকোর্টে রিটটি করেন। আজ শুনানি শেষে আদালত এ রুল দেন।আদালতে রিটের পক্ষে শুনানি করেন এম বদরুদ্দোজা। রাষ্ট্রপক্ষে ছিলেন ডেপুটি অ্যাটর্নি জেনারেল আল আমিন সরকার।
