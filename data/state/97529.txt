
মাগুরা কালেক্টরেট চত্বরে আজ শুক্রবার থেকে তিন দিনের ডিজিটাল উদ্ভাবনী মেলা শুরু হচ্ছে। মেলার উদ্বোধন করবেন খুলনা বিভাগীয় কমিশনার মো. আবদুস সামাদ। এ উপলক্ষে গতকাল বৃহস্পতিবার দুপুরে মাগুরা জেলা প্রশাসকের সম্মেলন কক্ষে সংবাদ সম্মেলন করা হয়। এতে জানানো হয়, মেলায় ৩০টি স্টল থাকবে। স্টলগুলোতে ডিজিটাল প্রযুক্তি সম্পর্কে ধারণা দেওয়া হবে। এ ছাড়া প্রতিদিন ডিজিটাল সেন্টার, মাল্টিমিডিয়া শ্রেণিকক্ষসহ নানা বিষয়ে সেমিনার অনুষ্ঠিত হবে। প্রতিদিন বেলা তিনটা থেকে পাঁচটা পর্যন্ত মেলা চলবে।
