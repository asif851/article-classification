
গাজীপুরে ছয় বছরের এক শিশুকে ধর্ষণের অভিযোগে এক রিকশাচালককে গ্রেপ্তার করেছে পুলিশ। তাঁর নাম প্রভাত চন্দ্র বর্মণ (৪০)। বাড়ি রংপুরের পীরগঞ্জ থানার চাপাবাড়ি এলাকায়। প্রভাত গাজীপুর সিটি করপোরেশনের ভোগড়া বাসন সড়ক এলাকায় একটি ভাড়া বাড়িতে থাকেন। তিনি ১৫ নভেম্বর দুপুরে শিশুটিকে ধর্ষণ করেন। যন্ত্রণায় কাতর শিশুটি তার মা-বাবাকে ঘটনা জানায়। পরে পুলিশকে জানানো হয়। মঙ্গলবার রাত একটার দিকে ভাড়া বাড়ি থেকে প্রভাতকে গ্রেপ্তার করে পুলিশ। এ ঘটনায় জয়দেবপুর থানায় মামলা হয়েছে।
