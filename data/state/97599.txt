
ব্যক্তিশ্রেণির আয়কর, শুল্ক ও মূল্য সংযোজন কর (ভ্যাট) নিয়ে এ পর্যন্ত যত মামলা রয়েছে, সেগুলোতে জড়িত রাজস্বের পরিমাণ এখন ১৭ হাজার ৭২ কোটি টাকা।
সরকারদলীয় সাংসদ এ কে এম রহমতুল্লাহের প্রশ্নের জবাবে আজ মঙ্গলবার জাতীয় সংসদে দেওয়া অর্থমন্ত্রী আবুল মাল আবদুল মুহিতের লিখিত জবাবে এ তথ্য উঠে এসেছে।
অর্থমন্ত্রীর জবাব অনুযায়ী, সবচেয়ে বেশি অর্থ ৮ হাজার ১৬৭ কোটি টাকা জড়িত আয়করসংক্রান্ত মামলায়। এর মধ্যে ২ হাজার ৯৩৩টি রেফারেন্স মামলায় ৬ হাজার ১২০ কোটি এবং ১ হাজার ১১৮টি রিট মামলায় ২ হাজার ৪৬ কোটি ৯৪ কোটি টাকা জড়িত।
এ ছাড়া ভ্যাটসংক্রান্ত মামলায় জড়িত টাকা ৫ হাজার ৮৪৫ কোটি এবং শুল্কসংক্রান্ত মামলায় জড়িত ৩ হাজার ৬০ কোটি টাকা।
 
