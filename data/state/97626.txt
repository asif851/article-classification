
মোহনগঞ্জ-ময়মনসিংহ রেলপথে নেত্রকোনার ঠাকুরাকোনা ইউনিয়নের সতরশ্রী এলাকায় গতকাল শুক্রবার সকালে ট্রেনের নিচে কাটা পড়ে আক্কাছ (৫৫) নামের এক বৃদ্ধ মারা গেছেন। তাঁর বাড়ি সদর উপজেলার ঠাকুরাকোনা ইউনিয়নের নয়ানগর গ্রামে। পুলিশ ও এলাকাবাসী জানান, আক্কাস আলী সকালে বাড়ি থেকে বের হয়ে সতরশ্রী বাজারে যাওয়ার পথে রেললাইন পার হওয়ার সময় মোহনগঞ্জ থেকে ময়মনসিংহগামী ২৬১ আপ ট্রেনের নিচে কাটা পড়ে ঘটনাস্থলেই মারা যান। 
