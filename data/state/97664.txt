
সাবেক তথ্য প্রতিমন্ত্রী আবু সাইয়িদের পিএইচডির অভিসন্দর্ভ ‘বাংলাদেশের স্বাধীনতা: কূটনৈতিক যুদ্ধ’ বই আকারে প্রকাশ করেছে বাংলা একাডেমি। গতকাল শনিবার একাডেমির কবি শামসুর রাহমান সেমিনার কক্ষে অনুষ্ঠিত হয় বইটির প্রকাশনা অনুষ্ঠান। বইটিতে মুক্তিযুদ্ধ নিয়ে বিভিন্ন কূটনৈতিক তৎপরতার চিত্র তুলে ধরা হয়। অনুষ্ঠানে আইনজীবী এম আমীর-উল ইসলাম ১৯৫৪ সালের যুক্তফ্রন্টের কথা উল্লেখ করে বলেন, চুয়ান্ন না বুঝলে একাত্তর ঝোঝা যাবে না।ঢাকা বিশ্ববিদ্যালয়ের ইতিহাসের শিক্ষক সৈয়দ আনোয়ার হোসেন বলেন, ‘১৯৭১ সালের ১৬ ডিসেম্বর বিজয় হলেও ১৭ ডিসেম্বর থেকে এখন পর্যন্ত মুক্তিযুদ্ধ করছি।’
