
দলের অঙ্গসংগঠন জাতীয়তাবাদী ছাত্রদলের কেন্দ্রীয় নেতাদের সঙ্গে দীর্ঘ চার ঘণ্টা বৈঠক করেছেন বিএনপির চেয়ারপারসন খালেদা জিয়া।খালেদা জিয়ার গুলশানের কার্যালয়ে গতকাল বুধবার রাত আটটা থেকে বৈঠক শুরু হয়ে চলে ১২টা পর্যন্ত। পরে বৈঠক মুলতবি রাখা হয়। ২৪ আগস্ট পরবর্তী বৈঠক অনুষ্ঠিত হবে বলে সূত্র জানিয়েছে।বৈঠকে ছাত্রদলের নেতারা আগামী দিনের কমিটি কেমন করা উচিত, তা নিয়ে নিজেদের মতামত তুলে ধরেন। খালেদা জিয়া সবার বক্তব্য শুনেছেন। মুলতবি বৈঠকে সম্পাদক থেকে এর ওপরের স্তরের নেতারা তাঁদের বক্তব্য বিএনপির চেয়ারপারসনের সামনে তুলে ধরবেন।বৈঠকে বিএনপির ছাত্রবিষয়ক সম্পাদক শহীদ উদ্দিন চৌধুরী, সহ-ছাত্রবিষয়ক সম্পাদক সুলতান সালাউদ্দিন প্রমুখ উপস্থিত ছিলেন।
