
চাঁদপুরের ছেংগারচর পৌরসভা নির্বাচনে একমাত্র প্রার্থী হিসেবে আছেন আওয়ামী লীগের রফিকুল আলম জর্জ। আজ শনিবার মেয়র প্রার্থীদের মনোনয়নপত্র যাচাই-বাছাইয়ের সময় অপর প্রার্থী বিএনপির সারোয়ারুল আবেদিন খোকনের প্রার্থিতা বাতিল হয়ে গেলে তিনিই একক প্রার্থী আছেন। এই পৌরসভায় এই দুই প্রার্থীই মনোনয়নপত্র জমা দিয়েছিলেন।জেলার মতলব উত্তর উপজেলা নির্বাহী কর্মকর্তা (ইউএনও) ও রিটার্নিং অফিসার মো. মফিজুল ইসলাম বলেন, সারোয়ারুল আবেদিনের আবেদনপত্র অসম্পূর্ণ থাকায় আজ সকালে যাচাই-বাছাইয়ের সময় তা বাতিল হয়ে যায়।জেলা নির্বাচন কর্মকর্তা আতাউর রহমান জানান, সারোয়ারুল আবেদিনের মনোনয়নপত্র বাতিল হয়ে গেলেও আগামী ৮ ডিসেম্বর পর্যন্ত আপিল করার সুযোগ রয়েছে।এ ব্যাপারে সারোয়ারুল আবেদিন বলেন, ‘আমি ঠিকমতোই আবেদনপত্র পূরণ করেছিলাম, কিন্তু কেন বাতিল করা হয়েছে, বুঝতে পারছি না। শিগগিরই আপিল করব।’
