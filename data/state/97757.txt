
প্রধানমন্ত্রী ও আওয়ামী লীগ সভাপতি শেখ হাসিনা আজ বুধবার বিএনপির চেয়ারপারসন খালেদা জিয়াকে ঈদুল আজহার শুভেচ্ছা জানিয়েছেন। আওয়ামী লীগের দপ্তর সম্পাদক এবং প্রধানমন্ত্রীর বিশেষ সহকারী আবদুস সোবহান গোলাপ বাসসকে এ কথা জানিয়েছেন। 
আওয়ামী লীগের সাবেক সহদপ্তর সম্পাদক সেকেন্দার আলী মোল্লার নেতৃত্বে চার সদস্যের একটি প্রতিনিধিদল বুধবার দুপুরে নয়াপল্টনে বিএনপির কেন্দ্রীয় কার্যালয়ে গিয়ে দলটির জ্যেষ্ঠ যুগ্ম মহাসচিব রুহুল কবির রিজভীর হাতে প্রধানমন্ত্রী ও আওয়ামী লীগ সভাপতি শেখ হাসিনার ঈদের শুভেচ্ছা কার্ড পৌঁছে দেন।
আগামী ২ সেপ্টেম্বর শনিবার বাংলাদেশে পবিত্র ঈদুল আজহা উদ্‌যাপিত হবে।
বিএনপির চেয়ারপারসন খালেদা জিয়া বর্তমানে লন্ডনে অবস্থান করছেন।
