
নওগাঁয় মানবাধিক নাট্য পরিষদ (মানাপ) আয়োজিত তিন দিনব্যাপী ত্রয়োদশ মানবাধিকার নাট্যোৎসব গত শনিবার শেষ হয়েছে। এদিন জেলার দুই গুণী ব্যক্তিকে সম্মাননা জানানো হয়। তাঁরা হলেন মুক্তিযোদ্ধা সংসদ নওগাঁ জেলা ইউনিটের কমান্ডার হারুন অল রশীদ ও বেসরকারি উন্নয়ন সংস্থা আরকোর নির্বাহী পরিচালক সজল কুমার চৌধুরী। মানাপের নওগাঁ শাখার সভাপতি উত্তম সরকারের সভাপতিত্বে সমাপনী অনুষ্ঠানে বক্তব্য দেন জ্যেষ্ঠ সহকারী পুলিশ সুপার ফারজানা হোসেন, মানাপের নওগাঁ শাখার উপদেষ্টা কবি আতাউল হক সিদ্দিকী ও কায়েস উদ্দিন। এ বছর উৎসবের স্লোগান ছিল, ‘অসাম্প্রদায়িক চেতনা, মুছে যেতে দেব না।’ 
