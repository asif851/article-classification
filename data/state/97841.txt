
বগুড়ার শেরপুরে মাদক সেবনের অপরাধে গতকাল দুপুরে দুজনকে সাজা দিয়েছেন ভ্রাম্যমাণ আদালত। পরে তাঁদের বগুড়া কারাগারে পাঠানো হয়। আদালত পরিচালনা করেন ইউএনও এ কে এম সরোয়ার জাহান। সাজা পাওয়া দুজনের মধ্যে উপজেলার শেরুয়া গ্রামের রাফিউল আলমকে (২৭) নয় মাস ও চকমদনপুর গ্রামের আবদুস ছালামকে (৬৫) তিন মাসের বিনাশ্রম কারাদণ্ড দেওয়া হয়। শেরপুর থানার ভারপ্রাপ্ত কর্মকর্তা (ওসি) খান মো. এরফান বলেন, দুজনকে গতকাল সকালে পৃথক জায়গা থেকে আটক করা হয়। 
