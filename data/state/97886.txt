
মানিকগঞ্জের সিঙ্গাইর উপজেলার উত্তর জামশা বশির উদ্দিন ফাউন্ডেশন উচ্চবিদ্যালয়ের ব্যবস্থাপনা কমিটির সভাপতি আবদুল লতিফের বিরুদ্ধে ওই িবদ্যালয়েরই এক আয়াকে যৌন নিপীড়ন করার অভিযোগ পাওয়া গেছে।এ ঘটনায় গত ৮ মে ওই আয়া মানিকগঞ্জের বিচারিক হাকিমের আদালতে মামলা করেছেন৷ গত ১৭ মে মামলাটি তদন্ত করার জন্য সিঙ্গাইর থানা-পুলিশকে নির্দেশ দেন আদালত৷মামলার তদন্ত কর্মকর্তা এবং সিঙ্গাইর থানার উপপরিদর্শক (এসআই) জিয়াউদ্দিন উজ্জ্বল বলেন, তদন্তে যৌন নিপীড়নের অভিযোগের সত্যতা পাওয়া গেছে। প্রায় এক সপ্তাহ আগে তদন্ত প্রতিবেদনটি আদালতে দাখিল করা হয়েছে৷ মামলাটি তুলে নেওয়ার জন্য ব্যবস্থাপনা কমিটির সভাপতি আবদুল লতিফ হুমকি-ধমকি দিয়ে আসছেন বলে ওই আয়া অভিযোগ করেছেন।ভুক্তভোগী ওই আয়া এবং মামলার এজাহার সূত্রে জানা গেছে, ১৯ বছর ধরে ওই বিদ্যালয়ে অস্থায়ী ভিত্তিতে আয়া পদে চাকরি করছেন ওই নারী৷ সম্প্রতি ওই পদে স্থায়ী ভিত্তিতে চাকরি দেওয়ার কথা বলে ওই নারীর কাছ থেকে ৪০ হাজার টাকা উৎকোচ নেন আবদুল লতিফ৷ এক পর্যায়ে ওই নারীকে অনৈতিক সম্পর্কের প্রস্তাব দেন। এর পর থেকে তাঁকে নানাভাবে যৌন নিপীড়ন করেছেন লতিফ৷ গত ১৮ মার্চ দুপুর দেড়টার দিকে বিদ্যালয়ের প্রধান শিক্ষকের অনুপস্থিতিতে তাঁর কক্ষে চা নিয়ে আসার পর লতিফ তাঁকে ধর্ষণ করার চেষ্টা করেন৷তবে এ অভিযোগ অস্বীকার করেছেন আবদুল লতিফ।
