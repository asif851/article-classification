
হরতালে নাশকতার পরিকল্পনার অভিযোগে বিশেষ ক্ষমতা আইনে করা মামলায় জাতীয়তাবাদী যুবদলের সভাপতি সৈয়দ মোয়াজ্জেম হোসেন আলালসহ ছয়জনকে কারাগারে পাঠানোর আদেশ দিয়েছেন আদালত। রিমান্ড শেষে তাঁদের গতকাল বৃহস্পতিবার আদালতে হাজির করা হলে ঢাকার মহানগর হাকিম আসাদুজ্জামান নুর এই আদেশ দেন।আদালত আসামিপক্ষে করা জামিনের আবেদন নাকচ করেন।তিন দিনের রিমান্ড শেষে যুবদলের সভাপতিসহ ছয়জনকে গতকাল মোহাম্মদপুর থানার পুলিশ আদালতে হাজির করে। অপর পাঁচজন হলেন: যুবদলের সাইদুর রহমান, জাহাঙ্গীর হোসেন হাওলাদার, কামরুল ইসলাম, আবুল কালাম আজাদ ও রুবেল হাওলাদার।
