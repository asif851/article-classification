
নব্য জেএমবির কথিত আধ্যাত্মিক নেতা ও সংগঠনের বিভক্ত অংশের আমিরকে আটক করার কথা জানিয়েছে পুলিশ।
আজ শুক্রবার সকালে ঢাকা মহানগর পুলিশের (ডিএমপি) পক্ষ থেকে গণমাধ্যমে পাঠানো মোবাইল ফোনের খুদে বার্তায় এই তথ্য জানানো হয়।
খুদে বার্তায় বলা হয়, ডিএমপির কাউন্টার টেররিজম ইউনিট গতকাল বৃহস্পতিবার রাতে ওই ব্যক্তিকে ঢাকা থেকে আটক করে। তাঁর নাম মাওলানা আবুল কাসেম।
ঘটনার বিষয়ে বিস্তারিত তথ্য জানানো হয়নি। এ বিষয়ে বিস্তারিত তথ্য জানাতে আজ বেলা ১১টায় ডিএমপির মিডিয়া সেন্টারে সাংবাদিকদের ব্রিফ করার কথা।
