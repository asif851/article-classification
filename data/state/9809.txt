
এখন থেকে হরতাল হলে শনিবার ছুটির দিনেও গাজীপুরে অবস্থিত জাতীয় বিশ্ববিদ্যালয় খোলা রাখার সিদ্ধান্ত নেওয়া হয়েছে। গত সোমবার বিশ্ববিদ্যালয় কর্তৃপক্ষ ওই সিদ্ধান্ত নেয় বলে জানিয়েছেন বিশ্ববিদ্যালয়ের জনসংযোগ, তথ্য ও পরামর্শ দপ্তরের পরিচালক (ভারপ্রাপ্ত) মো. ফয়জুল করিম।গতকাল মঙ্গলবার এক সংবাদ বিজ্ঞপ্তিতে বলা হয়েছে, সোমবার সন্ধ্যায় বিশ্ববিদ্যালয়ের উপাচার্য হারুন-অর-রশিদের সভাপতিত্বে সিন্ডিকেটের ১৪৬তম সভা হয়। সভায় সিদ্ধান্ত হয়, উপর্যুপরি হরতালের কারণে স্বাভাবিক শিক্ষাজীবন ও প্রশাসনিক কাজ ব্যাহত হচ্ছে। এ কারণে এখন থেকে হরতাল থাকলে সাপ্তাহিক ছুটির দিন শনিবারও বিশ্ববিদ্যালয়ের অফিস খোলা থাকবে।
