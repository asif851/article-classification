
রাজধানীর হাজারীবাগ ও আদাবরে গতকাল রোববার রাতে পৃথক অভিযান চালিয়ে ৬৫টি পেট্রলবোমা, চারটি ককটেল ও বোমা তৈরির সরঞ্জাম উদ্ধার করা হয়েছে। আটক করা হয়েছে দুজনকে।র‌্যাব-২-এর অধিনায়ক লে. কর্নেল কে এম আজাদ প্রথম আলোকে বলেন, গতকাল রাত সাড়ে আটটার দিকে আদাবরের একটি বাসায় বোমা তৈরির সময় দুজনকে আটক করা হয়। ঘটনাস্থল থেকে চারটি ককটেল ও বোমা তৈরির সরঞ্জাম উদ্ধার করা হয়।রাত সাড়ে ১১টার দিকে হাজারীবাগের রাস্তায় পরিত্যক্ত অবস্থায় ৬৫টি পেট্রলবোমা উদ্ধার করে র‌্যাব।দুটি ঘটনায় মামলার প্রক্রিয়া চলছে বলে র‌্যাব-২-এর অধিনায়ক জানান।  
 
