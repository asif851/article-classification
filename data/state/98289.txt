
২০১৩ সালে বেগম রোকেয়া পদক পাচ্ছেন দেশের দুই বিশিষ্ট নারী। তাঁরা হলেন নোয়াখালীর গান্ধী মেমোরিয়াল প্রাথমিক বিদ্যালয়ের সভাপতি ঝর্ণা ধারা চৌধুরী ও চট্টগ্রাম বিশ্ববিদ্যালয়ের পদার্থবিজ্ঞানের সাবেক অধ্যাপক হামিদা বানু।
আজ সোমবার মহিলা ও শিশুবিষয়ক মন্ত্রণালয়ের জনসংযোগ কর্মকর্তা মোহাম্মদ আবুল খায়ের প্রথম আলো ডটকমকে এ কথা জানান। তিনি জানান, আগামী ৯ ডিসেম্বর রাজধানীর ওসমানী স্মৃতি মিলনায়তনে আনুষ্ঠানিকভাবে দুই বিশিষ্ট নারীর হাতে পদক তুলে দেওয়া হবে। তাঁরা স্বর্ণপদক ও নগদ এক লাখ টাকা করে পাবেন।
ঝর্ণা ধারা চৌধুরী এর আগে সামাজিক কার্যক্রমের স্বীকৃতি হিসেবে ভারত সরকারের পদ্মশ্রী পুরস্কার পান।
