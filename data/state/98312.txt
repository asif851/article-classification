
দেশের প্রত্নতাত্ত্বিক গবেষণার অন্যতম পুরোধা আবুল কালাম মোহাম্মদ যাকারিয়ার শারীরিক অবস্থার আরও অবনতি হয়েছে। গুরুতর অসুস্থ এই প্রত্নতাত্ত্বিককে রাজধানীর শমরিতা হাসপাতালের নিবিড় পরিচর্যাকেন্দ্রে (আইসিইউ) রেখে কৃত্রিমভাবে শ্বাস-প্রশ্বাস (ভেন্টিলেশন) দেওয়া হচ্ছে।মোহাম্মদ যাকারিয়ার ছোট ছেলে মারুফ শমসের যাকারিয়া গতকাল মঙ্গলবার রাত পৌনে নয়টার দিকে প্রথম আলোকে বলেন, তাঁর বাবার হার্ট ও ফুসফুস ঠিকমতো কাজ করছে না। ভেন্টিলেশন দেওয়া হয়েছে। আবুল কালাম মোহাম্মদ যাকারিয়া একাধারে প্রত্নতাত্ত্বিক, পুঁথিসাহিত্যবিশারদ ও অনুবাদক। একুশে পদকপ্রাপ্ত ৯৭ বছর বয়সী এই প্রত্নতাত্ত্বিক গত ২৬ নভেম্বর থেকে শমরিতা হাসপাতালে চিকিৎসাধীন।
