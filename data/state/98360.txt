
বর্ডার গার্ড বাংলাদেশের (বিজিবি) কঠোর নজরদারির পরেও বাংলাদেশ-ভারত এবং বাংলাদেশ-মিয়ানমার সীমান্ত দিয়ে অবৈধ অনুপ্রবেশ ও মানব পাচার বন্ধ হয়নি। খবর ইউএনবির।বিজিবি সদর দপ্তর সূত্রে জানা যায়, এ বছরের প্রথম সাত মাসে মিয়ানমারের দুই হাজার ৫৫৬ জন এবং ভারতের ১০৩ নাগরিক সীমান্ত দিয়ে বাংলাদেশে অনুপ্রবেশ করেছে।এই সময় ৪৮৯ জন নারী ও শিশুকে পার্শ্ববর্তী দেশে পাচার হওয়ার সময় উদ্ধার করেছে বিজিবি। ১২ জন সন্দেহভাজন পাচারকারীকে এ সময় আটক করা হয়।আটক হওয়া ভারত ও মিয়ানমারের নাগরিকদের মধ্যে একজনকে মিয়ানমারের স্থানীয় পুলিশের হাতে তুলে দেওয়া হয়। বাকিদের মিয়ানমারে ফেরত পাঠানো (পুশব্যাক) করা হয়। আটক ভারতীয় নাগরিকদের মধ্যে ৪৫ জনকে ফেরত পাঠানো হয় এবং ৫৮ জনকে সে দেশের পুলিশের হাতে তুলে দেওয়া হয়।
