
চট্টগ্রাম নগরের অলংকার মোড়ে গতকাল বুধবার হরতাল ও নৈরাজ্যবিরোধী সমাবেশ-মিছিল করেছে আওয়ামী লীগ এবং এর সহযোগী সংগঠন।সমাবেশে যোগ দেওয়ার আগে একে খান থেকে যুবলীগ ও ছাত্রলীগের একটি মিছিল বের হয়। মিছিলটি সিটি গেট হয়ে অলংকার মোড়ে এসে সমাবেশে যোগ দেয়। সমাবেশে প্রধান অতিথির বক্তব্য দেন নগর আওয়ামী লীগের সভাপতি এ বি এম মহিউদ্দিন চৌধুরী।যুবলীগ ও ছাত্রলীগের মিছিলে অন্তত ৫০টি মোটরসাইকেল অংশ নেয়। মিছিলকারীদের কারও কারও হাতে লাঠির পাশাপাশি দা ও কিরিচ দেখা গেছে। মিছিলটি কর্নেলহাট এলাকা দিয়ে যাওয়ার সময় মিছিল থেকে একটি ককটেল ছুড়ে মারা হয় বলে অভিযোগ পাওয়া গেছে।
