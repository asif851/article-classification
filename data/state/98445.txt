
সীতাকুণ্ডের মুরাদপুরে বিদ্যুৎস্পৃষ্ট হয়ে জয়নাল আবেদীন (২০) নামে এক যুবকের মৃত্যু হয়েছে। তিনি উপজেলার মুরাদপুর ইউনিয়নের ভাটেরখীল গ্রামের বশির মিয়ার ছেলে। গতকাল বেলা সাড়ে ১১টার দিকে এ ঘটনা ঘটে।স্থানীয় সূত্রে জানা যায়, গতকাল রোববার বেলা ১১টার দিকে জয়নাল আবেদীন বিদ্যুতের খুঁটি থেকে তাঁর নিজ বসতঘরে বিদ্যুৎ-সংযোগ দিচ্ছিলেন। হঠাৎ তিনি বিদ্যুৎস্পৃষ্ট হন। বেলা সাড়ে ১১টার দিকে স্থানীয়রা তাঁকে উদ্ধার করে সীতাকুণ্ড স্বাস্থ্য কমপ্লেক্সে নিয়ে গেলে কর্তব্যরত ডাক্তার তাঁকে মৃত ঘোষণা করেন।
