
ঠাকুরগাঁও জেলা ক্রীড়া সংস্থার আয়োজনে গতকাল সোমবার ঠাকুরগাঁও সরকারি বালক উচ্চবিদ্যালয়ের বড় মাঠে দ্বিতীয় বিভাগ ক্রিকেট লিগ শুরু হয়েছে। জেলা প্রশাসক মূকেশ চন্দ্র বিশ্বাস ক্রিকেট লিগের উদ্বোধন করেন। এ সময় পুলিশ সুপার আবদুর রহিম শাহ্‌ চৌধুরী, জেলা ক্রীড়া সংস্থার সাধারণ সম্পাদক মাসুদুর রহমান, জেলা ফুটবল অ্যাসোসিয়েশনের সভাপতি সৈয়দ মমিনুল হক, ক্রিকেট লিগের আহ্বায়ক এ টি এম মনিরুল হুদা প্রমুখ বক্তব্য দেন। এই খেলায় ১৯টি ক্লাব অংশ নিচ্ছে। উদ্বোধনী খেলায় হাজীপাড়া ক্রীড়া ও শিক্ষাপ্রতিষ্ঠান এবং টাউন ক্লাব অংশ নেয়।
