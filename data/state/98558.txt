
কুষ্টিয়া সীমান্তে গতকাল বুধবার সকালে শেফালী খাতুন (২৬) নামের এক ভারতীয় নারীকে সে দেশের সীমান্তরক্ষী বাহিনীর (বিএসএফ) কাছে হস্তান্তর করেছে বর্ডার গার্ড বাংলাদেশ (বিজিবি)৷ বিজিবি ও বিএসএফের মধ্যে গতকাল এক পতাকা বৈঠকের মাধ্যমে তাঁকে এ হস্তান্তর করা হয়৷ বিজিবি সূত্রে জানা গেছে, পশ্চিমবঙ্গের গোপালপুর গ্রামের মোজাম্মেল হকের মেয়ে শেফালী খাতুন গত বৃহস্পতিবার অবৈধভাবে বাংলাদেশে প্রবেশ করে একটি বাসায় আশ্রয় নেন৷ তাঁর বাবা বিষয়টি দৌলতপুর উপজেলার জামালাপুর গ্রামের মানিক হোসেন নামের এক আত্মীয়কে জানালে তিনি গত মঙ্গলবার শেফালীকে ওই বাসা থেকে উদ্ধার করে বিজিবির কাছে তুলে দেন৷ l কুষ্টিয়া অফিস|
