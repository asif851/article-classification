
পঞ্চগড়ের আটোয়ারী উপজেলার চারটি গ্রামে বিদ্যুৎ সরবরাহ শুরু হয়েছে। পল্লী বিদ্যুৎ সমিতির উদ্যোগে এসব গ্রামে গতকাল রোববার রাত থেকে বিদ্যুৎ সরবরাহ শুরু হয়। বিদ্যুৎ-সুবিধার আওতায় আসা ওই চারটি গ্রাম হচ্ছে রমজানপাড়া, বালাপাড়া, রসেয়া, বানিয়াপাড়া। গত রোববার রাতে পঞ্চগড়-১ আসনের সাংসদ নাজমুল হক প্রধান এ কার্যক্রমের উদ্বোধন করেন। গ্রাম চারটিকে বিদ্যুৎ-সুবিধার আওতায় আনার জন্য ঠাকুরগাঁও পল্লী বিদ্যুৎ সমিতি প্রায় পাঁচ কিলোমিটার বিদ্যুৎ লাইন নির্মাণ করে। চার গ্রামের ২২৯টি বাড়িতে বিদ্যুৎ-সংযোগ দেওয়া হয়েছে।
