
প্রশাসনিক আপিল ট্রাইব্যুনালের সদস্য হিসেবে যশোরের জেলা ও দায়রা জজ মো. গোলাম মর্তুজা মজুমদারকে নিয়োগ দেওয়া হয়েছে। তাঁকে প্রশাসনিক আপিল ট্রাইব্যুনালের সদস্যপদে বদলিপূর্বক নিয়োগ দেওয়া হয়েছে।আইন, বিচার ও সংসদবিষয়ক মন্ত্রণালয়ের আইন ও বিচার বিভাগ ১৫ অক্টোবর এ বদলি-সংক্রান্ত বিজ্ঞপ্তি জারি করে।গত ১৪ সেপ্টেম্বর প্রথম আলোতে ‘প্রশাসনিক আপিল ট্রাইব্যুনাল, সদস্যের অভাবে অচলাবস্থা, বিচারপ্রার্থীদেরদুর্ভোগ’ শিরোনামে প্রতিবেদন প্রকাশিত হয়।আইন মন্ত্রণালয়ের বিজ্ঞপ্তিতে বলা হয়, সুপ্রিম কোর্টের সঙ্গে পরামর্শক্রমে যশোরের জেলা ও দায়রা জজ মো. গোলাম মর্তুজা মজুমদারকে ঢাকার প্রশাসনিক আপিল ট্রাইব্যুনালের সদস্যপদে বদলিপূর্বক নিয়োগ করা হয়েছে। এতে তাঁকে ৩০ অক্টোবরদায়িত্বভার দিয়ে অবিলম্বে বদলি করা কর্মস্থলে যোগদান করতে বলা হয়।
