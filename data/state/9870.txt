
প্রধান বিরোধী দল বিএনপির স্থায়ী কমিটির বৈঠক হবে আজ মঙ্গলবার রাতে। বিএনপির চেয়ারপারসন খালেদা জিয়া রাত সাড়ে নয়টায় এ বৈঠক ডেকেছেন। দলের গুলশান কার্যালয়ে এ বৈঠক হবে।
বিএনপির স্থায়ী কমিটির সদস্য মাহবুবুর রহমান প্রথম আলো ডটকমকে বৈঠকের বিষয়টি নিশ্চিত করেন।
দলীয় সূত্র জানায়, প্রধানমন্ত্রীর টেলিফোনে গণভবনে আমন্ত্রণ ও সংলাপ নিয়ে বিএনপির করণীয় এবং দলের পরবর্তী আন্দোলন কর্মসূচি ঠিক করতে এ বৈঠক ডাকা হয়েছে।
স্থায়ী কমিটির এর আগের বৈঠকের প্রাথমিক সিদ্ধান্ত অনুযায়ী ৩ নভেম্বর থেকে লাগাতার অবরোধে যাওয়ার সিদ্ধান্ত ছিল। তবে পরিবর্তিত পরিস্থিতিতে বিএনপির অবস্থান কী হবে, তা আজ এ বৈঠকে ঠিক করা হতে পারে বলে দলীয় সূত্র জানিয়েছে।
