
সীতাকুণ্ডের কুমিরা ইউনিয়নের আলেকদিয়া সাগরপাড় থেকে অজ্ঞাত যুবকের (৩৫) লাশ উদ্ধার করেছে পুলিশ। গত মঙ্গলবার রাত ১১টার দিকে লাশটি উদ্ধার করে ময়নাতদন্তের জন্য মর্গে পাঠায় পুলিশ। এ ব্যাপারে সীতাকুণ্ড থানায় একটি অপমৃত্যুর মামলা হয়েছে।মামলার তদন্তকারী কর্মকর্তা সীতাকুণ্ড থানার উপপরিদর্শক শফিকুল ইসলাম স্থানীয় লোকজনের উদ্ধৃতি দিয়ে প্রথম আলোকে বলেন, গত মঙ্গলবার সন্ধ্যার জোয়ারে লাশটি ভেসে আসে। পরে স্থানীয় ব্যক্তিরা লাশটি দেখতে পেয়ে সন্ধ্যা সাড়ে সাতটার দিকে পুলিশকে খবর দেন। পুলিশ ঘটনাস্থলে গিয়ে লাশটি উদ্ধার করে।
