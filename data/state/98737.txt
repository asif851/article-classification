
দেশের আকাশে গতকাল বৃহস্পতিবার ১৪৩৭ হিজরি সনের পবিত্র সফর মাসের চাঁদ দেখা যায়নি। ফলে আজ ১৩ নভেম্বর, শুক্রবার পবিত্র মহররম মাসের ৩০ দিন পূর্ণ হবে। এ হিসাবে আগামী ৯ ডিসেম্বর, বুধবার ২৬ সফর সারা দেশে পবিত্র আখেরি চাহার শোম্বা পালিত হবে। খবর বাসসের।ইসলামিক ফাউন্ডেশনে গতকাল সন্ধ্যায় জাতীয় চাঁদ দেখা কমিটির সভায় এ সিদ্ধান্ত হয়। সভায় বলা হয়, আগামীকাল শনিবার থেকে সফর মাস গণনা শুরু হবে। সভায় সভাপতিত্ব করেন ধর্ম-বিষয়ক মন্ত্রণালয়ের যুগ্ম সচিব মো. আমজাদ আলী।
