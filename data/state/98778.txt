
লালমনিরহাট জেলা পরিষদের আয়োজনে গত শনিবার রাতে জেলা পরিষদ মিলনায়তন মঞ্চে ঢাকার প্রাঙ্গণে মোর নাট্যগোষ্ঠীর পরিবেশনায় মোহিত চট্টোপাধ্যায়ের নাটক আওরঙ্গজেব মঞ্চস্থ হয়। নাট্যকার অনন্ত হিরার নির্দেশনায় এ নাটকে অভিনয় করেন আওরঙ্গজেব চরিত্রে অনন্ত হিরা, শাহজাহান চরিত্রে রামিজ রাজু, দারাশিকো চরিত্রে ইউসুফ পলাশ, রওশন আরা চরিত্রে নুনা আফরোজ ও জাহানারা চরিত্রে শুভেচ্ছা। দর্শকদের সারিতে বসে নাটকটি উপভোগ করেন লালমনিরহাট-৩ আসনের সাংসদ আবু সালেহ মো. সাঈদ দুলাল, জাতীয় সংসদের সংরক্ষিত আসনের নারী সাংসদ সফুরা বেগম রুমি, জেলা প্রশাসক আবুল ফয়েজ মো. আলাউদ্দিন খান, জেলা পরিষদের চেয়ারম্যান ও জেলা আওয়ামী লীগের সাধারণ সম্পাদক মতিয়ার রহমান, পুলিশ সুপার এস এম রশিদুল হক, ক্যাপ্টেন (অব.) আজিজুল হক বীর প্রতীক প্রমুখ। 
