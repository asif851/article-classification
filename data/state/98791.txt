
খাগড়াছড়ির দীঘিনালায় আজ বুধবার সকালে দুই পক্ষের সংঘর্ষের সময় গোলাগুলিতে এক পাহাড়ি যুবক (২৮) নিহত হয়েছেন ৷ পুলিশ ও সেনাবাহিনী নিহত যুবকের লাশ উদ্ধার করেছে ৷
নাম প্রকাশে অনিচ্ছুক এক নারী জানান, আজ সকাল নয়টাযর দিকে উপজেলার এক নম্বর যৌথ খামার এলাকায় অস্ত্রধারী দুটি পক্ষের মধ্যে প্রায় আধা ঘণ্টা গুলিবিনিময় হয় ৷ এ সময় তিনি ভয়ে লুকিয়ে ছিলেন ৷ পরে এসে দেখেন, সুমন চাকমার বাগানে এক যুবকের লাশ পড়ে আছে ৷
দীঘিনালা শহর থেকে দুই কিলোমিটার উত্তরের এলাকা যৌথ খামার।
ঘটনার সত্যতা নিশ্চিত করে দীঘিনালা থানার ভারপ্রাপ্ত কর্মকর্তা (ওসি) মো. সামসুদ্দীন ভূঁইয়া বলেন, আনুমানিক ২৮ বছর বয়সী এক পাহাড়ি যুবকের গুলিবিদ্ধ লাশ উদ্ধার করা হয়েছে ৷ এখনো তাঁর নাম-পরিচয় পাওয়া যায়নি ৷
 
