
জলবায়ু পরিবর্তনের পেছনে যেসব দেশের তেমন কোনো অবদান নেই, তেমন দেশই এর ক্ষতিকর প্রভাবের সবচেয়ে বেশি ঝুঁকিতে রয়েছে৷ এমন তিনটি দেশ কম্বোডিয়া, ভিয়েতনাম ও বাংলাদেশ৷ খবর এইউ ডট আইবিটাইমসের৷জলবায়ু পরিবর্তনের ফলে ঝুঁকির মধ্যে আছে এমন ১১৬টি দেশের একটি তালিকা প্রকাশ করেছে যুক্তরাষ্ট্রের আর্থিক সেবা প্রতিষ্ঠান স্ট্যান্ডার্ড অ্যান্ড পুওরস৷ তাদের এ তলিকা অনুযায়ী সবচেয়ে কম ঝুঁকিতে আছে লুক্সেমবুর্গ, সুইজারল্যান্ড ও অস্ট্রিয়া৷খবরে বলা হয়, বায়ুমণ্ডলে বছরের পর বছর ধরে অনেক বিপজ্জনক গ্যাস জমা হচ্ছে৷ এর ফলে বৈশ্বিক উষ্ণতা বৃদ্ধি ও জলবায়ুর পরিবর্তন ঘটছে৷ এসব গ্যাসের অধিকাংশই নির্গত করে পৃথিবীর উত্তর গোলার্ধের দেশগুলো৷ কিন্তু এর কুফল ভোগ করতে হবে দক্ষিণ গোলার্ধের দেশগুলোকে৷তিনটি বিষয় বিবেচনায় নিয়ে তালিকা করেছে স্ট্যান্ডার্ড অ্যান্ড পুওরস—একটি দেশের কত শতাংশ মানুষ সমুদ্রপৃষ্ঠ থেকে পাঁচ মিটার ওপরে বা নিচে বাস করে, একটি দেশের সার্বিক অর্থনীতিতে কৃষির অবদান এবং দেশটির অভিযোজন সক্ষমতা৷
