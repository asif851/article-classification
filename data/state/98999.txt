
ফেনীতে পেট্রলবোমা হামলা ও নাশকতা বন্ধ এবং সংলাপ শুরুর দাবিতে সমাবেশের আয়োজন করে নাগরিক সমাজ। ১১ ফেব্রুয়ারি শহরের ট্রাংক রোডের শহীদ মিনার চত্বরে এই সমাবেশ অনুষ্ঠিত হয়।সমাবেশে সভাপতিত্ব করেন সফি উদ্দিন আহমেদ। বক্তব্য দেন মহিবুল হক চৌধুরী, হীরালাল চক্রবর্তী, সাধন সরকার, মানিক লাল মজুমদার, নারায়ণ কর্মকার, মালেক মনসুর, সুলতান আহম্মদ, মো. কায়কোবাদ, মশিউর রহমান প্রমুখ।বক্তারা দেশে চলমান পরিস্থিতির কথা উল্লেখ করে উদ্বেগ প্রকাশ করেন। তাঁরা বলেন, হরতালের নামে পেট্রলবোমা, ককটেল বিস্ফোরণ ও ভাঙচুর বন্ধ করতে হবে। এ ছাড়া সরকারের প্রতিও সংলাপ শুরুর আহ্বান জানান তাঁরা। —ফেনী অফিস
