
ব্রাহ্মণবাড়িয়ার কসবায় গতকাল মঙ্গলবার আওয়ামী লীগের ৬৬তম প্রতিষ্ঠাবার্ষিকী যথাযোগ্য মর্যাদায় পালন করা হয়েছে। এ উপলক্ষে জেলা পরিষদ মিলনায়তনে উপজেলা আওয়ামী লীগের যুগ্ম আহ্বায়ক এম জি হাক্কানীর সভাপতিত্বে আলোচনা সভা ও দোয়া মাহফিলের আয়োজন করা হয়। এতে প্রধান অতিথি ছিলেন কসবা উপজেলা পরিষদের চেয়ারম্যান মো. আনিছুল হক ভূইয়া। এতে কসবা উপজেলা পরিষদের সাবেক চেয়ারম্যান মো. রুহল আমিন ভূইয়া, উপজেলা আওয়ামী লীগের যুগ্ম আহ্বায়ক কাজী মো. আজহারুল ইসলাম প্রমুখ বক্তৃতা করেন। 
