
নিখোঁজের চার বছর পর মা-বাবার কাছে ফিরে এসেছেন ইমরান শেখ (২৪)। ইমরান নড়াইল সদর উপজেলার আউড়িয়া ইউনিয়নের চেগাছা গ্রামের হিমায়েত শেখের ছেলে।এলাকাবাসী ও পরিবার সূত্র জানায়, ২০১২ সালের ১ জুলাই ইমরান বাড়ি থেকে নিখোঁজ হন। তিনি স্থানীয় মাদ্রাসায় হাফেজ পর্যন্ত লেখাপড়া করেছেন। নিখোঁজের পর তাঁর অভিভাবক আত্মীয়স্বজনের বাড়িসহ বিভিন্ন স্থানে খোঁজ করে সন্ধান না পাওয়ায় ৩ জুলাই সদর থানায় সাধারণ ডায়েরি করেন। এরপর ইমরানের মা শাহিদা বেগম বাদী হয়ে চারজনকে আসামি করে সদর থানায় একটি অপহরণ মামলা করেন।এদিকে নিখোঁজের চার বছর পর গত সোমবার মা-বাবার কাছে ফিরে আসেন ইমরান।সদর থানার ভারপ্রাপ্ত কর্মকর্তা (ওসি) দেলোয়ার হোসেন বলেন, ‘ইমরান শেখ বর্তমানে মানসিক ভারসাম্যহীন। সুস্থ হলে বিষয়টি আমরা খতিয়ে দেখব।’
