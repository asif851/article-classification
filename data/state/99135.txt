
স্বরাষ্ট্রমন্ত্রী আসাদুজ্জামান খান কামাল বলেছেন, ‘আসলে এখন আমাদের চিন্তার বিষয় হচ্ছে কিশোরেরা কেন বিপথগামী হচ্ছে।’ এ জন্য কিশোর অপরাধ রোধে আইন সংস্কার ও নীতিমালা প্রণয়নের কথা বলেন তিনি।
আজ বৃহস্পতিবার রাজধানীর তেজগাঁও কলেজে এক সংবর্ধনা সভায় স্বরাষ্ট্রমন্ত্রী আসাদুজ্জামান খান এসব কথা বলেন।
আসাদুজ্জামান খান কামাল বলেন, ‘আমাদের এমপি মনজুরুল ইসলাম লিটনকে হত্যা করা হয়েছে। লিটন সব সময় জামায়াত-শিবিরের নৃশংসতার বিরুদ্ধে সোচ্চার ছিলেন। যে বা যারা তাঁর হত্যায় জড়িত, তাদের দ্রুত খুঁজে বের করে আইনের আওতায় আনা হবে। এ পর্যন্ত সন্দেহভাজন ২১ জনকে আটক করা হয়েছে। গোয়েন্দারা এ বিষয়টি নিয়ে কাজ করছে, শিগগিরই এ হত্যাকাণ্ডের মূল রহস্য জানা যাবে।’
