
লক্ষ্মীপুর সদর উপজেলার দুর্গাপুর গ্রামে আজ শনিবার রাতে যুবলীগের কর্মী মো. বাবর হোসেনকে (২৬) গুলি করে হত্যা করেছে সন্ত্রাসীরা।
বাবর হোসেন লক্ষ্মীপুর সদর উপজেলার দিঘলী ইউনিয়নের পূর্ব দিঘলী গ্রামের মফিজ উল্যার ছেলে। তিনি স্থানীয়ভাবে যুবলীগের রাজনীতির সঙ্গে যুক্ত ছিলেন।
স্থানীয় লোকজন জানিয়েছেন, রাত আটটার দিকে দিঘলী ইউনিয়নের দুর্গাপুর গ্রামের আনছার আলী সর্দারের বাড়িতে সন্ত্রাসীরা বাবর হোসেনকে গুলি করে। এ সময় কপালে গুলিবিদ্ধ হয়ে ঘটনাস্থলে তিনি মারা যান।দিঘলী ইউনিয়ন যুবলীগের আহ্বায়ক তাজুল ইসলাম জানান, বাবর হোসেন যুবলীগের একজন কর্মী ছিলেন।চন্দ্রগঞ্জ থানার ভারপ্রাপ্ত কর্মকর্তা (ওসি) মো. হুমায়ুন কবির ঘটনার সত্যতা নিশ্চিত করে বলেন, খবর পেয়ে তিনি ঘটনাস্থলে গেছেন। ঘটনা তদন্ত করে দেখা হচ্ছে।লক্ষ্মীপুরের পুলিশ সুপার শাহ মিজান মো. শাফিউর রহমান ঘটনাস্থল পরিদর্শন করেছেন।
