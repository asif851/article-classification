
সিলেট বিভাগের চার জেলা প্রশাসকের সঙ্গে বিভাগীয় কমিশনারের কার্যালয়ের বার্ষিক কর্মসম্পাদন চুক্তি স্বাক্ষর হয়েছে। গতকাল সিলেট বিভাগীয় কমিশনারের কার্যালয়ে বিভাগীয় কমিশনার মো. জামাল উদ্দীন আহমেদের সঙ্গে সিলেট, সুনামগঞ্জ, হবিগঞ্জ ও মৌলভীবাজার জেলা প্রশাসকের এ চুক্তি স্বাক্ষর হয়। এর মাধ্যমে সরকারঘোষিত নীতি ও কর্মসূচি যথাযথ বাস্তবায়নের মাধ্যমে কাঙ্ক্ষিত লক্ষ্য অর্জন ও সরকারি কার্যক্রমে দায়বদ্ধতা নিশ্চিতকরণে একটি কার্যকর ও দক্ষ প্রশাসনিক ব্যবস্থা প্রতিষ্ঠিত হবে এবং রূপকল্প-২০২১ বাস্তবায়ন দ্রুত হবে বলে অনুষ্ঠানে জানানো হয়। চুক্তি স্বাক্ষর অনুষ্ঠানে সিলেটের অতিরিক্ত কমিশনার (রাজস্ব) মৃণাল কান্তি দেব ও অতিরিক্ত কমিশনার (সার্বিক) মো. আজম খান উপস্থিত ছিলেন।
