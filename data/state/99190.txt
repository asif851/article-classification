
জলবায়ু পরিবর্তনের কারণে দেশে ম্যালেরিয়া, ডেঙ্গু, কালাজ্বর, কলেরার মতো রোগের প্রকোপ বাড়বে। এমন তথ্য দিয়েছেন আন্তর্জাতিক উদরাময় গবেষণা কেন্দ্র বাংলাদেশের (আইসিডিডিআরবি) জনসংখ্যা, নগরায়ণ ও জলবায়ু পরিবর্তন বিভাগের ইমেরিটাস অধ্যাপক পিটার কিম স্ট্রিডফিল্ড।আইসিডিডিআরবি কীভাবে চলে, কোন ধরনের সেবা দেয়—এসব বিষয়ে সাংবাদিকদের জানানোর লক্ষ্যে আয়োজিত সভায় কিম স্ট্রিডফিল্ড এ কথা বলেন। গতকাল মঙ্গলবার আইসিডিডিআরবির মহাখালী কার্যালয়ে আইসিডিডিআরবি ও বাংলাদেশ হেলথ রিপোর্টার্স ফোরাম যৌথভাবে এই সভার আয়োজন করে।
