
আগামী জুলাই মাস থেকে যে মূল্য সংযোজন কর (মূসক) আইন কার্যকর হওয়ার কথা রয়েছে, তা কিছুটা সংশোধন করা হবে বলে জানিয়েছেন অর্থমন্ত্রী আবুল মাল আবদুল মুহিত। তিনি বলেছেন, ব্যবসায়ীদের জন্য ভ্যাট আইনে একটি ‘স্বস্তিদায়ক হার’ নির্ধারণ করা হবে।আজ বুধবার জাতীয় রাজস্ব বোর্ডে (এনবিআর) মূসক অনলাইন প্রকল্পের ‘মোবাইল হেল্প ডেস্ক’ উদ্বোধন অনুষ্ঠানে এসব কথা বলেন অর্থমন্ত্রী।আসছে বাজেটেই মূসক আইনে যা কিছু আছে, তা খোলাসা হবে বলেই জানান তিনি।অনুষ্ঠানে এনবিআরের ঊর্ধ্বতন কর্মকর্তারা উপস্থিত ছিলেন।জুন মাসেই আগামী অর্থবছরের (২০১৭-১৮) বাজেট পেশ করবেন অর্থমন্ত্রী। সেই হিসেবে আগামী ১ জুলাই থেকে নতুন মূসক আইন বাস্তবায়িত হওয়ার কথা আছে।
