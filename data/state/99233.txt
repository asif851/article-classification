
এক মাসের ছুটিতে থাকা প্রধান বিচারপতি সুরেন্দ্র কুমার সিনহা আজ রোববার মহাখালীর আইসিডিডিআরবিতে গিয়ে স্বাস্থ্য পরীক্ষা করিয়েছেন। সকাল আটটার দিকে তিনি সেখানে যান।
সূত্র জানায়, আইসিডিডিআরবির ডায়াগনস্টিক ইউনিটে তিনি কয়েকটি পরীক্ষা করিয়ে চলে যান।
প্রধান বিচারপতি সুরেন্দ্র কুমার সিনহা ২ অক্টোবর থেকে ছুটিতে আছেন। আগামী ১ নভেম্বর তাঁর ছুটি শেষ হবে। ইতিমধ্যে প্রধান বিচারপতি ও তাঁর স্ত্রী অস্ট্রেলিয়ার তিন বছরের ভিসা পেয়েছেন। শিগগিরই তিনি অস্ট্রেলিয়া যেতে পারেন বলে সুপ্রিম কোর্ট সূত্র জানিয়েছে।
অস্ট্রেলিয়ায় প্রধান বিচারপতির বড় মেয়ে থাকেন।
