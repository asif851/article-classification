
ঢাকাস্থ বৃহত্তর ময়মনসিংহ সমিতির সম্মেলন ও নির্বাচন গত শুক্রবার সন্ধ্যায় ঢাকার কাকরাইলে আইডিইবি ভবনে অনুষ্ঠিত হয়। সম্মেলনে সভাপতিত্ব করেন প্রধানমন্ত্রীর মুখ্য সচিব ও বৃহত্তর ময়মনসিংহ সমিতির আহ্বায়ক মো. আবুল কালাম আজাদ। সম্মেলনে সমিতির কার্যনির্বাহী পরিষদের ২০১৬-১৭ মেয়াদে নতুন কমিটি গঠন করা হয়। এতে আবুল কালাম আজাদ সভাপতি এবং গাজীপুরের পুলিশ সুপার ও বাংলাদেশ পুলিশ সার্ভিস অ্যাসোসিয়েশনের সাধারণ সম্পাদক মোহাম্মদ হারুন অর রশীদ মহাসচিব পদে বিনা প্রতিদ্বন্দ্বিতায় নির্বাচিত হন।
