
জাতীয় পার্টির (জাফর) চেয়ারম্যান কাজী জাফর আহমদ ‘মার্চ ফর ডেমোক্রেসি’ বা ‘গণতন্ত্রের অভিযাত্রা’য় যোগ দেওয়ার ঘোষণা দিয়েছেন। আজ বুধবার গুলশানের একটি হোটেলে আয়োজিত সংবাদ সম্মেলনে তিনি এ কথা বলেন।কাজী জাফর আহমদ বিএনপির চেয়ারপারসন খালেদা জিয়ার ঘোষিত কর্মসূচির প্রতি সমর্থন জানান ও গণতন্ত্রের পথে অভিযাত্রা কর্মসূচিতে যোগ দেওয়ার ঘোষণা দেন। তিনি বিরোধীদলীয় নেতা খালেদা জিয়া গতকাল যে বক্তব্য দিয়েছেন, সেটিকে তাঁর (খালেদা) জীবনের সেরা ভাষণ বলেছেন। কাজী জাফর আহমদ আগামী ৫ জানুয়ারির নির্বাচনকে প্রহসনের নির্বাচন বলে মন্তব্য করেন।এ ছাড়া আজ সংবাদ সম্মেলনে কাজী জাফর আহমদ এরশাদের সমালোচনা করেন। তিনি বলেন, এরশাদ হলেন পুতুল নাচের রাজা। তিনি অ্যারেস্ট অবস্থায় গলফ খেলেন, দল চালান। আবার তাঁর দলের লোকেরা মন্ত্রীও আছেন। ইলেকশনও করছেন।
