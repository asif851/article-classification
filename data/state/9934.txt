
ফরিদপুরে বন্যায় ক্ষতিগ্রস্ত কৃষকদের মধ্যে সবজি বীজ বিতরণ করেছে ফরিদপুর কৃষি সম্প্রসারণ অধিদপ্তর। এ উপলক্ষে গতকাল বুধবার দুপুরে সদর উপজেলা পরিষদ মিলনায়তনে অনুষ্ঠানের আয়োজন করা হয়। এতে সদর উপজেলার ছয় শতাধিক কিষান-কিষানির মধ্যে বেগুন, মুলা, লালশাক, পালংশাক, মিষ্টিকুমড়াসহ বিভিন্ন সবজির বীজ বিতরণ করা হয়। উপজেলা নির্বাহী কর্মকর্তা মো. জহিরুল ইসলামের সভাপতিত্বে বীজ বিতরণ অনুষ্ঠানে প্রধান অতিথির বক্তব্য দেন সদর উপজেলা পরিষদের চেয়ারম্যান খন্দকার মোহ্তেশাম হোসেন ওরফে বাবর। 
