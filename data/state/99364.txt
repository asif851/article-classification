
পটুয়াখালী সদর উপজেলার খাসেরহাট ইউনিয়নে গত বুধবার সন্ধ্যায় এক মাদ্রাসাছাত্রী (১৭) ধর্ষণের শিকার হয়। ধর্ষণে জড়িত থাকার অভিযোগে জহিরুল ইসলাম (২০) নামের একজনকে গ্রেপ্তার করেছে পুলিশ।পুলিশ ও স্থানীয় লোকজন জানান, বুধবার মেয়েটিকে ঘরে একা রেখে তার রিকশাচালক বাবা ও মা পাশের গ্রামে আত্মীয় বাড়িতে বেড়াতে যান। এই সুযোগে সন্ধ্যা সাতটার দিকে পূর্ব মরিচবুনিয়া গ্রামের জহিরুল ঘরে ঢুকে মেয়েটিকে ধর্ষণ করেন। রাত সাড়ে ১১টার দিকে মেয়েটির মা-বাবা বাড়িতে এসে ঘটনা জানতে পারেন। তাঁরা স্থানীয় লোকজনের সহায়তায় জহিরুলকে আটক করে পুলিশে খবর দেন।সদর থানার ওসি মো. মনিরুল ইসলাম জানান, ধর্ষণের ঘটনায় মেয়েটির বাবা মামলা করেছেন।
