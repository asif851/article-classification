
মেয়াদ উত্তীর্ণ ওষুধ, খাদ্যে ভেজাল বা বিভিন্ন ভেজাল পণ্যসামগ্রী চিহ্নিত করতে গতকাল বৃহস্পতিবার দুপুরে গাজীপুরের কালিয়াকৈর বাসস্টেশনে ভ্রাম্যমাণ আদালত অভিযান চালান। এতে নেতৃত্ব দেন উপজেলা সহকারী কমিশনার (ভূমি) ও নির্বাহী হাকিম ছাফিয়া আক্তার। মেয়াদ উত্তীর্ণ ওষুধ রাখার অপরাধে সেবা ফার্মেসির মালিককে ২৫ হাজার টাকা ও পপুলার ফার্মেসির মালিককে ১৫ হাজার টাকা জরিমানা করা হয়। এ খবরে বাজারের সব ওষুধ, বেকারি, মুদি, ক্লিনিকসহ বিভিন্ন ব্যবসাপ্রতিষ্ঠান তালাবদ্ধ করে ব্যবসায়ীরা পালিয়ে যান।
