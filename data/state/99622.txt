
জ্ঞাত আয়বহির্ভূত সম্পদ অর্জনের অভিযোগে কক্সবাজার-৪ আসনের সরকারদলীয় সাংসদ আবদুর রহমান বদি, সাবেক গৃহায়ণ ও গণপূর্ত প্রতিমন্ত্রী আবদুল মান্নান খান ও তাঁর স্ত্রী হাসিনা সুলতানার বিরুদ্ধে আলাদা তিনটি অভিযোগপত্র দাখিলের অনুমোদন দিয়েছে দুর্নীতি দমন কমিশন (দুদক)।  আজ বুধবার কমিশন তিনটি মামলার আলাদা অভিযোগপত্র দাখিলের অনুমোদন দেয়। দুদকের উচ্চপর্যায়ের সূত্র প্রথম আলোকে তথ্যের সত্যতা নিশ্চিত করেছে। সূত্রটি জানায়, শিগগিরই তাঁদের বিরুদ্ধে আদালতে অভিযোগপত্র দাখিল করবেন সংশ্লিষ্ট তদন্ত কর্মকর্তা।
