
মিরসরাইয়ে মহাখালী ইউনিয়নের কবিরহাট উচ্চবিদ্যালয়ে বিনা মূল্যে চিকিৎসা শিবির গত শনিবার অনুষ্ঠিত হয়। এতে দুই হাজারের বেশি মানুষকে সেবা দেওয়া হয়। দিনব্যাপী এ চিকিৎসা শিবির আয়োজনে সহযোগিতা করেন সামাজিক সংগঠন বিজয়ী ক্লাব, রক্তের বন্ধনে মিরসরাই ও মিরসরাই উপজেলা মানবাধিকার কমিশন। শিবিরে উপস্থিত ছিলেন উপজেলা সমাজসেবা কর্মকর্তা জসিম উদ্দিন, কবিরহাট উচ্চবিদ্যালয়ের প্রধান শিক্ষক আবদুল্লাহ খান, কমফোর্ট হাসপাতাল অ্যান্ড ডায়াগনস্টিক সেন্টারের চেয়ারম্যান নিজাম উদ্দিন প্রমুখ।
চিকিৎসাসেবা দেন চিকিৎসক এ এস এম রেজাউল করিম, মো. শওকত আলী, এম কে এম ফয়সল কাদের চৌধুরী, বিপ্লব মজুমদার, সুমন ঘোষ, জুনাইদ আহমেদ, নিলুফা ইয়াসমিন ও তানভীর রশিদ।
চিকিৎসা শিবিরে ব্লাড গ্রুপিং করা হয় আবুরহাট উচ্চবিদ্যালয়, আবুরহাট সরকারি প্রাথমিক বিদ্যালয়, আবুরহাট মনিরুল ইসলাম মাদ্রাসার শিক্ষার্থীসহ এক হাজার মানুষের। ডায়াবেটিস পরীক্ষা করা হয় ৬৩০ জনের ও চিকিৎসার ব্যবস্থাপত্র দেওয়া হয় ৯১২ জনকে। এ ছাড়া অর্ধলক্ষাধিক টাকার ওষুধ বিতরণ করা হয়। 
