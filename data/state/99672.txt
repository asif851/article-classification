
চট্টগ্রামের আনোয়ারা উপজেলায় গত বৃহস্পতিবার রাতে একপাল বন্য হাতি লোকালয়ে প্রবেশ করে। তবে রাতেই হাতির পালটি পাহাড়ের দিকে চলে যাওয়ায় লোকালয়ের বড় কোনো ক্ষতি না হলেও কিছু গাছ ও ধানখেত নষ্ট হয়েছে। স্থানীয় সূত্রে জানা গেছে, গত বৃহস্পতিবার মধ্যরাতে উপজেলার বারখাইনে তিনটি হাতি প্রবেশ করে। রাতেই হাতিগুলো বারখাইন, তৈলারদ্বীপ ও বরুমচড়া হয়ে বাঁশখালীর জঙ্গলে চলে যায়। বারখাইন ইউনিয়নের চেয়ারম্যান হাসনাইন জলিল চৌধুরী বলেন, হাতির পালটি ঝিওরী ও বরুমচড়া হয়ে বাঁশখালীর দিকে চলে যাওয়ায় বড় ধরনের কোনো ক্ষতি হয়নি।  আনোয়ারা (চট্টগ্রাম) প্রতিনিধি।
