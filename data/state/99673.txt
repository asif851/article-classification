
পদবি পরিবর্তন ও বেতন স্কেল সমন্বয় করার দাবিতে গতকাল বুধবার দুপুরে কক্সবাজার শহরের প্রধান সড়কে বিক্ষোভ মিছিল ও প্রতিবাদ সমাবেশ করেছে, জেলা কালেক্টরেট সহকারী সমিতি। সমিতির সহসভাপতি ওমর মিয়ার সভাপতিত্বে অনুষ্ঠিত সমাবেশে বক্তব্য দেন সমিতির উপদেষ্টা এহসানুল করিম, সাধারণ সম্পাদক স্বপন কান্তি পাল, যুগ্ম সম্পাদক ফরিদুল আলম, সাংগঠনিক সম্পাদক সফিউল আলম, আবুল কাশেম মজুমদার, সুমেশ্বর রুদ্র, জালাল আহমদ প্রমুখ। 
