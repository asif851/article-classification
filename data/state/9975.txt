
ভারতীয় ভিসার প্রার্থীরা আগামীকাল বৃহস্পতিবার থেকে রাজধানীর ধানমন্ডিতে (বাড়ি ২৪, সড়ক ২, ধানমন্ডি) তাঁদের আবেদন জমা দিতে পারবেন। তবে কাল থেকে ভারতীয় ভিসা প্রসেসিং ফি বাড়ছে। এই ফি ঢাকা, চট্টগ্রাম ও রাজশাহীর জন্য ৬০০ টাকা এবং সিলেট ও খুলনার জন্য ৭০০ টাকা হবে। আজ বুধবার ইন্ডিয়ান ভিসা অ্যাপ্লিকেশনস সেন্টারসের (আইভিএসিএস) এক বিজ্ঞপ্তিতে এ তথ্য জানানো হয়েছে।বিজ্ঞপ্তিতে বলা হয়, সপ্তাহে রবি থেকে বৃহস্পতিবার ধানমন্ডি অফিসে সকাল আটটা থেকে বেলা একটা পর্যন্ত আবেদন জমা নেওয়া হবে। আর পাসপোর্ট ফেরত দেওয়া হবে বেলা তিনটা থেকে সন্ধ্যা ছয়টার মধ্যে। তবে জরুরি চিকিৎসাসংক্রান্ত মেডিকেল ভিসা পাওয়ার বিশেষ ব্যবস্থা থাকবে গুলশান সেন্টারে। এ ধরনের ভিসার জন্য আগে থেকে সাক্ষাৎকারের তারিখ নির্ধারিত থাকার কোনো প্রয়োজন নেই।বিজ্ঞপ্তিতে ভারতীয় ভিসার জন্য কোনো ধরনের দালালের শরণাপন্ন হতে নিষেধ করা হয়েছে।যেকোনো তথ্যের জন্য টেলিফোন হেলপলাইন হচ্ছে-০০-৮৮-০২-৮৮৩৩৬৩২, ০০-৮৮-০২-৯৮৯৩০০৬, ০০-৮৮-০১৭১৩৩৮৯৪৯৯, ০০-৮৮-০২-৯৮৬৩২২৯ (ফ্যাক্স)। এ ছাড়া অন্যান্য সাহায্যের জন্য ই-মেইলের মাধ্যমেও যোগাযোগ করা যাবে। visahelp@ivacbd.com & info@ivacbd.com . visahelp@hcidhaka.gov.inhttp://www.ivacbd.com/faq.php
