
রাজধানীর হাজারীবাগে আজ রোববার ১৫ জন জুয়াড়িকে এক মাসের কারাদণ্ড দিয়েছেন ভ্রাম্যমাণ আদালত। তাঁদের কাছ থেকে ১১ হাজার টাকাও জব্দ করা হয়েছে। ঢাকা জেলা প্রশাসনের নির্বাহী ম্যাজিস্ট্রেট সারওয়ার আলম তাঁদের এ কারাদণ্ড দেন।
ম্যাজিস্ট্রেট সারওয়ার আলম প্রথম আলোকে বলেন, দীর্ঘদিন ধরে হাজারীবাগের বউ বাজার এলাকার এক বাসায় জুয়া খেলা চলছিল। অভিযোগ ও গোপন সংবাদের ভিত্তিতে আজ বেলা দুইটার দিকে ওই বাসায় অভিযান চালানো হয়। ওই সময় জুয়া খেলতে থাকা ১৫ জনকে হাতেনাতে ধরে প্রত্যেককে এক মাসের কারাদণ্ড দেওয়া হয়।
দণ্ডপ্রাপ্ত ব্যক্তিরা হলেন: জামাল হোসেন, মো. সেলিম, মো. জাহাঙ্গীর, মনু মিয়া, হেলাল উদ্দিন, সাহাবুদ্দিন, কাইয়ুম বিশ্বাস, মো. মুন্না, আব্দুর রব, মো. আশরাফ উদ্দিন, মো. শামীম, আব্দুল মান্নান বেপারী, আব্দুর রহমান, সাইদুল ইসলাম ও শিপন সরদার।
