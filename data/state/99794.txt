
মুন্সিগঞ্জের সিরাজদিখান উপজেলার মধ্যপাড়া ইউনিয়নে হিন্দু সম্প্রদায়ের এক কলেজছাত্রীকে মারধর ও তার শ্লীলতাহানি করেছেন হাবিব সরদার নামের এক তরুণ। গত মঙ্গলবারের ওই ঘটনার পর থেকে কলেজছাত্রী উপজেলা স্বাস্থ্য কমপ্লেক্সে ভর্তি রয়েছে।
নির্যাতনের ঘটনায় কলেজছাত্রী ও সহপাঠীরা গতকাল বৃহস্পতিবার হাসপাতাল প্রাঙ্গণে বিক্ষোভ করে হাবিবকে গ্রেপ্তারের দাবি জানিয়েছে। সিরাজদিখান থানার পুলিশ হাসপাতালে গিয়ে ওই ছাত্রীর জবানবন্দি গ্রহণ করে। হাবিবকে গ্রেপ্তারের চেষ্টা চলছে বলে জানিয়েছেন থানার ওসি আবুল বাশার।
