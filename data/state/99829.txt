
দিনাজপুরের হাকিমপুর উপজেলার হিলিতে অভিযান চালিয়ে গত রোববার ২১ হাজার ৩৬০টি ভারতীয় বলবর্ধক বড়ি জব্দ করেছেন বর্ডার গার্ড বাংলাদেশের (বিজিবি) সদস্যরা। বিজিবি হিলি সিপি ক্যাম্প কমান্ডার সুবেদার আবদুল মান্নান জানান, গত রোববার সকাল সাতটার দিকে বিজিবির একটি টহল দল সীমান্তের ফকিরপাড়া এলাকায় চোরাকারবারিদের ধাওয়া দেয়। এ সময় চোরাকারবারিরা ২১ হাজার ৩৬০টি বড়ি ফেলে চলে যায়। পরে বিজিবি বড়িগুলো জব্দ করে। জব্দ হওয়া বড়িগুলোর আনুমানিক মূল্য ৩২ লাখ ৪ হাজার টাকা হবে। বিরামপুর (দিনাজপুর) প্রতিনিধি
