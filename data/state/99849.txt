
জেলার রামগড় উপজেলার মরাকইল্যায় গতকাল বৃহস্পতিবার দুপুর ১২টায় সন্ত্রাসী হামলায় আঞ্চলিক দল ইউনাইটেড পিপলস ডেমোক্রেটিক ফ্রন্টের (ইউপিডিএফ) এক সদস্য খুন হয়েছেন।জানা যায়, মানিকছড়ি ও রামগড় উপজেলার সীমান্তবর্তী এলাকা মরাকইল্যায় একটি চায়ের দোকানে হামলা চালিয়ে ইউপিডিএফের সদস্য গোপাল চাকমা ওরফে তপনকে (৩৮) সন্ত্রাসীরা গুলি করে হত্যা করে। এলাকাটি মানিকছড়ি ও রামগড় উপজেলা—উভয় সদর থেকে ১৭-১৮ কিলোমিটার দূরে অবস্থিত। এই হামলার ঘটনার জন্য ইউপিডিএফ সন্তু লারমা-সমর্থিত জনসংহতি সমিতির সশস্ত্র সন্ত্রাসীদের দায়ী করেছে। গোপাল চাকমা মানিকছড়ি উপজেলার দোজরীপাড়ার মৃত বিজয় চাকমার ছেলে বলে জানা গেছে।
