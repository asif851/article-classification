
সিরাজগঞ্জ পল্লী বিদ্যুৎ সমিতি থেকে নতুন সংযোগ নিতে আগ্রহী আবেদনকারীদের তদবির না করে ধৈর্য ধরে অপেক্ষা করার জন্য মাইকিং করা হয়েছে। আজ বৃহস্পতিবার থেকে এলাকায় মাইকিং শুরু হয়েছে।
নতুন বিদ্যুৎ–সংযোগ নেওয়ার জন্য অনেকেই পল্লী বিদ্যুৎ কার্যালয়ের বিভিন্ন স্তরের কর্মকর্তা-কর্মচারী, দালাল, ঠিকাদারের লোকজনসহ বিভিন্নজনের কাছে ধরনা দেন এবং টাকাপয়সা খরচ করেন। কিন্তু কাউকে টাকাপয়সা না দেওয়ার জন্য মাইকিংয়ের মাধ্যমে অনুরোধ জানানো হয়েছে। বাংলাদেশ পল্লী বিদ্যুতায়ন বোর্ডের চেয়ারম্যানের নামে প্রচারিত এ মাইকিংয়ে দালালদের থেকে দূরে থাকার পরামর্শ দেওয়া হয়েছে।
সিরাজগঞ্জ পল্লী বিদ্যুৎ সমিতি-১-এর ভূঁইয়াগাঁতী আঞ্চলিক কার্যালয়ের একটি সূত্র জানায়, গ্রাহকেরা যাতে প্রতারিত না হন, সে জন্য এমন উদ্যোগ নেওয়া হয়েছে।
