
চাঁপাইনবাবগঞ্জের নাচোল উপজেলার খড়িবাড়ি বাজারের একটি দোকানে ইটভর্তি ট্রাক্টর ঢুকে গেলে দুজন নিহত হয়েছে। আজ বৃহস্পতিবার বেলা ১১টার দিকে নাচোল-গোমস্তাপুর সড়কে এই দুর্ঘটনা ঘটে।
নিহত দুজন হলেন ওহাব আলী (৪০) ও গাজলু (৪৫)। তাঁরা ওই মুদি ও চায়ের দোকানে ছিলেন।
স্থানীয় লোকজনের ভাষ্য, ইটভর্তি ট্রাক্টরটি গোমস্তাপুর উপজেলা থেকে নাচোল উপজেলার দিকে যাচ্ছিল। পথে চালক নিয়ন্ত্রণ হারালে ট্রাক্টরটি দোকানের ভেতরে ঢুকে পড়ে। এতে দুজন নিহত ও একজন আহত হন।
দুজনের লাশ নাচোল উপজেলা স্বাস্থ্য কমপ্লেক্সে রয়েছে। সেখানকার আবাসিক চিকিৎসা কর্মকর্তা শফিকুল ইসলাম এই তথ্যের সত্যতা নিশ্চিত করেন।
