
গৃহায়ণ ও গণপূর্ত প্রতিমন্ত্রী আব্দুল মান্নান খান বলেছেন, ‘আমরা সংসদীয় রাজনীতিকে বিশ্বাস করি। আগামী নির্বাচনে জনগণ যে রায় দেবে, তা মাথা পেতে নেব।’গতকাল বৃহস্পতিবার দুপুরে ঢাকার নবাবগঞ্জ উপজেলার নবাবগঞ্জ মডেল স্কুল অ্যান্ড কলেজের তৃতীয় তলা প্রাতিষ্ঠানিক ভবনের ভিত্তিপ্রস্তর স্থাপন অনুষ্ঠানে প্রতিমন্ত্রী এসব কথা বলেন।শিক্ষার্থীদের উদ্দেশে প্রতিমন্ত্রী বলেন, ‘তোমরাই হবে আগামী দিনের ভবিষ্যৎ। দেশের সার্বভৌমত্ব, স্বাধীনতার মান রক্ষায়, আধুনিক শিক্ষায় শিক্ষিত হয়ে আগামীকে তোমাদেরই জয় করতে হবে।’অনুষ্ঠানে আরও উপস্থিত ছিলেন শিক্ষা প্রকৌশল অধিদপ্তরের প্রকৌশলী শাহিনুর ইসলাম, ইউএনও দেওয়ান মাহবুবুর রহমান প্রমুখ। এর আগে প্রতিমন্ত্রী উপজেলার মহব্বতপুর ও সৈয়দপুর সরকারি প্রাথমিক বিদ্যালয়ের নতুন ভবন উদ্বোধন করেন।
 
